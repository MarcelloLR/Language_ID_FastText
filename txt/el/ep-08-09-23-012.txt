<CHAPTER ID="012">
Πειρατεία στη θάλασσα (διάλογος) 
<SPEAKER ID="314" NAME="Πρόεδρος">
(EL) Το επόμενο θέμα είναι οι δηλώσεις του Συμβουλίου και της Επιτροπής σχετικά με την πειρατεία στη θάλασσα.
<SPEAKER ID="315" NAME="Dominique Bussereau">
Εν Ενεργεία Πρόεδρε του Συμβουλίου. - (FR) Κυρία Πρόεδρε, Επίτροπε, κυρίες και κύριοι, το Σάββατο 14 Σεπτεμβρίου - δηλαδή μόλις πριν από μερικές ημέρες - ένα γαλλικό αλιευτικό τόνου κυνηγήθηκε από πειρατές 420 μίλια ανοιχτά της ακτής της Σομαλίας. Δεν πρόκειται για μεμονωμένο περιστατικό. Από τις αρχές Ιουλίου 10 πλοία έχουν καταληφθεί και 250 ναυτικοί κρατούνται ως όμηροι. Κατά συνέπεια, τα αλιευτικά σκάφη - και μπορείτε να κατανοήσετε τους λόγους τους - διστάζουν να κάνουν τη δουλειά τους και τα 50 πάνω κάτω γαλλικά και ισπανικά αλιευτικά τόνου που άλλοτε ψάρευαν ανοιχτά των ακτών των Σεϋχελλών και της Σομαλίας έχουν αποφασίσει να επιστρέψουν στο αρχιπέλαγος των Σεϋχελλών.
<P>
Πέραν του γεγονότος ότι αυτές οι πράξεις πειρατείας ολοένα και αυξάνονται, είναι ξεκάθαρο ότι δεν συμβαίνουν πλέον απλά κατά μήκος της ακτής αλλά τείνουν να εκτείνονται σε μεγαλύτερες αποστάσεις από αυτήν, σε διεθνή ύδατα, διαταράσσοντας όχι μόνο την αλιευτική δραστηριότητα και τα διερχόμενα εμπορικά πλοία, αλλά και - και αυτό είναι πολύ σοβαρό - πλοία που χρησιμοποιούνται στο πλαίσιο ανθρωπιστικών προγραμμάτων, ιδιαίτερα του Παγκόσμιου Επισιτιστικού Προγράμματος, το οποίο προμηθεύει είδη πρώτης ανάγκης στους πάμπολλους εκτοπισμένους πληθυσμούς στη Σομαλία.
<P>
Αυτό το φαινόμενο έχει αρχίσει να προκαλεί ανησυχία σε παγκόσμιο επίπεδο. Ο Γάλλος Πρόεδρος, ο κύριος Sarkozy, προσφάτως δήλωσε ότι δεν πρόκειται πλέον για μεμονωμένα περιστατικά αλλά για μια εγκληματική βιομηχανία που θίγει μία από τις θεμελιώδεις ελευθερίες, την ελευθερία της ελεύθερης μετακίνησης, καθώς επίσης και την ελευθερία διεξαγωγής διεθνούς εμπορίου. Ο Γάλλος Πρόεδρος ολοκλήρωσε λέγοντας: 'ο κόσμος δεν μπορεί να το ανεχτεί αυτό!'
<P>
Με αυτές τις εξελίξεις στο φόντο, τον Μάιο και τον Ιούνιο το Συμβούλιο Ασφαλείας των "νωμένων Εθνών υιοθέτησε τα Ψηφίσματα 1814 και 1816. Αντιδρώντας στην επιδείνωση αυτού του ζητήματος, προετοιμάζει επί του παρόντος ένα νέο ψήφισμα που στόχο έχει να κινητοποιήσει τη διεθνή κοινότητα να εφαρμόσει υπάρχουσες πράξεις καταστολής και πρόληψης πιο αποτελεσματικά στο πλαίσιο του Δικαίου της Θάλασσας και των ψηφισμάτων του Συμβουλίου Ασφαλείας.
<P>
Από την πλευρά τους, τα κράτη μέλη της ΕΕ ήδη ξεκίνησαν να το κάνουν αυτό και στις 26 Μαΐου εξέφρασαν ότι είναι αποφασισμένα να συνεργαστούν για να καταπολεμήσουν την πειρατεία στα ανοικτά των ακτών της Σομαλίας. Μια προσέγγιση διαχείρισης κρίσεων εγκρίθηκε από το Συμβούλιο στις 5 Αυγούστου. Πιο πρόσφατα, στο Συμβούλιο Γενικών Υποθέσεων και Εξωτερικών Σχέσεων στις 15 Σεπτεμβρίου, το Συμβούλιο υιοθέτησε μια στρατηγική στρατιωτική επιλογή με σκοπό μια πιθανή ναυτική επιχείρηση στα πλαίσια της Ευρωπαϊκής Πολιτικής Ασφάλειας και Άμυνας. Θα ήθελα να σας υπενθυμίσω επισήμως ότι η έναρξη μιας ναυτικής επιχείρησης εξετάζεται ξεκάθαρα, όπως δήλωσε η Γαλλική Προεδρία την προηγούμενη Τρίτη στην Επιτροπή Εξωτερικών Υποθέσεων του Κοινοβουλίου, στο τέλος της συνεδρίασης του εν λόγω Συμβουλίου.
<P>
Έως ότου πραγματοποιηθεί μια επιχείρηση, εξαιτίας της επιτακτικής ανάγκης για δράση, ένα πρώτο βήμα έγινε από το Συμβούλιο με τη σύσταση μιας ομάδας ναυτικού συντονισμού. Διευθύνεται από έναν Ισπανό ανώτερο αξιωματικό και απαρτίζεται από τέσσερις εμπειρογνώμονες σε θέματα ναυτιλίας, ο ρόλος των οποίων είναι να διευκολύνουν την ανταλλαγή πληροφοριών μεταξύ εμπορικών πλοίων και τυχόν σκαφών του ναυτικού στην περιοχή, σε τακτική ή περιστασιακή βάση. " ομάδα συντονισμού, που βρίσκεται στις Βρυξέλλες, θα είναι υπεύθυνη για την υποστήριξη δράσεων εποπτείας και προστασίας που θα εκτελούνται από τα κράτη μέλη ανοικτά των ακτών της Σομαλίας. Αυτή η πρωτοβουλία θα πρέπει να περιλαμβάνει τρία σκέλη: τη συνοδεία ορισμένων ευάλωτων σκαφών που διέρχονται από τον Κόλπο του Άντεν, την προστασία της ανθρωπιστικής νηοπομπής του Παγκόσμιου Επισιτιστικού Προγράμματος με προορισμό τη Σομαλία και την εποπτεία των περιοχών αλίευσης ανοικτά των νότιων ακτών της Σομαλίας. Τα κράτη μέλη με ναυτικές μονάδες που επιχειρούν στα ανοικτά των ακτών της Σομαλίας καλούνται να ενημερώνουν την ομάδα συντονισμού επ' αυτού και συγκεκριμένα να βελτιώνουν τις πιθανότητες προστασίας των πιο ευάλωτων εμπορικών πλοίων.
<P>
Παράλληλα, Κυρία Πρόεδρε, η Ευρωπαϊκή Ένωση θα συνεχίσει τις προετοιμασίες για μια πιθανή ναυτική επιχείρηση στο πλαίσιο της Ευρωπαϊκής Πολιτικής Ασφάλειας και Άμυνας. Ένα κλιμάκιο συγκέντρωσης πληροφοριών, απαρτιζόμενο από Ευρωπαίους εμπειρογνώμονες από το Στρατιωτικό Προσωπικό της Ευρωπαϊκής Ένωσης και τη Γενική Γραμματεία του Συμβουλίου, βρίσκεται επί του παρόντος στην περιοχή για να επεξεργαστεί καλύτερα ένα στρατηγικό σχέδιο. Αναμένεται να υποβάλλει τα συμπεράσματά του στις 29 Σεπτεμβρίου.
<P>
Θα δείτε κυρίες και κύριοι ότι η Ευρωπαϊκή Ένωση δεν δείχνει μόνο ότι είναι αποφασισμένη να δράσει, αλλά επιβεβαιώνει επίσης τη θέση της ως ένας κύριος παίκτης στη διεθνή σκηνή στον αγώνα κατά της πειρατείας. Πρέπει να δώσουμε στους εαυτούς μας τους πόρους για να δράσουν γρήγορα και συντονισμένα, προς όφελος, ασφαλώς, των εμπορικών συμφερόντων, αλλά και προς το συμφέρον της ελεύθερης μετακίνησης, η οποία αποτελεί μια παγκόσμια αρχή και τέλος προς όφελος των ανθρωπιστικών μας στόχων.
<SPEAKER ID="316" NAME="Antonio Tajani" LANGUAGE="IT">
Κυρία Πρόεδρε, Εν Ενεργεία Πρόεδρε του Συμβουλίου, κυρίες και κύριοι, η Επιτροπή καταδικάζει απερίφραστα τις εγκληματικές πράξεις που λαμβάνουν τακτικά χώρα σε ορισμένες περιοχές του πλανήτη κατά των συμφερόντων των κρατών μελών της ΕΕ και την πειρατεία στη θάλασσα και τις ένοπλες ληστείες που στρέφονται ενάντια σε πλοία σε ύδατα υπό την αρμοδιότητα ενός κράτους.
<P>
Αυτού του είδους οι πράξεις δεν επηρεάζουν μόνο τις θαλάσσιες μεταφορές, αλλά και την αλιεία στην ανοικτή θάλασσα και το θαλάσσιο τουρισμό. Εξάλλου, αυτές οι πράξεις καθιστούν τις συνθήκες διαβίωσης ακόμα πιο επικίνδυνες για τους ναυτικούς οι οποίοι ήδη είναι αναγκασμένοι να κάνουν τη δουλειά τους υπό δύσκολες συνθήκες. Επομένως, καθώς δεν αρκεί μόνο να καταδικάζουμε τέτοιες πράξεις, αλλά πρέπει να λαμβάνουμε και μέτρα, πρέπει να συνειδητοποιήσουμε ότι υπάρχει κίνδυνος επιστροφής σε μια κατάσταση προ εκατοντάδων ετών οργανωμένης παρουσίας εγκληματικών δικτύων και πειρατών που δρουν σε τέσσερις κύριες περιοχές: Στη Θάλασσα της Νότιας Κίνας, στον Πορθμό της Μαλάκα και τη Σιγκαπούρη, στον Κόλπο τους Γουινέας και στο Κέρας της Αφρικής. " πλειονότητα των εγκλημάτων συντελούνται σε αυτές τις περιοχές και η ένταση και η σοβαρότητα των αξιόποινων πράξεων συνεχώς αλλάζουν.
<P>
Επιπλέον, υπάρχουν ακόμα ανησυχίες για τις εξελίξεις ακόμα και για την εξάπλωση της πειρατείας σε άλλες περιοχές του πλανήτη, δείχνοντας, μάλιστα, ότι δεν πρόκειται απλά για περιστασιακά περιστατικά, αλλά είμαστε πεισμένοι ότι υπάρχει ένα οργανωμένο δίκτυο εγκληματιών που επιθυμούν να εκτελούν επιστημονικές επιθέσεις σε εμπορικά πλοία, τουριστικά σκάφη και επιβατικά πλοία.
<P>
Δεδομένου ότι η Ευρωπαϊκή Κοινότητα είναι μέλος της Σύμβασης των "νωμένων Εθνών για το Δίκαιο της Θάλασσας του 1982, η Ευρωπαϊκή Επιτροπή πάντα αναλάμβανε πρωτοβουλίες προώθησης της ελευθερίας της ναυσιπλοΐας σε όλες τις εκφάνσεις και την ανάπτυξη των κατάλληλων πράξεων για την πρόληψη των παράνομων πράξεων κατά των πλοίων. Σε αυτό το πλαίσιο, η Επιτροπή υποστηρίζει συστηματικά τις απόπειρες των κρατών μελών και της διεθνούς κοινότητας συνολικά για να καταρτίσει νομοθετικές πράξεις υψηλής ποιότητας εντός του πλαισίου των "νωμένων Εθνών και του ειδικού οργάνου του στον τομέα των θαλάσσιων μεταφορών, που είναι ο Διεθνής Ναυτιλιακός Οργανισμός.
<P>
Μετά τις εργασίες τον προηγούμενο Ιούνιο στην Άτυπη Διαδικασία Διαβουλεύσεων για τους Ωκεανούς και το Δίκαιο της Θάλασσας του Ο"Ε, η οποία ασχολήθηκε με το θέμα της νομικής αντιμετώπισης των πειρατών όταν συλλαμβάνονται, συνεχίζονται ακόμα οι προσπάθειες με την τρέχουσα αναθεώρηση των τριών νομικών πράξεων του ΔΝΟ περί πρόληψης της πειρατείας και των ένοπλων ληστειών κατά των πλοίων. " αναθεώρηση αναμένεται να ολοκληρωθεί τον Δεκέμβριο του 2008.
<P>
Επωφελούμενοι της νομοθεσίας της περί ασφάλειας των πλοίων και των εγκαταστάσεων των λιμένων, που ενσωμάτωσαν στο κοινοτικό δίκαιο των κώδικα ISPS, δηλαδή μια πράξη του ΔΝΟ, η Ευρωπαϊκή Κοινότητα τάσσεται υπέρ της προώθησης αυτών των προδιαγραφών ασφάλειας των θαλάσσιων μεταφορών από τους διεθνείς εταίρους της και συγκεκριμένα από τους ευρω-μεσογειακούς εταίρους μέσω του προγράμματος Safemed II. Κατά τον ίδιο τρόπο, προετοιμάζεται ένα σεμινάριο υψηλού επιπέδου πάνω στο θέμα στα πλαίσια του Περιφερειακού Φόρουμ ASEAN υπό την από κοινού προεδρία της Ευρωπαϊκής Ένωσης και της Ινδονησίας. " συνεργασία με χώρες εκτός Ευρώπης καθίσταται επομένως ιδιαίτερα σημαντική.
<P>
Στο ίδιο πνεύμα, η Επιτροπή μελετά τη δυνατότητα αξιοποίησης του μηχανισμού σταθερότητας για την υποστήριξη υφιστάμενων περιφερειακών πρωτοβουλιών ή άλλων υπό σχεδιασμό, με την υποστήριξη του Διεθνούς Ναυτιλιακού Οργανισμού, τόσο στην περιοχή του Πορθμού της Μαλάκα και του Κέρατος της Αφρικής, για να προάγει την ασφάλεια των θαλάσσιων μεταφορών σε αυτές τις περιοχές που παρουσιάζουν στρατηγική σημασία για τα ευρωπαϊκά συμφέροντα και την τροφοδοσία.
<P>
Θα έδινα επίσης έμφαση στη συνεχιζόμενη αναπτυξιακή υποστήριξη που παρέχει η Ευρωπαϊκή Κοινότητα σε χώρες που γειτονεύουν με αυτές τις επικίνδυνες περιοχές, για να βελτιωθεί το βιοτικό επίπεδο, πράγμα το οποίο αποτελεί ουσιαστική προϋπόθεση για τη συμμόρφωση με τους κανόνες δικαίου. Είναι επομένως επίσης ζωτικής σημασίας να γίνει προσπάθεια απομάκρυνσης του εργατικού δυναμικού από εγκληματικές οργανώσεις, οι οποίες μπορούν να εστιάσουν στις συνθήκες απόλυτης φτώχειας που βιώνουν ορισμένες ομάδες πληθυσμού.
<P>
Όσον αφορά στην καταστολή των ενεργειών πειρατείας στις θάλασσες και των ένοπλων ληστειών κατά πλοίων, η Επιτροπή χαιρετίζει την έγκριση του Ψηφίσματος 1816 από το Συμβούλιο Ασφαλείας των "νωμένων Εθνών περί καταστολής των ενεργειών πειρατείας και ένοπλης ληστείας ανοικτά των ακτών της Σομαλίας, καθώς επίσης και τα σημαντικά βήματα που έκανε το Ευρωπαϊκό Συμβούλιο, το οποίο ενέκρινε ένα λεπτομερές σχέδιο δράσης στη συνεδρίασή του στις 15 Σεπτεμβρίου 2008. Ο κύριος Bussereau υπογράμμισε σε τι συνίστανται αυτές οι πρωτοβουλίες και ποιες δεσμεύσεις αναλαμβάνει η Ευρωπαϊκή Ένωση και τα κράτη μέλη, κι εμείς συμμεριζόμαστε και επικροτούμε αυτές τις δεσμεύσεις.
<P>
Υπάρχει κι ένα ακόμα ερώτημα που γεννάται όσον αφορά αυτήν τη διαρκή μεγέθυνση της πειρατείας. Μήπως οι ενέργειες πειρατείας εξυπηρετούν τη χρηματοδότηση της διεθνούς τρομοκρατίας; Πρόκειται για ένα ερώτημα που πρέπει να θέσουμε στους εαυτούς μας και που πρέπει να επιδιώξουμε να απαντήσουμε, ακόμα κι αν σήμερα δεν υπάρχουν αποδείξεις ότι η τρομοκρατία χρηματοδοτείται από την καταβολή λύτρων. Δεν υπάρχει κάτι που θα μας επέτρεπε έκανε εκ των προτέρων να αποκλείσουμε μια τέτοια πιθανότητα. Επομένως, διατηρούμε τις αμφιβολίες μας για την απόρριψη της υπόθεσης, ιδιαίτερα υπό το φως των προφανών δεσμών που υπάρχουν ανάμεσα σε ορισμένες χώρες που παρέχουν άσυλο σε πειρατές και την ύπαρξη κρυφών βάσεων τρομοκρατικών ομάδων.
<P>
" Επιτροπή ωστόσο θα ξεκινήσει μια έρευνα πάνω σε αυτό το ζήτημα, προκειμένου να κατανοήσει καλύτερα τις ροές κεφαλαίων που συνδέονται με το φαινόμενο της πειρατείας στις θάλασσες. Θα πρέπει πάντα να παραμένουμε σε επιφυλακή στον αγώνα κατά της τρομοκρατίας κι επομένως κάθε υποψία, ακόμα κι αν δεν μπορούμε να κάνουμε εκ των προτέρων κρίσεις, θα πρέπει να εξετάζεται προσεκτικά και θα πρέπει να λαμβάνουμε όλα τα απαραίτητα μέτρα για να αποτρέψουμε την τρομοκρατία να επωφεληθεί συνδράμοντας και υποστηρίζοντας οργανωτικά και οικονομικά εγκληματικές οργανώσεις. Για το λόγο αυτό, θα συνεχίσουμε να συνεργαζόμαστε αρμονικά με όλα τα κράτη μέλη, με το Συμβούλιο κι επίσης με χώρες εκτός Ευρώπης που συμμετέχουν ιδιαίτερα στην καταπολέμηση της πειρατείας.
<SPEAKER ID="317" NAME="Georg Jarzembowski">
εξ ονόματος της Ομάδας PPE-DE. - (DE) Κυρία Πρόεδρε, Εν Ενεργεία Πρόεδρε του Συμβουλίου, Αντιπρόεδρε της Επιτροπής, συμφωνώ απολύτως με τις δηλώσεις του Αντιπροέδρου. Πρέπει να κάνουμε διάκριση ανάμεσα στον πορθμό όπου υπάρχουν υπεύθυνες χώρες με τις οποίες μπορούμε να συνεργαστούμε για να καταπολεμήσουμε την πειρατεία και τις ναυτιλιακές επιχειρήσεις όπου δεν υπάρχει κάποια υπεύθυνη χώρα, για παράδειγμα στη Σομαλία, όπου θα πρέπει να αναλάβουμε μόνοι μας πρωτοβουλίες.
<P>
Εν Ενεργεία Πρόεδρε, θεωρώ ότι τα όσα είπα, με κάθε ειλικρίνεια, ήταν εξαιρετικά λίγα. " σύσταση και η ανάπτυξη μιας μονάδας κρίσης είναι πάντα κάτι που πρέπει να κάνουμε, αλλά δεν βοηθά καθόλου. " μονάδα κρίσης βρίσκεται εδώ στις Βρυξέλλες ή κάπου αλλού. Αυτό που χρειαζόμαστε είναι μια ενορχηστρωμένη ναυτική επιχείρηση τοπικά, με τα πλοία από τα κράτη μέλη της ΕΕ που ήδη βρίσκονται στην περιοχή. Πρέπει να απευθύνουμε έκκληση στα κράτη μέλη που δεν έχουν αναπτύξει ακόμα πλοία εκεί να λάβουν μέρος σε μια κοινή ναυτική επιχείρηση.
<P>
Δεν μπορούμε να επιτρέπουμε μια κατάσταση στην οποία δύο πειρατικά μητρικά πλοία πλέουν αμέριμνα σε αυτά τα ύδατα και επιτίθενται στα αλιευτικά και τα εμπορικά μας πλοία κι εμείς να πρέπει επ' αόριστο να τρέχουμε από πίσω τους και να εξετάζουμε με ποιο τρόπο θα θέσουμε υπό έλεγχο την κατάσταση. Περιμένω να ακούσω τι έχει να πει ο στρατηγός μου, ο οποίος θα βρίσκεται σύντομα εδώ, αλλά χρειαζόμαστε μια σαφή εκτίμηση της κατάστασης εδώ από άποψη στρατηγικής και τακτικής και χρειαζόμαστε αρκετό ανθρώπινο δυναμικό ικανό να ελέγξει την πειρατεία, γιατί οι εκκλήσεις απλά δεν βοηθάνε σε τίποτα. Πρέπει να κυνηγήσουμε τους πειρατές, να τους πιάσουμε, αλλιώς δεν θα πετύχουμε τίποτα.
<P>
Ενενήντα τοις εκατό των εισαγωγών της Ευρώπης, από τις οποίες εξαρτόμαστε, φτάνουν μέσω θαλάσσιων οδών. Έχουμε υψηλό αίσθημα ευθύνης για τους ναυτικούς, τους ψαράδες που ψαρεύουν στα ανοικτά ξένων ακτών, σύμφωνα με από κοινού καταρτισθείσες συνθήκες και οφείλουμε να προστατέψουμε αυτούς τους ψαράδες και ναυτικούς, καθώς και τους τουρίστες. Δυστυχώς, σε περιοχές όπου δεν υπάρχει κρατική αρχή, αυτό μπορεί να επιτευχθεί μόνο εάν προβούμε σε δικές μας ευρωπαϊκές ενέργειες με βάση τα ψηφίσματα των "νωμένων Εθνών.
<P>
Από αυτήν την άποψη, Εν Ενεργεία Πρόεδρε, είναι καλή η σύσταση μιας μονάδας κρίσης, αλλά αναμένουμε να δούμε μια καλά οργανωμένη βάση επιχειρήσεων και καλά οργανωμένες επιχειρήσεις στο επόμενο στάδιο.
<SPEAKER ID="318" NAME="Rosa Miguélez Ramos" LANGUAGE="ES">
Κυρίες και κύριοι, χρειάζεται επειγόντως να αντιμετωπίσουμε αυτό το πρόβλημα. Τα μεγέθη μου, που πραγματικά έχω, είναι ακόμα χειρότερα από εκείνα που μας παρουσίασε ο κύριος Bussereau: Υπάρχουν σήμερα σύμφωνα με αναφορές 13 πλοία και 300 ναυτικοί στα χέρια των πειρατών.
<P>
Και αυτό που είναι ξεκάθαρο είναι ότι, εάν αυτό το φαινόμενο δεν σταματήσει, θα συνεχίσει σε κρεσέντο όπως έχει συμβεί μέχρι στιγμής και ασφαλώς δεν πρόκειται να σταματήσει ή να υπάρξει κάποια βελτίωση.
<P>
" επιμονή της γαλλικής και τις ισπανικής κυβέρνησης, μεταξύ άλλων, κι επίσης η επιμονή αυτού του Κοινοβουλίου έφεραν αποτελέσματα. Μέσα σε σύντομο χρονικό διάστημα, εξασφαλίσαμε ένα ψήφισμα του Ο"Ε γι' αυτό το φαινόμενο, το οποίο παρατείνει το δικαίωμα της ποινικής δίωξης, κι επίσης συστάθηκε μια ομάδα για να συντονίσει επιχειρήσεις σε ευρωπαϊκό επίπεδο.
<P>
Εντούτοις, θα πρέπει να γνωρίζετε ότι έχει ουσιαστική σημασία πρώτ' απ' όλα, να εργαστούμε για να πετύχουμε παράταση της εντολής του Ο"Ε, γιατί έχει ισχύ μόνο για τρεις μήνες και, εάν δεν παραταθεί, η νεοσύστατη ομάδα συντονισμού μας θα πρέπει να κλείσει στις αρχές Δεκεμβρίου.
<P>
Όσον αφορά το δεύτερο μέρος της απόφασης των Υπουργών, τη στρατηγική στρατιωτική λύση, χρειαζόμαστε αυτή η επιχείρηση να αποδώσει καρπούς κι ένας μεγάλος αριθμός κρατών μελών να δείξουν το συντομότερο δυνατό ότι είναι έτοιμα να συμμετάσχουν σε αυτήν και υποστηρίζω τα όσα είπε ο κύριος Jarzembowski. Θα ήταν η πρώτη ευρωπαϊκή στρατιωτική ναυτική επιχείρηση της ευρωπαϊκής πολιτικής ασφάλειας και άμυνας, κυρίες και κύριοι, κι ένα σημαντικό σημάδι της παρουσίας της Ευρώπης.
<P>
Οι περιστάσεις το απαιτούν. " πειρατεία στον Ινδικό Ωκεανό αποτελεί σήμερα μια εξαιρετικά επικερδή επιχείρηση, η οποία μεγεθύνεται μέρα με τη μέρα. Κάποιος μου είπε σήμερα ότι το επάγγελμα του πειρατή, όσο απίστευτο κι αν ακούγεται, αποκτά όλο και περισσότερο γόητρο σε κάποιες από τις χώρες που συνορεύουν με τον Ινδικό Ωκεανό.
<P>
Πρέπει να βάλουμε ένα τέλος σε αυτήν την κλιμάκωση, χρειάζεται να προστατεύσουμε τα ευαίσθητα πλοία, είτε πρόκειται για σκάφη εμπορικά είτε αναψυχής και τα πολυάριθμα αλιευτικά που ψαρεύουν στην περιοχή. Χρειαζόμαστε επίσης να εξασφαλίσουμε προστασία και συνοδεία στα σκάφη του Παγκόσμιου Επισιτιστικού Προγράμματος, γιατί στις 27 Σεπτεμβρίου ο Καναδάς ολοκληρώνει τη θητεία του και ακόμα δεν υπάρχει κάποια χώρα για να αναλάβει τη σκυτάλη.
<SPEAKER ID="319" NAME="Philippe Morillon" LANGUAGE="FR">
Κυρία Πρόεδρε, η αύξηση των ενεργειών πειρατείας στη θάλασσα δεν θα ήταν μια ευκαιρία για την Ευρωπαϊκή Ένωση να χρησιμοποιήσει τα μέσα για να προασπιστεί τις αξίες και τα συμφέροντά της, εάν χρειάζεται και οπουδήποτε χρειάζεται;
<P>
Πάντως, μην το πείτε στους ψαράδες μας, οι οποίοι αναγκάστηκαν να βρουν καταφύγιο στο λιμάνι του Μαέ στις Σεϋχέλλες την προηγούμενη εβδομάδα, ή στα πληρώματα των εμπορικών μας πλοίων και των κρουαζιερόπλοιό μας που απειλούνται ολοένα και περισσότερο από τα χωρικά ύδατα της Σομαλίας, ότι δεν είναι πρόβλημα της Ευρώπης! Αυτό θα σήμαινε ότι ξεχνάμε τι προσδοκούν οι Ευρωπαίοι πολίτες από την Ευρώπη. Πρωτίστως ασφάλεια και ιδιαίτερα ασφάλεια στη θάλασσα.
<P>
Για το λόγο αυτό, Επίτροπε, οι πρωτοβουλίες της Επιτροπής να εφαρμοστεί μια ευρωπαϊκή πολιτική για τη θάλασσα και τους ωκεανούς χαιρετήθηκαν από όλους. Υποψιάζομαι ότι αυτός είναι ο λόγος, Προεδρεύοντα, που υπάρχει μια μεγάλη πλειοψηφία σε αυτό το Κοινοβούλιο που θα εγκρίνει τα μέτρα που προτείνετε στο τέλος των διαβουλεύσεων, οι οποίες από ότι έχω καταλάβει συνεχίζονται.
<P>
Σήμερα, ο κόσμος λέει ότι δεν είναι τόσο εύκολο, ότι ίσως να ήταν καλύτερα να συμβουλευτούμε τους συμμάχους μας ανά τον πλανήτη πρώτα και να σκεφτούμε τη νομιμότητα όσον αφορά το διεθνές δίκαιο. Τα όσα έγιναν για την πρόσφατη απελευθέρωση των ομήρων στο Ponant και το Carré d'as δείχνει ότι διαθέτουμε τα μέσα για αποτελεσματικές ενέργειες, εφόσον υπάρχει η βούληση. Μακάρι αυτή η βούληση, Προεδρεύοντα, να αποτελούσε το αντικείμενο μια ευρείας συναίνεσης στο Συμβούλιο!
<SPEAKER ID="320" NAME="Raül Romeva i Rueda" AFFILIATION="Verts/ALE">
(ES) " ακτή της Σομαλίας είναι προφανώς μία από τις πιο επικίνδυνες ακτογραμμές στον πλανήτη, όπως δείχνουν τα στοιχεία, ιδιαίτερα το γεγονός ότι, μόνο το προηγούμενο έτος, τουλάχιστον 25 πλοία υπήρξαν θύματα κάθε είδους ενεργειών πειρατείας.
<P>
" περίπτωση του Playa de Bakio είναι ίσως μία από τις πιο δημοφιλείς, τουλάχιστον στην Ισπανία, αλλά προφανώς δεν είναι και η μοναδική.
<P>
Σήμερα είναι επίσης προφανές ότι η Μεταβατική Ομοσπονδιακή Κυβέρνηση στη Σομαλία δεν έχει τους πόρους ή τα μέσα για να αποκαταστήσει την ειρήνη και την ασφάλεια στη χώρα κι επομένως είναι ακόμα λιγότερο ικανή να εγγυηθεί την ασφάλεια στα χωρικά της ύδατα ή σε περιοχές κοντά σε αυτά. Συνεπώς, απαιτείται διεθνής υποστήριξη για να επιτευχθεί αυτό, σύμφωνα με τα όσα όρισαν τα "νωμένα Έθνη τον Ιούνιο, όπως είπαν και οι προηγούμενοι ομιλητές.
<P>
Προσωπικά, ανησυχώ επίσης και για κάτι ακόμα, το οποίο και θα ήθελα να αναφέρω: Οι αναφορές που λαμβάνουμε ορισμένες φορές από ξένα πλοία, κάποια από τα οποία είναι ίσως ευρωπαϊκά, τα οποία εκμεταλλεύονται αυτήν την κατάσταση απουσίας ελέγχου προκειμένου να ψαρέψουν παράνομα σε ένα από τα πλουσιότερα αλιευτικά πεδία στην περιοχή, ή ακόμα και να την χρησιμοποιούν ως πεδίο απόρριψης επικίνδυνων ουσιών, πράγμα το οποίο η Ομοσπονδιακή Κυβέρνηση επίσης δεν είναι σε θέση να ελέγξει.
<P>
Για το λόγο αυτό, πιστεύω ότι αποτελεί προτεραιότητα - και το τονίζω αυτό - να εγγυηθούμε την ασφάλεια των πλοίων που δραστηριοποιούνται νόμιμα στην περιοχή σύμφωνα με τη διεθνή νομοθεσία, αλλά αποτελεί επίσης προτεραιότητα, ή ίσως και μεγαλύτερη, να δεσμευτούμε να βρούμε λύση στον πόλεμο που ρημάζει αυτήν τη χώρα, ούτως ώστε στο τέλος την ευθύνη της περιφρούρησης της ασφάλειας στην περιοχή να μπορούν να την αναλάβουν ανεξάρτητα, νόμιμα, αναγνωρισμένα θεσμικά όργανα της Σομλίας.
<SPEAKER ID="321" NAME="Luis de Grandes Pascual" AFFILIATION="PPE-DE">
(ES) Δεν πρόκειται να επαναλάβω τα γεγονότα που παρατέθηκαν εδώ. Θέλω να τα περιγράψω: Είναι σκανδαλώδη, προκαλούν κοινωνική αναταραχή στους πολίτες μας, οι οποίοι αναμφίβολα αισθάνονται σε κάποιο βαθμό αβοήθητοι. Για να μην αναφέρω πώς αισθάνονται οι ψαράδες μας, οι οποίοι βιώνουν έναν κατανοητό τρόμο για τη δουλειά τους ακόμα και για τη σωματική τους ακεραιότητα, καθώς οι πειρατές δεν εκτοξεύουν κούφιες απειλές και οι εργαζόμενοι δεν χρειάζεται να διακινδυνεύουν τη ζωή τους στη δουλειά τους.
<P>
Επιπροσθέτως, οι πλοιοκτήτες υφίστανται τεράστιες οικονομικές επιπτώσεις που οι ασφάλειές τους δεν καλύπτουν πάντα, γιατί οι συνθήκες είναι εξαιρετικές και τείνουν να μην καλύπτονται στα ασφαλιστήρια συμβόλαια.
<P>
Τι μπορούμε να κάνουμε για τους πειρατές; Ασφαλώς, οτιδήποτε άλλο από το ερασιτεχνικό πνεύμα που κυριάρχησε στο Συμβούλιο Υπουργών Εξωτερικών στις 15 Σεπτεμβρίου. Κατά της πειρατείας χρειαζόμαστε αποφασιστική δράση σε δύο επίπεδα: Σε μεν επίπεδο διπλωματίας, υποστηρίζοντας τις αφρικανικές χώρες, οι οποίες υποφέρουν από την παρουσία πραγματικής μαφίας στην επικράτειά τους, η οποία χρησιμοποιεί την εκβίαση και τις απαγωγές προκειμένου να εκβιάσουν τους ψαράδες και τους εμπόρους από ένα μέρος του κόσμου· σε δε επίπεδο νόμιμης χρήσης βίας, χρησιμοποιώντας την ως αποτρεπτικό εργαλείο, το οποίο ίσως είναι η μοναδική γλώσσα που καταλαβαίνουν οι πειρατές.
<P>
Έχοντας πει αυτά, πού θα έπρεπε να δράσουμε και σε ποιο επίπεδο; Σε εθνικό, ευρωπαϊκό ή διεθνές επίπεδο; Θεωρώ, κυρίες και κύριοι, ότι χρειάζεται να δράσουμε αρχικά σε εθνικό επίπεδο, όπως έκανε η Γαλλία κατά υποδειγματικό τρόπο, προστατεύοντας το διεθνές δίκαιο και κατά έναν αποτελεσματικό τρόπο, που ήταν παραδειγματικός.
<P>
Λυπάμαι που οι ισπανικές/γαλλικές προτάσεις δεν υιοθετήθηκαν από το Συμβούλιο, καθώς τα όσα εντέλει συμφωνήθηκαν δεν ήταν επαρκή. Πιστεύω ότι χρειάζεται να δώσουμε μια ψήφο εμπιστοσύνης στη Γαλλική Προεδρία ούτως ώστε ν προτείνει ευρωπαϊκή δράση ικανή να υπερασπιστεί τα συμφέροντά μας, κι ελπίζω ότι, όταν έρθει η ώρα, η προσφορά που κάνει το ΝΑΤΟ για παγκόσμια και διεθνή κάλυψη μπορεί να λειτουργήσει σε αυτό το πλαίσιο.
<P>
Εντούτοις, ας κάνουμε αυτό που κάνουμε πάντα, ας πάμε ένα βήμα παραπέρα, ας λάβουμε αποφάσεις κι έπειτα ας περιμένουμε από τους άλλους να μας βοηθήσουν. Ας πάψουμε να είμαστε αβοήθητοι, με τους πολίτες να αισθάνονται ότι δεν είμαστε ικανοί να υπερασπιστούμε εαυτούς.
<SPEAKER ID="322" NAME="Gilles Savary" AFFILIATION="PSE">
(FR) Κυρία Πρόεδρε, πρώτα θα ήθελα να ευχαριστήσω το Συμβούλιο και την Επιτροπή που συμφώνησαν στο αίτημα του Κοινοβουλίου για μια συζήτηση πάνω σε αυτό το θέμα: ένα πολύ ειδικό θέμα που μας προβληματίζει. Μιλήσαμε γι'αυτό ιδιαίτερα στην Επιτροπή Μεταφορών και Τουρισμού, όπου μας επισκέφτηκε ο κύριος De Rossa, ο οποίος μας έδωσε μια εικόνα της έκτασης του προβλήματος. Θα ήθελα να πω ότι οφείλουμε να συγχαρούμε εαυτούς για την ταχύτητα αντίδρασης των εμπλεκόμενων κρατών μελών - μιλάω για την Γαλλία και την Ισπανία - και για τα όσα έχουν ήδη γίνει στον Ο"Ε και το Συμβούλιο. Θεωρώ ότι ήταν μια πραγματικά γρήγορη αντίδραση.
<P>
Νομίζω ότι χρειάζεται να αποφύγουμε αρκετά πράγματα. Πρώτον, τα αιτήματα των εμπορικών πλοίων να φέρουν οπλισμό. Αυτό το βλέπω να γίνεται και πιστεύω ότι πρέπει να είμαστε προσεκτικοί γιατί γνωρίζουμε ότι κάτι τέτοιο απλά θα καθιστούσε την κατάσταση ακόμα πιο επικίνδυνη. Δεύτερον, πρέπει να εξασφαλίσουμε ότι δεν θα παραμελήσουμε την κατάσταση και δεν θα την αφήσουμε να εξελιχθεί σε τρομοκρατία. Αυτό που εννοώ είναι ότι πρέπει να αποτρέψουμε την εμπλοκή πολιτικών ομάδων, γιατί τότε θα λάμβανε τελείως διαφορετικές διαστάσεις. Τρίτον, χρειάζεται να αποφύγουμε μια κατάσταση στην οποία τα κράτη μέλη δρουν χωριστά.
<P>
Για το σκοπό αυτό, μόλις σκεφτόμουν το Σύμφωνο Σταθερότητας. Προφανώς, απαιτούμε κάποια κράτη μέλη να μην έχουν έλλειμμα, αλλά πρόκειται για τα ίδια κράτη μέλη τα οποία πάντα καλούνται να προσφέρουν προστασία γιατί διαθέτουν τα μέσα να το κάνουν. Για το λόγο αυτό, πιστεύω ότι χρειάζεται να δείξουμε κάπως περισσότερη αλληλεγγύη σε αυτό σε επίπεδο ΕΕ και αυτοί που δεν έχουν τα μέσα να προστατευθούν να προστατευθούν από εκείνους που έχουν τα στρατιωτικά μέσα. Σε αυτήν την περίπτωση, ας αντλήσουμε τυχόν συμπεράσματα που ίσως θέλουμε να αντλήσουμε σε οποιοδήποτε επίπεδο.
<P>
Θα ήθελα επίσης να πω ότι, αν και είναι εξαιρετικά επιτακτικό να λάβουμε αποτρεπτικά μέτρα για αυτό το ζήτημα, όπως για παράδειγμα μέσα από μέτρα σαν αυτά που έλαβε η γαλλική Κυβέρνηση και για το Ponant και για το Carré d'as, γνωρίζουμε πολύ καλά ότι το έγκλημα είναι κομμάτι της ανθρώπινης φύσης αλλά η νομιμότητά του τροφοδοτείται από την απελπισία των ανθρώπων. Είναι επομένως πολύ σημαντικό να προβούμε σε διπλωματικές ενέργειες προς αυτές τις χώρες και να βρούμε τρόπους να τις βοηθήσουμε τόσο ως προς την ασφάλεια όσο και ως προς την ανάπτυξη. Έτσι, δεν θα χρειάζεται να ατενίζουν επ' αόριστο γεμάτα πιάτα φαγητό να περνάνε με άδειο το στομάχι τους.
<SPEAKER ID="323" NAME="Josu Ortuondo Larrea" AFFILIATION="ALDE">
(ES) Κυρία Πρόεδρε, Υπουργέ, Επίτροπε, οι Ευρωπαίοι πολίτες δεν μπορούν να καταλάβουν γιατί, στην εποχή της τεχνολογίας, των τηλεπικοινωνιών, των δορυφόρων, κλπ., βιώνουμε περιστατικά πειρατείας τα οποία φαίνεται να μας μεταφέρουν τέσσερις ή πέντε αιώνες πίσω στην ιστορία μας.
<P>
Δεν μπορώ να δεχτώ αυτό που είπαν οι προηγούμενοι ότι είναι ικανοποιημένοι με την αντίδραση. Εδώ και αρκετά χρόνια λέω εδώ στο Ευρωπαϊκό Κοινοβούλιο ότι η κατάσταση στον Ινδικό Ωκεανό, η κατάσταση στα ανοικτά των ακτών τη Σομαλίας για τους Ευρωπαίους ψαράδες και για τα πλοία που δραστηριοποιούνται και εργάζονται εκεί δεν είναι βιώσιμη και δεν είδα καμιά ιδιαίτερη ανταπόκριση. Πράγματι χαιρετίζω το γεγονός ότι επιτέλους το Συμβούλιο έκανε το πρώτο βήμα, το οποίο θεωρώ ανεπαρκές, συστήνοντας αυτήν την ομάδα συντονισμού στις Βρυξέλλες το οποίο θα είναι υπεύθυνη να συνοδεύει τους ψαράδες, να προστατεύει την ανθρωπιστική βοήθεια, η οποία είναι τόσο απαραίτητη στη Σομαλία, κι επίσης θα διασφαλίζει την τήρηση των συμφωνιών για τα αλιευτικά πεδία.
<P>
Πιστεύω ότι με όλα όσα έχουν δημιουργηθεί και συμφωνηθεί μέχρι στιγμής, δεν θα είναι δυνατόν να πραγματοποιήσουμε όλους αυτούς τους φιλόδοξους στόχους. " θάλασσα είναι πολύ μεγάλη, όπως είναι και η ακτογραμμή του Ινδικού Ωκεανού και χρειαζόμαστε τη συμβολή και τη συνεργασία όλων των ευρωπαϊκών χωρών, γιατί το ζήτημα δεν είναι εάν οι ψαράδες είναι Γάλλοι, Βάσκοι, Ισπανοί ή Ολλανδοί· το ζήτημα είναι ότι είναι Ευρωπαίοι και ότι όλοι χρειάζεται να συμβάλλουμε σε αυτό από κοινού.
<SPEAKER ID="324" NAME="Angelika Beer" AFFILIATION="Verts/ALE">
(DE) Κυρία Πρόεδρε, κυρίες και κύριοι, η προστασία των ναυτικών είναι μια ειλικρινής ανησυχία όλων μας, αλλά παρ' όλ' αυτά παίρνω την πρωτοβουλία να ρωτήσω με ποιο τρόπο μπορούμε να την εγγυηθούμε.
<P>
Διαφωνώ ρητά με την καταδίκη της Γαλλικής Προεδρίας, καθώς διαχειρίστηκε ανεπιτυχώς και πολιτικά και τεχνικά το ζήτημα, από την αρχή έως το τέλος. Θα ήθελα να εξηγήσω γιατί. Αυτός ο διάλογος γίνεται στα πλαίσια της Πράσινης Βίβλου για τη ναυτιλιακή πολιτική. Επισημάναμε ότι η πειρατεία αποτελεί πρόβλημα και ότι χρειαζόμαστε μια μακροπρόθεσμη στρατηγική για να μπορέσουμε να καταπολεμήσουμε αυτό το φαινόμενο.
<P>
Παίρνω επίσης την πρωτοβουλία να επισημάνω ότι το φαινόμενο υπάρχει από τον έκτο αιώνα π.Χ. Τότε, έρχεται ο κύριος Sarkozy, σταματάει τα πάντα κι αρχίζει να μιλά για ανάπτυξη ναυτικών δυνάμεων. Ο Γερμανός Υπουργός Αμύνης Franz Josef Jung ήδη ξεκίνησε να γυαλίζει τα όπλα του στα πλοία της ναυτικής του δύναμης και υπάρχει μια αποστολή της ΕΠΑΑ η οποία δεν έχει καν συζητηθεί ακόμα στις σχετικές επιτροπές - την Επιτροπή Εξωτερικών υποθέσεων και την Υποεπιτροπή Ασφάλειας και Άμυνας - αλλά μόνο στην Επιτροπή Μεταφορών και Τουρισμού. Τι είδους παιχνίδι είναι αυτό; Δεν είναι αυτό το πρόβλημά μας!
<P>
Έχω την εντύπωση ότι προσπαθούμε να αντιδράσουμε με έναν επί τούτου αλλόφρονα τρόπο προκειμένου να νομιμοποιήσουμε κάτι που θα έχει εξαιρετικά μακροπρόθεσμες διεθνείς συνέπειες. Εάν αναπτύξουμε ναυτικές δυνάμεις για να προστατέψουμε τους ψαράδες, θα πρέπει να εξετάσουμε και τις συνέπειες. Τι θέλουμε; Πολιτική για κανονιοφόρα πλοία; Θέλουμε να ρίξουμε έναν προειδοποιητικό πυροβολισμό; Θέλουμε να βυθίσουμε πλοία; Εάν αυτό πραγματικά συνδέεται με τη διεθνή τρομοκρατία, πού βρίσκεται η μακροπρόθεσμη στρατηγική μας γι'αυτήν; Αυτά τα λέω μόνο προειδοποιητικά. Όλα αυτά θα τα αναλύσουμε σε βάθος και τη δεύτερη εβδομάδα του Οκτωβρίου ελπίζω να καταλήξουμε σε πιο πρακτικά συμπεράσματα πιο χρήσιμα για τους ανθρώπους στην περιοχή.
<SPEAKER ID="325" NAME="Carmen Fraga Estévez" AFFILIATION="PPE-DE">
(ES) Μόλις παρακολούθησα μια συνεδρίαση του περιφερειακού γνωμοδοτικού συμβουλίου του στόλου ανοικτής θαλάσσης και πρόσεξα την πολύ έντονη ανησυχία για τη μοίρα 51 πλοίων και περίπου 1 500 ναυτικών του κοινοτικού στόλου αλιευτικών τόνου τα οποία αλιεύουν στον Ινδικό Ωκεανό.
<P>
Εδώ και πολλά χρόνια, ο στόλος ανέφερε περιστατικά πειρατείας στην περιοχή που συνορεύει με τη Σομαλία, αλλά ούτε η κατάληψη του ισπανικού αλιευτικού Playa de Bakio τον Απρίλιο δεν προκάλεσε κάποιες κυβερνήσεις να αντιδράσουν εγκαίρως, συμπεριλαμβανομένης και της δικής μου, δυστυχώς, μέχρι σήμερα που ο στόλος αναγκάστηκε να αποσυρθεί στο λιμάνι της Βικτώριας και από εκεί κι έπειτα, τα μέτρα που λήφθηκαν ήταν εξαιρετικά ακατάλληλα.
<P>
Πρέπει να καταλάβουμε ότι οι ψαράδες ζουν υπό ιδιαίτερα επικίνδυνες συνθήκες καθώς, ενώ όλα τα πλοία που διέρχονται από την περιοχή αποτελούν λόγο για ανησυχία, τα εμπορικά πλοία τείνουν να ακολουθούν συγκεκριμένη ρότα, πράγμα το οποίο εξασφαλίζει περισσότερες ευκαιρίες παρακολούθησής τους όταν διέρχονται.
<P>
Αυτά τα 51 αλιευτικά, όμως, είναι διασκορπισμένα, μετά τις μεταναστεύσεις του τόνου, σε μια έκταση πάνω από 3 200 τετραγωνικά μίλια, η οποία παίρνει πέντε ημέρες για να καλυφθεί, κι είναι επομένως πολύ πιο ευάλωτα, άρα μια ναυτική επιχείρηση είναι ζωτικής σημασίας και επιτακτική.
<P>
Επιπλέον των όσων έχουν ήδη ειπωθεί για τον Πορθμό της Μαλάκα, επιπλέον της Σομαλίας, τώρα λαμβάνουμε και αναφορές από τον αλιευτικό στόλο για πειρατεία στο Κανάλι της Μοζαμβίκης και σε περιοχές της Ινδίας και της Καραϊβικής.
<P>
Δεν μπορούμε επομένως να παραμείνουμε αδρανείς και χρειάζεται να αντιδράσουμε, πέραν των αντιδράσεων που μπορεί να προέρχονται από τις κυβερνήσεις μας και το Συμβούλιο. Όλα τα θεσμικά όργανα της Κοινότητας συμμετέχουν στην κατάστρωση μιας συντονισμένης στρατηγικής για την καταπολέμηση της διεθνούς πειρατείας.
<P>
Γι' αυτό το λόγο, πρότεινα στην πολιτική μου ομάδα, την Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, μια τροποποίηση του προϋπολογισμού προκειμένου να δοθεί ένα εκατομμύριο ευρώ στη μελέτη ενός βιώσιμου σχεδίου για την υλοποίηση αυτής της στρατηγικής και ζητάω από το Κοινοβούλιο να δώσει το πράσινο φως, έτσι ώστε όλοι οι πολίτες της Κοινότητας, όπου κι αν βρίσκονται, να λάβουν το μήνυμα ότι η Ευρωπαϊκή Ένωση τους υποστηρίζει και πάνω απ' όλα τους προστατεύει.
<SPEAKER ID="326" NAME="Margie Sudre" AFFILIATION="PPE-DE">
(FR) Κυρία Πρόεδρε, Εν Ενεργεία Πρόεδρε του Συμβουλίου, Επίτροπε, κυρίες και κύριοι, τους τελευταίους μήνες υπήρξαμε μάρτυρες μιας αύξησης των ενεργειών πειρατείας, ιδιαίτερα ανοικτά των ακτών της Σομαλίας. Αυτές οι επιθέσεις χρησιμοποιούν πολύ πιο εξεζητημένα μέσα και αντικατοπτρίζουν επομένως μια ισχυρή μαφία. Συμμερίζομαι την ανησυχία όλων των συναδέλφων μου για τους Ευρωπαίους ψαράδες, οι οποίοι είναι εξαιρετικά ευάλωτοι.
<P>
Ωστόσο, η Ευρωπαϊκή Ένωση έχει καθιερώσει τα μέσα για να αντιδράσουμε σε αυτές τις επιθέσεις. " συνάντηση των Ευρωπαίων Υπουργών Εξωτερικών στις 15 Σεπτεμβρίου απέδωσε καρπούς που εγώ θεώρησα αρκετά σημαντικά. Από τη μία, τα 27 κράτη μέλη ενέκρινα τη σύσταση μιας ομάδας συντονισμού και από την άλλη, Οι υπουργοί υιοθέτησαν μια στρατηγική στρατιωτική επιλογή, η οποία ανοίγει το δρόμο σε μια ενδεχόμενη ναυτική επιχείρηση της ΕΕ.
<P>
" χρήση ιδιωτικών υπηρεσιών προστασίας αναφέρθηκε ορισμένες φορές. Αυτό εμένα δεν μου ακούγεται η σωστή λύση. " μοναδική μακροπρόθεσμη λύση, όπως είπε και ο κύριος Savary, είναι και διπλωματική και πολιτική. " πειρατεία ευημερεί εξαιτίας της αδυναμίας κάποιων κυβερνήσεων. Βοηθώντας τις εν λόγω χώρες να σταματήσουν τις παράνομες δραστηριότητες, βοηθώντας τους να πετύχουν πολιτική σταθερότητα και να ξεφύγουν από τη φτώχεια είναι που θα δώσουμε τέλος σε αυτήν την πληγή. Έτσι απαλλάχτηκαν από τους πειρατές στον Πορθμό της Μαλάκα πριν από μερικά χρόνια.
<P>
Προφανώς, η Ευρωπαϊκή Ένωση δεν μπορεί να δράσει από μόνη της, όπως είπε ο κύριος Sarkozy. " διεθνής κοινότητα πρέπει να κινητοποιηθεί, αλλιώς θα είναι αδύνατο να εγγυηθούμε την προστασία της ναυσιπλοΐας, ιδιαίτερα γιατί η πειρατεία της θάλασσας δεν ευδοκιμεί μόνο ανοικτά των ακτών της Σομαλίας. " Ευρωπαϊκή Ένωση έλαβε την πρωτοβουλία μιας συντονισμένης αντίδρασης. Τώρα είναι θέμα ολόκληρης της διεθνούς κοινότητας να αναλάβει το μέρος της ευθύνης που της αναλογεί.
<SPEAKER ID="328" NAME="Daniel Varela Suanzes-Carpegna" AFFILIATION="PPE-DE">
(ES) Εν Ενεργεία Πρόεδρε του Συμβουλίου, Επίτροπε, κυρίες και κύριοι, χαίρομαι βαθύτατα που κάνουμε αυτόν το διάλογο. Από το 2005, το Κοινοβούλιο προειδοποιεί και την Επιτροπή και το Συμβούλιο για τους κινδύνους που ενέχει η ναυσιπλοΐα στα χωρικά ύδατα της Σομαλίας, ακόμα και στα διεθνή ύδατα.
<P>
Μετά από πολλές πειρατείες πλοίων και ένοπλες ληστείες, η Ευρωπαϊκή Ένωση τώρα μόλις σύστησε μια 'ομάδα συντονισμού'. Χαιρετίζουμε αυτήν την πρωτοβουλία. Τουλάχιστον αναγνώρισαν επιτέλους ότι υπάρχει πρόβλημα. Εντούτοις, φοβάμαι ότι ακόμα και με αυτήν την ομάδα συντονισμού, το πρόβλημα θα συνεχίσει να διαιωνίζεται.
<P>
Έως ότου εξασφαλίσουμε πραγματική συνεργασία και μια γνήσια Κοινή Εξωτερική Πολιτική και Πολιτική Ασφάλειας, τα κράτη μέλη τα συμφέροντα των οποίων θίγονται θα συνεχίσουν να αναγκάζονται να προστατεύουν εαυτούς και να υπερασπίζονται τα νόμιμα εθνικά τους συμφέροντα. " Γαλλία το έχει κατανοήσει σαφώς αυτό και την συγχαίρω για την αποφασιστικότητα, το κουράγιο και την αποτελεσματικότητά της.
<P>
" Ισπανία επίσης αντέδρασε σχεδιάζοντας να στείλει ένα αναγνωριστικό αεροπλάνο, με άλλα λόγια, ένα μη οπλισμένο αεροπλάνο για να αποτρέψει τους ένοπλους πειρατές. Είναι κρίμα που αυτό το αεροπλάνο δεν θα είναι αρκετό για να υπερασπιστεί και να προστατεύσει επαρκώς τους ψαράδες μας σε περίπτωση ένοπλης επίθεσης στο στόλο μας.
<P>
Χρειάζεται να ζητήσουμε και να εξασφαλίσουμε περισσότερη συνεργασία ανάμεσα στα κράτη μέλη που θίγονται, χρειάζεται να εκμεταλλευτούμε την Γαλλική Προεδρία του Συμβουλίου και να κατανείμουμε περισσότερους πόρους ούτως ώστε η νόμιμη αλιεία στα διεθνή ύδατα να μην αποτελεί, όπως συμβαίνει τώρα, μια υψηλού κινδύνου δραστηριότητα, εξαιτίας των ενεργειών πειρατείας οι οποίες είναι κάτι το ασύλληπτο στη διεθνή κοινωνία του 21ου αιώνα.
<SPEAKER ID="329" NAME="Geoffrey Van Orden" AFFILIATION="PPE-DE">
Κύριε Πρόεδρε, απευθύνω τις παρατηρήσεις μου ιδιαίτερα στην προεδρεία του Συμβουλίου.
<P>
Τάσσομαι απόλυτα υπέρ των αποφασιστικών διεθνών δράσεων για την αντιμετώπιση της πειρατείας στην ανοικτή θάλασσα. Συγχαίρω τη γαλλική Προεδρεία για τη δράση των Γάλλων κομάντος νωρίτερα αυτόν το μήνα. Ίσως να θυμάστε ότι την εποχή που η Βρετανία είχε πραγματικά μια ηθική εξωτερική πολιτική, το Βασιλικό Ναυτικό καθάρισε τους ωκεανούς από τους πειρατές. Τους εξαφάνισε από τη θάλασσα και ξεφορτωθήκαμε επίσης και το εμπόριο σκλάβων.
<P>
Τώρα, φαίνεται να είμαστε αβοήθητοι. Το ναυτικό μας έχει αποδυναμωθεί και φοβόμαστε να αναλάβουμε δράση μη τυχόν μας διαφύγει κάποια πτυχή της νομοθεσίας περί ανθρωπίνων δικαιωμάτων ή εμπλακούμε σε μακροχρόνιες δικαστικές διαδικασίες.
<P>
" αντίδραση της ΕΕ είναι να προσπαθήσει και να σχεδιάσει μια άλλη στρατιωτική επιχείρηση συστήνοντας μια επιτροπή, τη λεγόμενη ομάδα συντονισμού της ΕΕ, το οποίο λέει ότι θα συντονίζει στρατιωτικές επιχειρήσεις στις θάλασσες ανοικτά του Κέρατος της Αφρικής. Αλλά, ήδη υπάρχει μια στρατιωτική επιχείρηση σε αυτά τα ύδατα. Είναι η Διασυμμαχική Μικτή Δύναμη 150, στην οποία συμμετέχει ο Πέμπτος Στόλος των "ΠΑ και πολεμικά πλοία άλλων ναυτικών δυνάμεων του ΝΑΤΟ, επικεφαλής των οποίων είναι ένας Δανός επί του παρόντος.
<P>
Έχω ένα ερώτημα για την προεδρεία του Συμβουλίου. Γιατί θέλει να εμπλακεί η ΕΕ; Αυτό είναι μια δουλειά του ΝΑΤΟ και, για να είμαστε πιο ακριβείς, τι θα κάνουν οι Ευρωπαίοι σύμμαχοι στο ΝΑΤΟ για να εξασφαλίσουν ότι θα σταλούν περισσότερα πολεμικά πλοία για αυτήν την αποστολής Έχουν κανόνες συμμετοχής που τους καθιστούν αποτελεσματικούς και υπάρχει και το διεθνές δίκαιο που εφαρμόζεται σε επίπεδο Ο"Ε για την αντιμετώπιση των πειρατών που συλλαμβάνονται χωρίς να μας επιβάλλεται η ανεπιθύμητη παρουσία τους στις χώρες μας.
<SPEAKER ID="330" NAME="Tobias Pflüger" AFFILIATION="GUE/NGL">
(DE) Κύριε Πρόεδρε, έχουμε σήμερα μαζί μας τον Επίτροπο Μεταφορών και τον Γάλλο Εν Ενεργεία Πρόεδρο του Συμβουλίου υπεύθυνου για τις μεταφορές. Κι όμως μιλάμε για πολύ χειροπιαστή ανάπτυξη στρατιωτικών δυνάμεων. Οι πληροφορίες δόθηκαν πολύ αργά στη σχετική επιτροπή, την Υποεπιτροπή Ασφάλειας και Άμυνας, αν και οι αναφορές του τύπου σε αυτήν την αποστολή της ΕΕ για την καταπολέμηση της πειρατείας κυκλοφορούν ήδη από τον Αύγουστο. Αυτό είναι απαράδεκτο. Πρέπει να έχουμε βασικές πληροφορίες εγκαίρως και τότε θα μπορέσουμε να λάβουμε μια σωστή απόφαση.
<P>
Σύμφωνα με πληροφορίες του BBC, η Γαλλία ήθελε γενικό πληρεξούσιο με ισχύ παγκοσμίως, όχι μόνο για τη Σομαλία, αλλά ευτυχώς δεν κατόρθωσε να το λάβει. Για πρώτη φορά μιλάμε για περιστολή της θαλάσσιας κυριαρχίας εδώ και μιλάμε επίσης για μια χειροπιαστή παραβίαση του διεθνούς δικαίου. Θα πρέπει να είμαστε απολύτως ξεκάθαροι σε αυτό. Μιλάμε για άμεση υποστήριξη για τη λεγόμενη κυβέρνηση στη Σομαλία, την οποία υποστηρίζει η Αιθιοπία και οι "νωμένες Πολιτείες Αμερικής. Υπάρχει άμεση συνεργασία με την Επιχείρηση "Enduring Freedom", η οποία είναι απαράδεκτη και η χρηματοδότηση πρόκειται να γίνει μέσω του Αθήνα. Δεν έχουμε καμία ενημέρωση οποιουδήποτε είδους ούτε γι'αυτό το θέμα.
<P>
Θα έπρεπε να είχαμε ενημερωθεί απευθείας. Το ζήτημα εν προκειμένω είναι η προστασία από στρατιωτικές δυνάμεις της πρόσβασης στις πρώτες ύλες, πράγμα που δεν μπορεί να γίνει κατά αυτόν τον τρόπο. Αυτό που χρειαζόμαστε είναι ένας τρόπος αντιμετώπισης της κατάστασης χωρίς να καταφύγουμε σε στρατιωτικά μέσα.
<SPEAKER ID="331" NAME="Γιώργος Δημητρακόπουλος" AFFILIATION="PPE-DE">
(EL) Κύριε Πρόεδρε, εγώ θέλω σ' αυτή την πολύ σοβαρή συζήτηση να επιμείνω σε δύο σημεία που νομίζω ότι είναι σημαντικά. Το ένα έχει να κάνει με το νομικό μέρος και νομίζω ότι έχει έρθει ο καιρός για έναν εκσυγχρονισμό της σύμβασης του δικαίου της θάλασσας έτσι ώστε να βελτιωθεί η νομική βάση πάνω στην οποία θα μπορούν να γίνονται οι διάφορες μέθοδοι αντιμετώπισης του φαινομένου.
<P>
Το δεύτερο σημείο είναι το επιχειρησιακό. " ναυτική διάσταση του ζητήματος είναι σημαντική αλλά δεν είναι αρκετή. Χρειάζεται λοιπόν ένα επιχειρησιακό σχέδιο που να χρησιμοποιεί ναυτικές και εναέριες δυνάμεις, έτσι ώστε να είναι εφικτή και αποτελεσματική η αντιμετώπιση.
<P>
Και τέλος, υπάρχουν μια σειρά από συσχετισμούς. Ο Επίτροπος Tajani είπε ότι διερευνάται ο συσχετισμός ανάμεσα στην πειρατεία και την τρομοκρατία, εγώ θα προσέθετα και μία ακόμη διάσταση, πρέπει να ερευνηθεί ο συσχετισμός ανάμεσα στην πειρατεία και το οργανωμένο έγκλημα.
<SPEAKER ID="332" NAME="Ιωάννης Βαρβιτσιώτης" AFFILIATION="PPE-DE">
(EL) Κύριε Πρόεδρε, άκουσα με προσοχή όλους τους συναδέλφους. Όλα όσα είπαν ήταν σωστά. Εδώ όμως προκύπτει θέμα άμεσης ενέργειας. Δεν μπορεί να περιμένουμε ούτε το νέο ναυτικό κώδικα ούτε να κλείνουμε τα μάτια μπροστά σε αυτήν την κατάσταση.
<P>
Θα ήθελα να πω ότι το ΝΑΤΟ παρεμβαίνει και παριστάνει τον διεθνή χωροφύλακα εκεί που δεν το σπέρνουν! Τουλάχιστον δεν επεμβαίνει εδώ, με δική μας προτροπή, για να δημιουργήσει μία μονάδα από όλα τα κράτη μέλη, τόσο ναυτική όσο και αεροπορική; Διότι αν εμείς οι Ευρωπαίοι, που δεν έχουμε κοινή πολιτική άμυνας, περιμένουμε να δημιουργήσουμε τέτοια μονάδα, νομίζω ότι θα έχουμε χάσει το τραίνο.
<P>
Αφού λοιπόν το ΝΑΤΟ παριστάνει τον χωροφύλακα εκεί που δεν το θέλουμε, ας το καλέσουμε εμείς να παριστάνει τον χωροφύλακα εκεί που το θέλουμε.
<SPEAKER ID="333" NAME="Dominique Bussereau">
Εν Ενεργεία Πρόεδρε του Συμβουλίου. - (FR) Κύριε Πρόεδρε, Επίτροπε, κυρίες και κύριοι, πρώτα θα ήθελα να σας ευχαριστήσω για αυτόν τον υψηλού επιπέδου διάλογο.
<P>
Ειλικρινά πιστεύω ότι η πειρατεία είναι μια μορφή τρομοκρατίας και έχει αρχίσει να λαμβάνει ανεξέλεγκτες διαστάσεις. " αλήθεια είναι ότι εάν δεν γίνει τίποτα, η ελευθερία της διακίνησης για τη ναυτιλία στον Κόλπο του Άντεν και ανοικτά των ακτών της Σομαλίας μπορεί ακόμα και να χαθεί τελείως, με τις τεράστιες επιπτώσεις που θα συνεπαγόταν ασφαλώς κάτι τέτοιο. Χαίρομαι που η Ευρωπαϊκή Ένωση είναι η πρώτη που ανέλαβε ευθύνες για αυτό το θέμα. Θα ήθελα να προσθέσω ότι, όπως γνωρίζετε, υπάρχουν και άλλες περιοχές στον πλανήτη όπου η πειρατεία επίσης δημιουργεί προβλήματα, ιδιαίτερα στον Πορθμό της Μαλάκα και γύρω από την Σιγκαπούρη. Αυτό είναι ένα εξίσου σημαντικό και δύσκολο ζήτημα για την Ευρώπη. Θα πρέπει να μπορέσουμε να λάβουμε μια απόφαση για το αν θα συνεχίσουμε να σχεδιάζουμε μια ναυτική επιχείρηση στα πλαίσια της Ευρωπαϊκής Πολιτικής Ασφάλειας και Άμυνας στις αρχές Οκτωβρίου.
<P>
Ο ρόλος του ΝΑΤΟ αναφέρθηκε σε αρκετές ομιλίες. " αντιμετώπιση της πειρατείας δεν είναι εντός των καθηκόντων του ΝΑΤΟ. Έχει όντως εντολή για την τρομοκρατία. Μπορεί αυτά τα δύο να φαίνονται παρόμοια, αλλά δεν είναι το ίδιο πράγμα. Έως τον Οκτώβριο, η ομάδα συντονισμού θα συνεχίσει να διαδραματίζει τον υποστηρικτικό της ρόλο προς τα κράτη μέλη για να προσπαθήσει να βελτιώσει τις συνθήκες ασφάλειας στην περιοχή. Ο κύριος Savary ανέφερε τη φτώχεια στη Σομαλία κι εγώ θα ήθελα να υπογραμμίσω ότι πρέπει να βοηθήσουμε τα πλοία του Παγκόσμιου Επισιτιστικού Προγράμματος να περνάνε. " Σομαλία και ο πληθυσμός της το έχουν πραγματικά ανάγκη.
<P>
Ταυτόχρονα, θα χρειαστεί να λάβουμε μέτρα για να καθιερώσουμε ένα κοινό νομικό πλαίσιο για ολόκληρη τη διεθνή κοινότητα ούτως ώστε αυτές οι ενέργειες πειρατείας να μπορούν να οδηγούνται στη δικαιοσύνη πιο αποτελεσματικά. Υπάρχουν πειρατές που έχουν συλληφθεί και οδηγήθηκαν σε ευρωπαϊκές φυλακές. Προφανώς, τώρα χρειάζεται να εξετάσουμε τη δικαστική άποψη και το νομικό πλαίσιο για όλα αυτά.
<P>
Θα ήθελα να πω ότι, σε αντίθεση με κάποιον βουλευτή που μίλησε νωρίτερα, χαίρομαι για τις συγκεκριμένες ενέργειες στις οποίες έχουν προβεί αρκετά κράτη μέλη. Αυτή η συγκεκριμένη δράση στέλνει ένα πολύ ηχηρό μήνυμα που θα μπορούσε να σώσει ζωές, γιατί πέρα από τις απαιτήσεις λύτρων θα μπορούσαν να υπάρχουν και δολοφονίες. Κάποια αλιευτικά πλοία δέχτηκαν πυροβολισμούς πριν από λίγες ημέρες. " κατάσταση είναι επομένως επικίνδυνη, κι άρα ενδείκνυται μια στρατιωτική αντίδραση.
<P>
Τέλος, θα ιδιοποιηθώ την όμορφη φράση που χρησιμοποίησε ο συνάδελφός σας κύριος Morillon: Το θέμα είναι να προστατεύσουμε τα συμφέροντα και τις αξίες μας. " προστασία των αξιών μας είναι μια ισχυρή και κατάλληλη δράση για την Ευρώπη!
<SPEAKER ID="334" NAME="Antonio Tajani" LANGUAGE="IT">
Κύριε Πρόεδρε, κυρίες και κύριοι, μου φαίνεται ότι αυτός ο διάλογος ήταν πολύ χρήσιμος, γιατί έχει σαφώς αναδείξει τις επιθυμίες του Κοινοβουλίου, της Επιτροπής και του Συμβουλίου για την ανάληψη δράση από κοινού για να αντιμετωπιστεί ένα φαινόμενο που αποκτά ακόμα πιο ανησυχητικές διαστάσεις, ήτοι της πειρατείας και για να δοθεί μια απάντηση στους Ευρωπαίους πολίτες πάνω σε αυτό το ζήτημα.
<P>
Προσυπογράφω την ανάλυση που προέκυψε από το διάλογο. Δεν είναι αρκετό απλά να αναλάβουμε στρατιωτική δράση, που είναι ένα θεμελιώδες βήμα, αλλά πρέπει και να αναληφθεί γρήγορα και δεν πιστεύω ότι πρέπει να επιμένουμε υπερβολικά σε θέματα δικαιοδοσίας, για το εάν θα έπρεπε να είναι η Ευρωπαϊκή Ένωση ή το ΝΑΤΟ - δεν πρέπει να χάνουμε καιρό. Πιστεύω ότι πρέπει να κλιμακώσουμε το συντονισμό, αλλά έχουμε καθήκον να παρέμβουμε, να αποτρέψουμε στις πειρατικές οργανώσεις να ενισχύσουν τις θέσεις τους.
<P>
Ταυτόχρονα, είναι σημαντικό να αναλάβουμε δράση για να αποτρέψουμε και να εξαλείψουμε τα πιθανά αίτια της διόγκωσης του φαινομένου και της στρατολόγησης πειρατών. Κάποιος είπε στη διάρκεια του διαλόγου ότι καθίσταται ιδιαίτερα επικερδής η ενασχόληση με την πειρατεία και σε περιοχές όπου η φτώχεια είναι σε πολύ υψηλά επίπεδα είναι ξεκάθαρο ότι είναι εύκολο για τις οργανώσεις πειρατών να στρατολογήσουν κόσμο, ειδικά νεολαία, οι οποίοι είναι έτοιμοι να κάνουν τα πάντα και έτοιμοι να καταταγούν σε αυτές τις παραστρατιωτικές οργανώσεις.
<P>
Για το λόγο αυτό, ταυτόχρονα με την ανάληψη μέτρων που στρέφονται στον έλεγχο και την καταστολή, που οι χώρες της ΕΕ οφείλουν να λάβουν και χαίρομαι για τα όσα έχουν ήδη γίνει, πρέπει να δράσουμε - κι εδώ η Επιτροπή καλείται να παίξει έναν σημαντικό ρόλο - να βοηθήσει ορισμένες αναπτυσσόμενες χώρες να αναπτυχθούν από οικονομικής απόψεως, να αποτρέψουν τη φτώχεια να γίνει ένα εργαλείο που διευκολύνει την πειρατεία.
<P>
Ασφαλώς, θα πρέπει τότε να εργαστούμε για να κατανοήσουμε - κι εδώ πάλι η Επιτροπή μπορεί να διαδραματίσει έναν πολύ σημαντικό ρόλο - τι κρύβεται πίσω από την πειρατεία, ποιοι δεσμοί υπάρχουν με το φονταμενταλισμό και την τρομοκρατία, ποια είναι τα σημεία ισχύος, ποιοι είναι οι λόγοι. " Επιτροπή μπορεί να προσφέρει σημαντική βοήθεια εν προκειμένων στα άλλα ευρωπαϊκά θεσμικά όργανα.
<P>
Ασφαλώς και δεν μπορούμε να μείνουμε άπραγοι, ασφαλώς και δεν μπορούμε να περιμένουμε και ασφαλώς επίσης, με την ισχυρή δράση του Κοινοβουλίου που πιέζει το Συμβούλιο και την Επιτροπή να δράσουν, πρέπει να εγγυηθούμε την ασφάλεια των ναυτικών και πρέπει να εγγυηθούμε την ασφάλεια των αγαθών που έρχονται από μέρη εκτός Ευρωπαϊκής Ένωσης για να τροφοδοτήσουν την αγορά της Ευρωπαϊκής Ένωσης. Πρέπει να εγγυηθούμε το ζήτημα όχι μόνο - είναι σωστό να το αντιμετωπίσουμε όχι μόνο στις θάλασσες πιο κοντά στην Ευρωπαϊκή Ένωση - όπου δραστηριοποιούνται και ψαράδες και η κυρία Fraga μας είπε, ανήσυχη, για συμβάντα που λαμβάνουν χώρα ακόμα πιο κοντά μας.
<P>
Πρέπει επίσης να δούμε τι γίνεται σε άλλα μέρη του κόσμου γιατί η πειρατεία επηρεάζει επίσης τα πλοία που φέρουν τις σημαίες χωρών της ΕΕ σε πολύ απομακρυσμένες θάλασσες. Για το λόγο αυτό δεν πρέπει να σπαταλούμε άλλο χρόνο, αλλά έχω την εντύπωση ότι η επιθυμία της Ευρωπαϊκής Ένωσης φάνηκε ξεκάθαρα σήμερα και ιδιαίτερα αυτή του Κοινοβουλίου, με την υποστήριξη της Επιτροπής, να παρέμβει και να συνεχίσει να λαμβάνει αποφασιστικές ενέργειες πρόληψης και, επίσης πιστεύω, μέσω στρατηγικών σχεδίων για την αποτροπή τυχόν πολλαπλασιασμό των τρομοκρατικών ενεργειών.
<P>
Για το λόγο αυτό το Συμβούλιο θα λάβει υποστήριξη από την Επιτροπή για όλες τις πρωτοβουλίες για την καταπολέμηση της τρομοκρατίας κι επίσης για την πρόληψη αυτής. Θέλουμε να αποτρέψουμε και να καταπολεμήσουμε την τρομοκρατία, ας πούμε, που συνδέεται με την πειρατεία. Έτσι, με το άγρυπνο μάτι του Κοινοβουλίου, πιστεύω ότι αυτή η συνεργασία μπορεί να μας οδηγήσει σε θετικά αποτελέσματα. Σχετικά με την άμυνα, επίσης προσυπογράφω την άποψη του κυρίου Bussereau για τα λόγια του φίλου μας του Στρατηγού Morillon: Δεν είναι θέμα υπεράσπισης μόνο των συμφερόντων της Ευρωπαϊκής Ένωσης αλλά και των αξιών της.
<SPEAKER ID="335" NAME="Πρόεδρος">
" συζήτηση έληξε.
<P>
" ψηφοφορία δεν θα διεξαχθεί έως τη συνεδρίαση του Οκτωβρίου.
<P>
(" συνεδρίαση διακόπτεται στις 17.50 και συνεχίζεται στις 18.00)

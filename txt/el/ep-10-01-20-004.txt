<CHAPTER ID="004">
Υποδοχή
<SPEAKER ID="058" NAME="Πρόεδρος">
Κυρίες και κύριοι, με ενημέρωσαν ότι στο θεωρείο φιλοξενούμε μια αντιπροσωπεία της Εθνικής Συνέλευσης της Δημοκρατίας της Κορέας, την οποία καλωσορίζουμε θερμά. Θέλουμε να καλωσορίσουμε τα μέλη και τον αρχηγό της αντιπροσωπίας, Lee Kang Rae, με την ευκαιρία της δωδέκατης διακοινοβουλευτικής συνάντησης μεταξύ του Κοινοβουλίου μας και του κοινοβουλίου της χώρας τους.
<P>
Το Ευρωπαϊκό Κοινοβούλιο πάντα υποστήριζε την ειρήνη και τη σταθερότητα, καθώς και την υπεράσπιση των ανθρωπίνων δικαιωμάτων στη Χερσόνησο της Κορέας. Φυσικά, χαιρετίζουμε τον όλο και πιο ενεργό ρόλο της Δημοκρατίας της Κορέας στη διεθνή σκηνή και επίσης τους ευχόμαστε ό,τι καλύτερο όταν αναλάβουν την προεδρία της G20 φέτος.
<P>
Είμαστε ενήμεροι για τη γενική συμφωνία σύνδεσης μεταξύ της Δημοκρατίας της Κορέας και της Ευρωπαϊκής Ένωσης, η οποία σύντομα θα μπει σε διαδικασία επικύρωσης. Συγχαίρουμε γι' αυτό τους κορεάτες συναδέλφους μας. Ελπίζουμε ότι η συμμετοχή τους θα είναι επιτυχής και, πάνω απ' όλα, ότι θα απολαύσουν το προνόμιο που έχουν να παρακολουθήσουν μια τόσο σημαντική συζήτηση στο Κοινοβούλιο όπως είναι η σημερινή.

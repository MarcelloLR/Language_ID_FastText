<CHAPTER ID="019">
Επιτευχθείσα πρόοδος όσον αφορά τα SIS II και VIS (συζήτηση)
<SPEAKER ID="119" NAME="Πρόεδρος">
" ημερήσια διάταξη προβλέπει τη δήλωση της Επιτροπής σχετικά με την επιτευχθείσα πρόοδο όσον αφορά τα SIS II και VIS.
<SPEAKER ID="120" NAME="Jacques Barrot" LANGUAGE="FR">
Κυρία Πρόεδρε, μολονότι δεν θέλω να θέσω σε δοκιμασία την υπομονή του Κοινοβουλίου, πρέπει να διασαφηνίσω ορισμένα πράγματα στους παρόντες βουλευτές και στο Κοινοβούλιο.
<P>
Όταν ανέλαβα, πριν από τριάμισι χρόνια, το αξίωμα του Επιτρόπου που είναι αρμόδιος για θέματα δικαιοσύνης, ελευθερίας και ασφάλειας, βρήκα στο γραφείο μου δύο μεγάλης κλίμακας έργα τεχνολογίας των πληροφοριών που είχαν ως στόχο να προσφέρουν στα κράτη μέλη σύγχρονα και αποτελεσματικά μέσα συνεργασίας.
<P>
Αυτά τα δύο έργα, το SIS II και το VIS, ανήκαν στην ίδια σύμβαση που υπογράφηκε το 2003 μεταξύ της Επιτροπής και μιας κοινοπραξίας εταιρειών τεχνολογίας των πληροφοριών. Αυτά τα έργα είναι και τα δύο πολύπλοκα από άποψη τεχνολογίας. Πρέπει να διασυνδέσουμε ένα κεντρικό σύστημα και εθνικό εξοπλισμό με εξαιρετικά απαιτητικές προδιαγραφές και να τα κάνουμε να επικοινωνήσουν διαδραστικά.
<P>
Πάντα προσπαθούσα να τηρώ το Κοινοβούλιο ενήμερο για τις εξελίξεις αυτές. Μετά τα Συμβούλια Δικαιοσύνης και Εσωτερικών Υποθέσεων του Φεβρουαρίου και του Ιουνίου του 2009, έστειλα επιστολή στον κ. Deprez, πρόεδρο της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων του Κοινοβουλίου, για να τον ενημερώσω για την πρόοδο των εργασιών για το SIS II. Σας έστειλα αντίγραφο αυτής της αλληλογραφίας, κύριε Coelho, διότι εσείς είστε συνήθως ο εισηγητής για θέματα που αφορούν το SIS και παρακολουθείτε στενά τα θέματα αυτά.
<P>
Επειδή αυτό το ανοιχτό πνεύμα με εμπνέει, θα ήθελα σήμερα να σας δώσω, για άλλη μία φορά, όσο περισσότερες πληροφορίες είναι δυνατόν. Είναι αλήθεια πως, όπως τα περισσότερα βιομηχανικά έργα, το SIS II και το VIS κινδυνεύουν να υπερβούν το χρονοδιάγραμμα και τον προϋπολογισμό. Είναι αλήθεια ότι η κατάσταση δεν είναι ικανοποιητική όσον αφορά τόσο το SIS II όσο και το VIS.
<P>
Παρά τη συμμετοχή εμπειρογνωμόνων της Επιτροπής και των κρατών μελών, το SIS II εξακολουθεί να συναντά διάφορα εμπόδια. Το VIS πάλι έχει μπει σε μια σημαντική φάση. Με τις αρχικές προδιαγραφές ήταν δύσκολο να διεξαχθούν οι προγραμματισμένες δοκιμές, φαίνεται όμως ότι με τη συμφωνία των κρατών μελών η αναθεώρηση αυτών των προδιαγραφών θα επιτρέψει να ολοκληρωθούν την επόμενη φορά με επιτυχία οι δοκιμές.
<P>
Θα αναφερθώ πρώτα στο SIS II. " Επιτροπή συνεργάζεται στενά με την Προεδρία, τα κράτη μέλη και τους αναδόχους για την εφαρμογή των κατευθυντηρίων γραμμών που θεσπίσθηκαν στα συμπεράσματα του Συμβουλίου Δικαιοσύνης και Εσωτερικών Υποθέσεων της 4ης και 5ης Ιουνίου.
<P>
Πρώτον, όλοι οι ενδιαφερόμενοι συμμετέχουν ενεργά στις τεχνικές προετοιμασίες για μια πρώτη "δοκιμή του πρώτου σημείου αναφοράς" με στόχο να διασφαλιστεί ότι η σημερινή τεχνική λύση έχει σταθερές βάσεις. Σε αυτό το πλαίσιο, η Επιτροπή διαπραγματεύθηκε με την κοινοπραξία που έχει αναλάβει το έργα για τις απαιτούμενες αλλαγές στη σύμβαση. Το επιπλέον κόστος για το "πρώτο σημείο αναφοράς" ανέρχεται σε 1 026 000 ευρώ. Ταυτόχρονα, οι υπηρεσίες μας ενίσχυσαν τη διαχείριση και την παρακολούθηση του έργου. Θέσπισαν συμβατικές κυρώσεις προκειμένου να ασκηθεί μεγαλύτερη πίεση στον ανάδοχο.
<P>
Το βράδυ της Παρασκευής, κάλεσα σε συνάντηση τον γενικό διευθυντή της αναδόχου εταιρείας για να με ενημερώσει προσωπικά για τα μέτρα που εφαρμόζει για την επίλυση των τεχνικών δυσκολιών.
<P>
Τέλος, για προληπτικούς λόγους, όπως είχε οριστεί στο Συμβούλιο του Ιουνίου, η Επιτροπή άρχισε το προπαρασκευαστικό έργο με προοπτική ενδεχόμενης μετάβασης στο εναλλακτικό σχέδιο εάν αποτύχει η σημερινή τεχνική λύση.
<P>
Προκειμένου να ληφθούν υπόψη αυτά τα στοιχεία και το νέο χρονοδιάγραμμα, πρέπει προφανώς να μεταφέρουμε αυτά τα δεδομένα σε νομοθεσία. Για τον λόγο αυτόν, η Επιτροπή παρουσίασε στις 29 Σεπτεμβρίου ορισμένες τροποποιήσεις για τις πράξεις μετάβασης στο SIS II, για τις οποίες αυτό το διάστημα γίνονται διαβουλεύσεις με το Κοινοβούλιο. Αυτό θα μας δώσει μια ευκαιρία διεξοδικής επανεξέτασης του θέματος.
<P>
Όσον αφορά το VIS, τον Απρίλιο του 2009, ο ανάδοχος άρχισε μια σειρά δοκιμών του κεντρικού συστήματος προκειμένου να αξιολογήσει την πρόοδο που επιτεύχθηκε. Ο ανάδοχος δεν έχει κατορθώσει ακόμα να εκπληρώσει όλα τα συμβατικά κριτήρια που απαιτούνται για την ολοκλήρωση αυτής της σειράς δοκιμών, παρόλο που παρατάθηκε η προθεσμία τους.
<P>
Φυσικά, η Επιτροπή εφήρμοσε τις συμβατικές κυρώσεις που προβλέπονται για την καθυστέρηση αυτή. Έδωσε εντολή στον ανάδοχο να εφαρμόσει όλα τα κατάλληλα διορθωτικά μέτρα.
<P>
Δεν πιστεύω, μπορεί όμως να διαψευσθώ, ότι υπάρχει πρόβλημα σχεδιασμού. Από την άλλη, φαίνεται ότι η STT πηγαίνει καλά. Οι δοκιμές θα πρέπει να έχουν ολοκληρωθεί στις 11 Νοεμβρίου. Παράλληλα όμως με αυτό, τα κράτη μέλη πρέπει να προσαρμόσουν και τα δικά τους εθνικά συστήματα έτσι ώστε να μπορούν να χρησιμοποιήσουν το VIS. Τουλάχιστον τρία κράτη μέλη συναντούν μεγάλες δυσκολίες, και οι καθυστερήσεις εξαιτίας αυτών των τριών κρατών μελών είναι ακόμα σημαντικότερες από αυτές που οφείλονται στο κεντρικό σύστημα.
<P>
Έτσι τώρα διεξάγουμε διεξοδική ανάλυση μαζί με τα κράτη μέλη για να ορίσουμε ένα νέο χρονοδιάγραμμα για την έναρξη του VIS. Για να γίνει, όμως, αυτό πρέπει να έχουμε μια σαφή ιδέα για το αποτέλεσμα της σειράς δοκιμών για το κεντρικό σύστημα.
<P>
" συνάντηση που είχα την Παρασκευή μου δίνει λόγους να πιστεύω ότι η 11η Νοεμβρίου θα μπορούσε να είναι η ημερομηνία όπου θα γνωρίζουμε εάν οι διεξαγόμενες δοκιμές σημειώνουν επιτυχία. Σε κάθε περίπτωση, όμως, τόσο τα εθνικά συστήματα όσο και το κεντρικό σύστημα πρέπει να είναι πλήρως ικανά να λειτουργήσουν πριν ξεκινήσει το σύστημα. Φυσικά, θα ενημερώσω το Κοινοβούλιο γι' αυτό το νέο χρονοδιάγραμμα αμέσως μόλις κατορθώσουμε να το εκπονήσουμε.
<P>
Θα σταματήσω εδώ - σας ζητώ συγγνώμη για τη μάλλον μακροσκελή ομιλία μου, ήθελα όμως πραγματικά να κάνω έναν αναλυτικό απολογισμό της προόδου των SIS II και VIS. Υπάρχει πραγματικά λόγος ανησυχίας, δεν έχει νόημα να το κρύψουμε. " εικόνα του τεχνικού, δημοσιονομικού και πολιτικού κινδύνου και των δύο έργων δικαιολογεί τη συμμετοχή όλων μας, δεδομένων των αντιστοίχων ευθυνών μας. Έχουν αξιοποιηθεί σημαντικοί οικονομικοί πόροι. Το συνολικό ποσό των δημοσιονομικών δεσμεύσεων της Επιτροπής για το SIS II είναι λίγο μεγαλύτερο από 80 εκατ. ευρώ, εκ των οποίων έχουν καταβληθεί μέχρι τώρα λίγο περισσότερα από τα μισά, δηλαδή 44,5 εκατ. ευρώ. Το συνολικό ποσό που έχει ήδη δεσμεύσει ως τώρα η Επιτροπή για το VIS είναι της τάξεως των 74,5 εκατ. ευρώ. Όσον αφορά την εκτέλεση του προϋπολογισμού, έχουν δαπανηθεί μέχρι σήμερα σχεδόν 43,3 εκατ. ευρώ. Αυτά τα ποσά είναι ανάλογα με τα ποσά για παρόμοιας κλίμακας έργα που εκτελέστηκαν στην Ευρώπη και σε άλλα μέρη του κόσμου.
<P>
Κυρία Πρόεδρε, θέλω πραγματικά να πω εδώ ότι θα ενημερώνω οπωσδήποτε το Κοινοβούλιο για κάθε εξέλιξη που μπορεί να επηρεάσει τον προϋπολογισμό ή και την ημερομηνία εκκίνησης των εν λόγω συστημάτων.
<P>
Ωστόσο, αν επιτύχουμε με τα VIS και SIS II, θα έχουμε εφοδιάσει την Ευρώπη με το πιο αποτελεσματικό σύστημα στον κόσμο. Πρέπει, επομένως, να αντιμετωπίσουμε τα εμπόδια με ήρεμο, σαφή και πρακτικό τρόπο. Σε συνάρτηση με αυτό, επιτρέψτε μου να ζητώ τη βοήθεια του Κοινοβουλίου κάθε φορά που την έχω ανάγκη προκειμένου να παρακολουθήσουμε, και πάλι, πολύ στενά αυτά τα δύο θέματα και να εξασφαλίσουμε ότι θα ολοκληρωθούν με επιτυχία.
<SPEAKER ID="122" NAME="Simon Busuttil" LANGUAGE="MT">
Θα ήθελα να αρχίσω εκφράζοντας τις ευχαριστίες μου στον Αντιπρόεδρο της Ευρωπαϊκής Επιτροπής για τις διευκρινίσεις που μόλις έκανε και θα ήθελα με τη σειρά μου να εξηγήσω γιατί ζητήσαμε αυτήν τη συζήτηση.
<P>
Ο λόγος ήταν ότι ο χώρος Σένγκεν είναι εξαιρετικά σημαντικός για εμάς από την άποψη της ελεύθερης κυκλοφορίας των πολιτών μας. Μολονότι, όμως, σκοπός μας ήταν να προσφέρει ο χώρος Σένγκεν απόλυτη ελευθερία στους πολίτες μας, δεν θέλουμε να προσφέρουμε το πλεονέκτημα αυτό σε εγκληματίες. Για τον λόγο αυτόν, δημιουργήσαμε το σύστημα πληροφοριών Σένγκεν με σκοπό να αναβαθμιστεί σε ένα σύστημα νέας γενιάς γνωστό ως SIS II που θα μας βοηθούσε να ενισχύσουμε την ελευθερία των πολιτών μας χωρίς να αφήσουμε κανενός είδους περιθώρια στους εγκληματίες. Επομένως, μας ανησυχεί το γεγονός ότι αυτό το σύστημα νέας γενιάς, το SIS II, έχει καθυστερήσει πολύ και δεν διαφαίνεται ακόμα να πλησιάζει η ολοκλήρωσή του. Γι' αυτό σας θέτουμε αυτά τα ερωτήματα τώρα σχετικά με τα αίτια αυτής της καθυστέρησης και με το εάν θα ήταν δυνατό να εξασφαλίσουμε ότι θα είναι έτοιμο για λειτουργία σε μια συγκεκριμένη ημερομηνία. Ωστόσο, θα ήθελα να καταστήσω απόλυτα σαφές ότι ο τελικός μας στόχος είναι να συνεργαστούμε με την Ευρωπαϊκή Επιτροπή για να εξασφαλίσουμε ότι ο χώρος Σένγκεν θα είναι απόλυτα λειτουργικός και ότι θα λειτουργεί προς το συμφέρον των πολιτών μας χωρίς να δίνει καμία ελευθερία σε όσους δεν έχουν τις σωστές προθέσεις.
<SPEAKER ID="123" NAME="Claude Moraes" LANGUAGE="EN">
Κυρία Πρόεδρε, θα ήθελα να ευχαριστήσω τον Επίτροπο που ήλθε σήμερα εδώ για να μας ενημερώσει αναλυτικά για τα θέματα αυτά. Εκτιμούμε τον τρόπο με τον οποίο το έκανε.
<P>
Όπως ο κ. Busuttil, θέλω και εγώ να δώσω μια εξήγηση -που είναι κοινή εξήγηση- για τη σοβαρή ανησυχία μας σχετικά με τις σημαντικές καθυστερήσεις στη μετάβαση από το SIS στο SIS II και στην ανάπτυξη του VIS. Πιστεύω πως καταλαβαίνετε γιατί υποβάλαμε κοινό ψήφισμα, επειδή εδώ υπάρχει μια αληθινή ανησυχία. Ο κ. Coelho και άλλοι εξέφραζαν για αρκετό καιρό αυτήν την ανησυχία και αξίζει να σημειωθεί ότι, παρόλο που αυτές οι σημαντικές καθυστερήσεις είναι προφανώς από μόνες τους εξαιρετικά ανησυχητικές, τα κύρια θέματα για το Κοινοβούλιο εδώ, όπως γνωρίζετε, είναι η διαφάνεια και η λογοδοσία, ειδικά όταν πρόκειται για ευαίσθητα δεδομένα και για ευαίσθητα δεδομένα στον εν λόγω τομέα. Ως συννομοθέτης και ως το μόνο άμεσα εκλεγμένο θεσμικό όργανο της ΕΕ, το Κοινοβούλιο πρέπει να τηρείται ενήμερο για τις εξελίξεις αναφορικά με αυτά τα συστήματα, πράγμα που έχει ζητήσει πολλές φορές στο παρελθόν.
<P>
Δεν θέλουμε να θεωρηθεί ότι στο ψήφισμά μας παρουσιάζουμε παράλογες απαιτήσεις. Θέλουμε να είμαστε λογικοί και θέλουμε να ανταποκριθούμε στον τρόπο με τον οποίο μας ενημερώσατε σήμερα. Θέλουμε απλά να ενημερωθούμε για τη σημερινή κατάσταση των πραγμάτων, να μας δοθούν εξηγήσεις για τους λόγους της καθυστέρησης και να μας δοθεί εκ νέου η διαβεβαίωση ότι τα προβλήματα αυτά θα λυθούν. Είναι ζωτικής σημασίας να αναπτύσσεται με διαφανή τρόπο ένα έργο τόσο σημαντικό όσο αυτό, που θα έχει αντίκτυπο σε τεράστιο αριθμό ανθρώπων - τόσο πολιτών της ΕΕ όσο και άλλων.
<P>
Ωστόσο, εκτός από τα θέματα της διαφάνειας και της λογοδοσίας, είναι επίσης σημαντικό να δοθεί έμφαση και σε ορισμένες από τις ευρύτερες επιπτώσεις. Τα τεχνικά προβλήματα που βλέπουμε και η ανάπτυξη αυτών των μεγάλων βάσεων δεδομένων δεν εμπνέουν μεγάλη εμπιστοσύνη. Πολλά από τα κράτη μέλη μας -συμπεριλαμβανομένης και της πατρίδας μου- συνάντησαν σημαντικές δυσκολίες στην ανάπτυξη δικών τους μεγάλων βάσεων δεδομένων, στην ανάπτυξη βάσεων δεδομένων ID κλπ. " εμπιστοσύνη του κοινού στα συστήματα αυτά είναι απολύτως ζωτικής σημασίας.
<P>
Ως εκ τούτου, πρέπει ασφαλώς να εξετάσουμε από κοινού σε διακομματικό επίπεδο πώς προέκυψαν τα προβλήματα αυτά, πώς μπορούν να προληφθούν στο μέλλον στο στάδιο του σχεδιασμού και όχι στο στάδιο της ανάπτυξης. Υπάρχουν διδάγματα που πρέπει να αποκομίσουμε. Πρέπει να έχουμε εμπιστοσύνη στα συστήματα αυτά και, το κυριότερο, πρέπει να έχουμε απόλυτη και αποτελεσματική εποπτεία. Τελικά, τα συστήματα αυτά θα λειτουργήσουν μόνο μέσω της τεχνικής συνεργασίας - αλλά και χάρη στην εμπιστοσύνη του κοινού στο σύστημα αυτό και στο γεγονός ότι θα είναι φανερό πως το Κοινοβούλιο εξετάζει δημόσια αυτά τα θέματα και τελικά με κάποια αποτελέσματα.
<SPEAKER ID="124" NAME="Sarah Ludford" LANGUAGE="EN">
Κυρία Πρόεδρε, ποτέ δεν είχα τόσο πολύ χρόνο ομιλίας σε ένα βράδυ στα δέκα χρόνια που βρίσκομαι στο Ευρωπαϊκό Κοινοβούλιο! Συνολικός χρόνος δέκα λεπτών είναι μια ασυνήθιστη πολυτέλεια και δεν είμαι βέβαιη ότι θα καταφέρω να τον χρησιμοποιήσω.
<P>
Ευχαριστώ και εγώ τον Αντιπρόεδρο Barrot που ήλθε να μας ενημερώσει για τα προβλήματα, μολονότι νομίζω ότι δεν θα έπρεπε να ζητάμε διαρκώς τέτοιες ενημερώσεις. Όποιος έχει την ελάχιστη εξοικείωση με την εγκατάσταση μεγάλων έργων τεχνολογίας των πληροφοριών του δημόσιου τομέα στο δικό του κράτος μέλος γνωρίζει ότι παρουσιάζονται συχνά όλα αυτά τα τεχνικά και δημοσιονομικά προβλήματα. Δυστυχώς, όμως, όταν πλήττονται δύο τόσο σημαντικά και μεγάλα συστήματα -το Σύστημα Πληροφοριών Σένγκεν (SIS) II και το σύστημα πληροφοριών θεωρήσεων (VIS) - αυτό επηρεάζει και την αξιοπιστία όχι μόνο της εσωτερικής ασφάλειας της Ένωσης -θα επανέλθω αργότερα σε αυτό- αλλά και της κοινοτικής πολιτικής για τις θεωρήσεις.
<P>
Ως εισηγήτρια για το VIS, μπορώ να πω ότι βρισκόμασταν υπό πίεση προκειμένου να είναι έτοιμη η νομοθεσία στην ώρα της διότι θέλαμε να προχωρήσουμε και να είναι έτοιμο να λειτουργήσει το VIS -πράγμα που έπρεπε να έχει γίνει μέχρι σήμερα- και κάθε απόκλιση από το πρόγραμμα προκαλεί βαθιά απογοήτευση.
<P>
Θα ήθελα να ρωτήσω τον Επίτροπο Barrot ποιες θα είναι οι επιπτώσεις για εκείνους που υποβάλλουν αίτηση θεώρησης. Θα καταλήξουμε να έχουμε πολλούς ανθρώπους σε σύγχυση επειδή το VIS προβλέπεται να επεξεργάζεται 20 εκατομμύρια αιτήσεις θεώρησης ετησίως και οι καθυστερήσεις θα έχουν κατά πάσα πιθανότητα ως αποτέλεσμα τη συσσώρευσή τους; Και τι θα γίνει με τις συμφωνίες εξωτερικής ανάθεσης που έχουν συναφθεί; Αναφέρατε ότι επιβλήθηκαν συμβατικές κυρώσεις εξαιτίας των καθυστερήσεων του συστήματος πληροφοριών για τις θεωρήσεις. Θα μπορούσατε να μας πείτε ποιες είναι αυτές οι κυρώσεις; Ποιο είναι το εκτιμώμενο ύψος των εκτάκτων δαπανών που αναμένονται; Επίσης, κύριε Barrot, θα μπορούσατε να μας πείτε εάν εξακολουθείτε να έχετε γενικά εμπιστοσύνη στον ανάδοχο ή εάν εξετάζουμε το ενδεχόμενο ακύρωσης της σύμβασης;
<P>
Αυτό πιθανόν να έχει επιπτώσεις και για την ίδρυση του οργανισμού για την κοινή διαχείριση του SIS και του VIS και, ενδεχομένως, και άλλων βάσεων δεδομένων στο μέλλον. Ίσως θα πρέπει να επανεξεταστούν ορισμένες από τις φιλοδοξίες αναφορικά με τη συγκέντρωση στοιχείων και τα μεγάλης κλίμακας συστήματα εποπτείας, πράγμα που δεν θα ήταν κακό από τη σκοπιά της προστασίας του απορρήτου, αν πρόκειται να έχουμε όλα αυτά τα τεχνικά προβλήματα και προβλήματα υποδομής.
<P>
Το τελευταίο πράγμα που θα ήθελα να ρωτήσω τον Επίτροπο είναι το εξής: σύμφωνα με τη σημερινή εκτίμηση, το SIS II θα τεθεί σε λειτουργία το τελευταίο τρίμηνο του 2011. Υποθέτω ότι μπορούμε να περιμένουμε κάποια καθυστέρηση ακόμα. Το καλοκαίρι του 2012 θα διεξαχθούν οι Ολυμπιακοί Αγώνες στο Λονδίνο. Για λόγους που γνωρίζει καλύτερα η ίδια, η κυβέρνηση του "νωμένου Βασιλείου δεν εκμεταλλεύθηκε την ευκαιρία να συμμετάσχει στο SIS I. Είχε στη διάθεσή της κάποια χρόνια για να συμμετάσχει στο SIS I, αλλά είπε "όχι, εμείς θα περιμένουμε το SIS II".
<P>
Σε απαντήσεις της προς εμένα, η κυβέρνηση είπε ότι δεν ανησυχεί για οποιεσδήποτε επιπτώσεις για την ασφάλεια. Ωστόσο, εάν το "νωμένο Βασίλειο δεν συμμετέχει στην πρόσβαση στην πτυχή της αστυνόμευσης του Συστήματος Πληροφοριών Σένγκεν -πράγμα που έχει το δικαίωμα να κάνει- αρκετά νωρίτερα από τους Ολυμπιακούς Αγώνες του Λονδίνου που θα διεξαχθούν το 2012, δεν θα κινδυνεύσει μόνο η ασφάλεια του "νωμένου Βασιλείου, αλλά και η ασφάλεια της Ευρώπης .
<P>
Επίτροπε Barrot, θα μπορούσατε να μας πείτε ποιες πιστεύετε ότι θα ήταν οι επιπτώσεις για την ασφάλεια των Ολυμπιακών Αγώνων, που μου προξενούν μεγάλη ανησυχία ακριβώς επειδή θα διεξαχθούν στο Λονδίνο, και μάλιστα στην εκλογική μου περιφέρεια; Νομίζω ότι όλοι θα ανησυχούσαμε εξαιρετικά για την ασφάλεια των Ολυμπιακών Αγώνων. Αυτές είναι λίγες από τις ερωτήσεις που ήθελα να σας απευθύνω. Σας ευχαριστώ και πάλι που ήρθατε εδώ.
<SPEAKER ID="125" NAME="Tatjana Ždanoka" LANGUAGE="EN">
Κυρία Πρόεδρε, ευχαριστώ και εγώ εξ ονόματος της Ομάδας μου τον Επίτροπο Barrot για τις διευκρινίσεις του. Φυσικά, εκφράζουμε και εμείς τη δυσαρέσκειά μας για τη σημερινή κατάσταση όσον αφορά το SIS II και το VIS.
<P>
Θα ήθελα, όμως, να εκφράσω και ορισμένες άλλες ανησυχίες, διότι γνωρίζετε ότι η Ομάδα μας έχει μια συγκεκριμένη θέση όσον αφορά τη χρησιμοποίηση βιομετρικών στοιχείων, ιδίως στο VIS και το SIS II.
<P>
Θα ήθελα να εκμεταλλευτώ την ευκαιρία για να υπογραμμίσω τη θέση μας. Όπως η Sarah Ludford, έτσι και εγώ είμαι εξαιρετικά ευγνώμων για τον επιπλέον χρόνο ομιλίας που έχω απόψε. Μπορεί να είναι υπερβολικός και για εμένα, μολονότι ο δικός μου χρόνος είναι έξι λεπτά και όχι δέκα.
<P>
Λυπόμαστε επίσης διότι όλο και πιο πολλές αρχές έχουν πρόσβαση στα συστήματα αυτά. Σήμερα ανησυχούμε γιατί από τεχνικό μέσο, το SIS, μετατρέπεται σε ένα γενικό σύστημα ελέγχου και επιτήρησης.
<P>
Για τον λόγο αυτόν, θα θέλαμε να υπενθυμίσουμε στην Επιτροπή ότι ένα συνεπές νομικό πλαίσιο για την προστασία των δεδομένων, βασισμένο στις υψηλότερες προδιαγραφές, και η υιοθέτηση ενός νομικού μέσου ελαχίστων εγγυήσεων στο πλαίσιο του δικονομικού δικαίου είναι οι αναγκαίες προϋποθέσεις για την πλήρη εφαρμογή αυτών των νέων συστημάτων.
<P>
Θέλουμε επίσης να εκφράσουμε τη δυσαρέσκειά μας για την έλλειψη συνεργασίας εκ μέρους του Συμβουλίου και, ειδικότερα, για την άρνηση χρησιμοποίησης της διαδικασίας συναπόφασης για τα μέτρα εφαρμογής. Ελπίζουμε ότι μελλοντικά το Ευρωπαϊκό Κοινοβούλιο θα έχει τακτικά αξιόπιστη ενημέρωση για τις δοκιμές, το κόστος κλπ.
<P>
Δεν θέλω να επαναλάβω μια ερώτηση προηγούμενου ομιλητή, όμως θα θέλαμε και εμείς ενημέρωση από τον Επίτροπο Barrot για τη σύμβαση και τις υποχρεώσεις που απορρέουν από αυτήν, καθώς και για το τι θα γίνει εάν η δοκιμή δεν είναι ικανοποιητική, και θα θέλαμε επίσης να ενημερωθούμε για τα πιθανά έξοδα.
<P>
Ίσως να είναι και θέμα έγκρισης: θα αποφεύγαμε πολλές ερωτήσεις εάν το Κοινοβούλιο είχε από την αρχή το δικαίωμα να συμμετέχει ενεργά στην όλη διαδικασία. Ως εκ τούτου, ελπίζω ότι η υπόθεση αυτή θα δείξει επίσης ότι τώρα είναι πραγματικά καιρός να συνεργαστούμε.
<SPEAKER ID="126" NAME="Timothy Kirkhope" LANGUAGE="EN">
Κυρία Πρόεδρε, ως υπογράφων στην κοινή πρόταση εξ ονόματος του ECR χαίρομαι πολύ διότι διεξάγουμε τώρα αυτήν τη συζήτηση. Είναι ζωτικής σημασίας να καλούμε εμείς στο Ευρωπαϊκό Κοινοβούλιο την Επιτροπή σε απολογισμό όταν συζητάμε θέματα που αφορούν τη δαπάνη σημαντικών ποσών από τα χρήματα των ευρωπαίων φορολογουμένων. Είναι σωστό ότι η κοινή γνώμη ενδιαφέρεται ιδιαίτερα για έναν τόσο ευαίσθητο τομέα που σχετίζεται με την προστασία και την ανταλλαγή δεδομένων. Υπήρξαν πολλά προβλήματα και καθυστερήσεις με αποτέλεσμα να μην έχει ακόμα αρχίσει να λειτουργεί το νέο σύστημα. Πράγματι, τώρα υπάρχουν αμφιβολίες για τη βιωσιμότητα αυτού του έργου.
<P>
Θα ήθελα να ρωτήσω την Επιτροπή γιατί υπήρξαν τέτοιες καθυστερήσεις και υπέρβαση δαπανών. Ποιες ενέργειες έγιναν για την αντιμετώπιση των ελλείψεων; Θα θέλαμε να υπάρχει πλήρης διαφάνεια όσον αφορά τη διαδικασία εφαρμογής και τις οικονομικές πτυχές που ανέφερα. Όπως αναφέρεται στο ψήφισμά μας, το "νωμένο Βασίλειο -φυσικά, όχι ως πλήρες μέλος του Σένγκεν στην παρούσα φάση- και ορισμένα άλλα κράτη μέλη δεν θα θελήσουν να συμμετάσχουν σε αυτό το σύστημα μέχρι να βρεθεί μια λύση.
<P>
Θα ήθελα επίσης να ρωτήσω ποιες ενέργειες έγιναν κατά των αναδόχων για την εξασφάλιση ως προς ορισμένες ζημίες. Θα θέλαμε να απαντήσουν η Επιτροπή και το Συμβούλιο στις ερωτήσεις που τους ζητούν να δώσουν μια εξήγηση για τους λόγους για τους οποίους εξακολουθούν να έχουν εμπιστοσύνη στον σημερινό ανάδοχο και την ικανότητά του να συνεχίσει με επιτυχία το έργο για τα συστήματα αυτά. Τελικά, έχει μέλλον αυτό το έργο ή μήπως πρέπει να επανεξετάσουμε την όλη πρωτοβουλία; Όπως είπε ο Επίτροπος Barrot, ορισμένα κράτη καθυστερούν, όμως δύσκολα μπορεί κανείς να τα κατηγορήσει όταν δεν υπάρχει εμπιστοσύνη. Το Ευρωπαϊκό Κοινοβούλιο πρέπει να τηρείται διαρκώς ενήμερο για την κατάσταση σχετικά με την ανάπτυξη αυτών των συστημάτων. Περιμένω να διαβάσω την απάντηση της Επιτροπής στις ερωτήσεις που έθεσαν οι συνάδελφοί μου και εγώ.
<SPEAKER ID="127" NAME="Cornelia Ernst" LANGUAGE="DE">
Κυρία Πρόεδρε, θα ήθελα να πω αρχικά ότι δεν συμμεριζόμαστε τις ανησυχίες της Ομάδας του Ευρωπαϊκού Λαϊκού Κόμματος (Χριστιανοδημοκράτες). Είναι πολύ απλό: εμείς πιστεύουμε ότι η περαιτέρω εξέλιξη προς το SIS II δεν είναι αναγκαία και είναι πολιτικά εσφαλμένη. Την άποψη αυτήν την εκπροσωπούμε για τρεις λόγους: πρώτον, επειδή αναμιγνύει τις μυστικές υπηρεσίες και τα αστυνομικά δεδομένα για να δημιουργηθεί ένα σύστημα δεδομένων που δεν εξασφαλίζεται πλέον ότι θα είναι ελέγξιμο και όπου, στην πραγματικότητα, τα προσωπικά δεδομένα δεν προστατεύονται.
<P>
Το δεύτερο είναι τα βιομετρικά δεδομένα, που εδώ εδραιώνονται ως μεγάλης κλίμακας πείραμα και, τρίτον, το SIS II θα χρησιμοποιηθεί, φυσικά, κατά της λεγόμενης παράνομης μετανάστευσης. Γι' αυτό η πρότασή μας είναι η εξής: όπως όλοι γνωρίζουμε, έχουμε το SIS I. Θεωρούμε λογική την περαιτέρω εξέλιξή του ως "one for all". Είναι μια ρεαλιστική προσέγγιση, μολονότι μας επικρίνουν γι' αυτήν. Ωστόσο, πιστεύουμε ότι με την προσέγγιση που ακολουθείται εδώ δεν μπορεί να γίνει τίποτα παραπάνω. Για να το πούμε απλά: το SIS II είναι εκ των πραγμάτων μια αποτυχία και δεν έχει νόημα να στριφογυρίζουμε γύρω από αυτό - για να το πω έτσι. Αυτό που έχει σημασία είναι πως πρέπει να εξοικονομηθούν τα χρήματα που χρησιμοποιούνται εδώ με λάθος τρόπο, πράγμα που σημαίνει πως θα έχουμε λιγότερα προβλήματα με το όλο θέμα και θα μπορούσαμε να σταματήσουμε να ανησυχούμε για την καθυστέρηση του SIS II. Αυτό το λέω και από τη σκοπιά της Σαξονίας, μιας περιοχής της Γερμανίας που βρίσκεται κοντά στην Πολωνία και την Τσεχική Δημοκρατία. Γνωρίζω πολύ καλά ότι ασφαλώς εδώ θα είχε μεγαλύτερο νόημα να γίνει κάτι για τη σταθεροποίηση στους κόλπους της αστυνομίας παρά να θεσπιστεί κάτι τέτοιο.
<SPEAKER ID="128" NAME="Carlos Coelho" AFFILIATION="PPE">
(PT) Κυρίες και κύριοι, θα ήθελα να αρχίσω εκφράζοντας τις ευχαριστίες μου στον Αντιπρόεδρο Barrot για τη δήλωσή του, μολονότι βρίσκεται σε άδικη θέση, γιατί θα ήταν επίσης καλό να ακούσουμε τη θέση του Συμβουλίου. Ασφαλώς, είναι πιο εύκολο να ασκεί κανείς κοινοβουλευτικό έλεγχο στην Επιτροπή παρά στο Συμβούλιο.
<P>
Τον Δεκέμβριο του 2001 δόθηκε στην Επιτροπή η εντολή να θεσπίσει τη δεύτερη γενιά του Συστήματος Πληροφοριών Σένγκεν (SIS), που αναμενόταν να αρχίσει να λειτουργεί τον Μάρτιο του 2007. Σημειώθηκαν πολλά προβλήματα και καθυστερήσεις. Το νέο σύστημα δεν λειτουργεί ακόμα. Ορισμένοι προλέγουν πως δεν θα λειτουργήσει πριν από το 2012, ενώ άλλοι αμφισβητούν την ίδια τη βιωσιμότητα του έργου. Τώρα υπάρχουν καθυστερήσεις όχι μόνο στο SIS, αλλά και στο Σύστημα Πληροφοριών Θεωρήσεων (VIS), καθώς και τα δύο έργα τα έχει αναλάβει η ίδια εταιρεία.
<P>
Εδώ πρέπει να πω ότι εξακολουθώ να έχω εμπιστοσύνη στον Αντιπρόεδρο Barrot. Στον πολιτικό του βίο αποδείχθηκε πάντα ικανός, σοβαρός και πραγματικά υπέρμαχος της Ευρώπης. Γνωρίζουμε ότι δεν δρομολόγησε εκείνος το έργο SIS, αλλά το κληρονόμησε όταν δέχθηκε αλλαγή χαρτοφυλακίου μετά από αίτημα του Προέδρου Barroso. Ωστόσο, οι υπηρεσίες της Ευρωπαϊκής Επιτροπής και η εταιρεία που ανέλαβε να αναπτύξει το σύστημα πρέπει σαφώς να λογοδοτήσουν.
<P>
Το Κοινοβούλιο έχει δημοσιονομική αρμοδιότητα, και έχουμε δικαίωμα και υποχρέωση να ζητήσουμε μια εξήγηση από την Ευρωπαϊκή Επιτροπή. Για ποιον λόγο χρειαζόμαστε το SIS II; Χρειαζόμαστε καλύτερο έλεγχο στα εξωτερικά μας σύνορα, χρειαζόμαστε περισσότερη ασφάλεια, χρειαζόμαστε βιομετρικά στοιχεία και χρειαζόμαστε διασύνδεση των προειδοποιήσεων. Δύο παγκόσμιες τεχνικές δοκιμές, οι λεγόμενες δοκιμές του πρώτου σημείου αναφοράς, έχουν προγραμματιστεί, η πρώτη για τις 22 Δεκεμβρίου και η δεύτερη για το καλοκαίρι του 2010. Σκοπός της πρώτης δοκιμής είναι ο έλεγχος της απρόσκοπτης, αξιόπιστης και αποτελεσματικής λειτουργίας του SIS II σε συνθήκες λειτουργίας για μια περίοδο 72 ωρών και η επιβεβαίωση ότι τα ζωτικής σημασίας βασικά στοιχεία και η συνέπεια των δεδομένων μπορούν να λειτουργήσουν χωρίς προβλήματα ή διακοπές.
<P>
Αυτό θέτει μια σειρά ερωτημάτων. Πρώτον, υπάρχει κάποιος κίνδυνος που θα μπορούσε να διακυβεύσει την εκτέλεση της δοκιμής τον Δεκέμβριο τρέχοντος έτους; Δεύτερον, εξετάζεται η δυνατότητα περιορισμού του επιπέδου των απαιτήσεων ή και του αριθμού των κρατών που θα συμμετάσχουν στη δοκιμή προκειμένου να μειωθεί ο κίνδυνος; Τρίτον, μπορεί να θεωρηθεί ότι αυτές οι νέες δοκιμές συμπεριλαμβάνονται στην ετήσια σύμβαση με την εταιρεία ή θα θεωρηθούν πρόσθετες απαιτήσεις που θα προξενήσουν έκτακτες δαπάνες; Τέταρτον, οδήγησε η ανακάλυψη προβλημάτων και τεχνικών σφαλμάτων στην προσθήκη επιπλέον υπηρεσιών στη σύμβαση; Πόσα χρήματα καταβλήθηκαν εξαιτίας αυτού; Πέμπτον, ποιο ήταν το συνολικό ποσόν των κυρώσεων που επιβλήθηκαν στον ανάδοχο -όπως ανέφερε ο Αντιπρόεδρος Barrot- για τις καθυστερήσεις και τα τεχνικά σφάλματα που είχαν ως αποτέλεσμα την αποτυχία των προηγουμένων δοκιμών; Έκτον, θεωρεί η Επιτροπή ότι εάν υπάρξει μετάβαση στην εφαρμογή εναλλακτικής λύσης, αυτό θα σημάνει τη λήξη της σύμβασης με τη Steria; Εάν συμβεί αυτό, ποιες θα είναι οι επιπτώσεις για το VIS;
<P>
Τέλος, κυρία Πρόεδρε, μια τελευταία ερώτηση: είναι αλήθεια ότι η Βουλγαρία και η Ρουμανία σταμάτησαν να περιμένουν το SIS II και σχεδιάζεται ήδη η ενσωμάτωσή τους στο SIS I;
<SPEAKER ID="129" NAME="Ernst Strasser" AFFILIATION="PPE">
(DE) Σας ευχαριστώ, κυρία Πρόεδρε. Θα προσπαθήσω να τηρήσω τον χρόνο ομιλίας μου. Καταρχήν, επιδοκιμάζουμε την καθιέρωση του SIS II και τις λειτουργίες του. Στο διάστημα που ήμουν υπουργός Εσωτερικών στην αρχή αυτής της χιλιετίας κατέβαλα μεγάλες προσπάθειες για την καθιέρωση αυτού του συστήματος. Τότε μας είχαν υποσχεθεί ότι θα καθιερωνόταν το 2007, και ένας λόγος γι' αυτό ήταν ότι το χρειαζόμασταν επειγόντως για τα νέα κράτη μέλη έτσι ώστε να μπορούν να συμμετάσχουν στη δομή της ασφάλειας.
<P>
Τα νέα κράτη μέλη είναι εδώ, όχι όμως και το SIS II. " καθυστέρηση αυτή πρέπει να αναλυθεί και να διερευνηθεί χωρίς έλεος. Επίσης, πρέπει να υπάρξουν σαφείς συνέπειες. Πρέπει να διδαχθούμε για το μέλλον από τις εμπειρίες του παρελθόντος.
<P>
Πρέπει να παραδεχθούμε ότι η Επιτροπή έκανε τα πάντα για να προχωρήσει το έργο SIS II, στα οποία συγκαταλέγεται και το ότι δέχτηκε ακόμα και αποτελέσματα δοκιμών που δεν ήταν άριστα. Δεν πρέπει, όμως, να ξεχνάμε ότι δεν έχει νόημα να κάνουμε εδώ έναν υπερβολικά μεγάλο συμβιβασμό, διότι αυτό θα ήταν σε βάρος της σταθερότητας και της αξιοπιστίας του συστήματος. Πρέπει, επομένως, να προλάβουμε κάθε επιπλέον οικονομική επιβάρυνση των κρατών μελών που θα μπορούσε να προκύψει από την ανάλυση των δοκιμών και κάθε περαιτέρω καθυστέρηση του συστήματος. Αυτό που χρειαζόμαστε γι' αυτό είναι απόλυτη διαφάνεια και μια σαφής γλώσσα απέναντι σε εκείνους που εκτελούν το έργο εξ ονόματος της Επιτροπής, και αυτό πρέπει επίσης να σημαίνει ότι θα υπάρξουν οικονομικές συνέπειες για αυτούς τους διαχειριστές του έργου, εφόσον χρειαστεί.
<SPEAKER ID="130" NAME="Edit Bauer" AFFILIATION="PPE">
(HU) Κυρία Πρόεδρε, κύριε Επίτροπε, το 2006, όταν τα νέα κράτη μέλη περίμεναν την ένταξή τους στον χώρο Σένγκεν, ορίσαμε και μας όρισαν πως μία από τις προϋποθέσεις ήταν να λειτουργεί το SIS II. Στο μεταξύ, αποκαλύφθηκε ότι το σύστημα δεν θα μπορούσε να λειτουργήσει καθόλου. Μετά ακούσαμε ότι το δάπεδο δεν ήταν αρκετά γερό για να αντέξει το βάρος του τεχνικού εξοπλισμού και ασφαλώς, εάν η πορτογαλική Προεδρία δεν είχε προσφέρει μια λύση για τη λειτουργία του συστήματος "SIS one for all", τα οκτώ νέα κράτη μέλη ακόμα θα περίμεναν σήμερα την προσχώρησή τους στον χώρο Σένγκεν.
<P>
Στο μεταξύ, πρέπει να θυμόμαστε ότι κατέστη αναγκαίο να υπογραφούν νέες συμβάσεις, να βρεθούν νέες οικονομικές δέσμες για την ανάπτυξη του συστήματος SIS II, ενώ πρέπει ακόμα να χρηματοδοτείται η λειτουργία του συστήματος SIS I+. Επομένως, από πρακτική άποψη, χρηματοδοτούμε δύο συστήματα, πράγμα που κοστίζει πολλά στους ευρωπαίους φορολογουμένους. Όταν πρόκειται για την εξασφάλιση της ασφάλειας των ευρωπαίων πολιτών, είναι προφανές ότι μιλάμε για μια μεγάλη επένδυση. Σε αντίθεση με την αριστερή συνάδελφό μου, εγώ πιστεύω ότι μπορεί να φέρει μια μεγάλη ποιοτική αλλαγή προς όφελος της ευρωπαϊκής ασφάλειας.
<P>
Επίσης, η καθυστέρηση μου φαίνεται περίεργη δεδομένου ότι το 2001 είχε προγραμματιστεί ότι η ανάπτυξη του συστήματος θα διαρκούσε πέντε χρόνια, από το 2002 ως το 2007. Τώρα λέμε ότι ίσως η ανάπτυξη να διαρκέσει δέκα χρόνια. Κύριε Επίτροπε, δεν είναι δυνατό να έχουμε έναν τέτοιο βαθμό αβεβαιότητας για ένα τεχνικό σύστημα ώστε να διπλασιάζεται ο χρόνος ανάπτυξής του. Γνωρίζουμε όλοι πολύ καλά ότι τα μυστηριώδη τεχνικά σφάλματα μπορούν να δημιουργήσουν προβλήματα στα έργα και ότι καθυστέρησε η δημόσια επένδυση, όμως τελικά είμαστε αναγκασμένοι να ρωτήσουμε: ποια είναι η αιτία που κρύβεται πίσω από αυτά; Μήπως κάποιες χώρες, και μάλιστα κάποια κράτη μέλη, καθυστερούν επίτηδες την ανάπτυξη του συστήματος SIS II; Και για να τελειώσω την ερώτησή μου, ποιες εγγυήσεις υπάρχουν ότι δεν θα επαναληφθούν τα ίδια με το σύστημα VIS;
<SPEAKER ID="131" NAME="Elżbieta Katarzyna Łukacijewska" AFFILIATION="PPE">
(PL) Κυρία Πρόεδρε, ενόψει των καθυστερήσεων και των προβλημάτων με την ολοκλήρωση των εργασιών για το SIS II και των προβλέψεων σύμφωνα με τις οποίες δεν πρόκειται να μπορέσει να λειτουργήσει πριν από το τέλος του 2011, ακόμα δε και, όπως λένε κάποιοι, πριν από το 2015, αποφασίστηκε η διεξαγωγή δοκιμών του SIS II πριν από το τέλος του χρόνου για την αξιολόγηση της λειτουργικότητάς του. Εάν αποδειχθεί ότι το SIS II παρουσιάζει ελαττώματα, λέγεται ότι θα εφαρμοστεί ένα εναλλακτικό σχέδιο βασισμένο σε βελτιώσεις του SIS I.
<P>
Αυτό θέτει, επομένως, διάφορα ερωτήματα. Είναι έτοιμη η Ευρωπαϊκή Επιτροπή να εφαρμόσει ένα εναλλακτικό σχέδιο; Τι θα γίνει με τις επενδύσεις των κρατών μελών που προκάλεσαν δαπάνες που αφορούν την αγορά εξοπλισμού για το νέο σύστημα; Θα χρησιμοποιηθεί ο εξοπλισμός αυτός με το εναλλακτικό σχέδιο; Τέλος, πώς προτίθεται η Επιτροπή να εφαρμόσει συμβατικές κυρώσεις στους υπευθύνους του έργου;
<SPEAKER ID="132" NAME="Jacques Barrot" LANGUAGE="FR">
Κυρία Πρόεδρε, δεν μπορώ να απαντήσω σε όλες τις ερωτήσεις που μου απευθύνθηκαν, δεδομένου ότι βρισκόμαστε σε μια δύσκολη στιγμή. Όσον αφορά το VIS, οι δοκιμές είναι αυτές που επηρεάζουν το κεντρικό σύστημα και που πρέπει να γίνουν μέχρι τις 11 Νοεμβρίου, και όσον αφορά το SIS II, είναι το πρώτο σημείο αναφοράς, δηλαδή αυτό το κριτήριο πρέπει να έχει εκπληρωθεί μέχρι το τέλος του χρόνου.
<P>
Πρώτον, ευχαριστώ πολύ όλους τους ομιλητές. Θέλω να έχει το Ευρωπαϊκό Κοινοβούλιο πλήρη πρόσβαση σε όλες τις πληροφορίες. Θα ήθελα να σας υπενθυμίσω ότι αυτά τα δύο μεγάλα συστήματα επινοήθηκαν από τα κράτη μέλη ακριβώς για να μπορούν να απολαμβάνουν την ελεύθερη κυκλοφορία μέσα σε ασφαλείς συνθήκες, όπως υπογράμμισαν ειδικά ο κ. Busuttil και ο κ. Moraes.
<P>
Θα ήθελα να προσπαθήσω πρώτα να απαντήσω για το VIS, ιδίως στην κ. Ludford που, ως εισηγήτρια, ενδιαφέρθηκε ιδιαίτερα για το πρόβλημα αυτό. Αυτό που μπορούμε να πούμε είναι πως θα διεξαχθούν δοκιμές για το VIS μέχρι τις 11 Νοεμβρίου, οι δε δοκιμές αυτές θα μας πουν αν πρέπει να αλλάξουμε πορεία. Μέχρι τώρα, το VIS μπορεί να θεωρηθεί ότι έχει υγιή δομή και βασικά έχει λίγα σφάλματα, που όμως μπορούν να διορθωθούν. Ωστόσο, αυτές οι δοκιμές θα δείξουν αν πρέπει να διακόψουμε τη σύμβαση με τον ανάδοχο. Είναι πολύ νωρίς για να το πούμε, αλλά σε μια τέτοια περίπτωση θα αναθεωρούσαμε ανάλογα το χρονοδιάγραμμα.
<P>
Θα ήθελα να υπογραμμίσω πως το Συμβούλιο αποφάσισε, το 2005, ότι το VIS έπρεπε να εφαρμοστεί από τα κράτη μέλη με συνεπή και συντονισμένο τρόπο. Αυτός είναι ο λόγος για τον οποίο ο κανονισμός για το VIS ορίζει ότι το σύστημα θα αρχίσει να λειτουργεί στην πρώτη περιοχή την ημερομηνία που θα ορίσει η Επιτροπή, αφού κοινοποιήσουν όλα τα κράτη μέλη ότι έχουν κάνει όλες τις τεχνικές και νομικές προσαρμογές που απαιτούνται για τη χρησιμοποίηση του VIS στην εν λόγω περιοχή.
<P>
Αυτό σημαίνει πως το VIS θα αρχίσει να λειτουργεί στην πρώτη περιοχή -τη Βόρεια Αφρική που καλύπτει τις χώρες που παρουσιάζουν τους μεγαλύτερους κινδύνους όσον αφορά την παράνομη μετανάστευση και την ασφάλεια- την ίδια ημερομηνία για όλα τα κράτη μέλη. Για τον λόγο αυτόν, λέω ότι είναι πραγματικά σημαντικό για όλα τα κράτη μέλη να μπορούν να λειτουργήσουν και να διαχειριστούν το VIS, επειδή θα ήταν πολύ επιζήμιο να αποδειχθεί ότι το κεντρικό σύστημα λειτουργεί κανονικά, αλλά εμείς είμαστε αναγκασμένοι να παρατείνουμε ακόμα περισσότερο την προθεσμία εξαιτίας αυτών των καθυστερήσεων λίγων κρατών μελών. Συνεπώς, επιμένω κάπως στο σημείο αυτό.
<P>
Παρατηρώ ότι η κ. Ludford αναφέρθηκε ειδικά στο πρόβλημα των Ολυμπιακών Αγώνων. Ελπίζω ειλικρινά ότι θα έχουμε σημειώσει πρόοδο μέχρι τότε. Ωστόσο, είναι αλήθεια ότι έχει προβλεφθεί να συνδεθεί το "νωμένο Βασίλειο με το SIS I + πριν από τους Ολυμπιακούς Αγώνες, εφόσον παραστεί ανάγκη.
<P>
Θα ήθελα επίσης να πω ότι, όσον αφορά τους αιτούντες θεώρηση, ελπίζουμε ειλικρινά ότι δεν θα παρεκκλίνουμε πάρα πολύ από την προθεσμία που έχει οριστεί, καθώς αυτό είναι πολύ σημαντικό για εμάς, και εάν καθυστερήσουμε πάρα πολύ το VIS, μπορεί να αυξηθεί ο σοβαρός κίνδυνος "αγοράς" θεωρήσεων στα προξενεία.
<P>
" κ. Ždanoka μου μίλησε για τα βιομετρικά στοιχεία και για τον έλεγχο της πρόσβασης στο σύστημα. Νομίζω ότι θα έχουμε την ευκαιρία να το συζητήσουμε και πάλι αυτό, ωστόσο οι έλεγχοι αυτοί θα υπόκεινται σε μια σειρά σαφών κανόνων. Παρατήρησα ότι η κ. Ernst είναι κατά του συστήματος, θα ήθελα όμως να υπενθυμίσω και αυτό που είπε ο κ. Kirkhope. Τώρα περνάω στον κ. Coelho. Ο κ. Coelho είναι πολύ εξοικειωμένος με το SIS II, και θα ήθελα να επιχειρήσω να απαντήσω σε ορισμένες από τις ερωτήσεις του διατηρώντας τη δυνατότητα να του δώσω γραπτώς τις υπόλοιπες απαντήσεις στις επτά ερωτήσεις του.
<P>
Αυτό που μπορώ να πω είναι ότι η Επιτροπή άρχισε τις συμβατικές διαπραγματεύσεις με τον αντισυμβαλλόμενο και ότι οι διαπραγματεύσεις αυτές εστιάστηκαν σε δύο τομείς: την παραγγελία των πρόσθετων υπηρεσιών και του πρόσθετου εξοπλισμού που απαιτείται για να γίνει η δοκιμή του πρώτου σημείου αναφοράς και μια τροποποίηση της βασικής σύμβασης που θα επιτρέψει την επισημοποίηση των δοκιμών του πρώτου σημείου αναφοράς για το SIS II μέσω σύμβασης. Καταλήξαμε σε γενική συμφωνία στα τέλη Ιουλίου. Καταλήξαμε σε γενική συμφωνία στα τέλη Ιουλίου, και είναι αλήθεια ότι ο αντισυμβαλλόμενος υπογράμμισε πως υπάρχουν προδιαγραφές που φαίνεται ότι κάνουν πολύ περίπλοκη την επίτευξη αυτού του πρώτου σημείου αναφοράς. Παρόλα αυτά, υπογράψαμε σύμβαση με τον ανάδοχο που ορίζει ότι πρέπει να επιτευχθεί αυτό το πρώτο σημείο αναφοράς.
<P>
" περίοδος ανάλυσης και επισκευής κατέστησε, όμως, σαφές ότι το SIS II ήταν κατασκευασμένο σε σταθερή, αν και κάποτε υπερβολικά πολύπλοκη βάση και ότι, μολονότι απαιτούνται κάποιες προσπάθειες, το σύστημα μπορεί να επισκευαστεί.
<P>
Αυτή η εις βάθος ανάλυση μας έδωσε τη δυνατότητα να επισημάνουμε διάφορους τρόπους βελτίωσης του συστήματος, είναι όμως αλήθεια, κύριε Coelho -και αυτό το λέω και σε ολόκληρο το Κοινοβούλιο- ότι έχουμε μπροστά μας ένα πολύ φιλόδοξο έργο στον τομέα αυτόν και δεν είναι απλό να προβλέψουμε με ακρίβεια τι θα γίνει.
<P>
Μπορώ, όμως, να πω ότι επιβάλαμε συμβατικές κυρώσεις στην κοινοπραξία Hewlett-Packard-Steria, αφενός για να την τιμωρήσουμε διότι δεν κατάφερε να φέρει το σύστημα στο επίπεδο που απαιτεί η σύμβαση στο τέλος της συμβατικής φάσης των λειτουργικών δοκιμών του ST και, αφετέρου -τουλάχιστον αυτήν την στιγμή- για τις καθυστερήσεις των εσωτερικών δοκιμών του VIS.
<P>
Και τα δύο αυτά έργα υπάγονται στην ίδια σύμβαση και έτσι οι κυρώσεις αφαιρούνται εξίσου από τα τιμολόγια για το SIS II και για το VIS. Οι κυρώσεις αυτές ανέρχονται σε ποσό σχεδόν 3,5 εκατ. ευρώ, και ο μετρητής ποινών εξακολουθεί να τρέχει για την περίπτωση του VIS, ενώ για το SIS II έχει σταματήσει από τότε που άρχισε η διεξαγωγή της ανάλυσης και της επισκευής τον Ιανουάριο. Εάν πρέπει να εγκαταλειφθούν τα έργα αυτά, προφανώς ο αντισυμβαλλόμενος θα πρέπει να καλύψει τις ανάλογες δαπάνες.
<P>
Κυρία Πρόεδρε, στη σημερινή κατάσταση και δεδομένων όσων είπα σχετικά με το VIS, για τους ελέγχους που θα γίνουν ως τις 11 Νοεμβρίου, και σχετικά με το SIS II, για τον στόχο να επιβεβαιωθεί, μέσω της δοκιμής του πρώτου σημείου αναφοράς που θα γίνει στο τέλος του χρόνου εάν είναι πραγματικά βιώσιμη η δομή, δεν είμαι σε θέση να δώσω μια πιο ακριβή απάντηση, εφόσον τώρα βρισκόμαστε στο στάδιο διεξαγωγής αυτών των δοκιμών και προετοιμασίας για τη δοκιμή του πρώτου σημείου αναφοράς.
<P>
Θέλω να πω ότι είναι ευπρόσδεκτη η βοήθεια του Κοινοβουλίου για να κινητοποιήσουμε τον αντισυμβαλλόμενο. Όπως είδατε, είμαι πολύ αποφασισμένος και έχω εμπλακεί προσωπικά σε αυτό το ζήτημα. Ελπίζω ότι, όπως συνέβη και στην περίπτωση του Galileo, θα επιτύχω από λίγο ως πολύ να σώσω και τα δύο αυτά έργα, που είναι πολύ ενδιαφέροντα από τεχνολογική άποψη και θα έδιναν στην Ευρώπη τη δυνατότητα να επωφεληθεί από ένα σύστημα υψηλής απόδοσης, όμως απόψε δεν μπορώ ακόμα να είμαι βέβαιος γι' αυτό.
<P>
" βοήθεια του Κοινοβουλίου είναι επίσης ευπρόσδεκτη, προκειμένου να κινητοποιήσουμε τα κράτη μέλη: όσον αφορά το VIS, θεωρούμε ότι οι μεγαλύτερες καθυστερήσεις προκαλούνται αυτήν τη στιγμή από λίγα κράτη μέλη.
<P>
Κυρία Πρόεδρε, καταλαβαίνω ότι δεν απάντησα σε όλες τις ερωτήσεις, παραμένω όμως απόλυτα στη διάθεση του Κοινοβουλίου για να δώσω όλες τις πληροφορίες που θέλουν οι βουλευτές του ΕΚ, και ιδίως εκείνοι που μου έκαναν ερωτήσεις απόψε, μόλις τις λάβω.
<SPEAKER ID="133" NAME="Πρόεδρος">
Σας ευχαριστώ για την απάντησή σας, κύριε Επίτροπε. Στο τέλος της συζήτησης έλαβα έξι προτάσεις ψηφίσματος.
<P>
" συζήτηση έληξε.
<P>
" ψηφοφορία θα διεξαχθεί την Πέμπτη, 22 Οκτωβρίου 2009, στις 11.00.

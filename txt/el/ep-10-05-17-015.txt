<CHAPTER ID="015">
Ίση μεταχείριση ανδρών και γυναικών που ασκούν ανεξάρτητη δραστηριότητα (συζήτηση)
<SPEAKER ID="074" NAME="Πρόεδρος">
Το επόμενο σημείο είναι η έκθεση της Astrid Lulling, εξ ονόματος της Επιτροπής Δικαιωμάτων των Γυναικών και Ισότητας των Φύλων, σχετικά με την εφαρμογή της αρχής της ίσης μεταχείρισης ανδρών και γυναικών που ασκούν αυτοτελή επαγγελματική δραστηριότητα και την κατάργηση της οδηγίας 86/613/ΕΟΚ (17279/3/2009 - C7-0075/2010 -.
<SPEAKER ID="075" NAME="Astrid Lulling" LANGUAGE="FR">
Κυρία Πρόεδρε, κυρίες και κύριοι, σε μια εποχή κατά την οποία οι συνθήκες επιτάσσουν την ανάγκη εξαιρετικά ευνοϊκών πολιτικών, το θέμα για το οποίο θα σας μιλήσω καταδεικνύει ότι η επιμονή αποτελεί επίσης προσόν.
<P>
Από τις αρχές της δεκαετίας του '80, ζητώ συνεχώς τη μεταρρύθμιση της οδηγίας του 1986, επειδή δεν πέτυχε τον βασικό στόχο της, δηλαδή τη βελτίωση της κατάστασης των συμμετεχουσών συζύγων σε οικογενειακές επιχειρήσεις στους τομείς της κοινωνικής ασφάλισης και προστασίας της μητρότητας.
<P>
Με την έγκριση της έκθεσής μου του 1997, το Κοινοβούλιο είχε ήδη ζητήσει την τροποποίηση αυτής της οδηγίας, η λεκτική διατύπωση της οποίας ήταν πολύ άτολμη, αν και το Συμβούλιο των Υπουργών δεν είχε καν εγκρίνει την πιο φιλόδοξη πρόταση της Ευρωπαϊκής Επιτροπής του 1984. Πάρα την πληθώρα υπενθυμίσεων, η Επιτροπή χρειάστηκε μακρά διαδικασία πειθούς έως τον Οκτώβριο του 2008, όταν εν τέλει πρότεινε την κατάργηση της αποδυναμωμένης οδηγίας του 1986 προκειμένου να αντικατασταθεί από ένα κείμενο με πιο στέρεη νομική βάση.
<P>
Το Κοινοβούλιο ενέκρινε τις τροποποιήσεις της σε πρώτη ανάγνωση στις 4 Μαΐου 2009. Προκειμένου να βελτιωθεί η πρόταση της Επιτροπής, αισθανόμασταν, ιδιαίτερα, ότι θα πρέπει να είναι υποχρεωτική για συζύγους και αναγνωρισμένους συντρόφους η συμμετοχή στο πρόγραμμα κοινωνικής προστασίας των αυτοαπασχολούμενων εργαζομένων, ώστε να διασφαλισθεί, μεταξύ άλλων, το δικαίωμά τους σε προσωπική σύνταξη.
<P>
Πράγματι, εάν η συμμετοχή είναι εθελοντική, πολλοί σύζυγοι τείνουν να απορρίπτουν τη δυνατότητα απόκτησης δικαιωμάτων για τον εαυτό τους και να βρίσκονται -για παράδειγμα, μετά από ένα διαζύγιο- χωρίς κοινωνική ασφάλιση, ακόμα και αν είχαν εργαστεί επί δεκαετίες στην οικογενειακή επιχείρηση και συνέβαλαν στην ευημερία της.
<P>
Δυστυχώς, η αρχή της υποχρεωτικής συμμετοχής δεν έλαβε την πλειοψηφία στο Συμβούλιο των Υπουργών. Επιπλέον δε, πέρασαν εννέα μήνες προκειμένου να συμφωνηθεί μια κοινή θέση. Τελικά εξεδόθη από την ισπανική Προεδρία, η οποία επέδειξε εξαιρετική διακριτικότητα και επιμονή. Θα ήθελα να ευχαριστήσω την Προεδρία και το προσωπικό της κ. Reding, με την οποία διαπραγματεύομαι από τον Ιανουάριο. Χάρη στην κατανόηση και τον ζήλο τους, μπορέσαμε να επιτύχουμε μια συμφωνία με το Συμβούλιο, η οποία θα επιτρέψει στη νέα οδηγία να τεθεί σε ισχύ μετά την αυριανή μας ψηφοφορία.
<P>
Βεβαίως, έπρεπε να πραγματοποιήσουμε παραχωρήσεις, αλλά έχουμε λάβει την ικανοποίηση ότι έχουμε υπηρετήσει σωστά τα συμφέροντα των αυτοαπασχολούμενων εργαζομένων. Αποτελώντας το 16% του εργατικού δυναμικού, με το ένα τρίτο εξ αυτών να αντιστοιχεί σε γυναίκες, αποτελούν μια σημαντική δύναμη στην Ευρώπη. Οι σύζυγοί τους -κυρίως γυναίκες- που ουσιαστικά βοηθούν στη διοίκηση της οικογενειακής επιχείρησης, στον γεωργικό, βιοτεχνικό, εμπορικό ή επαγγελματικό τομέα, παραμένουν πολύ συχνά σε ορισμένα κράτη μέλη αόρατοι εργαζόμενοι, οι οποίοι, εάν συμμετείχαν στο πρόγραμμα κοινωνικής ασφάλισης, θα συνέβαλαν στην αύξηση του ποσοστού δραστηριότητας και επίσης στην ταχύτερη επίτευξη των στόχων της στρατηγικής για το 2020.
<P>
Από τη στιγμή που θυμήθηκα τη μακρά και δύσκολη γέννηση αυτής της οδηγίας, πρέπει να αναφερθώ στην πρόοδο που έχει σημειωθεί ως προς την προστασία της μητρότητας για τις αυτοαπασχολούμενες γυναίκες και τους/τις συζύγους των αυτοαπασχολούμενων εργαζομένων. Κατόπιν αιτήματός τους, η νέα οδηγία τούς δίνει το δικαίωμα 14 εβδομάδων άδειας. Όπως λέει και το γερμανικό ρητό, Politik ist die Kunst des Erreichbaren, ή η πολιτική είναι η τέχνη του εφικτού. Γνωρίζω πως ορισμένα μέλη αυτού του Σώματος -ευτυχώς αποτελούν μειονότητα- πιστεύουν πως οι αυτοαπασχολούμενοι εργαζόμενοι και οι σύζυγοί τους θα πρέπει να διευθετούν μόνοι τους το ζήτημα της κοινωνικής τους ασφάλισης. Γνωρίζω πολύ καλά αυτό το επιχείρημα, καθώς το έχω ακούσει πριν από 20, 30 έτη στη χώρα μου, όταν κατέστη υποχρεωτική η υπαγωγή των συζύγων των αγροτών στο γεωργικό συνταξιοδοτικό ταμείο.
<P>
Σήμερα, αυτοί οι άνθρωποι είναι ευτυχισμένοι. Θα ήθελα να τονίσω ότι η πρόοδος που περιέγραψα υπεραμύνεται της ιδέας της επικουρικότητας, επειδή παραχωρεί στα κράτη μέλη την ελευθερία να αποφασίσουν για τη διευθέτηση της κοινωνικής προστασίας των συζύγων σύμφωνα με την εθνική νομοθεσία τους και σχετικά με το εάν θα την εφαρμόσουν σε υποχρεωτική ή εθελοντική βάση.
<P>
Όπως βλέπετε, κυρία Πρόεδρε, δεν έχω τον χρόνο να αναφερθώ σε όλα τα υπόλοιπα σημεία που θεωρώ θετικά στην οδηγία, αλλά φαίνεται πως ακόμα μπορούμε να παράγουμε ευρωπαϊκές οδηγίες, οι οποίες εξυπηρετούν τα συμφέροντα των Ευρωπαίων σε κοινωνικό επίπεδο και οι οποίες δύνανται ακόμα και να μειώσουν τις στρεβλώσεις του ανταγωνισμού στο πλαίσιο της ενιαίας αγοράς. Ευχαριστώ όλους όσοι συνέβαλαν σε αυτήν την οδηγία, συμπεριλαμβανομένων των συναδέλφων μου από την Επιτροπή Δικαιωμάτων των Γυναικών και Ισότητας των Φύλων.
<P>
(Χειροκροτήματα)
<SPEAKER ID="076" NAME="Πρόεδρος">
(ΕΝ) Κυρία Lulling, δεν θα ήθελα να σας διακόψω, αλλά δικαιούστε τέσσερα λεπτά τώρα και δύο λεπτά στο τέλος. Συνεπώς, σας απομένει ένα λεπτό για το τέλος.
<SPEAKER ID="077" NAME="Günther Oettinger">
Μέλος της Επιτροπής. - (ΕΝ) Κυρία Πρόεδρε, είμαι στην ευχάριστη θέση να βρίσκομαι εδώ για τη συζήτηση του Κοινοβουλίου σχετικά με το σχέδιο σύστασης που κατατέθηκε από την κ. Lulling για την πρόταση της Επιτροπής σχετικά με την εφαρμογή της αρχής της ίσης μεταχείρισης ανδρών και γυναικών σε αυτοτελείς επαγγελματικές δραστηριότητες.
<P>
" πρότασή μας στέλνει ένα ηχηρό μήνυμα για το γεγονός ότι δεν μπορούμε να εφησυχάζουμε τη στιγμή που οι γυναίκες περιέρχονται σε κατάσταση φτώχειας λόγω έλλειψης κοινωνικής προστασίας. Επίσης, πραγματοποιεί ένα μεγάλο βήμα προόδου ως προς την προώθηση της γυναικείας επιχειρηματικότητας. Είναι περιττή η επισήμανση της σημασίας αυτών των δύο σημείων στην παρούσα κατάσταση.
<P>
Θα ήθελα να συγχαρώ την εισηγήτρια, κ. Lulling, για τις προσπάθειές της προκειμένου να επιτευχθεί μια συμφωνία με την ισπανική Προεδρία σχετικά με αυτό το τεχνικά περίπλοκο και πολιτικά ευαίσθητο ζήτημα. " Επιτροπή στηρίζει πλήρως το κείμενο το οποίο ενέκρινε η επιτροπή με συντριπτική πλειοψηφία στις 3 Μαΐου, και παροτρύνω το Κοινοβούλιο να πράξει το ίδιο. " έγκριση του κειμένου ως έχει θα έστελνε ένα ξεκάθαρο μήνυμα στο Συμβούλιο και θα προετοίμαζε το έδαφος για την τελική έγκριση της πρότασης. Ακόμα σημαντικότερο είναι ότι το γεγονός αυτό θα σήμαινε πραγματική διαφορά, εν προκειμένω, σε μια περίοδο που είναι απολύτως απαραίτητη.
<SPEAKER ID="078" NAME="Anna Záborská" LANGUAGE="SK">
Θα ήθελα να ξεκινήσω ευχαριστώντας τη συνάδελφό μας, Astrid Lulling, για τη μακρά και συστηματική προσπάθεια που κατέβαλε για την τροποποίηση αυτής της οδηγίας. Σε σχέση με την υποβληθείσα γνωμοδότηση, θα ήθελα να υπογραμμίσω τρία σημεία τα οποία θεωρώ σημαντικά.
<P>
Στην Ευρωπαϊκή Ένωση σήμερα, υπάρχει ανεπαρκής προστασία για τις αυτοαπασχολούμενες γυναίκες οι οποίες είναι μητέρες, και η βελτίωση της κατάστασης των συζύγων των αυτοαπασχολουμένων είναι ανεπαρκής. Πιστεύω πως το κείμενο που εγκρίθηκε θα εφαρμοστεί σε όλους τους τομείς και όχι μόνο στη γεωργία.
<P>
" δημιουργία ευνοϊκών συνθηκών για την ανάπτυξη οικογενειακών επιχειρήσεων αφορά τη στήριξη μικρών και μεσαίων επιχειρήσεων. Αφορά τη δημιουργία χώρου για την ιδιωτική πρωτοβουλία και νέες θέσεις εργασίας. Ένα στοιχείο αυτού του περιβάλλοντος είναι η κοινωνική προστασία των ατόμων που αποφασίζουν να βοηθήσουν τις επιχειρηματικές δραστηριότητες των συζύγων τους. " εργασία τους είναι το ίδιο ωφέλιμη για την οικονομία όσο και η εργασία ενός μισθωτού εργαζομένου. Συνεπώς, έχουν το ίδιο δικαίωμα στην κοινωνική προστασία με αυτό που το κράτος παραχωρεί στους μισθωτούς εργαζομένους.
<P>
Ωστόσο, αναζητώντας τους κατάλληλους μηχανισμούς αυτής της προστασίας, πρέπει να σεβαστούμε πλήρως την αρχή της επικουρικότητας. " επιλογή των μέσων πρέπει να παραμείνει αρμοδιότητα των κρατών μελών.
<P>
Τέλος, τα παιδιά χρειάζονται τη μητέρα τους περισσότερο από οτιδήποτε άλλο τους πρώτους μήνες της ζωής τους, ανεξάρτητα από το εάν γεννήθηκαν στη Γαλλία, τη Γερμανία ή τη Σλοβακία. Πιστεύω πως η νέα οδηγία για την άδεια μητρότητας σύντομα θα επεκτείνει τα δικαιώματα μητρότητας στους 18 μήνες για όλες ανεξαιρέτως τις εργαζόμενες μητέρες.
<SPEAKER ID="079" NAME="Rovana Plumb" LANGUAGE="RO">
Σας ευχαριστώ, κυρία Πρόεδρε. Θα ήθελα να εκφράσω τις ευχαριστίες μου στον Επίτροπο, τους εκπροσώπους του Συμβουλίου και, βεβαίως, στην κ. Lulling, με την οποία είχα μια άριστη συνεργασία, καθώς επίσης σε όλους τους συναδέλφους μου στην Επιτροπή Δικαιωμάτων των Γυναικών και Ισότητας των Φύλων.
<P>
Στην πραγματικότητα, βρισκόμαστε σε μια σημαντική συγκυρία στην Ευρωπαϊκή Ένωση, η οποία βιώνει μια κρίση, αλλά η εν λόγω οδηγία στηρίζει τη γυναικεία επιχειρηματικότητα. " Ευρωπαϊκή Ένωση πρέπει να αναπτύξει και να στηρίξει την επιχειρηματικότητα των γυναικών προκειμένου να βοηθήσει στη δημιουργία θέσεων εργασίας και στη διασφάλιση ίσων ευκαιριών στην αγορά εργασίας, ιδιαίτερα σήμερα.
<P>
Θα ήθελα να αναφέρω ότι, στο πλαίσιο αυτής της πρότασης οδηγίας, έχουμε στηρίξει τη θέση ότι οι αυτοαπασχολούμενες γυναίκες, οι σύζυγοι και οι σύντροφοι συμβίωσης των αυτοαπασχολούμενων εργαζομένων που αποφασίζουν να αποκτήσουν παιδιά θα πρέπει να απολαμβάνουν κοινωνική προστασία και άδεια μετ' αποδοχών. Στηρίζουμε την ανάγκη διασφάλισης της προστασίας των συζύγων εργαζομένων προκειμένου να αρθούν τα εμπόδια για τη γυναικεία επιχειρηματικότητα. Υποστηρίζουμε επίσης την εκχώρηση σαφών αρμοδιοτήτων σε εθνικούς φορείς για την προώθηση ίσων ευκαιριών και ίσης μεταχείρισης μεταξύ ανδρών και γυναικών.
<P>
Οι διακοπές της συμμετοχής τους στην αγορά εργασίας κατά τη διάρκεια της άδειας εγκυμοσύνης δεν θα πρέπει να αποτελούν μειονέκτημα για τις μητέρες. Μάλιστα, τα κράτη μέλη πρέπει να βρουν τα κατάλληλα μέσα στήριξης, ώστε να τους βοηθήσουν να διατηρήσουν τον επαγγελματικό τους ρόλο στην κοινωνία με σκοπό την εξισορρόπηση της οικογενειακής και εργασιακής τους ζωής. Ταυτόχρονα, επικροτώ τη σημασία της εξεύρεσης τρόπων μέσω των οποίων αυτές οι μητέρες θα μπορέσουν να επανενταχθούν στο επιχειρηματικό περιβάλλον, συμβάλλοντας, συνεπώς, ενεργά στη στήριξη των οικογενειών τους.
<P>
" εφαρμογή και η προστασία οικονομικών, κοινωνικών και πολιτιστικών δικαιωμάτων και η βελτίωση τόσο της επαγγελματικής όσο και της οικογενειακής ζωής αποτελούν θεμελιώδεις στόχους, οι οποίοι πρέπει να προωθηθούν στο πλαίσιο αυτής της νέας οδηγίας.
<SPEAKER ID="080" NAME="Antonyia Parvanova" LANGUAGE="BG">
Κυρία Πρόεδρε, κυρίες και κύριοι, θα ήθελα καταρχάς να ευχαριστήσω την κ. Lulling για τις ατελείωτες ώρες που δαπάνησε προκειμένου να επιτύχει έναν καλό συμβιβασμό και μια συμφωνία με το Συμβούλιο. Παρά την πληθώρα των απόψεων σχετικά με τα μεμονωμένα βασικά ζητήματα της οδηγίας και λαμβάνοντας υπόψη ότι εξακολουθεί να εξετάζεται σε δεύτερη ανάγνωση, θα ήθελα να δηλώσω με βεβαιότητα ότι η Ομάδα της Συμμαχίας Φιλελευθέρων και Δημοκρατών για την Ευρώπη συμφωνεί με τη συμβιβαστική απόφαση που επετεύχθη προκειμένου αυτή η νομοθεσία να μπορέσει να εισαχθεί το ταχύτερο δυνατό από τα κράτη μέλη.
<P>
" επικαιροποίηση αυτής της νομοθεσίας μάς επιτρέπει να διασφαλίσουμε ίση μεταχείριση μεταξύ ανδρών και γυναικών, αποδίδοντας ιδιαίτερη προσοχή στο ζήτημα της κοινωνικής προστασίας, ιδίως της προστασίας των αυτοαπασχολούμενων γυναικών. Το νέο αυτό νομοθετικό πλαίσιο θα μας επιτρέψει να διασφαλίσουμε τον ίδιο βαθμό προστασίας τόσο για τις αυτοαπασχολούμενες γυναίκες όσο και για τις γυναίκες που αποτελούν απλά συζύγους ή συντρόφους αυτοαπασχολούμενων εργαζομένων.
<P>
Ως αποτέλεσμα αυτής της τροποποίησης, τα κράτη μέλη θα παρέχουν βασικά δικαιώματα κοινωνικής ασφάλισης, συμπεριλαμβανομένης άδειας μητρότητας μετ' αποδοχών διάρκειας 14 εβδομάδων για αυτοαπασχολούμενες γυναίκες και για τις συντρόφους συμβίωσης των αυτοαπασχολούμενων εργαζομένων.
<P>
" τροποποίηση της οδηγίας αποτελεί μια επαρκώς επίκαιρη και θετική απόφαση, η οποία θα δώσει τη δυνατότητα στις αυτοαπασχολούμενες γυναίκες και τις συζύγους ή συντρόφους συμβίωσης των αυτοαπασχολούμενων εργαζομένων να απολαμβάνουν τα ίδια δικαιώματα κοινωνικής ασφάλισης με αυτά των μισθωτών εργαζομένων. Οι σύζυγοι και σύντροφοι δεν είναι μισθωτοί εργαζόμενοι. Ωστόσο, θα πρέπει να ληφθεί υπόψη ότι συνήθως βοηθούν τον αυτοαπασχολούμενο εργαζόμενο - πρακτική η οποία είναι συνήθης στη χώρα μου στον γεωργικό τομέα, σε μικρά αγροκτήματα και στα ελεύθερα επαγγέλματα.
<P>
Αυτή η επικαιροποίηση της νομοθεσίας θα επιτρέψει στα κράτη μέλη να αποφασίσουν να δώσουν στις αυτοαπασχολούμενες γυναίκες και τις συντρόφους που βοηθούν αυτοαπασχολούμενους εργαζόμενους την ευκαιρία να συμμετάσχουν σε ένα εθελοντικό ή υποχρεωτικό πρόγραμμα κοινωνικής ασφάλισης. Το γεγονός αυτό θα πρέπει να εγγυηθεί ίση κοινωνική προστασία και δικαιώματα για τις γυναίκες που εργάζονται σε οικογενειακή επιχείρηση. Πέραν της αντιμετώπισης των κινδύνων της αγοράς, της κρίσης της παραγωγής και της χρηματοπιστωτικής κρίσης, θα πρέπει επίσης να παράσχουν το καλύτερο σχέδιο για την κοινωνική ασφάλιση και την ασφάλιση υγείας τους.
<P>
Αυτός είναι ο μόνος τρόπος πραγματικής βελτίωσης της κατάστασης τόσο των αυτοαπασχολούμενων γυναικών και των συζύγων τους όσο και των συντρόφων συμβίωσης, κυρίως όσον αφορά την κοινωνική και οικονομική προστασία τους, ανεξάρτητα από την προστασία του συζύγου ή συντρόφου τους.
<P>
Θεωρώ πως αυτό το ολοκληρωμένο νομοθετικό κείμενο σηματοδοτεί ένα μικρό βήμα, το οποίο, παρ' όλα αυτά, είναι εξαιρετικά σημαντικό από την άποψη της ίσης μεταχείρισης ανδρών και γυναικών. Αυτός είναι ο δρόμος προς την επίτευξη του στρατηγικού στόχου της ισότητας δικαιωμάτων μεταξύ ανδρών και γυναικών και προς το πρόγραμμα το οποίο επικαιροποιήσαμε πρόσφατα - πλατφόρμα δράσης Πεκίνο +15.
<P>
Πραγματοποιώντας αυτό το μικρό αλλά ζωτικής σημασίας βήμα, πιστεύω πως θα συνεχίσουμε να βαδίζουμε προς καλύτερα προγράμματα αναπαραγωγικής υγείας, μια γενική αγορά ευρωπαϊκών υγειονομικών υπηρεσιών και υπηρεσιών ασφάλισης και προς την προστασία της μητρότητας και την καλή ποιότητα της ζωής ανεξάρτητα από γεωγραφικές, κοινωνικές, πολιτιστικές και εθνοτικές διαφορές. " πορεία προς αυτήν την κατεύθυνση μάς παρέχει την ελευθερία καθορισμού προτεραιοτήτων και τον συνδυασμό της επαγγελματικής σταδιοδρομίας με την οικογενειακή ζωή με χρήσιμο τρόπο, καθιερώνοντας, συνεπώς, τη στέρεη και αρμονική βάση για την ισότητα και τις κοινές αρμοδιότητες μεταξύ των φύλων.
<SPEAKER ID="081" NAME="Raül Romeva i Rueda" LANGUAGE="ES">
Κυρία Πρόεδρε, και εγώ, βεβαίως, θα ήθελα να συγχαρώ την κ. Lulling καθώς και όλα τα μέλη του Συμβουλίου και της Επιτροπής που εργάστηκαν για αυτήν την οδηγία.
<P>
Παρ' όλα αυτά, θα ήθελα να προβώ στην ίδια επισήμανση με την κ. Lulling. Πιστεύω πως είναι ανησυχητικό το γεγονός ότι ορισμένα κράτη μέλη θέτουν τόσα πολλά εμπόδια στο δρόμο της τυποποίησης της κατάργησης των διακρίσεων και της ίσης μεταχείρισης σε ευρωπαϊκό επίπεδο. Αυτή δεν είναι η μόνη περίπτωση που βιώνουμε κάτι τέτοιο: το βιώσαμε επίσης στην περίπτωση της οδηγίας για τις πολλαπλές διακρίσεις και της ισότητας μεταχείρισης σε άλλους τομείς και πιστεύω πως είναι ένα γεγονός το οποίο θα πρέπει να μας κάνει να σκεφτούμε.
<P>
Δεν μπορούμε να επικαλούμαστε την επικουρικότητα όταν έχουμε ένα τόσο σημαντικό και βασικό ζήτημα, δηλαδή των σαφών, θεμελιωδών δικαιωμάτων όλων των πολιτών της Ευρωπαϊκής Ένωσης. Θεωρώ πως το γεγονός αυτό δεν θα πρέπει ποτέ να αποτελέσει δικαιολογία προκειμένου να επιτραπούν διακρίσεις κατά ατόμων εντός της Ευρωπαϊκής Ένωσης.
<P>
Πιστεύω πως η οδηγία η οποία πρόκειται να εγκριθεί -και ελπίζω να εγκριθεί- θα επιλύσει πλέον εν μέρει αυτό το πρόβλημα. Πιστεύω πως είναι κάτι θετικό, κάτι σημαντικό. Εγγυάται μεγαλύτερη ισότητα μεταχείρισης για άτομα τα οποία αναζητούν επί του παρόντος ευκαιρίες αυτοαπασχόλησης και, λογικά, και για τα εξαρτώμενα μέλη τους: τις ή τους συζύγους αυτών των αυτοαπασχολουμένων.
<P>
Παρ' όλα αυτά, υπάρχει και ένα άλλο σημαντικό ζήτημα, το οποίο πιστεύω πως πρέπει να τονίσουμε. Ορισμένοι χαρακτήρισαν πρόοδο την αύξηση της άδειας μητρότητας σε 14 εβδομάδες και πράγματι αποτελεί πρόοδο. Ωστόσο, ας μην ξεχνάμε ότι έχει κατατεθεί και άλλη μία οδηγία, η οποία υπογραμμίζει επίσης την ανάγκη επέκτασης αυτής της άδειας -και επιμένω πως πρόκειται για άδεια και όχι απουσία λόγω ασθένειας- για λόγους ισότητας.
<P>
Επίσης, αυτό σημαίνει κατ' ανάγκη ότι δεν δύνανται να υφίστανται διακρίσεις, όχι μόνο μεταξύ κρατών μελών, αλλά και μεταξύ των ειδών δραστηριοτήτων τις οποίες επιθυμούν να ασκήσουν τα άτομα που αιτούνται αυτής της άδειας. Ως εκ τούτου, αυτή η ανάγκη διασφάλισης ίσων δικαιωμάτων, τόσο μεταξύ των κρατών μελών όσο και σχετικά με το είδος της δραστηριότητας και το είδος της κάλυψης κοινωνικής ασφάλισης που διαθέτουμε σήμερα, αποτελεί -και επιμένω σε αυτό- προτεραιότητα η οποία υπερβαίνει τα όρια της οδηγίας την οποία πρόκειται να εγκρίνουμε σήμερα.
<SPEAKER ID="082" NAME="Marina Yannakoudakis">
εξ ονόματος της Ομάδας ECR. - (ΕΝ) Κυρία Πρόεδρε, καταρχάς, θα ήθελα να ευχαριστήσω την κ. Lulling για αυτήν την έκθεση: κατέβαλε μια γενναία προσπάθεια.
<P>
Όταν άκουσα πρώτη φορά για αυτήν την έκθεση αναρωτήθηκα πώς θα μπορούσε να λειτουργήσει από υλικοτεχνική άποψη. Ο στόχος της έκθεσης είναι αξιοθαύμαστος και στηρίζει την αρχή της ίσης μεταχείρισης για τις γυναίκες και τους άνδρες που ασκούν αυτοτελή επαγγελματική δραστηριότητα και τους/τις συζύγους τους.
<P>
Κατόπιν, όμως, σκέφτηκα πώς θα υποδεχόταν αυτήν την έκθεση, για παράδειγμα, ένα άτομο που διατηρεί ατομική επιχείρηση, όπως υδραυλικός ή ηλεκτρολόγος. Για παράδειγμα, ας υποθέσουμε ότι η σύζυγός του τον βοηθά τα απογεύματα με γραφική εργασία και απαντώντας σε τηλεφωνήματα από το σπίτι. Πώς εμπλέκεται, εν προκειμένω, η έκθεση;
<P>
Θα αναμενόταν από εκείνον να καταβάλει εισφορές κοινωνικής ασφάλισης για την κάλυψη της συζύγου του, επιτρέποντάς της, συνεπώς, το δικαίωμα σε άδεια μητρότητας, εφόσον χρειαστεί; Θα μπορούσε αυτός ο ελεύθερος επαγγελματίας, ο οποίος αγωνίζεται στο σημερινό οικονομικό περιβάλλον, να αναλάβει την καταβολή του έμμεσου φόρου και θα επιθυμούσε πράγματι αυτός και η σύζυγός του αυτήν την επιπλέον επιβάρυνση; Εάν δεν το θεωρούσαν πλεονέκτημα, απλά δεν θα κατέβαλαν τις εισφορές -εξάλλου, κανένας δεν γνωρίζει πραγματικά ότι βοηθά τον σύζυγό της- και αυτό δεν είναι που κάνουν οι παντρεμένοι, να βοηθούν ο ένας τον άλλον;
<P>
Στη συνέχεια, προχώρησα αυτό το σενάριο ένα βήμα παρακάτω: εάν μετά από λίγα χρόνια χωρίσουν, όπως συμβαίνει συχνά, τότε τι γίνεται; Αυτός ο κακόμοιρος θα "ξεγυμνωθεί" στο δικαστήριο από τη σύζυγό του, επειδή δεν κατέβαλλε τις εισφορές. Ενδιαφέροντες καιροί και ενδιαφέρουσα επίπτωση για την έκθεσή μας.
<P>
Ο αριθμός των αυτοαπασχολούμενων εργαζομένων στο "νωμένο Βασίλειο έχει αυξηθεί σε 1,7 εκατομμύρια. Ένας λόγος για αυτήν την αύξηση είναι ότι σήμερα οι ευκαιρίες απασχόλησης είναι λιγότερες, συνεπώς οι άνθρωποι στρέφονται προς το ξεκίνημα δικής τους δουλειάς. Υπό αυτές τις συνθήκες, δεν θα έπρεπε το κράτος να στηρίξει την προσπάθειά τους;
<P>
Μελέτησα τις τροποποιήσεις της κ. Lulling και αισθάνομαι ότι έχει καταβάλει μια γενναία προσπάθεια να βελτιώσει μια αρχικά δύσκαμπτη έκθεση για την αυτοαπασχόληση. Ωστόσο, εξακολουθώ να ανησυχώ για τη νομοθεσία που παράγεται στις Βρυξέλλες σχετικά με την απασχόληση. Θεωρώ πως είναι προτιμότερο το έργο αυτό να αναλαμβάνεται από τις εθνικές κυβερνήσεις, οι οποίες προσαρμόζονται καλύτερα προκειμένου να αξιολογήσουν τις ανάγκες των πολιτών τους - όπως, πράγματι, αναφέρει η έκθεση.
<P>
Στηρίζω τις συστάσεις της κ. Lulling σύμφωνα με τις οποίες τα εθνικά συστήματα πρέπει να αναγνωρίσουν τη σημασία της προστασίας των αυτοαπασχολούμενων εργαζομένων, και πρέπει να αντιταχθούμε σε όλες τις μορφές διακρίσεων, όμως ακόμα δεν έχω πεισθεί ότι αυτό το Σώμα είναι το καταλληλότερο για να εργαστεί σε εργασιακά ζητήματα.
<SPEAKER ID="083" NAME="Eva-Britt Svensson" LANGUAGE="SV">
Κυρία Πρόεδρε, θα ήθελα να ευχαριστήσω το Συμβούλιο και την Επιτροπή. Θα ήθελα επίσης να εκφράσω τις ειλικρινείς μου ευχαριστίες στην κ. Lulling, επειδή χάρη στην απέραντη δέσμευση και το άριστο έργο της για αυτό το ζήτημα, έχουμε φτάσει πλέον στη δεύτερη ανάγνωση. Υφίσταται συμφωνία για το δικαίωμα των αυτοαπασχολούμενων και των συντρόφων συμβίωσής τους στην ίση μεταχείριση και η Συνομοσπονδιακή Ομάδα της Ευρωπαϊκής Ενωτικής Αριστεράς/Αριστεράς των Πρασίνων των Βορείων Χωρών στηρίζει αυτήν την πρόταση.
<P>
Το εργατικό δυναμικό στο οποίο αναφερόμαστε αποτελείται κυρίως από γυναίκες, οι οποίες στο παρελθόν ήταν αόρατες. Αυτή η αναγκαία αναθεώρηση της προηγούμενης οδηγίας καταργεί τις διακρίσεις, οι οποίες έθεταν στο παρελθόν τους αυτοαπασχολούμενους και τους συντρόφους συμβίωσής τους σε μειονεκτική θέση.
<P>
Οι αυτοαπασχολούμενες γυναίκες και οι σύντροφοι των αυτοαπασχολούμενων πρέπει σαφώς να καλύπτονται από τα συστήματα κοινωνικής ασφάλισης των κρατών μελών. Ένα άλλο σημαντικό σημείο της οδηγίας, το οποίο έχει αποτελέσει αντικείμενο διαπραγμάτευσης, είναι ότι σε περίπτωση μελλοντικής οδηγίας για μεγαλύτερη γονική άδεια των μισθωτών εργαζομένων η Επιτροπή πρέπει να ενημερώσει το Κοινοβούλιο και το Συμβούλιο προκειμένου να μας επιτραπεί να παραχωρήσουμε στους αυτοαπασχολούμενους ίσα δικαιώματα με τους μισθωτούς εργαζόμενους, εάν κρίνεται σκόπιμο.
<P>
Θα ήθελα, επίσης, να προσθέσω ότι, ενόψει της στρατηγικής της ΕΕ για το 2020 και των προσπαθειών για την αύξηση της ανάπτυξης στην ΕΕ, οι διακρίσεις κατά των γυναικών επιχειρηματιών πρέπει να καταργηθούν. Πρέπει επίσης να δικαιούνται γονική άδεια και τη δυνατότητα να συνδυάσουν την εργασιακή με την οικογενειακή ζωή - κάτι το οποίο συζητούμε τόσο συχνά.
<SPEAKER ID="084" NAME="Mara Bizzotto" LANGUAGE="IT">
Κύριε Πρόεδρε, κυρίες και κύριοι, εάν εξακολουθεί να υφίσταται κάποια διαφορά μεταξύ ανδρών και γυναικών στην αγορά εργασίας, γνωρίζουμε πολύ καλά ότι αυτή η διαφορά είναι ακόμα εμφανέστερη στους αυτοαπασχολούμενους. Μάλιστα, οι γυναίκες πολύ συχνά αναγκάζονται να θυσιάζουν τις φιλοδοξίες τους για επαγγελματική σταδιοδρομία για χάρη της ανάληψης ενός ρόλου και ενός φόρτου εργασίας που προκύπτει από την παράλογη θεώρηση της αφοσίωσης στις οικογένειές τους.
<P>
Πιστεύω πως για την επίλυση αυτού του προβλήματος πρέπει να εφαρμόσουμε μέτρα -όπως αυτά που περιλαμβάνονται στην οδηγία για την οποία συζητούμε- παραμένοντας σταθερά επικεντρωμένοι στην οικογένεια ως αστέρι που μας οδηγεί, επειδή μόνο με αυτόν τον τρόπο τα εν λόγω μέτρα θα έχουν νόημα και κάποια ελπίδα επιτυχίας!
<P>
" απαλλαγή των γυναικών από το αγωνιώδες δίλημμα της επιλογής μεταξύ του ρόλου της μητέρας, της συζύγου, της επιχειρηματία σημαίνει την ελάφρυνση του οικογενειακού φόρτου και την ενασχόληση με την καρδιά του ζητήματος μέσω ειδικών θετικών μέτρων για τη στήριξη της οικογένειας. Οποιαδήποτε δέσμη μέτρων, εάν δεν θέσει την οικογένεια στο επίκεντρο, θα αποτελέσει συνονθύλευμα στρατηγικών, οι οποίες εν τέλει θα αποδειχθούν άκαρπες.
<SPEAKER ID="085" NAME="Christa Klaß" AFFILIATION="PPE">
(DE) Κυρία Πρόεδρε, κυρία Επίτροπε, κυρίες και κύριοι, μετά από 24 έτη, έχει έρθει η στιγμή να επικαιροποιήσουμε και να τροποποιήσουμε την οδηγία για την αρχή της ίσης μεταχείρισης ανδρών και γυναικών που ασκούν αυτοτελή επαγγελματική δραστηριότητα.
<P>
Δύο έτη μετά την υποβολή της πρότασης από την Επιτροπή, η ισπανική Προεδρία έχει πλέον διαπραγματευθεί έναν λειτουργικό και αποδεκτό συμβιβασμό με την εισηγήτριά μας, κ. Lulling. Φυσικά, ελπίζαμε σε περισσότερα. " μεγαλύτερη ρύθμιση και οι περισσότερες υποχρεώσεις ασφάλισης ήταν ζήτημα συζήτησης. Έπρεπε να επιλύσουμε το ζήτημα του πόσο αυστηροί πρέπει ή μπορούν να είναι οι περιορισμοί όσον αφορά την απαραίτητη κοινωνική προστασία των αυτοαπασχολούμενων γυναικών και, ιδίως, των συζύγων που προσφέρουν βοηθητικό έργο, η πλειονότητα των οποίων είναι γυναίκες. Εάν γυναίκες συμβάλλουν στη δραστηριότητα μικρών και μεσαίων επιχειρήσεων, θα πρέπει τουλάχιστον να διαθέτουν τη δική τους προστασία. Ωστόσο, αυτό θα πρέπει να προέρχεται και από τις ίδιες τις επιχειρήσεις.
<P>
Όπως γνωρίζουμε, η αυτοτελής επαγγελματική δραστηριότητα συνιστά ευκαιρία αλλά και κίνδυνο - ιδίως όσον αφορά το επίπεδο του εισοδήματος το οποίο συχνά είναι κυμαινόμενο. Ωστόσο, η βασική κοινωνική προστασία μπορεί να καλυφθεί όχι μόνο από ιδιωτικά μέσα. Κάθε άτομο στην κοινωνία πρέπει να αναλαμβάνει την ευθύνη της προστασίας του -στον μέγιστο δυνατό βαθμό- προκειμένου να μην αποτελέσει βάρος για την κοινωνία και να είναι καλυμμένο για όλες τις καταστάσεις που προκύπτουν στη ζωή. Χαίρομαι για το γεγονός ότι η πρόταση καλύπτει όλους τους αυτοαπασχολούμενους και το πεδίο εφαρμογής της δεν περιορίζεται στους απασχολούμενους στη γεωργία. Τα κράτη μέλη μπορούν να αποφασίσουν ποιον δρόμο θα ακολουθήσουν - είτε επιθυμούν να καταστήσουν αυτήν την κάλυψη υποχρεωτική είτε προαιρετική. Αυτή είναι η επικουρικότητα.
<P>
" άδεια μητρότητας διάρκειας 14 εβδομάδων για τις αυτοαπασχολούμενες γυναίκες αποτελεί θετική απόφαση· θα θέσει τις γυναίκες σε ισότιμη βάση με τους εργαζομένους και παρέχει επαρκή χρόνο για την υγιή ανάρρωση της μητέρας και του παιδιού. Αυτή η νέα οδηγία αποτελεί ένα σημαντικό βήμα προς την ισότητα και αντιπροσωπεύει μια σημαντική μείωση του κινδύνου για τους άνδρες και τις γυναίκες που αναλαμβάνουν το ρίσκο της αυτοτελούς επαγγελματικής δραστηριότητας. Θα ήθελα να ευχαριστήσω όλους όσοι συνέβαλαν σε αυτήν.
<SPEAKER ID="086" NAME="Britta Thomsen" AFFILIATION="S&amp;D">
(DA) Κυρία Πρόεδρε, κύριε Επίτροπε, κυρίες και κύριοι, αυτή η οδηγία για την ίση μεταχείριση ανδρών και γυναικών που ασκούν αυτοτελή επαγγελματική δραστηριότητα είναι ζωτικής σημασίας, επειδή διασφαλίζει κοινωνικές συνθήκες συγκρίσιμες με αυτές των εργαζόμενων γυναικών για εκατομμύρια ευρωπαίες γυναίκες που είναι αυτοαπασχολούμενες, επιχειρηματίες ή βοηθούν τους συζύγους τους.
<P>
Το πιο σημαντικό και βασικό στοιχείο της οδηγίας είναι το δικαίωμα σε μια ελάχιστη άδεια μητρότητας διάρκειας 14 εβδομάδων. " ανάγκη διασφάλισης καλύτερων συνθηκών για τις αυτοαπασχολούμενες γυναίκες καθίσταται σαφής εάν δούμε πόσες λίγες γυναίκες, σχετικά μιλώντας, ασκούν σήμερα αυτοτελή επαγγελματική δραστηριότητα. Στην ΕΕ, μόνο το 8% του γυναικείου εργατικού δυναμικού είναι αυτοαπασχολούμενες, ενώ το ποσοστό για τους άνδρες ανέρχεται σε 16%. Πρέπει να παροτρύνουμε περισσότερες γυναίκες να ασκήσουν αυτοτελή επαγγελματική δραστηριότητα και, από αυτήν την άποψη, η οδηγία σηματοδοτεί ένα βήμα προς τη σωστή κατεύθυνση. Πολλές γυναίκες θα ήθελαν να είναι αυτοαπασχολούμενες, αλλά δεν έχουν τη δύναμη λόγω των αβέβαιων κοινωνικών συνθηκών. Κατά την άποψή μου, η οδηγία θα πρέπει να εξεταστεί λαμβάνοντας υπόψη το σημαντικό έργο που εκπονείται από την Επιτροπή Δικαιωμάτων των Γυναικών και Ισότητας των Φύλων για μια γενική οδηγία σχετικά με τη μητρότητα. " διασφάλιση του δικαιώματος όλων των ευρωπαίων γυναικών για άδεια μητρότητας, χωρίς αυτό το γεγονός να περιορίσει τη θέση τους στην αγορά εργασίας, αποτελεί τον θεμέλιο λίθο της ισότητας στην Ευρώπη.
<P>
Προκειμένου εμείς στην ΕΕ να επιτύχουμε τον στόχο μας της διασφάλισης της ευημερίας των πολιτών μας, πρέπει να παράσχουμε στις γυναίκες της ΕΕ την κατάλληλη δυνατότητα για τη λήψη άδειας μητρότητας. Προκειμένου εμείς στην ΕΕ να επιτύχουμε τον στόχο μας της διασφάλισης της ευημερίας των πολιτών μας, πρέπει επίσης να αυξήσουμε το ποσοστό των γεννήσεων. Ελπίζω ότι αυτή η οδηγία θα αποτελέσει απλά το ένα από τα δύο βήματα για την επίτευξη αυτού του στόχου. Προς το παρόν, διασφαλίζουμε ότι όλες οι ευρωπαίες γυναίκες έχουν δικαίωμα στην άδεια μητρότητας. Το επόμενο βήμα θα είναι επίσης η παροχή άδειας πατρότητας, ώστε να μπορέσουμε να διασφαλίσουμε πραγματική ισότητα.
<SPEAKER ID="087" NAME="Riikka Manner" AFFILIATION="ALDE">
(FI) Κύρια Πρόεδρε, καταρχάς, θα ήθελα να ευχαριστήσω την εισηγήτρια για την εξαίρετη συμβιβαστική λύση. Το τελευταίο διάστημα, στην Ευρώπη μιλάμε για ανταγωνιστικότητα, ιδίως στο πλαίσιο της Ευρώπης 2020, και για το πώς θα μπορούσαμε να καθιερώσουμε αυτού του είδους την ανταγωνιστικότητα κυρίως μέσω της αύξησης του αριθμού των μικρών και μεσαίων επιχειρήσεων.
<P>
Εάν θέλουμε να ενθαρρύνουμε την επιχειρηματικότητα, τα ζητήματα που εξετάζονται επί του παρόντος σχετικά με την εφαρμογή της αρχής της ίσης μεταχείρισης ανδρών και γυναικών που ασκούν αυτοτελή επαγγελματική δραστηριότητα είναι καίριας σημασίας και αποτελούν μέρος της συζήτησης. Πρέπει να θεσπίσουμε μια γνήσια εναλλακτική λύση όσον αφορά την επιχειρηματικότητα, τόσο για τους άνδρες όσο και για τις γυναίκες. Επιπλέον, πρέπει να υπάρξει στήριξη της ακαδημαϊκής επιχειρηματικότητας, αποτελώντας μέρος των προγραμμάτων σπουδών. Από αυτήν την άποψη, είμαστε πολύ πιο πίσω σε σχέση με τις "νωμένες Πολιτείες, μεταξύ άλλων.
<P>
Όταν μιλούμε για ισότητα, πρέπει να θυμόμαστε ότι ένας εκ των δεικτών που περιγράφουν την κατάσταση της ισότητας είναι ιδιαίτερα το ζήτημα της επιχειρηματικότητας και οι ευκαιρίες προκειμένου να γίνει κάποιος επιχειρηματίας, ανεξαρτήτως φύλου. Εάν συγκρίνουμε τα στοιχεία στην Ευρώπη, θα δούμε ότι οι περισσότεροι επιχειρηματίες παραμένουν άνδρες. Εάν εξετάσουμε το ζήτημα της ανάπτυξης στην επιχειρηματικότητα και τον τρόπο με τον οποίο θα μπορούσαμε να την στηρίξουμε, με λυπεί το γεγονός ότι προς το παρόν τα στατιστικά στοιχεία καταδεικνύουν ότι η επιθυμία για ανάπτυξη των γυναικών επιχειρηματιών υστερεί κατά πολύ σε σχέση με αυτήν των ανδρών.
<P>
Βεβαίως, είναι πολλοί οι λόγοι για αυτά τα στοιχεία, αλλά γεγονός παραμένει ότι επί του παρόντος τα συστήματα κοινωνικής ασφάλισης για τους επιχειρηματίες, για παράδειγμα, είναι τόσο μη ικανοποιητικά, ώστε θέτουν προκλήσεις ιδιαίτερα για τις γυναίκες επιχειρηματίες, όπως ακούσαμε σε αυτήν τη συζήτηση. Επίσης, προκειμένου να συντονίσουμε τα ζητήματα της μητρότητας, της πατρότητας και της επιχειρηματικότητας, θα χρειαστεί ειδική δράση, επειδή το έργο ενός αυτοαπασχολούμενου είναι συχνά εκ φύσεως ακανόνιστο, η εργάσιμη ημέρα είναι μεγάλη και τα βιοποριστικά μέσα είναι αβέβαια. Αυτό το νομοθετικό κείμενο είναι ένα άριστο βήμα προς μια πιο ενθαρρυντική και ισότιμη προσέγγιση της επιχειρηματικότητας.
<SPEAKER ID="088" NAME="Ilda Figueiredo" AFFILIATION="GUE/NGL">
(PT) Κυρία Πρόεδρε, είναι σημαντικό το γεγονός ότι αυτή η διαδικασία οδεύει προς το τέλος της, παρά τους περιορισμούς της. Είναι σημαντικό να διασφαλίσουμε ότι όλες οι εργαζόμενες γυναίκες -συμπεριλαμβανομένων των εκατομμυρίων αυτοαπασχολούμενων γυναικών και των συζύγων και των de facto συντρόφων των αυτοαπασχολούμενων εργαζομένων- έχουν τα ίδια δικαιώματα, κυρίως όσον αφορά την άδεια μητρότητας.
<P>
Μολονότι αυτή η οδηγία βρίσκεται στη σωστή κατεύθυνση, δεν λαμβάνει κάθε δυνατό μέτρο για την καταπολέμηση των διακρίσεων και τη διασφάλιση της ίσης μεταχείρισης. Πρόκειται για ένα θετικό βήμα το οποίο στηρίζουμε. Ωστόσο, δεν θέλουμε να σταματήσουμε στην άδεια μητρότητας των 14 εβδομάδων, και στόχος μας είναι η νέα οδηγία για την άδεια μητρότητας και πατρότητας να ισχύει και για αυτές τις καταστάσεις στο μέλλον.
<P>
Φυσικά, αυτό θα αποτελέσει έναν συνεχή αγώνα, αν και επιδοκιμάζουμε την πρόοδο που έχει σημειωθεί μέχρι στιγμής και συγχαίρουμε την εισηγήτρια για την αφοσίωσή της καθ' όλη τη διάρκεια της διαδικασίας.
<SPEAKER ID="089" NAME="Pascale Gruny" AFFILIATION="PPE">
(FR) Κυρία Πρόεδρε, κυρίες και κύριοι, σήμερα το Ευρωπαϊκό Κοινοβούλιο αποστέλλει ένα ηχηρό μήνυμα στις γυναίκες που βοηθούν τους συζύγους τους στην αυτοτελή επαγγελματική τους δραστηριότητα. Εφεξής, τα κοινωνικά δικαιώματά τους θα ενισχυθούν σημαντικά, και θα ήθελα να συγχαρώ την εισηγήτριά μας, κ. Lulling, για το έργο το οποίο έχει επιτελέσει.
<P>
" Ευρώπη πρέπει να παρέχει προστασία. Υπό τον νέο ορισμό της/του "συμμετέχουσας/οντος συζύγου", οι σύζυγοι και οι σύντροφοι θα δικαιούνται κοινωνική προστασία σε περίπτωση ασθενείας ή συνταξιοδότησης. Οι σύζυγοι των αρτοποιών θα μπορούν πλέον να επωφελούνται από τα κοινωνικά δικαιώματα.
<P>
Ωστόσο, είναι λυπηρό το γεγονός ότι το Συμβούλιο δεν συμφώνησε με την υποχρεωτική συμμετοχή, αλλά απλά ενέκρινε το σύστημα της προαιρετικής συμμετοχής.
<P>
" άδεια μητρότητας παρέχεται επίσης για όλες τις γυναίκες. Το νέο κείμενο προβλέπει μια ελάχιστη περίοδο άδειας μητρότητας για τις αυτοαπασχολούμενες γυναίκες και συζύγους των αυτοαπασχολούμενων εργαζομένων σε όλη την Ευρωπαϊκή Ένωση. " διάρκεια αυτής της άδειας ορίζεται προς το παρόν στις 14 εβδομάδες. Είμαι ο σκιώδης εισηγητής της Ομάδας του Ευρωπαϊκού Λαϊκού Κόμματος (Χριστιανοδημοκράτες) για την οδηγία σχετικά με την υγεία και την ασφάλεια στην εργασία των εγκύων εργαζομένων. Ελπίζω ειλικρινά ότι με την έγκριση αυτού του κειμένου η διάρκεια της άδειας μητρότητας θα αυξηθεί· και γιατί να μην αυξηθεί συνακόλουθα και για τις αυτοαπασχολούμενες γυναίκες;
<P>
Εν κατακλείδι, η Ευρώπη έχει προτείνει ορισμένες δημιουργικές και πραγματιστικές λύσεις προκειμένου να βοηθηθούν τα ζευγάρια στον συμβιβασμό της επαγγελματικής με την οικογενειακή ζωή τους. Έχει έρθει πλέον η στιγμή να αναλάβουμε δράση και να εφαρμόσουμε τις προτάσεις το συντομότερο δυνατό. " εκστρατεία της Ευρώπης για την προστασία των γυναικών σημειώνει πρόοδο με αυτό το κείμενο. Ωστόσο, εμείς οι βουλευτές του Ευρωπαϊκού Κοινοβουλίου πρέπει να συνεχίσουμε να εξαλείφουμε τις ανισότητες μεταξύ ανδρών και γυναικών.
<SPEAKER ID="090" NAME="Edite Estrela" AFFILIATION="S&amp;D">
(PT) Κυρία Πρόεδρε, η εν λόγω οδηγία πρέπει επειγόντως να αναθεωρηθεί. Αυτή η έκθεση είναι σημαντική, επειδή πρόκειται να επιλύσει την άδικη κατάσταση των αυτοαπασχολούμενων εργαζομένων και τις διακρίσεις στις οποίες υπόκεινται και, ταυτόχρονα, να προωθήσει την επιχειρηματικότητα των γυναικών.
<P>
Εφεξής, οι αυτοαπασχολούμενες γυναίκες και οι σύζυγοι και οι de facto σύντροφοι των αυτοαπασχολούμενων εργαζομένων έχουν το δικαίωμα σε επίδομα μητρότητας, ίσης διάρκειας και ύψους με αυτό των μισθωτών εργαζομένων. Ωστόσο, υφίσταται η προϋπόθεση συνεισφοράς στην κοινωνική ασφάλιση. Το γεγονός αυτό είναι σωστό και δίκαιο, καθώς και οι μισθωτοί εργαζόμενοι καταβάλουν κοινωνικές εισφορές.
<P>
Επίσης, θεωρείται θεμελιωδώς δίκαιο να μην περιοριστεί το δικαίωμα στην άδεια μητρότητας στον αγροτικό τομέα, αλλά να επεκταθεί σε όλους τους αυτοαπασχολούμενους εργαζομένους, οι οποίοι, εξ όσων θυμάμαι, αντιστοιχούσαν στο 10,5% όλων των εργαζομένων της Ευρωπαϊκής Ένωσης το 2007. Για τον λόγο αυτόν, θα έλεγα ότι πρέπει να ισχύσει για όλους τους αυτοαπασχολούμενους εργαζομένους, ανεξαρτήτως τομέα δραστηριότητας· στη βιοτεχνία, το εμπόριο, τα ελεύθερα επαγγέλματα ή τις μικρές και μεσαίες επιχειρήσεις.
<P>
Πρέπει να προωθήσουμε την ισότητα, συνεπώς ελπίζω ότι το Ευρωπαϊκό Κοινοβούλιο θα εγκρίνει τις προτάσεις που έχουν ήδη εγκριθεί από την Επιτροπή Δικαιωμάτων των Γυναικών και Ισότητας των Φύλων.
<SPEAKER ID="091" NAME="Lena Kolarska-Bobińska" AFFILIATION="PPE">
(PL) " έγκριση των υφιστάμενων μέτρων είναι πολύ σημαντική από οικονομική και κοινωνική άποψη, αλλά και λόγω των αξιών που αντιπροσωπεύονται από την προστασία της οικογένειας και των ίσων ευκαιριών.
<P>
" σημερινή κρίση και η αύξηση της ανεργίας που έχει προκαλέσει θίγουν ιδιαίτερα τις αδύναμες ομάδες. Μία εξ αυτών των ομάδων αποτελείται από γυναίκες. Ως εκ τούτου, τα νομικά μέτρα τα οποία παρέχουν ισότιμη θέση για τους αυτοαπασχολούμενους θα διευκολύνουν τις γυναίκες να ξεκινήσουν τη δική τους επιχείρηση. Συνεπώς, το γεγονός αυτό είναι σημαντικό λόγω της ανάγκης για επιτάχυνση της οικονομικής ανάπτυξης στην Ευρώπη και μείωσης της ανεργίας, αλλά επίσης λόγω των αυξανόμενων αριθμών γυναικών οι οποίες αποφασίζουν να ξεκινήσουν τη δική τους επιχείρηση. Είναι αυτές οι οποίες λαμβάνουν τις αποφάσεις, αυτές οι οποίες διοικούν τις επιχειρήσεις τους, αυτές οι οποίες αποφασίζουν τι να πράξουν και πώς να δαπανήσουν τα χρήματα τους και δεν πρέπει να υπόκεινται σε διακρίσεις.
<P>
Ως εκ τούτου, οι μικρές επιχειρήσεις είναι ένα χώρος όπου οι γυναίκες μπορούν να εκπληρώσουν τις φιλοδοξίες τους - γυναίκες οι οποίες θέλουν να δραστηριοποιούνται επαγγελματικά, αλλά δεν θέλουν να παραιτηθούν από την οικογενειακή ζωή τους. Πράγματι, αυτά τα μέτρα θα επιτρέψουν επίσης στα κράτη μέλη, τα οποία εξετάζουν σοβαρά την οικογενειακή πολιτική, να αξιοποιήσουν τη δυνατότητα προκειμένου να βελτιώσουν τη νομοθεσία τους. Θα ήθελα επίσης να επιστήσω την προσοχή σας σε μια συγκεκριμένη ομάδα, η οποία απαιτεί περαιτέρω προστασία και της οποίας την κατάσταση χρειάζεται να εξετάσουμε. Αναφέρομαι στις γυναίκες οι οποίες εργάζονται στο σπίτι. " εργασία στο σπίτι δεν θεωρείται εργασία, αν και στην πραγματικότητα πρόκειται για την εκτέλεση περίπου 200 καθηκόντων ημερησίως. Οι γυναίκες οι οποίες εργάζονται στο σπίτι συχνά δεν προστατεύονται από τα συνταξιοδοτικά προγράμματα ή τα προγράμματα υγειονομικής περίθαλψης και δεν δικαιούνται διακοπές. Σχετικά με αυτό το ζήτημα, πιστεύω πως πρέπει να εφαρμοστούν κανονισμοί οι οποίοι θα διευκολύνουν αυτές τις γυναίκες να επωφεληθούν από όλες τις μορφές κοινωνικής προστασίας.
<SPEAKER ID="092" NAME="Iratxe García Pérez" AFFILIATION="S&amp;D">
(ES) Κυρία Πρόεδρε, θα ήθελα απλά να επαναλάβω τις ευχαριστίες μου τόσο στην κ. Lulling όσο και στην ισπανική Προεδρία. Στην κ. Lulling για την επιμονή της, το κουράγιο της και το σκληρό έργο της προκειμένου να φθάσουμε στο σημείο που είμαστε σήμερα, και στην ισπανική Προεδρία η οποία επέτρεψε να εκφραστούν διαφορετικές και αντίθετες γνώμες στο Συμβούλιο, γεγονός το οποίο μας επέτρεψε να έχουμε σήμερα στα χέρια μας αυτήν τη συμφωνία.
<P>
Στο πλαίσιο αυτής της συζήτησης αντιμετωπίζουμε την τροποποίηση της οδηγίας 86/613/ΕΟΚ, η οποία έχει καταδείξει με σαφήνεια ότι δεν συμμορφώνεται προς τους στόχους που έχουν τεθεί για αυτήν. Πιστεύω πως είναι ουσιαστικό να υπογραμμισθεί η ζωτική σημασία αυτής της συμφωνίας σε μια περίοδο κρίσης και αβεβαιότητας στην Ευρώπη, μια περίοδο η οποία δεν έχει εμποδίσει την πρόοδο ως προς την κοινωνική προστασία των γυναικών αυτοαπασχολούμενων εργαζομένων στην Ένωση.
<P>
Θα ήθελα να σας υπενθυμίσω ότι το 2007, περισσότερο από το 10% των εργαζομένων στην Ευρωπαϊκή Ένωση ήταν αυτοαπασχολούμενοι. " συμφωνία που συνάψαμε ενδέχεται να μην είναι η βέλτιστη λύση, αλλά δεν παρέχει τη δυνατότητα να σημειωθεί περαιτέρω πρόοδος στο μέλλον.
<P>
Ο κύριος στόχος αυτής της οδηγίας είναι η επέκταση της κοινωνικής προστασίας για τους συντρόφους όλων των αυτοαπασχολούμενων εργαζομένων, συμπεριλαμβανομένων των ανύπανδρων ζευγαριών, και η κάλυψη όλων των αυτοαπασχολούμενων εργαζομένων ή των αυτοαπασχολούμενων ζευγαριών από την κοινωνική ασφάλιση, η οποία δεν παρέχεται σήμερα από όλα τα κράτη μέλη.
<P>
Σήμερα, ασχολούμαστε ενεργά με τον σχεδιασμό της στρατηγικής της ΕΕ για το 2020 στο πλαίσιο της οποίας θα ορίσουμε το μέλλον του ευρωπαϊκού μοντέλου. Αυτό το μέλλον δεν μπορεί να μην λάβει υπόψη την αρχή της ισότητας της μεταχείρισης και, ως εκ τούτου, είναι σημαντικό να προχωρήσουμε με το μέτρο που εγγυάται αυτήν την αρχή. Ελπίζω ότι το βήμα που πραγματοποιούμε σήμερα με την έγκριση αυτής της πρότασης θα είναι το πρώτο πολλών μελλοντικών βημάτων.
<SPEAKER ID="093" NAME="Joanna Katarzyna Skrzydlewska" AFFILIATION="PPE">
(PL) Χαίρομαι για τη σχεδόν ομόφωνη έγκριση της έκθεσης της κ. Lulling από την Επιτροπή Δικαιωμάτων των Γυναικών και Ισότητας των Φύλων. " έκθεση αφορά την εισαγωγή τροποποιήσεων στην οδηγία για την εφαρμογή της αρχής της ίσης μεταχείρισης ανδρών και γυναικών που ασκούν αυτοτελή επαγγελματική δραστηριότητα.
<P>
Είναι πολύ σημαντικό το γεγονός ότι επετεύχθη συμβιβαστική λύση και βελτιώθηκε η κατάσταση των αυτοαπασχολούμενων, οι οποίοι αποτελούν περίπου το 10% όλων των ατόμων στην αγορά εργασίας. Μεταξύ των τροποποιήσεων που έχουν θεσπιστεί, η σημαντικότερη είναι η δυνατότητα των αυτοαπασχολούμενων και των συζύγων ή συντρόφων συμβίωσής τους να απολαμβάνουν κοινωνικά δικαιώματα, συμπεριλαμβανομένης, κυρίως, της δυνατότητας καταβολής εισφορών για τη δική τους σύνταξη και επίσης της άδειας μητρότητας ανάλογης με αυτήν η οποία χορηγείται σε γυναίκες που εργάζονται για έναν εργοδότη. Τα δικαιώματα αυτά πρέπει να παρασχεθούν από την ευρωπαϊκή νομοθεσία.
<P>
Πρόκειται για μέτρα τα οποία όχι μόνο θα βοηθήσουν τη βελτίωση της κατάστασης των γυναικών, αλλά θα μειώσουν επίσης τις σημαντικές ανισότητες που υπάρχουν μεταξύ των αυτοαπασχολούμενων και των μισθωτών εργαζομένων. Εκατομμύρια ανθρώπων που εργάζονται σε οικογενειακές επιχειρήσεις θα αποκτήσουν επιτέλους τη δυνατότητα να επωφεληθούν από την προαιρετική κοινωνική προστασία, η οποία βασίζεται στη συμμετοχή στο σύστημα κοινωνικής ασφάλισης, χωρίς το οποίο βρίσκονται σε χειρότερη κατάσταση. Πρόκειται για ένα σημαντικό βήμα προόδου, πόσο μάλλον επειδή η συμβιβαστική λύση η οποία επετεύχθη φέτος, ήταν επί έτη ανέφικτη.
<P>
Παροτρύνω όλους τους συναδέλφους να εγκρίνουν αυτήν την έκθεση. Θα ήθελα σε αυτό το σημείο να ευχαριστήσω ειλικρινέστατα την κ. Lulling, επειδή χάρη σε αυτήν την έκθεση θα διευκολυνθεί η ζωή πολλών αυτοαπασχολούμενων γυναικών.
<SPEAKER ID="094" NAME="Marc Tarabella" AFFILIATION="S&amp;D">
(FR) Κυρία Πρόεδρε, κύριε Επίτροπε, κυρίες και κύριοι, με αυτήν την άριστη έκθεση της κ. Lulling, το Ευρωπαϊκό Κοινοβούλιο προσπαθεί να μειώσει περαιτέρω τις διαφορές μεταχείρισης μεταξύ ανδρών και γυναικών στον εργασιακό χώρο, και προσωπικά επιδοκιμάζω αυτήν την κίνηση. Πρόκειται για ακόμα ένα βήμα στην πορεία η οποία εξακολουθεί να είναι μακρά.
<P>
Πράγματι, πιστεύω πως είναι κρίσιμο να υπογραμμιστεί η σημασία της κοινωνικής προστασίας για τις συμμετέχουσες συζύγους ή αναγνωρισμένες συντρόφους συμβίωσης των αυτοαπασχολούμενων εργαζομένων. Ας μην ξεχνάμε πως σε πολλές ευρωπαϊκές χώρες οι συμμετέχουσες σύζυγοι εξακολουθούν να μην απολαμβάνουν αυτοτελές καθεστώς, η εργασία τους δεν αναγνωρίζεται και δεν καλύπτονται από κοινωνική ασφάλιση για τους αυτοαπασχολούμενους εργαζομένους. Εν έτει 2010, οι γυναίκες σε ορισμένα κράτη μέλη ακόμα στερούνται την αναγνώριση των δικαιωμάτων τους και εξαρτώνται εξ ολοκλήρου από την ασφάλιση των συζύγων τους.
<P>
Σε αυτήν την περίοδο οικονομικής κρίσης, δεν μπορούμε να επιτρέψουμε σε αυτές τις συμμετέχουσες συζύγους να εξαρτώνται από ένα σύστημα το οποίο θα μπορούσε να τους βυθίσει στη φτώχεια από τη μία μέρα στην άλλη σε περίπτωση διαζυγίου ή χωρισμού, για παράδειγμα. Για τον λόγο αυτόν, δεν μπορούμε να συμφωνήσουμε με την πιθανότητα της διατήρησης εθνικών διατάξεων των κρατών μελών οι οποίες περιορίζουν την πρόσβαση σε συγκεκριμένα προγράμματα κοινωνικής προστασίας ή σε συγκεκριμένο επίπεδο χρηματοδότησης. Οι συμμετέχουσες σύζυγοι πρέπει να καλύπτονται όσον αφορά τις συντάξεις, το οικογενειακό επίδομα, την υγειονομική περίθαλψη, το επίδομα ανικανότητας και τα επιδόματα μητρότητας.
<P>
Τέλος, σε αυτό το στάδιο των διαπραγματεύσεων, τα κράτη μέλη είναι αυτά που θα αποφασίσουν εάν αυτή η κοινωνική προστασία πρέπει να εφαρμοστεί σε υποχρεωτική ή προαιρετική βάση. Για τον λόγο αυτόν, ζητώ έντονα από όλα τα κράτη μέλη να καταβάλουν κάθε δυνατή προσπάθεια προκειμένου να διασφαλίσουν τον υποχρεωτικό χαρακτήρα της προστασίας. Πρέπει όλοι να καταπολεμήσουμε την εργασιακή ανασφάλεια και την αδυναμία αναγνώρισης δικαιωμάτων, ιδιαίτερα σε περιόδους οικονομικής κρίσης.
<SPEAKER ID="095" NAME="Zuzana Roithová" AFFILIATION="PPE">
(CS) Και εγώ θα ήθελα να ευχαριστήσω την εισηγήτρια, κ. Astrid Lulling, για το έργο που επιτέλεσε. Και εγώ συμμερίζομαι την άποψή της -όπως και άλλοι συνάδελφοι- σύμφωνα με την οποία η μεγαλύτερη προστασία μητρότητας για τις αυτοαπασχολούμενες γυναίκες και οι βελτιώσεις για τις/τους συζύγους αυτοαπασχολουμένων δεν πρέπει να περιορίζονται από αυτήν την οδηγία μόνο σε άτομα που εργάζονται στη γεωργία, αλλά πρέπει φυσικά να εφαρμόζονται και σε άλλους τομείς, συμπεριλαμβανομένων των ελεύθερων επαγγελμάτων. Οι συμμετέχουσες σύζυγοι δεν έχουν παντού αυτοτελές νομικό καθεστώς, συνεπώς, η εργασία τους δεν αναγνωρίζεται πάντα και δεν απολαμβάνουν ανεξάρτητες παροχές κοινωνικής ασφάλισης. Είναι απολύτως απαραίτητο να αναγνωρισθεί το επαγγελματικό καθεστώς τους και να καθοριστούν τα δικαιώματά τους. Χαίρομαι για το γεγονός ότι το Συμβούλιο έχει αναγνωρίσει από την πρώτη ανάγνωση τη γνωμοδότηση του Κοινοβουλίου, σύμφωνα με την οποία τα επιδόματα μητρότητας θα πρέπει να παρέχουν τη δυνατότητα τουλάχιστον τρίμηνης διακοπής, η οποία αποτελεί το ελάχιστο αναγκαίο διάστημα για μια φυσιολογική εγκυμοσύνη και τη σωματική ανάκαμψη της μητέρας μετά από έναν φυσιολογικό τοκετό, αν και για την υγιή ανάπτυξη του παιδιού είναι ιδανική τουλάχιστον η διετής προσωπική φροντίδα στο σπίτι. Λυπούμαι για το γεγονός ότι το Συμβούλιο δεν θεωρεί αυτούς τους τρεις μήνες ως το απόλυτο ελάχιστο πρότυπο το οποίο θα έπρεπε να παρέχουν αυτόματα τα κοινωνικά συστήματα των κρατών μελών, και ότι μόνο τα συμπληρωματικά επιδόματα θα μπορούσαν να χορηγούνται προαιρετικά.
<SPEAKER ID="096" NAME="Αντιγόνη Παπαδοπούλου" AFFILIATION="S&amp;D">
Κυρία Πρόεδρε, ενώνω και εγώ τη φωνή μου και επικροτώ τον παρόντα συμβιβασμό, γιατί θέτει επί τάπητος δημοκρατικά ελλείμματα που διαχρονικά αντιμετώπιζαν κυρίως οι γυναίκες, όταν βοηθούσαν τους αυτοεργοδοτούμενους συζύγους τους στο εμπόριο, στις βιοτεχνίες, στις μικρομεσαίες επιχειρήσεις και στα ελεύθερα επαγγέλματα, χωρίς φυσικά να αναγνωρίζεται διαχρονικά η εργασία τους.
<P>
Οι αυτοαπασχολούμενοι και οι σύντροφοί τους, που είναι στην πλειοψηφία τους γυναίκες, έχουν δικαιώματα. Δεν είναι αόρατοι εργαζόμενοι, έχουν δικαιώματα στην κοινωνική ασφάλιση, στην υγειονομική περίθαλψη, στη σύνταξη γήρατος, στην άδεια μητρότητας, στη γονική άδεια, στην άδεια πατρότητας. " γυναίκα διαχρονικά θυσιάζεται για τον σύζυγο, την επαγγελματική του ανέλιξη, για το παιδί, για την οικογένεια, προσφέροντας φθηνά εργατικά χέρια χωρίς αμοιβή. Πολλές φορές, μετά από διαζύγια ή τον θάνατο του συζύγου, μένει ακάλυπτη χωρίς ωφελήματα ή αποζημιώσεις.
<P>
Ο παρών συμβιβασμός αντιμετωπίζει κάποιες υπάρχουσες ανισότητες. Όμως, αναντίρρητη προβάλλει η ανάγκη για περαιτέρω ενδυνάμωση της γυναίκας, προώθηση των θεμάτων ισότητας της γυναικείας επιχειρηματικότητας, ιδιαίτερα σε μια εποχή οικονομικής κρίσης και όταν η Ευρωπαϊκή Ένωση σχεδιάζει την πολιτική της για την επόμενη μέρα, για την Ευρωπαϊκή Ένωση του 2020.
<SPEAKER ID="097" NAME="Franz Obermayr" AFFILIATION="NI">
(DE) Κυρία Πρόεδρε, σας ευχαριστώ πολύ που μου επιτρέψατε να μιλήσω για αυτό το ζήτημα. Περίπου το 30% των αυτοαπασχολούμενων είναι γυναίκες. Ο αριθμός τους είναι ιδιαίτερα υψηλός στις μικρές και μεσαίες επιχειρήσεις, κυρίως στον τομέα των υπηρεσιών, και ως τέτοιες συμβάλλουν σημαντικά στην κοινωνία.
<P>
Σε αυτές τις γυναίκες πρέπει να δοθούν οι ίδιες ευκαιρίες με τους άνδρες συναδέλφους τους χωρίς να χρειαστεί να καταφύγουμε σε ποσοστώσεις και τα όμοια. Οι αυτοαπασχολούμενες γυναίκες πρέπει συχνά να αντιμετωπίσουν το πρόβλημα ότι το να γίνουν μητέρες θα μπορούσε να διακινδυνεύσει τη βιωσιμότητά τους. Δεδομένης της αυξανόμενης γήρανσης του πληθυσμού, τώρα είναι σημαντικότερο από ποτέ να διασφαλιστούν οι αποτελεσματικές παροχές μητρότητας και να δοθεί προτεραιότητα στις οικογένειες.
<P>
Οι οικογενειακές επιχειρήσεις, στις οποίες οι γυναίκες βοηθούν στην επιχείρηση, διαδραματίζουν επίσης σημαντικό ρόλο - στα ελεύθερα επαγγέλματα, στο εμπόριο, στις λιανικές πωλήσεις ή ιδιαίτερα στη γεωργία. Σε όλους αυτούς τους τομείς είναι αναγκαία η διασφάλιση της κατάλληλης κοινωνικής και νομικής προστασίας.
<P>
Παρ' όλα αυτά, τα κράτη μέλη θα πρέπει να έχουν πάντα την αρμοδιότητα σχετικά με την κοινωνική νομοθεσία η οποία δεν θα πρέπει ποτέ να μεταφερθεί στην ΕΕ. Πρόκειται για τη χρήση συμβιβαστικών λύσεων και επιλογών προκειμένου να ληφθούν υπόψη αποκλίνουσες παραδόσεις κοινωνικής πολιτικής, όπως η υποχρεωτική ή προαιρετική ασφάλιση για τις συμμετέχουσες συζύγους.
<SPEAKER ID="098" NAME="Angelika Werthmann" AFFILIATION="NI">
(DE) Κυρία Πρόεδρε, κυρίες και κύριοι, θα ήθελα και εγώ να συγχαρώ την κ. Lulling. Επιδοκιμάζω το γεγονός ότι αυτή η έκθεση πραγματοποιεί ένα βήμα προς την υλοποίηση της αρχής της ίσης μεταχείρισης ανδρών και γυναικών, συμπεριλαμβανομένου του τομέα της αυτοτελούς επαγγελματικής δραστηριότητας. Σημαντικό θεμέλιο λίθο -και δικαίως- αποτελεί το γεγονός ότι καλύπτει όχι μόνο τους συζύγους αλλά και τους συντρόφους. Οι συμμετέχουσες σύντροφοι μπορούν επιτέλους να απολαμβάνουν ισότιμο επίπεδο κοινωνικής προστασίας, και αυτό ισχύει επίσης για τις παροχές μητρότητας.
<SPEAKER ID="099" NAME="Paul Rübig" AFFILIATION="PPE">
(DE) Κυρία Πρόεδρε, και εγώ θα ήθελα να ευχαριστήσω πάρα πολύ την κ. Lulling. Παρέχονται ιδιαίτερα στις γυναίκες παντελώς νέες δυνατότητες στον τομέα της αυτοαπασχόλησης σε μικρές και μεσαίες επιχειρήσεις. Σε μια τέτοια περίοδο κρίσης, θα πρέπει να λάβουμε υπόψη ότι η αυτοαπασχόληση είναι υγιής για το μέλλον, ότι νέες θέσεις εργασίας μπορούν να δημιουργηθούν στον τομέα και ότι επίσης μας επιτρέπεται να αναπτύξουμε παντελώς νέους τομείς. Καθιερώσαμε την ημέρα των κοριτσιών, για παράδειγμα, προκειμένου να ενθαρρύνουμε τις νέες γυναίκες να αναλάβουν τεχνικές θέσεις, επειδή σε αυτές τις τεχνικές θέσεις εμφανίζονται ολοκαίνουργιες ευκαιρίες και στη σημερινή κοινωνία μας οι άνθρωποι δεν γνωρίζουν πραγματικά το πλήρες φάσμα των θέσεων που είναι διαθέσιμες για τις γυναίκες. Τέλος, οι γυναίκες είναι επίσης αυτές οι οποίες επανειλημμένα διασφαλίζουν τη σταθερότητα στον τομέα των οικονομικών. Πιστεύω ότι σε περιόδους κρίσης είναι ιδιαίτερα σημαντικό να διασφαλίσουμε ότι το επιχειρηματικό και μετοχικό κεφάλαιο των επιχειρήσεων μπορεί να αξιοποιηθεί εξίσου από τις γυναίκες.
<SPEAKER ID="100" NAME="Günther Oettinger">
Μέλος της Επιτροπής. - (ΕΝ) Κυρία Πρόεδρε, σήμερα σημειώσαμε πρόοδο ως προς την καταπολέμηση της φτώχειας και την προώθηση της γυναικείας αυτοαπασχόλησης. Αυτό δεν αποτελεί το τέλος της διαδικασίας, αλλά ένα τεράστιο βήμα προς τα εμπρός. Υπό την προϋπόθεση της έγκρισης του Συμβουλίου, οι αυτοαπασχολούμενες γυναίκες θα έχουν για πρώτη φορά στην ιστορία δικαίωμα σε άδεια μητρότητας. Τα κράτη μέλη θα έχουν επίσης σαφή υποχρέωση να διασφαλίσουν την κοινωνική προστασία των συμμετεχουσών συζύγων, κατόπιν αιτήματος.
<P>
Θα ήθελα να ευχαριστήσω την Επιτροπή Δικαιωμάτων των Γυναικών και Ισότητας των Φύλων και όλο το Κοινοβούλιο για το συνολικό έργο το οποίο έχει πραγματοποιηθεί για αυτήν την επιτυχία.
<P>
Τέλος, θα ήθελα να αναφερθώ εν συντομία στην κ. Lulling, η οποία επί πολλά έτη έχει αγωνιστεί προσωπικά για αυτό το ζήτημα. " μάχη έχει πλέον κερδηθεί, και είμαι βαθιά ευγνώμων για τη δέσμευσή της, η οποία οδήγησε σε αυτό το σημαντικό επίτευγμα.
<SPEAKER ID="101" NAME="Astrid Lulling" LANGUAGE="DE">
Κυρία Πρόεδρε, θα ήθελα καταρχάς να ευχαριστήσω τον κ. Oettinger ο οποίος εκπροσώπησε τη συνάδελφό του, κ. Reding, μιλώντας άριστα αγγλικά.
<P>
(FR) Κυρίες και κύριοι, είμαι ικανοποιημένη. Ευγνωμονώ όλους τους συναδέλφους οι οποίοι έλαβαν τον λόγο, επειδή υποστηρίζουν την άποψη της συντριπτικής πλειοψηφίας της Επιτροπής Δικαιωμάτων των Γυναικών και Ισότητας των Φύλων, η οποία θα επιτρέψει την έγκριση αυτού του κειμένου αύριο.
<P>
Θα ήθελα να διαβεβαιώσω τον κ. Romeva i Rueda. Αυτό το κείμενο δεν είναι τέλειο. Υπολείπεται των απαιτήσεών μου. Δεν έχουμε κερδίσει ακόμα τον πόλεμο, αλλά έχουμε κερδίσει μια σημαντική μάχη. Πρόκειται για ένα βήμα προς τη σωστή κατεύθυνση.
<P>
Θα ήθελα να δηλώσω στον κ. Romeva i Rueda και στην κ. Figueiredo ότι δεν πρέπει να ανησυχούν για την προστασία της μητρότητας· αυτό που ζητούν προβλέπεται στην αιτιολογική σκέψη 17α. Διαβάστε το· δεν προλαβαίνω να σας το διαβάσω. Υπάρχει μόνο μια τροποποίηση. Εάν έπρεπε να ψηφίσουμε σχετικά, δεν θα ήταν δυνατή η έγκριση της οδηγίας από την ισπανική Προεδρία και θα διακινδυνεύαμε να χάσουμε μάταια μήνες, εάν όχι έτη, επειδή -θα ήθελα να διαβεβαιώσω τους συντάκτες- αυτό που προτείνουν στην τροποποίησή τους προτείνεται, με διαφορετικούς όρους, στην τροποποίηση 4, η οποία εγκρίθηκε σε πρώτη ανάγνωση και έγινε αποδεκτή στο σύνολό της από το Συμβούλιο. Ως εκ τούτου, πιστεύω πως οι εν λόγω βουλευτές θα μπορούσαν, με καθαρή τη συνείδησή τους, να ψηφίσουν υπέρ των άλλων τροποποιήσεων.
<SPEAKER ID="103" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο, Τρίτη 18 Μαΐου 2010.
<P>
Γραπτές δηλώσεις (άρθρο 149 του Κανονισμού)
<SPEAKER ID="104" NAME="Robert Dušek  " LANGUAGE="CS">
" οδηγία για την ίση μεταχείριση των αυτοαπασχολούμενων ανδρών και γυναικών έχει στόχο την ενοποίηση της ισχύουσας ευρωπαϊκής νομοθεσίας και την αντικατάσταση ορισμένων οδηγιών οι οποίες αντιμετωπίζουν αποσπασματικά αυτήν την πολιτική. Οι κοινωνικές συνθήκες για τους αυτοαπασχολούμενους και μισθωτούς ποικίλουν σημαντικά στα κράτη μέλη, και οι παροχές κοινωνικής ασφάλισης στην περίπτωση μακροπρόθεσμου ή μόνιμου αποκλεισμού από την εργασία πρακτικά δεν υφίστανται σε ορισμένες περιπτώσεις. Οι αυτοαπασχολούμενοι συχνά δεν διαθέτουν ασφάλιση υγείας. Εργάζονται όταν είναι ασθενείς, επειδή είναι οικονομικά πιο συμφέρον. Οι γυναίκες επιστρέφουν στην εργασία τους μετά τον τοκετό και δεν λαμβάνουν άδεια μητρότητας. Οι συμμετέχουσες σύζυγοι δεν απολαμβάνουν ανεξάρτητες παροχές κοινωνικής ασφάλισης. Οι αυτοαπασχολούμενοι είναι σημαντικοί για τη λειτουργία της οικονομίας και ο ρόλος τους στην κοινωνία είναι αναντικατάστατος. Αυτά τα άτομα παρέχουν οικονομική εξασφάλιση στον εαυτό τους και τις οικογένειές τους, καταβάλλουν φόρους στα κρατικά ταμεία και εισφορές κοινωνικής ασφάλισης και ασφάλισης υγείας. Το κράτος δεν χρειάζεται να συμβάλει στα μέσα διαβίωσής τους. Ο ρόλος τους είναι ιδιαίτερα αναντικατάστατος σε περιοχές όπου, για διάφορους λόγους, υπάρχει έλλειψη θέσεων εργασίας με τους αποκαλούμενους "μεγάλους" εργοδότες", καθώς επίσης και στη γεωργία. Συνεπώς, είναι απαραίτητη η ενοποίηση ελάχιστων προτύπων, τα οποία θα συμβάλουν στη διασφάλιση ισότιμου καθεστώτος για τους αυτοαπασχολούμενους σε σχέση με τους μισθωτούς και ισότητας μεταξύ αυτοαπασχολούμενων ανδρών και γυναικών. Στόχος πρέπει να είναι η μεγαλύτερη προστασία κατά τη διάρκεια της μητρότητας, η αναγνώριση άδειας με σκοπό τη φροντίδα των μελών της οικογένειας και η αναγνώριση της συμβολής των συμμετεχουσών συζύγων.
<SPEAKER ID="105" NAME="Zita Gurmai  " AFFILIATION="S&amp;D">
γραπτώς. - (ΕΝ) " πρόταση την οποία συζητούμε αυτήν την εβδομάδα δεν είναι τεχνική. Είναι θέμα δικαιοσύνης και κοινής λογικής - με δύο τρόπους. Είναι όχι μόνο ηθικά αλλά και οικονομικά σαφές ότι πρέπει να παρέχουμε τα δικαιώματα κοινωνικής προστασίας και μητρότητας στις εγκύους αυτοαπασχολούμενες γυναίκες και στις εγκύους συζύγους ή συντρόφους συμβίωσης αυτοαπασχολούμενων ανδρών. Δεν μπορούμε να πραγματοποιούμε διακρίσεις κατά των γυναικών ή των συντρόφων ανδρών οι οποίοι επιλέγουν να αφοσιωθούν σε αυτού του είδους την εργασία, ιδιαίτερα όταν όλοι συμφωνούμε ότι πρέπει να ενθαρρύνουμε περισσότερες γυναίκες να εισαχθούν στον επιχειρηματικό κόσμο. Ενώ προσπαθούμε να βγούμε από την κρίση, ενθαρρύνουμε τη δημιουργία απασχόλησης, συμπεριλαμβανομένης της αυτοαπασχόλησης. Για τον λόγο αυτόν, επίσης, πρέπει να διασφαλίσουμε ότι υπάρχουν κίνητρα για τις γυναίκες προκειμένου να δημιουργήσουν αυτές τις ευκαιρίες απασχόλησης. Δεύτερον, δεν μπορούμε να πραγματοποιούμε διακρίσεις κατά νεογέννητων σε αυτές τις οικογένειες. Είναι απαράδεκτο όταν ένα παιδί έχει το δικαίωμα να βρίσκεται δίπλα του η μητέρα ή ο πατέρας του (χωρίς να διακινδυνεύει η διαβίωση της οικογένειας) κατά τις πρώτες εβδομάδες της ζωής του, επειδή ο γονέας είναι μισθωτός, ενώ ένα άλλο παιδί δεν έχει αυτό το δικαίωμα, επειδή ο γονέας είναι αυτοαπασχολούμενος.

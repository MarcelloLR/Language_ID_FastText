<CHAPTER ID="004">
Υπογραφή των πράξεων που εγκρίθηκαν με συναπόφαση: βλ. Συνοπτικά Πρακτικά
<SPEAKER ID="078" NAME="Marco Cappato" AFFILIATION="ALDE">
(IT) Κύριε Πρόεδρε, το άρθρο 28 του Κανονισμού μας ορίζει ότι οι ερωτήσεις που αφορούν τις δραστηριότητες του Προεδρείου του Κοινοβουλίου πρέπει να απαντώνται εντός 30 ημερών από την υποβολή τους.
<P>
Πριν από τρεις περίπου μήνες, στις 28 Μαρτίου, υπέβαλα μια ερώτηση σχετικά με τις δηλώσεις στις οποίες προέβη, παρουσία του Προέδρου του Κοινοβουλίου μας, ο Καρδινάλιος Angelo Scola, ο οποίος δήλωσε πως δεν είναι ορθό το Ευρωπαϊκό Κοινοβούλιο να λαμβάνει συνεχώς αποφάσεις για ζητήματα όπως ο γάμος, η οικογένεια και η ζωή. Μετά από μια τέτοια επίθεση κατά του Κοινοβουλίου, αποφάσισα να υποβάλω την εν λόγω ερώτηση και πιστεύω πως είναι σημαντικό το Προεδρείο του Κοινοβουλίου να υπερασπίζεται το Σώμα και τις αποφάσεις του από τις επιθέσεις ενός ξένου κράτους, όπως είναι το κράτος της πόλης του Βατικανού.
<SPEAKER ID="079" NAME="Πρόεδρος">
Κύριε Cappato αν ισχύουν όσα λέτε -πράγμα για το οποίο δεν αμφιβάλλω- πρέπει φυσικά να λάβετε μία απάντηση. Οι ικανές κυρίες και κύριοι που βρίσκονται κοντά μου θα εξετάσουν το θέμα και θα λάβετε μια απάντηση.

<CHAPTER ID="015">
Ώρα των Ερωτήσεων (ερωτήσεις προς την Επιτροπή) 
<SPEAKER ID="223" NAME="Πρόεδρος">
" ημερήσια διάταξη προβλέπει την Ώρα των Ερωτήσεων (B6-0012/2007).
<P>
Οι ακόλουθες ερωτήσεις υποβλήθηκαν προς την Επιτροπή.
<P>
Πρώτο μέρος
<P>
Θέμα: Οδικές μεταφορές και εκπομπές
<P>
Δεδομένου ότι οι οδικές μεταφορές ευθύνονται για το 25% των εκπομπών του CO2 (διοξειδίου του άνθρακος) της ΕΕ και τα αεροσκάφη για το 3% των κοινοτικών εκπομπών CO2, ποιο επίπεδο έρευνας έχει αναλάβει η Ευρωπαϊκή Επιτροπή σχετικά με τις ετήσιες εκπομπές που προέρχονται από τις οδικές μεταφορές (αυτοκίνητα, λεωφορεία, φορτηγά, τραίνα κλπ.) και τις επιπτώσεις τους στο περιβάλλον; Λαμβάνοντας υπόψη ότι έχει δοθεί μεγάλη πολιτική και επικοινωνιακή έμφαση στις εκπομπές των αεροπλάνων.
<SPEAKER ID="225" NAME="Σταύρος Δήμας">
Μέλος της Επιτροπής. Κυρία Πρόεδρε, μου δίδεται η ευκαιρία, και χαίρομαι γι' αυτό, να απαντήσω σε αυτήν την τόσο σημαντική ερώτηση.
<P>
" ερώτηση του αξιότιμου μέλους αφορά στο εάν η Επιτροπή έχει πλήρη εικόνα των εκπομπών αερίων του θερμοκηπίου από τα οδικά μέσα μεταφοράς και ποια μέτρα προτείνει για τη μείωση των περιβαλλοντικών επιπτώσεων των εκπομπών αυτών. Οι υπηρεσίες της Επιτροπής σε συνεργασία με τον Ευρωπαϊκό Οργανισμό Περιβάλλοντος καταγράφουν και παρακολουθούν τις ετήσιες εκπομπές του συνόλου των εσωτερικών μέσων μεταφοράς της Ευρωπαϊκής Ένωσης.
<P>
Θα αναφερθώ πρώτα στις εκπομπές διοξειδίου του άνθρακα στις οποίες αναφέρεται η ερώτηση του αξιότιμου μέλους. Το 2003 οι εκπομπές διοξειδίου του άνθρακα από τον κλάδο των μεταφορών μέσα στην Ευρωπαϊκή Ένωση των 25, ανήλθαν σε 951 εκατομμύρια τόνους. Αποτελούσαν περίπου το 21% του συνόλου εκπομπών αερίων του θερμοκηπίου της Ευρωπαϊκής Ένωσης. Οι οδικές μεταφορές παρήγαγαν εκπομπές 892 εκατομμυρίων τόνων διοξειδίου του άνθρακα, δηλαδή οι οδικές μεταφορές έχουν το μεγαλύτερο μέρος εκπομπών αερίων του θερμοκηπίου εντός της Ευρωπαϊκής Ένωσης. Από τα αριθμητικά αυτά στοιχεία, τα οποία αφορούν στο σύνολο των μεταφορών στο εσωτερικό της Ευρωπαϊκής Ένωσης, θα πρέπει να διακρίνουμε τις διεθνείς αερομεταφορές. Οι αερομεταφορές έχουν εσωτερικές πτήσεις και εξωτερικές πτήσεις. Όσον αφορά τις διεθνείς πτήσεις, η παραγωγή του διοξειδίου του άνθρακα είναι 112 εκατομμύρια τόνοι επιπλέον από τα ποσά που ανέφερα προηγουμένως. Πρέπει επίσης να σημειωθεί ότι οι εκπομπές των αερομεταφορών αυξήθηκαν με ταχύτερους ρυθμούς σε σύγκριση με αυτές των υπολοίπων μέσων μεταφοράς. Τέλος, η κλιματική επιβάρυνση από τις αερομεταφορές είναι μεγαλύτερη, απ' ό,τι δείχνουν τα αριθμητικά στοιχεία, εξ αιτίας του ότι σε μεγάλο ατμοσφαιρικό υψόμετρο οι εκπομπές των αεροσκαφών επηρεάζουν το όζον, το οποίο είναι αέριο του θερμοκηπίου, και επηρεάζουν το σχηματισμό νεφών. Για τους λόγους αυτούς, αν θέλουμε να περιορίσουμε τις κλιματικές επιπτώσεις από τις μεταφορές, πρέπει να αναλάβουμε δράση που να καλύπτει όλα τα μέσα μεταφορών.
<P>
Σχετικά με τις οδικές μεταφορές, η Επιτροπή με την ανακοίνωσή της για το διοξείδιο του άνθρακα και τα αυτοκίνητα, ήδη γνωστοποίησε την πρόθεσή της να προτείνει νομοθετικό πλαίσιο για τον περιορισμό των εκπομπών διοξειδίου του άνθρακα για τα αυτοκίνητα και τα μικρά φορτηγά. Ο μέσος όρος των εκπομπών των καινούργιων αυτοκινήτων, που θα διατίθενται εντός της Ευρωπαϊκής Ένωσης, θα πρέπει μέχρι το 2012 να έχει περιοριστεί στα 120 γραμμάρια διοξειδίου του άνθρακα ανά χιλιόμετρο. Από βελτιώσεις της τεχνολογίας του κινητήρα και των οχημάτων θα επέλθει μείωση των εκπομπών στα 130 γραμμάρια ανά χιλιόμετρο, ενώ με συμπληρωματικά μέτρα θα έχουμε μια επιπλέον μείωση 10 γραμμαρίων ανά χιλιόμετρο και έτσι θα έχουμε 120 γραμμάρια ανά χιλιόμετρο.
<P>
Πέραν τούτου η Επιτροπή έχει κάνει πρόταση αναθεώρησης της οδηγίας για την ποιότητα των καυσίμων. " πρόταση οδηγίας προβλέπει την υποχρέωση των παραγωγών καυσίμων να περιορίσουν τις εκπομπές αερίων του θερμοκηπίου που προέρχονται από τα καύσιμα κατά τη διάρκεια του κύκλου ζωής τους. Αυτή η προσπάθεια θα επιφέρει μείωση 10% των εκπομπών που προέρχονται από τις οδικές μεταφορές μέχρι το 2020. Για να πάρουμε μια ιδέα, σε διάστημα 10 ετών η μείωση εκπομπών ισοδυναμεί με τις τρέχουσες ετήσιες εκπομπές της Ισπανίας και της Σουηδίας.
<P>
Μέχρι τώρα αναφέρθηκα στις εκπομπές διοξειδίου του άνθρακα που προέρχονται από τις οδικές μεταφορές. Όσον αφορά στις αερομεταφορές, η Επιτροπή έκανε πρόταση να περιληφθούν στο σύστημα εμπορίας δικαιωμάτων εκπομπών ρύπων της Ευρωπαϊκής Ένωσης. " πρότασή μας βρίσκεται ενώπιον του Κοινοβουλίου. Πέραν από τις εκπομπές διοξειδίου του άνθρακα οι μεταφορές παράγουν και άλλες αρνητικές εκπομπές για το περιβάλλον και την ανθρώπινη υγεία, όπως αιωρούμενα σωματίδια και εκπομπές που συμβάλλουν στη δημιουργία του όζοντος, όπως διοξείδιο του αζώτου και πτητικές οργανικές ενώσεις. Στο πλαίσιο του προγράμματος CAFE υπολογίσαμε ότι, αν δεν ληφθούν περαιτέρω μέτρα μέχρι το 2020, οι μεταφορές στο σύνολό τους θα αποτελούσαν το 51% του διοξειδίου του αζώτου των επίγειων εκπομπών και το 20% των αιωρούμενων σωματιδίων PM 2,5. Για το λόγο αυτό η Επιτροπή πρότεινε περιορισμούς στα όρια εκπομπών των αυτοκινήτων και τον περασμένο Δεκέμβριο επήλθε συμφωνία για τα πρότυπα EURO 5 και EURO 6. Επιπλέον, η Επιτροπή προτίθεται να υποβάλει πρόταση να εισαχθούν νέα πρότυπα EURO 6 για φορτηγά οχήματα κατά τη διάρκεια του τρέχοντος έτους.
<SPEAKER ID="226" NAME="Claude Moraes" AFFILIATION="PSE">
(EN) Ευχαριστώ τον κύριο Επίτροπο γι' αυτή τη λεπτομερή απάντηση. Πιστεύω ότι οι περισσότεροι βουλευτές θα χαιρετίσουν τα 130 γραμμάρια ανά χιλιόμετρο. Φυσικά οι βουλευτές, εμού συμπεριλαμβανομένου, θα θελήσουν να δουν καλύτερους στόχους, πιο αποτελεσματικούς στόχους. Δεν υπάρχει αμφιβολία γι' αυτό, αλλά ο λόγος της ερώτησής μου ήταν καταρχάς για να εξεταστεί η δράση που έχετε ήδη αναλάβει και που το Κοινοβούλιο θέλει να αναληφθεί, αλλά και για να ξεκαθαριστεί το γεγονός ότι υπάρχουν εκπομπές από τις οικίες, από τα απόβλητα και από άλλες πηγές εκτός από τα αεροσκάφη και ότι η Επιτροπή, σε συνεργασία με το Κοινοβούλιο, υπογραμμίζει ότι πρόκειται για έναν συνδυασμό όλων των επιβλαβών επιπτώσεων των εκπομπών διοξειδίου του άνθρακα, συνεπώς δεν δίνουμε έμφαση μόνο στις αερομεταφορές και παραβλέπουμε τις εκπομπές της ναυσιπλοΐας και των οχημάτων. Στην πόλη μου, στο Λονδίνο, αυτό είναι εξαιρετικά σημαντικό για να σταματήσει η ρύπανση που βλέπουμε ότι πνίγει αυτή την πόλη.
<SPEAKER ID="227" NAME="Σταύρος Δήμας">
Μέλος της Επιτροπής. (EN) Σας ευχαριστώ πολύ για τη συμπληρωματική ερώτησή σας. Συμφωνώ απολύτως μαζί σας ότι δεν πρέπει να εστιάσουμε αποκλειστικά στις εκπομπές από τις αερομεταφορές, αν και οι αερομεταφορές παράγουν το 3% του διοξειδίου του άνθρακα που παράγεται στην Ευρωπαϊκή Ένωση και έχουν πρόσθετες επιπτώσεις λόγω των εξατμίσεων και των οξειδίων του αζώτου, διότι αυτές οι εκπομπές παράγονται σε πολύ μεγάλο υψόμετρο και διότι η αύξηση από το 1990 ως το 2004 ήταν 87% και εξακολουθεί να αυξάνεται. Φυσικά, και άλλες πηγές διοξειδίου του άνθρακα, όπως η ναυσιπλοΐα, συμβάλλουν περισσότερο στις συνολικές εκπομπές άνθρακα στην ΕΕ, αλλά δεν αυξάνονται τόσο γρήγορα. Επιπλέον, αν υπολογίσουμε τη μονάδα μεταφορών ανά τόνο διοξειδίου του άνθρακα, θα δούμε ότι αυτές οι μεταφορές παράγουν πολύ λιγότερες εκπομπές από ό,τι οι αερομεταφορές. Ορθώς αναφέρατε άλλες πηγές όπως οι οικίες. Μπορώ να προχωρήσω περαιτέρω και να αναφέρω τους χώρους ταφής απορριμμάτων, τα φθοριούχα αέρια ή τη γεωργία: όλες αυτές είναι πηγές διοξειδίου του άνθρακα και η Επιτροπή λαμβάνει μέτρα για την αντιμετώπιση αυτών των συγκεκριμένων προβλημάτων.
<P>
Υπάρχει επίσης η νομοθεσία για τις εκπομπές των αυτοκινήτων, με τον στόχο των 120 γραμμαρίων. Ο στόχος αυτός θα επιτευχθεί με τροποποιήσεις και βελτιώσεις των κινητήρων μέχρι τα 130 γραμμάρια, με την επίτευξη 10 επιπλέον γραμμαρίων μέσω της βελτίωσης μερών των οχημάτων και με τα βιοκαύσιμα. Τα βιοκαύσιμα θα είναι επίσης πολύ σημαντικά για τις χερσαίες μεταφορές, ειδικά με την τροπολογία της οδηγίας σχετικά με την ποιότητα των καυσίμων, η οποία όχι μόνο θα προωθήσει τα βιώσιμα βιοκαύσιμα αλλά και θα μειώσει τις εκπομπές διοξειδίου του άνθρακα. Αυτό θα συνοδευτεί από μια σειρά άλλων μέτρων που εγκρίθηκαν με τη βοήθεια και τη συνεργασία σας και αποσκοπούν στην αποτελεσματική καταπολέμηση της αλλαγής του κλίματος, η οποία αποτελεί το υπ' αριθμόν ένα πρόβλημα στον κόσμο σήμερα.
<SPEAKER ID="228" NAME="Sarah Ludford" AFFILIATION="ALDE">
(EN) Φοβάμαι ότι η ερώτηση του κ. Moraes ήταν ίσως ένας τρόπος για να εκφραστεί η υποστήριξη για την επέκταση των αεροδρομίων του Λονδίνου, στην οποία είμαι κάθετα αντίθετη. Αλλά, κύριε Επίτροπε, το Λονδίνο έχει ήδη αποτύχει στην εκπλήρωση των κοινοτικών στόχων ποιότητας του αέρα για τα οξείδια του αζώτου και τα μικροσωματίδια και προβλέπεται ότι θα υπερβεί τα πολύ αυστηρά επίπεδα που έχουν δρομολογηθεί. " αύξηση της χρήσης των δημόσιων μεταφορών είναι ουσιαστική για τον καθαρισμό του αέρα του Λονδίνου, αλλά είμαστε η πρωτεύουσα με τις πιο ακριβές δημόσιες μεταφορές στον κόσμο. Οι μηνιαίοι ναύλοι για όσους χρησιμοποιούν καθημερινά τα μέσα μεταφοράς είναι διπλάσια από αυτά του Παρισιού και της Ρώμης. Τι ρόλο θα μπορούσε να διαδραματίσει η ΕΕ στη βελτίωση της ποιότητας του αέρα στο Λονδίνο, ειδικά μέσω μέτρων επιβολής και με την ενθάρρυνση του Δημάρχου του Λονδίνου και της κυβέρνησης του "Β να κάνουν πιο οικονομικά προσιτές τις δημόσιες μεταφορές;
<SPEAKER ID="229" NAME="Σταύρος Δήμας">
Μέλος της Επιτροπής. (EN) Έχουμε δύο προβλήματα: το ένα είναι το διοξείδιο του άνθρακα, το άλλο είναι οι ατμοσφαιρικοί ρύποι. Γνωρίζω ότι στο Λονδίνο υπάρχουν πρόσθετα μέτρα. Μάλιστα, πολύ πρόσφατα έγινε επέκταση της ζώνης τέλους κυκλοφοριακής συμφόρησης, συνεπώς οι τοπικές αρχές λαμβάνουν τα μέτρα που θεωρούν κατάλληλα προκειμένου να καταπολεμήσουν την αλλαγή του κλίματος, μειώνοντας το διοξείδιο του άνθρακα και τους διάφορους ρύπους που παράγονται από τα επιβατικά αυτοκίνητα. Αλλά έχετε απόλυτο δίκιο, όσο καλύτερες είναι οι δημόσιες μεταφορές, τόσο το καλύτερο για το περιβάλλον, ειδικά αν τα μέσα δημόσιων μεταφορών, όπως τα λεωφορεία, χρησιμοποιούν βιώσιμα καύσιμα. Πιστεύω ότι η εισαγωγή των προτύπων Euro 5 και Euro 6 θα είναι πολύ σημαντική για το Λονδίνο, καθώς και για άλλες πόλεις της Ευρωπαϊκής Ένωσης.
<SPEAKER ID="230" NAME="Alexander Stubb" AFFILIATION="PPE-DE">
(EN) Είμαι κι εγώ κατά της επέκτασης του αεροδρομίου του Stansted, αλλά διότι η οικογένεια της συζύγου μου καλλιεργεί κτήματα εκεί εδώ και εκατό χρόνια και θα χάσουν τη γεωργική τους εκμετάλλευση λόγω της επέκτασης του αεροδιαδρόμου. Όμως δεν είναι αυτή η ερώτησή μου.
<P>
" ερώτησή μου κάνει λίγο τον δικηγόρο του διαβόλου. " ερώτηση είναι η εξής: γιατί η Επιτροπή, η οποία αρχικά συζητούσε τα 120 γραμμάρια ανά χιλιόμετρο, ανέβασε το όριο στα 130 γραμμάρια ανά χιλιόμετρο; Μπορείτε να μας πείτε γιατί έγινε αυτό; Ίσως δεν είστε ο κατάλληλος Επίτροπος για να το κάνετε, αλλά μπορείτε να το εξηγήσετε;
<SPEAKER ID="231" NAME="Σταύρος Δήμας">
Μέλος της Επιτροπής. (EN) Νομίζω ότι πράγματι θα χρειαστείτε και τους δύο Επιτρόπους απόψε, διότι γνωρίζω ότι ακολουθεί και άλλη ερώτηση και ο κ. Verheugen θα παραστεί εδώ, συνεπώς θα ακούσετε την ίδια απάντηση. Ωστόσο, από την πλευρά μου ως Επίτροπος για το περιβάλλον, μπορώ να σας διαβεβαιώσω ότι το όφελος για το περιβάλλον θα είναι το ίδιο. Το ποσοστό που υπολογίσαμε όσον αφορά τη συμβολή των επιβατικών αυτοκινήτων στον ποσοστιαίο στόχο μας, η οποία είναι 0,8% του στόχου του 8%, θα επιτευχθεί, αλλά, φυσικά, με κάπως διαφορετικό τρόπο. Έχουμε 130 γραμμάρια ανά χιλιόμετρο που θα επιτευχθούν μέσω βελτιώσεων των κινητήρων των αυτοκινήτων και μια πρόσθετη μείωση 10 γραμμαρίων μέσω της κατασκευής των εξαρτημάτων των αυτοκινήτων και των βιοκαυσίμων. Ως εκ τούτου, το περιβαλλοντικό όφελος είναι το ίδιο, συνεπώς, ως Επίτροπος για το περιβάλλον, σας βεβαιώνω ότι είμαι πολύ ικανοποιημένος με αυτό. Φυσικά, υπάρχει μια διαφορά: ένα μέρος του βάρους μετατοπίστηκε από τους κατασκευαστές αυτοκινήτων στους κατασκευαστές εξαρτημάτων των οχημάτων και στα βιοκαύσιμα.
<P>
Θέμα: Εκπαιδεύοντας άτομα σε νεαρή ηλικία για θέματα του περιβάλλοντος
<P>
Διαθέτει η Ευρωπαϊκή Επιτροπή προγράμματα για την προώθηση της ενημέρωσης στο πλαίσιο του δικτύου της πρωτοβάθμιας εκπαίδευσης σχετικά με τα θέματα του περιβάλλοντος, τα οποία αποτελούν αντικείμενο αυξημένης ανησυχίας για τους λαούς της Ευρώπης κάθε μέρα που περνάει;
<SPEAKER ID="233" NAME="Σταύρος Δήμας">
Μέλος της Επιτροπής. Κυρία Πρόεδρε, η Επιτροπή συμφωνεί απόλυτα με το αξιότιμο μέλος του Κοινοβουλίου ότι είναι σημαντικό να βελτιωθεί η ευαισθητοποίηση και η ενημέρωση των νέων ως προς τις περιβαλλοντικές προκλήσεις που αντιμετωπίζει η κοινωνία μας.
<P>
Κατά τη διάρκεια της δεκαετίας του '90 η Επιτροπή διοργάνωσε προγράμματα δοκιμαστικής εφαρμογής, με σκοπό να προωθήσει την περιβαλλοντική αγωγή στα σχολεία. " προσπάθεια αυτή περιελάμβανε τόσο τη στήριξη προγραμμάτων που αφορούσαν συγκεκριμένα περιβαλλοντικά ζητήματα όσο και την κατάρτιση προγραμμάτων σπουδών. Πολλά κράτη μέλη έχουν πλέον συμπεριλάβει την περιβαλλοντική αγωγής στα εθνικά σχολικά τους προγράμματα. " Επιτροπή ανέπτυξε επίσης μέσα επικοινωνίας και πρωτοβουλίας για το περιβάλλον, που αποτελούν σημαντική πηγή για τα σχολικά προγράμματα και για τους νέους γενικότερα. Για παράδειγμα, ο δικτυακός τόπος της Γενικής Διεύθυνσης Περιβάλλοντος με τίτλο "Περιβάλλον για Ευρωπαίους νεαρής ηλικίας" προσφέρει στους νέους πληροφορίες για το περιβάλλον σε 20 γλώσσες. Ο εν λόγω δικτυακός τόπος είναι διαδραστικός και αναλύει τα περιβαλλοντικά προβλήματα με τρόπο εύκολο, ευχάριστο και παιδαγωγικό. Ειδικότερα, δείχνει στα παιδιά τρόπους με τους οποίους μπορούν να προστατεύσουν το περιβάλλον.
<P>
Τα σχολεία διαδραματίζουν ουσιαστικό ρόλο στην εκστρατεία της Επιτροπής για την αύξηση της ευαισθητοποίησης, εκστρατεία η οποία έχει τίτλο "" αλλαγή του κλίματος εξαρτάται από σένα" και ξεκίνησε το Μάιο του 2006. Τα σχολεία που συμμετέχουν στην εκστρατεία αυτή οφείλουν να καταγράφουν και να παρακολουθούν τις προσπάθειές τους για τη μείωση των εκπομπών διοξειδίου του άνθρακα και να δηλώσουν τη δέσμευσή τους για την καταπολέμηση της κλιματικής αλλαγής. Ο δικτυακός τόπος της εκστρατείας περιέχει πλούσιο υλικό και απευθύνεται στους νέους.
<P>
Ακόμη, πολλές από τις δημοσιεύσεις μας απευθύνονται στους νέους. Παιδικά βιβλία καλύπτουν ποικίλα περιβαλλοντικά ζητήματα, όπως η ραγδαία αύξηση των απορριμμάτων, η καταστροφή της στιβάδας του όζοντος, το φαινόμενο του θερμοκηπίου και η κλιματική αλλαγή, η σημασία της αποτροπής της ρύπανσης των ποταμών και η σημασία της βιοποικιλότητας. Άλλες δημοσιεύσεις περιλαμβάνουν συλλογή σχεδίων και διηγημάτων από παιδιά και ένα εκπαιδευτικό φυλλάδιο σχετικά με το δίκτυο Natura 2000. Έχω αντίγραφα αυτών των δημοσιεύσεων σε διάφορες γλώσσες όπως επίσης και βίντεο για την εκστρατεία της Επιτροπής "" αλλαγή του κλίματος εξαρτάται από σένα", το οποίο παρουσίασε ο τηλεοπτικός σταθμός MTV - είναι USB και μπορούν να το πάρουν όσα μέλη του Κοινοβουλίου ενδιαφέρονται· έχω και αρκετά φυλλάδια εκεί πίσω. Θα ήθελα επίσης να επισημάνω ότι εκπαιδευτικά προγράμματα για το περιβάλλον είναι επιλέξιμα για χρηματοδότηση βάσει προγράμματος δράσης στον τομέα της διά βίου μάθησης για την περίοδο 2007-2013.
<SPEAKER ID="234" NAME="Liam Aylward" AFFILIATION="UEN">
(EN) Θέλω να ευχαριστήσω τον Επίτροπο Δήμα για την πολύ θετική απάντησή του και να τον συγχαρώ για ό,τι έχει ήδη λάβει χώρα. Αλλά θα ήθελα να ζητήσω συγκεκριμένα να διατεθούν, ίσως, περαιτέρω χρηματοδοτική πόροι για την ανάπτυξη των περιβαλλοντικών θεμάτων στα σχολεία και πιστεύω ότι η Επιτροπή πρέπει να επιμείνει περαιτέρω σε αυτόν τον τομέα. Το επίκαιρο ερώτημα σήμερα είναι πώς προστατεύουμε το περιβάλλον -τα μέσα και οι μέθοδοι- και ειλικρινά πιστεύω ότι πρέπει να προσπαθήσουμε να περάσουμε το μήνυμα στους νέους ανθρώπους. Ασφαλώς, όλοι έχουμε έναν ρόλο να διαδραματίσουμε και πρέπει να ενθαρρύνουμε τις εθνικές κυβερνήσεις να πράξουν το ίδιο. Συνεπώς, κύριε Επίτροπε, αν και εκτιμώ ό,τι έχετε ήδη κάνει, θα ήθελα να εξετάσετε περαιτέρω τις δυνατότητες σε αυτόν τον τομέα.
<SPEAKER ID="235" NAME="Σταύρος Δήμας">
Μέλος της Επιτροπής. (EN) Εν συντομία, γνωρίζετε ότι ο κανονισμός LIFE + είναι υπό συζήτηση εδώ στο Κοινοβούλιο και στο Συμβούλιο. Εφόσον εγκριθεί, τα προγράμματα που αναφέρατε προηγουμένως θα μπορούν να χρηματοδοτηθούν.
<SPEAKER ID="236" NAME="Laima Liucija Andrikien" AFFILIATION="PPE-DE">
(EN) Νομίζω, κύριε Επίτροπε, ότι θα συμφωνήσετε πως τα νέα παιδιά δεν είναι αρκετά μεγάλα για να κατανοήσουν γιατί θα πρέπει να ενδιαφέρονται για την παραμέληση του περιβάλλοντος, αλλά είναι αρκετά μεγάλα για να εκτιμήσουν την ομορφιά του κόσμου και να αρχίσουν να αναπτύσσουν καλές συνήθειες όσον αφορά τα περιβαλλοντικά θέματα.
<P>
Αυτό που κατάλαβα από την απάντησή σας είναι ότι είστε αρκετά ικανοποιημένος με όσα κάνει η Ευρωπαϊκή Ένωση σε αυτόν τον τομέα, συνεπώς κάνουμε αρκετά; Και έχουμε νέες ιδέες για το τι πρέπει να γίνει στο εγγύς μέλλον;
<SPEAKER ID="237" NAME="Σταύρος Δήμας">
Μέλος της Επιτροπής. (EN) Ποτέ δεν είμαι ικανοποιημένος, ειδικά όσον αφορά τα περιβαλλοντικά θέματα. Πάντα υπάρχουν και άλλα που πρέπει να γίνουν. Κάνουμε αρκετά με τη βοήθειά σας, αλλά μπορούμε να κάνουμε πολύ περισσότερα. Σχετικά με το συγκεκριμένο ερώτημα για το αν τα σχολεία στην Ευρωπαϊκή Ένωση θα εντάξουν τα προγράμματα που προτείνει η Ευρωπαϊκή Ένωση στα σχολικά προγράμματά τους, υπήρξε μια μεγάλη συζήτηση για το θέμα αυτό στα τέλη της δεκαετίας του 1990, όταν αποφασίστηκε ότι το θέμα πρέπει να διέπεται από επικουρικότητα και να ανήκει στην αρμοδιότητα των κρατών μελών.
<P>
Φυσικά, μπορούμε να κάνουμε περισσότερα διότι η ενημέρωση για το περιβάλλον είναι εξαιρετικής σημασίας. Μπορείτε να δείτε τι συμβαίνει με την αλλαγή του κλίματος, τώρα που οι άνθρωποι σε όλο τον κόσμο και στην Ευρωπαϊκή Ένωση έχουν μεγαλύτερη επίγνωση των απειλών της, λόγω των εφημερίδων και των μέσων ενημέρωσης, των εκθέσεων που είναι διαθέσιμες σχετικά με αυτό το θέμα, όπως η έκθεση Turner, η έκθεση της Διακυβερνητικής Επιτροπής για την Αλλαγή του Κλίματος, και διάφορες εκθέσεις από άλλες επιστημονικές οργανώσεις όπως η NASA, αλλά και λόγω του έργου που επιτελείται από το Ευρωπαϊκό Κοινοβούλιο, από την Επιτροπή και την Ευρωπαϊκή Ένωση. Ως αποτέλεσμα, καταφέραμε να εισαγάγουμε διάφορα μέτρα και να επιτύχουμε συμφωνία.
<P>
" ιστορική συμφωνία της περασμένης εβδομάδας για την ενέργεια και την αλλαγή του κλίματος όχι μόνο θα μας δώσει ηγετική θέση στον κόσμο στην καταπολέμηση της αλλαγής του κλίματος, αλλά, κυρίως, θα μας δώσει τη δυνατότητα να είμαστε πιο αποτελεσματικοί στην προσπάθειά μας να πείσουμε τις άλλες χώρες να συμμορφωθούν μετά το 2012.
<P>
Τα παιδιά είναι πολύ σημαντικά, όχι μόνο διότι, όπως είπατε, αποκτούν καλές συνήθειες, αλλά και διότι επηρεάζουν τους γονείς τους. Συνεπώς, είναι μια πολύ καλή επένδυση να ενημερώσουμε τα παιδιά περισσότερο για τα περιβαλλοντικά ζητήματα.
<P>
Θέμα: Αναγνώριση τίτλων Πανεπιστημίων
<P>
" διαδικασία της Μπολόνια καθώς και η υπογραφή στο Μπέργκεν της Νορβηγίας πρωτοκόλλου με θέμα την αναγνώριση των πτυχίων σπουδών των ευρωπαϊκών πανεπιστημίων, προέβλεπε ότι τα κράτη μέλη θα πρέπει να καταρτίσουν "λίστα" με τα Πανεπιστήμια των οποίων οι τίτλοι δεν αναγνωρίζονται χωρίς άλλες διαδικασίες. Οι λίστες αυτές δεν έχουν ακόμη καταρτισθεί, με αποτέλεσμα να κατατίθενται πλήθος αναφορών στο Ευρωπαϊκό Κοινοβούλιο και οι πολίτες να ανησυχούν για το μέλλον των παιδιών τους. Ερωτάται η Επιτροπή τι προβλέπεται σε κοινοτικό επίπεδο και ποια μέτρα οφείλουν να λάβουν τα κράτη μέλη προκειμένου να συμμορφωθούν με τις επιταγές της Ευρωπαϊκής Ένωσης. Προβλέπεται η Επιτροπή να προτείνει περαιτέρω μέτρα για το θέμα αυτό;
<SPEAKER ID="239" NAME="Jacques Barrot">
Αντιπρόεδρος της Επιτροπής. (FR) Μια διάσκεψη των ευρωπαίων υπουργών, αρμόδιων για την ανώτατη παιδεία, στην οποία αναφέρεται ο αξιότιμος βουλευτής, διεξήχθη στο Μπέργκεν, στις 19 και 20 Μαΐου 2005. Το ανακοινωθέν αυτής της διάσκεψης δεν προβλέπει την κατάρτιση λίστας των πανεπιστημίων, τα πτυχία των οποίων δεν αναγνωρίζονται.
<P>
" ίδια διαπίστωση ισχύει για τη διαδικασία της Μπολόνια, συνολικά, μολονότι αυτή η διαδικασία αναπτύχθηκε εκτός κοινοτικού πλαισίου.
<P>
Γενικότερα, όσον αφορά την ακαδημαϊκή αναγνώριση των διπλωμάτων που χορηγούνται σε άλλα κράτη μέλη, η Επιτροπή υπενθυμίζει τις διατάξεις του άρθρου 149 της Συνθήκης, βάσει του οποίου η οργάνωση του εκπαιδευτικού συστήματος εμπίπτει στην αρμοδιότητα των κρατών μελών. Αυτή η αναγνώριση ρυθμίζεται από το εσωτερικό δίκαιο κάθε κράτους μέλους.
<P>
Άλλωστε, η Επιτροπή υπενθυμίζει ότι με τη συμβολή της Ευρωπαϊκής Ένωσης δημιουργήθηκε ένα δίκτυο πληροφόρησης για την αναγνώριση των ακαδημαϊκών τίτλων -το NARIC- το οποίο διαθέτει γραφεία σε κάθε κράτος μέλος. Οι ενδιαφερόμενοι πολίτες μπορούν να απευθυνθούν σε αυτά τα γραφεία για να αποκτήσουν αξιόπιστες πληροφορίες για τον χαρακτήρα και την αξία των πτυχίων που χορηγούνται από κάθε ευρωπαϊκό πανεπιστήμιο.
<P>
Τέλος, η Επιτροπή ενέκρινε στις 5 Σεπτεμβρίου 2006, μια πρόταση σύστασης για τη θέσπιση του ευρωπαϊκού πλαισίου επαγγελματικών προσόντων (EQF). Μολονότι είναι μη δεσμευτικού χαρακτήρα, αυτή η πρόταση, η οποία στην παρούσα φάση αποτελεί αντικείμενο συζήτησης στο Συμβούλιο και στο Ευρωπαϊκό Κοινοβούλιο, καλεί τα κράτη μέλη να θεσπίσουν τη συσχέτιση μεταξύ των διαφόρων επιπέδων επαγγελματικών προσόντων.
<P>
Αυτή είναι η απάντηση που ετοίμασε ο κ. Figuel' για σας και θέλω και πάλι να σας ευχαριστήσω για την ερώτησή σας.
<SPEAKER ID="240" NAME="Αντώνης Σαμαράς" AFFILIATION="PPE-DE">
Κυρία Πρόεδρε, κύριε Επίτροπε, ευχαριστώ για την απάντηση, με την οποίαν κατ' αρχήν δεν διαφωνώ, όμως σημειώνω την ανάγκη να υπάρχει ένα πιο καθαρό χρονοδιάγραμμα υλοποίησης του προγράμματος Μπολόνια και της Συμφωνίας του Μπέργκεν.
<P>
Αλλά ας εξετάσουμε αυτό που είπατε! Δεδομένης λοιπόν της πρότασης της Επιτροπής για τη δημιουργία ενός ευρωπαϊκού πλαισίου πιστοποίησης, έστω και χωρίς νομοθετική ισχύ, σε εθελοντική βάση, τι χρονοδιάγραμμα προβλέπεται γι' αυτό και ποιες θα είναι οι συνέπειες για τις χώρες που δεν θα συμμορφωθούν; Προβλέπεται δηλαδή να εκδώσετε σχετική οδηγία; Διότι, διαφορετικά, οι χώρες που δεν θα συμμορφωθούν θα πρέπει να πάνε στο περιθώριο, και εγώ εύχομαι να πάνε στο περιθώριο εκείνοι που δεν θα συμμορφωθούν.
<SPEAKER ID="241" NAME="Jacques Barrot">
Αντιπρόεδρος της Επιτροπής. (FR) Όντως, κύριε Σαμαρά, η Επιτροπή σημείωσε πρόοδο, στην παρούσα όμως φάση πρέπει να υπάρξει διάλογος με το Ευρωπαϊκό Κοινοβούλιο και το Ευρωπαϊκό Συμβούλιο. Κατ' αυτόν τον τρόπο, ελπίζουμε να ενεργήσουμε ώστε τα πράγματα να εξελιχθούν προς την κατεύθυνση που είπατε. Αυτά μπορώ να σας απαντήσω· ο κ. Figel' με μεγάλη χαρά θα σας το επιβεβαιώσει γραπτώς.
<P>
Δεύτερo μέρoς
<P>
Θέμα: Μη εφαρμογή του Κανονισμού (ΕΚ) αριθ. 261/2004 για τα δικαιώματα των επιβατών αεροπορικών μεταφορών σε περίπτωση άρνησης επιβίβασης και ματαίωσης ή μεγάλης καθυστέρησης της πτήσης
<P>
Στην απάντησή της στην προφορική μου ερώτηση "0697/06 της 26ης Σεπτεμβρίου 2006, η Επιτροπή δεσμεύτηκε να παρουσιάσει, πριν το τέλος Ιανουαρίου 2007, στο Ευρωπαϊκό Κοινοβούλιο και το Συμβούλιο, μια ανακοίνωση σχετικά με τη λειτουργία του Κανονισμού (ΕΚ) αριθ. 261/2004 για τα δικαιώματα των επιβατών. Εν τω μεταξύ, μεγάλωσε η σύγχυση λόγω της νέας άρνησης εφαρμογής από τις αεροπορικές εταιρείες των όρων αποζημίωσης.
<P>
Εξάλλου, ο Ευρωπαίος Διαμεσολαβητής επέκρινε αυστηρά τις ανακριβείς πληροφορίες που περιλαμβάνονται στο ενημερωτικό υλικό που η Επιτροπή μοίρασε στους επιβάτες αεροπορικών εταιρειών.
<P>
Πότε και ποιο τρόπο σκοπεύει η Επιτροπή να θέσει τέλος σε αυτή τη σύγχυση που είναι εις βάρος των πολιτών εξαιτίας της έλλειψης σαφήνειας του κειμένου και της άρνησης της Επιτροπής και των κρατών μελών να επιβάλλουν ποινές στις εταιρείες;
<SPEAKER ID="244" NAME="Jacques Barrot">
Αντιπρόεδρος της Επιτροπής. (FR) " Επιτροπή προτίθεται να εγκρίνει την ανακοίνωση σχετικά με την εφαρμογή του κανονισμού (ΕΚ) αριθ. 261/2004 τον Απρίλιο του 2007. Αυτή η ανακοίνωση θα συνταχθεί με βάση τα αποτελέσματα ανεξάρτητης μελέτης.
<P>
Όσον αφορά το σχέδιο σύστασης του Ευρωπαίου Διαμεσολαβητή για τα μέσα πληροφόρησης που διανεμήθηκαν, η Επιτροπή επιβεβαιώνει τη θέση που εξέφρασε στην απάντησή της στην ερώτηση του αξιότιμου βουλευτή. " Επιτροπή διαθέτει περιθώριο μέχρι τα τέλη Μαρτίου να σχολιάσει το σχέδιο σύστασης του Διαμεσολαβητή.
<P>
Επιπλέον, η Επιτροπή βρίσκεται στη φάση επικαιροποίησης των μέσων πληροφόρησης αναφορικά με τα δικαιώματα των επιβατών των αεροπορικών μεταφορών, μετά την έγκριση νέων κοινοτικών νομοθετικών διατάξεων σε αυτόν τον τομέα.
<P>
" Επιτροπή προετοιμάζει, λοιπόν, μια νέα αφίσα για τα δικαιώματα των επιβατών των αεροπορικών μεταφορών, η οποία αρχικά θα υποβληθεί για τη διατύπωση γνώμης στις αεροπορικές εταιρείες και στους εθνικούς ελεγκτικούς οργανισμούς. Οι προπαρασκευαστικές εργασίες ξεκίνησαν πολύ πριν από το σχέδιο συμπερασμάτων, το οποίο υποβλήθηκε από τον Ευρωπαίο Διαμεσολαβητή. Αυτή η νέα επικαιροποιημένη αφίσα θα συμπεριλαμβάνει, για παράδειγμα, πληροφορίες αναφορικά με τα άτομα με μειωμένη κινητικότητα, τα οποία ταξιδεύουν αεροπορικώς, τη λίστα των αεροπορικών εταιρειών για τις οποίες υπάρχει απαγόρευση λειτουργίας στην Κοινότητα και την ταυτότητα του αποτελεσματικού αερομεταφορέα.
<P>
Οι πληροφορίες, που θεωρούνται ανακριβείς, έχουν ήδη απαλειφθεί από τον διαδικτυακό τόπο Europa της Επιτροπής. Είμαστε λοιπόν, νομίζω, στο ίδιο μήκος κύματος με τη σύσταση του Ευρωπαίου Διαμεσολαβητή.
<SPEAKER ID="245" NAME="Marc Tarabella" AFFILIATION="PSE">
(FR) Χαίρομαι για την απάντησή σας και θα σας παρακαλέσω να μου επιτρέψετε να επιμείνω σε ένα σημείο. Πράγματι, με προβληματίζει πάρα πολύ όταν διαπιστώνω ότι η Επιτροπή, παρ' όλες τις προσπάθειές σας, αδυνατεί να επιβάλει την τήρηση του κανονισμού: επί παραδείγματι, οι αεροπορικές εταιρείες αρνούνται να καταβάλουν τις προβλεπόμενες αποζημιώσεις και οι εθνικοί οργανισμοί που είναι επιφορτισμένοι με τον έλεγχο της εφαρμογής του κανονισμού δεν εκπληρώνουν τον καθήκον τους, όλα δε αυτά χωρίς καμία κύρωση.
<P>
Δεν πρόκειται, άραγε, για ομολογία αποτυχίας εκ μέρους της Επιτροπής, όταν μια οργάνωση καταναλωτών, για παράδειγμα, είναι εκείνη που πρέπει να καθορίσει με ένα ταξιδιωτικό γραφείο τις αποζημιώσεις που θα χορηγηθούν σε εκατοντάδες εγκαταλελειμμένους επιβάτες στο Βέλγιο, όπως συνέβη κατά τη διάρκεια των τελευταίων χριστουγεννιάτικων διακοπών; Θεωρείτε ότι, χρησιμοποιώντας τις προσαρμογές σας, η Επιτροπή θα μπορέσει στο μέλλον να αντιδράσει καλύτερα στα προβλήματα, τα οποία αναμένεται να προκληθούν σε αυτόν τον τομέα;
<SPEAKER ID="246" NAME="Jacques Barrot">
Αντιπρόεδρος της Επιτροπής. (FR) Να είστε βέβαιος, κύριε Tarabella, ότι σημείωσα με εξαιρετική προσοχή τα όσα μόλις είπατε. Λαμβάνω και εγώ προσωπικά επιστολές ιδιωτών, οι οποίοι αναφέρουν περιπτώσεις μη εφαρμογής των κειμένων. Όταν θα διαθέτουμε αποτελέσματα του ανεξάρτητου λογιστικού ελέγχου που πραγματοποιήσαμε, θα αυξήσω την πίεσή μου προς τα κράτη μέλη, δεδομένου ότι υπενθυμίζω πως τα κράτη μέλη πρέπει στην παρούσα φάση να μεριμνήσουν και αυτά για την εφαρμογή των σχετικών διατάξεων.
<P>
Τούτου λεχθέντος, έχετε απόλυτο δίκιο να επιμένετε στην αναγκαιότητα να υπάρξει πιο απτή εφαρμογή των δικαιωμάτων των επιβατών. Ήδη έχουμε συγκαλέσει επανειλημμένως τους εθνικούς ελεγκτικούς οργανισμούς και όντως προτίθεμαι, σε αυτόν τον τομέα, να εκφράσω με όλο το αναγκαίο σθένος τη βούληση της Επιτροπής να δει τα κράτη μέλη να αναλαμβάνουν σταδιακά την ευθύνη για αυτό το πρόβλημα με στόχο να κομίσουν τις ενδεδειγμένες λύσεις.
<SPEAKER ID="247" NAME="Reinhard Rack" AFFILIATION="PPE-DE">
(DE) Κυρία Πρόεδρε, κύριε Επίτροπε, αν και είναι σημαντικό ότι τα κράτη μέλη πρέπει να ενισχύσουν τα δικαιώματα των επιβατών σύμφωνα με αυτόν τον κανονισμό, είναι επίσης προφανές ότι στο προηγούμενο κείμενο καταστήσαμε κάποια πράγματα πάρα πολύ εύκολα για τις αεροπορικές εταιρείες.
<P>
Καταρχάς, δεν προβλέψαμε καμία οικονομική αποζημίωση για τυχόν καθυστερήσεις και, δεύτερον, αντιμετωπίζουμε το πρόβλημα ότι οι κανόνες που σχετίζονται με την ανωτέρα βία διατυπώθηκαν κατά τέτοιο τρόπο που οι αεροπορικές εταιρείες πάρα πολύ συχνά εξαπατούν τους επιβάτες, λέγοντάς τους ότι δεν μπορούν να κάνουν τίποτα γι' αυτό, ότι επρόκειτο για μια περίπτωση ανωτέρας βίας, ενώ αυτό που συνέβη στην πραγματικότητα είναι ότι κάτι πήγε στραβά με το σύστημα κρατήσεων. Μπορούμε άραγε να αλλάξουμε κάτι εδώ;
<SPEAKER ID="248" NAME="Jacques Barrot">
Αντιπρόεδρος της Επιτροπής. (FR) Κύριε Rack, μόλις είπα ότι ζητήθηκε ανεξάρτητος λογιστικός έλεγχος από έναν εντελώς ανεξάρτητο οργανισμό, ώστε να αποκτήσουμε ακριβή εκτίμηση της κατάστασης. Κατόπιν, θα δούμε με ποιον τρόπο θα εξασφαλίσουμε εκ νέου την υποστήριξη των κρατών μελών, με ποιον τρόπο θα εξασφαλίσουμε εκ νέου την υποστήριξη των αεροπορικών εταιρειών επίσης. Πιστεύω ότι το τρέχον έτος, το 2007, πρέπει να επικεντρωθούμε στην αποτελεσματική εφαρμογή των δικαιωμάτων των επιβατών. Θα ασχοληθώ με αυτό το ζήτημα ο ίδιος προσωπικά.
<SPEAKER ID="249" NAME="Jörg Leichtfried" AFFILIATION="PSE">
(DE) Θα ήθελα και εγώ να πω κάτι για το θέμα αυτό, έχοντας λάβει προσφάτως έναν πολύ μεγάλο αριθμό επιστολών και μηνυμάτων ηλεκτρονικού ταχυδρομείου, κεντρική ιδέα των οποίων είναι ότι η εφαρμογή δεν λειτουργεί στην παρούσα φάση καθόλου καλά. Θα ήθελα να υποστηρίξω αυτά που είπε ο κ. Rack σχετικά με την προφανή ανάγκη ορισμένα πράγματα όχι μόνο να εφαρμοστούν καλύτερα, αλλά αντ' αυτού να αλλάξουν στην πράξη. Υπάρχει, πιστεύω, ανάγκη όχι μόνο για εφαρμογή, αλλά επίσης για πιο αυστηρή νομοθεσία προκειμένου να αντιμετωπιστεί το πρόβλημα των αεροσκαφών που δεν είναι τελείως γεμάτα και αποσύρονται από τα δρομολόγια λόγω ανωτέρας βίας. Θα με ενδιέφερε λοιπόν να μάθω τι σκέπτεστε να πράξετε γι' αυτό.
<SPEAKER ID="250" NAME="Jacques Barrot">
Αντιπρόεδρος της Επιτροπής. (FR) Δεσμεύομαι απέναντί σας, κύριε Leichtfried, να ενεργήσω ώστε να καταστεί δυνατή η αισθητή βελτίωση αυτής της κατάστασης, για την οποία θλίβεστε και θλίβομαι και εγώ μαζί, από φέτος κιόλας.
<P>
Θέμα: Δίκτυο "Magistrale" για την Ευρώπη
<P>
Από την 10η Ιουνίου το τραίνο υψηλής ταχύτητας TGV Est καλύπτει σε 2 ώρες και 20 λεπτά την απόσταση μεταξύ του Παρισίου και του Στρασβούργου. Για ποιο λόγο περατώνεται η διαδρομή του εν λόγω τραίνου TGV στη Στουτγάρδη και δεν συνεχίζει μέχρι το Μόναχο, και ποια μέτρα προτίθεται να λάβει η Επιτροπή γενικότερα, ώστε να υλοποιηθεί επιτέλους το τμήμα του δικτύου "Magistrale" στην Ευρώπη όπως προβλέπεται στα διευρωπαϊκά δίκτυα;
<SPEAKER ID="252" NAME="Jacques Barrot">
Αντιπρόεδρος της Επιτροπής. (FR) Ο σιδηροδρομικός άξονας Παρίσι-Στρασβούργο-Στουτγάρδη-Βιέννη-Μπρατισλάβα είναι ένα από τα τριάντα έργα προτεραιότητας του διευρωπαϊκού δικτύου μεταφορών.
<P>
Από τις 10 Ιουνίου, θα δημιουργηθεί μια νέα εμπορική υπηρεσία μεταξύ Γαλλίας και Γερμανίας, μετά την παράδοση στην κυκλοφορία 300 χιλιομέτρων νέων γραμμών υψηλής ταχύτητας μεταξύ Παρισιού και Baudrecourt στην περιοχή της Λορένης. Αυτό το τμήμα αποτελεί κομμάτι του εν λόγω έργου προτεραιότητας. Τα εγκαίνια της γραμμής θα γίνουν την Πέμπτη, 15 Μαρτίου.
<P>
" νέα εμπορική υπηρεσία προβλέπει τέσσερα δρομολόγια μετ' επιστροφής ημερησίως μεταξύ Παρισίου και Στουτγάρδης, από τις 10 Ιουνίου 2007. Αυτή η υπηρεσία θα επιμηκυνθεί μέχρι το Μόναχο, όταν θα εφαρμοστούν τα νέα ωράρια, στις αρχές του Δεκεμβρίου 2007. Αυτή η υπηρεσία θα λειτουργεί στην υφιστάμενη γραμμή μεταξύ Στουτγάρδης και Μονάχου.
<P>
Όπως γνωρίζετε, η Επιτροπή παρακολουθεί εκ του σύνεγγυς τον εκσυγχρονισμό των τμημάτων μεταξύ Στουτγάρδης και Ulm. Όρισε, τον Ιούλιο του 2005, τον Peter Balazs ως ευρωπαίο συντονιστή για τη γραμμή αυτή, ο οποίος υπέβαλε μια πρώτη έκθεση προόδου που δόθηκε στη δημοσιότητα στις 13 Σεπτεμβρίου 2006. Ο συντονιστής δίνει ιδιαίτερη προτεραιότητα στο τμήμα κυκλοφοριακής συμφόρησης Στουτγάρδης-Ulm, το οποίο πρέπει επιτακτικώς να αποσυμφορήσουμε.
<P>
Πέραν αυτού, η Επιτροπή συγχρηματοδοτεί ήδη τα τμήματα μεταξύ Augsbourg και Μονάχου, τα οποία προγραμματίζεται να τεθούν σε λειτουργία εν μέρει το 2008 και εν μέρει το 2010.
<P>
Θέλω να σας επισημάνω, κύριε Posselt, ότι ο συντονιστής και η Επιτροπή παρακολουθούν εκ του σύνεγγυς τις μελέτες και την κατασκευή της γραμμής μεταξύ Στρασβούργου, Kehl και Appenweyer - τη διασύνδεση του γαλλικού και γερμανικού δικτύου με τη γέφυρα της Kehl, την οποία αναμέναμε επί πολλά χρόνια. Είμαι αρκετά αισιόδοξος. Πιστεύω ότι έχουμε δεσμευτεί σαφώς και ότι αυτό το έργο, το οποίο ο κ. Peter Balazs παρακολουθεί με άκρα προσοχή, μου φαίνεται ότι προχωρεί καλώς, αν μπορώ να το θέσω έτσι.
<SPEAKER ID="253" NAME="Bernd Posselt" AFFILIATION="PPE-DE">
(DE) Σας ευχαριστώ πολύ, κύριε Επίτροπε, και όχι μόνο για την εξαιρετικά καλή απάντηση, διότι είναι γεγονός ότι, χωρίς εσάς και τον κ. Balazs, δεν θα μπορούσε να είχε επιτευχθεί μια τέτοια έξοχη εξέλιξη σε αυτό το θέμα, το οποίο ήταν σε αδράνεια επί δεκαετίες και εσείς καταφέρατε πραγματικά να δώσετε ώθηση στα πράγματα. Έχω μια σύντομη συμπληρωματική ερώτηση, η οποία σχετίζεται με τη σύνδεση του Mühldorf με το Σάλτσμπουργκ και με την πρόοδο που έχει σημειωθεί στο έργο μεταξύ Μονάχου και Σάλτσμπουργκ.
<P>
Το δεύτερο πράγμα το οποίο θα ήθελα να θίξω σχετίζεται με τα δρομολόγια, όπου, για παράδειγμα, υπάρχει τώρα ένα τρένο InterCity νωρίς το πρωί από τη Βιέννη στο Μόναχο, αλλά όταν αυτό φτάνει στο Μόναχο το τρένο για το Στρασβούργο έχει ήδη αναχωρήσει. Γνωρίζω ότι τα δρομολόγια δεν εμπίπτουν στην αρμοδιότητά σας, όμως θα ήθελα να σας ζητήσω να μιλήσετε με τις σιδηροδρομικές εταιρείες και να τεθεί μια για πάντα τέλος σε αυτού του είδους την τρέλα.
<SPEAKER ID="254" NAME="Jacques Barrot">
Αντιπρόεδρος της Επιτροπής. (FR) Ο καθηγητής Balazs προετοιμάζει επί του παρόντος δύο αναλύσεις όσον αφορά τις γραμμές Στουτγάρδη-Ulm και Μόναχο-Σάλτσμπουργκ, δεδομένου ότι θεωρεί πως λείπει στην παρούσα φάση μια ολοκληρωμένη προσέγγιση για την περάτωση αυτών των τμημάτων.
<P>
" γραμμή Στουτγάρδη-Ulm αποτελεί αντικείμενο σχεδιασμού, ο οποίος τώρα πλέον έχει ολοκληρωθεί. Τούτου λεχθέντος, υπήρξαν καθυστερήσεις λόγω της απουσίας σαφών θέσεων εκ μέρους των τριών γερμανικών μερών -του Ομοσπονδιακού Κράτους, του Κρατιδίου και των Γερμανικών Σιδηροδρόμων (Deutsche Bahn)- αναφορικά με τις δυνατές εναλλακτικές διαδρομές, καθώς και λόγω της ανεπαρκούς δημόσιας χρηματοδότησης.
<P>
Ο Peter Balazs είναι σε συνεχή επαφή με τους γερμανικούς εμπλεκόμενους φορείς, επιβλέπει την ανάπτυξη του έργου και είναι γεγονός ότι περιμένουμε τώρα μια διευκρίνιση της γερμανικής θέσης ώστε να μπορέσουμε να καθορίσουμε την κοινοτική θέση. Σε κάθε περίπτωση, να ξέρετε, κύριε Posselt, ότι είναι ένα ζήτημα, το οποίο με απασχολεί ιδιαιτέρως. Ετοιμάζομαι, εξάλλου, να συντάξω επιστολή προς τους γερμανικούς και αυστριακούς φορείς εκμετάλλευσης, αναφορικά με τα ωράρια μεταξύ αυτών των δύο χωρών.
<P>
Αυτά ήθελα να σας πω, κύριε Posselt, επιβεβαιώνοντας παράλληλα την αποφασιστικότητά μου όσον αφορά αυτό το πολύ σημαντικό θέμα.
<SPEAKER ID="255" NAME="Paul Rübig" AFFILIATION="PPE-DE">
(DE) Κυρία Πρόεδρε, κύριε Επίτροπε, κυρίες και κύριοι, η διαδρομή μεταξύ Βιέννης και Μπρατισλάβας έχει ιδιαίτερο ενδιαφέρον για ένα νέο κράτος μέλος όπως η Σλοβακία, διότι μπορεί να συνδέσει δύο αερολιμένες, κάτι που ασφαλώς θα μπορούσε να έχει σημαντικό αντίκτυπο στην ανάπτυξη της περιοχής. Ποια είναι η κατάσταση όσον αφορά αυτήν τη διαδρομή μεταξύ Βιέννης και Μπρατισλάβας και ειδικά τη σύνδεση μεταξύ των δύο αερολιμένων τους; Κατά τα φαινόμενα συζητούνται τρεις διαφορετικές διαδρομές.
<SPEAKER ID="256" NAME="Jacques Barrot">
Αντιπρόεδρος της Επιτροπής. (FR) Μου είναι πολύ δύσκολο να απαντήσω σε ένα τόσο εξειδικευμένο ερώτημα. Αυτό που σας προτείνω, κύριε Rübig, είναι να σας απαντήσω γραπτώς, διότι πρέπει να εκτιμήσω την κατάσταση σχετικά με το τμήμα Βιέννη-Μπρατισλάβα μαζί με τον κ. Balazs. Στο μεταξύ, μπορώ να σας πω ότι ο κ. Balazs επιδεικνύει επίσης ιδιαίτερο ενδιαφέρον επί του θέματος και ότι προέβη στις αναγκαίες επαφές με την αυστριακή και τη σλοβακική κυβέρνηση. Ωστόσο, με την άδειά σας, προτιμώ να σας απαντήσω γραπτώς προκειμένου να αποφύγω τις όποιες αοριστίες.
<SPEAKER ID="257" NAME="Jörg Leichtfried" AFFILIATION="PSE">
(DE) " ερώτησή μου για το θέμα αυτό είναι μάλλον γενική. Τώρα που οι διαδρομές του διευρωπαϊκού δικτύου μεταφορών έχουν καθοριστεί εδώ και αρκετό καιρό, υπάρχει η αίσθηση ότι, ενώ ορισμένες διαδρομές σίγουρα κατασκευάζονται, κάποιες άλλες -εάν δεν έχουν αγνοηθεί εντελώς από τα κράτη μέλη- δεν κατασκευάζονται καθόλου. Ως εκ τούτου, θα ενδιαφερόμουν να μάθω εάν θα μπορούσε να υπάρξει στο μέλλον κάποιο σύστημα που θα ανταμείβει εκείνους τους φορείς εκμετάλλευσης διαδρομών που υλοποιούν το έργο κατασκευής της γραμμής και το κάνουν αποτελεσματικά, ούτως ώστε, υπό συγκεκριμένες προϋποθέσεις, να είναι πιο πιθανό να επωφεληθούν από τις επιδοτήσεις σε σχέση με εκείνους που, ενώ περιλαμβάνονται στο ΔΕΔ, δεν κάνουν τίποτα απολύτως. Για τον λόγο αυτόν, θα ήθελα να ρωτήσω τι θα γίνει στο μέλλον σχετικά με τον καθορισμό των διαδρομών του ΔΕΔ;
<SPEAKER ID="258" NAME="Jacques Barrot">
Αντιπρόεδρος της Επιτροπής. (FR) Καταρχάς, κύριε Leichtfried, το Κοινοβούλιο πρέπει να εγκρίνει τους κανόνες σχετικά με τη χρηματοδότηση του διευρωπαϊκού δικτύου μεταφορών, πράγμα που πιστεύω ότι θα πρέπει να γίνει σύντομα. Κατόπιν, θα απευθύνουμε έκκληση προς τα διάφορα κράτη μέλη για να μας υποβάλουν προτάσεις. Όταν θα έχουμε συγκεντρώσει όλες αυτές τις προτάσεις, το φθινόπωρο, θα μπορούμε πλέον να καθορίσουμε τις κύριες προτεραιότητες, λαμβάνοντας πάντως υπόψη δεσμεύσεις που αναλήφθηκαν από τα διάφορα κράτη μέλη.
<P>
Είναι γεγονός ότι αν διέθετα έναν προϋπολογισμό 20 δισ. ευρώ για την περίοδο 2007-2013, η αποστολή θα ήταν πιο εύκολη, παρά με τα 8 δισ. ευρώ, τα οποία διαθέτω στην πράξη. Παρά ταύτα, θεωρώ ότι εκεί όπου υπάρχει βούληση εκ μέρους των κρατών μελών, θα μπορέσουμε να στηρίξουμε αυτή τη βούληση. Επί της ουσίας πάντως, η απόφαση εναπόκειται στα κράτη μέλη και γι' αυτό και πρέπει να βεβαιωθείτε ότι οι προτάσεις των διαφόρων κυβερνήσεων θα δίνουν προτεραιότητα σε αυτά τα διευρωπαϊκά δίκτυα. Αυτά μπορώ να πω, όπως έχουν τα πράγματα στην παρούσα φάση.
<P>
Θέμα: Απόφαση δικαστηρίου για συμψηφισμό χρεών του ελληνικού δημοσίου προς την Ολυμπιακή Αεροπορία (ΟΑ)
<P>
" Επιτροπή απαντώντας σε προηγούμενη ερώτησή μου (Ε-5051/06) ανέφερε ότι: "όλα τα ποσά που οφείλονταν στην Ολυμπιακή Αεροπορία μέχρι το 2002 ελήφθησαν υπόψη από την απόφαση του 2002...". " απάντηση αυτή σε συνάρτηση με την απόφαση του διαιτητικού δικαστηρίου, που επιδίκασε το ποσό των 580 εκατ. ευρώ στην ΟΑ για μέρος μόνο των χρεών του Δημοσίου της την εταιρεία και για χρέη που έχουν καταγραφεί στα βιβλία της ΟΑ, αφήνει έκθετη την Επιτροπή γιατί ενώ για πολλά χρόνια οι κυβερνήσεις φόρτωναν με τεράστια χρέη την ΟΑ, τα οποία αρνούνταν να αναγνωρίσουν, η Ευρωπαϊκή Ένωση "ένιπτε τας χείρας της", προσποιούμενη ότι αποδέχεται ως ειλικρινή τα στοιχεία των κυβερνήσεων. Δεδομένου ότι η εκκρεμότητα με την Ευρωπαϊκή Ένωση εμποδίζει την εταιρεία να προβεί σε επενδύσεις απαραίτητες για την εκπλήρωση του πτητικού της έργου, προτίθεται η Επιτροπή να προσδιορίσει με ακρίβεια τους ισχυρισμούς της ότι τα πραγματικά χρέη του ελληνικού δημοσίου προς την ΟΑ έχουν συμψηφιστεί κατά τη διάρκεια της υλοποίησης των προγραμμάτων εξυγίανσης; Τι πρωτοβουλίες προτίθεται να αναλάβει ώστε να ανακοπεί το αίτημα ανάκτησης των "ενισχύσεων", οι οποίες έχουν συμψηφιστεί μετά την απόφαση της δικαιοσύνης;
<SPEAKER ID="260" NAME="Jacques Barrot">
Αντιπρόεδρος της Επιτροπής. (FR) " Επιτροπή έλαβε γνώση της απόφασης της επιτροπής διαιτησίας της 13ης Ιουλίου 2006 όσον αφορά τις υποχρεώσεις δημόσιας υπηρεσίας και της απόφασης της 6ης Δεκεμβρίου 2006 αναφορικά με τη μετακόμιση της Ολυμπιακής Αεροπορίας στον διεθνές αερολιμένα των Αθηνών στα Σπάτα.
<P>
" Επιτροπή συνεργάζεται με τις ελληνικές αρχές για το θέμα αυτό προκειμένου να καθορίσει το νομικό καθεστώς της χρηματοδότησής της και του κόστους που καλύπτεται υπό το πρίσμα του κοινοτικού δικαίου και ιδίως των αποφάσεων που ελήφθησαν. Εναπόκειται στις ελληνικές αρχές να καταδείξουν στην Επιτροπή ότι τα επίμαχα ποσά δεν ελήφθησαν υπόψη στις προηγούμενες αποφάσεις χορήγησης κρατικών ενισχύσεων και ότι είναι απολύτως συμβατά με το κοινοτικό δίκαιο.
<P>
" Επιτροπή απορρίπτει, επιπλέον, τους αβάσιμους ισχυρισμούς σχετικά με τις προηγούμενες αποφάσεις, οι οποίες ελήφθησαν μετά από ενδελεχείς και λεπτομερείς έρευνες και αφού πρώτα όλα τα ενδιαφερόμενα μέρη κλήθηκαν, μέσω δημοσίευσης γνώμης στην Επίσημη Εφημερίδα των Ευρωπαϊκών Κοινοτήτων, να κοινοποιήσουν τα σχόλιά τους. Αυτά μπορώ να απαντήσω στην ερώτηση που έθεσε ο κ. Παπαδημούλης.
<SPEAKER ID="261" NAME="Δημήτριος Παπαδημούλης" AFFILIATION="GUE/NGL">
Κυρία Πρόεδρε, κύριε Επίτροπε, ευχαριστώ για την απάντηση αλλά παρακαλώ να μιλήσετε πιο συγκεκριμένα! Το ελληνικό δικαστήριο επιδίκασε το ποσόν των 550 εκατομμυρίων ευρώ, ναι ή όχι; Πείτε μου καθαρά! Έχει σκοπό η Επιτροπή να αμφισβητήσει την τελεσίδικη απόφαση του δικαστηρίου; Μπορεί η Επιτροπή να αποδείξει με στοιχεία ότι τα χρέη του Δημοσίου προς την Ολυμπιακή Αεροπορία έχουν συμψηφιστεί στο παρελθόν; Και τι εννοείτε όταν λέτε "αβάσιμους ισχυρισμούς"; Θεωρείτε ότι το ελληνικό δικαστήριο στηρίχτηκε σε αβάσιμους ισχυρισμούς; Σε ποιους αναφέρεστε όταν λέτε "αβάσιμοι ισχυρισμοί";
<SPEAKER ID="262" NAME="Jacques Barrot">
Αντιπρόεδρος της Επιτροπής. (FR) Αυτό που έχει σημασία, κύριε Παπαδημούλη, είναι να πούμε καταρχάς ότι αυτή η δύσκολη υπόθεση της Ολυμπιακής Αεροπορίας αντιμετωπίζεται με άκρα αυστηρότητα. Επιτρέψτε μου να επιμείνω σε αυτό το σημείο· δεν υπάρχει, στην πραγματικότητα, κανένας λόγος να μην αντιμετωπιστεί αυτή η υπόθεση με άκρα αυστηρότητα.
<P>
Πράγματι έγιναν δηλώσεις στον Τύπο αναφορικά με προηγούμενες αποφάσεις και αυτές οι δηλώσεις αμφισβητούσαν την εγκυρότητα αυτών των αποφάσεων, μολονότι είχαν ληφθεί μετά από ενδελεχείς έρευνες.
<P>
" Επιτροπή αντιμετωπίζει την Ελλάδα κατά τον ίδιο τρόπο που αντιμετωπίζει οποιοδήποτε άλλο κράτος μέλος, και η Ολυμπιακή Αεροπορία πρέπει να αντιμετωπίζεται με τον ίδιο τρόπο που αντιμετωπίζεται κάθε άλλη αεροπορική εταιρεία. Με απόφαση της Επιτροπής, του Δεκεμβρίου 2002, η Ελλάδα εξαναγκάστηκε να ανακτήσει το ποσό της ενίσχυσης, το οποίο αναφερόταν στην απόφαση, κάτι το οποίο δεν έπραξε. Μια ακόμη αρνητική απόφαση του Σεπτεμβρίου του 2005 κατέληξε στο συμπέρασμα ότι είχαν χορηγηθεί στην Ολυμπιακή Αεροπορία πρόσθετες ενισχύσεις. Εφόσον η Ελλάδα δεν έλαβε έκτοτε κανένα άλλο μέτρο ανάκτησης, η Επιτροπή υποχρεώθηκε να προσφύγει κατά της Ελλάδας.
<P>
Αν οι ελληνικές αρχές εκπληρώσουν τις υποχρεώσεις τους, αυτή η ενέργεια δεν θα έχει συνέχεια. Δυστυχώς, τα οικονομικά προβλήματα που αντιμετωπίζει η Ολυμπιακή Αεροπορία δεν είναι μεμονωμένα και δεν είναι συνέπεια των ενεργειών της Επιτροπής, και σίγουρα όχι συνέπεια της προσφυγής ενώπιον του ΔΕΚ.
<P>
" Επιτροπή απλώς διασφαλίζει ότι τηρούνται οι κοινοτικοί κανόνες ανταγωνισμού. Αυτή είναι η απάντηση την οποία δύναμαι να σας δώσω, παράλληλα δε, σας διαβεβαιώνω ότι ζήτησα από τις υπηρεσίες μου να χειριστούν αυτό το ζήτημα ακριβοδίκαια και με άκρα αυστηρότητα.
<SPEAKER ID="263" NAME="Γεώργιος Παπαστάμκος" AFFILIATION="PPE-DE">
Κυρία Πρόεδρε, κύριε Επίτροπε, στην πρόταση κανονισμού -το τονίζω!- στην πρόταση κανονισμού αριθ. 659/1999 προβλεπόταν ότι οι εθνικές προσφυγές κατά της εθνικής πράξης αναζήτησης της ενίσχυσης δεν μπορούν να αναστείλουν την επιστροφή της. Αντιθέτως, το άρθρο 14, παράγραφος 3, εδάφιο β), του κανονισμού αριθ. 659/1999 δεν ορίζει κάτι τέτοιο. Επομένως, πού βασίζει ο αξιότιμος Επίτροπος τη θέση ότι οι δίκες ενώπιον εθνικών δικαστηρίων δεν έχουν ανασταλτικό αποτέλεσμα σε θέματα κρατικών ενισχύσεων;
<SPEAKER ID="264" NAME="Jacques Barrot" AFFILIATION="Αντιπρόεδρος της Επιτροπής" LANGUAGE="FR">
Όταν έχω αποφάσεις του ΔΕΚ, δεν μπορώ παρά να σας επιβεβαιώσω την επιθυμία συμμόρφωσης προς το κοινοτικό δίκαιο. " απόφαση των δικαστηρίων είναι μια νέα πτυχή, την οποία αναλύουμε στην παρούσα φάση και η Ελλάδα πρέπει να δείξει ότι τα μέτρα τα οποία έλαβε είναι σύμφωνα με το κοινοτικό δίκαιο. Μπορώ να σας πω με ειλικρίνεια πως όσον αφορά αυτό το ζήτημα δίνω μεγάλη προσοχή στη συμμόρφωση με την κοινοτική νομοθεσία και ότι το μέλημά μου είναι -το επαναλαμβάνω- να εφαρμοστεί αυτή η νομοθεσία με αυστηρότητα και ακριβοδίκαια.
<SPEAKER ID="265" NAME="Πρόεδρος">
Οι ερωτήσεις αριθ. 50, 52 και 53 θα απαντηθούν γραπτώς.
<P>
Θέμα: Συνεργασία στον τομέα των μεταφορών με τις γείτονες χώρες και ειδικότερα με τη Μεσόγειο
<P>
Στις 31 Ιανουαρίου 2007, η Επιτροπή υιοθέτησε ανακοίνωση: "κατευθυντήριες γραμμές για τις μεταφορές στην Ευρώπη και τις γείτονες χώρες", καθορίζοντας τις βασικές στρατηγικές κατευθύνσεις για αναθεώρηση των πανευρωπαϊκών ζωνών και "διαδρόμων", αλλά και των πέντε βασικών αξόνων σύνδεσης της Ε.Ε. με τους γείτονές της, στα πλαίσια των νέων γεωπολιτικών δεδομένων, ιδίως μετά τη νέα διεύρυνση.
<P>
Πιστεύει η Επιτροπή ότι από τα 30 σχέδια προτεραιότητας των διευρωπαϊκών δικτύων θα πρέπει να προωθηθεί πρωταρχικά η υλοποίηση αυτών των 5 βασικών αξόνων; Ειδικότερα, τρείς από τους πέντε βασικούς άξονες αφορούν τη Μεσόγειο [α) θαλάσσια αρτηρία Μεσογείου θάλασσας, β) νοτιοανατολικός άξονας ΕΕ-Βαλκάνια-Τουρκία-Μέση Ανατολή-Αίγυπτος, Ερυθρά Θάλασσα και γ) νοτιοδυτικός άξονας ΕΕ-χώρες Μαχρέμπ-Αίγυπτος].
<P>
Σκοπεύει η Επιτροπή να παρουσιάσει συγκεκριμένες πρωτοβουλίες για την ενίσχυση των έργων προτεραιότητας στα πλαίσια αυτών των τριών βασικών αξόνων που αφορούν τη Μεσόγειο; Από το 2007, το Ευρωπαϊκό Mέσο Γειτονίας και Εταιρικής Σχέσης (IEVP) θα συμβάλλει στη χρηματοδοτική στήριξη των γειτόνων με δάνεια για έργα σε τομείς προτεραιότητας καθώς και για οριζόντια μέτρα. Μπορεί να μας πληροφορήσει η Επιτροπή για το ύψος των προβλεπόμενων χρηματοδοτήσεων από το Μέσο και ποιο τμήμα θα καλύψει τις ανάγκες για τη Μεσόγειο; Εκτός από τη συμμετοχή των ευρωπαϊκών και διεθνών χρηματοδοτικών μέσων ποια είναι η συμμετοχή των χωρών εταίρων στα πλαίσια αυτά;
<SPEAKER ID="267" NAME="Jacques Barrot" AFFILIATION="Αντιπρόεδρος της Επιτροπής" LANGUAGE="FR">
Προτού δώσω τον λόγο στον κ. Potočnik, θέλω να διευκρινίσω, απαντώντας στην τελευταία ερώτηση της κ. Κράτσα-Τσαγκαροπούλου, τη διαφορά μεταξύ των έργων προτεραιότητας για τα διευρωπαϊκά δίκτυα και των διεθνικών αξόνων. Το 2004, το Ευρωπαϊκό Κοινοβούλιο και το Συμβούλιο ενέκριναν μια απόφαση, η οποία άλλαξε τις κατευθυντήριες γραμμές για τα διευρωπαϊκά δίκτυα στην επικράτεια της Ευρωπαϊκής Ένωσης των 27. Αυτή η πολιτική επικεντρώνει τις επενδύσεις σε 30 άξονες και διεθνικά έργα προτεραιότητας.
<P>
Όπως γνωρίζετε, κυρία Κράτσα, ο προϋπολογισμός του διευρωπαϊκού δικτύου μεταφορών (ΔΕΔ) ανέρχεται σε 8 δισεκατομμύρια ευρώ και με αυτό το ποσό δεν θα είναι δυνατόν να συγχρηματοδοτηθούν όλα τα έργα προτεραιότητας στο σύνολό τους. Επομένως, είναι αναγκαίο να επικεντρώσουμε τον προϋπολογισμό σε διασυνοριακά τμήματα και σημεία κυκλοφοριακής συμφόρησης, ήτοι, στα έργα τα οποία κομίζουν την υψηλότερη ευρωπαϊκή προστιθέμενη αξία.
<P>
Από την άλλη πλευρά, το έγγραφο προσδιορίζει πέντε μείζονες άξονες, οι οποίοι συνδέουν την Ευρωπαϊκή Ένωση με τους γείτονές της. Αυτοί οι πέντε άξονες δεν αλλάζουν τις προτεραιότητες, τις οποίες καθορίζουν τα ευρωπαϊκά δίκτυα μεταφορών εντός της Ευρωπαϊκής Ένωσης. Το έγγραφο συνάδει με την Ευρωπαϊκή Πολιτική Γειτονίας. Αυτή η πολιτική σχεδιάστηκε προς αποφυγή πρόκλησης διαιρέσεων μεταξύ της Ευρωπαϊκής Ένωσης και των γειτόνων της, είτε στο πλαίσιο της ένταξης είτε στο πλαίσιο μιας στενότερης συνεργασίας.
<P>
" ευρωμεσογειακή συνεργασία στον τομέα των μεταφορών προσδιορίστηκε, από την έναρξη κιόλας της διαδικασίας της Βαρκελώνης, ως μία από τις προτεραιότητες για συνεργασία στο πλαίσιο της Ευρωμεσογειακής Εταιρικής Σχέσης. Συναρτάται από το Ευρωμεσογειακό Φόρουμ Μεταφορών και τις ομάδες εργασίας του. Στην παρούσα φάση, έχει προβλεφθεί δημοσιονομικό κονδύλι της τάξεως των 200 εκατομμυρίων ευρώ για τη χρηματοδότηση δράσεων, οι οποίες θα αναπτυχθούν στο πλαίσιο της ευρωμεσογειακής συνεργασίας στον τομέα των μεταφορών. Πρόκειται κατά βάση για μελέτες προκαταρκτικής σκοπιμότητας σε σχέση με 10 έργα υποδομών στους άξονες προτεραιότητας για τις ευρωμεσογειακές μεταφορές.
<P>
Το συνολικό κόστος των έργων, τα οποία προτείνονται στο πλαίσιο της μεσογειακής συνεργασίας, ανέρχεται στα 23 δισεκατομμύρια ευρώ μέχρι το 2020 για την περιοχή της Μεσογείου. Βεβαίως, οι πιστώσεις από τους εθνικούς προϋπολογισμούς παραμένουν ουσιώδεις για τον τομέα των μεταφορών, ειδικότερα για τη συντήρηση του υφιστάμενου δικτύου, αλλά και για κρίσιμες επενδύσεις, ιδίως σε διασυνοριακό επίπεδο.
<P>
" Κοινότητα θα συνεχίσει να στηρίζει αυτές τις δράσεις όπως και στο παρελθόν, μέσω τεχνικής βοήθειας και βοήθειας για τη βελτίωση της διοικητικής ικανότητας. Σε ορισμένες περιπτώσεις, η στήριξη δύναται να περιλαμβάνει επενδύσεις σε κρίσιμες, και δη διασυνοριακές, υποδομές ή οριζόντια μέτρα καίριας σημασίας.
<P>
Σε αυτό το σημείο, θέλω να σας υπενθυμίσω ότι οι νέες εντολές της Ευρωπαϊκής Τράπεζας Επενδύσεων παρέχουν κοινοτική εγγύηση, η οποία θα επιτρέψει στην ΕΤΕ να χορηγήσει δάνεια μέχρι του ποσού των 8,7 δισεκατομμυρίων ευρώ για την περίοδο 2007-2013 σε μεσογειακές χώρες. Επαναλαμβάνω, 8,7 δισεκατομμύρια ευρώ σε δάνεια! Δεν είναι και μικρό ποσό.
<P>
Επιπλέον, η πλειονότητα των εθνικών ενδεικτικών προγραμμάτων προβλέπει ήδη επιδότηση του επιτοκίου προκειμένου να διευκολύνει την Ευρωπαϊκή Τράπεζα Επενδύσεων ή άλλες αναπτυξιακές τράπεζες, να χορηγήσουν δάνεια.
<P>
" Επιτροπή προτίθεται, επίσης, να δημιουργήσει ένα επενδυτικό ταμείο 700 εκατομμυρίων ευρώ σε χορηγίες για την Ευρωπαϊκή Πολιτική Γειτονίας για την περίοδο 2007-2013. Αυτό το ταμείο θα καταστήσει δυνατή τη στήριξη των δανείων, τα οποία χορηγεί η Ευρωπαϊκή Τράπεζα Επενδύσεων και άλλες ευρωπαϊκές αναπτυξιακές τράπεζες, ιδίως στους τομείς των μεταφορών, της ενέργειας και του περιβάλλοντος.
<P>
Αυτή η στενή συνεργασία μεταξύ της Επιτροπής και της Ευρωπαϊκής Τράπεζας Επενδύσεων και των άλλων χορηγών πρέπει να ενισχυθεί σε περιφερειακό όσο και σε παγκόσμιο επίπεδο. Οι συμπράξεις δημόσιου-ιδιωτικού τομέα είναι ένα υποσχόμενο εργαλείο για την υλοποίηση έργων υποδομών, τα οποία είναι επικερδή από οικονομική, κοινωνική και περιβαλλοντική άποψη.
<P>
Για την υλοποίηση της δέσμης μέτρων, τα οποία προτείνονται στην ανακοίνωση, η Επιτροπή θα ακολουθήσει μια σταδιακή προσέγγιση με στόχο την ενίσχυση του πλαισίου συνεργασίας μεταξύ της Ευρωπαϊκής Ένωσης και των γειτονικών χωρών. Από το 2007, η Επιτροπή πρόκειται να ξεκινήσει προκαταρκτικές συζητήσεις με τις γειτονικές χώρες προκειμένου να καθορίσει από κοινού με αυτές δομημένα και αποτελεσματικά πλαίσια συντονισμού, τα οποία θα επιτρέψουν την ενεργό, συντονισμένη υλοποίηση των μέτρων με βάση τους άξονες. Ελπίζω ότι μετά από τις συζητήσεις αυτές η Επιτροπή θα υποβάλει συγκεκριμένη πρόταση. Ελπίζω, επίσης, να μπορέσω να υποβάλω μια ενδιάμεση έκθεση το φθινόπωρο του 2007.
<SPEAKER ID="269" NAME="Ρόδη Κράτσα-Τσαγκαροπούλου" AFFILIATION="PPE-DE">
Κυρία Πρόεδρε, ήθελα να ευχαριστήσω τον Επίτροπο για τις πληροφορίες που μας έδωσε τόσο για τη στρατηγική της Ευρωπαϊκής Ένωσης όσο και για τις ευθύνες των χωρών εταίρων και τη συμμετοχή τους.
<P>
Ήθελα να ρωτήσω, κύριε Επίτροπε, έχετε κάποιες ενδείξεις για τις προτεραιότητες μεταξύ όλων αυτών των σχεδίων ή θα προχωρήσουν όλα μαζί, και το φθινόπωρο θα μας κάνετε μια έκθεση από τη συνολική αυτή προσπάθεια προόδου;
<SPEAKER ID="270" NAME="Jacques Barrot" AFFILIATION="Αντιπρόεδρος της Επιτροπής" LANGUAGE="FR">
Ζητώ εκ των προτέρων συγνώμη από την κ. Κράτσα-Τσαγκαροπούλου, διότι η απάντησή μου σήμερα δεν θα είναι πλήρης. Νομίζω, πραγματικά, ότι αυτό το έργο πρέπει να συνεχιστεί, ούτως ώστε το φθινόπωρο να μπορώ να καθορίσω ποιες θα είναι οι προτεραιότητες.
<P>
" ερώτησή σας ήταν απολύτως δικαιολογημένη. Αυτό το έγγραφο είναι καλό, το θέμα τώρα είναι να επεξεργαστούμε τις προτεραιότητες τις οποίες θα καθορίσουμε γι' αυτή την πολιτική επέκτασης των διευρωπαϊκών δικτύων, μια πολιτική για την οποία η ίδια η κ. Loyola de Palacio επιτέλεσε σημαντικότατο έργο. Ελπίζω πραγματικά ότι όλο αυτό το έργο θα αποδώσει θετικά αποτελέσματα και δεν θα παραλείψω, κυρία Κράτσα, να σας κρατώ καλά ενήμερη για την εξέλιξη της συλλογιστικής μας και των προτάσεών μας.
<SPEAKER ID="271" NAME="Πρόεδρος">
Σας ευχαριστούμε, κύριε Επίτροπε.
<P>
" ερώτηση αριθ. 55 θα απαντηθεί γραπτώς.
<P>
Θέμα: Νέες πηγές ενέργειας
<P>
Κατά τη διάρκεια του αυτοκινητιστικού με "οικολογικά" οχήματα αγώνα που διεξήχθη στην Σαγκάη, το αποκαλούμενο "Michelin Challenge Bibendum" μεταξύ των 150 πειραματικών αυτοκινήτων που παρουσιάσθηκαν υπήρχε το "Habο", ένα όχημα το οποίο δεν λειτουργεί με βενζίνη αλλά με υπεροξείδιο του υδρογόνου, το οποίο αντιδρώντας με το ύδωρ παράγει οξυγόνο.
<P>
Δεκάδες βαρέα οχήματα (φορτηγά) που κινούνται με υδρογόνο κυκλοφορούν ήδη στους δρόμους των "νωμένων Πολιτειών. Στον τομέα αυτό ο Καναδάς έχει ήδη πραγματοποιήσει μεγάλες προόδους. Προφανώς, ο κατασκευαστής της Ιαπωνίας "Hοnda" θα αρχίσει σε τρία ή τέσσερα έτη την παραγωγή ενός οχήματος το οποίο θα κινείται με υπεροξείδιο του υδρογόνου.
<P>
" Επιτροπή θα μπορούσε να αναφέρει πώς προσεγγίζεται το πρόγραμμα παραγωγής του καυσίμου από το υδρογόνο στο πλαίσιο του 7ου προγράμματος πλαίσιο ποια Ευρωπαϊκής Επιτροπής για ποια δράσεις τεχνολογικής ανάπτυξης και επίδειξης (2007-2013), και ποια είναι τα αποτελέσματα τα οποία έχουν επιτευχθεί;
<SPEAKER ID="273" NAME="Janez Potočnik">
Μέλος της Επιτροπής. (EN) Κυρία Πρόεδρε, η Επιτροπή έχει πλήρη επίγνωση του σημαντικού ρόλου που μπορεί να διαδραματίσει το υδρογόνο και οι κυψέλες καυσίμου στην επιτυχή μετάβαση σε ένα πιο βιώσιμο ενεργειακό σύστημα. Αναγνωρίζει ότι ένα βασικό ζήτημα είναι η εξέλιξη και η ανάπτυξη διαδικασιών που μπορούν να παράσχουν τις απαιτούμενες ποσότητες υδρογόνου με τρόπο που θα οδηγήσει σε μια καθαρή μείωση των εκπομπών αερίων που προκαλούν το φαινόμενο του θερμοκηπίου και που θα είναι περιβαλλοντικά βιώσιμος.
<P>
Αρχικά, ο μεγάλος όγκος του υδρογόνου αναμένεται να προέλθει από τα ορυκτά καύσιμα, στην αρχή χωρίς και κατόπιν, μεσοπρόθεσμα, με σύλληψη και απομόνωση άνθρακα. Ο μακροπρόθεσμος στόχος είναι να παραχθεί υδρογόνο από ενεργειακές πηγές χωρίς άνθρακα ή με λίγο άνθρακα. Στο πλαίσιο του πέμπτου και του έκτου προγράμματος πλαισίου, ερευνήθηκαν οι ικανότητες του υδρογόνου ως φορέα ενέργειας σε παγκόσμιο επίπεδο, ενώ αναζητήθηκαν και πολλές διαφορετικές επιλογές για την παραγωγή και τη χρήση του υδρογόνου, αναλύοντας ταυτόχρονα τις οικονομικές, κοινωνικές και περιβαλλοντικές πλευρές των διαφόρων οδών. Στο πλαίσιο του έκτου ΠΠ, η κοινοτική χρηματοδότηση για την έρευνα και την επίδειξη σχετικά με το υδρογόνο και τις κυψέλες καυσίμου υπερβαίνει τα 300 εκατ. ευρώ. Περίπου το 20% της δραστηριότητας αφορά την παραγωγή υδρογόνου για την κάλυψη βραχυπρόθεσμων οδών, όπως οι προηγμένες γεννήτριες υδρογόνου, καθώς και μακροπρόθεσμων τεχνολογιών, όπως οι βιολογικές και φωτοηλεκτροχημικές διεργασίες. " τεχνική έρευνα συμπληρώνεται με κοινωνικοοικονομικές μελέτες και επίδειξη.
<P>
Επιτρέψτε μου να σας δώσω ορισμένα πρακτικά παραδείγματα. Στο πλαίσιο του πέμπτου ΠΠ, η Επιτροπή υποστήριξε το πρόγραμμα CUTE και ECTOS, το οποίο επέδειξε 30 λεωφορεία που λειτουργούν με κυψέλες καυσίμου υδρογόνου και την υποδομή υδρογόνου σε δέκα ευρωπαϊκές πόλεις και συνέβαλε στην εδραίωση της αξιοπιστίας του ως εναλλακτικό καύσιμο αντί της βενζίνης και πετρελαίου κίνησης. Στο πλαίσιο του ΠΠ6, αυτές οι δραστηριότητες επεκτάθηκαν περαιτέρω στην επίδειξη ενός στόλου 200 οχημάτων υδρογόνου, συμπεριλαμβανόμενων λεωφορείων, αυτοκινήτων και μικρών ειδικών οχημάτων, ως μέρος της πρωτοβουλίας Υδρογόνο για τις Μεταφορές.
<P>
Ένα περαιτέρω παράδειγμα σχεδίου που χρηματοδοτείται από το έκτο πρόγραμμα πλαίσιο, του οποίου τα αποτελέσματα δημοσιεύθηκαν μόλις πρόσφατα, είναι το σχέδιο του κινητήρα υδρογόνου εσωτερικής καύσης. Πρόκειται για μια τεχνολογία υδρογόνου νέου τύπου που θα οδηγήσει σε νέους και αποδοτικότερους κινητήρες. Το σχέδιο δοκίμασε τρόπους για την κατασκευή κινητήρων υδρογόνου που είναι εξίσου αποδοτικοί όσο οι σημερινοί κινητήρες πετρελαίου, αλλά δεν προκαλούν ρύπανση και δεν διαφέρουν ιδιαίτερα ως προς το μέγεθος και την ισχύ του κινητήρα. Αυτοί οι κινητήρες υδρογόνου παρέχουν σαφή πλεονεκτήματα έναντι των κινητήρων σημερινής γενιάς και υπόσχονται ότι μπορούν να ανταγωνιστούν άλλα προτεινόμενα συστήματα ως προς την απόδοση αλλά και το κόστος. Στο πλαίσιο αυτού του σχεδίου, αναπτύχθηκαν καινοτόμες ιδέες ψεκασμού καυσίμου για κινητήρες επιβατικών αυτοκινήτων, καθώς και για φορτηγά και λεωφορεία.
<P>
Τέλος, επιτρέψτε μου να σας δώσω άλλο ένα παράδειγμα που αξίζει να αναφερθεί διότι έλαβε το βραβείο Καρτέσιος για τη συνεργατική επιστημονική έρευνα μόλις την περασμένη εβδομάδα. Πρόκειται για το σχέδιο Hydrosol, έναν καινοτόμο ηλιακό θερμοχημικό αντιδραστήρα για την παραγωγή υδρογόνου από διάσπαση του νερού, ο οποίος μοιάζει με τον γνωστό καταλυτικό μετατροπέα των αυτοκινήτων. " ενσωμάτωση της ηλιακής ενέργειας με συστήματα ικανά να διασπάσουν το νερό θα έχει τεράστιες επιπτώσεις στην οικονομία της ενέργειας παγκοσμίως, καθώς πρόκειται για μια πολλά υποσχόμενη οδό για την παροχή προσιτού ανανεώσιμου ηλιακού υδρογόνου με κυριολεκτικά μηδενικές εκπομπές διοξειδίου του άνθρακα.
<P>
Υπάρχουν φυσικά πολλά περισσότερα παραδείγματα και αν θέλει η αξιότιμη βουλευτής μπορώ να της δώσω έναν κατάλογο σχεδίων. Με τη χρηματοδότηση του τρέχοντος έβδομου προγράμματος πλαισίου, το οποίο ξεκίνησε πρόσφατα, η έρευνα και η τεχνολογική ανάπτυξη και επίδειξη στον τομέα του υδρογόνου και των κυψελών καυσίμου θα ωφεληθούν από μια πολύ εκτενή διαβούλευση των ενδιαφερόμενων φορέων, η οποία θα αναληφθεί μέσω της ευρωπαϊκής τεχνολογικής πλατφόρμας για το υδρογόνο και τις κυψέλες καυσίμου. Αυτή η τεχνολογική πλατφόρμα, η οποία καθιερώθηκε το 2004 και καθοδηγείται από τη βιομηχανία, παρείχε τη στρατηγική κατεύθυνση που χρειάζεται ο τομέας προκειμένου να φέρει αυτές τις τεχνολογίες στο σημείο της εμπορικής ετοιμότητας.
<P>
Το Παράρτημα 4 της απόφασης του Συμβουλίου σχετικά με το ειδικό πρόγραμμα "Συνεργασία" αναφέρει την πρωτοβουλία υδρογόνου και κυψελών καυσίμου ως μία από τις πιθανές κοινές τεχνολογικές πρωτοβουλίες που μπορούν να καθιερωθούν βάσει του άρθρου 171 της Συνθήκης -σε αυτές συμπεριλαμβάνεται η δημιουργία κοινών επιχειρήσεων- ή βάσει μιας τροποποίησης του ειδικού προγράμματος σύμφωνα με το άρθρο 166 της Συνθήκης. Στο πλαίσιο της Κοινής Τεχνολογικής Πρωτοβουλίας, η οποία προβλέπεται ως μακροπρόθεσμη σύμπραξη δημοσίου και ιδιωτικού τομέα, θα οριστεί και θα εκτελεστεί ένα στοχοθετημένο ευρωπαϊκό πρόγραμμα βιομηχανικής έρευνας, τεχνολογικής ανάπτυξης και επίδειξης, για την παροχή εύρωστων τεχνολογιών υδρογόνου και κυψελών καυσίμου που αναπτύσσονται έως του σημείου της εμπορικής προώθησης. Αναμένεται ότι ένας από τους στόχους της ΚΤΠ θα είναι η κάλυψη 10% έως 20% της ζήτησης υδρογόνου για τις ενεργειακές εφαρμογές με τεχνολογίες παραγωγής χωρίς ή με ελάχιστο άνθρακα μέχρι το 2015. Το ακριβές πεδίο εφαρμογής και οι στόχοι θα καθοριστούν μόλις εγκριθεί αυτή η κοινή τεχνολογική πρωτοβουλία.
<P>
Στο μεταξύ, οι πρώτες προσκλήσεις για την υποβολή προτάσεων για το ΠΠ7 ξεκίνησαν στις 22 Δεκεμβρίου και η ημερομηνία λήξης είναι στο τέλος Απριλίου. Το θέμα της ενέργειας περιλαμβάνει πολλά ζητήματα που σχετίζονται με καινοτόμα υλικά για ειδικές οδούς παραγωγής υδρογόνου.
<P>
Δεν σκόπευα να επεκταθώ τόσο πολύ, αλλά ήθελα να σας δώσω μια γενική εικόνα των προγραμμάτων ή των πρωτοβουλιών που εφαρμόζονται.
<SPEAKER ID="274" NAME="DanutBudreikait" AFFILIATION="ALDE">
(LT) Σας ευχαριστώ για την περιεκτική και ενημερωτική απάντηση. Με ικανοποίηση μπορώ να πω ότι δεν είμαστε πολύ πίσω από την Κίνα σε αυτό το θέμα· εργαζόμαστε κι εμείς σε αυτόν τον τομέα. Θα ήθελα να ρωτήσω το εξής: αυτά τα επιτεύγματα είναι περιορισμένα και δεν κυκλοφορούν στους δρόμους πολλά οχήματα που κινούνται με υδρογόνο, συνεπώς υπάρχει πιθανότητα να ασκείται επιρροή από τις αυτοκινητοβιομηχανίες και από τις πετρελαιοπαραγωγές χώρες και μήπως αυτές ασκούν πιέσεις και περιορίζουν την έρευνα για τη χρήση του υδρογόνου;
<SPEAKER ID="275" NAME="Janez Potočnik">
Μέλος της Επιτροπής. (EN) Όχι, σε καμία περίπτωση δεν ισχύει αυτό. Αντιθέτως, η Ευρώπη είναι ένας από τους παγκόσμιους ηγέτες στην τεχνολογία υδρογόνου. Δίνοντας περισσότερη έμφαση στην ευρωπαϊκή τεχνολογική πλατφόρμα, η οποία ασχολείται με αυτό το ζήτημα, έχουμε τώρα μια στρατηγική και μια συνεκτική προσέγγιση για το πώς θα προχωρήσουμε. Όλες οι χώρες ανά τον κόσμο εξακολουθούν να ασχολούνται με σημαντικά ζητήματα και αυτό σημαίνει προώθηση των σημερινών ανακαλύψεων στην αγορά, γεγονός που θα οδηγήσει σε μια πραγματική οικονομία υδρογόνου. Ωστόσο, πιστεύω ότι μπορούμε να είμαστε πολύ υπερήφανοι για ό,τι πετύχαμε στο παρελθόν και για τον τρόπο με τον οποίο χειριζόμαστε το θέμα σήμερα. Επίσης, η έμφαση στην ενδεχόμενη κοινή τεχνολογική πρωτοβουλία αποτελεί ακριβώς το ορθό μέσο για να μας καθιερώσει σταθερά.
<SPEAKER ID="276" NAME="Justas Vincas Paleckis" AFFILIATION="PSE">
(LT) Ευχαριστώ τον Επίτροπο για την πραγματικά ενδιαφέρουσα και αισιόδοξη απάντηση σχετικά με το τι έχει γίνει και τι πρόκειται να γίνει. Εντούτοις, θα ήθελα να κάνω μια ερώτηση για το μέλλον: πότε πιστεύετε ότι τα οχήματα που κινούνται με υδρογόνο θα μπορούν να ανταγωνιστούν τα βενζινοκίνητα ή τα πετρελαιοκίνητα οχήματα και θα πωλούνται σε συγκρίσιμες τιμές; Τέλος, πότε θα μπορέσουν η Ευρωπαϊκή Επιτροπή, το Ευρωπαϊκό Συμβούλιο και το Ευρωπαϊκό Κοινοβούλιο να αγοράσουν τέτοια αυτοκίνητα υδρογόνου και να τα χρησιμοποιήσουν σε μια προσπάθεια να δοθεί το παράδειγμα στους άλλους και να αποδειχθεί ότι η Ευρωπαϊκή Ένωση ηγείται πραγματικά της προσπάθειας σε αυτόν τον τομέα;
<SPEAKER ID="277" NAME="Janez Potočnik">
Μέλος της Επιτροπής. (EN) Φυσικά, δεν έχω το μαγικό ραβδί για να προβλέψω πότε θα έρθει αυτή η στιγμή, αλλά πιστεύω ότι κινούμαστε προς αυτή την κατεύθυνση. Αυτή τη στιγμή, μέσω της προσπάθειας να καθιερώσουμε τις ερευνητικές μας μεθόδους με συνεκτικό τρόπο, με βάση τις ανάγκες της βιομηχανίας από κάτω προς τα πάνω, αυξάνουμε τις δυνατότητες που θα έχουμε να οδηγηθούμε σε συμπεράσματα το συντομότερο δυνατόν. Αλλά μέχρι τότε, και ελπίζω ειλικρινά ότι αυτή η στιγμή δεν είναι μακριά, θα πρέπει να οδηγούμε υβριδικά αυτοκίνητα. Έχω κι εγώ ένα στην πατρίδα μου.
<SPEAKER ID="278" NAME="Paul Rübig" AFFILIATION="PPE-DE">
(DE) Κυρία Πρόεδρε, κυρία Wallis, Επίτροπε Potočnik, κυρίες και κύριοι, αυτό το σαββατοκύριακο, το Συμβούλιο αποφάσισε να θεσπίσει κανόνες που επιβάλλουν αύξηση 20% στην ενεργειακή απόδοση έως το έτος 2020. Πιστεύετε ότι η παραγωγή κινητήρων ντίζελ, στην οποία η Ευρώπη υπερέχει, θα μπορούσε να προχωρήσει μέσω μιας στρατηγικής που θα αποσκοπεί στην αριστεία όσον αφορά την απόδοση, με περισσότερες προσπάθειες να καταβάλλονται για υψηλότερους στόχους απόδοσης στο έβδομο πρόγραμμα-πλαίσιο για την έρευνα;
<SPEAKER ID="279" NAME="Janez Potočnik">
Μέλος της Επιτροπής. (EN) " απάντηση δεν είναι εύκολη. Θα έλεγα ότι οι στόχοι που ενέκρινε το Συμβούλιο πριν από λίγες ημέρες είναι φιλόδοξοι, αλλά απαραίτητοι. Προσωπικά, πιστεύω -όπως πιστεύει και η Επιτροπή- ότι δεν υπάρχει άλλη επιλογή. Νομίζω πως είναι πολύ σημαντικό να αντιμετωπίσουμε τα όρια που θέτει μπροστά μας το περιβάλλον ως μια πραγματική επιχειρηματική ευκαιρία, διότι ειλικρινά πιστεύω ότι όποιος το κατανοήσει καλύτερα αυτό θα είναι και ο ηγέτης στην επιχειρηματική κοινότητα, σε πολλούς τομείς, συμπεριλαμβανομένων όσων αναφέρθηκαν εδώ όπως, φυσικά, η προστασία του περιβάλλοντος.
<P>
Θέμα: Γυναίκα και επιστήμη
<P>
Μία συνεκτική στρατηγική με στόχο να διατεθεί έως το 2010 το 3% του ΑΕΠ της Ένωσης στην έρευνα θα ήταν να ληφθούν μέτρα ώστε 8 στα 1.000 ενεργά πρόσωπα στην Ευρώπη να είναι ερευνητές, γεγονός που ισοδυναμεί με 700.000 επαρκώς καταρτισμένους νέους ερευνητές. Προς το σκοπό αυτό, είναι απαραίτητο, η Ευρώπη να αξιοποιήσει στο έπακρο το ερευνητικό της δυναμικό προωθώντας, μεταξύ άλλων μέτρων, την αυξημένη συμμετοχή των γυναικών στην επιστήμη και την τεχνολογία. Δεν είναι ούτε ευφυές ούτε αποτελεσματικό να αξιοποιούνται μόνο οι μισοί εγκέφαλοι.
<P>
Επ' αφορμή της 8ης Μαρτίου, Διεθνούς "μέρας της Γυναίκας, μπορεί η Επιτροπή να ανακοινώσει κάποιο μέτρο που να αποσκοπεί στην επίλυση αυτής της δυσλειτουργίας;
<SPEAKER ID="281" NAME="Janez Potočnik">
Μέλος της Επιτροπής. (EN) Κύριε Πρόεδρε, η Επιτροπή γνωρίζει πολύ καλά την απόλυτη έλλειψη ισορροπίας μεταξύ ανδρών και γυναικών ερευνητών. Τα τελευταία διαθέσιμα στατιστικά στοιχεία δείχνουν ότι, σε όλους τους επιστημονικούς τομείς, πάνω από το 50% των αποφοίτων, αλλά μόνο το 15% των καθηγητών, είναι γυναίκες. Στις θετικές επιστήμες, στη μηχανική και στην τεχνολογία, τα ποσοστά είναι 34% για τις γυναίκες αποφοίτους και 9% για τις γυναίκες καθηγήτριες αντίστοιχα. " Επιτροπή συμφωνεί ότι αυτό αποτελεί σπατάλη ικανοτήτων και πόρων.
<P>
Από το 1999, πολλά έγγραφα της Επιτροπής αφορούν τη συμμετοχή των γυναικών στην ευρωπαϊκή έρευνα. " Επιτροπή προσπαθεί να συγκεντρώσει αξιόπιστα στατιστικά δεδομένα για να σχηματίσει μια πλήρη εικόνα της κατάστασης και δημοσιεύει αυτά τα αποτελέσματα τακτικά σε ένα φυλλάδιο με τον τίτλο "She Figures". Αυτό το φυλλάδιο δημοσιεύθηκε το 2003 και το 2006 και η επόμενη δημοσίευση αναμένεται το 2009. Από το πέμπτο πρόγραμμα πλαίσιο κι έπειτα, η Επιτροπή παρέχει επίσης χρηματοδοτική στήριξη στις μελέτες και στις δράσεις στον τομέα γυναίκα και επιστήμη. Επιπροσθέτως, στο πλαίσιο του έκτου προγράμματος πλαισίου, ένας προϋπολογισμός 15,7 εκατ. ευρώ αφιερώθηκε στον τομέα γυναίκα και επιστήμη. Πολλά σχέδια βρίσκονται σε εξέλιξη: για παράδειγμα, η κάλυψη της ανάγκης για την παροχή παραδειγμάτων προς μίμηση προκειμένου να ενθαρρυνθούν οι γυναίκες να επιδιώξουν μια σταδιοδρομία στην επιστήμη.
<P>
Τα συμπεράσματα του Συμβουλίου Ανταγωνιστικότητας του 2005 οδήγησαν τα κράτη μέλη να θέσουν έναν στόχο 25% για τις γυναίκες σε ηγετικές θέσεις στον δημόσιο τομέα. Σε αυτό το πλαίσιο, μια ομάδα εμπειρογνωμόνων σχετικά με τη λήψη αποφάσεων για τον τομέα γυναίκα και επιστήμη άρχισε να εξετάζει τα τυπικά και άτυπα εμπόδια που καθιστούν δύσκολη για τις γυναίκες την ανάληψη θέσεων υψηλών στελεχών στην έρευνα. Υπό το νέο πρόγραμμα πλαίσιο, μια παρόμοια ομάδα εμπειρογνωμόνων θα εξετάσει το θέμα της επιστημονικής αριστείας και της ενδεχόμενης προκατάληψης λόγω φύλου στην αξιολόγηση της επιστημονικής αριστείας.
<P>
Στο έβδομο πρόγραμμα πλαίσιο, η γραμμή δράσης σχετικά με τα θέματα των φύλων διαιρείται σε τρεις βασικούς τομείς δραστηριότητας. Πρώτον, προκειμένου να ενισχυθεί ο ρόλος των γυναικών στην επιστημονική έρευνα, θα χρηματοδοτήσουμε έργα για να συγκρίνουμε τα σχέδια θετικής δράσης για τις γυναίκες σε θέσεις λήψης αποφάσεων στην έρευνα, τα οποία θα καλύπτουν την Ευρώπη, τις "ΠΑ, τον Καναδά και την Αυστραλία.
<P>
Δεύτερον, στο πλαίσιο της διάστασης του φύλου στην έρευνα, οι τομείς δράσεις στο έβδομο πρόγραμμα πλαίσιο θα περιλαμβάνουν θέματα φύλου όσον αφορά τον καθορισμό και τη μέτρηση της επιστημονικής αριστείας. Για παράδειγμα, μέσω αυτής της δραστηριότητας θα χρηματοδοτηθεί μια ανάλυση όλης της έρευνας που εκπονείται στην ΕΕ σχετικά με θέματα διακρίσεων και μειονεκτημάτων για τις γυναίκες ερευνήτριες.
<P>
Τρίτον και τελευταίο, όσον αφορά την ολοκληρωμένη προσέγγιση της ισότητας ανδρών και γυναικών στην κοινοτική πολιτική και τα προγράμματα για την έρευνα, τα προγράμματα εργασίας στο πλαίσιο του προγράμματος ειδικής συνεργασίας ενθαρρύνουν τη γυναικεία συμμετοχή. " Επιτροπή εξακολουθεί επίσης να έχει έναν στόχο 40% για τις γυναίκες στις ομάδες αξιολόγησης και αυτός παρακολουθείται σε τακτική βάση.
<P>
Επιπλέον, έχουμε σχεδιάσει να παράσχουμε εκπαίδευση και καθοδήγηση σε διάφορους ερευνητές για το πώς να ενσωματώσουν τη διάσταση του φύλου στην έρευνα.
<P>
Ό,τι κάνουμε στο έβδομο πρόγραμμα πλαίσιο, είναι και θα είναι μια σημαντική δήλωση πολιτικής και θα είναι επίσης σημαντικό για πολλούς ερευνητικούς οργανισμούς που συμμετέχουν στο πρόγραμμα πλαίσιο. Πρακτικά, η επίδρασή μας στην Ευρώπη θα είναι μόνο περιορισμένη. Συνεπώς, αναζητούμε επίσης νέες ιδέες επί των οποίων η Επιτροπή θα μπορούσε να αναλάβει δράση ή τα κράτη μέλη θα μπορούσαν να λάβουν μέτρα για να υποστηρίξουν την Επιτροπή. Ως εκ τούτου, σκοπεύουμε να θέσουμε αυτό το θέμα ως ανεξάρτητο ζήτημα στην Πράσινη Βίβλο για τον ΕΧΕ. Όσο περισσότερο αναγνωρίζεται η ειδική κατάσταση και οι ανάγκες των ερευνητών στην Ευρώπη, όσον αφορά την κινητικότητα ή τη δυνατότητα μεταφοράς των δικαιωμάτων κοινωνικής ασφάλισης για παράδειγμα, τόσο μεγαλύτερο πεδίο δράσης θα υπάρχει για την αντιμετώπιση του ειδικού ρόλου των γυναικών στην έρευνα. " Πράσινη Βίβλος για τον ΕΧΕ θα συζητηθεί σύντομα από την Επιτροπή και θα ήθελα να καλέσω τους βουλευτές να συμμετάσχουν ενεργά στην επικείμενη συζήτηση για τον ΕΧΕ. Επίσης, βασίζομαι στην έντονη υποστήριξή σας γι' αυτό και για άλλα θέματα.
<P>
Εν κατακλείδι, θα ήθελα να τονίσω ότι επιλέξαμε μια μακροπρόθεσμη προσέγγιση βασισμένη στις σταθερές προσπάθειες και στη συνεχή υποστήριξη για την προώθηση του ρόλου των γυναικών στον κόσμο της επιστήμης, χρησιμοποιώντας τα μέτρα και τις δραστηριότητες που μόλις εξήγησα.
<SPEAKER ID="282" NAME="Teresa Riera Madurell" AFFILIATION="PSE">
(ES) Σας ευχαριστώ πολύ, κύριε Potočnik. Πιστεύω ότι οι προτάσεις σας είναι πολύ σωστές. Όπως είπατε, το θέμα είναι ότι η Ευρώπη πρέπει να εκμεταλλευτεί το ερευνητικό δυναμικό της όσο περισσότερο μπορεί, και για τον σκοπό αυτό, οι γυναίκες που διαπρέπουν πρέπει να έχουν τις ίδιες ευκαιρίες με τους άντρες που διαπρέπουν. Αυτό δεν συμβαίνει πάντα στην πράξη.
<P>
Θα ήθελα επίσης να σας ρωτήσω σε ποιο βαθμό η Επιτροπή -διασφαλίζοντας ότι η αξία παραμένει το κύριο κριτήριο, φυσικά- θα μπορούσε επίσης να λάβει υπόψη, όπως έχει κάνει σε προηγούμενες περιπτώσεις, την ισορροπία των φύλων στην αξιολόγηση σχεδίων ή να λάβει υπόψη το γεγονός ότι αυτά τα σχέδια διευθύνονται από γυναίκες.
<P>
" δεύτερη ερώτησή μου είναι αν πρόκειται να λάβετε μέτρα για να διασφαλίσετε ότι η συμμετοχή σε επιτροπές προγραμμάτων, ομάδες υψηλού επιπέδου, ομάδες εργασίας, κλπ. είναι ισορροπημένη από την άποψη της διάστασης του φύλου και να διασφαλίσετε το ίδιο πράγμα σε όλες τις άλλες δραστηριότητες που χρηματοδοτούνται από την Ευρωπαϊκή Ένωση.
<SPEAKER ID="283" NAME="Janez Potočnik">
Μέλος της Επιτροπής. (EN) Οι στόχοι στο έβδομο πρόγραμμα πλαίσιο παραμένουν ακριβώς ίδιοι με τους στόχους στο προηγούμενο πρόγραμμα, αν και τα μέσα έχουν ελαφρώς τροποποιηθεί.
<P>
Τα προγράμματα εργασίας θα ενθαρρύνουν τη συμμετοχή των γυναικών στην έρευνα και θα τονίσουν τη συνάφεια του φύλου σε συγκεκριμένα θέματα. Τα μεγάλα σχέδια θα έχουν τη δυνατότητα και θα ενθαρρυνθούν να συμπεριλάβουν δράσεις για την ισότητα των φύλων στα έργα τους και οι δράσεις αυτές θα είναι αποπληρωτέες, όπως όλες οι άλλες δράσεις στα σχέδια.
<P>
Ωστόσο, θα ήθελα να επαναλάβω ότι πρέπει και θα δώσουμε ένα θετικό παράδειγμα, αλλά όλοι γνωρίζουμε ότι δεν μπορούμε να επιλύσουμε το πρόβλημα χωρίς να κοιτάξουμε πέρα από το χαρτοφυλάκιο της έρευνας. Τώρα αντιμετωπίζουμε δυσκολίες που είναι μέρος μιας ευρύτερης εικόνας της πραγματικότητας σε μια κοινωνία η οποία οδηγεί σε αυτή τη δυσμενή και άδικη κατάσταση μη χρήσης όλου του δυναμικού γνώσης μας. Γι' αυτό πιστεύω ότι η συζήτηση που θα διεξαγάγουμε και που θα εστιάσει ειδικά και σε αυτό το θέμα είναι τόσο πολύ σημαντική.
<P>
Όσον αφορά το πώς προσπαθούμε να είμαστε πρακτικοί, μπορώ να σας δώσω ένα παράδειγμα για το πώς αντιμετωπίζουμε το ζήτημα των ομάδων αξιολόγησης, στο οποίο έχουμε έναν στόχο για 50% συμμετοχή γυναικών. Το άρθρο 17 των κανόνων συμμετοχής στο έβδομο πρόγραμμα πλαίσιο διευκρινίζει ότι κατά την επιλογή των ανεξάρτητων εμπειρογνωμόνων, πρέπει να διασφαλίζουμε εύλογη ισορροπία μεταξύ των φύλων. " συμμετοχή των γυναικών στις ομάδες αξιολόγησης έχει αυξηθεί από τότε που η Επιτροπή έθεσε αυτόν τον στόχο το 1999. Ανέβηκε από 22% το 1999 σε 30% το 2005. Δυστυχώς, δεν έχω ακόμα το ποσοστό για το 2006.
<P>
Αν το συγκρίνουμε αυτό με το ποσοστό των γυναικών στη βάση δεδομένων εμπειρογνωμόνων μας, το οποίο είναι μόνο 25%, θα έχετε μια σαφή ένδειξη ότι προσπαθούμε να κάνουμε ό,τι καλύτερο. Επιπροσθέτως, η Επιτροπή ενθαρρύνει τις γυναίκες εμπειρογνώμονες να εγγραφούν στη βάση δεδομένων μας. " ευρωπαϊκή πλατφόρμα για τις γυναίκες επιστήμονες που δημιουργήθηκε στα τέλη του 2005 θα μας βοηθήσει σε αυτόν τον τομέα. Αυτά είναι τα πράγματα που σκοπεύουμε να κάνουμε.
<SPEAKER ID="284" NAME="DanutBudreikait" AFFILIATION="ALDE">
(LT) Θα ήθελα να εξετάσω αυτό το θέμα σε ευρύτερο επίπεδο - όχι μόνο τη συμμετοχή των γυναικών στην επιστήμη, αλλά και των ανδρών. " Ευρώπη χάνει στον ανταγωνισμό με τις "ΠΑ. Όλο και περισσότεροι επιστήμονες (άνδρες και γυναίκες) φεύγουν για τις "ΠΑ, διότι εκεί έχουν καλύτερες αμοιβές και συνθήκες εργασίας. Τι σκοπεύουμε να κάνουμε για να μένουν οι επιστήμονές μας στην Ευρώπη και για να έρθουν και άλλοι εδώ;
<SPEAKER ID="285" NAME="Janez Potočnik">
Μέλος της Επιτροπής. (EN) Αυτή είναι μια άλλη διάσταση του ζητήματος που πρέπει να εξετάσουμε πολύ προσεκτικά. " κινητικότητα των ατόμων είναι σημαντική για την επιτυχία της έρευνας που διεξάγεται στην Ευρώπη ή σε οποιοδήποτε μέρος του κόσμου, διότι η γονιμοποίηση εγκεφάλων επιτυγχάνεται μέσω της κινητικότητας των εγκεφάλων. Φυσικά, κανείς δεν θέλει να εκπαιδεύονται τα άτομα στη χώρα του -τουλάχιστον σε επίπεδο δευτεροβάθμιας εκπαίδευσης- και κατόπιν να φεύγουν και να ζουν έξω από αυτήν. Αν συμβαίνει αυτό, πρέπει σαφώς να δημιουργήσουμε στενούς δεσμούς με τα άτομα που ζουν μακριά από τις χώρες μας, για παράδειγμα στις "νωμένες Πολιτείες. Έχουμε έναν ειδικό πρόγραμμα στο ΠΠ7 που κάνει ακριβώς αυτό. Συνεπώς, η δημιουργία δικτύων με τα άτομα στο εξωτερικό, ώστε να μην χάνονται τελικά, είναι εξαιρετικής σημασίας.
<P>
Παρά ταύτα, η διαρροή εγκεφάλων εξακολουθεί να αποτελεί ένα ζήτημα που πρέπει να αντιμετωπίσουμε πολύ σοβαρά. Στην Ευρώπη τα πρόσφατα δεδομένα δεν είναι πολύ ανησυχητικά. Φυσικά υπάρχουν διαφορές μεταξύ των κρατών μελών, αλλά σε πολλές από τις χώρες, πολλά πολύ γνωστά πανεπιστήμια αναφέρουν ότι υπάρχει επίσης μια τεράστια εισροή σπουδαστών στην Ευρωπαϊκή Ένωση. Πρόσφατα επισκέφθηκα την Ινδία και έμαθα ότι 17 000 φοιτητές έρχονται από την Ινδία στο "νωμένο Βασίλειο κάθε χρόνο για να σπουδάσουν σε ευρωπαϊκό έδαφος. Πιστεύω ότι αυτή η ροή είναι καλή και σημαντική και πρέπει να την προωθήσουμε.
<P>
Ωστόσο, η διαρροή εγκεφάλων είναι φυσικά κάτι άλλο. Πρέπει να την προσέξουμε ιδιαίτερα, αλλά υπάρχουν πολλοί λόγοι που τη δημιουργούν, για παράδειγμα η ελκυστικότητα της καριέρας, η κοινωνική φορητότητα, τα συνταξιοδοτικά δικαιώματα, πολλά πράγματα που αλληλοσυνδέονται. Δεν υπάρχει απλή απάντηση σε αυτό το είδος της ερώτησης.
<SPEAKER ID="286" NAME="Πρόεδρος">
Σας ευχαριστούμε, Επίτροπε Potočnik.
<P>
Περνάμε τώρα στις ερωτήσεις προς τον Επίτροπο Verheugen.
<P>
Θα ήθελα να ενημερώσω τους συναδέλφους ότι η Ώρα των Ερωτήσεων θα επιμηκυνθεί κατά 20 λεπτά περίπου σήμερα και θα ήθελα να ευχαριστήσω τους διερμηνείς προκαταβολικά για την υπομονή τους.
<P>
Θέμα: Παραποίηση φαρμάκων
<P>
Στο ψήφισμά του για την παραποίηση φαρμάκων τον Σεπτέμβριο 2006 (Ρ6_ΤΑ(2006)0351), το Ευρωπαϊκό Κοινοβούλιο ζήτησε από την Κοινότητα να εφοδιαστεί επειγόντως με μέσα αποτελεσματικής αντιμετώπισης των παράνομων πρακτικών που έχουν σαν αντικείμενο την παραποίηση φαρμάκων. Ζήτησε από την Επιτροπή να προχωρήσει μακρύτερα από την Ανακοίνωση της "Στρατηγική ενίσχυσης των δικαιωμάτων πνευματικής ιδιοκτησίας σε τρίτες χώρες", και ειδικότερα, παρακινεί την Ευρωπαϊκή Ένωση να λάβει τα απαραίτητα μέτρα καταπολέμησης της πληγής αυτής που ονομάζεται "παραποίηση φαρμάκων" στο έδαφός της.
<P>
Ποια συγκεκριμένα μέτρα έχει λάβει η Επιτροπή από τον Σεπτέμβριο του 2006 για την καταπολέμηση της παραποίησης φαρμάκων εντός της ΕΕ και εκτός αυτής; Ειδικότερα, ποια μέτρα έχει λάβει για την ενίσχυση των ελέγχων των πωλήσεων φαρμάκων μέσω του Διαδικτύου;
<SPEAKER ID="288" NAME="Günter Verheugen">
Αντιπρόεδρος της Επιτροπής. (DE) Κυρία Πρόεδρε, η Επιτροπή έχει επίγνωση ότι η παραποίηση φαρμάκων -στην οποία αναφέρθηκε η αξιότιμη βουλευτής- είναι ένα παγκόσμιο πρόβλημα, καθώς και ότι μπορεί να έχει σοβαρές συνέπειες για την υγεία των ανθρώπων. Για τον λόγο αυτόν, παρακολουθούμε πολύ στενά το πρόβλημα αυτό και δεν θέλω να σας αποκρύψω την πολύ σοβαρή ανησυχία μου για το θέμα αυτό.
<P>
" Επιτροπή κατήρτισε μια γενική στρατηγική κατά της παραποίησης των φαρμάκων στην Ευρωπαϊκή Ένωση και διαβεβαιώνει -λόγω των διεθνών επιπτώσεων του προβλήματος- ότι είναι συνηθισμένη να συνεργάζεται και να συμπληρώνει το έργο διεθνών εταίρων, όπως η Παγκόσμια Οργάνωση Υγείας και το Συμβούλιο της Ευρώπης.
<P>
Το κοινοτικό νομικό πλαίσιο που επιτρέπει στις αρχές να κατάσχουν παραποιημένα φάρμακα που εισήχθησαν στην κοινοτική αγορά ή ανακαλύφθηκαν σε αυτήν αποτελείται από την κοινοτική νομοθεσία για τα φάρμακα, για τις ενέργειες των τελωνείων και για την εφαρμογή των δικαιωμάτων πνευματικής ιδιοκτησίας. Τα κράτη μέλη είναι εκείνα που ευθύνονται πρωτίστως για την εφαρμογή των κείμενων διατάξεων.
<P>
Τα προηγούμενα πέντε χρόνια, αποκάλυψαν στην αγορά της ΕΕ, 27 περιπτώσεις παραποίησης φαρμάκων στη νόμιμη αλυσίδα εφοδιασμού και 170 περιπτώσεις στη μαύρη αγορά. Μολονότι αυτή η ποσότητα μπορεί να μην φαίνεται μεγάλη, προφανώς δεν είναι μικρότερη από τα παραποιημένα φάρμακα που κατάσχονται από τους τελωνειακούς υπαλλήλους στα εξωτερικά μας σύνορα, όπου σημειώθηκε σημαντική αύξηση τα τελευταία χρόνια.
<P>
Οι στατιστικές για το 2005 αποδεικνύουν ότι οι τελωνειακοί υπάλληλοι κατάσχεσαν 560 000 παραποιημένα φάρμακα στα εξωτερικά σύνορα της ΕΕ το εν λόγω έτος. Από μια πρώτη ανάλυση των στοιχείων των κρατών μελών για το 2006 προκύπτει ότι ο αριθμός των παραποιημένων φαρμάκων που κατασχέθηκαν αυτό το έτος από τα τελωνεία αναμένεται να ανέλθουν σε περισσότερα από 1,5 εκατομμύρια, κάτι που συνεπάγεται μια δραματική αύξηση.
<P>
Στην ανακοίνωσή της προς το Συμβούλιο, το Ευρωπαϊκό Κοινοβούλιο και την Οικονομική και Κοινωνική Επιτροπή σχετικά με το πώς μπορούν τα τελωνεία να ανταποκριθούν στις τελευταίες εξελίξεις στην παραποίηση και την πειρατεία αγαθών και προϊόντων, η Επιτροπή κατέθεσε ένα σχέδιο δράσης που περιλαμβάνει μια σειρά από συγκεκριμένα μέτρα με τα οποία μπορεί να καταπολεμηθεί αυτή η αύξηση.
<P>
" αρχή έγινε ήδη με δύο από τα σημαντικότερα αυτών των μέτρων, δηλαδή τη δημιουργία ενός ηλεκτρονικού συστήματος για την ταχεία ανταλλαγή πληροφοριών μεταξύ των τελωνειακών αρχών σχετικά με κινδύνους νέων ειδών παραποίησης καθώς και τη δημιουργία ενός συστήματος μέσω του οποίου οι επιχειρήσεις θα μπορούν να υποβάλουν στις τελωνειακές αρχές, όσο το δυνατόν πιο γρήγορα, πληροφορίες που χρειάζονται σχετικά με παραποιήσεις, ούτως ώστε να μπορούν να αναλάβουν δράση κατά αυτών. Επίσης η Επιτροπή, τον Μάρτιο του 2006, προσπάθησε να ευαισθητοποιήσει την κοινή γνώμη για αυτό το πρόβλημα προειδοποιώντας για τη διαθεσιμότητα παραποιημένων φαρμάκων στο Διαδίκτυο.
<P>
Σε αυτήν την προειδοποίηση, η Επιτροπή ανακοίνωσε δημοσίως ότι θα δρομολογηθεί ένα πρόγραμμα για την ανάλυση της κατάστασης και ότι, σε συνεργασία με τα κράτη μέλη, ο Ευρωπαϊκός Οργανισμός Φαρμάκων και οι διεθνείς εταίροι θα εξετάσουν κατά πόσον η προστασία της δημόσιας υγείας καθιστά αναγκαία κάποια παρέμβαση. Το πρόγραμμα θα μελετήσει τέτοιου τύπου ζητήματα, όπως για παράδειγμα το εμπόριο παραποιημένων φαρμάκων μέσω του Διαδικτύου.
<P>
" Επιτροπή σκοπεύει να βασιστεί σε αυτήν την ανάλυση, για την οποία ξεκίνησαν ήδη οι εργασίες, και με βάση αυτήν θα καταλήξει σε πολιτικές λύσεις όσον αφορά το ερώτημα του πώς θα μπορέσουν να καλυφθούν πιθανά νομικά κενά. Εάν αποδειχθεί ότι είναι απαραίτητο, θα πρέπει να πραγματοποιήσουμε μια συνολική αναθεώρηση του ευρωπαϊκού δικαίου για τα φάρμακα. Αυτές οι προσπάθειες για την επίλυση της κατάστασης θα βασιστούν ασφαλώς σε εκτιμήσεις επιπτώσεων, αλλά θα ήθελα να σας διαβεβαιώσω ότι θα πράξουμε ό,τι περνάει από το χέρι μας για να εμποδίσουμε τα παραποιημένα φάρμακα να καταλήγουν στις αγορές μας στο μέλλον και να θέτουν έτσι σε κίνδυνο την ανθρώπινη υγεία.
<SPEAKER ID="289" NAME="Sarah Ludford" AFFILIATION="ALDE">
(EN) Σας ευχαριστώ, κύριε Επίτροπε. Προσβλέπω στο σχέδιο δράσης, αλλά ανησυχώ για το αν η κλίμακα της ανταπόκρισης θα είναι ίδια με την κλίμακα του προβλήματος. Πριν από δύο εβδομάδες, το Διεθνές Συμβούλιο Ελέγχου Ναρκωτικών μίλησε για την "πλημμύρα παραποιημένων φαρμάκων", ίσως το 25-50% των φαρμάκων στις αναπτυσσόμενες χώρες είναι παραποιημένα και στην Ευρώπη, όπως αναφέρατε, οι πωλήσεις μέσω του Διαδικτύου είναι μία από τις βασικές προκλήσεις. Μπορούμε να προσπαθήσουμε να βοηθήσουμε στον εντοπισμό των ατόμων και των επιχειρήσεων που κρύβονται πίσω από αυτούς τους παράνομους δικτυακούς τόπους;
<P>
Μπορούμε, διατηρώντας ταυτόχρονα τις λεωφόρους για παράλληλο εμπόριο, να προσπαθήσουμε να διασφαλίσουμε ότι η παρανομία δεν θα περάσει στο παράλληλο εμπόριο;
<P>
Τι πιστεύετε για μια απαγόρευση της ανασυσκευασίας των φαρμάκων;
<P>
Ποια παραθυράκια της νομοθεσίας σκέφτεστε να κλείσετε;
<P>
Μπορούμε να έχουμε ποινική νομοθεσία για την ευθυγράμμιση των ορισμών και των ποινών για τα αδικήματα στον τρίτο πυλώνα επιβολής του νόμου; Νομίζω απλώς ότι πρέπει να υπάρχει μεγαλύτερη αίσθηση επιτακτικότητας. Αυτό το πρόβλημα σκοτώνει ανθρώπους και βλάπτει σοβαρά την υγεία.
<SPEAKER ID="290" NAME="Günter Verheugen">
Αντιπρόεδρος της Επιτροπής. (DE) Κυρία Ludford, δεν μπορώ παρά να συμφωνήσω με όλα όσα επισημάνατε. Ο στόχος είναι το σχέδιο για το οποίο ομιλώ να συμπληρώσει τα υφιστάμενα διεθνή μέτρα που έχουν ήδη ληφθεί από την Παγκόσμια Οργάνωση Υγείας και το Συμβούλιο της Ευρώπης, και να επινοηθεί μια λύση τύπου τηλεϊατρικής για την Ευρώπη, την ώρα που το παράλληλο σχέδιο για την εμπορία θα ασχολείται ειδικά με εκείνες τις πτυχές που σχετίζονται με την ασφάλεια των ασθενών.
<P>
Εάν θέλουμε πραγματικά να επιλύσουμε το πρόβλημα, πρέπει πρώτα να μάθουμε ποια ακριβώς είναι η κατάσταση. Για τον λόγο αυτόν, ζητήσαμε από τα κράτη μέλη τις απαιτούμενες πληροφορίες. Πιστεύω ότι θα έχουμε αντιπαραβάλει όλες τις πληροφορίες που χρειαζόμαστε μέχρι το τέλος αυτού του έτους και τότε θα μπορούμε να λάβουμε ορισμένες αποφάσεις.
<P>
Έχω την ίδια άποψη με εσάς όσον αφορά την κατάσταση στις αναπτυσσόμενες χώρες, η οποία είναι απολύτως σκανδαλώδης. Κατά τη διάρκεια σχετικής συζήτησης σε αυτό το Σώμα πέρυσι, είχα επισημάνει ότι θα κάνουμε ό,τι περνάει από το χέρι μας για να βοηθήσουμε τις αναπτυσσόμενες χώρες να δημιουργήσουν τις δομές εκείνες που θα διασφαλίσουν ότι τα φάρμακα που καταλήγουν στις αγορές τους ανταποκρίνονται στις διεθνείς προδιαγραφές. Το πρόβλημα είναι, πολύ απλά, ότι σε πολλές αναπτυσσόμενες χώρες οι διοικητικές δομές που απαιτούνται για να ασκηθεί ο κατάλληλος έλεγχος είναι ανύπαρκτες. Για τον λόγο αυτόν, συμφωνώ με τον συνάδελφό μου Επίτροπο κ. Michel στο ότι είναι ζωτικής σημασίας για την ανάπτυξη να εντείνουμε τις προσπάθειές μας προκειμένου να στηρίξουμε τις αναπτυσσόμενες χώρες σε αυτή τους την προσπάθεια.
<P>
Θέμα: Μέτρα για την ενίσχυση της ευρωπαϊκής επιχειρηματικότητας
<P>
Στα πλαίσια της Στρατηγικής της Λισαβόνας, της Ευρωπαϊκής Στρατηγικής για την Ανάπτυξη και την Απασχόληση και της Ευρωπαϊκής Ατζέντας για την Επιχειρηματικότητα με ποια μέτρα προτίθεται η Ευρωπαϊκή Επιτροπή να ενισχύσει την επιχειρηματικότητα ιδιωτών και ιδιαίτερα νέων και τη δημιουργία δίκαιου περιβάλλοντος για την ανάληψη κινδύνου και με στόχο τον εκσυγχρονισμό, την ανάπτυξη και την ανταγωνιστικότητα της ευρωπαϊκής οικονομίας;
<SPEAKER ID="292" NAME="Günter Verheugen">
Αντιπρόεδρος της Επιτροπής. (DE) Πρόκειται για ένα θέμα που με ενδιαφέρει ιδιαίτερα. " ευρωπαϊκή οικονομία δεν έχει τη δυναμική που θα μπορούσε να έχει, δεν δημιουργεί τόσες πολλές θέσεις εργασίας όσες θα μπορούσε και η βασική αιτία είναι ότι δεν έχουμε αρκετές επιχειρήσεις. Δεν έχουμε αρκετές επιχειρήσεις διότι δεν έχουμε στην Ευρώπη αρκετούς ανθρώπους που να είναι πρόθυμοι να αναλάβουν επιχειρηματικές πρωτοβουλίες και να επωμιστούν τον επιχειρηματικό κίνδυνο.
<P>
Ως εκ τούτου, η σημαντικότερη απάντηση στην ερώτησή σας είναι ότι χρειαζόμαστε στις ίδιες μας τις κοινωνίες μια μεγαλύτερη κατανόηση για το ότι οι επιχειρήσεις είναι αυτές που δημιουργούν θέσεις εργασίας, ότι πρέπει να υπάρχουν επιχειρηματίες που να έχουν το θάρρος να το κάνουν αυτό και ότι η επιχειρηματική δραστηριότητα πρέπει να γίνεται αποδεκτή ως μια κοινωνικά υπεύθυνη και κοινωνικά επωφελής δραστηριότητα. Επομένως, πρέπει να εργαστούμε για μεγαλύτερη κοινωνική αποδοχή των επιχειρηματικών πρωτοβουλιών. " Επιτροπή έχει αναπτύξει ένα μεγάλο αριθμό πρωτοβουλιών στο θέμα αυτό τα τελευταία δύο χρόνια.
<P>
Πέρυσι, η Ευρωπαϊκή Ατζέντα για την Επιχειρηματικότητα δημοσίευσε μια έκθεση προόδου, από την οποία μπορείτε να διαπιστώσετε ότι αυξήσαμε κατά πολύ τους πόρους για τα κοινοτικά χρηματοδοτικά μέσα για τις επιχειρήσεις, ότι δώσαμε το ερέθισμα για την ίδρυση μικρών εταιρειών από μαθητές και σπουδαστές, με σκοπό να μπορέσουν να μάθουν την επιχειρηματική δραστηριότητα, ενώ διαθέτουμε και την τράπεζα δεδομένων που την διαχειρίζονται τα ευρωπαϊκά κέντρα πληροφόρησης και βοηθά στην εξεύρεση επιχειρηματικών εταίρων.
<P>
Εάν η Ευρώπη θέλει να δημιουργήσει ανάπτυξη και απασχόληση, πρέπει να διαμορφώσει ένα γενικό κοινωνικό πλαίσιο που θα ενθαρρύνει την επιχειρηματική πρωτοβουλία. Επειδή ο τρόπος σκέψης διαμορφώνεται νωρίς στη ζωή, η εκπαίδευση μπορεί να συμβάλει σημαντικά στην επιτυχή προώθηση της επιχειρηματικότητας. Με βάση το έργο που έχει πραγματοποιηθεί στα κράτη μέλη, η Επιτροπή μπόρεσε να εγκρίνει μια ανακοίνωση σχετικά με την προώθηση της επιχειρηματικότητας στα σχολεία και τα πανεπιστήμια τον Φεβρουάριο του 2006.
<P>
Θα ήθελα να δω όλους τους ευρωπαίους μαθητές και σπουδαστές να αποκτήσουν την ευκαιρία να έρθουν σε επαφή με την επιχειρηματική πραγματικότητα κατά τη διάρκεια της σχολικής τους φοίτησης και των σπουδών τους. Σε πολλές ευρωπαϊκές χώρες αυτό πραγματοποιείται ήδη με υποδειγματικό τρόπο. Ωστόσο, σε κάποιες χώρες εξακολουθούν να υπάρχουν ακόμα ουσιαστικές ελλείψεις.
<P>
Αυτήν τη στιγμή, η Επιτροπή ασχολείται εντατικά με την προώθηση επιχειρηματικών τρόπων σκέψης σε πανεπιστημιακό επίπεδο. Γνωρίζουμε ότι οι εμπειρίες στην Αμερική ήταν εξαιρετικά θετικές. Πανεπιστήμια που προσφέρουν τη διδασκαλία επιχειρηματικών δεξιοτήτων και τρόπου σκέψης αναφέρουν μεγάλες επιτυχίες, καθώς ένα πολύ μεγαλύτερο ποσοστό αποφοίτων από αυτά τα πανεπιστήμια είναι πρόθυμοι να ιδρύσουν μια επιχείρηση μετά την ολοκλήρωση των σπουδών τους από ό,τι συμβαίνει εδώ.
<P>
Υπάρχουν ακόμη τρεις σημαντικοί τρόποι με τους οποίους μπορούμε να συμβάλουμε ώστε να καταστεί ευκολότερη για τους ανθρώπους η ίδρυση μιας επιχείρησης. Πρώτον, υπάρχει το συνολικό σχέδιο "βελτίωση της νομοθεσίας" με την απλούστευση του νόμου και τη μείωση της γραφειοκρατίας. Πολλοί άνθρωποι κωλύονται ψυχολογικά να ιδρύσουν μια επιχείρηση, διότι πιστεύουν ότι υπάρχουν πάρα πολλοί και υπερβολικά περίπλοκοι κανονισμοί.
<P>
Δεύτερον, επειδή πολλοί άνθρωποι δεν ξεκινούν καν να ιδρύσουν μια επιχείρηση διότι πιστεύουν ότι είναι υπερβολικά περίπλοκο, προτείναμε πέρυσι στο Ευρωπαϊκό Συμβούλιο ότι τα κράτη μέλη θα πρέπει να δεσμευτούν ότι θα περιορίσουν τον χρόνο που είναι απαραίτητος για να ιδρυθεί μια επιχείρηση σε μία εβδομάδα. Αυτό θα πρέπει να έχει επιτευχθεί σε όλα τα κράτη μέλη μέχρι το τέλος του τρέχοντος έτους.
<P>
Τέλος, θα ήθελα να επισημάνω ότι εξετάζουμε επισταμένα το ζήτημα των αρνητικών επιπτώσεων της χρεοκοπίας. Πώς αντιμετωπίζουμε την αποτυχία της πρώτης προσπάθειας; Όπως γνωρίζετε, στην Αμερική δεν αποτελεί καν πρόβλημα κοινωνικά εάν η πρώτη επιχειρηματική προσπάθεια αποτύχει. Σε πολλές ευρωπαϊκές χώρες, η πρώτη αποτυχία είναι και η τελευταία.
<P>
Το τελευταίο σημείο που θα ήθελα να αναφέρω είναι το πρόβλημα της χρηματοδότησης, το οποίο αποτελεί ένα καίριο πρόβλημα για τη δημιουργία νέων επιχειρήσεων. " Επιτροπή αύξησε σημαντικά τη διαθέσιμη χρηματοδότηση για την περίοδο 2007-2013. Το μεγαλύτερο μέρος τους προγράμματος ανταγωνιστικότητας και καινοτομίας κατευθύνεται στα χρηματοδοτικά μέσα: διαθέτουμε άνω του 1 δισεκατομμυρίου ευρώ για πιστώσεις και αντεγγυήσεις, για εθνικές εγγυήσεις και άλλα σύγχρονα χρηματοδοτικά μέσα, συμπεριλαμβανομένης της διάθεσης κεφαλαιουχικών μεριδίων. Το πρόγραμμα έγινε πολύ θετικά αποδεκτό από τις μικρομεσαίες επιχειρήσεις.
<P>
Συνολικά λοιπόν λάβαμε ένα ευρύ φάσμα μέτρων, τα οποία ελπίζω να ενθαρρύνουν περισσότερες νέες επιχειρήσεις στην Ευρώπη.
<SPEAKER ID="293" NAME="Μαρία Παναγιωτοπούλου-Κασσιώτου" AFFILIATION="PPE-DE">
Κυρία Πρόεδρε, ευχαριστώ, κύριε Επίτροπε, για την πλήρη απάντηση που μου δώσατε. Eπιτρέψτε μου να ζητήσω τη γνώμη σας σχετικά με το αν θα ήταν δυνατόν να υπολογισθεί το κεφάλαιο που φέρει κάθε νέος και που δεν είναι μετρήσιμο ως υλικό αγαθό αλλά ως πνευματικό, ώστε να αποτελεί κριτήριο επιλεξιμότητας για ίδρυση επιχειρήσεων. Τονίσατε τη σημασία της εκπαίδευσης, πώς όμως θα μετρώνται τα προσόντα των νέων;
<SPEAKER ID="294" NAME="Günter Verheugen">
Αντιπρόεδρος της Επιτροπής. (DE) Αυτή είναι μια πολύ σημαντική ερώτηση, αξιότιμη βουλευτά, αλλά δεν είμαι σε θέση να σας απαντήσω διότι η Επιτροπή δεν δίνει χρήματα σε μεμονωμένες εταιρείες. Αυτή είναι μια ερώτηση για τις τράπεζες. Πώς συμπεριφέρονται οι τράπεζες στους ανθρώπους που παρουσιάζονται σε αυτές με μια καλή ιδέα, μια καλή μόρφωση και επιχειρηματικό ταλέντο; Αναγνωρίζουν αυτό το ταλέντο, παραδέχονται το θάρρος τους να θέλουν να κάνουν κάτι, το ενθαρρύνουν ή μήπως συμπεριφέρονται ως γραφειοκράτες; Πιστεύω ότι τα ευρωπαϊκά χρηματοπιστωτικά ιδρύματα έχουν τη σύνεση ώστε να λαμβάνουν υπόψη αυτά που είπατε, τα προσόντα ενός ανθρώπου που θέλει να ιδρύσει μια επιχείρηση, το ταλέντο του, τις γνώσεις του και την ικανότητά του, όταν ελέγχουν τη φερεγγυότητά του. Το μόνο που μπορούμε να κάνουμε είναι να ενθαρρύνουμε τις τράπεζες να το κάνουν αυτό. Δεν μπορούμε να τις εξαναγκάσουμε.
<SPEAKER ID="295" NAME="DanutBudreikait" AFFILIATION="ALDE">
(LT) Έτυχε να διαβάσω ορισμένα στοιχεία και εκτιμήσεις σύμφωνα με τα οποία μόνο το 10% των ατόμων που ανήκουν στο εργατικό δυναμικό μπορούν να γίνουν επιχειρηματίες, να αποκτήσουν τη δική τους επιχείρηση και να γίνουν εργοδότες. Το υπόλοιπο 90% έχουν μόνο τις ικανότητες για να γίνουν μισθωτοί. Πιστεύετε ότι όλες οι δράσεις προγραμμάτων που εφαρμόζονται θα μπορέσουν να αυξήσουν τον αριθμό των δραστήριων ατόμων στην κοινωνία μας;
<SPEAKER ID="296" NAME="Günter Verheugen">
Αντιπρόεδρος της Επιτροπής. (DE) Όποιος πληροί τις νομικές προϋποθέσεις μπορεί να γίνει επιχειρηματίας. Θεωρητικά, κάποιος μπορεί να φανταστεί μια κοινωνία με 100% επιχειρηματίες, καθώς δεν υπάρχουν περιορισμοί. Όπως προείπα, οι περιορισμοί υπάρχουν διότι σε ορισμένες χώρες στην Ευρώπη επικρατεί μια νοοτροπία, σύμφωνα με την οποία οι άνθρωποι προτιμούν να είναι υπάλληλοι παρά να αναλάβουν τον κίνδυνο της αυτονομίας τους. Θα μπορούσα να αναφέρω τα κράτη μέλη, στα οποία συμβαίνει αυτό. Υπάρχουν όμως επίσης τα εμπόδια που ανέφερα.
<P>
Το να γίνει κάποιος επιχειρηματίας είναι μια απόφαση που ο καθένας πρέπει να λάβει για τον εαυτό του. Δεν μπορούμε να υποχρεώσουμε κανέναν να το κάνει. Το μόνο που μπορούμε να κάνουμε -και που πραγματικά κάνουμε κατά τέτοιον τρόπο που δεν έχει συμβεί ποτέ μέχρι τώρα στην Ευρώπη- είναι να ενθαρρύνουμε τους ανθρώπους να πραγματοποιήσουν το βήμα προς την επιχειρηματικότητα και να καταστήσουμε αυτό το βήμα ευκολότερο γι' αυτούς, όσο περισσότερο μπορούμε. Είμαι αρκετά σίγουρος ότι οι προσπάθειές μας θα στεφθούν με επιτυχία, αλλά δεν πρόκειται για ένα βραχυπρόθεσμο έργο· είναι ένα έργο που θα χρειαστεί μεγάλη προσπάθεια σε βάθος χρόνου.
<P>
Θέμα: Τομέας της μηχανικής στην ΕΕ
<P>
Στο πλαίσιο της Ατζέντας της Λισσαβόνας συζητείται να "απελευθερώσουμε" το ευρωπαϊκό δυναμικό και να επικεντρωθούμε στη δημιουργία μεγαλύτερης ανάπτυξης και απασχόλησης. Όμως ο τομέας της μηχανικής, ένας τομέας ο οποίος μπορεί να παράσχει και τα δύο αυτά πράγματα, πολύ συχνά παραμελείται εδώ στην Ευρώπη. Στην Κίνα, κάθε χρόνο αποφοιτούν 1 εκατομμύριο και πλέον διπλωματούχοι μηχανικοί. Εάν συγκρίνουμε αυτό με την Ευρωπαϊκή Ένωση διαπιστώνουμε ότι οι αντίστοιχοι αριθμοί για την ΕΕ είναι περίπου 170.000 με πτωτική τάση. Στο "νωμένο Βασίλειο μόνο έχει υπολογιστεί ότι έως το 2012 ο τομέας μεταποίησης και μηχανικής δεν θα είναι σε θέση να ανταποκριθεί στις απαιτήσεις για απόφοιτους και μαθητευόμενους μόνο με την είσοδο των νεοεισερχομένων ατόμων. Με ποιο τρόπο προτίθεται η ΕΕ να αντισταθμίσει τον ανταγωνισμό που δημιουργείται από τις νέες αναδυόμενες οικονομίες και να προσλάβει και να εκπαιδεύσει την απαιτούμενη εργατική δύναμη εδώ στην Ευρώπη;
<SPEAKER ID="298" NAME="Günter Verheugen">
Αντιπρόεδρος της Επιτροπής. (DE) " Επιτροπή συμφωνεί με την αξιότιμη βουλευτή ότι ο κλάδος των μηχανικών είναι ιδιαίτερα σημαντικός για την ευρωπαϊκή οικονομία στο σύνολό της, ειδικά όσον αφορά τη στρατηγική μας για μεγαλύτερη ανάπτυξη και απασχόληση. Το έργο των μηχανικών είναι ουσιαστικό για πολλούς τομείς της οικονομίας και, ως εκ τούτου, χρήζει της απόλυτης προσοχής μας.
<P>
Μια ομάδα εργασίας υψηλού επιπέδου, ο "διάλογος μηχανολόγων μηχανικών", ιδρύθηκε στα τέλη του 2005 για να προβεί σε μια ολοκληρωμένη ανάλυση της ανταγωνιστικότητας του τομέα. Αυτή η πρωτοβουλία έπεται μιας παρόμοιας δράσης σε άλλους μεταποιητικούς τομείς, ενώ περαιτέρω πρωτοβουλίες θα ακολουθήσουν σύντομα.
<P>
Τα πρώτα ευρήματα της ομάδας εργασίας καταδεικνύουν ότι τα ζητήματα της κατάρτισης και των προσόντων αποτελούν σοβαρή πρόκληση για τον μεταποιητικό κλάδο. Όχι μόνο οι απόλυτοι αριθμοί των νεαρών τεχνικών που εισέρχονται στον εργασιακό βίο είναι ανεπαρκείς, αλλά υπάρχουν επίσης προβλήματα όσον αφορά τη διατήρηση καταρτισμένου προσωπικού στη βιομηχανία, καθώς και τη δημόσια εικόνα των μηχανικών. Υπάρχουν επίσης προβλήματα με την απαραίτητη προσαρμογή στις διάφορες αλλαγές που λαμβάνουν χώρα στην παρούσα φάση.
<P>
" Επιτροπή εξετάζει αυτά τα θέματα από κοινού με τη βιομηχανία και τα κράτη μέλη. Επειδή η Επιτροπή έχει μόνο μια πολύ περιορισμένη εντολή στον τομέα της επαγγελματικής κατάρτισης, είναι ιδιαιτέρως σημαντικό να συμβάλουν και οι άλλες ομάδες και τα θιγόμενα μέρη. Ειδικότερα, η Επιτροπή συγκρίνει τις διαφορετικές προσεγγίσεις των κρατών μελών με σκοπό να εξεύρει τις καλύτερες δυνατές λύσεις και να προσδιορίσει το σωστό πλαίσιο για την ανάπτυξη της καινοτομίας. Τα κράτη μέλη πρέπει να πράξουν περισσότερα, ειδικά όσον αφορά το περιεχόμενο των σεμιναρίων, τη διά βίου μάθηση και την κινητικότητα των εργαζομένων, ενώ έγκειται στη βιομηχανία να καθορίσει επακριβώς τις μελλοντικές απαιτήσεις και να καταστήσει τα τεχνικά επαγγέλματα περισσότερο ελκυστικά.
<P>
Όλα αυτά αποτελούν αναπόσπαστο τμήμα της προσέγγισης της Επιτροπής σε σχέση με τη βιομηχανική πολιτική και σκοπεύουμε φέτος να ενημερώσουμε το Κοινοβούλιο και το Συμβούλιο σχετικά με τον βαθμό στον οποίο οι προτάσεις μας για τη βιομηχανική πολιτική οδήγησαν σε πρόοδο.
<SPEAKER ID="299" NAME="Glenis Willmott" AFFILIATION="PSE">
(EN) Στην περιφέρειά μου, στα East Midlands, έχουμε ένα άριστο παράδειγμα ενός σχεδίου που εφάρμοσε μια προορατική προσέγγιση στις διαρθρωτικές αλλαγές στην περιοχή. Αυτό τα σχέδιο, χρηματοδοτούμενο εν μέρει από κοινοτικούς πόρους, ανέπτυξε μια κινητή μονάδα που ταξιδεύει απευθείας σε περιοχές ανησυχίας. " μονάδα ταξιδεύει σε σημεία όπου υπάρχουν ειδικά προβλήματα απολύσεων και αλλαγής επαγγελματικής ειδίκευσης. Το κινητό κέντρο πόρων προσφέρει ζωτική υποστήριξη τόσο στους εργαζόμενους που χρειάζονται αλλαγή επαγγελματικής ειδίκευσης ή επανεκπαίδευση όσο και στις εταιρείες που χρειάζονται άμεση πρόσβαση σε μια καλά εκπαιδευμένη, ειδικευμένη δεξαμενή ικανοτήτων. Επίσης ταξιδεύει σε σχολεία για να ενθαρρύνει τα παιδιά να επιλέξουν μια σταδιοδρομία στη μηχανική.
<P>
Τι κάνει η Επιτροπή για να προωθήσει αυτή την πρακτική δράση και να ενθαρρύνει άλλες ευρωπαϊκές χώρες να υιοθετήσουν παρόμοιες λύσεις;
<SPEAKER ID="300" NAME="Günter Verheugen">
Αντιπρόεδρος της Επιτροπής. (DE) Αξιότιμη βουλευτά, πιστεύω ότι αυτά είναι μέτρα που χρηματοδοτούνται από τα Ευρωπαϊκά Διαρθρωτικά Ταμεία, για τα οποία -όπως γνωρίζετε- δεν είμαι αρμόδιος. Δεν θα ήθελα να υποδείξω στους αρμόδιους Επιτρόπους, την κ. Hübner και τον κ. Špidla, τι να πράξουν. Πιστεύω, ωστόσο, ότι και οι δύο αναγνωρίζουν πλήρως τη σημασία αυτού του έργου. Θα εκλάβω την ερώτησή σας ως μια ευκαιρία για να απευθυνθώ στην κ. Hübner και στον κ. Špidla και να τους ρωτήσω ποιες ήταν οι εμπειρίες τους και επίσης να τους ζητήσω να συνεχίσουν να υποστηρίζουν τέτοιες πρωτοβουλίες, εφόσον αυτό αποδειχθεί χρήσιμο.
<P>
Θέμα: Εκπομπή διοξειδίου του άνθρακα από αυτοκίνητα
<P>
Ο Επίτροπος κ. Verheugen εμφανίζεται να αντιτίθεται στις προτάσεις του Επιτρόπου κ. Δήμα περί δεσμευτικότητας όλων των κατηγοριών αυτοκινήτων για μείωση της εκπομπής διοξειδίου του άνθρακα, ζητώντας μία περισσότερο "ολοκληρωμένη προσέγγιση". Μεταξύ των παραμέτρων που συζητούνται είναι και το καθεστώς χρήσης βιοκαυσίμων, που διασυνδέεται με ένα πολύ σημαντικό και ευαίσθητο ζήτημα για το αγροτικό δυναμικό της Ελλάδος, εκείνο του αδιεξόδου των παραγωγών ζάχαρης. Δύναται ο Επίτροπος να προσδιορίσει αν και σε τι διαφέρει η τοποθέτησή του από εκείνη του κ. Δήμα; Ειδικά για τα βιοκαύσιμα, είναι σε θέση να παρουσιάσει κάποιες συγκεκριμένες προτάσεις;
<SPEAKER ID="302" NAME="Günter Verheugen">
Αντιπρόεδρος της Επιτροπής. (DE) Αξιότιμε βουλευτά, πρέπει να παραδεχθώ ότι δεν γνωρίζω σε ποια υπόθεση βασίζεται η ερώτησή σας ή από πού μπορεί να προέρχεται η εντύπωσή σας που αποτυπώνεται στην ερώτησή σας. " υπόθεση στην οποία βασίζεται η ερώτησή σας είναι εντελώς εσφαλμένη.
<P>
Δεν υπήρχε και δεν υπάρχει η παραμικρή διαφορά ανάμεσα στον κ. Δήμα και σε εμένα όσον αφορά το θέμα των δεσμευτικών ανώτατων ορίων για τις εκπομπές CO2 - ακριβώς το αντίθετο. Εμείς οι δύο ήμασταν οι πρώτοι που επισημάναμε, τον Δεκέμβριο του προηγούμενου έτους, ότι χρειάζονται νομοθετικά μέτρα. Τον Νοέμβριο του περασμένου έτους ανακοίνωσα εδώ στο Κοινοβούλιο ότι θα προβλέψουμε νομοθετικά μέτρα με δεσμευτικά όρια.
<P>
Ενεργώντας κατ' αυτόν τον τρόπο, βασιζόμαστε στις συστάσεις της ομάδας υψηλού επιπέδου CARS 21, για τις οποίες έχω ενημερώσει το Κοινοβούλιο. Αυτή η ομάδα συνέστησε την "ολοκληρωμένη προσέγγιση" και η Επιτροπή την συμπεριέλαβε στην απόφασή της, η οποία υιοθετήθηκε με τη σύμφωνη γνώμη τόσο του κ. Δήμα όσο και τη δική μου. " ολοκληρωμένη προσέγγιση σημαίνει ότι προβλέπεται μεγαλύτερη χρήση βιοκαυσίμων για να εκπληρωθεί ο στόχος μείωσης των εκπομπών κατά μέσο όρο 120 γραμμαρίων CO2 ανά χλμ. για τον ευρωπαϊκό στόλο αυτοκινήτων.
<P>
Έχω δώσει πολλές συνεντεύξεις για αυτό ακριβώς το θέμα πριν και μετά την απόφαση της Επιτροπής, επισημαίνοντας πόσο σημαντικό είναι να αυξηθεί το ποσοστό των βιοκαυσίμων σήμερα. Είμαι επομένως πολύ ευχαριστημένος, διότι την περασμένη εβδομάδα το Ευρωπαϊκό Συμβούλιο αποφάσισε να ακολουθήσει την πρόταση της Επιτροπής και τη δική μου και να αυξήσει το ποσοστό των βιοκαυσίμων στο 10% της ευρωπαϊκής κατανάλωσης καυσίμων τα προσεχή έτη. Μπορώ, επομένως, να σας διαβεβαιώσω ότι όχι μόνο δεν υπάρχει διχογνωμία ανάμεσα στον κ. Δήμα και σ' εμένα για το θέμα αυτό, αλλά συνεργαζόμαστε για να κάνουμε ό,τι μπορούμε προκειμένου να επιτύχουμε αυτούς τους στόχους που αποφάσισε η Επιτροπή.
<SPEAKER ID="303" NAME="Γεώργιος Παπαστάμκος" AFFILIATION="PPE-DE">
(DE) Πιστεύω ότι είναι απολύτως κατανοητό ότι υπάρχουν διχογνωμίες σε δραστήρια και πολύ παραγωγικά όργανα όπως η Επιτροπή.
<P>
Θα ήθελα όμως να φωτίσετε περισσότερο τις παραμέτρους χρήσης βιοκαυσίμων. Αυτό είναι το κεντρικό σημείο της ερώτησής μου και μάλιστα μετά τις αιφνίδιες αλλαγές στην Ευρωπαϊκή Αγροτική Πολιτική σχετικά με το καθεστώς ζάχαρης, αλλαγές οι οποίες είχαν δυσμενέστατες επιπτώσεις στους τευτλοπαραγωγούς, ιδιαίτερα της περιοχής από την οποία κατάγομαι. Θα ήθελα να πληροφορηθώ, κύριε Επίτροπε, όσα αφορούν τις δυνατότητες παραγωγής βιοκαυσίμων. Εκεί θα ήθελα να εστιάσετε την απάντησή σας στη συμπληρωματική μου ερώτηση.
<SPEAKER ID="305" NAME="Günter Verheugen">
Αντιπρόεδρος της Επιτροπής. (DE) Αξιότιμε βουλευτά, όπως γνωρίζετε, η Επιτροπή καθόρισε μόνο σημεία αναφοράς στην απόφασή της σχετικά με τις εκπομπές CO2 των οχημάτων. Ένα από αυτά τα σημεία αναφοράς είναι η αύξηση στο ποσοστό των βιοκαυσίμων. Δεν υπάρχει μέχρι στιγμής κάποιο συγκεκριμένο πρόγραμμα για το πώς θα επιτευχθεί αυτή η αύξηση του ποσοστού των βιοκαυσίμων, ειδικά τώρα που το Ευρωπαϊκό Συμβούλιο ενέκρινε την πρόταση της Επιτροπής την περασμένη Παρασκευή. " Επιτροπή θα καταθέσει τώρα τις σχετικές προτάσεις πολύ σύντομα. Μπορώ, ωστόσο, να σας δηλώσω ότι η γενική πεποίθηση είναι ότι θα είμαστε σε θέση στην Ευρώπη να επιλύσουμε το πρόβλημα αναμειγνύοντας βιοκαύσιμα με συμβατικά καύσιμα που παράγονται σε διυλιστήρια. Είμαστε πεπεισμένοι ότι πρέπει να επικεντρωθούμε στα βιοκαύσιμα δεύτερης γενιάς, ούτως ώστε να αποφύγουμε τυχόν επιβλαβείς οικολογικές παρενέργειες.
<P>
" κοινή γεωργική πολιτική στηρίζει τα βιοκαύσιμα μέσω της ενιαίας στρεμματικής ενίσχυσης. Όπως γνωρίζετε, οι γεωργοί δεν επιτρέπεται να καλλιεργούν φυτά διατροφής σε γη που έχει τεθεί σε αγρανάπαυση, αλλά μπορούν να καλλιεργήσουν φυτά μη διατροφής, συμπεριλαμβανομένων φυτών για την παραγωγή βιοκαυσίμων. " καλλιέργεια τέτοιων φυτών, όπως των ζαχαρότευτλων, μπορεί να υποστηριχθεί με τη χορήγηση πριμοδοτήσεων για ενεργειακά φυτά ύψους 45 ευρώ ανά εκτάριο. Αυτός ο κανόνας επεκτάθηκε τώρα σε όλα τα κράτη μέλη. " νέα πολιτική της ΕΕ για την αγροτική και περιφερειακή ανάπτυξη προβλέπει επίσης μέτρα στήριξης για τις ανανεώσιμες μορφές ενέργειας. Το ίδιο ισχύει για το πρόγραμμα-πλαίσιο για την έρευνα, το οποίο επικεντρώνεται πρωτίστως στα βιοκαύσιμα δεύτερης γενιάς.
<SPEAKER ID="306" NAME="Πρόεδρος">
Σας ευχαριστώ, κύριε Επίτροπε και κύριοι συνάδελφοι. Ευχαριστώ τους διερμηνείς για την επιείκειά τους όσον αφορά την υπέρβαση του χρόνου μας.
<P>
Οι ερωτήσεις στις οποίες δεν δόθηκε απάντηση ελλείψει χρόνου θα λάβουν γραπτές απαντήσεις (βλ. Παράρτημα).
<P>
" Ώρα των Ερωτήσεων έληξε.
<P>
(" συνεδρίαση διακόπτεται στις 19.35 και επαναλαμβάνεται στις 21.00)

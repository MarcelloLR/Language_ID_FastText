<CHAPTER ID="014-01">
1. Το Σουδάν και το Διεθνές Ποινικό Δικαστήριο (ICC) (συζήτηση) 
<SPEAKER ID="764" NAME="Πρόεδρος">
" ημερήσια διάταξη προβλέπει τη συζήτηση έξι προτάσεων ψηφίσματος σχετικά με το Σουδάν και το Διεθνές Ποινικό Δικαστήριο.
<SPEAKER ID="153" NAME="Jean Lambert">
συντάκτης. - (EN) Κυρία Πρόεδρε, για άλλη μία φορά επιστρέφουμε στο θέμα του Σουδάν και στο τι μπορεί να γίνει για να καλέσουμε την κυβέρνηση εκεί να λογοδοτήσει για τα βάσανα του λαού αυτής της χώρας, και τις επιπτώσεις στα γειτονικά κράτη.
<P>
Το ψήφισμα αυτού του απογεύματος αφορά ιδιαίτερα το Διεθνές Ποινικό Δικαστήριο, και το γεγονός ότι, εδώ και πάνω από έναν χρόνο, έχουν εκδοθεί δύο εντάλματα σύλληψης από αυτό το Δικαστήριο κατά του Ahmad Haroun, τότε υπουργού Εσωτερικών, ο οποίος είναι σήμερα υπουργός Ανθρωπιστικών Υποθέσεων -γεγονός που πιστεύω ότι πολλοί από εμάς θεωρούμε βαθιά σοκαριστικό- και επίσης για έναν από τους πρώην ηγέτες της πολιτοφυλακής Janjaweed, Ali Muhammad Ali Abd-Al-Rahman.
<P>
Δεν έχουμε δει καμία απολύτως συνεργασία από τη σουδανική κυβέρνηση για την παράδοση αυτών των ατόμων στο Διεθνές Ποινικό Δικαστήριο, αν και η κυβέρνηση γνωρίζει πολύ καλά ότι η ιδιότητα μέλους στα "νωμένα Έθνη συνεπάγεται ορισμένες υποχρεώσεις. Βλέπουμε μια συνεχιζόμενη νοοτροπία ατιμωρησίας, όπου φαίνεται ότι κανείς δεν καλείται να λογοδοτήσει για τα πιο φριχτά εγκλήματα.
<P>
Θεωρούμε ότι όλες οι κυβερνήσεις πρέπει να λάβουν μια σθεναρή θέση σχετικά με αυτήν την κατάσταση, και το ψήφισμα λέει ότι πρέπει να καλέσουμε το Συμβούλιο Γενικών Υποθέσεων και Εξωτερικών Σχέσεων τον Ιούνιο να εγκρίνει στοχευμένα ποινικά μέτρα της ΕΕ κατά μιας σαφώς αναγνωρισμένης ομάδας σουδανών αξιωματούχων, οι οποίοι φέρουν ευθύνη για αυτήν την έλλειψη συνεργασίας, συμπεριλαμβάνοντας σε αυτήν τη δράση ξεκάθαρες οικονομικές κυρώσεις - φαίνεται ότι όταν δεν έχουν αποτέλεσμα οι κραυγές των ανθρώπων, ίσως έχει αποτέλεσμα η διακοπή της ροής του χρήματος.
<P>
" Ομάδα μου συστήνει αυτό το ψήφισμα στο Σώμα. Προσβλέπουμε σε αποφασιστική δράση και ελπίζουμε να δούμε αυτούς τους ανθρώπους, και άλλους, να οδηγούνται στη δικαιοσύνη.
<SPEAKER ID="155" NAME="Erik Meijer">
συντάκτης. - (NL) Κυρία Πρόεδρε, έναν χρόνο πριν είχαμε επίσης μια επείγουσα συζήτηση για το Σουδάν. Έκτοτε η κατάσταση έχει επιδεινωθεί, δεν έχει βελτιωθεί. " συμφωνία μεταξύ του ισλαμικού βορρά και του μη-ισλαμικού νότου, που επιτεύχθηκε μετά από έναν μακρύ εμφύλιο πόλεμο, βρίσκεται υπό πίεση. " προσωρινή συνεργασία σε μια μεταβατική κυβέρνηση και η προετοιμασία ενός δημοψηφίσματος για την ανεξαρτησία του νότου το 2011 είναι υπό πίεση, διότι τα σύνορα αυτών των περιοχών δεν έχουν οροθετηθεί οριστικά. Ο έλεγχος της πλούσιας σε πετρέλαιο κεντρικής περιοχής είναι τώρα η αιτία περαιτέρω βίας.
<P>
Επίσης, η ειρηνευτική συμφωνία δεν ισχύει στο δυτικό Νταρφούρ, καθώς άραβες νομάδες και στρατιώτες έχουν εκδιώξει το μεγαλύτερο μέρος του μαύρου πληθυσμού στο γειτονικό Τσαντ. Αυτή είναι μια σύγκρουση όχι μεταξύ υποστηρικτών του Ισλάμ και της Χριστιανοσύνης, αλλά μεταξύ νομάδων και του μόνιμου αγροτικού πληθυσμού για τον έλεγχο μιας άγονης γης που παράγει πολύ λίγα. Εξαιτίας της αύξησης του πληθυσμού και της ερημοποίησης, οι άνθρωποι χάνουν τις παραδοσιακές τους πηγές εισοδήματος και στρέφονται ο ένας εναντίον του άλλου. " κυβέρνηση είναι επίσης υπεύθυνη για την εκδίωξη του αρχικά μη-αραβικού πληθυσμού. Πλέον γίνονται μάχες από το Νταρφούρ μέχρι πίσω την πρωτεύουσα, το Χαρτούμ.
<P>
Ακόμη και όταν αυτό που είναι τώρα το Σουδάν ήταν γνωστό ως το αγγλο-αιγυπτιακό Σουδάν, ήταν αμφισβητήσιμο αν αυτή η τεράστια περιοχή με πολύ διαφορετικούς πληθυσμούς έπρεπε να γίνει ανεξάρτητη ως ένα ενιαίο κράτος. Ένα ενοποιημένο κράτος θα ήταν κυρίως το κράτος των αραβικών πληθυσμών στον βορρά, στα ανατολικά και στο κέντρο. Θα ήταν δύσκολο για τον μαύρο μουσουλμανικό πληθυσμό στα δυτικά και τους μαύρους χριστιανούς και ανιμιστές στον νότο να κερδίσουν μια ισότιμη θέση. Οι περιοχές που ήταν τότε πολύ λιγότερο ανεπτυγμένες ήταν μακριά από τη θάλασσα και προσέλκυαν ελάχιστη διεθνή προσοχή. Τελικά, κανείς δεν τους έδινε σημασία και τώρα βλέπουμε τα αποτελέσματα της αποικιακής μυωπικής πολιτικής.
<P>
Το κράτος είναι υπεύθυνο για πολλά εγκλήματα, αλλά ταυτόχρονα είναι σε μεγάλο βαθμό ένα μέσο για μία από τις εμπόλεμες πλευρές. Αυτό καθιστά δύσκολη τη συνεργασία του σε ποινικά μέτρα. Προφανώς προσπαθούμε να κρατήσουμε αυτήν την προοπτική ανοιχτή στο ψήφισμα, αλλά με την παρούσα κατάσταση δεν υπάρχουν πολλά περιθώρια αισιοδοξίας.
<SPEAKER ID="157" NAME="Filip Kaczmarek">
συντάκτης. - (PL) Είναι πραγματικά σοκαριστικό το γεγονός ότι η σουδανική κυβέρνηση έχει διορίσει τον κ. Haroun (τον πρώην υπουργό Εσωτερικών υπεύθυνο για το Νταρφούρ κατά την περίοδο 2003-2004) ως υπουργό Ανθρωπιστικών Υποθέσεων. Είναι ένα νοσηρό αστείο ότι του ανατέθηκε η ευθύνη για τις ζωές και την ασφάλεια των κατοίκων του Νταρφούρ, όταν ήταν το ίδιο άτομο που τους είχε διώξει στο παρελθόν, και ότι οι αποφάσεις σχετικά με τη μεγαλύτερη ανθρωπιστική επιχείρηση που διεξάγεται από τη διεθνή ειρηνευτική δύναμη UNAMID είναι στα χέρια του. Ας μην ξεχνάμε ότι ο σκοπός αυτής της αποστολής είναι να προστατεύσει τους άμαχους πολίτες από εγκλήματα, δηλαδή, ακριβώς το είδος των πράξεων στις οποίες ήταν αναμεμειγμένος ο κ. Haroun.
<P>
" διεθνής κοινότητα, η Ευρωπαϊκή Ένωση, η Αφρικανική Ένωση, ο Ο"Ε, ο Αραβικός Σύνδεσμος, όλοι αυτοί οι οργανισμοί πρέπει να ασκήσουν μέγιστη πίεση στη σουδανική κυβέρνηση, ούτως ώστε αυτά τα άτομα να λογοδοτήσουν τελικά στο Διεθνές Ποινικό Δικαστήριο.
<SPEAKER ID="159" NAME="Leopold Józef Rutowicz">
συντάκτης. - (PL) Κυρία Πρόεδρε, το Σουδάν είναι μια τεράστια χώρα που καλύπτει μια περιοχή 2,5 εκατομμυρίων τετραγωνικών χιλιομέτρων, με πληθυσμό περίπου 42 εκατομμύρια άτομα, που έχει καταστραφεί από δύο εμφύλιους πολέμους οι οποίοι είχαν εκατομμύρια θύματα και προκάλεσαν αναπηρίες, εξαθλίωση, και την καταστροφή των περιουσιών πολλών ακόμη εκατομμυρίων του πληθυσμού του. Ένα θέμα που ήταν στη βάση των αδελφοκτόνων συγκρούσεων ήταν οι εθνικές διαφορές -52% του πληθυσμού είναι Αφρικανοί, 39% Άραβες- και οι θρησκευτικές διαφορές - 70% είναι σουνίτες, 30% είναι ανιμιστές.
<P>
Κατά τη διάρκεια αυτών των πολέμων, ο πληθυσμός βίωσε κάθε είδους φρικαλεότητες στα χέρια όσων διέθεταν όπλα με στρατιωτική ισχύ και εξουσία, μεταξύ των οποίων φόνους, βασανιστήρια, βιασμούς, κλοπές και εκδιώξεις, εγκλήματα που διώκονται ποινικά και τιμωρούνται από το Διεθνές Ποινικό Δικαστήριο. Δυστυχώς, το ΔΠΔ δεν διαθέτει τα μέσα για να φέρει τους δράστες ενώπιον της δικαιοσύνης. Το ψήφισμα παρουσιάζει την ευρωπαϊκή άποψη όσον αφορά την παρούσα κατάσταση και το υποστηρίζω. Πιστεύω, ωστόσο, ότι σε αυτές τις συνθήκες θα άξιζε τον κόπο να εξετάσουμε τη χρήση μιας πιο δραστικής προσέγγισης, για παράδειγμα, να χρησιμοποιήσουμε ειδικές δυνάμεις του Ο"Ε για να οδηγήσουμε τους κατηγορούμενους στο ΔΠΔ, και στη συνέχεια να φυλακίσουμε εκείνους που θα κριθούν ένοχοι εξορίζοντάς τους ισόβια, χωρίς δικαίωμα επιστροφής, σε κάποιο μακρινό νησί με εύστοχο όνομα όπως το Νησί των Κακοποιών. Πιστεύω ότι αυτό θα βοηθούσε.
<SPEAKER ID="161" NAME="Μάριος Ματσάκης">
συντάκτης. - (EN) Κυρία Πρόεδρε, ο Ο"Ε εκτιμά ότι η σύγκρουση στο Σουδάν έχει προκαλέσει περίπου 300 000 θανάτους και έχει αφήσει περίπου 2,5 εκατομμύρια πρόσφυγες.
<P>
Οι αναφορές για ανείπωτες πράξεις βαρβαρότητας που συμβαίνουν στην περιοχή πληθαίνουν τα τελευταία χρόνια. Τα βάσανα του αθώου άμαχου πληθυσμού είναι αδιανόητα. Εκείνοι που υποτίθεται ότι ήταν υπεύθυνοι για την υποκίνηση και εκτέλεση εγκλημάτων πολέμου ή εγκλημάτων κατά της ανθρωπότητας πρέπει να αντιμετωπίσουν τη δικαιοσύνη και, αν κριθούν ένοχοι, πρέπει να τιμωρηθούν ανάλογα.
<P>
Αυτό δεν είναι απαραίτητο μόνο ως ένα θέμα φυσικής δικαιοσύνης, αλλά επίσης προκειμένου να διασφαλιστεί ότι αυτά τα άτομα δεν θα μπορέσουν να επαναλάβουν τα εγκλήματά τους και ότι θα παραδειγματιστούν επαρκώς άλλοι πιθανοί εγκληματίες ώστε να αποτραπούν από την εκτέλεση παρόμοιων εγκλημάτων.
<P>
Το Διεθνές Ποινικό Δικαστήριο δημιουργήθηκε για να διασφαλίσει ότι όσοι διαπράττουν εγκλήματα πολέμου και εγκλήματα κατά της ανθρωπότητας δεν μένουν ατιμώρητοι. Το Σουδάν έχει υπογράψει το Καταστατικό της Ρώμης με το οποίο ιδρύθηκε το Διεθνές Ποινικό Δικαστήριο, αλλά δεν το έχει επικυρώσει ακόμη.
<P>
Αυτό δεν αποτελεί δικαιολογία για την επανειλημμένη άρνησή του να συνεργαστεί πλήρως με αυτό το δικαστήριο σύμφωνα με το ψήφισμα 1593 του Συμβουλίου Ασφαλείας των "νωμένων Εθνών. Το Διεθνές Ποινικό Δικαστήριο εξέδωσε δύο εντάλματα σύλληψης κατά του πρώην υπουργού Εσωτερικών του Σουδάν, κ. Ahmad Haroun, και κατά του ηγέτη της πολιτοφυλακής Janjaweed, του Ali Mohammed Ali Abd-al-Rahman. Τα εντάλματα αφορούν 51 κατηγορίες για εικαζόμενα εγκλήματα πολέμου και εγκλήματα κατά της ανθρωπότητας. Για πάνω από έναν χρόνο τώρα, οι σουδανικές αρχές αρνούνται να παραδώσουν αυτά τα άτομα και, επομένως, παρακωλύουν το έργο του Διεθνούς Ποινικού Δικαστηρίου.
<P>
Αυτό είναι απολύτως και εντελώς απαράδεκτο. " εν λόγω συμπεριφορά καθιστά τη σουδανική κυβέρνηση συνένοχο αυτών των φερόμενων εγκληματιών. Καλούμε το Σουδάν να σκεφτεί εκ νέου, και να σκεφτεί γρήγορα, τη σοβαρή θέση στην οποία έχε περιέλθει προστατεύοντας αυτούς τους υπόπτους για μαζικές δολοφονίες από το χέρι του διεθνούς δικαίου. Ελπίζουμε ότι θα λογικευτούν και θα συμμορφωθούν αμέσως με το αίτημα του Διεθνούς Ποινικού Δικαστηρίου.
<SPEAKER ID="163" NAME="Tadeusz Zwiefka">
εξ ονόματος της Ομάδας PPE-DE. - (PL) Είναι πραγματικά σκανδαλώδες όταν μια χώρα που είναι μέλος των "νωμένων Εθνών αρνείται να σεβαστεί τις εκκλήσεις που της απευθύνονται από το Συμβούλιο Ασφαλείας αυτού του οργανισμού να συνεργαστεί με το Διεθνές Ποινικό Δικαστήριο. Τι μπορεί να κάνει η διεθνής κοινότητα όταν ο υπουργός Εξωτερικών του Σουδάν αρνείται να προσφέρει αυτήν τη βοήθεια και δηλώνει επίσης ότι το Δικαστήριο δεν έχει κανένα δικαίωμα να κρίνει κανέναν σουδανό πολίτη και ότι η σουδανική κυβέρνηση δεν θα επιτρέψει να δικαστεί και να καταδικαστεί κανένας σουδανός πολίτης εκτός των εθνικών δικαστηρίων της χώρας;
<P>
Βρισκόμαστε σε μια πολύ δύσκολη κατάσταση, καθώς, ως έναν βαθμό, το Σουδάν δεν εξαρτάται από τη βοήθεια ούτε της Ευρωπαϊκής Ένωσης, ούτε των "νωμένων Πολιτειών, ούτε άλλων δυτικών δημοκρατιών, αλλά έχει βασίσει την ανάπτυξή του στη βοήθεια της Κίνας. Της Κίνας, μιας χώρας που, δυστυχώς, δεν ενδιαφέρεται για τα ανθρώπινα δικαιώματα, ούτε καν στο εσωτερικό των συνόρων της. " μόνη αντίδραση που είναι δυνατή από την πλευρά μας είναι να ζητήσουμε το πάγωμα των περιουσιακών στοιχείων των σουδανών ηγετών.
<SPEAKER ID="165" NAME="Lidia Joanna Geringer de Oedenberg">
εξ ονόματος της Ομάδας PSE. - (PL) Από το 2003 η σύγκρουση στο Σουδάν έχει προκαλέσει 300 000 θύματα. Δυόμισι εκατομμύρια άτομα έχουν εγκαταλείψει τα σπίτια τους για να δραπετεύσουν από τη βία. Παρά τη μερική σταθεροποίηση της χώρας, υπάρχουν συνεχείς συγκρούσεις μεταξύ των κυβερνητικών δυνάμεων και των επαναστατών, που καθιστούν δύσκολη τη χρησιμοποίηση ειρηνευτικών δυνάμεων του Ο"Ε και την παροχή ανθρωπιστικής βοήθειας. Καμία διαρκής επίλυση της σουδανικής σύγκρουσης δεν θα είναι δυνατή χωρίς την ανάμειξη του Ο"Ε και χωρίς την αύξηση του αριθμού των στρατιωτών του Ο"Ε στην περιοχή. " στρατολόγηση παιδιών στον στρατό και οι πράξεις βίας κατά του άμαχου πληθυσμού, ιδιαίτερα κατά των γυναικών, αποτελούν σαφείς παραβιάσεις των διεθνών προτύπων και των ανθρωπίνων δικαιωμάτων.
<P>
Αυτό που είναι ιδιαίτερα ανησυχητικό είναι η άρνηση της κυβέρνησης να συνεργαστεί με το Διεθνές Ποινικό Δικαστήριο, καθώς και η διατήρηση στην εξουσία εγκληματιών πολέμου, οι οποίοι -και αυτό ακούγεται σαν νοσηρό αστείο- είναι τώρα υπεύθυνοι, μεταξύ άλλων πραγμάτων, για τη διανομή της ανθρωπιστικής βοήθειας, καθώς και για τις επαφές με την ειρηνευτική δύναμη. Πρέπει να γίνει έκκληση προς το Σουδάν να αρχίσει να συνεργάζεται αμέσως με το Δικαστήριο προκειμένου να αντιμετωπίσει τα εγκλήματα πολέμου, καθώς αυτό είναι μια αναγκαία προϋπόθεση για τη δημιουργία της δημοκρατίας και του κράτους δικαίου. Κάθε προσπάθεια για τη διάλυση της ειρηνευτικής συμφωνίας και κάθε στρατιωτική βοήθεια που προέρχεται από τρίτες χώρες, και για τις δυο πλευρές της σύγκρουσης, πρέπει να καταδικαστεί.
<SPEAKER ID="167" NAME="Ewa Tomaszewska">
εξ ονόματος της Ομάδας UEN. - (PL) Κυρία Πρόεδρε, από το 2003 το Σουδάν είναι πεδίο μάχης λόγω θρησκευτικών και εθνοτικών διαφορών. " σύγκρουση στο Νταρφούρ είχε ως αποτέλεσμα τη μαζική έξοδο πάνω από δυόμισι εκατομμυρίων ατόμων. Οι άμαχοι που ήταν θύματα αυτής της σύγκρουσης έχουν δολοφονηθεί, κακοποιηθεί και βιαστεί. Υπάρχει γενικευμένη πείνα και έλλειψη βασικών συνθηκών υγιεινής. Τα παιδιά, ορφανά ή χαμένα, δεν έχουν καμία δυνατότητα εκπαίδευσης ή ένα αξιοπρεπές μέλλον. Ακόμη περισσότεροι περιορισμοί επιβάλλονται στις ανθρωπιστικές αποστολές. " σύγκρουση του Σουδάν έχει οδηγήσει στην κατάρρευση του πολιτισμού στο Νταρφούρ και στο Τσαντ.
<P>
" σουδανική κυβέρνηση αρνείται να συνεργαστεί με το Διεθνές Ποινικό Δικαστήριο, χλευάζει το ΔΠΔ, το οποίο εξέδωσε εντάλματα σύλληψης για εγκληματίες πολέμου και δεν μπορεί, ή απλά δεν θέλει, να διορθώσει την κατάσταση. Μετά την επίθεση κατά της πόλης του Οντουρμάν στις 10 και 11 Μαΐου, άλλα 200 άτομα έχασαν τη ζωή τους.
<P>
Καλούμε τις αρχές στο Σουδάν να αρχίσουν να συνεργάζονται αμέσως με το Διεθνές Ποινικό Δικαστήριο. Περιμένουμε από το Συμβούλιο της Ευρώπης να λάβει αποφασιστικά μέτρα για να εμποδίσει την πρόσβαση σε τράπεζες της Ευρωπαϊκής Ένωσης των ατόμων που έχουν αναγνωριστεί ότι χρηματοδοτούν τη σύγκρουση στο Νταρφούρ και να παγώσει τα περιουσιακά τους στοιχεία.
<SPEAKER ID="169" NAME="Jana Hybášková" AFFILIATION="PPE-DE">
(CS) Έχοντας συμμετάσχει στην ερευνητική αποστολή του Ευρωπαϊκού Κοινοβουλίου στο Νταρφούρ και στο Τσαντ, είμαι μια υπεύθυνη πολιτική περιηγήτρια. Ήμουν παρούσα όταν μια δωδεκάχρονη βιασμένη μητέρα, η οποία ρωτήθηκε για το όνομα του παιδιού της, απάντησε: "Δεν ξέρω· δεν έχει όνομα". Επομένως, καλούμε το Σουδάν να επικυρώσει το Καταστατικό της Ρώμης, να συνεργαστεί χωρίς καθυστέρηση σύμφωνα με το ψήφισμα 1593 και να παραδώσει άμεσα τους Ali Kushayb και Ahmad Harun. Πάνω από όλα, όμως, καλούμε τους Ευρωπαίους να απαιτήσουν στις διαπραγματεύσεις τους με τον Αραβικό Σύνδεσμο, και κυρίως με την Κίνα, να εφαρμόσουν η Κίνα και ο Αραβικός Σύνδεσμος αυστηρές πολιτικές σε σχέση με το Σουδάν. Αυτοί είναι οι εταίροι που μπορούν να μας βοηθήσουν. Καλούμε το Συμβούλιο και την Επιτροπή να μας ενημερώνουν τακτικά για τις διαπραγματεύσεις τους.
<SPEAKER ID="171" NAME="Marianne Mikko" AFFILIATION="PSE">
(ET) Κύριοι συνάδελφοι, το Σουδάν είναι μια χώρα που έχει ασκήσει το δικαίωμά της να είναι διαφορετική. Μια χώρα όπου η βία, ο τρόμος και οι βιασμοί σε μεγάλη κλίμακα είναι καθημερινά, ατιμώρητα φαινόμενα. Μια χώρα βασισμένη σε αξίες διαφορετικές από τα ανθρώπινα δικαιώματα. " κατάσταση είναι κρίσιμη: πέντε χρόνια και πλέον μετά την έναρξη της σύγκρουσης του Νταρφούρ περισσότερα από 200 000 άτομα έχουν χάσει τη ζωή τους. Άτομα που έχουν διαπράξει εγκλήματα κατά της ανθρωπότητας και εγκλήματα πολέμου ζουν ελεύθεροι· ορισμένοι μάλιστα κατέχουν σημαντικές θέσεις στο Σουδάν.
<P>
Το δικαστικό σύστημα στο Σουδάν είναι ανίκανο και πρόθυμο να αντιμετωπίσει την κατάσταση στο Νταρφούρ. Χρειάζεται μεταρρύθμιση· το σύστημα πρέπει να βασίζεται σε διεθνώς αναγνωρισμένους κανόνες των ανθρωπίνων δικαιωμάτων. " ατιμωρησία πρέπει να σταματήσει. Απαιτείται απελπισμένα η συνεργασία της σουδανικής κυβέρνησης με το Διεθνές Ποινικό Δικαστήριο. Πρέπει να επικυρώσει το Καταστατικό της Ρώμης του Διεθνούς Ποινικού Δικαστηρίου και να φέρει τους εγκληματίες πολέμου ενώπιον της δικαιοσύνης. " κατάσταση δεν πρέπει να αλλάξει τώρα, πρέπει να αλλάξει τώρα αμέσως.
<SPEAKER ID="173" NAME="Marcin Libicki" AFFILIATION="UEN">
(PL) Σήμερα, όπως και σε πολλές παρόμοιες περιπτώσεις που έχουμε συζητήσει για σκοτωμούς και παραβιάσεις των ανθρωπίνων δικαιωμάτων στον κόσμο, μιλάμε για εκείνους που είναι υπεύθυνοι εκεί, επιτόπου. Ωστόσο, πιστεύω ότι η κατάσταση απαιτεί βαθύτερη ανάλυση καθώς, πίσω από αυτές τις συγκρούσεις, υπάρχει πάντα το εμπόριο όπλων και πετρελαίου. Αυτό το εμπόριο όπλων και πετρελαίου δεν οργανώνεται αποκλειστικά από ανθρώπους σε αυτές τις περιοχές, τους οποίους αντιμετωπίζουμε συχνά ως τους χειρότερους ανθρώπους, αλλά οργανώνεται από άτομα στην ομάδα των εθνών που έχουν μια πιο ανεπτυγμένη αίσθηση ευθύνης και θα έπρεπε να έχουν μια πιο ανεπτυγμένη αίσθηση ευθύνης για τους άλλους. Αν δεν ήταν τα συμφέροντα αυτών των ατόμων, τότε είναι πολύ πιθανό τα εγκλήματα που συζητάμε συνήθως τα απογεύματα της Πέμπτης, ακριβώς όπως συζητάμε σήμερα για το Σουδάν, να μην είχαν συμβεί.
<SPEAKER ID="175" NAME="Kathy Sinnott" AFFILIATION="IND/DEM">
(EN) Κυρία Πρόεδρε, συζητάμε επανειλημμένα για το Σουδάν τα απογεύματα της Πέμπτης, διότι οι φρικαλεότητες κατά των ανθρωπίνων δικαιωμάτων συνεχίζονται: δολοφονίες, βιασμοί, απαγωγές, απαγωγές παιδιών και κατάσχεση περιουσιών. " έλλειψη ασφάλειας εξακολουθεί να είναι πρόβλημα για τους άντρες, τις γυναίκες και τα παιδιά του Σουδάν, αλλά επίσης για τα άτομα που εργάζονται στον χώρο της ανθρωπιστικής βοήθειας.
<P>
Αυτή η αδιαφορία προς τη δικαιοδοσία του ΔΠΔ έχει ως αποτέλεσμα να επιτρέπεται στους εγκληματίες να κυκλοφορούν ελεύθεροι, ιδιαίτερα υψηλά ιστάμενα άτομα όπως ο πρώην υπουργός Εσωτερικών και ένας πρώην ηγέτης της πολιτοφυλακής Janjaweed. Πρέπει να παροτρύνουμε το Σουδάν, με όλες μας τις δυνάμεις, να επικυρώσει το Καταστατικό της Ρώμης.
<P>
Καλώ για άλλη μία φορά σθεναρά την ΕΕ και την υπόλοιπη διεθνή κοινότητα να επιδείξει ηθική και κοινωνική ευθύνη κάνοντας αποφασιστικά βήματα -τα οποία περιλαμβάνουν την αντιμετώπιση της Κίνας σε σχέση με τον ρόλο που διαδραματίζει στο Σουδάν και το εμπόριο των όπλων που συντηρεί αυτήν την κατάσταση- για να προστατεύσει τον λαό του Σουδάν και τους πρόσφυγες στο γειτονικό Τσαντ και να θέσει τέλος σε αυτήν τη σύγκρουση.
<SPEAKER ID="177" NAME="Louis Michel">
Μέλος της Επιτροπής. - (FR) Κυρία Πρόεδρε, το 2004, η Ευρωπαϊκή Ένωση κάλεσε τα "νωμένα Έθνη να συστήσουν μια εξεταστική επιτροπή για τις φρικαλεότητες και τα εγκλήματα που διαπράχθηκαν στο Νταρφούρ. Στη βάση των συστάσεων που έγιναν από αυτήν την Επιτροπή, η Ευρωπαϊκή Ένωση ζήτησε από το Συμβούλιο Ασφαλείας των "νωμένων Εθνών να παραπέμψει την κατάσταση στο Νταρφούρ στο Διεθνές Ποινικό Δικαστήριο, πράγμα που το Συμβούλιο Ασφαλείας έκανε υιοθετώντας το ψήφισμα 1593 το 2005.
<P>
Τους τελευταίους μήνες, η Ευρωπαϊκή Ένωση έχει καλέσει επανειλημμένα τη σουδανική κυβέρνηση να συνεργαστεί άνευ όρων με το ΔΠΔ.
<P>
Στις 31 Μαρτίου 2008, την επέτειο της παραπομπής της κατάστασης στο Νταρφούρ από το Συμβούλιο Ασφαλείας στο ΔΠΔ, η Προεδρία της ΕΕ ενέκρινε μια δήλωση εξ ονόματος της Ευρωπαϊκής Ένωσης εκφράζοντας τον αποτροπιασμό της για την άρνηση της σουδανικής κυβέρνησης να συνεργαστεί με το Δικαστήριο. " Ευρωπαϊκή Ένωση εξέφρασε επίσης την προθυμία της να υποστηρίξει την έγκριση νέων ενδεδειγμένων μέτρων κατά των ατόμων εκείνων που ευθύνονται για τη μη συνεργασία του Σουδάν με το ΔΠΔ, σε περίπτωση που η σουδανική κυβέρνηση εξακολουθήσει να αρνείται να συμμορφωθεί με το ψήφισμα του Ο"Ε.
<P>
Στις 6 Μαΐου 2008, συμμετείχα σε μια συνάντηση μεταξύ χορηγών και της σουδανικής κυβέρνησης -τη Διεθνή Εταιρική Συνεργασία για το Σουδάν- η οποία διεξήχθη στο Όσλο. Σε αυτήν τη συνάντηση, υπενθύμισα στους σουδανούς συνομιλητές μου, κατά την ομιλία μου στη διάσκεψη, ότι η αναπτυξιακή μας βοήθεια προορίζεται για τη στήριξη της ανάπτυξης στο Σουδάν που διέρχεται μια πραγματική δημοκρατική μεταμόρφωση όπως προβλέπεται στη Συνολική Ειρηνευτική Συμφωνία. Τόνισα ότι οι αρχές που διέπουν την ΣΕΣ πρέπει να εφαρμοστούν επίσης στο Νταρφούρ και ότι υπάρχει επείγουσα ανάγκη να αποκατασταθεί η ασφάλεια, να αναπτυχθεί η αποστολή των "νωμένων Εθνών και να διευκολυνθεί η πρόσβαση της ανθρωπιστικής βοήθειας. " πρόσφατη έκρηξη βίας στο Abyei, μια περιοχή με περίπλοκα προβλήματα που αποτελεί μία από τις μεγαλύτερες προκλήσεις στην εφαρμογή της Συνολικής Ειρηνευτικής Συμφωνίας στο Σουδάν, τονίζει τη σημασία της πλήρους εφαρμογής της ΣΕΣ. Μόλις εξέδωσα ένα δελτίο Τύπου που καλεί και τις δυο πλευρές να συμμορφωθούν με όλες τις διατάξεις της ΣΕΣ, περιλαμβανομένης της άμεσης κατάπαυσης του πυρός και της απόσυρσης άλλων ένοπλων ομάδων από την πόλη Abyei.
<P>
" σουδανική κυβέρνηση πρέπει να ξέρει ότι η διεθνής κοινότητα στο σύνολό της θα παραμείνει πιστή στο όραμα που περιέχεται στη ΣΕΣ για ένα ειρηνικό, σταθερό και δημοκρατικό Σουδάν που σέβεται το κράτος δικαίου και τα ανθρώπινα δικαιώματα. Αυτό το μήνυμα δεν απευθύνεται μόνο στη σουδανική κυβέρνηση - πρέπει επίσης να γίνει κατανοητό από διάφορα ένοπλα αντάρτικα κινήματα, ο πολιτικός σκοπός των οποίων, όποιος και αν είναι, δεν δικαιολογεί τη διάπραξη εγκλημάτων. Το Δικαστήριο έχει εκδώσει μια σειρά ενταλμάτων σύλληψης, μεταξύ των οποίων ένα κατά του Ali Kushayb, ενός ηγέτη της πολιτοφυλακής Janjaweed.
<P>
" συνεδρίαση του Συμβουλίου Ασφαλείας των "νωμένων Εθνών, η οποία θα διεξαχθεί στις 5 Ιουνίου παρουσία του Εισαγγελέα του ΔΠΔ, Luis Moreno-Ocampo, ίσως είναι μια σημαντική ευκαιρία για να παρουσιάσει η διεθνής κοινότητα ένα ενωμένο μέτωπο και να στείλει ένα ισχυρό μήνυμα στήριξης του έργου του Δικαστηρίου. Το Συμβούλιο Εξωτερικών Σχέσεων που είναι προγραμματισμένο για τα τέλη Ιουνίου πιθανότατα θα εξετάσει αυτό το θέμα.
<SPEAKER ID="178" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί μετά το πέρας των συζητήσεων.
<P>
Γραπτές δηλώσεις (άρθρο 142)
<SPEAKER ID="763" NAME="Glyn Ford  " AFFILIATION="PSE">
γραπτώς. - (EN) Θέλω να καταδικάσω επίσης με τη σειρά μου την επίμονη άρνηση του Σουδάν να συνεργαστεί με το Διεθνές Ποινικό Δικαστήριο (ΔΠΔ) και να παραδώσει στο ΔΠΔ τους Ahmad Harun και Ali Kushayb.
<P>
Μέχρι στιγμής, η σύγκρουση στο Σουδάν είχε ως αποτέλεσμα 300 000 θύματα και δυόμισι εκατομμύρια εσωτερικούς μετατοπισθέντες. Ωστόσο, συνεχίζουμε να παρέχουμε αναπτυξιακή βοήθεια μέσω του Υπουργείου Ανθρωπιστικών Υποθέσεων του Ahmad Harun. Καλώ την Επιτροπή και τα κράτη μέλη να σταματήσουν την αποστολή βοήθειας μέσω αυτού του υπουργείου, να πιέσουν την κυβέρνηση του Σουδάν να παύσει τον Ahmad Harun από τα καθήκοντά του και να τον συλλάβει και να τον παραδώσει αμέσως στο ΔΠΔ.
<P>
Καλό είναι να επιπλήττουμε την Κίνα για την άρνησή της να δράσει σε σχέση με το Νταρφούρ, αλλά σε αυτήν την περίπτωση η ΕΕ είναι τόσο άβουλη όσο και οι υπόλοιποι.

<CHAPTER ID="014">
Δημοκρατική διαδικασία στην Τουρκία (συζήτηση) 
<SPEAKER ID="387" NAME="Πρόεδρος">
" ημερήσια διάταξη προβλέπει τη δήλωση της Επιτροπής για τη δημοκρατική διαδικασία στην Τουρκία.
<SPEAKER ID="388" NAME="Olli Rehn">
Μέλος της Επιτροπής. - Κυρία Πρόεδρε, φοβάμαι ότι μπορεί να έχουμε την ίδια ένταση σε αυτήν τη συζήτηση για τη δημοκρατία στην Τουρκία που είχαμε για τη μεταρρύθμιση του οίνου κατά το δεύτερο μέρος του αγώνα μεταξύ Arsenal και Manchester United, που αποτελεί και μια εικόνα της Ευρώπης του 2009.
<P>
Αυτό είναι πιο σοβαρό διότι πρόκειται για ένα όντως πολύ σοβαρό ζήτημα και πραγματικά ένα πολύ υποκειμενικό ζήτημα που αφορά τις δημοκρατικές εξελίξεις στην Τουρκία. Κατ' αρχήν είμαι βαθιά θλιμμένος και συνταραγμένος από τη σφαγή που έλαβε χώρα στο Bilge στην Τουρκία εχτές το βράδυ, με αποτέλεσμα τον θάνατο 44 ανθρώπων. Τα ειλικρινή μου συλλυπητήρια στις οικογένειες και τους φίλους των θυμάτων και ελπίζω πως οι δολοφόνοι θα βρεθούν το συντομότερο μπροστά στη δικαιοσύνη. Δεν υπάρχει ηθική δικαιολογία για μια τέτοιου είδους φριχτή επίθεση.
<P>
Επιτρέψτε μου επίσης να εκφράσω την προσωπική μου θλίψη, καθώς και της Επιτροπής, για το θάνατο εννέα Τούρκων στρατιωτών και ενός αστυνομικού από τις τρομοκρατικές επιθέσεις την προηγούμενη εβδομάδα. Οι σκέψεις μας είναι με τις οικογένειες αυτών που έχασαν τη ζωή τους.
<P>
Καταδικάζουμε την τρομοκρατία και υποστηρίζουμε την Τουρκία στον αγώνα της κατά της τρομοκρατίας. Το PKK (Κουρδικό Εργατικό Κόμμα) βρίσκεται στη λίστα τρομοκρατικών οργανώσεων της ΕΕ. Ανάμεσα στις 14 και 18 Απριλίου περισσότεροι από 200 αξιωματούχοι και μέλη του Κόμματος της Δημοκρατική Κοινωνίας (Democratic Society Party) συνελήφθησαν σε επιχειρήσεις της αστυνομίας σε ολόκληρη την Τουρκία και ειδικά στην νοτιοανατολική περιφέρεια.
<P>
Αντιλαμβανόμαστε ότι οι κατηγορίες που αντιμετωπίζουν περιλαμβάνουν τη συμμετοχή σε τρομοκρατική οργάνωση, παρόλο που ακόμα εκκρεμεί η επίσημη απαγγελία κατηγοριών. Περιμένουμε να δούμε να ολοκληρώνεται η απαγγελία ως μέρος μιας διαφανούς και αντικειμενικής δικαστικής διαδικασίας.
<P>
" Επιτροπή δεν μπορεί να επέμβει σε εκκρεμείς δικαστικές υποθέσεις. Ωστόσο, η προσέγγισή μας είναι σαφής: ενώ υποστηρίζουμε τον αγώνα κατά της τρομοκρατίας, τονίζουμε πάντα ότι πρέπει να διεξάγεται με σεβασμό στα ανθρώπινα δικαιώματα και τις βασικές ελευθερίες, ειδικότερα σε σχέση με ό,τι αφορά την ελευθερία της έκφρασης και του συνεταιρίζεσθαι.
<P>
Ο πολιτικός πλουραλισμός είναι ένα βασικό τμήμα κάθε δημοκρατίας. " Τούρκικη Μεγάλη Εθνική Συνέλευση αντιπροσωπεύει σήμερα κατά μεγάλο μέρος την πολιτική πολυμορφία της χώρας. Το Κόμμα της Δημοκρατική Κοινωνίας (Democratic Society Party) συνεισφέρει στον πλουραλισμό στην Τουρκία και η πολιτική του νομιμότητα έχει επιβεβαιωθεί από τα αποτελέσματα των πρόσφατων τοπικών εκλογών στην Τουρκία τον Μάρτιο.
<P>
Την ίδια στιγμή, ο κόσμος στη νοτιοανατολική Τουρκία χρειάζεται ειρήνη, χρειάζεται σταθερότητα και ευημερία αντί για περαιτέρω βία ή αντιπαραθέσεις. " καταδίκη της χρήσης ισχύος και βίας αποτελεί καθήκον όλων των εμπλεκόμενων μερών. Όλοι πρέπει να ασκήσουν συγκράτηση και να επιστρατεύουν ειρηνικά μέσα και μόνο. Αυτό επίσης αποτελεί βασικό συστατικό κάθε δημοκρατίας.
<P>
Θα συνεχίσουμε να παρακολουθούμε στενά τις εξελίξεις σε αυτήν την περίπτωση. Είναι βασικό να επικρατήσουν οι αρχές της δημοκρατίας και ο κανόνας δικαίου, συμπεριλαμβανομένων των δικαιωμάτων των κατηγορουμένων.
<P>
" Επιτροπή εξακολουθεί επίσης να παρακολουθεί στενά το κλείσιμο της δίκης κατά του DTP που εκκρεμεί αυτήν τη στιγμή στο Συνταγματικό Δικαστήριο. Σε αυτό το πλαίσιο, οι τρέχοντες κανονισμοί που διέπουν τη διάλυση των πολιτικών κομμάτων στην Τουρκία δεν συμβαδίζουν με την Ευρωπαϊκή Σύμβαση των Ανθρωπίνων Δικαιωμάτων και με τις Ευρωπαϊκές πρακτικές, όπως δηλώθηκε πρόσφατα σε μια γνωμοδότηση της Επιτροπής της Βενετίας. Ζητήσαμε από την Τουρκία να λάβει πλήρως υπόψη της αυτήν τη γνωμοδότηση και να την εφαρμόσει στο Τουρκικό συνταγματικό και νομοθετικό πλαίσιο με τη μορφή αναθεωρήσεων προς αυτόν την κατεύθυνση.
<P>
Για να καταλήξω, συνεχίζουμε να ενθαρρύνουμε τις Τουρκικές αρχές να αντιμετωπίσουν τα προβλήματα στα νοτιοανατολικά της χώρας και των κατοίκων των περιοχών αυτών, προκειμένου να ενισχύσουν τις οικονομικές, κοινωνικές και πολιτιστικές ευκαιρίες όλων των Τούρκων πολιτών ανεξάρτητα από τις εθνολογικές, θρησκευτικές και γλωσσικές τους καταβολές.
<P>
Σύμφωνα με τα πολιτικά κριτήρια της Κοπεγχάγης, η Τουρκία αναμένεται να διασφαλίσει την πολιτιστική πολυμορφία και να προωθήσει τα πολιτιστικά δικαιώματα όλων των πολιτών της, όπως ορίζεται στην εταιρική σχέση για την προσχώρηση. Σε αυτό το πλαίσιο, η ίδρυση ενός νέου καναλιού στο TRT που εκπέμπει στην Κουρδική γλώσσα αποτελεί ένα βήμα μπροστά. Φανερώνει μια αλλαγή στη νοοτροπία και θα ήθελα να ενθαρρύνω τις Τουρκικές αρχές να κάνουν περισσότερα βήματα προς αυτήν την κατεύθυνση.
<P>
Θα συνεχίσουμε να παρακολουθούμε την κατάσταση στα νοτιοανατολικά και θα κάνουμε σχετικές αναφορές στην επόμενή μας έκθεση προόδου. Αυτό είναι ένα βασικό τμήμα της διαδικασίας εκδημοκρατισμού της Τουρκίας.
<SPEAKER ID="389" NAME="Frieda Brepoels">
εξ ονόματος της Ομάδας PPE-DE. - (NL) Κυρία Πρόεδρε, κύριε Επίτροπε, μετά τις τοπικές εκλογές στις 29 Μαρτίου, στις οποίες το Κουρδικό Κόμμα της Δημοκρατικής Κοινωνίας (Democratic Society Party - DTP) επέτυχε μια εντυπωσιακή νίκη - διπλασιάζοντας σχεδόν τον αριθμό των δημάρχων του από 52 σε 98 - είναι σαφές ότι το Κουρδικό ζήτημα δεν μπορεί πλέον να μειώνεται σε ένα κοινωνικοοικονομικό ζήτημα όπως έκαναν μέχρι τώρα ο κ. Erdoğan και το κόμμα του της Δικαιοσύνης και Εξέλιξης (Justice and Development Party - AKP). Υπάρχει μια ξεκάθαρη ανάγκη για μια πολιτική λύση και το DTP πρέπει επίσης να γίνεται δεκτό ως πλήρης εταίρος στις συζητήσεις.
<P>
Σε αυτήν την περίπτωση, θα μπορούσε κανείς να σκεφτεί ότι είχε εγκαταλειφθεί η κατασταλτική προσέγγιση, ωστόσο οι Τουρκικές αρχές ξεκίνησαν πάλι ένα ευρύ κύμα συλλήψεων. Περισσότερα από 400 αρχηγικά στελέχη του DTP συνελήφθησαν επειδή επιζητούν μια λύση στο Κουρδικό ζήτημα. Συνεπώς, η ερώτησή μου στην Επιτροπή είναι η εξής. Αυτό είναι τώρα το πέμπτο ή το έκτο κόμμα που ιδρύουν οι Κούρδοι - τώρα με το όνομα DTP. Έχει 21 βουλευτές και 98 δημάρχους αλλά οι Κούρδοι εξακολουθούν να βρίσκονται στο περιθώριο.
<P>
Κύριε Επίτροπε, δεν έχει φτάσει πλέον η στιγμή για την Ευρωπαϊκή Ένωση να ξεκινήσει μεσολάβηση μεταξύ της Τουρκικής Κυβέρνησης και του DTP; Εάν δεν γίνει αυτό, η κατάσταση θα παραμείνει σε πλήρη ακινησία. Με άλλα λόγια, πρέπει να αντιμετωπιστούν οι αιτίες για έναν αριθμό υποτιθέμενων τρομοκρατικών ενεργειών. Πιστεύω πως η εκλογική νίκη πριν από μερικές εβδομάδες αποδεικνύει επίσης πως το αίσθημα εθνικότητας των Κούρδων είναι ζωντανό και πως οι δομικές μεταρρυθμίσεις που θα προωθούν αυξημένη αυτονομία για τους Κούρδους πρέπει επίσης να εφαρμοστούν γρήγορα.
<P>
Θα ήθελα επίσης να εφιστήσω την προσοχή και σε ένα άλλο σημαντικό πρόβλημα στο περιθώριο αυτής της συζήτησης, το οποίο αφορά τον εγκλεισμό στη φυλακή περισσότερων από 1 500 ανηλίκων και οι οποίοι δικάζονται από το ίδιο δικαστήριο ως ενήλικες, πράγμα που είναι απολύτως αντίθετο με τη Διεθνή Σύμβαση των Δικαιωμάτων του Παιδιού. Τι προτίθεται να κάνει η Επιτροπή σχετικά με αυτό;
<SPEAKER ID="390" NAME="Vural Öger" LANGUAGE="DE">
Κυρία Πρόεδρε, κυρίες και κύριοι, κ. Rehn, κατά την έκτη νομοθετική περίοδο, η Τουρκία αποτέλεσε προτεραιότητα στην ημερήσια διάταξη της ΕΕ. Πριν από την έναρξη διαπραγματεύσεων ένταξης, η Τουρκία έκανε τεράστια βήματα προς την κατεύθυνση των μεταρρυθμίσεων και η ΕΕ το αναγνώρισε αυτό ανάλογα.
<P>
Σήμερα η διάθεση έχει αλλάξει κάπως. Ανησυχούμε όλο και περισσότερο για την πρόοδο της διαδικασίας εκδημοκρατισμού στην Τουρκία. " ελευθερία του τύπου, η προστασία των μειονοτήτων αλλά και η δικαστική μεταρρύθμιση πρέπει να παρακολουθούνται συνεχώς. Όσο για τη δίκη Ergenekon που λαμβάνει χώρα στην Τουρκία, θα ήθελα να πω ότι δεν πρέπει να πολιτικοποιηθεί. Γεγονός είναι ότι γίνονται συλλήψεις και έρευνες. Τα βιαστικά σχόλια θα πρέπει να αποφεύγονται. Σημαντικό ρόλο έχουν εδώ οι προσεκτικές εκθέσεις.
<P>
Έχει γίνει σημαντική πρόοδος στο Κουρδικό ζήτημα. " λύση στο Κουρδικό ζήτημα είναι βασική για την πρόοδο του εκδημοκρατισμού και την προστασία των μειονοτήτων. Ωστόσο, ανησυχώ επίσης για τις τρέχουσες θέσεις ορισμένων αρχηγών κυβερνήσεων της ΕΕ. Τα αμφίσημα σήματα από την ΕΕ σημαίνουν επίσης πως από καιρού εις καιρόν η δημοκρατική πρόοδος στην Τουρκία θα αντιμετωπίσει ανώμαλη πορεία. Σε σχέση με αυτό θα ήθελα να υπενθυμίσω πως μια σαφής δέσμευση εκ μέρους της ΕΕ σχετικά με την πλήρη ένταξη της Τουρκίας θα έδινε τεράστια ώθηση στη διαδικασία μεταρρύθμισης. Διαφορετικά θα υπάρχει πάντα πρόσφορο έδαφος για φονταμενταλισμό και εθνικισμό, και το Κουρδικό ζήτημα θα επιδεινώνεται.
<P>
Τελικά, ο κοινός στόχος είναι να γίνει η Τουρκία μια πιο σύγχρονη, σταθερή και ευημερούσα δημοκρατία, βασισμένη σε ένα κοσμικό κράτος και μια πλουραλιστική κοινωνία. Αυτό δεν είναι μόνο προς το συμφέρον της Τουρκίας, αποτελεί επίσης σημαντικό στρατηγικό συμφέρον της Ευρωπαϊκής Ένωσης.
<SPEAKER ID="391" NAME="Alexander Graf Lambsdorff" LANGUAGE="DE">
Κυρία Πρόεδρε, κύριε Επίτροπε, κυρίες και κύριοι, αυτή είναι η τελευταία συνάντηση ολομέλειας αυτής της νομοθετικής περιόδου. Ο συνάδελφός μου Βουλευτής κ. Öger ανέφερε μόλις πως η Τουρκία αποτελεί προτεραιότητα. Τα τελευταία χρόνια, ως εισηγητής της ομάδας μου, είχα την ευκαιρία να χειριστώ αυτό το ζήτημα και πρέπει να πω πως είμαι ιδιαίτερα χαρούμενος που σε αυτήν την τελευταία συνεδρίαση άλλη μια φορά φτάνουμε στο επίκεντρο του ζητήματος, δηλαδή το ζήτημα της δημοκρατίας στην Τουρκία.
<P>
Είναι το πρώτο κριτήριο της Κοπεγχάγης το οποίο βρίσκεται υπό συζήτηση. Υπάρχουν διάφορες απόψεις σχετικά με το πώς έχει εξελιχθεί η Τουρκία. Ωστόσο, πιστεύω πως σε ένα σημείο υπάρχει σύμπνοια: ο ρυθμός μεταρρυθμίσεων στην Τουρκία έχει επιβραδυνθεί, η εντύπωση στο τέλος αυτής της βουλευτικής περιόδου είναι ότι η Τουρκία έχει τώρα ακόμα μακρύτερο δρόμο πριν να είναι έτοιμη για την ένταξη από ότι ήταν και από την εντολή της Επιτροπής και την εξουσία αυτού του Κοινοβουλίου.
<P>
Για την Ομάδα της Συμμαχίας Φιλελευθέρων και Δημοκρατών για την Ευρώπη τα προβλήματα της ελευθερίας του τύπου και της έκφρασης είναι ιδιαίτερα σημαντικά σε αυτό το πλαίσιο. Γνωρίζετε ότι δεν μπορεί κανείς να δει YouTube στην Τουρκία. Τα δικαιώματα των δημοσιογράφων, εκδοτών, πολιτικών αρθρογράφων, χρονογράφων και συγγραφέων περιορίζονται από ορισμένους νομικούς κανονισμούς. " Επιτροπή ευτυχώς σημείωσε στην έκθεση προόδου της ότι αυτό αποτελεί ένα πρόβλημα. Κατά την άποψη πολλών παρατηρητών, αυτά τα προβλήματά έχουν αυξηθεί. Θα ήμουν ευγνώμων αν αναφερόταν σε αυτό η Επιτροπή - κατά πόσο πιστεύει ότι τα προβλήματα επιδεινώθηκαν ή υπήρξε βελτίωση. Αυτό θα αποτελούσε πραγματικά έκπληξη.
<P>
Επιπλέον, υπάρχουν πολλά σημαντικά ζητήματα όπως η προστασία των θρησκευτικών μειονοτήτων και η διασφάλιση των δικαιωμάτων των γυναικών. Ωστόσο, το βασικό ζήτημα αυτήν τη στιγμή είναι το ζήτημα της ελευθερίας του τύπου, η ανάκληση των διαπιστευτηρίων σημαντικών δημοσιογράφων από τον Πρωθυπουργό, οι κατά το μάλλον αδικαιολόγητες συλλήψεις σημαντικών δημοσιογράφων και συντακτών στην πορεία των ερευνών σχετικά με το σαφώς εγκληματικό δίκτυο Ergenekon, η ανάληψη του ομίλου μέσων ενημέρωσης ATV-Sabah από την εταιρεία Scharlach, που ανήκει ή ελέγχεται από τον γαμπρό του Πρωθυπουργού, οι δημόσιες εκκλήσεις του Πρωθυπουργού για μποϋκοτάζ στα μέσα ενημέρωσης και η απόφαση κατά του ομίλου μέσων ενημέρωσης Doğan και το πρόστιμο των 380 εκατομμυρίων Ευρώ με στόχο να οδηγηθεί στη χρεωκοπία επειδή δημοσιοποίησε το σκάνδαλο δωρεάς φάρων και την ευνοϊκή μεταχείριση του AKP. Αυτό δεν αποτελεί μόνο ζήτημα ελευθερίας του τύπου, αλλά απομακρύνει και τους επενδυτές που αμφιβάλλουν για την σαφήνεια του νόμου στην Τουρκία.
<P>
" Τουρκία είναι ένας σημαντικός γείτονας, ένας σημαντικός, αξιοσέβαστος εταίρος στο NATO. Θέλουμε να συνεχίσουμε να υποστηρίζουμε την Τουρκία, αυτή είναι η άποψη της ομάδας μου. Ωστόσο, πιστεύουμε πως πρέπει να γίνουν πολλά εδώ, πως η Τουρκική κυβέρνηση πρέπει να επιδείξει τη θέλησή της να μην τσαλαπατά πλέον βασικά Ευρωπαϊκά δικαιώματα, όπως κάνει αυτήν τη στιγμή. Θα ήμασταν ευγνώμονες εάν αυτό διατυπωνόταν πειστικά στην επόμενη βουλευτική περίοδο.
<P>
Επιπλέον, πιστεύω ότι θα έπρεπε να κάνουμε αυτήν τη συζήτηση όχι στο Στρασβούργο, αλλά στις Βρυξέλλες.
<SPEAKER ID="392" NAME="Joost Lagendijk">
εξ ονόματος της Ομάδας Verts/ALE. - (NL) Κυρία Πρόεδρε, κυρίες και κύριοι, σε ό,τι αφορά τον εκδημοκρατισμό στην Τουρκία, η εικόνα είναι μεικτή, κατά τη γνώμη μου, με πρόοδο σε ορισμένα σημεία και στασιμότητα και επιδείνωση σε άλλα.
<P>
Αποτελεί πρόοδο το ότι δεν υπήρξαν ταραχές την 1η Μαΐου στην πλατεία Taksim στην Κωνσταντινούπολη, μόνο ηγέτες συνδικαλιστικών οργανώσεων που τιμούσαν την μνήμη της τραγωδίας του 1977. Αποτελεί πρόοδο το ότι η Τουρκία και η Αρμενία συμφώνησαν να βελτιώσουν τις αμοιβαίες σχέσεις τους. " έκκλησή μου προς την Τουρκική κυβέρνηση είναι να συνεχίσει σε αυτήν την κατεύθυνση και να μην αφεθεί να εμποδιστεί ή να βγει από την πορεία της από εθνικιστές στην Άγκυρα ή το Baku. Αποτελεί πρόοδο το ότι έγιναν συλλήψεις ατόμων για τους οποίους υπήρχαν υποψίες ότι σχεδίαζαν πραξικόπημα ή ότι αναμειγνύονταν σε πολιτικές δολοφονίες: η υπόθεση Ergenekon.
<P>
" προειδοποίησή μου προς τις Τουρκικές αρχές είναι να συνεχίσουν να κάνουν έννομες ενέργειες, καθώς οποιαδήποτε παράβαση θα χρησιμοποιηθεί για να αποσπάσει την προσοχή από την ουσία και θα χρησιμοποιηθεί από εκείνους που δεν επιθυμούν να βρεθεί μια λύση σε αυτό το ζήτημα, δεν επιθυμούν να διαλευκανθεί η υπόθεση.
<P>
Υπάρχουν ωστόσο και οι αρνητικές εξελίξεις. Είναι άσχημο το ότι ο πρωθυπουργός κάλεσε τον κόσμο να πάψει να αγοράζει συγκεκριμένες εφημερίδες. Είναι πολύ κακό το ότι συνελήφθησαν πολλά από τα ηγετικά στελέχη ενός κόμματος που είχε εκλεγεί δημοκρατικά για να συμμετάσχει στο Τουρκικό Κοινοβούλιο. Οι μαζικές συλλήψεις εξεχόντων μελών του Κουρδικού Κόμματος Δημοκρατικής Κοινωνίας (DTP) είναι εξίσου απαράδεκτες με μια επίσημη απαγόρευση του κόμματος, καθώς το αποτέλεσμα είναι το ίδιο. Το πεδίο εύρεσης μιας πολιτικής λύσης στο Κουρδικό ζήτημα έχει περιοριστεί δραματικά. Αυτό αποτελεί πολύ καλά νέα για τους εξτρεμιστές και των δύο πλευρών, αλλά πολύ άσχημα νέα για την πλειονότητα των Τούρκων και των Κούρδων, που επιθυμούν εδώ και καιρό μια ειρηνική λύση στο πρόβλημα.
<P>
" κατάσταση όπου υπάρχει πρόοδος από τη μία πλευρά και στασιμότητα από την άλλη, κατά τη γνώμη μου, θα τερματιστεί μόνο εάν η κυβέρνηση τεθεί απερίφραστα υπέρ των βαθύτερων μεταρρυθμίσεων, εάν η αντιπολίτευση τις υποστηρίξει με λόγια και με έργα, και επίσης, κυρίες και κύριοι, εάν η ΕΕ κρατήσει την υπόσχεσή της ότι η Τουρκία μπορεί να γίνει τακτικό μέλος της Ευρωπαϊκής Ένωσης με την προϋπόθεση ότι θα συμμορφωθεί με τα δημοκρατικά μας πρότυπα.
<P>
Αυτό με φέρνει στο τελευταίο μου σχόλιο, κυρία Πρόεδρε. Παρόλο που με ικανοποιεί η ανησυχία σχετικά με τον εκδημοκρατισμό της Τουρκίας, δεν τρέφω καμία συμπάθεια για τους Βουλευτές που κριτικάρουν την Τουρκία αλλά δεν είναι προετοιμασμένοι να της επιτρέψουν να γίνει τακτικό μέλος εφόσον λυθούν αυτά τα προβλήματα. Ακόμα και όταν τελειώσει η θητεία μου, θα συνεχίσω να υποστηρίζω τις μεταρρυθμίσεις που απαιτούνται για να γίνει η Τουρκία τακτικό μέλος της Ευρωπαϊκής Ένωσης.
<SPEAKER ID="394" NAME="Feleknas Uca" LANGUAGE="DE">
Κύριε Πρόεδρε, κύριε Επίτροπε, κυρίες και κύριοι, ένα 14χρονο αγόρι στο Hakkari χτυπήθηκε από ένα αστυνομικό καταστολής ταραχών σε σημείο που κατέληξε να πέσει σε κώμα. Ένας άλλος 14χρονος, που προσπαθούσε να διαφύγει από μια επίθεση της αστυνομίας με αέρια, πνίγηκε αφού έπεσε σε ένα ποτάμι. Στις 4 Απριλίου δύο άτομα σκοτώθηκαν σε διαδήλωση κοντά στην πόλη Urfa ως αποτέλεσμα μια επιχείρησης της αστυνομίας. Αυτήν τη στιγμή στο Diyarbakir περισσότεροι από 185 ανήλικοι βρίσκονται στις φυλακές. Εκατοντάδες δημοκρατικά εκλεγμένων πολιτικών και ακτιβιστών του DTP έχουν φυλακιστεί, συμπεριλαμβανομένων τριών ηγετών του κόμματος. Υπάρχουν περισσότερες από 207 διώξεις κατά βουλευτών του DTP.
<P>
Αυτό βλέπω εγώ από την πρόσφατη δημοκρατική πρόοδο στην Τουρκία. Και η λίστα συνεχίζεται. Αυτή η καταστολή ξεκίνησε λίγο μετά τις 29 Μαρτίου, όταν το DTP σημείωσε μεγάλες επιτυχίες στις τοπικές κυβερνητικές εκλογές στα νοτιοανατολικά της χώρας και διπλασίασε σχεδόν τον αριθμό των δημάρχων του, ενώ αντίθετα το κυβερνόν AKP υπέστη μεγάλη ήττα στην Κουρδική περιοχή που εποφθαλμιούσε ιδιαίτερα. Κατά τη γνώμη μου υπάρχει μια σχέση μεταξύ της επιτυχίας στις εκλογές του DTP και του κύματος καταστολής εναντίον του.
<P>
Στη συνέχεια ακούστηκε από κυβερνητικούς κύκλους πως η επέκταση της εκλογικής επιτυχίας του DTP έως τα σύνορα με την Αρμενία, θεωρήθηκε κίνδυνος ασφαλείας. Αντί να προσπαθήσουν να κατανοήσουν τι σημαίνει αυτή η ξεκάθαρη ψήφος, δηλαδή ένα απερίφραστο μήνυμα από τους Κούρδους ότι πρέπει να βρεθεί μια λύση μέσα στο σύστημα, γίνεται προσπάθεια καταστολής αυτής της πολιτικής επιτυχίας, ακόμα και με αστυνομική θηριωδία, εάν είναι απαραίτητο.
<P>
Δυστυχώς δεν πιστεύω πως ούτε το AKP που εκθειάζεται τόσο έχει είτε τη θέληση είτε την αποφασιστικότητα να αναπτύξει και να προωθήσει μια ολοκληρωμένη στρατηγική για τη λύση αυτής της διαμάχης, η οποία διαρκεί δεκαετίες. Όπως γνωρίζετε όλοι, από την τελευταία έκθεση προόδου δεν έχει υπάρξει σημαντική πρόοδος στον τομέα της ελευθερίας του τύπου και της έκφρασης, της αναγνώρισης της Κουρδικής πραγματικότητας, των δικαιωμάτων των θρησκευτικών μειονοτήτων ή του εκπολιτισμού του στρατού. Το κυβερνόν AKP πρέπει επιτέλους να εφαρμόσει πραγματική συνταγματική μεταρρύθμιση και να επιφέρει ένα νέο δυναμισμό, που θα μπορέσει αναζωογονήσει τη χώρα συνταγματικά και δημοκρατικά και να αποδεχθεί την πλουραλιστική, πολυεθνική και πολυπολιτισμική κοινωνική της πραγματικότητα. Διαφορετικά δεν θα μπορέσει να υπάρξει πραγματικός εκδημοκρατισμός στην Τουρκία. Αυτό θα πρέπει να είναι σαφές σε όλους μας εδώ.
<SPEAKER ID="395" NAME="Bastiaan Belder">
εξ ονόματος της Ομάδας IND/DEM. - (NL) Κύριε Πρόεδρε, η Ευρωπαϊκή Ένωση έχει κάνει δύο θεμελιώδη λάθη στις σχέσεις της με την Τουρκία. Το 1999, πίεσε την Τουρκία να γίνει υποψήφιο μέλος και συνέχισε προς αυτήν τη λάθος κατεύθυνση ξεκινώντας διαπραγματεύσεις προσχώρησης με την Άγκυρα το 2005. Το Συμβούλιο και η Επιτροπή πιστεύουν ότι με το να το κάνουν αυτό μπορούν να αγνοούν την ιστορική κληρονομιά της Δημοκρατίας της Τουρκίας.
<P>
Σήμερα αυτή η ιστορική κληρονομιά - ή μάλλον αυτό το φορτίο - εκδηλώνεται με μια γνήσια πολιτιστική μάχη ανάμεσα στο κοσμικό Κεμαλικό στρατόπεδο και το συντηρητικό/θρησκευτικό μέτωπο που περιβάλλει το κυβερνόν Κόμμα της Δικαιοσύνης και της Ανάπτυξης (Justice and Development Party - AKP) σχετικά με την κατεύθυνση που πρέπει να πάρει η Δημοκρατία της Τουρκίας. Μια ενοχλητική συνέπεια αυτού είναι η συνταρακτική δίκη Ergenekon ενός αριθμού εξεχόντων Κεμαλιστών. Όταν πρόκειται για εθνικιστικές συμπεριφορές προς τις θρησκευτικές και εθνικές μειονότητες της χώρες, δεν υπάρχουν περιθώρια επιλογής μεταξύ των Κεμαλιστών και του Πρωθυπουργού Erdoğan. " συνεχής στέρηση ψήφου αυτών των μειονοτήτων - που είναι μέρος της ιστορίας της Δημοκρατίας της Τουρκίας - βρίσκεται φυσικά σε αντίθεση με τις πολιτικές συνθήκες της ΕΕ για την προσχώρηση.
<P>
Θα παραπέμψω το Συμβούλιο και την Επιτροπή σε ένα γνωστό ολλανδικό ρητό: είναι προτιμότερο να σταματήσει κανείς στη μέση παρά να επιμείνει σε ένα λάθος. Οι Ευρωπαϊκοί οργανισμοί και οι Τουρκικές αρχές θα πρέπει επιτέλους να διδαχθούν από αυτήν τη σοφία. Αυτός είναι ο μόνος τρόπος για να οδηγηθούμε σε καλύτερες, περισσότερο ρεαλιστικές σχέσεις για το συμφέρον και των δύο μερών.
<SPEAKER ID="396" NAME="Roberto Fiore" AFFILIATION="NI">
- (IT) Κύριε Πρόεδρε, κυρίες και κύριοι, από όσα άκουσα είναι σαφές ότι η Τουρκία είναι μια χώρα με πολύ μεγάλα προβλήματα σε ό,τι αφορά τη δημοκρατία.
<P>
Έχουμε δει και έχουμε ακούσει για 15.000 ανηλίκους στις φυλακές, έχουμε ακούσει για εκατοντάδες συλλήψεις με αμφίβολες κατηγορίες, γνωρίζουμε ότι το Κουρδικό πρόβλημα εξακολουθεί να υπάρχει και κυρίως υπάρχει το πρόβλημα της Αρμενίας, το αρχαίο πρόβλημα το οποίο είναι απολύτως ζωντανό μέχρι σήμερα. Έχουμε δει τις δολοφονίες κληρικών και ιεραποστόλων τα τελευταία δύο χρόνια, έχουμε ατελείωτα προβλήματα. Εάν συγκρίνουμε αυτήν την κατάσταση με αυτή μιας άλλης χώρας, ας πούμε της Λευκορωσίας, η οποία θεωρείται ακόμα μια χώρα παρίας στην Ευρώπη, μια χώρα η οποία προφανώς αποτελεί ουσιαστικά μέρος ενός άξονα του κακού, είναι δύσκολο να καταλάβουμε πώς μπορούμε ακόμα να συνεχίζουμε να συζητάμε για την ένωση της Τουρκίας με την Ευρώπη.
<P>
Υπάρχουν προφανώς ισχυρές ομάδες ειδικών συμφερόντων που προωθούν και επιθυμούν με κάθε κόστος την ένταξη της Τουρκίας και να αποτελέσει μέρος της Ευρώπης. Ανεξάρτητα από ο,τιδήποτε άλλο δεν μπορούμε να παραβλέψουμε το γεγονός πως υπάρχει ένα πρόβλημα, η Κύπρος, που είναι στην πραγματικότητα μοναδικό στην ουσία του: με άλλα λόγια, μια χώρα που είναι υποψήφια για προσχώρηση στην ΕΕ η οποία καταλαμβάνει το έδαφος μιας άλλης χώρας και συνεχίζει να το κατέχει επεκτείνοντας την κυριότητά της σε αυτό το νησί και εξασκεί απόλυτα μη φιλελεύθερη εξουσία στους κατοίκους αυτού του νησιού.
<P>
Πιστεύω ότι οι Ευρωπαίοι ακούν τη συνείδησή τους και αντιλαμβάνονται όλο και περισσότερο πόσο αναπόφευκτη είναι μια απόφαση κατά της προσχώρησης της Τουρκίας στην Ευρώπη. Θα σας υπενθυμίσω ορισμένα δεδομένα: η Τουρκία έχει 90 εκατομμύρια κατοίκους, ισχυρή δημογραφική ανάπτυξη και πάνω από όλα δεν πρέπει να ξεχνάμε ότι οι τουρκόφωνες χώρες της Κεντρικής Ασίας απαιτούν τουρκική υπηκοότητα και το Τουρκικό Κράτος φαίνεται διατεθειμένο να τους τη δώσει. Αυτό σημαίνει ότι η προσχώρηση της Ευρώπης δεν σημαίνει απλά την είσοδο της Τουρκίας αλλά και την είσοδο άλλων λαών, άλλων κρατών στην Ευρώπη. Ας μην ξεχνάμε επίσης πως, σε ιστορικούς όρους, η Τουρκία ήταν κατά της Ευρώπης και τώρα δρα ως σημαντικό παρατηρητήριο δύο δυνάμεων που σίγουρα δεν είναι ευρωπαϊκές, με άλλα λόγια των "νωμένων Πολιτειών και του Ισραήλ.
<P>
Τέλος, δεν πρέπει να παραβλέπουμε τον παράγοντα της θρησκείας: η είσοδος εκατομμυρίων Τούρκων στην Ευρώπη θα σήμαινε το άνοιγμα χιλιάδων τζαμιών και συνεπώς μείωση της χριστιανικής και της πολιτικής ταυτότητας στην Ευρώπη. Δεν πρέπει επίσης να ξεχνάμε πως τα τζαμιά είναι συχνά πρόθυμοι συνεργοί στην εξάπλωση ιδεών που είναι ιδιαίτερα αντίθετες με τις ατομικές ελευθερίες, κατά των γυναικών και κατά του Ευρωπαϊκού κόσμου.
<SPEAKER ID="397" NAME="Richard Seeber" AFFILIATION="PPE-DE">
(DE) Κύριε Πρόεδρε, κύριε Επίτροπε, όπως και ο κ. Επίτροπος θα ήθελα να εκφράσω τα συλλυπητήριά μου στις οικογένειες των θυμάτων αυτών των βάρβαρων επιθέσεων. Θα ήθελα επίσης να πω εκ των προτέρων ότι υποστηρίζω όλες τις προσπάθειες της Τουρκίας προς την κατεύθυνση του εκδημοκρατισμού. Έχουν σίγουρα την πρόθεση να φέρουν την Τουρκία πλησιέστερα στην Ευρωπαϊκή Ένωση - όχι "μέσα" αλλά "πλησιέστερα" στην Ευρωπαϊκή Ένωση.
<P>
Πιστεύω επίσης ότι θα πρέπει να προχωρήσουμε με μια πολιτική μηδενικής ανοχής στον τομέα των ανθρωπίνων δικαιωμάτων και του εκδημοκρατισμού και πρέπει να προσδοκούμε εξαιρετικά υψηλό επίπεδο. Τα παραδείγματα που έφεραν οι συνάδελφοί μας μιλούν μόνα τους και μπορούμε να δούμε πως η Τουρκία έχει ακόμα να διανύσει πάρα πολύ μεγάλη απόσταση για να φτάσει το επίπεδο της Ευρωπαϊκής Ένωσης. Αποδεικνύουν επίσης πως η Τουρκία αμέλησε να ασχοληθεί με αυτές τις θεμελιώδεις συνταγματικές μεταρρυθμίσεις και να τις υλοποιήσει.
<P>
Το σύστημα στην Τουρκία χαρακτηρίζεται ακόμα από το γεγονός ότι δεν υπάρχει σαφής κατανομή εξουσίας μεταξύ των διαφόρων κρατικών αρχών και αυτό αποτελεί τη ρίζα πολλών από τα προβλήματα που βρίσκουμε στην πολιτική ζωή της Τουρκίας σήμερα. Δυστυχώς, πρέπει ακόμα να ειπωθεί πως η λίστα με τα άλυτα προβλήματα μεγαλώνει αντί να μικραίνει.
<P>
Για παράδειγμα, θα επισημάνω τα κοινοβουλευτικά δικαιώματα: υπάρχουν ιδιαίτερα μεγάλες ελλείψεις στον τομέα του κοινοβουλευτικού ελέγχου για τις στρατιωτικές δαπάνες. Το κοινοβούλιο δεν έχει σχεδόν κανένα λόγο σχετικά με αυτό και, το κυριότερο, υπάρχουν ειδικά κονδύλια στα οποία το κοινοβούλιο δεν έχει κανέναν απολύτως έλεγχο.
<P>
Επιπλέον, η ασυλία κάποιων μελών του κοινοβουλίου ρυθμίζεται κατά εξαιρετικά ασαφή τρόπο. Κατά αυτήν την έννοια, υπάρχει τεράστια ανάγκη για μεταρρυθμίσεις στην Τουρκία. Δυστυχώς, η Τουρκία απέτυχε επίσης να υπογράψει διάφορες Ευρωπαϊκές και διεθνείς συμβάσεις - τη Σύμβαση κατά των βασανιστηρίων για παράδειγμα. Πιστεύω πως εναπόκειται στην Τουρκία να δώσει το καλό παράδειγμα και να συμμορφωθεί με τα Ευρωπαϊκά και διεθνή πρότυπα.
<P>
Θα μπορούσα να αναφέρω και άλλα σημεία αλλά θα σταματήσω εδώ και θα κάνω έκκληση στην Επιτροπή να δώσει ιδιαίτερη προσοχή στην πρόοδο σε αυτούς τους τομείς.
<SPEAKER ID="398" NAME="Metin Kazak" AFFILIATION="ALDE">
(BG) Συμμερίζομαι την ανησυχία για τη δημοκρατική πρόοδο στην Τουρκία εν όψει των πρόσφατων συλλήψεων που έγιναν μετά τις τοπικές εκλογές. Ανεξάρτητα από αυτό, δεν πιστεύω ότι θα πρέπει να υποστηρίζονται πολιτικοί που έχουν στενούς δεσμούς με οργανώσεις που προσφεύγουν σε βίαιες μεθόδους προκειμένου να επιτύχουν τους στόχους τους. " βία ποτέ δεν απετέλεσε αποδεκτό και δικαιολογημένο μέσο προστασίας των δικαιωμάτων και των ελευθεριών.
<P>
Πιστεύω πως οι Κούρδοι θα πρέπει να απολαμβάνουν περισσότερα πολιτιστικά και εκπαιδευτικά δικαιώματα και σέβομαι ιδιαίτερα τις συνεχιζόμενες μεταρρυθμίσεις, συμπεριλαμβανομένης της ίδρυσης ενός 24ωρου τηλεοπτικού καναλιού στην Κουρδική γλώσσα. Ωστόσο, τα δικαιώματα και οι ελευθερίες συνάδελφοι Βουλευτές, δεν κερδίζονται με τη βία, αλλά με τη χρήση ειρηνικών, πολιτικών μέσων, μέσω διαλόγου και αμοιβαίου σεβασμού.
<P>
Για αυτόν το λόγο, η ειλικρινής μας υποστήριξη για τις μεταρρυθμίσεις στην Τουρκία θα ενθαρρύνει επίσης την υποστήριξη των θεμελιωδών αρχών της ΕΕ και μία από τις σημαντικότερες είναι ο σεβασμός για τις εθνικές και τις θρησκευτικές διαφορές και την πολυμορφία. Είμαι βέβαιος πως η λαμπερή προοπτική της προσχώρησης στην Ευρωπαϊκή Ένωση θα επιταχύνει τον σεβασμό για τα ανθρώπινα δικαιώματα και τις μεταρρυθμίσεις στην Τουρκία.
<SPEAKER ID="399" NAME="Vittorio Agnoletto" AFFILIATION="GUE/NGL">
(IT) Κύριε Πρόεδρε, κυρίες και κύριοι, Πρόεδρε, κατ' αρχάς θα ήθελα να χαιρετήσω τον πρόεδρο του κόμματος DTP, τον κ. Ahmet Türk, που είναι επίσημος προσκεκλημένος εδώ για να παρακολουθήσει τη συζήτηση. Αγαπητέ Ahmet, γνωρίζετε ότι είμαστε μαζί σας, ότι υποστηρίζουμε τον δημοκρατικό αγώνα που δίνει το κόμμα σας στην Τουρκία για την αναγνώριση των θεμελιωδών δικαιωμάτων του Κουρδικού λαού.
<P>
Αναγνωρίζουμε πως το DTP αποτελεί ένα βασικό εργαλείο για την επικράτηση της δημοκρατίας στην Τουρκία και για αυτόν το λόγο καταδικάζουμε έντονα τις επιχειρήσεις της αστυνομίας που διέταξε εναντίον σας ο Πρωθυπουργός Erdoğan, φυλακίζοντας και τους τρεις αντιπροέδρους του DTP μαζί με περισσότερους από 300 μαχητές και υποστηρικτές σας. " νίκη του DTP στις τελευταίες διοικητικές εκλογές δείχνει ότι το DTP αποτελεί ένα κόμμα που απολαμβάνει ισχυρή δημοκρατική υποστήριξη. Το Ευρωπαϊκό Κοινοβούλιο αποφάσισε να ζητήσει από τον Πρωθυπουργό Erdoğan να ξεκινήσει άμεσες συζητήσεις με το DTP και αντ' αυτού η απάντησή του ήταν περισσότερη καταστολή, περισσότερη αστυνομία, περισσότερος αυταρχισμός και περισσότερες φυλακίσεις.
<P>
Όλοι γνωρίζουν πως η κοινοβουλευτική μου ομάδα και η Ευρωπαϊκή Αριστερά υποστήριζαν ως τώρα την αίτηση της Τουρκίας για να γίνει μέλος της Ευρωπαϊκής Ένωσης, υποστηρίζοντας ταυτόχρονα τη διαδικασία μεταρρύθμισης σε αυτήν τη χώρα. Πιστεύω ωστόσο ότι τα τελευταία δύο χρόνια και ειδικότερα κατά τη διάρκεια των τελευταίων μηνών, ο κ. Erdoğan έχει δείξει την άλλη του πλευρά, αυτήν ενός ηγέτη που έχει στενές σχέσεις με το χειρότερο κομμάτι του Τουρκικού στρατού που απλά θέλει να κατακρεουργήσει τους Κούρδους.
<P>
" διαδικασία της μεταρρύθμισης είναι ουσιαστικά καταδικασμένη, οι φυλακές γεμίζουν με Τούρκους. Ο ίδιος ο κ. Erdoğan διαλύει κάθε προοπτική προσχώρησης της Τουρκίας. " ευθύνη για ό,τι συμβαίνει στις Ευρω-Τουρκικές σχέσεις και η αυξανόμενη αμηχανία της κοινής γνώμης οφείλεται αποκλειστικά σε εκείνον.
<P>
Θα ήθελα να στείλω ένα πολύ έντονο πολιτικό μήνυμα στον κ. Erdoğan: είτε αναζητήστε μια πολιτική διαπραγματευτική λύση για το Κουρδικό ζήτημα, η οποία είναι μια διαδικασία που, για να είμαστε ξεκάθαροι, θα περιλαμβάνει άμεσες συνομιλίες με το DTP ή θα σας ζητήσουμε να σταματήσετε τις διαπραγματεύσεις για προσχώρηση στην Ευρωπαϊκή Ένωση. Ο δρόμος για την προσχώρηση της Τουρκίας στην Ένωση περνάει από το Diyarkabir και το DTP, διαφορετικά θα είμαστε εμείς, με άλλα λόγια τα άτομα που υποστήριξαν περισσότερο την διαδικασία προσχώρησης, που ζητούν μια διακοπή για συλλογισμό και η οποία θα μπορούσε πολύ εύκολα να γίνει μόνιμη.
<SPEAKER ID="400" NAME="Patrick Louis" AFFILIATION="IND/DEM">
(FR) Κύριε Πρόεδρε, κυρίες και κύριοι, σήμερα η Τουρκία φαίνεται να λειτουργεί σαν δημοκρατία αλλά η Ευρωπαϊκή Ένωση δεν είναι σε θέση να δίνει ατελείωτα μαθήματα καλής συμπεριφοράς όταν η Ευρωπαϊκή Ένωση η ίδια παρακάμπτει χαρούμενα και αδίστακτα την κυρίαρχη θέληση των εκλογέων της όταν ψηφίζουν σε δημοψηφίσματα.
<P>
Βασικά, η Τουρκία απέχει ακόμα πολύ από τον σεβασμό των αξιών των Ευρωπαϊκών κρατών, όπως φαίνεται από την κατάσταση των ατελείωτων εθνικών και θρησκευτικών μειονοτήτων που απαρτίζουν τη χώρα. " βελτίωση της κατάστασης εκατομμυρίων Κούρδων καθυστερεί πολύ. Οι σχέσεις με τους Αρμένιους ή ακόμα και τους Έλληνες γείτονές τους βρίσκονται κάτω από συνεχή διπλωματική στρατιωτική πίεση. " Κύπρος βρίσκεται ακόμα υπό Τουρκική στρατιωτική κατοχή, περιφρονώντας το διεθνές δίκαιο. Αυτό συνεχίζεται για 35 χρόνια. Οι συνθήκες για τις θρησκευτικές μειονότητες έχουν βελτιωθεί ελάχιστα. Τα δικαιώματα των κοινοτήτων που δεν αναφέρονται στις συνθήκες ποδοπατούνται συχνά, μπροστά στα τυφλά μάτια της Ευρωπαϊκής Επιτροπής, η οποία συνεχίζει, όπως κάνει και το Κοινοβούλιο, να υποστηρίζει την προσχώρηση αυτής της χώρας στην Ευρωπαϊκή Ένωση.
<P>
Για αυτό, ας είμαστε συνεπείς. Ενώ η συνεργασία με την Τουρκία είναι βασική, οποιαδήποτε σχέδια προσχώρησης της Τουρκίας πρέπει να είναι σύμφωνα με τις Ευρωπαϊκές δημοκρατίες, δηλαδή μέσω δημοψηφισμάτων.
<SPEAKER ID="401" NAME="Marios Matsakis" AFFILIATION="ALDE">
Κύριε Πρόεδρε βασίσαμε πολλές προσπάθειές μας και πολιτικές μας στην ελπίδα ότι με το φερόμαστε καλά στην Τουρκία αυτή η χώρα θα αλλάξει τον Κεμαλικό της φασισμό σε συμπεριφορά που θα μοιάζει δημοκρατική και θα είναι μόλις αποδεκτή. Κάναμε απολύτως λάθος και γρήγορα απογοητευτήκαμε και διαψευστήκαμε. " διαδικασία δημοκρατικής μεταρρύθμισης στην Τουρκία προχωρά με τον ρυθμό χελώνας με τρία πόδια.
<P>
Κύριε Επίτροπε, εμείς και η συντριπτική πλειοψηφία των πολιτών που εκπροσωπούμε εξαντλήσαμε την υπομονή μας. Αρκετά πια. Το κυβερνόν καθεστώς στην Τουρκία απεδείχθη απολύτως ανίκανο και απρόθυμο να φέρει τη χώρα του σε επίπεδο πολιτισμού του 21ου αιώνα. Κύριε Επίτροπε, η τεχνική του καρότου απέτυχε παταγωδώς και πρέπει να το παραδεχτείτε. Ήρθε η ώρα να χρησιμοποιήσουμε το ραβδί.
<SPEAKER ID="402" NAME="Andrew Duff" AFFILIATION="ALDE">
Κύριε Πρόεδρε, φοβάμαι πως το Κοινοβούλιο αποδεικνύεται και πάλι αρκετά αβέβαιο σχετικά με το θέμα της Τουρκίας. Θα ήμουν ευγνώμων αν ο κύριος Επίτροπος μας έδινε την ειλικρινή του εκτίμηση για την υπόθεση Ergenekon. Συμφωνεί πως είναι ένα ευχάριστο σημάδι καθαρισμού των στάβλων και ένα σημάδι πως επιτέλους η δικαστική διαδικασία άρχισε να επιτίθεται στη βαθιά διαφθορά που επικρατεί σε ορισμένα μέρη του Τουρκικού κράτους;
<SPEAKER ID="403" NAME="Alexander Graf Lambsdorff" AFFILIATION="ALDE">
(DE) Κύριε Πρόεδρε, θα ήθελα να απαντήσω σε αυτά που είπε ανέφερε ο κ. Lagendijk. Και εμείς φυσικά αναγνωρίζουμε τον θετικό διπλωματικό ρόλο που μπορεί να παίξει η Τουρκία σε σχέση με την Αρμενία και σε σχέση με τη Μέση Ανατολή. Ωστόσο, η διπλωματία και η δημοκρατία είναι δύο διαφορετικά πράγματα. Μας ανησυχεί ιδιαίτερα η ενέργεια του Πρωθυπουργού Erdoğan κατά του εκδοτικού ομίλου του Ahmed Doğan. Ακόμα και το Der Spiegel, που δεν έχει καμία σχέση με τον Doğan ή τον Springer, γράφει για την προσωπική βεντέτα του Erdoğan κατά του Doğan.
<P>
Έχω ήδη αναφερθεί στην έκθεση προόδου της Επιτροπής. Άλλη μια φορά θα ήθελα να κάνω μια συγκεκριμένη ερώτηση στην Επιτροπή. " Επιτροπή ανησυχεί περισσότερο ή λιγότερο για την ελευθερία της έκφρασης της γνώμης και την ελευθερία του τύπου στην Τουρκία από ότι κατά τη στιγμή της έκδοσης της έκθεσης προόδου; Εάν όχι, γιατί δεν ανησυχεί πλέον; Εάν ναι, ποια μέτρα σκοπεύει να λάβει η Επιτροπή; Πόσο σημαντικό είναι το ζήτημα της ελευθερίας του τύπου και της έκφρασης της γνώμης σε σχέση με τις συνεχιζόμενες διαπραγματεύσεις προσχώρησης; Όπως είπα, πρόκειται εξάλλου για το πρώτο κριτήριο της Κοπεγχάγης, το πολιτικό κριτήριο.
<SPEAKER ID="404" NAME="Olli Rehn">
Μέλος της Επιτροπής. - Κύριε Πρόεδρε, θέλω να ευχαριστήσω τους αξιότιμους Βουλευτές, κατ' αρχάς για μια πολύ σοβαρή και ουσιαστική συζήτηση σχετικά με τη δημοκρατική διαδικασία στην Τουρκία και επίσης θέλω να ευχαριστήσω απόψε το Ευρωπαϊκό Κοινοβούλιο για τη συμβολή του στην πολιτική της ΕΕ σε σχέση με την Τουρκία. Υπήρξε κριτική αλλά εποικοδομητική υποστήριξη για τη δέσμευσή μας με την Τουρκία σε μια πολύ κρίσιμη περίοδο. Πιστεύω πως η προσέγγιση του Κοινοβουλίου - όπως, ελπίζω και η προσέγγιση της Επιτροπής - μπορεί να περιγραφεί ως δίκαια και αποφασιστική σε σχέση με την Τουρκία και τη διαδικασία προσχώρησής της στην ΕΕ.
<P>
Πραγματικά, κατά την άποψή μου, πρέπει να είμαστε δίκαιοι και αποφασιστικοί και μόνο εάν είμαστε και τα δύο ταυτόχρονα μπορούμε να επιτύχουμε αποτελέσματα. Αυτό που εννοώ είναι ότι πρέπει να είμαστε δίκαιοι με την έννοια ότι θα διατηρήσουμε την προοπτική της ΕΕ ως το κρίσιμο κίνητρο για μεταρρυθμίσεις στη χώρα, κρατώντας το λόγο μας αναφορικά με την ευκαιρία της Τουρκίας να δείξει ότι είναι σε θέση να ικανοποιήσει τα κριτήρια προσχώρησης της ΕΕ. Ταυτόχρονα πρέπει να είμαστε αποφασιστικοί θέτοντας αυστηρούς όρους, ειδικά σε σχέση με τις θεμελιώδεις ελευθερίες και τις δημοκρατικές αρχές. Αυτά τα δύο βασικά στοιχεία - η δικαιοσύνη και η αποφασιστικότητα - λειτουργούν μόνο σε συνδυασμό μεταξύ τους και δεν μπορούν να διαχωριστούν. Πιστεύω πως είναι σαφώς ο καλύτερος τρόπος υποστήριξης μιας δημοκρατικής μεταμόρφωσης στην Τουρκία, που είναι ο στόχος μας, γιατί θα κάνει την Τουρκία ένα καλύτερο εταίρο και ένα πιθανό μελλοντικό μέλος της Ευρωπαϊκής Ένωσης, σύμφωνα με το πλαίσιο διαπραγματεύσεων που εγκρίθηκε τις πρωινές ώρες της 4ης Οκτωβρίου 2005.
<P>
" τρέχουσα κατάσταση πραγμάτων αποτελεί εν πολλοίς μια μεικτή εικόνα, όπως την περιέγραψε ο κ. Joost Lagendijk, πρόεδρος της αντιπροσωπείας της Ευρωπαϊκής Ένωσης στη Μεικτή Κοινοβουλευτική Επιτροπή ΕΕ-Τουρκίας. Μερικές φορές υπάρχει η αίσθηση ότι γίνονται δύο βήματα προς τα εμπρός και ένα προς τα πίσω, αλλά αυτό είναι καλύτερο από το αντίθετο.
<P>
Όπως έθεσε το θέμα ο κ. Duff, πιστεύω πως η έρευνα Ergenekon είναι ένα παράδειγμα αυτού. Από την έρευνα ως τώρα, φαίνεται ότι ήταν σημαντικό που, αυτό το δίκτυο που βρίσκεται πίσω από πιθανές πολιτικές ή άλλες επιθέσεις κατά της δημοκρατίας στην Τουρκία, αποκαλύφθηκε, και θα συνεχίσει να αποκαλύπτεται στο πνεύμα του πραγματικού κράτους δικαίου και του δημοκρατικού κοσμικού κράτους.
<P>
Από την άλλη πλευρά, στα πρόσφατα στάδια της έρευνας Ergenekon, κάποιος μπορεί να αμφιβάλλει για το κατά πόσο εφαρμόστηκαν πραγματικά οι αρχές του κράτους δικαίου ή κατά πόσο υπάρχουν κάποιοι άλλοι πολιτικοί λόγοι πίσω από αυτές τις συλλήψεις. " ετυμηγορία ακόμα εκκρεμεί. Παρακολουθούμε την κατάσταση από πολύ κοντά και οπωσδήποτε θα αναφέρουμε σχετικά στην επόμενη έκθεσή μας προόδου το επόμενο φθινόπωρο.
<P>
Κατά την άποψή μου, τρεις αρχές είναι ιδιαίτερα σημαντικές. Πρώτα από όλα, οι δημοκρατικές αρχές: η επιδίωξη συνταγματικής μεταρρύθμισης, όπου η μεταρρύθμιση των κανόνων που διέπουν τα πολιτικά κόμματα είναι βασική εν όψει των εμπειριών του περασμένου έτους, αυτού του έτους και των προηγουμένων, όταν είδαμε τις παγίδες του συνταγματικού πλαισίου της Τουρκίας αναφορικά με αυτό, όπως επισημάνθηκε από την Επιτροπή της Βενετίας του Συμβουλίου της Ευρώπης.
<P>
Δεύτερον, η ελευθερία της έκφρασης, στην οποία αναφέρθηκε ο Graf Lambsdorff, αποτελεί τη βάση της δημοκρατίας. Αυτό συζητήθηκε σχετικά πρόσφατα στη συνάντηση της Μεικτής Κοινοβουλευτικής Επιτροπής του Κοινοβουλίου με την Τουρκική Μεγάλη Εθνική Συνέλευση. Με ανησυχεί η ελευθερία των μέσων ενημέρωσης και η εξέλιξή της στην Τουρκία και οπωσδήποτε θα επανέλθουμε αυτό σε ένα ξεχωριστό τμήμα της έκθεσης μας προόδου το επόμενο φθινόπωρο.
<P>
Ναι, υπήρξε θετική πρόοδος σε σχέση με τις συνέπειες της μεταρρύθμισης του περιώνυμου Άρθρου 301 περίπου ένα ή δύο χρόνια πριν. Από την άλλη πλευρά, η σχετική πρόοδος αναφορικά με το Άρθρο 301 δεν δικαιολογεί επιθέσεις στην ελευθερία του τύπου αλλού, όπως σημειώθηκε σε αρκετές δηλώσεις απόψε.
<P>
Τέλος, το κράτος δικαίου, που υποστηρίζει τη λειτουργία όλης της κοινωνίας και της οικονομίας και το οποίο αποτελεί τη βασική αξία της Ευρωπαϊκής Ένωσης: αυτό απεικονίζεται με τον αγώνα κατά της τρομοκρατίας, τον οποίο υποστηρίζουμε, με την προϋπόθεση ότι διεξάγεται σύμφωνα με το κράτος δικαίου και τις αρχές της δικαιοσύνης σε αντιστοιχία με τις καλύτερες Ευρωπαϊκές πρακτικές.
<P>
Έτσι, ο ρυθμός των διαπραγματεύσεων με την Τουρκία ουσιαστικά θα εξαρτηθεί από την πρόοδο και την ένταση των μεταρρυθμίσεων που ενισχύουν τις θεμελιώδεις ελευθερίες και το κράτος δικαίου στη χώρα, σε όλες τις εκφάνσεις της ζωής και σε όλες τις γωνιές της χώρας. Αυτό είναι το θεμέλιο της διαδικασίας διαπραγμάτευσης. " πρόοδος στις τεχνικές διαπραγματεύσεις θα εξαρτηθεί από το κατά πόσο υπάρχει σοβαρή πρόοδος και ένταση και εφαρμογή αυτών των μεταρρυθμίσεων που ενισχύουν τις θεμελιώδεις ελευθερίες και τα ανθρώπινα δικαιώματα και το δημοκρατικό κοσμικό κράτος. Αυτά έχουν αποτυπωθεί στη Συνθήκη για την Ευρωπαϊκή Ένωση και στις κοινές μας Ευρωπαϊκές αξίες. Αυτό είναι το κρίσιμο μέτρο της Τουρκικής προόδου προς την Ευρωπαϊκή Ένωση.
<SPEAKER ID="405" NAME="Πρόεδρος">
" συζήτηση έληξε.

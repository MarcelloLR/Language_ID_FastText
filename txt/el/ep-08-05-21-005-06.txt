<CHAPTER ID="005-06">
6. Πρόσβαση στην αγορά μεταφορών με πούλμαν και λεωφορεία (αναδιατύπωση) (
<P>
- Πριν από την ψηφοφορία:
<SPEAKER ID="141" NAME="Hannes Swoboda" AFFILIATION="PSE">
(DE) Κύριε Πρόεδρε, προς όφελος της εντιμότητας ανακοίνωσα τη Δευτέρα ότι θα ζητούσαμε την αναβολή της ψηφοφορίας επί της έκθεσης αυτής, όχι επειδή ο κ. Grosch δεν έχει κάνει καλή δουλειά -το αντίθετο μάλιστα- αλλά επειδή θέλουμε να έχουμε περισσότερο χρόνο για να εξετάσουμε το θέμα των περιόδων ανάπαυσης και να το εντάξουμε με ακριβείς όρους στην παρούσα έκθεση. Πραγματοποιήσαμε συνομιλίες με τις πολιτικές ομάδες και διαπιστώσαμε ότι υπάρχει σημαντική υποστήριξη για την πρόταση αυτή. Ακόμη και ο κ. Jarzembowski, για τον οποίο υπήρξε η μεγαλύτερη δυσκολία να πεισθεί, με ενημέρωσε σήμερα το πρωί ότι τώρα στηρίζει την πρόταση. Κατά συνέπεια, ελπίζω ότι μπορούμε να χειριστούμε το θέμα με τον τρόπο αυτό, και για το λόγο αυτό ζητώ αναβολή για μια από τις δύο προσεχείς περιόδους συνόδου.
<SPEAKER ID="142" NAME="Mathieu Grosch">
εισηγητής. - (DE) Κύριε Πρόεδρε, ως εισηγητής, συμφωνώ με την πρόταση, όπως και η Ομάδα ΕΛΚ-ΕΔ, και θα ήθελα να καταστήσω σαφές ότι έχουμε σημειώσει τη συμφωνία μεταξύ των κοινωνικών εταίρων. Ωστόσο, χρησιμοποιούμε τον χρόνο με σκοπό να την ενσωματώσουμε σε μία τροπολογία.
<P>
(Το Σώμα εγκρίνει την πρόταση)

<CHAPTER ID="020">
Όργανα μέτρησης που περιέχουν υδράργυρο (συζήτηση) 
<SPEAKER ID="175" NAME="Πρόεδρος">
" ημερήσια διάταξη προβλέπει τη σύσταση για τη δεύτερη ανάγνωση της Επιτροπής Περιβάλλοντος, Δημόσιας Υγείας και Ασφάλειας των Τροφίμων σχετικά με την κοινή θέση του Συμβουλίου (05665/1/2007 - C6-0114/2007 - ενόψει της έγκρισης της οδηγίας του Ευρωπαϊκού Κοινοβουλίου και του Συμβουλίου για την τροποποίηση της οδηγίας 76/769/EΟΚ του Συμβουλίου σχετικά με περιορισμούς διάθεσης στην αγορά ορισμένων οργάνων μέτρησης που περιέχουν υδράργυρο (εισηγήτρια: η κ. María Sornosa Martínez).
<SPEAKER ID="176" NAME="María Sornosa Martínez " AFFILIATION="PSE">
εισηγήτρια. - (ES) Κύριε Πρόεδρε, κύριε Επίτροπε, κυρίες και κύριοι, όλοι εμείς σε αυτό το Κοινοβούλιο συμφωνούμε ότι είναι απαραίτητο να μειωθεί η ζήτηση για υδράργυρο στην κατασκευή προϊόντων και να επισπευσθεί η αντικατάστασή του.
<P>
Είναι ενδεδειγμένο να εισαχθούν περιορισμοί σε κοινοτικό επίπεδο της διάθεσης στην αγορά ορισμένων οργάνων μέτρησης και ελέγχου προς καταναλωτική χρήση οι οποίες περιέχουν υδράργυρο, με ορισμένες εξαιρέσεις στον τομέα της υγείας.
<P>
Θέλουμε να αποτρέψουμε να εισέλθουν σημαντικές ποσότητες υδραργύρου στη ροή των αποβλήτων. Με αυτόν τον τρόπο, θα συμβάλουμε στη διασφάλιση ενός υψηλού επιπέδου προστασίας του περιβάλλοντος και της ανθρώπινης υγείας, διατηρώντας παράλληλα την εσωτερική αγορά, σύμφωνα με το άρθρο 95 της Συνθήκης.
<P>
Ο υδράργυρος και τα συστατικά του είναι άκρως τοξικά για τους ανθρώπους, τα οικοσυστήματα και τη φύση. Έχοντας θεωρηθεί αρχικά ως ένα διάχυτο τοπικό πρόβλημα, η ρύπανση από υδράργυρο αναγνωρίζεται πλέον ως ένα παγκόσμιο, χρόνιο και σοβαρό πρόβλημα.
<P>
Σχετικά με μια πιθανή καθολική απαγόρευση της χρήσης υδραργύρου σε όλες τις συσκευές, που είναι ο στόχος αυτής της πρότασης, πρέπει να τονιστεί ότι οι ειδικοί που συμβουλεύτηκε η Επιτροπή κατέληξαν στο συμπέρασμα ότι τα νοσοκομεία χρειάζονται συσκευές με υψηλό επίπεδο ακριβείας για την αντιμετώπιση επικίνδυνων για τη ζωή καταστάσεων, όπως η υπέρταση, η αρρυθμία και η προεκλαμψία.
<P>
Τα σφυγμομανόμετρα υδραργύρου παρέχουν το ενδεδειγμένο επίπεδο ακρίβειας και αξιοπιστίας για να εγγυηθούν την ασφάλεια των ασθενών. Επομένως, προτείνουμε τώρα να εξαιρεθούν αυτά τα όργανα από την απαγόρευση μέχρι να υπάρξουν απόλυτες εγγυήσεις σχετικά με τη λειτουργία πιθανών εναλλακτικών οργάνων.
<P>
Καλώ επίσης για άλλη μία φορά την Επιτροπή να υιοθετήσει βραχυπρόθεσμα μέτρα, προκειμένου να διασφαλίσει ότι όλα τα προϊόντα, που περιέχουν υδράργυρο και τα οποία βρίσκονται αυτήν τη στιγμή σε κυκλοφορία, θα συλλεχθούν ξεχωριστά και θα υποβληθούν σε ασφαλή επεξεργασία. Διαφορετικά, αυτή η οδηγία θα είναι λιγότερο αποτελεσματική στην πράξη.
<P>
Αναφορικά με την παραγωγή νέων παραδοσιακών βαρόμετρων που περιέχουν υδράργυρο, που ήταν το πιο επίμαχο θέμα σε αυτό το Κοινοβούλιο, προτείναμε μια συμφωνία να υπάρξει μια μεταβατική περίοδο δύο ετών που θα επιτρέψει στους κατασκευαστές να προσαρμοστούν στους νέους κανονισμούς. Δυστυχώς, δεν έχουν συμφωνήσει όλες οι πολιτικές ομάδες σε αυτό, αν και πιστεύω ότι θα έχουμε επαρκή πλειοψηφία σε αυτό το Κοινοβουλίου για να την υιοθετήσουμε.
<P>
Σε σχέση με τους κατασκευαστές αυτών των βαρόμετρων, θέλω να πω ότι θα έχουν αυτήν τη μεταβατική περίοδο των δύο ετών, προκειμένου να σταματήσουν να χρησιμοποιούν τον υδράργυρο στις βιομηχανικές διαδικασίες τους. Δεν θα υποστούν κανένα ανταγωνιστικό μειονέκτημα ή οικονομική ζημιά, καθώς γνωρίζουμε ότι κατασκευάζουν αυτού του είδους τα βαρόμετρα χωρίς να χρησιμοποιούν υδράργυρο εδώ και αρκετό καιρό.
<P>
Πρέπει να υπενθυμίσουμε στους πολίτες μας ότι αυτές οι συσκευές μπορούν να αποτελέσουν κίνδυνο για την υγεία και το περιβάλλον, καθώς μπορούν να σπάσουν εύκολα και να καταλήξουν σε χωματερές, ή, ακόμη χειρότερα, αν καεί, ο υδράργυρος διαχέεται στην ατμόσφαιρα, μολύνοντας τον αέρα, το έδαφος και το νερό. Ο υδράργυρος εισέρχεται με αυτόν τον τρόπο στην τροφική αλυσίδα, κυρίως στα ψάρια, και στη συνέχεια σε εμάς τους ανθρώπους.
<P>
Όπως γνωρίζει καλά αυτό το Κοινοβούλιο, στη δεύτερη ανάγνωση, η πλειοψηφία της Επιτροπής Περιβάλλοντος, Δημόσιας Υγείας και Ασφάλειας των Τροφίμων απέρριψε τις τροπολογίες που αποσκοπούσαν να συνεχιστεί η κατασκευή νέων βαρόμετρων υδραργύρου.
<P>
Πιστεύω ότι θα ήταν ανεύθυνο από μέρους μας να δεχτούμε αυτό το αίτημα και, επομένως, καλώ όλους τους αξιότιμους βουλευτές να το καταψηφίσουν, όπως προτείνουν επίσης το Συμβούλιο και η Ευρωπαϊκή Επιτροπή, και τους ευχαριστώ για όλες τις προσπάθειές τους να αποφευχθεί μια πιθανή διαδικασία συνδιαλλαγής.
<P>
Τέλος, καλώ για άλλη μία φορά την Επιτροπή να αυξήσει την ευαισθητοποίηση του πληθυσμού, μέσω της οργάνωσης εκστρατειών ενημέρωσης σχετικά με τους κινδύνους υγείας που απορρέουν από την έκθεση σε υδράργυρο και τα περιβαλλοντικά προβλήματα που μπορεί να προκαλέσει, διότι φοβάμαι ότι δυστυχώς οι πολίτες δεν είναι ακόμη επαρκώς ενημερωμένοι για την τοξικότητά του.
<P>
Θέλω να τελειώσω ευχαριστώντας την Επιτροπή για το έργο της και για την πιθανότητα να επιτευχθεί συμφωνία σε δεύτερη ανάγνωση. Ευχαριστώ, επίσης, το Συμβούλιο και τις πολιτικές ομάδες που έχουν στηρίξει αυτήν την πρόταση.
<SPEAKER ID="177" NAME="Günter Verheugen">
Αντιπρόεδρος της Επιτροπής. (DE) Κύριε Πρόεδρε, αξιότιμοι βουλευτές, θα ήθελα καταρχάς να ευχαριστήσω ειλικρινά την κ. Sornoza Martínez, την εισηγήτρια, για την εργασία της σε αυτήν την πρόταση. Σήμερα το βράδυ συζητούμε μια εξαιρετικά σημαντική οδηγία. Αποτελεί ένα σημαντικό τμήμα της στρατηγικής μας όσον αφορά τον αποκλεισμό της χρήσης υδραργύρου από το περιβάλλον μας για πάντα - μια στρατηγική που υποστηρίζεται εδώ και αρκετό καιρό από το Ευρωπαϊκό Κοινοβούλιο.
<P>
Ο υδράργυρος και οι ενώσεις του είναι λίαν τοξικές για την ανθρώπινη υγεία και το περιβάλλον. Για τον λόγο αυτό, η οδηγία αποτελεί μείζον βήμα προόδου, καθώς θα περιορίσει τη διάθεση στην αγορά ορισμένων νέων οργάνων μέτρησης που περιέχουν υδράργυρο και με τον τρόπο αυτό θα εμποδίσει να καταλήγουν στο περιβάλλον περίπου 30 τόνοι υδραργύρου ετησίως μέσω των απορριμμάτων.
<P>
" προτεινόμενη οδηγία αποσκοπεί στο να περιορίσει τη χρήση αυτής της επικίνδυνης ουσίας σε όργανα μέτρησης στο ελάχιστο και να επιτρέψει εξαιρέσεις μόνο σε περιπτώσεις που οι κίνδυνοι είναι αμελητέοι ή δεν υπάρχουν καθόλου υποκατάστατα. Ως εκ τούτου, θα απαγορευτεί εντελώς η διάθεση στην αγορά θερμόμετρων που περιέχουν υδράργυρο, για παράδειγμα, και θα σταματήσει η πώληση όλων των άλλων οργάνων μέτρησης που περιέχουν υδράργυρο στο ευρύ κοινό. Πιστεύω ότι είναι σωστό να υπάρξει μια εξαίρεση για τα πιεσόμετρα στον τομέα της υγείας και για τα παλαιά όργανα μέτρησης. " επεξεργασία των προτάσεων έγινε με βάση μια αξιολόγηση κινδύνου και μια λεπτομερή εκτίμηση επιπτώσεων, που εκπονήθηκαν για τη στρατηγική σε σχέση με τον υδράργυρο.
<P>
Αυτή η οδηγία δεν διαφυλάσσει μόνον την ανθρώπινη υγεία και το περιβάλλον, χρησιμεύει επίσης στη διατήρηση της εσωτερικής αγοράς, διότι παντού στην Κοινότητα θα υιοθετηθούν εναρμονισμένοι κανόνες σχετικά με τη διάθεση στην αγορά οργάνων μέτρησης που περιέχουν υδράργυρο.
<P>
" εισηγήτρια συνιστά την έγκριση της κοινής θέσης του Συμβουλίου χωρίς περαιτέρω τροπολογίες. " Επιτροπή συμμερίζεται απόλυτα την άποψη αυτή, διότι η κοινή θέση υιοθέτησε ορισμένες από τις τροπολογίες που κατατέθηκαν από το Κοινοβούλιο κατά την πρώτη ανάγνωση και παρουσίασε έναν ισορροπημένο συμβιβασμό μεταξύ, αφενός, της προσπάθειας να αποκλειστεί η χρήση υδραργύρου σε όσο το δυνατόν μεγαλύτερο βαθμό, προκειμένου να διαφυλαχθεί η ανθρώπινη υγεία και το περιβάλλον και, αφετέρου, της εγγύησης της ασφάλειας των ασθενών στον τομέα της υγείας. Πρέπει να επιβεβαιώσω αυτό που μόλις επεσήμανε η εισηγήτρια: η πλειονότητα των ειδικών εξακολουθεί να θεωρεί τα πιεσόμετρα που περιέχουν υδράργυρο, τα σφυγμομανόμετρα, σημαντικά για τη θεραπεία ορισμένων επικίνδυνων για τη ζωή ασθενειών. Θα πρέπει, ωστόσο, στο μέλλον να ασχοληθούμε με αυτό το ζήτημα. Εάν λοιπόν υπάρχουν ασφαλείς διαθέσιμες εναλλακτικές λύσεις για αυτά τα όργανα, τότε θα πρέπει και στην προκειμένη περίπτωση να απαγορευτεί η χρήση υδραργύρου. " Επιτροπή σκοπεύει, επομένως, να επανεξετάσει την προβλεπόμενη εξαίρεση σε δύο έτη.
<P>
Μια περαιτέρω εξαίρεση σημαίνει ότι τα παλαιά όργανα μέτρησης, που είναι τουλάχιστον 50 ετών, θα μπορούν ακόμα να πωλούνται. " Επιτροπή μπορεί να συμφωνήσει με αυτήν την εξαίρεση, διότι τα παλαιά όργανα αποτελούν κατά κύριο λόγο συλλεκτικά αντικείμενα, τα οποία λόγω της αξίας τους τυγχάνουν εξαιρετικά προσεκτικής μεταχείρισης και διατίθενται στην αγορά μόνον σε πολύ περιορισμένες ποσότητες. Ωστόσο, κατά την άποψη της Επιτροπής δεν υπάρχει δικαιολογία για μια μη προσωρινή εξαίρεση όσον αφορά την περαιτέρω πώληση νέων βαρόμετρων υδραργύρου σε καταναλωτές. Επειδή υπάρχουν εναλλακτικές λύσεις για βαρόμετρα υδραργύρου που είναι και διακοσμητικά και αξιόπιστα, δεν είναι καθόλου απαραίτητη η χρήση αυτής της επικίνδυνης ουσίας κατά την κατασκευή βαρομέτρων.
<P>
Μια μόνιμη εξαίρεση για τέτοιου είδους όργανα θα ερχόταν σε πλήρη αντίφαση με τη στάση που έχει υιοθετήσει το Ευρωπαϊκό Κοινοβούλιο σε σχέση με τις άκρως επικίνδυνες ουσίες κατά την ψήφιση της νέας νομοθεσίας για τις χημικές ουσίες REACH. Μια μεταβατική περίοδος δύο ετών, όπως προβλέπεται τώρα στην οδηγία, είναι απολύτως επαρκής για να επιτρέψει στους λίγους εναπομείναντες κατασκευαστές βαρόμετρων υδραργύρου να στραφούν προς εναλλακτικές λύσεις. Εν πάση περιπτώσει, πολλοί από αυτούς τους κατασκευαστές, εάν όχι όλοι, προσφέρουν ήδη εναλλακτικά προϊόντα. Επ' ουδενί, επομένως, δεν θα συμφωνήσει η Επιτροπή με τις τροπολογίες που κατατέθηκαν και ζητούν μόνιμες εξαιρέσεις για τα βαρόμετρα.
<P>
Ζητώ επειγόντως τη βοήθειά σας για την υποστήριξη της κοινής θέσης ούτως, ώστε να καταστεί δυνατή η έγκριση της οδηγίας σε δεύτερη ανάγνωση.
<SPEAKER ID="178" NAME="Martin Callanan">
εξ ονόματος της Ομάδας PPE-DE. - (EN) Κύριε Πρόεδρε, τα επιχειρήματα αυτά έχουν επαναληφθεί σε πολλές περιπτώσεις, επομένως θα κρατήσω την επιχειρηματολογία μου όσο το δυνατόν συντομότερη. Το μόνο θέμα που μένει να επιλυθεί, όπως επεσήμαναν ο Επίτροπος και η κ. Sornosa Martínez, είναι αυτό των βαρομέτρων. Πρέπει να πω ότι παραμένω βαθιά πεπεισμένος ότι τόσο η Επιτροπή όσο και το Συμβούλιο, και ορισμένοι βουλευτές αυτού του Κοινοβουλίου, έχουν κατανοήσει εντελώς λανθασμένα τη συλλογιστική. Δεν υπάρχει καμία απολύτως αιτιολογία για την απαγόρευση των βαρομέτρων. Ο μόνος λόγος για τον οποίο τίθενται στο στόχαστρο είναι γιατί υπάρχει μόνον ένας σχετικά μικρός αριθμός εταιρειών που εξακολουθούν να τα παράγουν στην Ευρώπη και είναι εύκολος στόχος όσον αφορά την Επιτροπή, γιατί δίνει την εντύπωση ότι η Επιτροπή κάνει πραγματικά κάτι για τον υδράργυρο, ενώ οι μεγάλες πηγές της απελευθέρωσης υδραργύρου -από εργοστάσια παραγωγής ενέργειας, κρεματόρια, κλπ.- δεν αντιμετωπίζονται διότι, φυσικά, η αντιμετώπισή τους θα ήταν πολύ δαπανηρή για τις κυβερνήσεις και τις αρχές τοπικής αυτοδιοίκησης των κρατών μελών.
<P>
Το Κοινοβούλιο αυτό ενέκρινε μια τροπολογία για την εξαίρεση των κατασκευαστών βαρομέτρων κατά την πρώτη ανάγνωση στην Επιτροπή Περιβάλλοντος, Δημόσιας Υγείας και Ασφάλειας των Τροφίμων και σε αυτό το Κοινοβούλιο. Το Συμβούλιο την απέρριψε στη συνέχεια, μολονότι με μια διετή περίοδο σταδιακής κατάργησης. " Επιτροπή Περιβάλλοντος δεν υποστήριξε την τροπολογία αυτήν τη φορά, λυπάμαι που το λέω, αλλά κατέθεσα εκ νέου τις τροπολογίες, προκειμένου να δώσω στο Κοινοβούλιο μια περαιτέρω ευκαιρία να λάβει απόφαση επ' αυτού και, όπως αναμφίβολα γνωρίζουν οι βουλευτές, μια πολύ δυναμική εκστρατεία διενεργείται από μια σειρά ανεξάρτητων φορέων και διανομέων σε ολόκληρη την Ευρώπη.
<P>
Είναι εντελώς παράλογο να λέει κανείς ότι τα παλαιά όργανα θα εξαιρούνται, αλλά τα νέα όργανα θα απαγορευτούν. Τα παλαιά όργανα που κυκλοφορούν και διατίθενται στην αγορά της Ευρώπης είναι πιθανόν περισσότερα από τα νέα όργανα που δημιουργούνται. Είναι μια πολύ μικρή, μειονοτική και εξειδικευμένη αγορά και η Ευρώπη δυσφημείται με το να απονομιμοποιεί, να απαγορεύει και να εξαναγκάζει σε έξοδο από το επάγγελμα έναν μικρό αριθμό δραστήριων και χαρισματικών τεχνιτών. Μπορούν να ελέγχονται από ένα κατάλληλο σύστημα έγκρισης και ελέγχου, για το οποίο έχουν δηλώσει ότι είναι πρόθυμοι να πληρώσουν. Αυτό θα ήταν μακράν η πιο λογική λύση αντί της ολοκληρωτικής απαγόρευσης και του εξαναγκασμού ορισμένων μικρών εταιρειών να εγκαταλείψουν το επάγγελμα, χάνοντας κατ' αυτόν τον τρόπο δεξιότητες και παραδόσεις που υπάρχουν στην Ευρώπη εδώ και εκατοντάδες χρόνια.
<SPEAKER ID="179" NAME="Dorette Corbey">
εξ ονόματος της Ομάδας PSE. - (NL) Κύριε Πρόεδρε, είμαι υπόχρεη στην κ. Sornosa Martínez που έχει τη θερμή και ανεπιφύλακτη στήριξή μας. Ο υδράργυρος, και ιδίως οι ενώσεις υδραργύρου και οι ατμοί υδραργύρου, είναι τοξικά. Ο υδράργυρος συσσωρεύεται στον εγκεφαλικό ιστό και στο νευρικό σύστημα, όπου μπορεί να προκαλέσει μεγάλη ζημία. Αυτό με τη σειρά του μπορεί να οδηγήσει σε μειωμένη ευφυΐα. Μια ευφυής πολιτική, συνεπώς, απαγορεύει τη χρήση του υδραργύρου σε εφαρμογές που δεν είναι αναγκαίες. Δεδομένου ότι υπάρχουν διαθέσιμες εναλλακτικές, χαιρετίζουμε το γεγονός ότι το θερμόμετρο υδραργύρου θα αποτελεί σε λίγο παρελθόν.
<P>
Τα βαρόμετρα έχουν προκαλέσει μεγάλη συζήτηση. Στις Κάτω Χώρες, η χρήση του υδραργύρου απαγορεύεται από το 2003, αλλά τα βαρόμετρα εξαιρέθηκαν αρχικά μέχρι το 2005 και στη συνέχεια, εν αναμονή νέων ευρωπαϊκών κανόνων, μέχρι την 1η Ιανουαρίου 2006. Επιθυμούμε την παράταση της περιόδου εξαίρεσης για άλλα δύο χρόνια για τα παραδοσιακά βαρόμετρα που είναι, όπως πρέπει να πούμε, γοητευτικά αντικείμενα. Καθώς αυτό θα μεταθέσει τη συνολική καθυστέρηση έως την 1η Ιανουαρίου 2010, υπάρχει αρκετός χρόνος να αναπτυχθούν εναλλακτικές λύσεις οι οποίες, όπως επιβεβαίωσε ο Επίτροπος, είναι ήδη διαθέσιμες σε μεγάλο βαθμό.
<P>
Ενώ μπορώ, φυσικά, να φανταστώ ότι αυτό είναι δύσκολο να γίνει δεκτό από τους παραγωγούς βαρομέτρων, αν θέλουμε να απαγορεύσουμε τον υδράργυρο ολοκληρωτικά, πρέπει σε κάθε περίπτωση να απαγορεύσουμε τα καταναλωτικά προϊόντα που τον περιέχουν. Τα βαρόμετρα μπορεί να σπάσουν ή να παρουσιάσουν διαρροή, με αποτέλεσμα ο υδράργυρος να καταλήξει ούτως ή άλλως στο περιβάλλον.
<P>
Συμφωνώ, συνεπώς, με τους παραγωγούς βαρομέτρων ότι η χρήση υδραργύρου σε ηλεκτρικούς λαμπτήρες χαμηλής κατανάλωσης ενέργειας είναι, φυσικά, πολύ επιβλαβής. Είναι καλή ιδέα να μεταπηδήσουμε στους ηλεκτρικούς λαμπτήρες LED το συντομότερο δυνατόν, αλλά η οδηγία αυτή αφορά τον υδράργυρο στα όργανα μέτρησης και όχι τους ηλεκτρικούς λαμπτήρες χαμηλής κατανάλωσης ενέργειας. Θα ήθελα, ως εκ τούτου, ακόμη μία φορά να εκφράσω τη θερμή στήριξή μου στην κ. Sornosa Martínez, η οποία πιστεύω ότι διάλεξε μια πολύ καλή επιχειρηματολογία.
<SPEAKER ID="180" NAME="Μάριος Ματσάκης">
εξ ονόματος της Ομάδας ALDE. - (EN) Κύριε Πρόεδρε, θέλω να συγχαρώ την κ. Sornosa Martínez για την εξαίσια έκθεσή της.
<P>
Αυτή η νομοθετική έκθεση ακολουθεί την έκθεση για τη στρατηγική του υδραργύρου που εγκρίθηκε πέρυσι από το Σώμα αυτό. Στοχεύει στον περιορισμό της διάθεσης στην αγορά ορισμένων οργάνων μέτρησης που περιέχουν υδράργυρο. " κ. Sornosa Martínez ορθώς συμφωνεί κατά το πλείστον με την πρόταση που έχουμε ενώπιόν μας και κρατά μόνον ορισμένες παρεκκλίσεις στις περιπτώσεις όπου δεν είναι ακόμη διαθέσιμα κατάλληλα υποκατάστατα.
<P>
" ομάδα μου υποστηρίζει σθεναρά την πρόταση αυτή και θεωρεί τις τροπολογίες της εισηγήτριας χρήσιμες και ενδεδειγμένες. Γενικά, η πρόταση τυγχάνει ευρείας συμφωνίας σε όλο το φάσμα του Κοινοβουλίου, πέρα από το μοναδικό, πολύ γνωστό ζήτημα της διένεξης για τα βαρόμετρα. " διαφορά, όπως γνωρίζετε, είναι ότι το Συμβούλιο συμφώνησε στη συμβιβαστική πρόταση να παραχωρηθεί μια παρέκκλιση δύο ετών μετά τη θέση σε ισχύ της οδηγίας σε έναν μικρό αριθμό παραγωγών παραδοσιακών βαρόμετρων που κατασκευάζονται με σύγχρονες μεθόδους. Αυτή φρονούμε ότι είναι μια λογική λύση και δίνει χρόνο στους κατασκευαστές αυτούς να εφαρμόσουν στα προϊόντα τους υποκατάστατα χωρίς υδράργυρο.
<P>
Την θέση αυτή δεν την συμμερίζονται ορισμένοι συνάδελφοι που είναι της άποψης, η οποία εκφράζεται στις τροπολογίες 1 και 2, ότι θα πρέπει να υπάρξει μια μόνιμη παρέκκλιση για τα παραδοσιακά βαρόμετρα. Το θέμα δεν έχει τεράστια σημασία ουσιαστικά, καθώς το ποσό του υδραργύρου που χρησιμοποιείται σε αυτά τα όργανα είναι πολύ μικρό και τα μέτρα ασφαλείας εφαρμόζονται ικανοποιητικά από τους κατασκευαστές. Ταυτόχρονα, ως θέμα αρχής, καμία μακροπρόθεσμη παρέκκλιση δεν είναι αναγκαία, διότι οι κατασκευαστές έχουν άφθονο χρόνο να προσαρμοστούν στην περίπτωση ασφαλών εναλλακτικών χημικών χωρίς να υπάρχει ανάγκη να εισαχθεί ένα επικίνδυνο προηγούμενο στις οδηγίες ασφάλειας.
<P>
Το ζήτημα αυτό πήρε, δυστυχώς, τεράστιες διαστάσεις από μια μερίδα του εθνικού Τύπου που θέλει να εμφανίσει το θέμα ως την περίπτωση μιας σκληρής και γραφειοκρατικής ΕΕ τύπου Μεγάλου Αδελφού που παρεμβαίνει στη δουλειά των φτωχών, γνήσιων κατασκευαστών παραδοσιακών οργάνων και προσπαθεί να τους καταστρέψει. Αυτό, όπως καταλαβαίνετε, δεν είναι αλήθεια.
<P>
" θέση της ομάδας μου είναι να ακολουθεί την επιστημονική λογική και να μην δεχθεί μόνιμες παρεκκλίσεις για τα βαρόμετρα αλλά, συνειδητοποιώντας τα έντονα αισθήματα ορισμένων βουλευτών, δεν θα είναι υπερβολικά αυστηρή με όσους από την ομάδα μου επιλέξουν να μην ακολουθήσουν τη γραμμή της ομάδας, μολονότι υπάρχει πάντα ο κίνδυνος να εγκριθεί η τροπολογία για το βαρόμετρο και να διακυβευθεί ολόκληρη η πρόταση. Ας ελπίσουμε ότι αυτό δεν θα συμβεί.
<SPEAKER ID="181" NAME="Leopold Józef Rutowicz">
εξ ονόματος της Ομάδας UEN. - (PL) Κύριε Πρόεδρε, η οδηγία του Ευρωπαϊκού Κοινοβουλίου και του Συμβουλίου σχετικά με περιορισμούς διάθεσης στην αγορά ορισμένων οργάνων μέτρησης που περιέχουν υδράργυρο είναι ένα σημαντικό έγγραφο, καθώς περιορίζει το ποσό του υδραργύρου που εκλύεται στο περιβάλλον. Ο υδράργυρος εισέρχεται στην τροφική αλυσίδα υπό τη μορφή μεθυλυδράργυρου σε υδάτινο περιβάλλον, επηρεάζοντας τα ψάρια, τα φρούτα, τα λαχανικά και τελικά τον άνθρωπο. Συσσωρεύεται στον οργανισμό μας και μας δηλητηριάζει.
<P>
Κάθε χρόνο 33 τόνοι υδραργύρου εισέρχονται στην κυκλοφορία σε νέο εξοπλισμό και 27 τόνοι σε χρησιμοποιημένο εξοπλισμό. Οι τεχνικές πρόοδοι έχουν μειώσει τη χρήση του υδραργύρου στη βιομηχανία και στα μεταποιημένα προϊόντα. Για να αντιμετωπίσουμε το πρόβλημα του υδραργύρου, είναι σημαντικό να ανακτούμε τον υδράργυρο από τον χρησιμοποιημένο εξοπλισμό και να μειώσουμε δραστικά τις εισαγωγές τέτοιου εξοπλισμού από χώρες εκτός της Ένωσης. Όλα τα κράτη μέλη της Ευρωπαϊκής Ένωσης πρέπει να επιβάλουν μια απαγόρευση αυτού του είδους μετά την έγκαιρη τροποποίηση της οδηγίας 76/769/ΕΟΚ του Συμβουλίου σχετικά με περιορισμούς διάθεσης στην αγορά ορισμένων επικίνδυνων ουσιών και παρασκευασμάτων.
<P>
Θέλω να ευχαριστήσω την κ. Sornosa Martínez για το έργο της.
<SPEAKER ID="182" NAME="Carl Schlyter">
εξ ονόματος της Ομάδας Verts/ALE. - (SV) Συνήθιζα να παίζω με τον υδράργυρο ως παιδί. Ευτυχώς, η οδηγία αυτή θα έχει ως αποτέλεσμα οι μελλοντικές γενεές των παιδιών να μην το κάνουν. Υπάρχει τώρα ένας συμβιβασμός με το Συμβούλιο και είναι καιρός να τον δεχθούμε. Γνωρίζουμε ότι ο υδράργυρος είναι επιβλαβής τόσο για τους ανθρώπους όσο και για το περιβάλλον και ότι μπορεί σχεδόν σε όλες τις περιπτώσεις να αντικατασταθεί από λιγότερο επικίνδυνες ουσίες. Ο συμβιβασμός στο Συμβούλιο Υπουργών είναι ισορροπημένος και έρχεται 14 χρόνια μετά την καθιέρωση στη Σουηδία εθνικής απαγόρευσης για τα θερμόμετρα υδραργύρου. Δεν υπάρχει άλλος καιρός για χάσιμο.
<P>
Εκείνοι που σκέφτονται τώρα να ψηφίσουν μια τεχνικά αβάσιμη πρόταση από το λόμπι για τα βαρόμετρα πρέπει να γνωρίζουν ότι, αν εγκριθεί η πρόταση, υπάρχει ο κίνδυνος η συνολική απαγόρευση να καθυστερήσει και η εφαρμογή της να γίνει πιο δυσχερής. Θα ήταν ανεύθυνο να ψηφίσουμε μια τέτοια πρόταση. Οι οδοντίατροι, τα εργαστήρια και τα νοσοκομεία κατήργησαν σταδιακά τον υδράργυρο. Δεν υπάρχει καμία δυσκολία να μετρηθεί η ατμοσφαιρική πίεση χωρίς υδράργυρο. Οι νοσταλγοί του παλιού βαρόμετρου θα μπορούν να το αγοράσουν. Ακόμη και με την απαγόρευση -η οποία δεν ισχύει για τις αντίκες- θα είναι νόμιμο να πωλούνται στην εσωτερική αγορά.
<SPEAKER ID="183" NAME="Urszula Krupa">
εξ ονόματος της Ομάδας IND/DEM. - (PL) Κύριε Πρόεδρε, είναι γνωστό εδώ και πολύ καιρό ότι οι ενώσεις του υδραργύρου είναι βλαβερές για τον άνθρωπο και για το περιβάλλον. Ο υδράργυρος εισέρχεται εύκολα στην τροφική αλυσίδα. Οι ομάδες που κινδυνεύουν περισσότερο είναι τα παιδιά, ακόμη και τα αγέννητα παιδιά, και οι άνθρωποι που έρχονται σε άμεση επαφή με τον υδράργυρο. Ο υδράργυρος καταστρέφει τον ανθρώπινο οργανισμό προκαλώντας βλάβες στο νευρικό σύστημα, στον συντονισμό, και επίσης στην όραση, με αρνητικές συνέπειες για την υγεία και το περιβάλλον. Είναι, επομένως, σωστό και ενδεδειγμένο να θεσπιστούν διατάξεις που περιορίζουν τη χρήση του υδραργύρου σε ορισμένα όργανα μέτρησης.
<P>
Οι ιατρικές συσκευές που περιέχουν υδράργυρο θα έπρεπε, ωστόσο, να αποσυρθούν από την αγορά σταδιακά, ιδίως στα νέα κράτη μέλη που διαθέτουν περιορισμένους μόνον πόρους για τις υπηρεσίες υγείας τους. Για παράδειγμα, εκτιμάται ότι οι πρόσθετες δημόσιες δαπάνες που απαιτούνται σύμφωνα με μια απαγόρευση για τη χρήση των θερμομέτρων υδραργύρου θα ανέλθουν σε 3 εκατομμύρια ζλότι τον χρόνο. " ξαφνική απόσυρση των οργάνων μέτρησης που περιέχουν υδράργυρο δεν θα είναι μόνον ιδιαίτερα δαπανηρή, αλλά μπορεί επίσης να αποτρέψει τους ανθρώπους από τη μέτρηση της θερμοκρασίας και της πίεσης του αίματος. Αυτό είναι ιδιαίτερα σοβαρό, καθώς τα φθηνά ηλεκτρονικά όργανα μέτρησης δεν είναι πολύ ακριβή.
<P>
Προτείναμε την επέκταση της μεταβατικής περιόδου, η οποία θα μείωνε σημαντικά το κόστος. Πιστεύουμε επίσης ότι από την απαγόρευση θα πρέπει να εξαιρούνται τα θερμόμετρα για τα πρόωρα μωρά εξαιτίας της ειδικής κλίμακας των μετρήσεων, της αξιοπιστίας και της ακρίβειάς τους, καθώς και τα θερμόμετρα ωορρηξίας που χρησιμοποιούνται για τη διάγνωση διαταραχών του κύκλου και για την αναπαραγωγή στο πλαίσιο της φυσικής μεθόδου οικογενειακού προγραμματισμού. Επιπλέον, τα κτηνιατρικά θερμόμετρα είναι απαραίτητα για χρήση στη διάγνωση των ασθενειών των ζώων.
<P>
Τέλος, θέλω να πω ότι τέτοιες βιαστικές αλλαγές στη νομοθεσία τείνουν να προκαλέσουν υποψίες ότι εμπλέκονται συμφέροντα. Σε αυτήν την περίπτωση, η απόσυρση του εξοπλισμού που περιέχει υδράργυρο μπορεί να μην οφείλεται αποκλειστικά στην επιθυμία προστασίας της υγείας και του περιβάλλοντος.
<SPEAKER ID="184" NAME="Thomas Ulmer" AFFILIATION="PPE-DE">
(DE) Κύριε Πρόεδρε, κύριε Επίτροπε, κυρίες και κύριοι, σκοπός αυτής της οδηγίας για τα όργανα μέτρησης είναι η απόσυρση περίπου 30 τόνων υδραργύρου από την κυκλοφορία, μια όχι ιδιαίτερα μεγάλη αλλά, παρόλα αυτά, σεβαστή ποσότητα. Οι κίνδυνοι από τον υδράργυρο είναι γενικά γνωστοί, η νευροτοξικότητά του είναι αδιαμφισβήτητη. Εκεί όπου η ανθρώπινη υγεία τίθεται σε κίνδυνο, ισχύει κατά την άποψή μου η αυστηρή αρχή της υποκατάστασης. Εκεί, όπου ο υδράργυρος είναι απολύτως απαραίτητος και δεν υπάρχουν υποκατάστατα, μπορεί να διατηρηθεί υπό αυστηρούς όρους.
<P>
Επομένως, εξαιρέσεις επιτρέπονται μόνον εκεί που δεν υπάρχουν σημαντικοί κίνδυνοι ή δεν είναι διαθέσιμες εναλλακτικές λύσεις. Οι εξαιρέσεις περιλαμβάνουν τα σφυγμομανόμετρα για ειδικές εφαρμογές και τα παλαιά όργανα μέτρησης, ενώ είναι αυτονόητο ότι ο αριθμός των παλαιών οργάνων μέτρησης βαίνει από μόνος του μειούμενος. Πιστεύω ότι η μεταβατική περίοδος των δύο ετών για τα βαρόμετρα είναι απολύτως επαρκής. Το καθοριστικό σημείο, κατά την άποψή μου, είναι η εναρμόνιση της εσωτερικής αγοράς, η οποία στην προκειμένη περίπτωση προχωρά ένα ακόμα βήμα προς τα εμπρός. Προσωπικά εγκρίνω την κοινή θέση.
<SPEAKER ID="185" NAME="Åsa Westlund" AFFILIATION="PSE">
(SV) Είναι πράγματι παράδοξο που αναγκαζόμαστε να κάνουμε αυτήν τη συζήτηση. Ο υδράργυρος είναι ένα από τα πιο επικίνδυνα δηλητήρια που κυκλοφορούν ανάμεσα μας. Φυσικά δεν θα πρέπει να χρησιμοποιείται αν δεν είναι απολύτως απαραίτητο. Μου φαίνεται αδιανόητο έστω και ένας να μπορεί να πιστέψει ότι είναι σημαντικότερο να συνεχιστεί η κατασκευή βαρομέτρων και θερμομέτρων παλαιού τύπου παρά να προστατευθεί η δημόσια υγεία.
<P>
Ως έγκυος, γνωρίζω πάρα πολύ καλά τους κινδύνους που συνεπάγεται ο υδράργυρος. Γνωρίζω ότι όποια γυναίκα πρόκειται να γεννήσει δεν πρέπει να τρώει το ψάρι που εγώ, και άλλες σαν και εμένα, τρώγαμε καθ' όλη την περίοδο της ανάπτυξής μας. Έτσι θα έπρεπε να είναι τα πράγματα; Δεν θα πρέπει να είναι δυνατόν για τις νέες γυναίκες να καταναλώνουν κανονικό φαγητό; Πρέπει οι έγκυες να ανησυχούν μήπως τα αγέννητα παιδιά τους έχουν καταστραφεί από τον υδράργυρο από προϊόντα, για παράδειγμα, που περιέχουν αυτήν την ουσία χωρίς να υπάρχει ουσιαστικός λόγος;
<P>
Πριν από τη συζήτηση αυτή, λάβαμε επιστολές που υποστήριζαν ότι πρέπει να διαφυλάξουμε την κατασκευή των παραδοσιακών βαρομέτρων. Αυτό είναι πραγματικά δυσάρεστο. Πώς μπορεί να πιστεύει κανείς ότι δίνω μεγαλύτερη σημασία στην όποια ευχαρίστηση ενδεχομένως αντλεί κανείς από ένα τέτοιο βαρόμετρο από ό,τι στον κίνδυνο που ενέχει η χρήση του υδραργύρου για τις μελλοντικές γενεές; Ελπίζω ότι, ψηφίζοντας αύριο κατά των τροπολογιών που αποβλέπουν στη διατήρηση της χρήσης του υδραργύρου, όλοι οι συνάδελφοι μου βουλευτές θα δείξουν πόσο ενοχλητικές είναι αυτές οι επιστολές και θα αποδείξουν ότι αναλαμβάνουμε σοβαρά την ευθύνη μας για το περιβάλλον και τη δημόσια υγεία.
<SPEAKER ID="186" NAME="Holger Krahmer" AFFILIATION="ALDE">
(DE) Κύριε Πρόεδρε, κύριε Επίτροπε, κυρίες και κύριοι, συμφωνώ: ο υδράργυρος είναι λίαν τοξικός. Είναι επιβλαβής για το περιβάλλον, τα ζώα και, μέσω της διατροφικής αλυσίδας και άλλων οδών, για τους ανθρώπους.
<P>
Είναι αλήθεια ότι αυτό το στοιχείο πρέπει να αντικατασταθεί, όπου αυτό είναι εφικτό και χρήσιμο, αλλά όχι πάντοτε και με κάθε τίμημα και όχι εξαιτίας των ιδιοτήτων της ίδιας της ουσίας, αλλά όποτε η χρήση του εγκυμονεί όντως κινδύνους για το περιβάλλον. Άλλωστε, δεν μπορούμε να αποσύρουμε εντελώς τον υδράργυρο από την κυκλοφορία, διότι τότε θα πρέπει να αποχαιρετίσουμε ακόμα ένα προϊόν, το οποίο χαίρει της εκτίμησης πολλών μελών αυτού του Σώματος. Ο λαμπτήρας εξοικονόμησης ενέργειας, τον οποίο πολλοί θα ήθελαν να επιβληθεί νομοθετικά για την προστασία του κλίματος, περιέχει επίσης υδράργυρο. Εάν η χρήση του λαμπτήρα εξοικονόμησης ενέργειας ήταν ευρέως διαδεδομένη, θα είχαμε τουλάχιστον την ίδια ακριβώς ποσότητα στα νοικοκυριά μας με αυτήν που έχουμε σήμερα με τα παραδοσιακά βαρόμετρα.
<P>
Δεν θεωρώ σωστό να απαγορεύσουμε αύριο τον υδράργυρο και να αποκλείσουμε μια ολόκληρη ομάδα από τεχνίτες από την αγορά της ΕΕ, ενώ την ίδια στιγμή θέλουμε να χρησιμοποιούμε λαμπτήρες που περιέχουν υδράργυρο στα σπίτια μας. Ενδιαφέρομαι να ακούσω τι έχει να πει ο Επίτροπος για αυτούς τους αντικρουόμενους στόχους.
<SPEAKER ID="187" NAME="Miroslav Mikolášik" AFFILIATION="PPE-DE">
(SK) Ο υδράργυρος χρησιμοποιείται σε πολλά όργανα μέτρησης, θερμόμετρα και βαρόμετρα. Ο υδράργυρος χρησιμοποιήθηκε επίσης με επιτυχία, και χωρίς σοβαρές επιπλοκές για την υγεία, στην οδοντιατρική με τη μορφή οδοντιατρικών αμαλγαμάτων.
<P>
Από την άλλη πλευρά, ωστόσο, είναι γνωστό ότι υπό ορισμένες συνθήκες ο υδράργυρος είναι βλαβερός και μπορεί να συσσωρευτεί σε ζωντανούς οργανισμούς, και φυσικά στον άνθρωπο. Γνωρίζουμε όλοι ότι η κοινή θέση του Συμβουλίου περιλαμβάνει τις περισσότερες τροπολογίες που ενέκρινε ήδη το Ευρωπαϊκό Κοινοβούλιο στις 14 Νοεμβρίου 2006. Αυτό αντικατοπτρίζεται στο κείμενο, όπου η εισηγήτρια και οι σκιώδεις εισηγητές ταυτίζονται σχεδόν απόλυτα στις απόψεις τους, με αποτέλεσμα να φτάσουμε κοντά στην ολοκλήρωση της νομοθετικής διαδικασίας κατά τη διάρκεια της πρώτης ανάγνωσης.
<P>
Υπάρχει ένα βασικό σημείο διαφοράς μεταξύ του Κοινοβουλίου και του Συμβουλίου, ωστόσο, όσον αφορά την κατασκευή συσκευών που περιέχουν υδράργυρο, ιδίως βαρομέτρων. Όπως γνωρίζουμε, το Κοινοβούλιο ψήφισε υπέρ της πλήρους απαλλαγής, ενώ το Συμβούλιο προτείνει μια απαλλαγή περιορισμένη στα δύο χρόνια, η οποία φαίνεται ενδεδειγμένη. Μια απαγόρευση θα εφαρμοζόταν στα νέα βαρόμετρα υδραργύρου, αλλά φαίνεται λογικό να θεωρούνται τα μεταχειρισμένα βαρόμετρα αποδεκτά, καθώς αυτό θα επέτρεπε να συνεχιστεί η πώληση, επισκευή και συντήρησή τους.
<P>
Ως πολίτης και ως καταναλωτής, υποστηρίζω το είδος του συμβιβασμού που στήριξε η εισηγήτρια, ο οποίος δεν θα θέτει σε κίνδυνο τη γενική υγεία του ευρέος κοινού και θα επιτρέπει στους κατασκευαστές συμβατικών βαρομέτρων να προσαρμοστούν γρηγορότερα στη νέα κατάσταση.
<SPEAKER ID="188" NAME="Linda McAvan" AFFILIATION="PSE">
(EN) Κύριε Πρόεδρε, νομίζω ότι δεν πρέπει να λησμονούμε πως η πρόταση αυτή είναι μέρος μιας ευρύτερης στρατηγικής για τη σταδιακή κατάργηση του υδραργύρου. Κανένας τομέας δεν έχει τεθεί στο στόχαστρο -ούτε τα θερμόμετρα, ούτε τα βαρόμετρα- διότι θα ακολουθήσει μια σειρά δράσεων τα επόμενα χρόνια. Νομίζω ότι ο κ. Ulmer το έθεσε σωστά: συμφωνήσαμε στο πλαίσιο της οδηγίας REACH ότι, αν υπάρχει ασφαλή εναλλακτική για επικίνδυνες χημικές ουσίες, θα πρέπει να κινηθούμε προς αυτές τις εναλλακτικές. Συμφωνήσαμε όλοι στο Σώμα επ' αυτού και όλες οι πολιτικές ομάδες προσυπέγραψαν την REACH. Επομένως, το να λέμε σε αυτό το στάδιο "αφήστε μας να κάνουμε μια εξαίρεση για τα βαρόμετρα" είναι εντελώς ασυνεπές με την οδηγία REACH. Επιπλέον, η οδηγία REACH θα καλύπτει και τα βαρόμετρα.
<P>
Υπάρχει μια τροπολογία για την έγκριση των βαρομέτρων. Αυτή βέβαια δεν καλύπτει το ζήτημα των διαρροών, των τυχαίων βλαβών ή της διάθεσης αποβλήτων, της υγειονομικής ταφής και της αποτέφρωσης. Στις "νωμένες Πολιτείες τον Μάιο, κάποιος βρήκε ένα σπασμένο βαρόμετρο στο ντουλάπι ενός σχολείου. Το σχολείο έκλεισε για μία εβδομάδα. Όλο το σχολείο εκκενώθηκε και ο λογαριασμός της εκκαθάρισης ανήλθε σε χιλιάδες δολάρια. Δεκαέξι πολιτείες των "ΠΑ εξετάζουν τη θέσπιση απαγορεύσεων για τα βαρόμετρα και άλλον εξοπλισμό. Στην πραγματικότητα, προχωρούν πολύ περισσότερο απ' ό,τι προτείνει σήμερα εδώ η Ευρωπαϊκή Επιτροπή. Πάντως, όποιος μιλάει για συμπεριφορά νταντάς της Ευρώπης είναι εντελώς άστοχος, αν κοιτάξει το ζήτημα του βαρομέτρου.
<P>
" Σοσιαλιστική Ομάδα άσκησε πίεση για τη διετή σταδιακή κατάργηση για τη βιομηχανία βαρομέτρων. Γνωρίζουμε ότι πρόκειται για μικρές εταιρείες, γνωρίζουμε ότι αυτό θα τους δημιουργήσει ορισμένες δυσκολίες, αλλά νομίζω ότι ήταν ενήμερες για την οδηγία REACH που θα αντιμετώπιζαν ούτως ή άλλως, και νομίζω ότι πρόκειται για έναν λογικό συμβιβασμό.
<P>
Τέλος, ο κ. Schlyter μίλησε για το πώς συνήθιζε να παίζει με τον υδράργυρο όταν ήταν μικρός. Πολλοί άνθρωποι μού το είπαν στη διάρκεια αυτής της συζήτησης. Στο παρελθόν, συνηθίζαμε να παίζουμε μαζί του. Πάντα λέω ότι στο παρελθόν δεν φορούσαμε ζώνες ασφαλείας στο αυτοκίνητο, εισπνέαμε βενζίνη με μόλυβδο και τα Χριστούγεννα έβρισκα γλυκά πουράκια στην χριστουγεννιάτικη κάλτσα μου. Υπάρχουν πράγματα που αλλάζουν, και νομίζω ότι τώρα είναι η κατάλληλη στιγμή να τα αλλάξουμε.
<SPEAKER ID="189" NAME="Günter Verheugen">
Αντιπρόεδρος της Επιτροπής. (DE) Κύριε Πρόεδρε, κυρίες και κύριοι, χαίρομαι που μπορώ να αποσαφηνίσω ακόμη μία φορά την πολιτική της Επιτροπής σε σχέση με τη διαχείριση των αποδεδειγμένα λίαν τοξικών ουσιών για το περιβάλλον μας. Δεν μπορούμε να αποκλείσουμε κινδύνους στην κοινωνία μας, αλλά όποτε υπάρχουν οι προϋποθέσεις για μια υποκατάσταση, πρέπει η υποκατάσταση να έχει προτεραιότητα. Αδυνατώ να κατανοήσω πώς μπορεί κάποιος να έχει διαφορετική άποψη. Εάν δεν είναι απαραίτητο να εργαστεί κανείς με λίαν τοξικές ουσίες για το περιβάλλον μας, τότε απλά δεν πρέπει να το πράττει.
<P>
Αυτό ισχύει επίσης σε σχέση με τους λαμπτήρες εξοικονόμησης ενέργειας, τους οποίους ανέφερε ο κ. Krahmer, οι οποίοι πραγματικά περιέχουν υδράργυρο σε πολύ μικρές ποσότητες. Δεν υπάρχουν υποκατάστατα για αυτούς ακόμα. Ωστόσο, πρέπει να εργαστούμε προς αυτήν την κατεύθυνση και, μόλις υπάρξουν υποκατάστατα, τότε είναι αυτονόητο ότι και στην προκειμένη περίπτωση θα προτιμηθεί η κατασκευή χωρίς τη χρήση υδραργύρου.
<P>
Επιτρέψτε μου να ολοκληρώσω θίγοντας ακόμη μία φορά το θέμα των βαρομέτρων. Δεν υπάρχει κανείς που να του αρέσουν περισσότερο τα όμορφα παλαιά όργανα από εμένα. Μου αρέσουν πολύ οι παραδοσιακές μέθοδοι παραγωγής, οι παραδοσιακές επιχειρήσεις, ειδικά οι μικρές επιχειρήσεις. Ούτε κανείς έχει την πρόθεση να οδηγήσει έστω και μία μικρή παραδοσιακή επιχείρηση εκτός της ευρωπαϊκής αγοράς. Έχω εδώ έναν κατάλογο ενός τέτοιου κατασκευαστή. Δεν υπάρχει απολύτως καμία αμφιβολία. Ακόμη και σήμερα προσφέρουν θαυμάσια βαρόμετρα, τα οποία δεν έχουν την παραμικρή εξωτερική διαφορά με τα βαρόμετρα που κατασκευάζονταν μέχρι τώρα, αλλά δεν περιέχουν πλέον υδράργυρο. Ακόμη και το φημισμένο βαρόμετρο του πρίγκιπα της Ουαλίας, ένα αντίγραφο του βασιλικού βαρόμετρου του John Russell, που κοστίζει 795 λίρες, είναι διαθέσιμο χωρίς μάλιστα να περιέχει την παραμικρή ποσότητα υδραργύρου.
<P>
Το επιχείρημα, ότι έστω και μία επιχείρηση θα αναγκαζόταν να κλείσει, απλά δεν είναι σωστό. Για τον λόγο αυτό, μπορώ να σας δηλώσω με απόλυτη σαφήνεια ότι δεν εξυπηρετούμε τα συμφέροντα αυτών των μικρών επιχειρήσεων, όταν τις αποτρέπουμε να προβούν στα απαραίτητα βήματα για να δώσουν μέλλον στα προϊόντα τους. Αυτά τα παραδοσιακά βαρόμετρα μπορούν να έχουν μέλλον μόνον εάν κατασκευαστούν χωρίς υδράργυρο.
<SPEAKER ID="190" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο, 11 Ιουλίου 2007.
<SPEAKER ID="191" NAME="Carl Schlyter" AFFILIATION="Verts/ALE">
(EN) Κύριε Πρόεδρε, αναρωτιέμαι αν μπορείτε να ελέγξετε κατά πόσον η διερμηνεία ήταν σωστή. Είπα ότι έπαιζα με τον υδράργυρο ως παιδί και ελπίζω οι μελλοντικές γενεές να μην εκτίθενται σε αυτόν τον κίνδυνο. Για να είμαι απόλυτα σαφής.
<SPEAKER ID="192" NAME="Πρόεδρος">
Αυτό ακριβώς κατάλαβα και εγώ, κύριε Schlyter: σας διαβεβαιώνω ότι έπραξα το ίδιο πράγμα και ελπίζω να ζήσω έως τα βαθιά μου γεράματα.

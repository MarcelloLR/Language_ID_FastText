<CHAPTER ID="010">
Κατάσταση στο Πακιστάν μετά τη δολοφονία της Μπεναζίρ Μπούτο (συζήτηση)
<SPEAKER ID="296" NAME="Πρόεδρος">
" ημερήσια διάταξη προβλέπει τις δηλώσεις του Συμβουλίου και της Επιτροπής σχετικά με την κατάσταση στο Πακιστάν μετά τη δολοφονία της Μπεναζίρ Μπούτο.
<SPEAKER ID="297" NAME="Janez Lenarčič">
Προεδρεύων του Συμβουλίου. - (SL) " δολοφονία της πρώην πρωθυπουργού και κύριας ηγέτιδος της αντιπολίτευσης, Μπεναζίρ Μπούτο, επιδείνωσε την ήδη περίπλοκη κατάσταση πριν από τις εκλογές στο Πακιστάν. Επιπροσθέτως, είχε αρνητικό αντίκτυπο στη διαδικασία σταδιακής μετάβασης σε ένα δημοκρατικότερο σύστημα στο Πακιστάν. " Μπεναζίρ Μπούτο ήταν ασφαλώς ένα από τα πρόσωπα που θα μπορούσαν να συνεισφέρουν στην πρόοδο σε τομείς οικονομικής ανάπτυξης, μειωμένης διαφθοράς και περισσότερης ελευθερίας για τα μέσα ενημέρωσης.
<P>
Μετά την επιβολή κατάστασης εκτάκτου ανάγκης στις 3 Νοεμβρίου του προηγούμενου έτους, η Ευρωπαϊκή Ένωση και το Ευρωπαϊκό Κοινοβούλιο υπογράμμισαν την ανάγκη για σταθερότητα και απηύθυναν έκκληση για συμφιλίωση και επαναφορά της δημοκρατίας. " σταθερότητα στο Πακιστάν αποτελεί ασφαλώς στρατηγικό μας συμφέρον. Αυτό σημαίνει ότι υποστηρίζουμε τον αγώνα της μετριοπαθούς πλειοψηφίας των Πακιστανών κατά της βίαιης μειονότητας των εξτρεμιστών.
<P>
Τα συμφέροντά μας -τα συμφέροντα της Ευρωπαϊκής Ένωσης στο Πακιστάν- είναι επίσης άρρηκτα συνδεδεμένα με τα πρωταρχικά μας καθήκοντα στο Αφγανιστάν και την ευρύτερη περιοχή. Συνδέονται με τον αγώνα μας κατά της τρομοκρατίας και κατά της διάδοσηςόπλων μαζικής καταστροφής, και με τον αγώνα μας για τον σεβασμό των ανθρωπίνων δικαιωμάτων, και όλα αυτά υπογραμμίστηκαν πολλές φορές στα μηνύματά μας προς τις πακιστανικές αρχές.
<P>
Ο πρόεδρος Μουσάραφ θα έρθει προφανώς στις Βρυξέλλες την επόμενη εβδομάδα. Αυτή θα είναι μια μοναδική ευκαιρία να διαβιβάσουμε το μήνυμά μας. Από κοινού με τους διεθνούς μας εταίρους συνάψαμε επίσης επαφές με άλλα σημαντικά κόμματα στο Πακιστάν.
<P>
Το βασικό μήνυμα του Συμβουλίου της Ευρωπαϊκής Ένωσης είναι η ζωτική σημασία της διεξαγωγής ελεύθερων και έντιμων εκλογών ανοιχτών σε όλους στο Πακιστάν τον επόμενο μήνα. " πακιστανική κυβέρνηση πρέπει να προσπαθήσει να παράσχει τις κατάλληλες πολιτικές προϋποθέσεις και προϋποθέσεις ασφαλείας για τη διεξαγωγή των εν λόγω εκλογών. Επιπροσθέτως, όλα τα κόμματα πρέπει να δεχτούν την απόφαση της Επιτροπής Εκλογών ότι οι εκλογές της 18ης Φεβρουαρίου θα διεξαχθούν με αξιοπρέπεια και συγκράτηση.
<P>
Καλούμε επίσης τις πακιστανικές αρχές να χρησιμοποιήσουν την παρατεταμένη περίοδο έως τις εκλογές προκειμένου να βελτιώσουν τις συνθήκες των εκλογών σύμφωνα με τις διεθνείς προδιαγραφές. Πρωτίστως, οι αρχές πρέπει να εγγυηθούν ότι θα πράξουν ό,τι είναι δυνατόν προκειμένου να αποτρέψουν την εκλογική νοθεία και τον εκφοβισμό, να διασφαλίσουν διαφάνεια για την ελεύθερη λειτουργία των μέσων ενημέρωσης και να εγγυηθούν την απελευθέρωση των πολιτικών κρατουμένων. Όλα αυτά θα συνεισφέρουν σε μια δημοκρατική και διαφανή εκλογική διαδικασία υπό τις κατάλληλες προϋποθέσεις ασφαλείας. Όπως γνωρίζουμε, η Ευρωπαϊκή Ένωση θα αποστείλει πλήρη αποστολή εκλογικών παρατηρητών. Ελπίζουμε ότι αυτές οι εκλογές θα παρακολουθηθούν διεθνώς στο σύνολό τους.
<P>
Στην πρώτη συνεδρίαση του Συμβουλίου Γενικών Υποθέσεων και Εξωτερικών Σχέσεων στα τέλη του τρέχοντος μήνα, οι Υπουργοί Εξωτερικών θα συζητήσουν την κατάσταση στο Πακιστάν λεπτομερώς και θα συζητήσουν τις επιλογές που έχει ενδεχομένως η ΕΕ για τη στήριξη της επιτυχούς συνέχισης και της ενίσχυσης των δημοκρατικών διαδικασιών στην εν λόγω χώρα.
<SPEAKER ID="298" NAME="Benita Ferrero-Waldner">
Μέλος της Επιτροπής. - (EN) Κυρία Πρόεδρε, η δολοφονία της Μπεναζίρ Μπούτο δεν είναι τίποτα λιγότερο από μια εθνική τραγωδία και αποτέλεσε σοκ για όλους μας. " κ. Μπούτο ήταν, πιστεύω για όλους μας, το σύμβολο ενός μετριοπαθούς και φιλελεύθερου Πακιστάν. Έχαιρε λαϊκής υποστήριξης και είχε επίσης το θάρρος να προκαλέσει τον εξτρεμισμό και την τρομοκρατία. Ήταν ίσως, δυστυχώς, αυτό ακριβώς το θάρρος το οποίο πλήρωσε τελικά με τη ζωή της. " δολοφονία της αποτελεί απώλεια για τα εκατομμύρια Πακιστανών που είχαν εναποθέσει τις ελπίδες τους σε αυτή για δημοκρατία και ένα καλύτερο μέλλον. Ο θάνατός της αποτελεί επίσης απώλεια για την Ευρώπη και τον κόσμο.
<P>
Δυστυχώς, τα ανησυχητικά νέα από το Πακιστάν έχουν καταστεί συνήθεια, σχεδόν καθημερινά. Μετά βίας περνάει μια εβδομάδα χωρίς μια σημαντική τρομοκρατική επίθεση, και περίπου 700 Πακιστανοί έχουν σκοτωθεί από βομβιστικές επιθέσεις αυτοκτονίας τους τελευταίους έξι μήνες. Πιστεύω ότι μπορούμε να αντλήσουμε ένα δίδαγμα από τον θάνατο της κ. Μπούτο, και αυτό είναι ότι το Πακιστάν χρειάζεται μια λειτουργούσα δημοκρατία, το κράτος δικαίου και μια ισχυρή κοινωνία των πολιτών προκειμένου να αντιμετωπίσει τις αυξανόμενες προκλήσεις της χώρας.
<P>
Θα θυμάστε ότι η χώρα τέθηκε υπό καθεστώς εκτάκτου ανάγκης στις 3 Νοεμβρίου. Αυτό υπονόμευσε ασφαλώς σημαντικά την εμπιστοσύνη στη δημοκρατική διαδικασία πριν από τις βουλευτικές εκλογές. Το καθεστώς εκτάκτου ανάγκης άρθηκε εν συνεχεία στις 15 Δεκεμβρίου, αλλά μόνο αφού επιβλήθηκαν νέοι περιορισμοί και αντικαταστάθηκαν οι περισσότεροι από τους ανώτερους δικαστικούς. Αρκετοί δικαστές και δικηγόροι κρατούνται έως σήμερα. Θα πρέπει να ελευθερωθούν χωρίς καθυστέρηση.
<P>
" έκρηξη οργής μετά τη δολοφονία της κ. Μπούτο οδήγησε σε εμφύλιες ταραχές και τελευταία στην απόφαση αναβολής των εκλογών από τις 8 Ιανουαρίου στις 18 Φεβρουαρίου. Αυτές οι εκλογές θα πρέπει τώρα να διεξαχθούν όπως προγραμματίστηκε, χωρίς καμία περαιτέρω καθυστέρηση. Πιστεύω ότι το Πακιστάν πρέπει να προχωρήσει προς τα εμπρός, και η πορεία προς τα εμπρός είναι να οργανώσει δημοκρατικές και διαφανείς εκλογές οι οποίες θα έχουν ως αποτέλεσμα μια ευρεία και επίσης αξιόπιστη λαϊκή εντολή για νέες κυβερνήσεις, τόσο σε ομοσπονδιακό όσο και σε επαρχιακό επίπεδο. Θα πρέπει να διαβιβάσουμε από κοινού αυτό το μήνυμα στον πρόεδρο Μουσάραφ όταν έρθει να επισκεφτεί την Ευρώπη την επόμενη εβδομάδα.
<P>
Ορισμένοι παράγοντες προσπαθούν να εκμεταλλευτούν πολιτικά τη δολοφονία της Μπούτο. Ας μην λησμονούμε ότι, τελευταία, εξτρεμιστικές δυνάμεις ενδιαφέρονται για την αποσταθεροποίηση του Πακιστάν και είναι υπεύθυνες για αυτή την αχαρακτήριστη ενέργεια. Δεν θα πρέπει να τους επιτραπεί να επιτύχουν. Μια αξιόπιστη έρευνα της δολοφονίας μπορεί να βοηθήσει να ηρεμήσουν τα πράγματα αλλά μόνο εάν όλοι διατηρήσουν την ψυχραιμία τους. Επιτρέψτε μου να προσθέσω ότι η Scotland Yard κάνει αξιέπαινη δουλειά προσπαθώντας να βοηθήσει εν προκειμένω.
<P>
Ο πρόεδρος Μουσάραφ μίλησε για την ανάγκη εθνικής συμφιλίωσης όταν απευθύνθηκε στο έθνος στις 2 Ιανουαρίου. Θεωρώ ότι αυτό είναι όντως αυτό που απαιτείται. " αντιπολίτευση πρέπει να ληφθεί υπόψη κατά την αντιμετώπιση της παρούσας κατάστασης. Ενδεικτικά, όλα τα σημαντικά κόμματα της αντιπολίτευσης θα συμμετάσχουν στις επικείμενες εκλογές. Αλλά, δυστυχώς, το Πακιστάν έχει ιστορικό έλλειψης εμπιστοσύνης στα εκλογικά αποτελέσματα, το οποίο θα μπορούσε να οδηγήσει σε περαιτέρω πολιτική πόλωση. Φυσικά, οι ευκαιρίες εθνικής συμφιλίωσης θα βελτιωθούν σημαντικά εάν ο πρόεδρος Μουσάραφ και οι αρμόδιες αρχές πράξουν ό,τι είναι απαραίτητο προκειμένου να διασφαλιστεί ότι αυτές οι εκλογές θα διεξαχθούν με δίκαιο και διαφανή τρόπο.
<P>
Επειδή αυτές οι εκλογές είναι τόσο σημαντικές, όχι μόνο για το Πακιστάν αλλά και για την περιοχή, αποφάσισα να αναπτύξω μια αποστολή παρατήρησης των εκλογών (EOM) με στόχο τη συνεισφορά στη δημοκρατία και τη σταθερότητα στη χώρα. Εάν οι εκλογές είχαν διεξαχθεί πράγματι στις 8 Ιανουαρίου όπως είχε προγραμματιστεί, θα μπορούσαμε να είχαμε παρατάξει μόνο μια περιορισμένη αποστολή παρατήρησης. Ωστόσο, λαμβανομένου υπόψη του χρόνου που είναι τώρα διαθέσιμος έως τις εκλογές, σε διαβούλευση με τον επικεφαλής εκλογικό παρατηρητή, κ. Michael Gahler, ο οποίος είναι βουλευτής του παρόντος Κοινοβουλίου, αποφάσισα να αναβαθμίσω την αποστολή σε μια πλήρως ανεπτυγμένη αποστολή εκλογικής παρατήρησης. Έχουμε όλοι πλήρη επίγνωση του σημαντικού ρόλου που θα διαδραματίσει ενδεχομένως αυτή η αποστολή τις επικείμενες εβδομάδες.
<P>
Εξακολουθώ να ανησυχώ πολύ για τις συνθήκες υπό τις οποίες διεξάγονται αυτές οι εκλογές και το ενδεχόμενο να οδηγήσει αυτό σε μια κρίσιμη δήλωση της EOM εάν δεν ληφθούν κατεπειγόντως μέτρα για τον κατευνασμό αυτών των ανησυχιών. Βασικά προβλήματα, συμπεριλαμβανομένης της έλλειψης εμπιστοσύνης στη διαχείριση των εκλογών, της έλλειψης διαφάνειας στη διαδικασία των αποτελεσμάτων, και της έλλειψης μιας αποτελεσματικής διαδικασίας καταγγελιών και προσφυγών στην οποία θα έχουν εμπιστοσύνη οι ενδιαφερόμενοι, είναι όλα παρόντα στο Πακιστάν.
<P>
Θα μπορούσαν ακόμη να ληφθούν μέτρα από το κράτος και τις εκλογικές αρχές με στόχο τη βελτίωση των συνθηκών διεξαγωγής των εκλογών. Κατανοώ ότι τόσο οι επικεφαλής της αποστολής της ΕΕ στο Ισλαμαμπάντ όσο και της αποστολής παρατήρησης των εκλογών επί τόπου έχουν ήδη καθορίσει τις βασικές βελτιώσεις που είναι απαραίτητες. Πιστεύω ότι πρέπει να καταβάλλουμε κάθε δυνατή προσπάθεια να υπογραμμίσουμε αυτά τα θέματα στις πακιστανικές αρχές, συμπεριλαμβανομένου του προέδρου, κατά την επικείμενη επίσκεψή του στις Βρυξέλλες.
<P>
Εξακολουθώ να ανησυχώ για την κατάσταση ασφάλειας στο Πακιστάν, ιδίως υπό το φως της δολοφονίας της Μπεναζίρ Μπούτο, καθώς επίσης και των πρόσφατων βομβιστικών επιθέσεων στο Lahore, το Karachi και, φυσικά, στην παραμεθόριο επαρχία του νοτιοδυτικού διαμερίσματος. Ζητούμε από τις πακιστανικές αρχές να κάνουν ό,τι μπορούν προκειμένου να παράσχουν ένα ασφαλέστερο περιβάλλον στο οποίο θα μπορούν να διεξαχθούν οι εκλογές, και εν συνεχεία θα εκτιμήσουμε προσεκτικά την κατάσταση ασφάλειας υπό το πρίσμα της ανάπτυξης των παρατηρητών της ΕΕ.
<P>
Ο πρόεδρος Μουσάραφ έβγαλε τη στολή του όπως υποσχέθηκε. Ελπίζω ότι αυτό θα έχει ως αποτέλεσμα την πρόοδο προς ισχυρότερους μη στρατιωτικούς θεσμούς και αειφόρο δημοκρατία στο Πακιστάν. Αλλά είναι επίσης σημαντικό το Πακιστάν να συνεχίσει να σημειώνει πρόοδο όσον αφορά την καταπολέμηση της φτώχειας. " Επιτροπή έχει, συνεπώς, αυξήσει σημαντικά τη χρηματοδότηση της αναπτυξιακής συνεργασίας προς το Πακιστάν για τα επόμενα χρόνια, συμπεριλαμβανομένου του τομέα της εκπαίδευσης. Και παραμένω αφοσιωμένος σε αυτή την προσέγγιση, την οποία θεωρώ επίσης ως συνεισφορά στην καταπολέμηση του εξτρεμισμού.
<SPEAKER ID="299" NAME="José Ignacio Salafranca Sánchez-Neyra">
εξ ονόματος της Ομάδας PPE-DE. - (ES) Κυρία Πρόεδρε, για άλλη μια φορά, μετά τη συζήτηση και το ψήφισμα που υιοθετήσαμε τον Δεκέμβριο, συζητάμε στο Κοινοβούλιό μας την κατάσταση στο Πακιστάν. Έκτοτε συνέβησαν μια ολόκληρη σειρά από γεγονότα, όπως μας υπενθύμισαν η Επιτροπή και το Συμβούλιο.
<P>
Καταρχάς, η άρση της κατάστασης έκτακτης ανάγκης, μετά η επακόλουθη απελευθέρωση, αν και όπως μας υπενθύμισε η κ. Επίτροπος ήταν ημιτελής, διαφόρων δικηγόρων, ειρηνοδικών, δικαστών, δημοσιογράφων και εκπροσώπων της κοινωνίας των πολιτών. Ακολούθησε η δολοφονία της πρώην πρωθυπουργού Μπεναζίρ Μπούτο, η οποία προκάλεσε σημαντική αστάθεια στη σοβαρή διαδικασία διάλυσης που διέρχεται η κοινωνία στο Πακιστάν, και η μετέπειτα αναβολή της εκλογικής διαδικασίας στις προσεχείς ημερομηνίες τον Φεβρουάριο. Φυσικά υπάρχει επίσης η επικείμενη επίσκεψη και εμφάνιση του Προέδρου του Πακιστάν ενώπιον της Επιτροπής Εξωτερικών Υποθέσεων του Κοινοβουλίου τη Δευτέρα.
<P>
Το πρώτο πράγμα που θα ήθελα να κάνω, κυρία Πρόεδρε, εξ ονόματος της πολιτικής μου ομάδας, της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, είναι να εκφράσω την απόλυτη καταδίκη μας γι' αυτή την άγρια τρομοκρατική επίθεση, η οποία στην πραγματικότητα απλά επιβεβαιώνει αυτό που μας είπε ο προηγούμενος εισηγητής, κ. Díaz de Mera: ότι η τρομοκρατία είναι ένα φαινόμενο που μας επηρεάζει όλους εξίσου.
<P>
Πριν ολοκληρώσω, κυρία Πρόεδρε, θα ήθελα να θέσω δύο ερωτήσεις επί τάπητος για την Επιτροπή και το Συμβούλιο.
<P>
Αναγνωρίζω τις προσπάθειες που κατέβαλε η Επίτροπος κ. Ferrero-Waldner δίνοντας μια θετική απάντηση στο αίτημα του Κοινοβουλίου για μια αποστολή εκλογικών παρατηρητών υπό το πρίσμα αυτής της κατάστασης. Ωστόσο, ανέφερε την ανησυχία της για τις συνθήκες στις οποίες πρόκειται να διεξαχθούν αυτές οι εκλογές. Κυρία Επίτροπε, πιστεύετε ότι, ενόψει των επιπέδων βίας, φόβου και αστάθειας σε αυτή τη χώρα, που είναι μια χώρα-κλειδί για τη σταθερότητα της Κεντρικής Ασίας, μεταξύ άλλων πραγμάτων επειδή είναι η μόνη μουσουλμανική χώρα με πυρηνικά όπλα, πιστεύετε ότι υπάρχουν οι καλύτερες δυνατές συνθήκες για να πραγματοποιηθεί αυτή η διαδικασία;
<P>
Τέλος, κυρία Πρόεδρε, η Επίτροπος αναφέρθηκε σε μία αξιόπιστη έρευνα. " οικογένεια, τόσο ο σύζυγος της εκλιπούσας όσο και ο γιος της, όπως και το Λαϊκό Κόμμα του Πακιστάν και η ίδια η κ. Μπούτο πριν πεθάνει, σε μία επικοινωνία που είχε με τον Υπουργό Εξωτερικών του "νωμένου Βασιλείου, εξέφρασαν την επιθυμία τους να διενεργηθεί αυτή η έρευνα από τα "νωμένα Έθνη. Συμφωνούν η Επιτροπή και το Συμβούλιο ότι πρέπει να γίνει μία ανεξάρτητη έρευνα για να ρίξει οριστικά φως σε αυτή τη φριχτή δολοφονία;
<SPEAKER ID="300" NAME="Robert Evans">
εξ ονόματος της Ομάδας PSE. - (EN) Κυρία Πρόεδρε, ως πρόεδρος της αντιπροσωπείας για τις σχέσεις με τις χώρες της Νότιας Ασίας, συντάσσομαι με το Συμβούλιο και την Επιτροπή όσον αφορά την καταδίκη της δολοφονίας της Μπεναζίρ Μπούτο. Το παρόν Κοινοβούλιο καταδικάζει πάντοτε την τρομοκρατία όποτε συμβαίνει και θα εξακολουθήσουμε να αγωνιζόμαστε για το δικαίωμα των πολιτικών να εκφράζουν τις απόψεις τους και να διεξάγουν τις εκλογικές εκστρατείες τους με ασφάλεια.
<P>
Επανερχόμενη στο Πακιστάν, η Μπεναζίρ Μπούτο γνώριζε τους κινδύνους και, ανεξαρτήτως του εάν τη θεωρείτε γενναία ή παράτολμη, πρέπει να σεβαστείτε την αφοσίωσή της στο κόμμα της και στη χώρα της. Στη μνήμη της και στη μνήμη των άλλων που πέθαναν σε αυτή την προεκλογική περίοδο, πιστεύω ότι είμαστε υποχρεωμένοι όλοι μας -οι Ευρωπαίοι και οι Πακιστανοί από τον πρόεδρο Μουσάραφ έως τον τελευταίο πολίτη- να κάνουμε ό,τι μπορούμε για να βοηθήσουμε το Πακιστάν.
<P>
Όπως είπε ο κ. Lenarčič, το κλειδί σε αυτό πρέπει να είναι η συνεχιζόμενη μάχη κατά της τρομοκρατίας. Διαπιστώνουμε ότι η τρομοκρατία αποτελεί απειλή στο Πακιστάν όσο και στην Ευρώπη ή τις "ΠΑ. " Επίτροπος Ferrero-Waldner μας υπενθύμισε ότι εκατοντάδες αθώων αμάχων έχουν σκοτωθεί σε ρίψεις πυρών και βομβιστικές επιθέσεις αυτοκτονίας στο Πακιστάν, συνεπώς η Ευρώπη θα πρέπει να συνεχίσει να βοηθά πλήρως και να υποστηρίζει τις αντιτρομοκρατικές επιχειρήσεις στο Πακιστάν.
<P>
Ορισμένοι συνάδελφοι εδώ ίσως προτείνουν ότι θα πρέπει να αφήσουμε το Πακιστάν ήσυχο και να μην παρεμβαίνουμε, αλλά εγώ πιστεύω ακράδαντα το αντίθετο. Ως 27 ισχυρά δημοκρατικά κράτη, πρέπει να εργαστούμε συλλογικά προκειμένου να υποστηρίξουμε τις οικονομικές, κοινωνικές και πολιτικές εξελίξεις στο Πακιστάν. Συμφωνώ πάλι με το Συμβούλιο: η απελευθέρωση όλων των εναπομεινάντων πολιτικών κρατουμένων θα είναι αποφασιστική για αυτή τη διαδικασία, καθώς και η διασφάλιση ελεύθερων, δίκαιων και διαφανών εκλογών στις 18 Φεβρουαρίου 2008 και μια ασφαλής και ικανοποιητική προεκλογική περίοδο έως εκείνη την ημερομηνία.
<P>
Επιπλέον αυτών που είπε η Επίτροπος, πιστεύω ότι η εκλογή σημαίνει ότι πρέπει να έχουμε 90 εκατομμύρια ψηφοφόρους με κατάλληλη πρόσβαση σε ειδησεογραφική κάλυψη όλων των πλευρών της συζήτησης. Σημαίνει τη διαμόρφωση ενός ασφαλέστερου περιβάλλοντος για τα μέσα ενημέρωσης. Το Πακιστάν έχει καταστεί η πιο επικίνδυνη ασιατική χώρα για τα μέσα ενημέρωσης: τουλάχιστον έξι δημοσιογράφοι σκοτώθηκαν το 2007, περίπου 30 τραυματίστηκαν σοβαρά, πάνω από 100 συνελήφθησαν και αμέτρητοι παρενοχλήθηκαν. Χρειαζόμαστε ένα τέλος στη λογοκρισία των έντυπων και ραδιοτηλεοπτικών μέσων ενημέρωσης και στους περιορισμούς σχετικά με το τι μπορούν να πουν και να κάνουν χωρίς παρέμβαση από τις στρατιωτικές ή μη στρατιωτικές αρχές. Πρέπει να αρθεί η απαγόρευση στον ειδησεογραφικό τηλεοπτικό σταθμό GEO News και ο κρατικός τηλεοπτικός σταθμός PTV πρέπει να είναι περισσότερο ισορροπημένος όσον αφορά τις ειδήσεις του και τις πληροφορίες που μεταδίδει στο κοινό.
<P>
Όλες οι ρυθμίσεις για την τρέχουσα ψηφοφορία, την καταμέτρηση και την αναφορά των αποτελεσμάτων πρέπει να είναι υπεράνω κάθε υποψίας και σαφείς σε όλους, αλλά ειδικότερα στους ψηφοφόρους του Πακιστάν. Ένδειξη δημοκρατίας είναι επίσης το κατά πόσον οι κατέχοντες τα αξιώματα μπορούν να δεχτούν την ήττα και κατά πόσο η πολιτική μετάβαση από το ένα κόμμα στο άλλο, εάν συμβεί, μπορεί να εκτυλιχθεί ομαλά. Όλα αυτά θα αποτελέσουν αποφασιστικούς παράγοντες για το εάν ή όχι οι εκλογές μπορούν να ληφθούν υπόψη ως πραγματικό τεκμήριο της βούλησης των ανθρώπων και του κατά πόσον ή όχι το Πακιστάν μπορεί να αρχίσει να αναδύεται από τη βαριά σκιά που έριξε η σφαίρα του δολοφόνου στις 27 Δεκεμβρίου 2007.
<SPEAKER ID="301" NAME="Annemie Neyts-Uyttebroeck">
εξ ονόματος της Ομάδας ALDE. - (NL) Κυρία Πρόεδρε, κυρία Επίτροπε, κύριε Προεδρεύων του Συμβουλίου, και εγώ, φυσικά, θα ήθελα να αρχίσω εκφράζοντας τη μεγάλη μου λύπη για τον τραγικό θάνατο της Μπεναζίρ Μπούτο. " Μπεναζίρ Μπούτο είχε τιμηθεί με το βραβείο ελευθερίας της Φιλελεύθερης Διεθνούς, το οποίο της απονείμαμε την πρώτη φορά που εξελέγη πρωθυπουργός.
<P>
Είναι αλήθεια ότι είναι -ήταν- άνθρωπος, και ως άνθρωπος δεν ήταν τέλεια. Διερωτηθήκαμε μάλιστα αργότερα εάν είχαμε κάνει όντως το σωστό. Τότε, έθεσα αυτήν την ερώτηση στην Asma Jahangir, μια πακιστανή υποστηρίκτρια των ανθρωπίνων δικαιωμάτων, στην οποία έχει ανατεθεί τώρα μια ειδική αποστολή εκ μέρους του Γενικού Γραμματέα των "νωμένων Εθνών. Μου είπε ότι κάναμε απολύτως το σωστό, δεδομένου ότι η Μπεναζίρ Μπούτο αποτέλεσε πραγματικό παράδειγμα στο Πακιστάν από αρκετές απόψεις, ιδίως όσον αφορά τον ρόλο των γυναικών στην πακιστανική κοινωνία.
<P>
Είναι γνωστό ότι η Μπεναζίρ Μπούτο σκοτώθηκε από βίαιους τρομοκράτες, παραμένει όμως αναπάντητο το ερώτημα ποιοι ήταν οι υποστηρικτές τους. Δεν πιστεύω ότι η συμφιλίωση είναι δυνατή στο Πακιστάν εκτός εάν αυτό το θέμα διευκρινιστεί με αμερόληπτη έρευνα. Δεν γνωρίζω εάν αυτό σημαίνει να γίνει δεκτό το αίτημα της οικογενείας για έρευνα των "νωμένων Εθνών, αλλά εν πάση περιπτώσει θα πρέπει να υπάρχουν εγγυήσεις αμεροληψίας, καθώς ο πρόεδρος Μουσάραφ δεν επέδειξε ακριβώς ιδιαίτερο σεβασμό προς τις δικαστικές αρχές, ακόμη και τις ανώτατες στη χώρα.
<P>
Θα ήθελα επίσης να πω ότι λαμβάνω εκθέσεις από το Πακιστάν από την πρόσφατη συγκέντρωση, τη σύλληψη και την απαγγελία κατηγορίας σε χιλιάδες μαχητές του Λαϊκού Κόμματος του Πακιστάν (PPP). Αυτό, επίσης, πρέπει να σταματήσει, εάν επιθυμούμε οι εκλογές να διεξαχθούν υπό λογικές συνθήκες.
<SPEAKER ID="302" NAME="Jean Lambert">
εξ ονόματος της Ομάδας Verts/ALE. - (EN) Κυρία Πρόεδρε, θα ήθελα πάρα πολύ να ενώσω τη φωνή μου με τη φωνή των συναδέλφων μου για να ευχαριστήσω τόσο το Συμβούλιο και, μάλιστα, την Επιτροπή ιδιαίτερα, για τα πρακτικά μέτρα που έχουν καθοριστεί όσον αφορά την παροχή βοήθειας για τη στήριξη της διαδικασίας εκλογικής διοίκησης και την προσπάθεια βελτίωσης της ποιότητας, και ευελπίστως και της έκβασης, των εκλογών που θα διεξαχθούν.
<P>
Χαιρετίζουμε επίσης τη δέσμευση για περαιτέρω χρηματοδότηση της ανάπτυξης, αν μη τι άλλο στην εκπαίδευση, επειδή υπάρχουν πολλοί από εμάς στο παρόν Κοινοβούλιο οι οποίοι πιστεύουμε ότι οι επενδύσεις θα αποδειχτούν τουλάχιστον εξίσου ισχυρές, εάν όχι ισχυρότερες από ό,τι οι επενδύσεις σε όπλα, οι οποίες φαίνεται ότι υπήρξαν προτεραιότητα ορισμένων εξωτερικών φορέων στη στήριξή τους προς το Πακιστάν τα τελευταία χρόνια. Ελπίζουμε ότι η διεθνής κοινότητα εν γένει θα στηρίξει τις προσπάθειες της Ευρωπαϊκής Ένωσης προς αυτή την κατεύθυνση.
<P>
Όπως και άλλοι εδώ, επιθυμούμε επίσης να εκφράσουμε τη συμπάθειά μας στην οικογένεια της Μπεναζίρ Μπούτο, αλλά επίσης και στις οικογένειες των αδικοχαμένων στο Πακιστάν οι οποίοι σκοτώθηκαν σε εξοργιστικές επιθέσεις και μάλιστα στο πλαίσιο στρατιωτικής δράσης. Θα συμφωνούσαμε ότι χρειαζόμαστε σταθερότητα, τόσο για τον λαό του Πακιστάν και μάλιστα, δεδομένου ότι είναι ένα πυρηνικό κράτος, όσο και για τη διεθνή κοινότητα.
<P>
Αλλά, όπως είπαν και άλλοι, δεν θεωρώ ότι είναι αρκετή η απόπειρα ανάπτυξης της εμπιστοσύνης των ανθρώπων στο εκλογικό σύστημα και την έκβασή του. Το δικαστικό σώμα είναι άλλος ένας βασικός δημοκρατικός θεσμός. Πρέπει να λειτουργεί και να είναι ανεξάρτητο. Οι άνθρωποι πρέπει να αισθάνονται ότι θα έχουν μια δίκαιη δίκη, ότι θα δουν ένα τέλος στη κράτηση χωρίς την απαγγελία κατηγορίας, ένα τέλος στις μυστικές φυλακές και, μάλιστα, μια δέσμευση από οποιαδήποτε κυβέρνηση αναδείξουν οι εκλογές, ότι θα συνεχίσει τις έρευνες για τις εξαφανίσεις που έχουν επίσης συμβεί στην εν λόγω χώρα.
<P>
Συμφωνούμε επίσης ότι η ελευθερία του Τύπου είναι ζωτικής σημασίας, αλλά θα θέλαμε να ζητήσουμε επίσης από ορισμένα κράτη μέλη μας να σταματήσουν να εξετάζουν το ενδεχόμενο εκδόσεων καταζητούμενων στο Πακιστάν έως τη στιγμή που θα μπορούμε να είμαστε σίγουροι ότι υπάρχει ένα δίκαιο και ανεξάρτητο δικαστικό σώμα.
<SPEAKER ID="303" NAME="Philip Claeys" AFFILIATION="NI">
(NL) Κυρία Πρόεδρε, η δολοφονία της Μπεναζίρ Μπούτο αποτελεί μια τραγωδία για το Πακιστάν και δείχνει το τεράστιο μέγεθος των προβλημάτων που αντιμετωπίζει η χώρα. Μιλάμε για μια χώρα που έχει 165 εκατομμύρια κατοίκους, έχει στην κατοχή της πυρηνικά όπλα και εμπλέκεται στην καταπολέμηση τρομοκρατικών οργανώσεων όπως η Αλ Κάιντα και οι Ταλιμπάν. Φυσικά, είναι υψίστης σημασίας να επιτευχθεί πολιτική σταθερότητα στο Πακιστάν το συντομότερο δυνατόν και ο πρόεδρος Μουσάραφ να διαδραματίσει μείζονα ρόλο σε αυτό επί του παρόντος.
<P>
Ωστόσο, δεν πρέπει να εθελοτυφλούμε στις πολλές μείζονες ανεπάρκειες της πολιτικής του κ. Μουσάραφ. Επί παραδείγματι, η προσέγγιση της κυβέρνησής του στο πρόβλημα της τρομοκρατίας είναι πάρα πολύ χαλαρή. Σε μεγάλα τμήματα της αφγανικής παραμεθορίου, επί παραδείγματι, οι Ταλιμπάν και η Αλ Κάιντα έχουν τον απόλυτο έλεγχο, και έχουν γίνει ελάχιστα για αυτό. Κηρύσσοντας κατάσταση εκτάκτου ανάγκης στις 3 Νοεμβρίου, ο κ. Μουσάραφ αποκάλυψε επίσης μια μάλλον επιπόλαιη στάση έναντι της δημοκρατίας.
<P>
Επιπροσθέτως, ανησυχητικά, αρκετοί τον υποδείκνυαν από την πρώτη ήδη επίθεση κατά της Μπεναζίρ Μπούτο στις 18 Οκτωβρίου. Το ίδιο συνέβη μετά από τη δολοφονία της. Ο πιθανός ρόλος του σε αυτή πρέπει να διευκρινιστεί το συντομότερο δυνατόν, επειδή διαφορετικά η δημόσια εμπιστοσύνη στην κυβέρνησή του θα εξανεμιστεί, και αυτό μπορεί να εξυπηρετήσει μόνο το παιχνίδι των εξτρεμιστών ισλαμιστών.
<SPEAKER ID="304" NAME="Charles Tannock" AFFILIATION="PPE-DE">
(EN) Κυρία Πρόεδρε, το Economist δήλωσε προσφάτως ότι το Πακιστάν είναι το πιο επικίνδυνο κράτος με πυρηνικά όπλα στον κόσμο. Δυστυχώς, κατά τη γνώμη μου, η δέσμευση του προέδρου Μουσάραφ για πλήρη εξάλειψη του ισλαμιστικού τρόμου ήταν πάντα στην καλύτερη περίπτωση χλιαρή, και ο έλεγχός του πάνω στην ISI ή τις μυστικές υπηρεσίες, οι οποίες εικάζεται ότι συναλλάσσονται με ισλαμιστές, είναι επίσης ισχνός. Εάν προστεθούν σε αυτό και τα εύφλεκτα θέματα του Κασμίρ, ο αυτονομισμός του Baluchi, η δραστηριότητα της Αλ Κάιντα και των Ταλιμπάν στις περιοχές των νοτιοδυτικών συνόρων και σε φυλετικές περιοχές που προκαλούν ζημία στο ΝΑΤΟ στο Αφγανιστάν, έχετε μια χώρα σε σημείο κατάρρευσης.
<P>
Ακριβώς όπως η επιστροφή της Μπεναζίρ Μπούτο στο Πακιστάν προσέφερε στη χώρα μια αναλαμπή ελπίδας, έτσι και η ποταπή δολοφονία της, οι δράστες της οποίας πρέπει να εντοπιστούν και να τιμωρηθούν, γύρισε πάλι τη χώρα στο χείλος της καταστροφής. " επιστροφή στη δημοκρατία είναι πιο δύσκολη από ποτέ. " υπόθεση στην ΕΕ και τις "ΠΑ είναι ότι ο Μουσάραφ, παρά τις αυταρχικές του τάσεις, αποτελεί το ασφαλέστερο στοίχημα όσον αφορά την καταπολέμηση της τρομοκρατίας.
<P>
" δημοκρατική εμπειρία του Πακιστάν τα παρελθόντα 60 χρόνια ήταν ταραχώδης. Ίσως είναι πλέον καιρός να εγκαταλειφθεί η ελπίδα ότι η δυτικότροπη πολυκομματική δημοκρατία μπορεί να εδραιωθεί επιτυχώς στο Πακιστάν, το οποίο διοικείτο πάντα από μια μικρή ελίτ. Συγγενεύει περισσότερο με μια φεουδαρχική κληρονομική μοναρχία, γεγονός το οποίο υπογραμμίστηκε από την άμεση άνοδο στην ηγεσία του πακιστανικού λαϊκού κόμματος του 19χρονου γιου της Μπεναζίρ Μπούτο, ο οποίος αναμφίβολα θα τα πάει πολύ καλά στις επικείμενες εκλογές της 18ης Φεβρουαρίου.
<P>
" προφανής επιλογή για τη Δύση μεταξύ του Πακιστάν και της Ινδίας είναι επίσης μια ψευδοδιχοτόμηση. Είναι ένα κατάλοιπο του Ψυχρού Πολέμου. " Ινδία, ως στρατηγικός σύμμαχος, είναι η καλύτερη ελπίδα για την πρόοδο, την ευημερία, την ειρήνη και τη σταθερότητα στη Νότια Ασία. Οι αξίες της Ινδίας είναι οι αξίες της ΕΕ - λαϊκή δημοκρατία, ανθρώπινα δικαιώματα και το κράτος δικαίου. Ας ξεκινήσουμε υποστηρίζοντας όσους συμμερίζονται τις αξίες μας προτού να επιχειρήσουμε να πείσουμε αυτούς που δεν τις συμμερίζονται.
<SPEAKER ID="305" NAME="Marianne Mikko" AFFILIATION="PSE">
(ET) Κυρίες και κύριοι, η αντιπροσωπεία του Ευρωπαϊκού Κοινοβουλίου για τις σχέσεις με τις χώρες της Νότιας Ασίας είχε προειδοποιήσει την κυβέρνηση του Πακιστάν για αδυναμίες στα μέτρα ασφάλειας της Μπεναζίρ Μπούτο ήδη από τον Νοέμβριο. Δυστυχώς, οι φόβοι μας για τρομοκρατική επίθεση αποδείχτηκαν σωστοί. " Μπεναζίρ Μπούτο θα συνεχίσει να είναι μια ηρωίδα τόσο για τον λαό του Πακιστάν όσο και για τη διεθνή κοινότητα. " απουσία της μεταξύ των υποψηφίων αμφισβητεί τη νομιμότητα των επικείμενων εκλογών.
<P>
" κρίση στο Πακιστάν αποτελεί επίσης μια ευκαιρία να οδηγηθεί η χώρα προς την οδό της δημοκρατίας. Ο πακιστανικός λαός δεν έχει εκλέξει τον στρατηγό Μουσάραφ ως πρόεδρο. Ωστόσο, έχει τώρα την ευκαιρία να επιλέξει εάν θα περάσει στην ιστορία ως στρατιωτικός δικτάτορας ή δημοκρατικός πρόεδρος.
<P>
Ως δημόσιος άνδρας ο κ. Μουσάραφ πρέπει ασφαλώς να αντιλαμβάνεται ότι η δημοκρατία πρέπει να είναι ο νικητής των εκλογών, ακόμη και εάν ο ίδιος προσωπικά αναγκαστεί να χάσει την εξουσία. Και θα θελήσουμε να το ρωτήσουμε αυτό στον ίδιο τον κ. Μουσάραφ την επόμενη εβδομάδα σε μια συνεδρίαση της διεθνούς επιτροπής στις Βρυξέλλες.
<P>
Εμείς στην Ευρωπαϊκή Ένωση πρέπει να επιμείνουμε στον διάλογό μας με το Πακιστάν. Για αυτόν ακριβώς τον λόγο, όπως σωστά είπε η επιτροπή, πρέπει να στείλουμε τους δικούς μας παρατηρητές στις εκλογές της 18ης Φεβρουαρίου. Τα γεγονότα στο Πακιστάν δεν πρέπει να αποτελούν αποκλειστικά θέμα των "ΠΑ.
<P>
Μια διαφανής διεθνής έρευνα της δολοφονίας της κ. Μπούτο, η πλήρης αποκατάσταση της ελευθερίας του Τύπου και οι ελεύθερες και δίκαιες εκλογές στο Πακιστάν αποτελούν επίσης θεμελιώδες θέμα για την Ευρωπαϊκή Ένωση. Δεν θα επιτύχουμε τους στόχους μας παραμένοντας θεατές. Δεν έχουμε εναλλακτική λύση παρά να ασκήσουμε ενεργή πολιτική στις σχέσεις με το Πακιστάν.
<SPEAKER ID="306" NAME="Eija-Riitta Korhola" AFFILIATION="PPE-DE">
(EN) Κυρία Πρόεδρε, συμφωνώ απολύτως με τις δηλώσεις των συναδέλφων, αλλά θέλω να πω κάτι ακόμη για το άτομο και όχι για την κατάσταση. Υπάρχει μια παροιμία στη Φινλανδία ότι ο πόλεμος δεν εξαρτάται από έναν άνδρα. Ίσως να είναι έτσι, αλλά ο πόλεμος μεταξύ της δημοκρατίας και της τρομοκρατίας ίσως να εξαρτάται κατά πολύ από μια γυναίκα.
<P>
Θυμάμαι την πρώην, και τώρα δολοφονημένη, πρωθυπουργό του Πακιστάν, κ. Μπεναζίρ Μπούτο. Είχα την ευχαρίστηση να τη συναντήσω και να συνεργαστώ μαζί της και εντυπωσιάστηκα βαθύτατα από το πόσο θερμή, ευφυής και γενναία ήταν. Είμαι πολύ περήφανη να πω ότι, για μένα, ήταν μια φίλη και μια πολιτική σύμμαχος. Έχουν τώρα ειπωθεί και γραφεί τόσα πολλά για αυτή που ίσως ρωτήσετε τι άλλο μπορεί να ειπωθεί. Πιστεύω ότι μπορώ να μοιραστώ κάτι που, ίσως, δεν ξέρατε. Το τελευταίο μεγάλο πρόγραμμά της για τη δημοκρατία, τα ανθρώπινα δικαιώματα και τα δικαιώματα των γυναικών ήταν η δημιουργία μιας οργάνωσης με το όνομα Μουσουλμάνες για τη Δημοκρατία και τα Ανθρώπινα Δικαιώματα. Μαζί με άλλες γενναίες γυναίκες όπως η Asma Jehangir από το Πακιστάν και η Δρ Shrin Ebadi από το Ιράν, δημιούργησε μια οργάνωση προκειμένου να ενθαρρύνει τις μωαμεθανές σε ολόκληρο τον κόσμο να ορθώσουν το ανάστημά τους για τα δικαιώματα που δίνει το Κοράνι στις γυναίκες, σύμφωνα με τη Μπεναζίρ Μπούτο, αλλά τα οποία στερούνται εδώ και αιώνες.
<P>
Εξελέγη από τις ανά τον κόσμο επιφανείς μουσουλμάνες υποστηρίκτριες της δημοκρατίας τον Μάιο του 2007 ως η πρώτη πρόεδρος αυτής της νέας οργάνωσης. " Μπεναζίρ Μπούτο ήθελε η οργάνωση να συμπαρίσταται στις μωαμεθανές, να τους παρέχει νομικές συμβουλές και πρακτική βοήθεια και, προπάντων, να τις βοηθήσει να σχηματίσουν ένα δίκτυο μωαμεθανών γυναικών σε ολόκληρο τον κόσμο για την οικοδόμηση ενός κόσμου ειρήνης, όπου οι διαφορετικές θρησκείες θα μπορούν να συμβιώνουν ειρηνικά και με σεβασμό. Είπε, "θέλω να οικοδομήσω ένα Πακιστάν όπου ένας Εβραίος θα μπορεί να πάει στη συναγωγή, ένας χριστιανός στην εκκλησία και ένας μωαμεθανός στο τέμενος, όλα χωρίς φόβο". Το όνειρό της ήταν ότι η νέα αυτή οργάνωση θα μπορούσε να βοηθήσει να πραγματοποιηθεί αυτό το όνειρο σε ολόκληρο τον κόσμο, τόσο στη Δύση όσο και στον μωαμεθανικό κόσμο. Θεωρώ ότι ο καλύτερος τρόπος να τιμήσουμε τη μνήμη αυτής της γενναίας αδελφής της δημοκρατίας είναι να στηρίξουμε την οργάνωση που δημιούργησε ως σημάδι ελπίδας, ακόμη και αφότου έφυγε.
<SPEAKER ID="308" NAME="Jo Leinen" AFFILIATION="PSE">
(DE) Κύριε Πρόεδρε, λέγεται ότι η Μπεναζίρ Μπούτο είχε πει στον γιο της: η υλοποίηση της δημοκρατίας στο Πακιστάν θα είναι η εκδίκησή μας απέναντι στη στρατιωτική δικτατορία. Κυρίες και κύριοι, ας μεριμνήσουμε ώστε αυτή η διαθήκη της Μπεναζίρ Μπούτο να είναι μια εντολή όχι μόνο προς τον γιο της, αλλά προς όλους μας και προς τη διεθνή κοινότητα να φροντίσουμε ώστε να δημιουργηθούν στο Πακιστάν οι συνθήκες για τη δημοκρατία και να συμβάλουμε στη δημιουργία τους.
<P>
Όπως είπαν πολλοί προηγούμενοι ομιλητές, η κατάσταση εκεί δεν είναι καλή και ο τρόπος με τον οποίο αντιμετωπίστηκε η επίθεση κατά της Μπεναζίρ Μπούτο είναι κυριολεκτικά ανησυχητικός. Θα ήθελα να απευθύνω κι εγώ έκκληση να φροντίσουμε να γίνει διεθνής έρευνα αυτής της δολοφονικής επίθεσης. Μπορεί βέβαια να διεξάγει κάποιες προκαταρκτικές εργασίες γι' αυτό η Scotland Yard, εγώ όμως πιστεύω πως θα ήταν καλό να γίνει αυτή η έρευνα κατ' εντολήν του Ο"Ε.
<P>
Κυρία Επίτροπε, κύριε Προεδρεύων του Συμβουλίου, είπατε ότι η σταθερότητα στο Πακιστάν είναι προς το συμφέρον μας. Οπωσδήποτε, όμως, εξακολουθούμε να βλέπουμε μόνο τη μειονότητα των τρομοκρατών. Αν βρεθείτε στο Πακιστάν, θα ακούσετε ότι το στρατιωτικό σύστημα δημιουργεί αστάθεια και ο πρόεδρος Μουσάραφ ευθύνεται κατά μεγάλο μέρος για την επιδείνωση της κατάστασης.
<P>
Πέρυσι επισκέφθηκε το Σώμα και του επισημάναμε όλα τα θέματα που επικρίνουμε, όμως τίποτα δεν βελτιώθηκε, πολλά χειροτέρεψαν και γι' αυτό, πραγματικά, δεν καταλαβαίνω γιατί μπορεί να έρθει ξανά την ερχόμενη εβδομάδα εδώ στο Σώμα. " κοινωνία των πολιτών στο Πακιστάν το βλέπει αυτό σαν μυστική συμμαχία και θεωρεί ότι η Δύση τελικά αποδέχεται το στρατιωτικό σύστημα και τον ίδιο τον κ. Μουσάραφ. Πιστεύω ότι την ερχόμενη εβδομάδα πρέπει να μιλήσουμε πολύ ξεκάθαρα.
<SPEAKER ID="309" NAME="Giulietto Chiesa" AFFILIATION="PSE">
(IT) Κύριε Πρόεδρε, κυρίες και κύριοι, το Πακιστάν είναι πράγματι τώρα ένα εξαιρετικά επικίνδυνο μέρος, το κεντρικό μπερδεμένο κουβάρι όπου διαπλέκονται όλα τα νήματα της τρομοκρατίας. Ταυτόχρονα, ωστόσο, η χώρα είναι ο βασικός σύμμαχος της Δύσης κατά της τρομοκρατίας. Δεν υπάρχει διαφυγή από αυτήν την αντίφαση, ακριβώς όπως δεν θα είναι δυνατό το τέλος του πολέμου στο Αφγανιστάν χωρίς την επίλυσή του.
<P>
" τρέχουσα ευρωπαϊκή πολιτική δεν είναι σε θέση να επιλύσει πάρα πολλά, τουλάχιστον έως ότου υποστηρίξει την πολιτική των "νωμένων Πολιτειών. Μπορούμε και πρέπει να ζητήσουμε από τον πρόεδρο Μουσάραφ να αποκαταστήσει το σύνταγμα και να διεξαγάγει σωστές εκλογές. Το μήνυμα από την παράξενη, τραγική δολοφονία της Μπεναζίρ Μπούτο είναι, ωστόσο, ότι είμαστε ανίσχυροι, και αυτό επειδή η τρομοκρατία στο Πακιστάν βρίσκεται πίσω από τις δομές του κράτους, και μάλιστα αναφύεται από τις μυστικές υπηρεσίες οι οποίες -ας μην λησμονούμε- δημιούργησαν τους Ταλιμπάν και έως σήμερα τους στηρίζουν και τους βοηθούν.
<P>
Τώρα, ωστόσο, θα πρέπει να ζητήσουμε από τον πρόεδρο Μουσάραφ να προβεί σε κάθαρση και θα πρέπει να ζητήσουμε από τις "νωμένες Πολιτείες, που έχουν πολύ στενές σχέσεις με αυτές τις μυστικές υπηρεσίες, να μας διευκρινίσουν αυτές τις σχέσεις, επειδή εάν ο Οσάμα Μπιν Λάντεν εξακολουθεί να ζει, θα είναι χάρη σε αυτές τις υπηρεσίες, εκτός εάν έχει ήδη σκοτωθεί. Επιπλέον, θα ήθελα να σας υπενθυμίσω ότι η Μπεναζίρ Μπούτο μίλησε για αυτό σε μια συνέντευξη στο Αλ Τζαζίρα στις 2 Νοεμβρίου 2007, και επίσης κατονόμασε τον δολοφόνο του Μπιν Λάντεν, τον Omar Sheikh, για τον οποίο ο πρόεδρος Μουσάραφ στο τελευταίο του βιβλίου ισχυρίζεται ότι ήταν πρώην πράκτορας της βρετανικής MI6.
<P>
Λαμβανομένων υπόψη όλων αυτών, πιστεύω ότι ένα αίτημα για διεθνή επιτροπή έρευνας του θανάτου της Μπεναζίρ Μπούτο θα ήταν η σωστή απόφαση εκ μέρους της Ευρώπης.
<SPEAKER ID="310" NAME="Neena Gill" AFFILIATION="PSE">
(EN) Κύριε Πρόεδρε, πρώτον, θα ήθελα να απευθύνω τα συλλυπητήριά μου στην οικογένεια και τους φίλους της Μπεναζίρ Μπούτο. " απώλειά της δεν είναι μόνο του Πακιστάν αλλά αποτελεί απώλεια για ολόκληρο τον κόσμο.
<P>
Είμαι πολύ περήφανη που την γνώρισα προσωπικά. Με προσκάλεσε να τη συνοδεύσω στην επιστροφή της στο Πακιστάν, και ήταν πολύ σπαραξικάρδια στιγμή για μένα όταν έλαβα τις ευχές της για το Νέο Έτος μετά τη δολοφονία της.
<P>
Θυμάμαι τη Μπεναζίρ ως μια πολύ δυνατή χαρισματική γυναίκα, η οποία διεκδικούσε το δικαίωμά της να διοικήσει ως η πρώτη εκλεγμένη γυναίκα ηγέτης, στην ηλικία των 35, ένα μουσουλμανικό κράτος. Πιστεύω ότι θα τη θυμούνται ως μία από τις σπουδαίες προσωπικότητες του αιώνα μας - μια ηγέτης που ενέπνεε τόσο τις γυναίκες όσο και τους άνδρες πέρα από τη Νότια Ασία και εκπροσωπούσε, προπάντων, την ελπίδα για ένα καλύτερο μέλλον για το Πακιστάν.
<P>
Ο θάνατος της Μπεναζίρ προκάλεσε αναστάτωση στη χώρα της, και πιστεύω ότι η μόνη οδός προς τη σταθερότητα θα είναι να απαντηθούν τα ερωτήματα για τη δολοφονία της. Πολλοί άνθρωποι, όχι μόνο στο Πακιστάν αλλά επίσης αυτοί που εκπροσωπώ στα West Midlands, θέλουν να ξέρουν ποιοι είναι οι πραγματικοί δράστες. Ως εκ τούτου, ζητώ από το Συμβούλιο να υποστηρίξει σθεναρά τα αιτήματα για διεθνή έρευνα από τα "νωμένα Έθνη της δολοφονίας και ζητώ από το Συμβούλιο και την Επιτροπή να ενημερώσουν το παρόν Κοινοβούλιο για το ποια είναι η θέση τους επ' αυτού.
<P>
" Μπεναζίρ Μπούτο αγωνιζόταν για ένα δημοκρατικό Πακιστάν και μια ειρηνική μετάβαση σε καθεστώς πολιτικής διακυβέρνησης. Ο αγώνας της της κόστισε τη ζωή. Ας μην είναι ο θάνατός της μάταιος. Πρέπει να συνεχίσουμε αυτόν τον αγώνα, και χαιρετίζω το γεγονός ότι η Επίτροπος αποστέλλει μια ισχυρή αποστολή εκλογικής παρατήρησης. Ωστόσο, προκειμένου αυτή η αποστολή παρατήρησης να έχει αξιοπιστία, πρέπει να επισημάνει τώρα στις πακιστανικές αρχές τα κριτήρια αναφοράς που θα χρησιμοποιήσει η αποστολή εκλογικής παρατήρησης προκειμένου να κρίνει εάν οι επικείμενες εκλογές είναι ελεύθερες και δίκαιες, και αυτό περιλαμβάνει μια πανκομματική συμμετοχή στην αναθεώρηση των εκλογικών κανόνων και διαδικασιών και ένα αμερόληπτο σύστημα διεξαγωγής των εκλογών και επαλήθευσης της απόλυτης διαφάνειας των εκλογικών αποτελεσμάτων. Αλλά, προπάντων, θα ήθελα πραγματικά να υπογραμμίσω την ανάγκη να αρθούν όλοι οι περιορισμοί του Τύπου και της ελευθερίας συνάθροισης για πολιτικά συλλαλητήρια και εκστρατείες, στα οποία, τις τελευταίες λίγες εβδομάδες, υπήρξαν εναντιώσεις.
<SPEAKER ID="311" NAME="Nickolay Mladenov" AFFILIATION="PPE-DE">
(EN) Κύριε Πρόεδρε, ο τραγικός θάνατος της Μπεναζίρ Μπούτο μας άφησε μια κληρονομιά, και πρόκειται για μια σημαντική κληρονομιά: να πιστεύουμε σε ό,τι πίστευε, και αυτό ήταν η δύναμη του πακιστανικού λαού να διοικεί δημοκρατικά.
<P>
Σε μια πρόσφατη δημοσκόπηση του Νοεμβρίου του περασμένου έτους, το 70% των ανθρώπων στο Πακιστάν επιβεβαίωσε ότι ήθελαν να αρθούν όλοι οι περιορισμοί όσον αφορά τα πολιτικά συλλαλητήρια· ότι ήταν κατά της απαγόρευσης των πολιτικών εκδηλώσεων και αντίθετοι στην κράτηση του προέδρου του ανωτάτου δικαστηρίου.
<P>
Αυτή είναι η σιωπηλή πλειοψηφία των Πακιστανών που θέλουν να ζήσουν εν ειρήνη και δημοκρατία, και εάν αναζητούμε σταθερότητα σε ένα ασταθές κράτος, μπορούμε να τη βρούμε μόνο μέσω μιας πολιτικής διαδικασίας συμφιλίωσης και δημοκρατίας.
<P>
Χαιρετίζω την έκκληση της Επιτροπής να αποστείλουμε μια αποστολή παρατηρητών στην εν λόγω εκλογή αλλά έχω δύο ερωτήσεις για την Επίτροπο: η μία είναι, έχουμε ακούσει διάφορες αναφορές για την καταστροφή εκλογικών καταλόγων σε ολόκληρη τη χώρα και πώς είναι δυνατόν να διεξαχθούν εκλογές σε αυτό το περιβάλλον;
<P>
Δεύτερον, ο πρόεδρος Μουσάραφ έχει επίσης απαγορεύσει τα ανεξάρτητα exit poll σε αυτές τις εκλογές. Ασκώ πίεση στην Επιτροπή να αναπτύξει πολύ ισχυρή επιχειρηματολογία ενώπιον των πακιστανικών αρχών προκειμένου να επιτρέψει την ανεξάρτητη επιβεβαίωση των αποτελεσμάτων αυτής της εκλογής.
<SPEAKER ID="312" NAME="Richard Howitt" AFFILIATION="PSE">
(EN) Κύριε Πρόεδρε, ο στόχος των δολοφόνων δεν ήταν απλώς η Μπεναζίρ Μπούτο, αλλά όλοι όσοι είναι αφοσιωμένοι στην αρχή της δημοκρατίας. Θα έπρεπε να στηρίζουμε τη μετριοπαθή πλειοψηφία στο Πακιστάν που επιδιώκει να διατηρήσει τη δημοκρατία, και ο κ. Tannock σφάλλει όταν λέει ότι όλοι στο Πακιστάν απορρίπτουν τις ευρωπαϊκές αξίες, όπως θα μπορούσαν να του πουν 800 000 βρετανοί πακιστανικής προέλευσης.
<P>
Επικροτώ την ενίσχυση της ευρωπαϊκής αποστολής παρατήρησης των εκλογών εκ μέρους της Επιτρόπου Ferrero-Waldner και αναγνωρίζω τον σημαντικό μας ρόλο στην οικοδόμηση της εμπιστοσύνης στην εκλογική διαδικασία. Μέσω αυτής και μέσω της σημερινής συζήτησης, καλώ το Πακιστάν να άρει όλους τους περιορισμούς όσον αφορά τις πολιτικές εκστρατείες, να απελευθερώσει τους εναπομείναντες πολιτικούς κρατουμένους, να δημοσιεύσει εκ των προτέρων την τοποθεσία όλων των εκλογικών κέντρων και να διασφαλίσει ότι όλα τα αποτελέσματα θα ανακοινώνονται αμέσως στο κοινό.
<P>
Θα πρέπει να επιδοκιμάσουμε την άρση της κατάστασης εκτάκτου ανάγκης, την αποστράτευση του προέδρου Μουσάραφ από Αρχηγός Γενικού Επιτελείου Στρατού και την πρόσκληση στη χώρα μου, το "νωμένο Βασίλειο, να βοηθήσει στη διερεύνηση του θανάτου της κ. Μπούτο. Οι στρατευμένοι εξτρεμιστές δεν αποτελούν απειλή απλώς για το Πακιστάν: αποτελούν απειλή για όλους μας.
<SPEAKER ID="313" NAME="Sajjad Karim" AFFILIATION="PPE-DE">
(EN) Κύριε Πρόεδρε, στις 14 Νοεμβρίου στο παρόν Κοινοβούλιο, δήλωσα ότι η μεγαλύτερη απειλή που αντιμετωπίζει το Πακιστάν εσωτερικά είναι η τρομοκρατική απειλή. " αποτροπιαστική δολοφονία της Μπεναζίρ Μπούτο αποτελεί απόδειξη, εάν χρειαζόταν, αυτού του γεγονότος.
<P>
Οι εξτρεμιστές χτύπησαν εκείνη την ημέρα, αλλά δεν πρέπει να τους επιτραπεί να κερδίσουν τη μάχη. Ζητήσαμε από τον πρόεδρο Μουσάραφ εκείνη την ημέρα να τερματίσει την κατάσταση εκτάκτου ανάγκης, να αποκαταστήσει το σύνταγμα, να αποκαταστήσει το Ανώτατο Δικαστήριο και να κινηθεί προς ελεύθερες και δίκαιες εκλογές.
<P>
Τα έπραξε όλα αυτά, αν και όχι απαραίτητα τέλεια, και αποποιήθηκε επίσης του στρατιωτικού του ρόλου. Πρέπει να καλέσουμε τους πολιτικούς του Πακιστάν να ενωθούν και να επενδύσουν σε αυτή τη διαδικασία. Το Πακιστάν αντιμετωπίζει ταραχώδη περίοδο και πρέπει να σταθούμε στο πλευρό του.
<P>
Ένα ακόμη θέμα. Ανησυχώ πραγματικά σχετικά με τον τρόπο με τον οποίο αυτό που πραγματικά συμβαίνει στο παρόν Κοινοβούλιο διαστρεβλώνεται από ορισμένα τμήματα των μέσων ενημέρωσης του Πακιστάν στο πλαίσιο της ειδησεογραφίας τους, ιδίως του ειδησεογραφικού σταθμού GEO. Το παρόν Κοινοβούλιο υποστήριζε πάντα τα ελεύθερα και δίκαια μέσα ενημέρωσης. Εμμένουμε σε αυτό και τους ζητώ: σας παρακαλώ μην πλήττετε τις ελευθερίες που προασπιζόμαστε.
<SPEAKER ID="314" NAME="Véronique De Keyser" AFFILIATION="PSE">
(FR) Κύριε Πρόεδρε, κυρία Επίτροπε, κατανοώ πολύ καλά το ενδιαφέρον πολλών ανθρώπων, μεταξύ των οποίων συγκαταλέγεστε εσείς και ο κ. Bernard Kouchner, για αποστολή εκλογικών παρατηρητών στο Πακιστάν.
<P>
Αυτό είναι πράγματι ένα από τα ελάχιστα μέσα πίεσης, που διαθέτουμε ακόμη έναντι του κ. Μουσάραφ, πρέπει όμως να ξεκαθαρίσουμε ότι αυτή η αποστολή εκλογικών παρατηρητών θα πραγματοποιούνταν σε όλως ιδιαίτερες συνθήκες.
<P>
Έχουμε τη συνήθεια να μελετούμε και να προβαίνουμε σε παρατηρήσεις πριν, κατά τη διάρκεια και μετά. Για ό,τι συνέβη πριν, γνωρίζουμε ήδη πόσα πράγματα είναι προϊόν νοθείας. " κ. Μπεναζίρ Μπούτο είχε συντάξει, από κοινού με τον κ. Latif Khosa, μια έκθεση 160 σελίδων για πιθανή νοθεία σε αυτές τις εκλογές, ιδίως μέσω του πληροφοριακού συστήματος, τεκμήριο που σκόπευε να δώσει σε δύο αμερικανούς βουλευτές το απόγευμα της ημέρας που πέθανε.
<P>
Έχει, άραγε, τη δυνατότητα μια αποστολή εκλογικών παρατηρητών να ελέγξει τη νοθεία που έχει πραγματοποιηθεί μέσω πληροφοριακού συστήματος; Σε αρνητική περίπτωση, θα μπορούσαμε να αποφανθούμε ότι ακόμη και αν "το πριν" ήταν όλως αμφισβητούμενο, το "κατά τη διάρκεια" κύλησε ομαλά, ενώ είχε υπάρξει νοθεία. Συνηγορώ, επομένως, υπέρ μιας εξειδικευμένης αποστολής εκλογικών παρατηρητών και ζητώ να μην κηρύξουμε αυτές τις εκλογές ως δημοκρατικές, εφόσον δεν μπορούμε να τις ελέγξουμε.
<SPEAKER ID="315" NAME="Sorin Frunzăverde" AFFILIATION="PPE-DE">
(RO) " Μπεναζίρ Μπούτο επαναλαμβάνει το τραγικό πεπρωμένο της οικογένειάς της, που ξεκίνησε με τον πατέρα της, Zulfikar Ali Bhutto. " δολοφονία της κ. Μπούτο αποσκοπούσε στο να τερματιστεί ο εκδημοκρατισμός του Πακιστάν και να υπονομευθεί η σταθερότητα της εν λόγω χώρας η οποία, όπως δεν πρέπει να ξεχνάμε, αποτελεί την κύρια σύμμαχό μας στον πόλεμο κατά της τρομοκρατίας στο Αφγανιστάν. Επιτρέψτε μου να σας υπενθυμίσω ότι 25 ευρωπαϊκά κράτη μέλη έχουν επί του παρόντος πολιτικούς ή στρατιωτικούς εκπροσώπους στο Αφγανιστάν. Ο πακιστανικός στρατός συμμετέχει σε σημαντικές επιχειρήσεις για τη διατήρηση στρατιωτικής ισορροπίας στην αφγανική παραμεθόριο, ιδίως στις επαρχίες Zabol και Helmand, όπου εκπροσωπούμαστε κυρίως από βρετανικά, λιθουανικά και ρουμανικά στρατεύματα.
<P>
Από αυτήν την άποψη, είναι πολύ σημαντικό να συζητήσουμε την ευθύνη της δολοφονίας της κ. Μπούτο, είναι πολύ σημαντικό να συζητούμε τη διαδικασία εκδημοκρατισμού και τη συνέχισή της, αλλά είναι εξίσου σημαντικό να συζητούμε το θέμα της διατήρησης μιας στρατιωτικής ισορροπίας στην αφγανική παραμεθόριο και το ποιος θα μπορέσει να ενεργήσει ως εγγυητής αυτής της ασφάλειας, επειδή, κύριε Πρόεδρε οποιαδήποτε αποτυχία στο Αφγανιστάν λόγω της αστάθειας στο Πακιστάν θα είναι επονείδιστη στιγμή για τον ελεύθερο, δημοκρατικό κόσμο τον οποίο αντιπροσωπεύουμε.
<SPEAKER ID="316" NAME="Charles Tannock" AFFILIATION="PPE-DE">
(EN) Κύριε Πρόεδρε, επί της διαδικασίας, θα ήθελα να απαντήσω στον κ. Howitt δυνάμει της διαδικασίας 'catch-the-eye', επειδή δεν ήταν ορθή η δήλωσή του. Αναφερόμουν στο ινδικό κράτος και το πακιστανικό κράτος και τις κυβερνήσεις και των δύο χωρών - όχι στους λαούς των χωρών ή τους ανθρώπους που έλκουν την καταγωγή τους από αυτές τις χώρες και οι οποίοι κατοικούν στα κράτη μέλη της Ευρωπαϊκής Ένωσης. Αναφερόμουν στις δημόσιες διοικήσεις, όχι στους ανθρώπους, συνεπώς θα ήθελα ο κ. Howitt να αποσύρει τις παρατηρήσεις του.
<SPEAKER ID="317" NAME="Πρόεδρος">
Μπορώ να σας δώσω τριάντα δευτερόλεπτα για να ολοκληρώσετε.
<SPEAKER ID="318" NAME="Charles Tannock" AFFILIATION="PPE-DE">
(EN) Αυτό είναι πολύ ευγενικό αλλά νομίζω ότι τα έχω ήδη πει όλα. Έλεγα απλώς ότι στον λόγο μου, αναφερόμουν στο γεγονός ότι η Ινδία είναι μια κοσμική δημοκρατία η οποία σέβεται τα ανθρώπινα δικαιώματα, δεν διακόπτει τη λειτουργία των μέσων ενημέρωσης, δεν διώκει τους χριστιανούς ή τους μουσουλμάνους Ahmadi, και επιτρέπει στους ανθρώπους να εκφράζουν τις απόψεις τους και να ασκούν τη λατρεία τους. Δυστυχώς, το Πακιστάν, τα τελευταία 50 περίπου χρόνια, διήλθε ταραχώδεις περιόδους στρατιωτικής δικτατορίας και καταστολής των θρησκευτικών και εθνοτικών μειονοτήτων. Αυτό έχει να κάνει με το κράτος και τις κυβερνήσεις, όχι με τους λαούς της εκάστοτε χώρας. Ομοίως, δεν αμφισβητώ επ' ουδενί ότι οι άνθρωποι πακιστανικής και ινδικής καταγωγής στο Λονδίνο, το οποίο εκπροσωπώ, συμμερίζονται τις αξίες της ΕΕ.
<SPEAKER ID="319" NAME="Janez Lenarčič">
Προεδρεύων του Συμβουλίου. - (SL) Θα είμαι σύντομος. Υπήρξαν ορισμένες ερωτήσεις αναφορικά με αυτήν την έρευνα, αρκετές εκκλήσεις για ανεξάρτητη ή διεθνή έρευνα και ορισμένες ερωτήσεις για το Συμβούλιο σχετικά με τη γνώμη του. Θα ήθελα να τονίσω ότι το Συμβούλιο δεν συζήτησε αυτό το ζήτημα, συνεπώς δεν μπορούμε να μιλήσουμε για τη θέση του Συμβουλίου. Εντούτοις, μπορώ να εκφράσω την ακράδαντη πεποίθηση της Προεδρίας ότι η έρευνα θα διεξαχθεί σύμφωνα με τις διεθνείς προδιαγραφές. Από αυτή την άποψη, είμαστε ικανοποιημένοι που τουλάχιστον ένα κράτος μέλος, το "νωμένο Βασίλειο, συνεργάζεται ήδη παρέχοντας κατάλληλη εμπειρογνωμοσύνη στις πακιστανικές αρχές.
<P>
Σχετικά με τις εκλογές, θα ήθελα να σας υπενθυμίσω τη δήλωση της Προεδρίας στις 3 Ιανουαρίου του τρέχοντος έτους, όπου δόθηκε ιδιαίτερη έμφαση στην ανάγκη να γίνουν τα πάντα επί του παρόντος για να διατηρηθεί, να ενισχυθεί και να συνεχιστεί η δημοκρατία και η δημοκρατική διαδικασία στο Πακιστάν.
<P>
Σε σχέση με αυτό, θα ήθελα να επιδοκιμάσω ξανά την απόφαση της Ευρωπαϊκής Επιτροπής να ενισχύσει την αποστολή εκλογικών παρατηρητών στο Πακιστάν, και θα ήθελα να επαναλάβω την έκκλησή μας στις πακιστανικές αρχές να χρησιμοποιήσουν τον εναπομείναντα χρόνο έως τις εκλογές για τη βελτίωση της κατάστασης και τη διεξαγωγή των εκλογών.
<SPEAKER ID="320" NAME="Benita Ferrero-Waldner">
Μέλος της Επιτροπής. - (EN) Κύριε Πρόεδρε, επιτρέψτε μου να ξεκινήσω διατυπώνοντας ορισμένες γενικές παρατηρήσεις κατόπιν αυτής της πολύ ενδιαφέρουσας συζήτησης.
<P>
Γνωρίζω ότι ορισμένοι θα υποστηρίζουν πάντα ότι η σταθερότητα και η δημοκρατία είναι κάπως ασυμβίβαστες στο Πακιστάν. Επιτρέψτε μου να πω ότι, χωρίς επιστροφή στη δημοκρατική διακυβέρνηση και την εδραίωση πλήρως υπόλογων μη στρατιωτικών θεσμών, δεν μπορεί να υπάρξει διαρκής σταθερότητα στη χώρα και οι εξτρεμιστές θα είναι οι κύριοι ωφελούμενοι. Για αυτόν τον λόγο, είναι πολύ σημαντικό ότι είμαστε εκεί, ότι συνοδεύουμε αυτή τη χώρα σε περισσότερη πρόοδο. Παρόλο που συνέβη αυτός ο φοβερός τραγικός θάνατος της Μπεναζίρ Μπούτο και είχαμε και πολλά άλλα θύματα, συνεχίζω να πιστεύω ότι το Πακιστάν έχει μια ευκαιρία να σημειώσει πραγματική πρόοδο προς τη σταθερότητα και μια περισσότερο περιεκτική μορφή δημοκρατίας εκλέγοντας μια νέα κυβέρνηση η οποία θα απολαμβάνει ευρύτερη λαϊκή νομιμότητα.
<P>
Προκειμένου να συμβεί αυτό, οι εκλογές θα πρέπει να είναι δημοκρατικές και διαφανείς. Αυτή είναι μια καίρια στιγμή για το Πακιστάν όπου ο πρόεδρος Μουσάραφ θα πρέπει να δείξει στη χώρα του και τον κόσμο ότι είναι αφοσιωμένος στο να διασφαλίσει ότι αυτές οι εκλογές θα διεξαχθούν δημοκρατικά και διαφανώς, σύμφωνα με τα διεθνή πρότυπα.
<P>
Ποιες είναι οι καλύτερες συνθήκες για τη διεξαγωγή των εκλογών; Εκτός από τις πολιτικές συνθήκες και τις συνθήκες ασφαλείας, όπως έχω ήδη αναφέρει στις εναρκτήριες παρατηρήσεις μου, τα ακόλουθα βασικά στοιχεία πρέπει να είναι εκεί για ένα ενδεδειγμένο εκλογικό περιβάλλον.
<P>
Πρώτον, η εκλογική διοίκηση να λειτουργεί με διαφανή και συμβουλευτικό τρόπο με στόχο την προώθηση της εμπιστοσύνης μεταξύ των ψηφοφόρων· δεύτερον, όλα τα αποτελέσματα των εκλογικών κέντρων και όλα τα επίπεδα ενοποίησης των αποτελεσμάτων να προβάλλονται δημόσια· τρίτον, η διαδικασία καταμέτρησης και πινακογράφησης πρέπει να είναι απολύτως ανοικτή στον έλεγχο· τέταρτον, η ελευθερία των μέσων ενημέρωσης και, πέμπτον, ένα ανεξάρτητο πλαίσιο για διαδικασία καταγγελιών και προσφυγών.
<P>
Σχετικά με τη δημόσια δημοσίευση των εκλογικών κέντρων, είναι ευρέως γνωστό ότι θα είναι τα ίδια εκλογικά κέντρα όπως και στις τελευταίες εκλογές. Έτσι ώστε να είναι σαφές.
<P>
Σχετικά με το ζήτημα ότι ορισμένοι εκλογικοί κατάλογοι έχουν καταστραφεί, γνωρίζουμε ότι ήταν ορισμένες μεμονωμένες περιπτώσεις, αλλά, ευτυχώς, ήταν όλοι αποθηκευμένοι σε CD στην επιτροπή εκλογών και οι κατεστραμμένοι θα αποκατασταθούν. Συνεπώς, θα είναι διαθέσιμοι.
<P>
Όσον αφορά τα ανεξάρτητα exit poll, αυτό δεν είναι απαραίτητο στοιχείο για τις εκλογές. Ωστόσο, είναι η πρακτική που επικρατεί ολοένα περισσότερο σε πολλές χώρες και η οποία θα έπρεπε να ισχύει και εδώ.
<P>
Αυτά είναι ορισμένα από τα αναλυτικά θέματα:
<P>
Επιτρέψτε μου να στραφώ τώρα στις έρευνες. Όπως ανέφερα στις εναρκτήριες παρατηρήσεις μου, στη χώρα βρίσκεται υπό εξέλιξη μια έρευνα, με τη βοήθεια της Scotland Yard. Θα πρέπει να αναμείνουμε την έκβαση αυτής της έρευνας και θα πρέπει επίσης να ευελπιστούμε ότι, με την εμπειρία της, η Scotland Yard θα μπορέσει να βοηθήσει τις πακιστανικές αρχές. Φυσικά, θα είναι απαραίτητο να τους δοθεί πλήρη πρόσβαση και υποστήριξη κατά την εκτέλεση του έργου τους.
<P>
Μετά τις εκλογές, ίσως υπάρξει τότε ένας ρόλος για μια διεθνή ομάδα επιφανών προσώπων, αλλά πρώτα θα πρέπει να δούμε τι θα αποφέρει η έρευνα. Νομίζω ότι είναι πολύ νωρίς να ληφθεί μια απόφαση τώρα. Διεξήχθη μόνο μια σύντομη συζήτηση στην ομάδα εργασίας του Συμβουλίου, η οποία δεν ήταν οριστική.
<P>
Τούτου λεχθέντος, επιτρέψτε μου επίσης να πω ότι είναι άκρως σημαντικό να βοηθήσουμε το Πακιστάν στην καταπολέμηση της τρομοκρατίας, και όλα τα άλλα αιτήματα που αναφέρθηκαν στη συζήτηση, όπως η απελευθέρωση όλων των κρατουμένων, θα είναι ζωτικής σημασίας.
<P>
Δήλωσα επίσης πολύ σαφώς ότι για μια χώρα όπως το Πακιστάν είναι σημαντικό να δοθεί περισσότερη έμφαση στην εκπαίδευση. Ασχολούμαστε με αυτό για αρκετό καιρό, και θα πάρει χρόνο - είμαστε εκεί για μεγάλο χρονικό διάστημα. Εάν θέλουμε όμως δημοκρατία, αυτό είναι κάτι στο οποίο πρέπει πραγματικά να κάνουμε τη διαφορά και, συνεπώς, θα ήθελα να διατηρήσω τα σχέδια μου για συνεργασία, ιδίως στους δυσκολότερους τομείς, π.χ. την επαρχία των νοτιοδυτικών συνόρων, το Baluchistan, το Waziristan και ούτω καθεξής.
<P>
Θα ήθελα να πω πάλι ότι με τον κ. Gahler, τον συνάδελφό σας, τον επικεφαλής εκλογικό παρατηρητή, νομίζω ότι έχουμε ένα άτομο το οποίο έχει ήδη δείξει κατά τη διάρκεια αυτών των πολύ δύσκολων ημερών στο Πακιστάν πόσο υπεύθυνα αντιμετωπίζει αυτά τα πράγματα, με 52 μακροπρόθεσμους παρατηρητές και με μια βασική ομάδα 11 ατόμων που εξετάζουν όλα τα λεπτομερή ζητήματα της αποστολής παρατήρησης των εκλογών. Θα είναι μια πολύ επακριβής αποστολή και θα αποτελέσει μια καλή ευκαιρία να πείτε η ίδια στον πρόεδρο Μουσάραφ τι πιστεύετε. Ως εκ τούτου, είναι καλό να τον δείτε στην Επιτροπή Εξωτερικών.
<SPEAKER ID="321" NAME="Zuzana Roithová" AFFILIATION="PPE-DE">
(CS) Κύριε Πρόεδρε, μπορώ να σας ρωτήσω παρακαλώ πώς μια αξιοπρεπής γυναίκα μπορεί να προσελκύσει την προσοχή μέσω της διαδικασίας 'catch-the-eye' όταν κάθεται στην αντίπερα πλευρά του Κοινοβουλίου; Θα ήθελα να μάθω εάν έχω συμπεριληφθεί στον κατάλογο, ή πώς οι κυρίες πρέπει να το χειρίζονται εδώ.
<SPEAKER ID="322" NAME="Geoffrey Van Orden" AFFILIATION="PPE-DE">
(EN) Κύριε Πρόεδρε, επί της διαδικασίας, ήμουν προφανώς το πρώτο άτομο που υπέβαλε αίτηση το απόγευμα βάσει της διαδικασίας 'catch-the-eye'. Δεν γνωρίζω γιατί μου αρνηθήκατε τη δυνατότητα να μιλήσω. Μάλιστα, δώσατε μια επιπλέον ευκαιρία σε έναν από τους συναδέλφους μου που είχε ήδη μιλήσει στη συζήτηση. Του δώσατε τότε περισσότερο χρόνο!
<P>
Δεν διαφωνώ με ό,τι είπε. Πρόκειται απλώς για τη διαδικασία την οποία ακολουθήσατε, και νομίζω ότι ήταν αρκετά λάθος ότι μου αρνηθήκατε τη δυνατότητα να μιλήσω.
<P>
Ήθελα να επισημάνω ότι χρειαζόμαστε μια σταθερή και αξιόπιστη κυβέρνηση στο Πακιστάν.
<SPEAKER ID="994" NAME="Πρόεδρος">
Κύριε Van Orden, πληροφορήθηκα ότι μιλήσατε ήδη σήμερα βάσει της διαδικασίας 'catch-the-eye' και, συνεπώς, έχοντας υπόψη τους κανόνες οι οποίοι θεσπίστηκαν ώστε να διασφαλίζουν ότι οι ομιλίες των βουλευτών καλύπτουν όσο το δυνατόν ευρύτερο φάσμα, έλαβα την απόφασή μου η οποία προφανώς δεν σας συμπεριέλαβε αυτήν τη φορά. Θα ήθελα, ωστόσο, να σας υπενθυμίσω ότι θα υπάρξουν άλλες περιπτώσεις όπου θα έχετε την ευκαιρία να μιλήσετε. Εν πάση περιπτώσει, συμπεριληφθήκατε στον κατάλογο και αυτό ασφαλώς θα τηρηθεί. Πρέπει να συνεχίσουμε, διαφορετικά δεν θα έχουμε χρόνο για ερωτήσεις. Λυπάμαι, αλλά δεν μπορούμε να συνεχίσουμε αυτόν τον διάλογο. Ως εκ τούτου, η ημερήσια διάταξη προβλέπει τις ερωτήσεις προς το Συμβούλιο.
<SPEAKER ID="323" NAME="Geoffrey Van Orden" AFFILIATION="PPE-DE">
(EN) Κύριε Πρόεδρε, αυτό που μόλις είπατε είναι εσφαλμένο. " προηγούμενη ευκαιρία που μίλησα βάσει της διαδικασίας 'catch-the-eye' ήταν επειδή δεν υπήρχε κανείς άλλος ο οποίος επιθυμούσε να συμμετάσχει στη διαδικασία, συνεπώς φαινόταν ως ευκαιρία.
<P>
Είχα ζητήσει ειδικά να μιλήσω στην παρούσα συζήτηση για το Πακιστάν. Το υπέβαλα γραπτώς και δήλωνα σε ολόκληρη τη συζήτηση ότι ήθελα να μιλήσω. Δεν υπήρχε συνεπώς δικαιολογία για να μου αρνηθείτε αυτή τη δυνατότητα, και είχα σημαντικές παρατηρήσεις που ήθελα να διατυπώσω.
<P>
Φοβάμαι ότι είμαι πολύ απογοητευμένος για τον τρόπο που διευθύνατε αυτή τη συγκεκριμένη συζήτηση.
<SPEAKER ID="324" NAME="Πρόεδρος">
Σημειώσαμε τη δήλωση διαμαρτυρίας σας, κύριε Van Orden.

<CHAPTER ID="007">
Η βοήθεια της Ευρωπαϊκής Ένωσης για το εμπόριο (συζήτηση) 
<SPEAKER ID="050" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Martin, εξ ονόματος της Επιτροπής Διεθνούς Εμπορίου, σχετικά με την πρόταση ψηφίσματος του Ευρωπαϊκού Κοινοβουλίου όσον αφορά τη Βοήθεια της ΕΕ για το Εμπόριο.
<SPEAKER ID="051" NAME="David Martin " AFFILIATION="PSE">
εισηγητής. - (EN) Κύριε Πρόεδρε, πριν στραφώ στην ουσία της παρούσας έκθεσης, θέλω να ευχαριστήσω τους σκιώδεις εισηγητές μου για τη συνεργασία τους στην προετοιμασία της έκθεσης και ιδιαίτερα να ευχαριστήσω τη ΓΔ Εμπορίου και τη ΓΔ Ανάπτυξης της Επιτροπής, οι οποίες -και χαίρομαι που το λέω- ήταν πολύ πρόθυμες να συνεργαστούν με το Κοινοβούλιο για το συγκεκριμένο θέμα. Τέλος, θέλω να ευχαριστήσω τον κ. Pelayo Castro Zuzuarregui, τον υπάλληλο του Κοινοβουλίου με τον οποίο εργάστηκα για αυτήν την έκθεση. Μας εγκαταλείπει για έναν χρόνο -ελπίζουμε να είναι μόνο ένας χρόνος!- για να εργαστεί για τον ισπανό πρωθυπουργό. Δούλεψα μαζί του για την παρούσα και για μια σειρά άλλων εκθέσεων και θεωρώ ότι η συναναστροφή μαζί του είναι πολύ ενδιαφέρουσα από πνευματικής απόψεως. Του εύχομαι καλή τύχη!
<P>
Επί της ουσίας τώρα, η Boήθεια για το Εμπόριο είναι ένα εργαλείο ζωτικής σημασίας για τη σύνδεση των αναπτυσσόμενων χωρών με την παγκόσμια οικονομία. Ωστόσο, θέλω να τονίσω εξαρχής ότι δεν αποτελεί υποκατάστατο του Γύρου της Ντόχα, αλλά τον συμπληρώνει. Είναι σαφές ότι η ελευθέρωση των αγορών δεν επαρκεί από μόνη της για να συνδέσει τις αναπτυσσόμενες χώρες με την παγκόσμια οικονομία. Αρκεί να κοιτάξει κανείς την εμπειρία των τελευταίων 40 ετών: οι ΛΑΧ είδαν το μερίδιο τους στο παγκόσμιο εμπόριο να μειώνεται σχεδόν στο ήμισυ, από 1,9% σε 1%, και αυτό παρά τις δασμολογικές μειώσεις που ακολούθησαν τον Γύρο της Ουρουγουάης και τις λοιπές δασμολογικές μειώσεις και τις πρόσφατες προσπάθειες όπως η ευρωπαϊκή πρωτοβουλία "Όλα εκτός από όπλα", η οποία δίνει πρόσβαση των προϊόντων των αναπτυσσόμενων χωρών στην αγορά χωρίς δασμούς και ποσοστώσεις. Συνεπώς, είναι απόλυτα σαφές ότι η ελευθέρωση, η οποία θα υποστήριζα ότι είναι σημαντική, δεν ήταν αρκετή από μόνη της για να ενσωματώσει τις αναπτυσσόμενες χώρες στην παγκόσμια οικονομία.
<P>
Δεν λέω επίσης -και θέλω να το ξεκαθαρίσω- ότι η Βοήθεια για το Εμπόριο αποτελεί από μόνη της πανάκεια. Ωστόσο, είναι αρκετά σαφές ότι υπάρχει σήμερα αυξανόμενη συναίνεση για τα οφέλη που μπορεί να φέρει η Βοήθεια για το Εμπόριο. " υπουργική διάσκεψη του ΠΟΕ στο Χονγκ Κονγκ τον Δεκέμβριο του 2005 καθόρισε ένα φιλόδοξο πρόγραμμα εργασίας για τη Βοήθεια για το Εμπόριο και ζήτησε να αυξηθεί η βοήθεια προκειμένου οι αναπτυσσόμενες χώρες να μπορέσουν να ενσωματωθούν στην παγκόσμια οικονομία. Αυτό ακολούθησε τη δέσμευση του κ. Barroso στη σύνοδο κορυφής της Ομάδας των 8 στο Gleneagles για 1 δισ. ευρώ από πόρους της Ευρωπαϊκής Ένωσης και 1 δισ. ευρώ από πόρους των κρατών μελών για να ενισχυθεί η γραμμή του προϋπολογισμού Βοήθεια για το Εμπόριο.
<P>
Μολονότι όλα αυτά είναι εξαιρετικά ευπρόσδεκτα και είχαν ακουστεί αρκετά θεαματικά τη στιγμή της εξαγγελίας τους, πρέπει να συνειδητοποιήσουμε ότι οι αυξήσεις είναι μάλλον μετριοπαθείς στην πραγματικότητα: η συνεισφορά της Ευρωπαϊκής Ένωσης θα αυξηθεί από μια βάση περίπου 850 εκατ. ευρώ αυτήν τη στιγμή σε 1 δισ. ευρώ, ενώ τα κράτη μέλη -αν τα καταφέρουν- θα αυξήσουν τη συνεισφορά τους από 300 εκατ. ευρώ σε 1 δισ. ευρώ.
<P>
Τον περασμένο Οκτώβριο, το Συμβούλιο Γενικών Υποθέσεων ζήτησε να εκπονηθεί μια εμπορική στρατηγική προκειμένου να προσδιοριστεί πώς εκπληρώνουμε αυτές τις δεσμεύσεις. " έκθεσή μου υποδεικνύει κάποια από τα βασικά σημεία που ελπίζω ότι θα δούμε σε αυτήν τη στρατηγική. Καταρχάς, σε σχέση με το πεδίο εφαρμογής της Βοήθειας για το Εμπόριο, θέλω ο υπολογισμός του δισεκατομμυρίου του Barroso να γίνει σύμφωνα με τη σημερινή βάση, που έχει δύο κατηγορίες: η μία είναι η "εμπορική πολιτική και ρύθμιση" και η άλλη η "ανάπτυξη του εμπορίου". Ωστόσο, χαιρετίζω το γεγονός ότι η Ειδική Ομάδα του ΠΟΕ πρόσθεσε τρεις περαιτέρω κατηγορίες: "σχετιζόμενες με το εμπόριο υποδομές", "σχετιζόμενη με το εμπόριο προσαρμογή" και "παραγωγική ικανότητα". Αυτές είναι θεμελιώδεις πτυχές της ατζέντας της Βοήθειας για το Εμπόριο και ελπίζω ότι θα μπορέσουν να βρεθούν οι πρόσθετοι πόροι που θα βοηθήσουν τις αναπτυσσόμενες χώρες να αντιμετωπίσουν ζητήματα όπως η σταδιακή κατάργηση των προτιμήσεων, οι μειώσεις των κυβερνητικών εσόδων λόγω της μείωσης των δασμών ή η βοήθεια για την προσαρμογή στις νέες ανταγωνιστικές πιέσεις λόγω της περιφερειοποίησης, όπως οι ΣΟΕΣ.
<P>
" έκθεσή μου υποστηρίζει ότι η Βοήθεια για το Εμπόριο πρέπει να είναι προσανατολισμένη στις ανάγκες και να υπόκειται σε οικειοποίηση από τις χώρες. Σε αυτό το πλαίσιο, το ενισχυμένο ολοκληρωμένο πλαίσιο του ΠΟΕ πρέπει να γίνει το βασικό διαγνωστικό εργαλείο για τις αναπτυσσόμενες χώρες, το οποίο θα τις βοηθά να προσδιορίσουν πού μπορεί να αποφέρει μέγιστα οφέλη η Βοήθεια για το Εμπόριο. Στο εσωτερικό των αναπτυσσόμενων χωρών πρέπει επίσης να διασφαλίσουμε ότι ο ιδιωτικός τομέας και η κοινωνία των πολιτών θα συμμετέχουν στη διαδικασία. Ενώ η Βοήθεια για το Εμπόριο αποτελεί αναμφίβολα μια διαφορετική προσέγγιση από τη γενική αναπτυξιακή βοήθεια, θα πρέπει, κατά τη γνώμη μου, να βασίζεται στις ίδιες θεμελιώδεις αρχές της μείωσης της φτώχειας και της αειφόρου ανάπτυξης, ενώ το κύριο σημείο αναφοράς μας θα πρέπει να συνεχίσουν να είναι οι Αναπτυξιακοί Στόχοι της Χιλιετίας.
<P>
Είμαι ευχαριστημένος που πολλά από αυτά που ζητήσαμε στην έκθεση αυτή συμπεριλήφθηκαν στην ανακοίνωση της Επιτροπής που δημοσιεύτηκε τον Απρίλιο και, ίσως αφελώς, θέλω να πιστεύω ότι αυτό οφείλεται στην έντονη αλληλεπίδραση μεταξύ των ΓΔ της Επιτροπής και του Ευρωπαϊκού Κοινοβουλίου. Ελπίζω ότι όταν εγκριθεί η τελική κοινή ευρωπαϊκή στρατηγική για το εμπόριο στη διάρκεια του καλοκαιριού, θα συμπεριλαμβάνονται επίσης και σε αυτό το έγγραφο στρατηγικής.
<P>
Ζήτησα στην έκθεσή μου σήμερα την υποβολή έκθεσης στο Κοινοβούλιο ανά εξάμηνο, έτσι ώστε να μπορούμε να ελέγχουμε ότι τα κράτη μέλη και η Επιτροπή παρέχουν τόσο την ποιότητα όσο και την ποσότητα της βοήθειας που υπόσχονται. Όλα τα θεσμικά όργανα έχουν επιδείξει μέχρι στιγμής προθυμία να εργαστούν συλλογικά για αυτό που πιστεύω ότι είναι μια σημαντική στρατηγική, η οποία θα μπορέσει να έχει μια σημαντική, αν και μετριοπαθή, συνεισφορά στη σύνδεση των φτωχότερων χωρών του κόσμου με το παγκόσμιο εμπορικό σύστημα.
<SPEAKER ID="052" NAME="Peter Mandelson">
Μέλος της Επιτροπής. (EN) Κύριε Πρόεδρε, θέλω να ευχαριστήσω τον εισηγητή, David Martin, για την πολύ πλούσια έκθεση σχετικά με τη βοήθεια για το εμπόριο. Είμαι πολύ χαρούμενος που αναφέρθηκε στους Αναπτυξιακούς Στόχους της Χιλιετίας, διότι αποτελούν την κατευθυντήρια ιδέα και τους στόχους μας. Συμφωνώ μαζί του ότι το ελεύθερο εμπόριο, παρότι είναι μια αναγκαία προϋπόθεση για την ανάπτυξη, δεν είναι το μαγικό ραβδί, όπως επίσης συμφωνώ μαζί του ότι η βοήθεια για το εμπόριο, μολονότι είναι αναγκαίο στοιχείο οποιασδήποτε αναπτυξιακής στρατηγικής, δεν είναι πανάκεια.
<P>
Πιστεύω ότι η έκθεση αυτή εκφράζει μια πολύ ισχυρή δέσμευση στην ατζέντα της βοήθειας για το εμπόριο, την οποία συμμερίζομαι απολύτως. Διάβασα επίσης τις πολύ χρήσιμες προτάσεις και την καθοδήγηση όσον αφορά το περιεχόμενο της Κοινής Ευρωπαϊκής Στρατηγικής σχετικά με τη Βοήθεια για το Εμπόριο, για την οποία είμαι πολύ ευγνώμων. Επίσης, χαιρετίζω τη συμμετοχή του Κοινοβουλίου σε αυτήν τη διαδικασία.
<P>
Από το 2005, το Ευρωπαϊκό Κοινοβούλιο, το Συμβούλιο και η Επιτροπή ανέπτυξαν ένα σαφές κοινό όραμα για τις βασικές αρχές της βοήθειας για το εμπόριο. Συμφωνούμε όλοι ότι το εμπόριο μπορεί να είναι σημαντικός καταλύτης για την ανάπτυξη και τη μείωση της φτώχειας στις αναπτυσσόμενες χώρες, αλλά η επιτυχημένη ενσωμάτωση των αναπτυσσόμενων χωρών στο παγκόσμιο εμπορικό σύστημα απαιτεί κάτι περισσότερο από τη βελτιωμένη πρόσβαση στην αγορά και την ενίσχυση των διεθνών κανόνων. Από αυτήν την άποψη, τα συμπεράσματα του Συμβουλίου Γενικών Υποθέσεων της 14ης και 15ης Μαΐου του τρέχοντος έτους υπενθυμίζουν τον καίριο ρόλο της βοήθειας για το εμπόριο.
<P>
" πρόκληση που αντιμετωπίζουμε τώρα είναι να θέσουμε σε εφαρμογή αυτές τις αρχές στο πλαίσιο της ευρωπαϊκής στρατηγικής σχετικά με τη βοήθεια για το εμπόριο, για την οποία εργάζονται από κοινού η Επιτροπή και τα κράτη μέλη. " στρατηγική αυτή θα καταρτίσει έναν οδικό χάρτη για την εκπλήρωση των οικονομικών δεσμεύσεών μας, θα προσφέρει καθοδήγηση για τη βελτίωση της αποτελεσματικότητας της βοήθειάς μας, θα παράσχει ένα πλαίσιο για την παρακολούθηση και την υποβολή στοιχείων σχετικά με τη βοήθεια για το εμπόριο, και θα εξετάζει την ικανότητα της Επιτροπής και των κρατών μελών να διανέμουν τη βοήθεια για το εμπόριο. " στρατηγική θα είναι έτοιμη τον Οκτώβριο του τρέχοντος έτους και θα παρουσιαστεί στην επισκόπηση της βοήθειας για το εμπόριο στον ΠΟΕ, συνεπώς αυτή η έκθεση του Κοινοβουλίου είναι εξαιρετικά επίκαιρη.
<P>
Θέλω να αναφερθώ σε ορισμένες ειδικές ανησυχίες που εγείρονται στην έκθεση, και πρώτα από όλα στο ζήτημα της διεύρυνσης του πεδίου εφαρμογής της βοήθειας για το εμπόριο σε σχέση με τις οικονομικές δεσμεύσεις της ΕΕ. Επιτρέψτε μου να υπογραμμίσω ότι η αξιοπιστία των δεσμεύσεων μας έχει πολύ μεγάλη σημασία και να καταστήσω απολύτως σαφές ότι δεν θα υπάρξει καμία αλλαγή στο πεδίο εφαρμογής της δέσμευσής μας. Ο στόχος των 2 δισ. ευρώ εξακολουθεί να αφορά τις κατηγορίες της εμπορικής πολιτικής και της ανάπτυξης του εμπορίου.
<P>
Αποδίδω μεγάλη προσοχή στην ευρύτερη ατζέντα της βοήθειας για το εμπόριο, η οποία περιλαμβάνει την ενίσχυση των παραγωγικών ικανοτήτων πέρα από την ανάπτυξη του εμπορίου, τις υποδομές και τη βοήθεια για την προσαρμογή. Για τους τομείς αυτούς, που είναι υψηλής έντασης κεφαλαίου, χρειαζόμαστε σαφή πολιτική δέσμευση ότι θα κάνουμε περισσότερα, αλλά επιτρέψτε μου να τονίσω ακόμη μία φορά ότι οι προσπάθειες αυτές δεν θα αποτιμηθούν σε σχέση με τις οικονομικές δεσμεύσεις μας.
<P>
Όσον αφορά την έλλειψη πρόσθετων πόρων για τη χρηματοδότηση του ΕΤΑ στις χώρες ΑΚΕ, θα ήμασταν ευτυχείς να κάνουμε περισσότερα, όμως δεν είναι η Επιτροπή αυτή που αποφασίζει για τον προϋπολογισμό του ΕΤΑ, αλλά τα κράτη μέλη της ΕΕ. Υπάρχουν μόνο περιορισμένες εξαιρέσεις και αυτές εγκρίνονται από τα κράτη μέλη και αφιερώνονται σε πολύ συγκεκριμένους σκοπούς όπως η ανάγκη προσαρμογής που προκύπτει από τη μεταρρύθμιση του τομέα της ζάχαρης.
<P>
Όσον αφορά το ολοκληρωμένο πλαίσιο, με χαρά μπορώ να επιβεβαιώσω αυτά που εξήγγειλα στο Χονγκ Κονγκ. " Επιτροπή είναι πρόθυμη να δεσμεύσει 10 εκατ. ευρώ στη διάρκεια των δύο πρώτων ετών στο πολυμερές τμήμα του ενισχυμένου ολοκληρωμένου πλαισίου. Επιπροσθέτως, η Επιτροπή θα συμπληρώσει το πολυμερές παράθυρο με σημαντική διμερή και περιφερειακή χρηματοδότηση για την υλοποίηση δράσεων οι οποίες προσδιορίστηκαν μέσω του ολοκληρωμένου πλαισίου και ορίστηκαν ως προτεραιότητες από τις κυβερνήσεις των αντίστοιχων εταίρων. Θα παράσχουμε επίσης ανθρώπινους πόρους και ικανότητα στο πεδίο προκειμένου να συμβάλουμε στην καλύτερη λειτουργία του ολοκληρωμένου πλαισίου.
<P>
Το ζήτημα της βοήθειας για την προσαρμογή υπογραμμίζεται ορθώς στην έκθεση. Ωστόσο, δεν συμφωνώ ότι οι διαπραγματεύσεις για τις ΣΟΕΣ αξίζουν ειδική μνεία σε αυτό το πλαίσιο. " βοήθεια για την προσαρμογή είναι σημαντική σε σχέση με όλους τους εξωτερικούς εμπορικούς κλυδωνισμούς. Αυτοί μπορεί να προκύψουν από εμπορικές διαπραγματεύσεις, αλλά θα μπορούσαν επίσης να είναι συνέπεια μονομερούς μεταρρύθμισης όπως στην περίπτωση της ζάχαρης. Όποια και αν είναι η έκβαση των διαπραγματεύσεων για τις ΣΟΕΣ, η υλοποίηση των υποχρεώσεων των χωρών ΑΚΕ θα γίνει σταδιακά στη διάρκεια μιας πολύ μακράς περιόδου και αυτό θα διευκολύνει την προσαρμογή και θα προσδιορίσει ποιες είναι οι απαιτήσεις για την ικανοποίηση των οποίων πρέπει να βοηθήσουμε.
<P>
Τέλος, σημειώσαμε το αίτημά σας να διερευνήσουμε τον Μηχανισμό Εμπορικής Ενσωμάτωσης (ΜΕΕ) του ΔΝΤ ως μέρος της ευρωπαϊκής στρατηγικής για τη βοήθεια για το εμπόριο. Πιστεύουμε ότι αυτό μπορεί να αντιμετωπιστεί αποτελεσματικότερα σε συνεργασία με άλλους διεθνείς χορηγούς βοήθειας, για παράδειγμα στο πλαίσιο της γενικής επισκόπησης της βοήθειας για το εμπόριο σε επίπεδο ΠΟΕ.
<P>
Επιτρέψτε μου για μία ακόμη φορά να εκφράσω τη βαθιά εκτίμησή μου για την πολιτική υποστήριξη αυτού του Κοινοβουλίου όσον αφορά τη βοήθεια για το εμπόριο, καθώς και την προθυμία μας να συνεργαστούμε με το Ευρωπαϊκό Κοινοβούλιο για να σημειώσουμε περαιτέρω πρόοδο, και προσβλέπω σε αυτό.
<SPEAKER ID="053" NAME="Margrietus van den Berg " AFFILIATION="PSE">
συντάκτης γνωμοδότησης της Επιτροπής Ανάπτυξης. - (NL) Κύριε Πρόεδρε, ο Επίτροπος ορθώς επεσήμανε πόσο αλληλένδετα είναι το εμπόριο και η αναπτυξιακή συνεργασία. Αν θέλουμε να επιτύχουμε τους Στόχους της Χιλιετίας το 2015, η βοήθεια και το εμπόριο πρέπει -και μπορούν- να αλληλοσυμπληρώνονται.
<P>
Οι αναπτυσσόμενες χώρες χρειάζονται τη βοήθειά μας για να αναπτύξουν περαιτέρω τις περιφερειακές αγορές τους και οι κανόνες καταγωγής πρέπει να βελτιωθούν κατά προτεραιότητα αν θέλουμε να συμβεί αυτό. " Ευρώπη και οι αναπτυσσόμενοι εταίροι πρέπει να ενώσουν τις δυνάμεις τους σε μια προσπάθεια να δημιουργήσουν μια επιχειρησιακή ομάδα για την ανάπτυξη, η οποία θα μπορέσει να υλοποιήσει αυτήν τη δημιουργία τοπικών αγορών.
<P>
Αυτή η επιχειρησιακή ομάδα πρέπει να αποτελείται από εμπειρογνώμονες στον τομέα του εμπορίου και της αναπτυξιακής πολιτικής και θα μπορούσε να βοηθήσει να αναπτυχθούν και να εφαρμοστούν ειδικά μέτρα που θα ενισχύσουν το εμπόριο. Σε αυτό το πλαίσιο, πρέπει να σκεφτούμε με βάση μια εναλλακτική επιλογή φορολογικών εσόδων, την ενίσχυση της ικανότητας παραγωγής και την προτυποποίηση και τη δημιουργία κοινού ελέγχου των εξωτερικών συνόρων. Οι ανθρώπινοι πόροι, ειδικά, πρέπει να αναπτυχθούν περαιτέρω. " πρακτική υποστήριξη αυτού του είδους θα βοηθούσε πραγματικά να μπουν σε μια ορθή πορεία οι τοπικές αγορές και το αμοιβαίο εμπόριο. Όσον αφορά τις μεγάλες υποδομές, θεωρήσαμε ότι η ΕΤΕπ ήταν καλύτερη επιλογή.
<P>
Αυτή η ειδική για το εμπόριο βοήθεια, ωστόσο, δεν πρέπει να βγει από τις δικές μας τσέπες. Δεν πρέπει, συνεπώς, να χρηματοδοτηθεί από τον ισχύοντα αναπτυξιακό προϋπολογισμό. " Σοσιαλιστική Ομάδα στο Ευρωπαϊκό Κοινοβούλιο θέλει να υπάρξει διάθεση νέων πόρων γι' αυτό, διότι διαφορετικά, θα διατεθούν λιγότεροι πόροι για την επίτευξη των Στόχων της Χιλιετίας, οι οποίοι, εξάλλου, είναι ο βασικός στόχος για τον οποίο ο Επίτροπος εξέφρασε, πριν από λίγο, 100% δέσμευση και σε αυτό το πλαίσιο θέλουμε να του ευχηθούμε καλή επιτυχία.
<SPEAKER ID="054" NAME="Maria Martens">
εξ ονόματος της Ομάδας PPE-DE. - (NL) Κύριε Πρόεδρε, κύριε Επίτροπε, για πολύ καιρό, υποστηρίζαμε τις αναπτυσσόμενες χώρες σε διάφορους τομείς, εκτός από τον τομέα του εμπορίου. Εν μέρει ως αποτέλεσμα αυτού, οι χώρες και οι οικονομίες τους παρέμειναν σε μεγάλο βαθμό εξαρτώμενες από τις επιχορηγήσεις.
<P>
" οικονομική ανάπτυξη αποδεικνύεται απολύτως αναγκαία για την αποτελεσματική καταπολέμηση της φτώχειας. " τεράστια πρόοδος που σημείωσαν οι χώρες στην Ασία το αποδεικνύει αυτό και η Κορέα αποτελεί εξαίρετο παράδειγμα. Σταδιακά, ανακαλύπτουμε ότι το εμπόριο προσφέρει τεράστιες ευκαιρίες για την οικονομική ανάπτυξη των φτωχών χωρών.
<P>
Αναμφισβήτητα, οι αναπτυσσόμενες χώρες εξακολουθούν να στερούνται τις σωστές υποδομές για να μπορέσουν να λειτουργήσουν στην παγκόσμια αγορά. Γι' αυτό, οι χώρες αυτές χρειάζονται την υποστήριξή μας και εδώ έρχεται η βοήθεια για το εμπόριο, στόχος της οποίας είναι να δώσει τη δυνατότητα στις αναπτυσσόμενες χώρες να λειτουργήσουν στη διεθνή αγορά. Χάρη στη βοήθεια για το εμπόριο, οι χώρες μπορούν, για παράδειγμα, να βελτιώσουν τους κανόνες στους τομείς που σχετίζονται με το εμπόριο, όπως οι φόροι και τα τελωνεία, και προσπαθούν να βελτιώσουν το οδικό δίκτυο και τις πλωτές μεταφορές, να καταπολεμήσουν την απάτη και τη διαφθορά, και να ενισχύσουν την ικανότητα παραγωγής και ταυτόχρονα να επιτύχουν διαφοροποίηση. Εξάλλου, πολλές χώρες εξαρτώνται από ένα μόνο αγροτικό προϊόν. " διαφοροποίηση των προϊόντων οδηγεί σε πιο σταθερή οικονομία.
<P>
Είναι επίσης απαραίτητη για την αύξηση της ικανότητας προκειμένου να καταρτιστούν καλοί διαπραγματευτές. Χαιρετίζω αυτήν τη βοήθεια για εμπορική πρωτοβουλία, διότι προσφέρει βοήθεια στις φτωχές χώρες για να ενισχύσουν τις οικονομίες τους και να αυξήσουν την ανεξαρτησία τους.
<P>
Όπως αναφέρθηκε ήδη, η βοήθεια για το εμπόριο δεν είναι πανάκεια για την ανάπτυξη, αλλά απαραίτητο μέσο για να μπορέσουν οι αναπτυσσόμενες χώρες να αποκτήσουν πρόσβαση στη διεθνή αγορά. Συγχαίρω τον κ. Martin, τον εισηγητή, για την έκθεση και τον ευχαριστώ επίσης για την καλή συνεργασία του, ως αποτέλεσμα της οποίας η ανά χείρας έκθεση δεν είναι καλή μόνο ως προς το περιεχόμενο, αλλά θα έχει επίσης ευρεία υποστήριξη.
<P>
Κύριε Πρόεδρε, κύριε Επίτροπε, για να καταστήσουμε αυτό το μέσο αποτελεσματικό, ζητώ από την Επιτροπή ένα σωστό πρόγραμμα εργασίας -τόσο εφικτό όσο και ρεαλιστικό- και καλή συνεργασία με τα κράτη μέλη.
<SPEAKER ID="055" NAME="Sajjad Karim">
εξ ονόματος της Ομάδας ALDE. - (EN) Κύριε Πρόεδρε, θέλω να ξεκινήσω ευχαριστώντας τον εισηγητή για τον τρόπο που χειρίστηκε αυτήν την έκθεση. Όπως πάντα, ο κ. Martin ήταν ανοικτός και πρόθυμος να προχωρήσει σε συμβιβασμό με συναδέλφους, εκπονώντας μια έκθεση η οποία εκφράζει την πραγματική συναίνεση στο πλαίσιο της Επιτροπής Διεθνούς Εμπορίου. Τούτου λεχθέντος, εφόσον ζητήθηκε από τους σκιώδεις εισηγητές να μην καταθέσουν τροπολογίες στο στάδιο της Ολομέλειας προκειμένου να διαφυλαχθεί το πνεύμα αυτής της συναίνεσης, θα ήταν ευγενικό να τηρήσει αυτήν τη συμφωνία η Ομάδα ΕΣΚ. Εντούτοις, νομίζω ότι προσπαθήσαμε αρκετά να εξασφαλίσουμε ότι η συναίνεση θα βγει αλώβητη από την Ολομέλεια.
<P>
Το βάθος της σύμπτωσης απόψεων μεταξύ μας όσον αφορά το κρίσιμο ζήτημα της Βοήθειας της ΕΕ για το Εμπόριο ήταν κάτι που περίμενα. Πριν από τη σύνοδο κορυφής της Ομάδας των 8 στο Gleneagles, όπου η Επιτροπή και οι κυβερνήσεις της ΕΕ υποσχέθηκαν αμφότερες 1 δισ. ευρώ για βοήθεια προς τους φτωχότερους πληθυσμούς του κόσμου, είχε διεξαχθεί μια πάρα πολύ δημοφιλής εκστρατεία. Μέσω των πορειών στο πλαίσιο της εκστρατείας "Κάντε τη φτώχεια παρελθόν", των συναυλιών Live Aid και άλλων προσπαθειών, εκατομμύρια άνθρωποι ύψωσαν τη φωνή τους. Ήταν θυμωμένοι, και δικαίως, για τους άδικους κανόνες εμπορίου και τις εξαιρετικά προστατευμένες αγορές που λειτουργούν εις βάρος εκείνων που ζουν στη φτώχεια και ήταν παθιασμένοι για την ανάγκη αλλαγής. Αν θέλουμε να δώσουμε συνέχεια στην πρωτοφανή κινητοποίηση της κοινής γνώμης, πρέπει να συνεχιστεί η πίεση σε κάθε επίπεδο, τόσο στο εσωτερικό των χωρών όσο και διεθνώς.
<P>
Το βασικό ερώτημα είναι αν υπάρχει η πολιτική βούληση για την προώθηση αυτής της αλλαγής. " Βοήθεια για το Εμπόριο πρέπει να εξασφαλίσει ότι τα φτωχότερα έθνη θα έχουν την ικανότητα να ωφεληθούν από την αυξημένη ελευθέρωση του εμπορίου, από αποδοτικές υπηρεσίες τελωνείων, από καλύτερες υποδομές, από φορολογικά καθεστώτα που δεν στηρίζονται στους εισαγωγικούς και εξαγωγικούς δασμούς και από μέτρα κατά της διαφθοράς που θα διασφαλίζουν ότι τα χρήματα φθάνουν σε αυτούς για τους οποίους προορίζονται.
<P>
Τελικά θα κριθούμε όχι από αυτά που υποσχόμαστε, αλλά από αυτά που παραδίδουμε. Οι δεσμεύσεις για τη βοήθεια δίνονται πάντα ευκολότερα παρά τηρούνται. Γνωρίζουμε όλοι μας τα τεχνάσματα του διπλού υπολογισμού και του εκ νέου χαρακτηρισμού που ανακυκλώνουν όλες τις δεσμεύσεις σε νέα κονδύλια.
<P>
Το πακέτο της Βοήθειας της ΕΕ για το Εμπόριο έχει να διαδραματίσει έναν μοναδικό ρόλο για να διασφαλίσει την αειφόρο ανάπτυξη, την οικονομική μεγέθυνση και την ευημερία στον αναπτυσσόμενο κόσμο. Επομένως, πρέπει να αφορά νέα ποσά πέρα και πάνω από τις υπάρχουσες δεσμεύσεις και τάσεις και δεν πρέπει να εξασφαλίζονται με τίμημα κονδύλια τα οποία προορίζονται για άλλα καίρια σχέδια ανάπτυξης, όπως για παράδειγμα στην υγεία και την εκπαίδευση.
<P>
Ενώ η Βοήθεια για το Εμπόριο είναι μια μακροπρόθεσμη κινητήρια δύναμη ανάπτυξης, η επίτευξη βραχυπρόθεσμων στόχων, όπως οι Αναπτυξιακοί Στόχοι της Χιλιετίας, πρέπει να παραμείνει κομβική στην πολιτική της ΕΕ για τη διεθνή ανάπτυξη. Και σε αυτόν τον τομέα μπορούμε να είμαστε πιο αποτελεσματικοί: περίπου 50 δισ. δολάρια "ΠΑ τον χρόνο περισσότερα αντί της σημερινής δέσμευσης που αφορά μια πενταετή περίοδο. Αν για την παράδοση της Βοήθειας για το Εμπόριο απαιτείται σταθερή πολιτική βούληση, για να εξασφαλιστεί η επίτευξη των ΑΣΧ στη Νοτίως της Σαχάρας Αφρική απαιτείται πολιτικό θάρρος.
<P>
" βοήθεια λειτουργεί καλύτερα όταν εξυπηρετεί μια κοινή δέσμη στόχων που έχουν συμφωνηθεί μεταξύ χορηγού και αποδέκτη. Πρέπει να επικεντρωθούμε στην εξεύρεση λύσεων που ικανοποιούν με τον καλύτερο τρόπο τις ανάγκες μιας χώρας. Αυτό σημαίνει ότι πρέπει να ανταποκριθούμε στις απαιτήσεις της κοινωνίας των πολιτών και του ιδιωτικού τομέα. Ως Κοινοβούλιο, έχουμε ήδη χρησιμοποιήσει όλη μας την επιρροή για να υποστηρίξουμε το κίνημα του δίκαιου εμπορίου.
<P>
Αν θέλουμε να συμβάλουμε στη μείωση της φτώχειας στην οποία ζουν, χρειαζόμαστε μηχανισμούς που θα διασφαλίζουν ότι η βοήθεια θα φτάνει στους ανθρώπους που την έχουν μεγαλύτερη ανάγκη. " έκθεση αυτή παρέχει στην Επιτροπή ορισμένες σαφείς και λογικές κατευθυντήριες γραμμές για αυτόν τον σκοπό. Εναπόκειται σε εσάς, κύριε Επίτροπε, να τις αξιοποιήσετε.
<SPEAKER ID="056" NAME="Frithjof Schmidt">
εξ ονόματος της Ομάδας Verts/ALE. - (DE) Κύριε Πρόεδρε, ευχαριστούμε και εμείς τον κ. Martin για την καλή του εργασία. Επιτρέψτε μου να αρχίσω με μια θετική πολιτική εξέλιξη. Είναι θετικό ότι το αρμόδιο Συμβούλιο Γενικών Υποθέσεων και Εξωτερικών Σχέσεων αναγνώρισε στις 15 Μαΐου πως η μείωση των δασμών σημαίνει για πολλές αναπτυσσόμενες χώρες μαζική μείωση των δημοσίων εσόδων. Επίσης, είναι θετικό ότι υπογράμμισε πως εδώ χρειάζονται αντισταθμιστικές πληρωμές, γιατί διαφορετικά υπάρχει κίνδυνος η εμπορική μας πολιτική να οδηγήσει γρήγορα στην κατάρρευση κάθε αναπτυξιακής πολιτικής στις εν λόγω χώρες.
<P>
Είναι απολύτως απαραίτητο να κάνουμε κάτι γι' αυτό, όμως για να γίνει κάτι τέτοιο χρειαζόμαστε επιπλέον πόρους που δεν πρέπει να υπολογιστούν στις ενισχύσεις για την ανάπτυξη, εάν θέλουμε να επιτύχουμε τους αναπτυξιακούς στόχους της χιλιετίας. Πρέπει να αποτραπεί η δημιουργία ενός είδους "αποτελέσματος μετατόπισης" του κέντρου βάρους της αναπτυξιακής βοήθειας από την καταπολέμηση της φτώχειας και τον αγώνα για την επίτευξη των στόχων της χιλιετίας προς την προώθηση του προσανατολισμού προς τις εξαγωγές.
<P>
Έτσι θα δημιουργούσαμε ίσως μια εσφαλμένη τάση, με τη χρησιμοποίηση αυτών των δύο δισεκατομμυρίων χωρίς τη δική μας πολιτική δράση για να αντισταθμιστεί αυτό. " σταθεροποίηση των τοπικών αγορών είναι κατά κανόνα σημαντικότερη για την αναπτυξιακή στρατηγική από ό,τι ο προσανατολισμός προς τις εξαγωγές ειδικά των πιο αδύναμων και φτωχών χωρών. Αυτό που είναι σημαντικό είναι η συνοχή της πολιτικής μας. " βοήθεια για το εμπόριο δεν πρέπει να σχετικοποιήσει την καταπολέμηση της φτώχειας, άρα χρειάζονται παραπάνω πόροι για τη χρηματοδότησή της. Εγώ θα ήθελα πραγματικά να μάθω από ποιες γραμμές του προϋπολογισμού θα ληφθούν τα χρήματα. Ακόμα, η Βοήθεια για το Εμπόριο δεν πρέπει να συμβάλει στην αποσταθεροποίηση των τοπικών αγορών, οι οποίες πρέπει να βρίσκονται στο επίκεντρο μιας αναπτυξιακής στρατηγικής.
<P>
Αυτό είναι το καθήκον της Επιτροπής κατά την υλοποίηση της μεγάλης ιδέας "Βοήθεια για το Εμπόριο" και σας απευθύνω έκκληση, κύριε Επίτροπε, να δώσετε ιδιαίτερη προσοχή σε αυτές τις πτυχές.
<SPEAKER ID="057" NAME="Zbigniew Zaleski" AFFILIATION="PPE-DE">
(PL) Κύριε Πρόεδρε, κύριε Επίτροπε, κύριε εισηγητά, επιτρέψτε μου να θέσω την εξής ερώτηση. Γιατί θα πρέπει να υπάρχει Βοήθεια για το Εμπόριο; " απάντηση είναι διότι το εμπόριο έχει έναν σημαντικό ρόλο να διαδραματίσει. Θα ήθελα τώρα να κάνω λίγες παρατηρήσεις.
<P>
Για αιώνες, το ορθό εμπόριο έφερνε τους ανθρώπους κοντά χωρίς να ζημιώνεται η ταυτότητά τους, οι αξίες τους ή η κοινωνική και η πολιτική ζωή. " Ευρώπη πρέπει να βρει ίσους εταίρους μεταξύ των μεγάλων παραγόντων σε αυτήν τη σκηνή και κυρίως μεταξύ των μικρότερων. Το εμπόριο πρέπει να διέπεται από σαφείς κανόνες που επιτρέπουν και στις δύο πλευρές να ωφεληθούν. Το "Ελεύθερο και Δίκαιο Εμπόριο" είναι ένα σύνθημα που αξίζει να υιοθετηθεί.
<P>
Δεν μπορεί να υπάρχει δίκαιο εμπόριο χωρίς τις συναφείς υποδομές και χωρίς συμφωνίες όπως αυτές που επιτεύχθηκαν στο πλαίσιο του ΠΟΕ για παράδειγμα. Πρέπει να αναπτυχθούν συναφείς κατευθυντήριες γραμμές που θα ισχύουν σε όλη την αλυσίδα παραγωγού-καταναλωτή.
<P>
Πρέπει να ληφθεί υπόψη ότι η βοήθεια του εμπορίου αφορά επίσης την υποστήριξη των δικών μας τομέων που απειλούνται όπως η ζάχαρη και οι μαλακοί απύρηνοι καρποί.
<P>
Επίσης, πρέπει να παρασχεθεί βοήθεια για διασυνοριακές ανταλλαγές μεταξύ της Ένωσης και των γειτόνων της, για παράδειγμα της Ουκρανίας.
<P>
Σε παγκόσμιο επίπεδο, η κατάσταση που αφορά τις ανταλλαγές ποικίλει τόσο πολύ ώστε απαιτείται τυποποίηση. Όλοι οι πολίτες πρέπει επίσης να ενημερωθούν για αυτά τα πρότυπα. Πρέπει, λοιπόν, να αναπτυχθεί ένα πρόγραμμα βοήθειας που θα βασίζεται στην ιστορική εμπειρία της Ευρώπης και στον πλούτο της παροχής αγαθών, υπηρεσιών και τεχνογνωσίας της Ευρώπης. Πρέπει επίσης να διατεθεί χρηματοδότηση για αυτό το πρόγραμμα. " χρηματοδότηση δεν χρειάζεται να είναι σε μεγάλη κλίμακα, αλλά είναι απαραίτητη.
<P>
Κατ' αναλογία, θέλω να επισημάνω ότι το ορθό εμπόριο μπορεί να κάνει περισσότερα από το να αυξήσει απλώς το επίπεδο διαβίωσης, ειδικά στις φτωχές χώρες, οι οποίες αποτελούν το κέντρο εστίασής του. Το ορθό εμπόριο μπορεί επίσης να οδηγήσει σε πιο ειρηνικές λύσεις στις παγκόσμιες συγκρούσεις.
<P>
Εν κατακλείδι, θα ήθελα να αναφέρω μια ανεκδοτική εκτίμηση, δηλαδή ότι η Ryanair κάνει περισσότερα για να επιτευχθεί μια κοινή Ευρώπη από ό,τι ορισμένα ευρωπαϊκά θεσμικά όργανα, διότι φέρνει τους ανθρώπους πιο κοντά. Ομοίως, το "Δίκαιο και Ελεύθερο Εμπόριο" κάνει περισσότερα για την επίτευξη ολοκλήρωσης και την ευημερία για τους ανθρώπους αυτής της Γης από ό,τι οι αμφισβητούμενες πολιτικές αποφάσεις, ειδικά στις φτωχές χώρες.
<P>
Το εμπόριο είναι αυτό που κάνει τον κόσμο να γυρίζει. " Ευρώπη πρέπει να προωθήσει το είδος του εμπορίου που περιγράφεται, και είναι καθήκον του Επιτρόπου να διασφαλίσει ότι θα το κάνει.
<SPEAKER ID="058" NAME="Gianluca Susta" AFFILIATION="ALDE">
(IT) Κύριε Πρόεδρε, κυρίες και κύριοι, κανένα μέλος αυτού του Σώματος και κανένας παράγοντας του οικονομικού και παραγωγικού κόσμου της Ευρωπαϊκής Ένωσης δεν αγνοεί το γεγονός ότι η αύξηση της βοήθειας για το εμπόριο μπορεί να ευνοήσει μια πιο ελεύθερη και παράλληλα πιο δίκαιη και ελεγχόμενη ανάπτυξη της αγοράς.
<P>
Εάν η Ευρωπαϊκή Ένωση θέλει να παραμείνει η πρώτη οικονομική δύναμη του κόσμου και ο χώρος με τη μεγαλύτερη ελευθερία και τις λιγότερες κοινωνικές ανισότητες, εκμεταλλευόμενη και την ισχυρή ώθηση που παρείχε και εξακολουθεί να παρέχει το Κοινοβούλιο, δεν πρέπει να διευκολύνει απλώς την ανάπτυξη της ικανότητας των αναπτυσσόμενων χωρών να προάγουν εξωτερικές εμπορικές συναλλαγές, παρά τη δυστυχώς σημαντική απώλεια της ανταγωνιστικότητάς τους στις διεθνείς αγορές, αλλά και να αυξήσει τη βοήθεια για το εμπόριο, έχοντας επίγνωση ότι η ελευθέρωση και οι ενισχύσεις δεν αποτελούν αντικρουόμενες πρωτοβουλίες.
<P>
Στο πλαίσιο αυτό, το σημαντικό ποσό των 2 δισ. ευρώ δεν επαρκεί. Θα πρέπει να διευκρινιστεί η έννοια της Βοήθειας για το Εμπόριο με την αποδοχή των συμπερασμάτων της ομάδας εργασίας του Παγκόσμιου Οργανισμού Εμπορίου σχετικά με τα χρηματοδοτούμενα σχέδια και με την ενσωμάτωση στον μέγιστο βαθμό των πολιτικών ανάπτυξης και των πραγματικών εμπορικών πολιτικών, όπως προβλέπει το ολοκληρωμένο πλαίσιο που θέτει ως στόχο και τη μείωση της φτώχειας.
<SPEAKER ID="059" NAME="Zdzisław Zbigniew Podkański" AFFILIATION="UEN">
(PL) Κύριε Πρόεδρε, κυρίες και κύριοι, πολλά έχουν ειπωθεί στην Ευρωπαϊκή Ένωση για ένα ισορροπημένο πολυμερές σύστημα εμπορίου και για την παροχή της δυνατότητας στις αναπτυσσόμενες χώρες να συμμετέχουν στο εμπόριο επωφελούμενες από αυτό.
<P>
Ωστόσο, αυτή η ανησυχία δεν συνοδεύτηκε από βελτίωση της κατάστασης των λιγότερο αναπτυγμένων χωρών. Μάλιστα ισχύει το αντίθετο. Τα τελευταία 40 χρόνια η συμμετοχή αυτών των χωρών στο παγκόσμιο εμπόριο μειώθηκε σχεδόν κατά το ήμισυ, πέφτοντας από το 1,9% στο 1%. Είναι επίσης αλήθεια ότι οι ισχυρές μεγάλες αλυσίδες καταστημάτων προκάλεσαν τον θάνατο των μικρών εμπόρων και ότι τα έσοδα μετατοπίστηκαν μακριά από τις λιγότερο αναπτυγμένες χώρες. Αυτό είναι απολύτως προφανές. Αυτά τα γεγονότα υποδεικνύουν με σαφήνεια ότι η παγκοσμιοποίηση και η ελευθέρωση του εμπορίου συμβάλλουν στη συγκέντρωση του κεφαλαίου στις ισχυρότερες χώρες και στην αύξηση της φτώχειας στις λιγότερο αναπτυγμένες χώρες.
<P>
Παρατηρήσαμε τα τελευταία χρόνια μια νέα προσέγγιση στο εμπόριο από την Ευρωπαϊκή Ένωση. Αυτή η προσέγγιση χαρακτηρίζεται από την επιθυμία να εξαχθούν βιομηχανικά προϊόντα εις βάρος των γεωργικών. Οδηγεί σταδιακά σε απώλεια της επισιτιστικής ασφάλειας για την Ένωση γενικά και για τα νέα κράτη μέλη ειδικά. Είναι, λοιπόν, σημαντικό να υιοθετήσει η Ευρωπαϊκή Ένωση μια νέα προσέγγιση στο διεθνές εμπόριο και να αναληφθεί το έργο για την εφαρμογή των εθνικών στρατηγικών για την ανάπτυξη του εμπορίου.
<SPEAKER ID="060" NAME="Γεώργιος Παπαστάμκος" AFFILIATION="PPE-DE">
Κύριε Πρόεδρε, ουδείς αμφιβάλλει ότι η βοήθεια για το εμπόριο συνιστά μία ιδιαιτέρως σημαντική πρωτοβουλία. Υποβοηθά την πληρέστερη και αποτελεσματικότερη ενσωμάτωση των αναπτυσσομένων χωρών, ιδίως των λιγότερο ανεπτυγμένων εξ αυτών, στο πολυμερές εμπορικό σύστημα.
<P>
Όπως ελέχθη, το εμπόριο πράγματι δεν αποτελεί πανάκεια για την ανάπτυξη. Μπορεί όμως να ενισχύσει την εν γένει οικονομική και κοινωνική ανάπτυξη των κρατών αποδεκτών.
<P>
" ειδική και διαφοροποιημένη μεταχείριση των αναπτυσσομένων χωρών στο πλαίσιο του ΠΟΕ είναι ως ένα βαθμό επιβεβλημένη, ιδίως ως προς τις λιγότερο ανεπτυγμένες χώρες. Θα πρέπει ωστόσο να σημειωθεί ότι η ανάληψη πολυμερών δεσμεύσεων και η συμμόρφωσή τους με τους κανόνες του ΠΟΕ συνιστούν κίνητρο για μεταρρυθμίσεις οι οποίες θα αποβούν επωφελείς για τις ίδιες τις αναπτυσσόμενες χώρες.
<P>
Το σταδιακό άνοιγμα των αγορών τους και η εξωστρεφής οικονομική και εμπορική πολιτική συμβάλλουν στην ενίσχυση της ανταγωνιστικότητάς τους επιτρέποντας τη μεταφορά τεχνολογίας και τεχνογνωσίας.
<P>
Οι αναπτυσσόμενες χώρες εμφανίζονται όμως ιδιαίτερα διστακτικές στις πολυμερείς διαπραγματεύσεις σε κλήσεις περί ανοίγματος των αγορών τους. Για τον σκοπό αυτό, η βοήθεια για το εμπόριο είναι καθοριστικής σημασίας προκειμένου οι χώρες αυτές να ανταποκριθούν σε νέες υποχρεώσεις και να εφαρμόσουν τους πολυμερείς εμπορικούς κανόνες, να αμβλύνουν το κόστος προσαρμογής τους στις μεταρρυθμίσεις και να εντάξουν αποτελεσματικότερα το εμπόριο στις αναπτυξιακές τους πολιτικές.
<P>
Εξυπακούεται ότι η βοήθεια για το εμπόριο θα πρέπει να συνοδευτεί από τις κατάλληλες εσωτερικές πολιτικές στις αναπτυσσόμενες χώρες προκειμένου να μεγιστοποιηθεί το αποτέλεσμα. Και σ' αυτήν την προσπάθεια, η Ευρωπαϊκή Ένωση καλείται να διαδραματίσει ηγετικό ρόλο για τη διαμόρφωση μιας αποτελεσματικής, συνεκτικής, στοχοθετημένης ατζέντας βοήθειας για το εμπόριο.
<P>
Τελειώνοντας την παρέμβασή μου θα ήθελα να συγχαρώ τον Επίτροπο, κύριο Mandelson, για τη στήριξη αυτής της πρωτοβουλίας όπως επίσης και για τη διασύνδεση των εξωτερικών πτυχών της ανταγωνιστικότητας με τις εσωτερικές πρωτοβουλίες για την ανταγωνιστικότητα της ευρωπαϊκής οικονομίας που ήταν το θέμα της προηγούμενης ενότητας της συζήτησής μας.
<SPEAKER ID="061" NAME="Arūnas Degutis" AFFILIATION="ALDE">
(LT) Καταρχάς, θέλω να συγχαρώ τα κράτη μέλη και την Επιτροπή για τη δέσμευσή τους να αυξήσουν σε δύο δισεκατομμύρια ευρώ τους πόρους που κατανέμονται για τη βοήθεια στις επιχειρήσεις μέχρι το 2010. Αυτή η δέσμευση είναι σοβαρή και η εφαρμογή της απαιτεί μεγάλο συντονισμό.
<P>
Για να επιτευχθεί αυτός ο στόχος, είναι απαραίτητη μια κοινή στρατηγική της Ευρωπαϊκής Ένωσης, η οποία θα πρέπει να καθορίσει τους τρόπους με τους οποίους θα επιτευχθεί ο στόχος. Επίσης, συγχαίρω την Επιτροπή Διεθνούς Εμπορίου για την έγκαιρη έκθεσή της, στην οποία η επιτροπή παρουσίασε τις απόψεις του Κοινοβουλίου σχετικά με το σύνθετο θέμα της βοήθειας στις επιχειρήσεις. Υποστηρίζω την πρόταση να υποβάλει η εκάστοτε Επιτροπή εκθέσεις στο Κοινοβούλιο δύο φορές ετησίως. Αυτές οι εκθέσεις πρέπει να αξιολογούν την πρόοδο της χορήγησης βοήθειας στις επιχειρήσεις από την ΕΕ.
<P>
Αν και οι δεσμεύσεις που ανέφερα αναλήφθηκαν από διάφορες χώρες σύμφωνα με τον παραδοσιακό ορισμό της βοήθειας για τις επιχειρήσεις που δίνεται από τον Οργανισμό Οικονομικής Συνεργασίας και Ανάπτυξης, στο μέλλον πρέπει να εξεταστούν πιο προσεκτικά τα συμπεράσματα του ΠΟΕ και η προτεινόμενη διεύρυνση αυτού του ορισμού ώστε να περιλαμβάνει "επιχειρηματικές υποδομές" και "δυνατότητες δημιουργικής παραγωγικότητας". Με άλλα λόγια, πρέπει να γίνει ό,τι είναι δυνατόν για να διασφαλιστεί ότι η βοήθεια για τις επιχειρήσεις είναι πολύπλευρη, πιο ευέλικτη και πιο αποτελεσματική.
<SPEAKER ID="062" NAME="Tokia Saïfi" AFFILIATION="PPE-DE">
(FR) Κύριε Πρόεδρε, κύριε Επίτροπε, η Ευρωπαϊκή Ένωση διατυπώνει σήμερα φιλόδοξες δεσμεύσεις σε σχέση με την ανάπτυξη.
<P>
Εκφράζω την ικανοποίησή μου, καθώς είναι επιτακτική ανάγκη να βοηθήσουμε τις αναπτυσσόμενες χώρες να μειώσουν τη φτώχεια, να επιτύχουν τους Αναπτυξιακούς Στόχους της Χιλιετίας και να επωφεληθούν μιας αειφόρου οικονομικής ανάπτυξης. Ας ευχηθούμε, λοιπόν, ολόψυχα την πραγμάτωση αυτών των στόχων μέσα από συγκεκριμένες και αποτελεσματικές δράσεις.
<P>
Ως προς αυτό, δεν μπορούμε παρά να επικροτήσουμε τις δεσμεύσεις που αναλήφθηκαν υπέρ της αύξησης της βοήθειας για το εμπόριο. Θέλω να επισημάνω ορισμένα σημεία, τα οποία δικαιολογούν τον βασικό χαρακτήρα αυτού του μέσου. Αυτό το μέσο ανταποκρίνεται, καταρχάς, στην απαίτηση συνέπειας, η οποία πρέπει να διέπει τις εξωτερικές δράσεις της Ευρωπαϊκής Ένωσης: καθώς συναρθρώνει τους διάφορους τομείς της εξωτερικής δράσης της, η Ευρωπαϊκή Ένωση ανταποκρίνεται σε δύο αρχές, στη βελτίωση της νομοθεσίας και στην ενίσχυση της αποτελεσματικότητας της βοήθειάς της. Αυτό το μέσο ανταποκρίνεται επίσης στην πραγματικότητα του πολυμερούς εμπορικού συστήματος, βοηθώντας τις αναπτυσσόμενες χώρες και τις λιγότερο προηγμένες χώρες να επωφεληθούν από τα πλεονεκτήματα τα οποία απορρέουν από την πρόσβαση στην αγορά.
<P>
Τέλος, αυτό το μέσο συμβάλλει στην υλοποίηση των εμπορικών συμφωνιών. Μπορούμε να αναφέρουμε εδώ τις συμφωνίες του ΠΟΕ ή τις συμφωνίες οικονομικής εταιρικής σχέσης. " βοήθεια για το εμπόριο συμβάλλει, έτσι, στο να καταστήσει το διεθνές εμπόριο μέσο για τη μείωση της φτώχειας μέσω της οικονομικής ανάπτυξης.
<P>
Τέλος, για να είναι αποτελεσματική, η βοήθεια για το εμπόριο πρέπει να εκπληρώνει αρκετές αδήριτες ανάγκες: να συνοδεύεται από συγκεκριμένες δεσμεύσεις, ιδίως υπέρ της τεχνικής βοήθειας, να υπόκειται σε έλεγχο και παρακολούθηση της υλοποίησής της, να ενισχύει την εξοικείωση, καθώς και τη διαχείριση βάσει των αποτελεσμάτων. Αυτό είναι βασικό ούτως ώστε η βοήθεια για το εμπόριο να επιτρέψει στις αναπτυσσόμενες χώρες να επωφεληθούν από τα πλεονεκτήματα που απορρέουν από το πολυμερές εμπορικό σύστημα και να εφοδιαστούν με τα μέσα που θα ενισχύσουν αποτελεσματικά τις ικανότητές τους στον τομέα των συναλλαγών. Ας καλέσουμε, συνεπώς, όλα τα εμπλεκόμενα μέρη να μη φείδονται προσπαθειών, ούτως ώστε η βοήθεια για το εμπόριο να είναι σε θέση να εκπληρώσει τις υποσχέσεις της.
<SPEAKER ID="063" NAME="Peter Mandelson">
Μέλος της Επιτροπής. (EN) Κύριε Πρόεδρε, θέλω να χαιρετίσω και να επαινέσω όλους όσοι μίλησαν για το θέμα αυτό σήμερα το πρωί. Δεν διαφωνώ με κανέναν από όσους παρενέβησαν στη συζήτηση. Συμφωνώ, για παράδειγμα, με τον κ. Παπαστάμκο, ο οποίος είπε ότι είναι πολύ σημαντικό, όταν εφαρμόζουμε τις δικές μας εμπορικές και μεταρρυθμιστικές πολιτικές, να είμαστε σε θέση να θεσπίζουμε συνοδευτικά μέτρα που θα υποστηρίζονται κατάλληλα με επαρκείς οικονομικούς πόρους, καθώς τα μέτρα αυτά θα επιτρέπουν στις αναπτυσσόμενες χώρες να προσαρμόζονται σε αυτές τις μεταρρυθμίσεις. Συμφωνώ με την κ. Saïfi ότι πρέπει να είναι μια διαδικασία προσανατολισμένη στα αποτελέσματα, και αυτός είναι ο λόγος που δίδω σημασία στην ορθή υποβολή στοιχείων ως μέρος ενός άξονα αποτελεσματικής παρακολούθησης και υποβολής στοιχείων για τη βοήθεια για το εμπόριο, τόσο σε σχέση με αυτά που κάνουμε στην ΕΕ όσο και σε σχέση με τον ΠΟΕ.
<P>
Επιτρέψτε μου, ωστόσο, να δώσω μόνο δύο απαντήσεις: καταρχάς, σε εκείνους που ρώτησαν αν τίθεται θέμα διπλού υπολογισμού, ανακύκλωσης των χρημάτων, λήψης πόρων από τη μία πολιτική για να τους δώσουμε στην άλλη - στην πραγματικότητα τίποτα από αυτά δεν συμβαίνει. " βοήθεια για το εμπόριο, κατά την άποψή μας, δεν θα πρέπει ποτέ να συνεπάγεται τη μείωση της βοήθειας για άλλους τομείς. Οι αυξήσεις της βοήθειας για το εμπόριο, τόσο για την Επιτροπή όσο και για τα κράτη μέλη, είναι μικρότερες από τις αυξήσεις του συνολικού προϋπολογισμού της ΕΑΒ. Συνεπώς, δεν υπάρχει ανάγκη να ανακατανείμουμε πόρους από άλλους τομείς για να εκπληρώσουμε τις δεσμεύσεις στη βοήθεια για το εμπόριο.
<P>
Δεύτερον, ένας-δυο βουλευτές ήγειραν το θέμα του δίκαιου εμπορίου. Κατά την άποψή μου, η στρατηγική μας θα πρέπει να επιβεβαιώνει την πλήρη στήριξη οιασδήποτε δραστηριότητας περιλαμβάνει τον ιδιωτικό τομέα -ιδίως τις ΜΜΕ- και την κοινωνία των πολιτών, προκειμένου να διασφαλίζεται ότι η βοήθεια για το εμπόριο διευκολύνει τη δημιουργία και την ανάπτυξη επιχειρήσεων ανταγωνιστικών στις διεθνείς αγορές, για παράδειγμα εθελοντικές πρωτοβουλίες όπως το δίκαιο εμπόριο, η οικολογική σήμανση και τα συγκρίσιμα πρότυπα εταιρικών προγραμμάτων. " στρατηγική θα πρέπει επίσης να εξετάζει συναφή ζητήματα της αγοράς εργασίας και της κοινωνικής προσαρμογής και τους βασικούς κανόνες εργασίας της ΔΟΕ.
<P>
Τέλος, νομίζω ότι η παρατήρηση του Max van den Berg για τους κανόνες καταγωγής, τη βελτίωση και την απλοποίησή τους είναι πολύ σημαντική. Είναι κάτι στο οποίο επικεντρώθηκα, αλλά δεν σημείωσα μέχρι σήμερα, μαζί με τους συναδέλφους μου στην Επιτροπή, όση πρόοδο θα ήθελα να είχαμε σημειώσει· συνεπώς, πρέπει να επιταχύνουμε.
<P>
Τέλος, νομίζω ότι ο κ. Schmidt έκανε κάποια σημαντικά σχόλια για τη βοήθεια για το εμπόριο και τον πιθανό αντίκτυπό της στις τοπικές αγορές, και σίγουρα θα τα μελετήσω. Θα ήθελα, όμως, να ευχαριστήσω για μία ακόμη φορά τον David Martin για την εξαίρετη και καλοδεχούμενη έκθεσή του.
<SPEAKER ID="065" NAME="Πρόεδρος">
Με την ομιλία του Επιτρόπου Mandelson η συζήτηση έληξε.
<P>
" ψηφοφορία θα διεξαχθεί αύριο, στις 12.00.

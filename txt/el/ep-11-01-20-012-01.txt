<CHAPTER ID="012-01">
1. Πακιστάν: δολοφονία του Κυβερνήτη της επαρχίας του Punjab, Salmaan Taseer (
<SPEAKER ID="401" NAME="Marietje Schaake" AFFILIATION="ALDE">
(EN) Κύριε Πρόεδρε, πολύ σύντομα: το νέο κείμενο της παραγράφου 8 πρέπει να προστεθεί μετά την έκκληση στο τέλος της παραγράφου, και στην παράγραφο 17 συμφωνήθηκε η διαγραφή της φράσης "κυρώσει πλήρως και ανεπιφύλακτα" και η αντικατάστασή της με τη φράση "αποσύρει τις επιφυλάξεις σχετικά με". Πρόκειται απλώς για αλλαγές του κειμένου.
<SPEAKER ID="403" NAME="Charles Tannock" AFFILIATION="ECR">
(EN) Κύριε Πρόεδρε, θα ήθελα να τροποποιηθεί η παράγραφος 14 ως εξής: "επαναλαμβάνει την έκκλησή του προς την πακιστανική κυβέρνηση να προβεί σε προσεκτική αναθεώρηση των νόμων περί βλασφημίας και της τρέχουσας εφαρμογής τους, περιλαμβανομένων της υποχρεωτικής θανατικής ποινής και της ισόβιας κάθειρξης που προβλέπει το άρθρο 295C του πακιστανικού ποινικού κώδικα για οιονδήποτε κριθεί ένοχος βλασφημίας κατά του προφήτη Μωάμεθ, ενόψει της εφαρμογής τροπολογιών, όπως πρότεινε ο ομοσπονδιακός υπουργός για θέματα μειονοτήτων".

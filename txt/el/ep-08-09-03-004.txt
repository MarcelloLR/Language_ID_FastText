<CHAPTER ID="004">
Έγκριση τύπου των οχημάτων υδρογόνου (συζήτηση)
<SPEAKER ID="038" NAME="Πρόεδρος">
" ημερήσια διάταξη προβλέπει τη συζήτηση της έκθεσης της κ. Anja Weisgerber, εξ ονόματος της Επιτροπής Εσωτερικής Αγοράς και Προστασίας των Καταναλωτών, σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου για την έγκριση τύπου υδρογονοκίνητων μηχανοκίνητων οχημάτων και την τροποποίηση της οδηγίας 2007/46//ΕΚ - C6-0342/2007 -.
<SPEAKER ID="039" NAME="Günter Verheugen">
Αντιπρόεδρος της Επιτροπής. - (DE) Κυρία Πρόεδρε, κυρίες και κύριοι, για ακόμη μια φορά συζητούμε για το αυτοκίνητο του μέλλοντος, ένα θέμα με το οποίο το Ευρωπαϊκό Κοινοβούλιο ασχολήθηκε ήδη εκτενώς αυτήν την εβδομάδα σε άλλη περίσταση.
<P>
Σήμερα, συζητούμε μια τεχνική δυνατότητα που μπορεί να μας βοηθήσει να λύσουμε τα περιβαλλοντικά προβλήματα που προκαλούνται από τα οχήματα. Επιτρέψτε μου να επαναλάβω: είναι κάτι που μπορεί να μας βοηθήσει. Δεν γνωρίζουμε εάν οι δυνατότητές του μπορούν να εφαρμοστούν σε μεγάλη κλίμακα, αλλά πρέπει να αξιοποιήσουμε στο έπακρο αυτή την ευκαιρία. Αυτό είναι το ζήτημα.
<P>
Συμφωνούμε όλοι ότι η βιώσιμη κινητικότητα θα είναι μια από τις βασικές προκλήσεις που θα χρειαστεί να αντιμετωπίσουμε τα προσεχή έτη. Δεν επιθυμούμε να περιορίσουμε το δικαίωμα των ευρωπαίων πολιτών στην ατομική κινητικότητα. Από την άλλη πλευρά, δεν υπάρχει καμία αμφιβολία ότι αυτό το δικαίωμα στην ατομική κινητικότητα -δηλαδή το δικαίωμα των ατόμων να οδηγούν αυτοκίνητο, να έχουν αυτοκίνητο και να χρησιμοποιούν αυτοκίνητο- πρέπει να ασκείται με τέτοιο τρόπο ώστε να μην καταστρέφει το περιβάλλον μας, και αυτό σημαίνει ότι χρειαζόμαστε αυτοκίνητα που δεν βλάπτουν το περιβάλλον.
<P>
Θα ήθελα παρεμπιπτόντως να κάνω ένα σχόλιο: αυτό είναι καίριο και επείγον όχι μόνο λόγω της κατάστασης του περιβάλλοντος· αποκτά ολοένα και μεγαλύτερη σημασία και από οικονομικής άποψης. Ο παραδοσιακός κινητήρας εσωτερικής καύσης είναι ξεπερασμένος λόγω της υψηλής κατανάλωσης καυσίμου. Πρέπει να κάνουμε ό,τι είναι δυνατόν για να μειωθεί η κατανάλωση ορυκτών καυσίμων όπου συμβαίνει.
<P>
Σε αυτό το πλαίσιο, τίθεται το ερώτημα εάν μπορούμε να διευκολύνουμε την ανάπτυξη των υδρογονοκίνητων οχημάτων. Αυτή η συγκεκριμένη ιδέα οδήγησε στην πρόταση που έκανε η Επιτροπή, δηλαδή την έγκριση τύπου υδρογονοκίνητων οχημάτων.
<P>
Θα ήθελα αρχικά να ευχαριστήσω την εισηγήτρια, κ. Weisgerber, για την εποικοδομητική και επιτυχημένη εργασία της στην πρόταση αυτή. Χαίρομαι που, χάρη στην εργασία της, επιτεύχθηκε συμφωνία σε πρώτη ανάγνωση.
<P>
Σε αυτό το στάδιο, δεν γνωρίζουμε ποια είναι η βέλτιστη τεχνολογία όσον αφορά τη βιώσιμη κινητικότητα. Εάν διαβάσετε εφημερίδες και παρακολουθήσετε τηλεόραση, μαθαίνετε για ένα διαφορετικό συμπέρασμα κάθε ημέρα. Ενώ ορισμένοι ομιλούν για κυψέλες καυσίμου, άλλοι ενθουσιάζονται με το ηλεκτρικό αυτοκίνητο, και άλλοι αναφέρουν καινοτόμους συσσωρευτές υψηλής απόδοσης. Υπάρχουν πολλές δυνατότητες που ανταγωνίζονται την ενέργεια υδρογόνου· οι ηλεκτρικοί κινητήρες και οι κυψέλες υδρογόνου για να αναφέρω μόνο δύο.
<P>
Καθήκον μας είναι να ορίσουμε τους απαραίτητους κανονισμούς ασφάλειας όσον αφορά τις ελπιδοφόρες τεχνολογίες, διατηρώντας αυστηρή τεχνολογική ουδετερότητα. Προφανώς, το υδρογόνο είναι μια από αυτές τις τεχνολογίες. Το υδρογόνο μπορεί να αντικαταστήσει τα συμβατικά καύσιμα και να μειώσει σημαντικά τις επιβλαβείς επιδράσεις της οδικής κυκλοφορίας στο περιβάλλον. Ωστόσο, ειρήσθω εν παρόδω, όλα αυτά τα ζητήματα έχουν νόημα μόνο εάν μπορούμε να παράγουμε υδρογόνο με φιλικό προς το περιβάλλον τρόπο. Εάν παράγουμε υδρογόνο χρησιμοποιώντας ρυπογόνο ενέργεια, τότε το μόνο που κάνουμε είναι να μεταθέτουμε το πρόβλημα.
<P>
Ο προτεινόμενος κανονισμός θα ενσωματώσει τα υδρογονοκίνητα οχήματα στο ευρωπαϊκό σύστημα έγκρισης τύπου. Με αυτόν τον τρόπο, τα υδρογονοκίνητα οχήματα θα αντιμετωπίζονται σαν παραδοσιακά οχήματα, καθώς μια ενιαία άδεια θα αρκεί για ολόκληρη την Ευρωπαϊκή Ένωση. Αυτή η διαδικασία αδειοδότησης είναι λιγότερο δύσκαμπτη και πολύ πιο προσιτή. Οι κατασκευαστές μπορούν να διευθετούν όλες τις διατυπώσεις σε ένα σημείο επαφής, εξοικονομώντας έτσι σημαντικά χρηματικά ποσά. Αυτό καθιστά την ευρωπαϊκή βιομηχανία πιο ανταγωνιστική και συνεπάγεται μικρότερη διοικητική επιβάρυνση.
<P>
Το υδρογόνο έχει διαφορετικές ιδιότητες από τα συμβατικά καύσιμα όπως το πετρέλαιο και το ντίζελ· κατά συνέπεια, η πρόταση δίνει προτεραιότητα στον καθορισμό των απαραίτητων απαιτήσεων ασφάλειας. Συγκεκριμένα, πρέπει να διασφαλίσουμε ότι η αποθήκευση του υδρογόνου στο όχημα είναι απόλυτα ασφαλής. Ο συγκεκριμένος κανονισμός θα καταστήσει όλα τα υδρογονοκίνητα οχήματα που κινούνται στους δρόμους της ΕΕ το ίδιο ασφαλή με τα αυτοκίνητα που κινούνται με συμβατικά καύσιμα. Ευελπιστούμε ότι αυτό θα αυξήσει την εμπιστοσύνη του κοινού σε νέες τεχνολογίες που του είναι άγνωστες. " πρόταση καθιερώνει επίσης ένα σύστημα προσδιορισμού των οχημάτων, ώστε να αναγνωρίζονται εύκολα από τις υπηρεσίες διάσωσης.
<P>
" στενή συνεργασία μεταξύ του Κοινοβουλίου, του Συμβουλίου και της Επιτροπής είχε θετική επίδραση στην έκβαση των διαπραγματεύσεων· επομένως, δεν μπορώ παρά να συμφωνήσω με όλες τις τροποποιήσεις που πρότεινε η εισηγήτριά σας, η κ. Weisgerber.
<SPEAKER ID="040" NAME="Anja Weisgerber">
εισηγήτρια. - (DE) Κυρία Πρόεδρε, κύριε Επίτροπε, κυρίες και κύριοι, τα ορυκτά καύσιμα είναι πεπερασμένα. " ζήτηση αυξάνεται, ωθώντας τις τιμές προς τα πάνω - το διαπιστώνουμε καθημερινά στο βενζινάδικο. " πρόβλεψη ότι το πετρέλαιο, το φυσικό αέριο και ο άνθρακας θα εξαντληθούν στο μέλλον είναι μία από τις αιτίες για τη συνεχή αύξηση των τιμών. Συνεπώς, πρέπει να ξεκινήσουμε άμεσα τις έρευνες σε τεχνολογίες που θα μπορούσαν να αντικαταστήσουν τα ορυκτά καύσιμα στο μέλλον.
<P>
Μια από αυτές τις εναλλακτικές λύσεις -και ορθά τόνισε ο Επίτροπος ότι πρόκειται για μόνο μία λύση, αλλά είναι μια εναλλακτική- είναι η τεχνολογία υδρογόνου. Φυσικά, τα οχήματα υδρογόνου δεν είναι ακόμη έτοιμα για την αγορά, αλλά δρομολογούνται πολλά προγράμματα προκειμένου να αλλάξει αυτό. Το κοινοτικό οδικό πρόγραμμα μόλις ολοκληρώθηκε με τη δημοσίευση μιας ενθαρρυντικής έκθεσης.
<P>
Οι υπουργοί έρευνας της ΕΕ σύναψαν μια μακροχρόνια σύμπραξη ιδιωτικού-δημόσιου τομέα τον Φεβρουάριο με σκοπό να είναι έτοιμη για την αγορά η τεχνολογία υδρογόνου και κυψελών καυσίμου μεταξύ του 2015 και του 2025. Προγραμματίζεται να επενδυθούν συνολικά περίπου 940 εκατομμύρια ευρώ σε αυτό το ερευνητικό πρόγραμμα τα επόμενα έτη, με τις δημόσιες αρχές και τους ιδιώτες επενδυτές να συνεισφέρουν ο καθένας κατά το ήμισυ.
<P>
Βλέπουμε ότι έχουν δημιουργηθεί οι προϋποθέσεις για να διατεθούν τα οχήματα υδρογόνου στην αγορά. Το γεγονός ότι η τιμή των κυψελών καυσίμου εξακολουθεί να είναι υψηλή δεν μπορεί να χρησιμοποιηθεί ως επιχείρημα κατά της τεχνολογίας υδρογόνου, καθώς το ίδιο συμβαίνει με όλες τις τεχνολογίες του μέλλοντος. " πρώτη ψηφιακή φωτογραφική μηχανή του 0,5 megapixel κατασκευάστηκε πριν από πολλά έτη για διαστημικά ταξίδια και κόστισε περίπου 10 εκατομμύρια ευρώ, αλλά σήμερα σχεδόν όλοι έχουν ψηφιακή φωτογραφική μηχανή.
<P>
Ο παρών κανονισμός θα παράσχει στο μέλλον εναρμονισμένους τεχνικούς κανονισμούς για την έγκριση των υδρογονοκίνητων οχημάτων σε ολόκληρη την Ευρώπη για πρώτη φορά. Τα ενιαία κριτήρια είναι καίριας σημασία για την προώθηση αυτής της τεχνολογίας και τη διατήρηση υψηλού επιπέδου ασφάλειας και περιβαλλοντικής προστασίας.
<P>
Τα υδρογονοκίνητα οχήματα δεν συμπεριλαμβάνονται επί του παρόντος στο σύστημα έγκρισης τύπου ΕΚ, επομένως τα κράτη μέλη μπορούν να εκδίδουν εφάπαξ άδειες για αυτό το είδος οχημάτων. Αυτό συμβαίνει σε ορισμένα κράτη μέλη, αλλά σε άλλα είναι εντελώς άγνωστο. Όταν οι άδειες εκδίδονται με αυτόν τον τρόπο, υπάρχει ο κίνδυνος κάθε κράτος μέλος να ορίζει τους δικούς του όρους αδειοδότησης και να διαταράσσεται η εσωτερική αγορά. Αυτό θα δημιουργούσε υψηλές δαπάνες για τους κατασκευαστές, καθώς και κινδύνους ασφάλειας.
<P>
Το υδρογόνο είναι ένας από τους ενεργειακούς φορείς του μέλλοντος. Συνεπώς, καθήκον μας, το οποίο εκπληρώνουμε εγκρίνοντας τον συγκεκριμένο κανονισμό, είναι η θέσπιση των συνθηκών πολιτικού πλαισίου για τη χρήση αυτής της τεχνολογίας του μέλλοντος καθορίζοντας ενιαία κριτήρια έγκρισης. Χαίρομαι που όλες οι ομάδες κατορθώσαμε να καταλήξουμε σε συμφωνία σε πρώτη ανάγνωση, και που η συνεργασία με το Συμβούλιο και την Επιτροπή ήταν τόσο καλή. Ως εκ τούτου, ευχαριστώ για την εξαιρετική συνεργασία τους σκιώδεις εισηγητές, και θα ήθελα να αναφέρω επίσης ονομαστικά τον κ. Bulfon και τον κ. Manders. Αυτή η συνεργασία κατέστησε εφικτή τη συμφωνία σε πρώτη ανάγνωση. Το επίκεντρό μας ήταν το ζήτημα της επισήμανσης των υδρογονοκίνητων οχημάτων.
<P>
Τα υδρογονοκίνητα οχήματα είναι το ίδιο ασφαλή με τα επιβατικά αυτοκίνητα που κινούνται με ντίζελ ή πετρέλαιο. Βάσει του κανονισμού, θα πρέπει να περνούν δοκιμές ασφάλειας που είναι εξίσου αυστηρές με αυτές όλων των υπόλοιπων ειδών οχημάτων. Ωστόσο, είναι λογικό να γνωρίζουν οι υπηρεσίες διάσωσης εάν πρόκειται για όχημα υδρογόνου όταν φτάνουν στον τόπο του ατυχήματος ώστε να μπορούν να λάβουν υπόψη ορισμένες λεπτομέρειες. Αυτό δεν σημαίνει ότι τα υδρογονοκίνητα οχήματα αντιμετωπίζονται δυσμενώς γιατί, όπως προείπα, είναι το ίδιο ασφαλή με τα οχήματα που κινούνται με άλλα καύσιμα. Αυτό είναι ένα πολύ σημαντικό σημείο που επιθυμώ να κάνω κατανοητό σήμερα.
<P>
Συνεπώς, προτείνουμε τα κατασκευαστικά στοιχεία των οχημάτων υδρογόνου που περιέχουν υδρογόνο να φέρουν διακριτική επισήμανση. Συνεργαζόμενοι με την Επιτροπή και το Συμβούλιο, βελτιώσαμε περαιτέρω το κείμενο της Επιτροπής και αντικαταστήσαμε τη λέξη "αναγνώριση" με τη λέξη "επισήμανση", γιατί μακροχρόνια αυτή η επισήμανση πρέπει και μπορεί να αντικατασταθεί με την ηλεκτρονική αναγνώριση, η οποία βασίζεται σε ένα ευφυές σύστημα κλήσης έκτακτης ανάγκης που ονομάζεται "eCall".
<P>
Τέθηκαν επίσης και άλλα ερωτήματα. Στο τέλος, ίσως να επανέλθω εν συντομία στο ζήτημα της υποδομής των σταθμών διανομής υδρογόνου, αλλά προς το παρόν ανυπομονώ να παρακολουθήσω τη ζωηρή συζήτηση και όσα έχετε να πείτε.
<SPEAKER ID="041" NAME="Alojz Peterle">
συντάκτης γνωμοδότησης της Επιτροπής Περιβάλλοντος, Δημόσιας Υγείας και Ασφάλειας των Τροφίμων. - (SL) Θα ήθελα να ευχαριστήσω τη συνάδελφό μου Δρα Weisgerber για την εξαιρετική της έκθεση και να εκφράσω την ικανοποίησή μου για το ότι επιτύχαμε τόσο υψηλό βαθμό συναίνεσης με το Συμβούλιο τόσο γρήγορα. Ο συγκεκριμένος κανονισμός μάς τοποθετεί με σιγουριά στην πλευρά των νέων πολιτικών ενέργειας και περιβάλλοντος, που σίγουρα θα έχουν θετική επίδραση και στη δημόσια υγεία. Συμφωνώ με τον Επίτροπο ότι πρέπει να αξιοποιήσουμε στο έπακρο την ευκαιρία αυτήν. Ο εν λόγω κανονισμός είναι μια πρώτη κίνηση· αποτελεί μέρος της απάντησης στις σύγχρονες ενεργειακές και περιβαλλοντικές προκλήσεις, όπου το υδρογόνο παίζει έναν από τους πρωταγωνιστικούς ρόλους. Δεν εννοούμε μόνο το υδρογόνο, αλλά και το υδρογόνο, και όχι μόνο τα μεμονωμένα κράτη μέλη, αλλά ολόκληρη την Ευρωπαϊκή Ένωση.
<P>
Είναι πολύ σημαντικό να αναπτυχθεί ορθή δυναμική για την παροχή ολόκληρου του πλαισίου εφαρμογής. Όσον αφορά αυτό, πρέπει επίσης να λάβουμε υπόψη οτιδήποτε προβληματίζει τους πολίτες μας, ξεκινώντας με το ζήτημα της υποδομής. Ο δυναμισμός της ανάπτυξης, και ιδιαίτερα του προβλήματος της ταχείας ανάπτυξης νέων τεχνολογιών, είναι πολύ σημαντικός σε αυτήν την εξαιρετικά απαιτητική ενεργειακή κατάσταση. Διακρίνω πολύ σημαντικές δυνατότητες για τις νέες τεχνολογίες, υπό την έννοια ότι επιτρέπουν την αποκεντρωμένη παραγωγή υδρογόνου. Επίσης, όσον αφορά την ηλιακή ενέργεια, είναι πράγματι δυνατό να εξαπλωθεί η παραγωγή και να μειωθεί η εξάρτηση από γνωστές επί του παρόντος πηγές ενέργειας. Κατά τη γνώμη μου, η Επιτροπή θα μπορούσε να προωθήσει επιτυχώς και να επιταχύνει την ανάπτυξη προς την κατεύθυνση αυτή.
<SPEAKER ID="042" NAME="Malcolm Harbour">
εξ ονόματος της Ομάδας PPE-DE. - (EN) Κυρία Πρόεδρε, θα ήθελα να ευχαριστήσω θερμά την Anja Weisgerber για το έργο της ως εισηγήτρια εξ ονόματος της επιτροπής και, φυσικά, ως μέλος της ομάδας στην οποία ανήκω, η οποία, για άλλη μία φορά, πιστεύω, απέδειξε τις γνώσεις της όσον αφορά σύνθετα, τεχνικά ζητήματα, έχοντας επίσης εργαστεί με μεγάλη αποτελεσματικότητα σε διάφορα θέματα εκπομπών ως συντάκτρια γνωμοδότησης. Αλλά χαίρομαι τώρα που συνέταξε τη δική της έκθεση και τη συγχαίρω για την ιδιαίτερη επιμέλεια με την οποία προσέγγισε αυτό το σημαντικό καθήκον. Γνωρίζω πόση δουλειά απαιτείται, καθώς ήμουν και εγώ εισηγητής για τη γενική οδηγία για την έγκριση τύπου.
<P>
Θα ήθελα επίσης να ευχαριστήσω τον Günter Verheugen και την ομάδα του στην Επιτροπή που με τις ταχύτατες και έγκαιρες κινήσεις τους μας παρουσίασαν αυτήν τη σημαντική πρόταση, η οποία θα ενσωματώσει αποτελεσματικά στην αρχική οδηγία για την έγκριση τύπου τις ειδικές απαιτήσεις για τα οχήματα υδρογόνου. Πιστεύω, παρεμπιπτόντως, ότι αυτό δείχνει πόσο σημαντικό είναι το ότι έχει επιτευχθεί εντέλει αυτό το κοινό πλαίσιο έγκρισης τύπου για τα μηχανοκίνητα οχήματα, ώστε να έχουμε την ευελιξία να αντιδράσουμε και να συμπεριλάβουμε αυτές τις νέες εξελίξεις σ' αυτό.
<P>
Εν προκειμένω, θα ήθελα να τονίσω αυτό που έχουν ήδη αναφέρει πολλοί συνάδελφοι, αλλά ιδιαιτέρως από τη δική μου πλευρά, έχοντας συνεργαστεί με την Επιτροπή ως βουλευτής στην ομάδα Cars 21, η οποία συστήθηκε προκειμένου να εφαρμοστεί μια ρυθμιστική στρατηγική για μια ανταγωνιστική αυτοκινητοβιομηχανία τον 21ο αιώνα -αυτό ακριβώς σήμαινε το Cars 21- και αυτή είναι σαφώς μια πρόταση για τον 21ο αιώνα. Αλλά το σημαντικό είναι ότι παρέχει στην κατασκευαστική βιομηχανία -όχι μόνο στους μεγάλους κατασκευαστές, αλλά στις πολυάριθμες εταιρείες που ασχολούνται με την ανάπτυξη συστημάτων και κατασκευαστικών στοιχείων που θα βοηθήσουν στην προώθηση των υδρογονοκίνητων οχημάτων- ένα σαφές νομοθετικό πλαίσιο εντός του οποίου θα μπορούν πλέον να εργάζονται. Δεν χρειάζεται να περιμένουν γι' αυτό. Πρόκειται για τεράστιο όφελος και σημαίνει ότι θα έχουμε ένα πλαίσιο για την Ευρώπη -ένα πλαίσιο-, κάτι που με τη σειρά του σημαίνει ότι εάν πληροίτε τις συγκεκριμένες προδιαγραφές μπορείτε να πουλήσετε το αυτοκίνητό σας οπουδήποτε αλλού.
<P>
Αλλά, εντέλει, αυτό δεν είναι αρκετό και χαίρομαι που η Anja συμπεριέλαβε στην έκθεσή της ειδικό αίτημα προς την Επιτροπή ότι "επιθυμούμε να μετατρέψουμε τις απαιτήσεις ασφαλείας για τα υδρογονοκίνητα οχήματα σε παγκόσμιες απαιτήσεις". Σε όλο τον κόσμο, οι άνθρωποι εργάζονται για τη θέσπιση προτύπων για τα υδρογονοκίνητα οχήματα. Είναι αναμφίβολα η κατάλληλη στιγμή να θέσουμε αυτό το ζήτημα στην παγκόσμια ομάδα εργασίας για τα οχήματα, γιατί πρέπει να ξεκινήσουμε και να ορίσουμε αυτή τη δέσμη παγκόσμιων προτύπων για τα αυτοκίνητα υδρογόνου. Την ίδια στιγμή, επιθυμούμε να έχει η Ευρώπη ηγετικό ρόλο στην ανάπτυξη αυτών των τεχνολογιών, και μπορούμε να επιτύχουμε και τα δύο βάσει αυτής της πρότασης.
<SPEAKER ID="043" NAME="Wolfgang Bulfon">
εξ ονόματος της Ομάδας PSE. - (DE) Κυρία Πρόεδρε, κύριε Επίτροπε, κυρίες και κύριοι, μια ευρωπαϊκή ενιαία διαδικασία αδειοδότησης για τα υδρογονοκίνητα αυτοκίνητα θα βοηθούσε να ξεπεραστεί τουλάχιστον ένα από τα εμπόδια στην ανάπτυξη φιλικών προς το περιβάλλον τύπων κινητικότητας. Υπάρχουν ήδη αρκετά ελπιδοφόρα έργα στον τομέα των τοπικών δημόσιων συγκοινωνιών, κάτι που σημαίνει ότι οι σειρές παραγωγής υδρογονοκίνητων επιβατικών αυτοκινήτων δεν απέχουν και πολύ. Ωστόσο, πρέπει να αναρωτηθούμε πώς θα λαμβάνεται το υδρογόνο. Το εάν το τελικό αποτέλεσμα, όσον αφορά το CO2, θα είναι θετικό εξαρτάται σε πολύ μεγάλο βαθμό από το πώς θα παράγεται το υδρογόνο στο μέλλον. Είναι άσκοπο να παρασκευάζεται υδρογόνο που να παράγει περισσότερο CO2 από αυτό που εξοικονομείται μέσω της ενέργειας υδρογόνου. Ωστόσο, την ίδια στιγμή, οφείλουμε να διασφαλίσουμε ότι θα δημιουργηθούν και θα κατασκευαστούν οι κατάλληλες υποδομές σταθμών διανομής, γιατί ακόμα και τα υδρογονοκίνητα αυτοκίνητα πρέπει να ανεφοδιάζονται. Αυτό αποτελεί πρόκληση ιδίως για τα κράτη μέλη.
<P>
Οι σαφείς κατευθυντήριες γραμμές στη συγκεκριμένη έκθεση δημιουργούν ένα νομικό πλαίσιο που διευκολύνει την περαιτέρω ανάπτυξη αυτής της ελπιδοφόρας τεχνολογίας και πολλές άλλες καινοτομίες. Ο Πρόεδρος του Κοινοβουλίου, κ. Pöttering, ανέφερε τις δικές του εμπειρίες σχετικά με τα υδρογονοκίνητα οχήματα. Αξίζει να εξετάσει, βάσει της εμπειρίας του, το ενδεχόμενο να προσαρμόσει αναλόγως τον στόλο του Κοινοβουλίου - πρόκειται για μια πρόταση που αξίζει τουλάχιστον να εξεταστεί.
<P>
Τέλος, θα ήθελα να ευχαριστήσω ειλικρινά την κ. Weisgerber για τη στενή συνεργασία της στη συνέλευση και στη σύνταξη αυτής της έκθεσης.
<SPEAKER ID="044" NAME="Vladko Todorov Panayotov">
εξ ονόματος της Ομάδας ALDE. - (BG) " ένταξη των υδρογονοκίνητων οχημάτων στο γενικό κανονιστικό πλαίσιο της Ευρωπαϊκής Κοινότητας έχει εξαιρετική σημασία, γιατί οι υφιστάμενες προβλεπόμενες από τον νόμο διαδικασίες σχετικά με την έγκριση τύπου δεν εγγυώνται τη διάθεση σε ολόκληρη την αγορά της Ευρωπαϊκής Ένωσης οχημάτων ίδιας ποιότητας.
<P>
" έγκριση ενός κοινοτικού κανονισμού θα διασφάλιζε ότι όλα τα υδρογονοκίνητα οχήματα που διατίθενται στην αγορά κατασκευάζονται, ελέγχονται και αναγνωρίζονται βάσει κοινών προτύπων και ότι το επίπεδο ασφάλειάς τους είναι τουλάχιστον το ίδιο με αυτό των συμβατικών μηχανοκίνητων οχημάτων. Ο κοινός κανονισμός θα διασφάλιζε επίσης ευθυγράμμιση των προσπαθειών εισαγωγής του υδρογόνου ως καυσίμου με βιώσιμο ενεργειακά τρόπο ώστε το κοινό περιβαλλοντικό αποτέλεσμα από την εισαγωγή του υδρογόνου ως καυσίμου μηχανοκίνητων οχημάτων να είναι θετικό. Ο πανευρωπαϊκός κανονισμός πρέπει επίσης να προβλέπει κοινές απαιτήσεις σχετικά με την παρακολούθηση αυτών των μηχανοκίνητων οχημάτων και τις απαραίτητες υποδομές - τους σταθμούς διανομής.
<P>
" έγκριση ενός κοινοτικού κανονισμού θα διασφάλιζε επίσης την εφαρμογή κοινών προτύπων όσον αφορά την παραγωγή και εκμετάλλευση υδρογονοκίνητων οχημάτων που κατασκευάζονται σε τρίτες χώρες -στις "νωμένες Πολιτείες, στην Ασιατική Οικονομική Κοινότητα- και θα συνέβαλε στην προάσπιση των συμφερόντων της Ευρώπης.
<P>
Επιτρέψτε μου να επισημάνω ότι λόγω της έλλειψης δράσης σε επίπεδο Ευρωπαϊκής Ένωσης τα κράτη μέλη θα υιοθετήσουν διαφορετικά πρότυπα σχετικά με τα υδρογονοκίνητα οχήματα, κάτι που θα οδηγήσει σε δυσμενή κατάσταση στην κοινή αγορά, μειώνοντας τις δαπάνες λόγω της παραγωγής μεγάλης κλίμακας και της καθυστέρησης στην κατασκευή αυτοκινήτων.
<P>
Όταν μία, μόνο μία έγκριση θα αρκεί για κάθε είδος οχήματος ώστε να μπορεί να διατεθεί στην αγορά της Ευρωπαϊκής Ένωσης, τα κράτη μέλη της ΕΕ πρέπει να ανοίξουν τις αγορές τους στα υδρογονοκίνητα οχήματα. " έγκριση θα επιταχύνει την καθιέρωση αυτών των οχημάτων που χρησιμοποιούν φιλική προς το περιβάλλον τεχνολογία, κάτι που με τη σειρά του θα επιτρέψει να διαφανούν νωρίτερα τα περιβαλλοντικά οφέλη από τη χρήση αυτών των υδρογονοκίνητων οχημάτων.
<P>
Τέλος, θα δοθεί επιπλέον ώθηση στις επενδύσεις για την παραγωγή υδρογονοκίνητων οχημάτων, των υλικών για την κατασκευή τους και των μέσων παρακολούθησής τους, κάτι που θα συμβάλει στην ταχύτερη καθιέρωση της τεχνολογίας υδρογόνου στις χώρες της Ευρωπαϊκής Ένωσης.
<SPEAKER ID="045" NAME="Leopold Józef Rutowicz" LANGUAGE="PL">
Κυρία Πρόεδρε, κύριε Επίτροπε, η καθιέρωση υδρογονοκίνητων οχημάτων θα έχει αντίκτυπο στην προστασία του περιβάλλοντος και της υγείας και στο φαινόμενο του θερμοκηπίου, καθώς και πολιτική και οικονομική σημασία, δεδομένης της έλλειψης των παραδοσιακών καυσίμων υδρογονανθράκων. Το βασικό μέτρο που πρέπει να ληφθεί ώστε να μπορέσουν να κυκλοφορήσουν αυτά τα οχήματα είναι η δημιουργία οδηγίας σχετικά με την έγκριση τύπου υδρογονοκίνητων οχημάτων. Επιθυμώ να κάνω δύο σχόλια σχετικά με το σχέδιο οδηγίας και τις τροπολογίες.
<P>
Πρώτον, το σχέδιο δεν αναφέρει την ανάγκη ελέγχου των οδηγιών συντήρησης και χρήσης όταν εφαρμοστεί η έγκριση τύπου. Το καύσιμο υδρογόνου, που έχει υψηλή ενεργειακή αξία, είναι ένα ιδιαίτερα επικίνδυνο προϊόν, και οι χρήστες των οχημάτων θα το χρησιμοποιήσουν για πρώτη φορά.
<P>
Δεύτερον, ο καθορισμός ημερομηνίας αναθεώρησης στο σχέδιο ένα έτος μετά την έναρξη ισχύος του προκειμένου να εξεταστούν τα συμπεράσματα που προκύπτουν από τη λειτουργία του και οι καθιερωμένοι διεθνείς κανόνες στον εν λόγω τομέα.
<P>
" Ομάδα Ένωση για την Ευρώπη των Εθνών υποστηρίζει τη θέσπιση της οδηγίας. Ευχαριστώ την κ. Weisgerber για τη μεθοδική έκθεσή της.
<SPEAKER ID="046" NAME="Jaromír Kohlíček">
εξ ονόματος της Ομάδας GUE/NGL. - (CS) Κυρίες και κύριοι, διαβάζοντας την αιτιολογική έκθεση για τον υπό συζήτηση κανονισμό εξεπλάγην αρνητικά. Από τη μια πλευρά, το υδρογόνο επιτρέπει την αποθήκευση ενέργειας και από την άλλη σχεδόν εξαλείφει σημαντικό ποσοστό εκπομπών. " οδηγία, ωστόσο, προβλέπει μια κατηγοριοποίηση σύμφωνα με τα παραδοσιακά συστήματα. Για να το θέσω πιο απλά, αυτό αφορά τη χρήση του υδρογόνου μέσω καύσης.
<P>
Πέρα από το πρόβλημα της καύσης μίγματος μεθανίου-υδρογόνου, κάτι που γνωρίζω λόγω της πτυχιακής εργασίας μου που αφορούσε την καύση, θα ήταν απαραίτητο οι τυπικοί κινητήρες να χρησιμοποιούν και ουρία για την επίτευξη προϊόντων καθαρής καύσης σύμφωνα με το πρότυπο EURO 5 ή 6 για την εξάλειψη των οξειδίων του αζώτου.
<P>
Ένας από τους στόχους της Ευρωπαϊκής Ένωσης είναι η επέκταση της χρήσης του υδρογόνου στις μεταφορές στο εγγύς μέλλον, και πρέπει να υπάρξει θεαματική ανάπτυξη έως το 2020. Είναι αλήθεια ότι τα τεχνικά προβλήματα που σχετίζονται με την αποθήκευση και τον χειρισμό του υδρογόνου απαιτούν σαφείς, ενιαίους κανονισμούς, περιλαμβανομένης της επισήμανσης των συστημάτων που λειτουργούν με υδρογόνο. Συμφωνώ πλήρως με την εισηγήτρια επ' αυτού. Θα ήθελα επίσης να επισημάνω ότι σε πολλές χώρες απαγορεύεται η στάθμευση οχημάτων με δοχεία πίεσης σε κλειστούς χώρους, ιδιαίτερα σε υπόγειους χώρους στάθμευσης αυτοκινήτων. " απλή επισήμανση είναι καίριας σημασίας και για τον λόγο αυτό.
<P>
Οι κυψέλες καυσίμου υδρογόνου είναι ένα από τα ελπιδοφόρα πειραματικά συστήματα κίνησης οχημάτων. Σε πολλές πόλεις στην Ευρωπαϊκή Ένωση κυκλοφορούν λεωφορεία που χρησιμοποιούν αυτήν την πηγή ενέργειας. Πιστεύω ότι ο υπό συζήτηση κανονισμός θα οδηγήσει στην ενοποίηση των βασικών απαιτήσεων για τον εξοπλισμό των υδρογονοκίνητων μηχανοκίνητων οχημάτων. Ευελπιστώ ότι θα παράσχει καλύτερο πλαίσιο για την περαιτέρω ταχεία ανάπτυξη και επιχειρησιακή επαλήθευση των διαφορετικών κατασκευαστικών στοιχείων των συστημάτων οχημάτων υδρογόνου. Θα πρέπει να επιταχύνει σημαντικά την πρακτική χρήση κυψελών υδρογόνου συγκεκριμένα, αλλά το υδρογόνο δεν πρέπει να χρησιμοποιείται ευρέως στα "παραδοσιακά συστήματα", δηλαδή στους κινητήρες καύσης, καθώς αυτό μου φαίνεται παράλογο. Με την επιφύλαξη αυτή, συνιστώ θερμά την έγκριση του εγγράφου εξ ονόματος της Ομάδας GUE/NGL.
<SPEAKER ID="047" NAME="Andreas Schwab" AFFILIATION="PPE-DE">
(DE) Κυρία Πρόεδρε, κύριε Επίτροπε, κυρίες και κύριοι, η έκθεση της κ. Weisgerber αποτελεί τέλειο παράδειγμα του τρόπου με τον οποίο η ευρωπαϊκή πολιτική προσαρμόζεται στις μεταβαλλόμενες αγορές και κινείται ταχέως προς τη δημιουργία προορατικών προτύπων και νομικών βάσεων για τεχνολογικές καινοτομίες. Το Συμβούλιο προτίθεται να ασχοληθεί με την τυποποίηση σε λίγους μήνες και να συναγάγει σχετικά συμπεράσματα. Στο πλαίσιο αυτής της συζήτησης, τα ζητήματα του πόσο γρήγορα τα πρότυπα ανταποκρίνονται στην τεχνολογική πρόοδο, πόσο γρήγορα οι νομοθέτες ανταποκρίνονται στην τεχνολογική πρόοδο και πόσο γρήγορα τα πρότυπα προσαρμόζονται στην οικονομική πραγματικότητα θα διαδραματίσουν για άλλη μια φορά σημαντικό ρόλο. Πιστεύω ότι αυτή η έκθεση σχετικά με την έγκριση τύπου υδρογονοκίνητων μηχανοκίνητων οχημάτων θα αναδείξει την Ευρώπη σε πρωτοπόρο σε μια ενιαία κανονιστική πλατφόρμα για την ανάπτυξη υδρογονοκίνητων οχημάτων.
<P>
Ισχύει ότι δεν έχει καθοριστεί ακόμη εάν, εντέλει, η χρήση υδρογόνου ως καυσίμου για οχήματα συνάδει με την αρχή της αειφορίας και εάν είναι οικολογικά βιώσιμη, αλλά από την άλλη πλευρά κάτι τέτοιο δεν μπορεί να αποκλειστεί. Συνεπώς, πιστεύω ότι, με αυτή την έκθεση, θέτουμε γερές βάσεις για περαιτέρω έρευνα από την πλευρά των κορυφαίων ερευνητικών ινστιτούτων στην ευρωπαϊκή εσωτερική αγορά και ιδιαίτερα από την πλευρά των κορυφαίων επιχειρήσεων. Αυτό είναι ιδιαίτερα σημαντικό δεδομένης της συζήτησης σχετικά με την πολιτική για το CO2 και της επιθυμίας να επιτευχθεί μεγαλύτερη πολυμορφία μεταξύ των διαφόρων τεχνολογιών προκειμένου, στο τέλος, να καθοριστεί με βεβαιότητα ποιο όχημα και ποια τεχνολογία κινητήρα είναι καλύτερα για το περιβάλλον και για τους ανθρώπους.
<P>
Όσον αφορά την εσωτερική αγορά, πιστεύω ότι πρέπει να επικροτήσουμε ιδιαιτέρως την έκθεση αυτή, καθώς μια πραγματικά ολοκληρωμένη εσωτερική αγορά μπορεί να επιτευχθεί μόνο μέσω της εναρμόνισης των εγκρίσεων τύπου των υδρογονοκίνητων οχημάτων στα διάφορα κράτη μέλη προκειμένου να αξιοποιηθούν στο έπακρο τα αποτελέσματα συνέργειας αυτής της αγοράς. Όπως επισημάνθηκε πρωτύτερα, οποιαδήποτε παγκόσμιου χαρακτήρα έγκριση τύπου πρέπει επίσης να βασίζεται σ' αυτό. Ευελπιστούμε ότι θα τα επιλύσουμε όλα. Σας εύχομαι κάθε επιτυχία!
<SPEAKER ID="048" NAME="Arlene McCarthy" AFFILIATION="PSE">
(EN) Κυρία Πρόεδρε, θα ήθελα να ευχαριστήσω την εισηγήτριά μας, κ. Weisgerber, και τους σκιώδεις εισηγητές για τη σύνταξη αυτής της έκθεσης και τη διαπραγμάτευση μιας πολύ καλής συμφωνίας με το Συμβούλιο και την Επιτροπή, τηρώντας τις προτεραιότητες του Κοινοβουλίου. Σε μια στιγμή που η τιμή του πετρελαίου στην Ευρώπη διπλασιάστηκε και οι πολίτες στην Ευρώπη και σε όλο τον κόσμο ανησυχούν περισσότερο από ποτέ άλλοτε για τις επιδράσεις της αλλαγής του κλίματος, είναι σαφές ότι χρειαζόμαστε νέες ελπίδες για τα καύσιμα του μέλλοντος.
<P>
Αυτή η ευρωπαϊκή νομοθεσία για τα υδρογονοκίνητα αυτοκίνητα μπορεί να προλειάνει το έδαφος για την παραγωγή των συγκεκριμένων αυτοκινήτων σε πλήρη κλίμακα, παρέχοντας στους ευρωπαίους οδηγούς πραγματικές εναλλακτικές λύσεις και όχι στο απώτερο μέλλον. Για παράδειγμα, οι πωλήσεις οχημάτων που χρησιμοποιούν εναλλακτικά καύσιμα μόνο στο "νωμένο Βασίλειο αυξήθηκαν από μόλις λίγες εκατοντάδες το 2000 σε πάνω από 16 000 το περασμένο έτος. Οι πωλήσεις ηλεκτρικών αυτοκινήτων και άλλων εναλλακτικών έχουν εκτοξευθεί στα ύψη, αλλά τα αυτοκίνητα υδρογόνου βρίσκονται μόνο ένα βήμα πριν από την παραγωγή μεγάλης κλίμακας. Πιστεύω ότι αυτή η νέα νομοθεσία θα δώσει ώθηση στην ανάπτυξη των συγκεκριμένων οχημάτων, διασφαλίζοντας ταυτόχρονα την αξιοπιστία και την ασφάλειά τους. Με τη βοήθεια της νομοθεσίας, η μαζική παραγωγή προβλέπεται τώρα να ξεκινήσει στην Ευρώπη έως το 2015, με περίπου το 5% των συνολικών οχημάτων της ΕΕ να είναι υδρογονοκίνητα έως το 2025.
<P>
Τα περιβαλλοντικά οφέλη των αυτοκινήτων υδρογόνου θα εξαρτηθούν από την πηγή ενέργειας που χρησιμοποιήθηκε για την παραγωγή του υδρογόνου. Αυτά μπορεί να επιλύσουν άμεσα το πρόβλημα της ατμοσφαιρικής ρύπανσης που προκαλείται από τη βενζίνη και να μειώσουν την εξάρτησή μας από το πετρέλαιο, αλλά θα βοηθήσουν στην αντιμετώπιση της θέρμανσης του πλανήτη μόνο εάν το υδρογόνο παράγεται με βιώσιμο τρόπο. Για αυτόν τον λόγο υποστηρίζω θερμά τις τροπολογίες της κ. Weisgerber με σκοπό να διασφαλιστεί ότι το καύσιμο υδρογόνου παράγεται με βιώσιμο τρόπο και, στον βαθμό που είναι δυνατό, από ανανεώσιμες πηγές ενέργειας.
<P>
Είναι σημαντικό να τονιστεί ότι τα υδρογονοκίνητα αυτοκίνητα μπορούν να είναι το ίδιο ασφαλή με τα βενζινοκίνητα και, σε περίπτωση ατυχήματος, τα συνεργεία διάσωσης πρέπει να γνωρίζουν τι όχημα καλούνται να χειριστούν. Για αυτόν τον λόγο η κ. Weisgerber διασφάλισε ότι οι υπηρεσίες έκτακτης ανάγκης θα μπορούν να αναγνωρίζουν εύκολα τα οχήματα. " εν λόγω νομοθεσία κάνει αυτό που μόνο η Ευρωπαϊκή Ένωση μπορεί να κάνει σε μια ισχυρή εσωτερική αγορά. Διασφαλίζει μια αγορά ευρωπαϊκού μεγέθους για αγαθά με κοινούς κανόνες και υψηλές απαιτήσεις ασφάλειας. Αυτή ακριβώς η αγορά μπορεί να παράγει αυτοκίνητα υδρογόνου του μέλλοντος και πιστεύω ότι αυτή η νομοθεσία σήμερα, όταν θα την ψηφίσουμε, θα παίξει καίριο ρόλο στην επίτευξη αυτού του στόχου.
<SPEAKER ID="049" NAME="DanutBudreikait" AFFILIATION="ALDE">
(LT) " πρόταση της Επιτροπής σχετικά με την έγκριση τύπου υδρογονοκίνητων μηχανοκίνητων οχημάτων είναι πολύ σημαντική για την επίλυση των προβλημάτων που σχετίζονται με την αναζήτηση εναλλακτικών καυσίμων για οχήματα, την προστασία του περιβάλλοντος, την αλλαγή του κλίματος και την υγεία του ανθρώπου. Θα ήθελα να επιστήσω την προσοχή σας σε ορισμένα σημεία που έχουν μεγάλη σημασία για την ανάπτυξη των υδρογονοκίνητων οχημάτων.
<P>
Πρώτον, το βασικό πρόβλημα των υδρογονοκίνητων οχημάτων δεν έγκειται σε αυτή καθαυτήν τη διαδικασία κατασκευής του οχήματος, αλλά στον ανεφοδιασμό του. Προς το παρόν υπάρχουν περίπου 40 σταθμοί διανομής υδρογόνου σε ολόκληρη την Ευρώπη. Για παράδειγμα, υπάρχουν δύο σταθμοί διανομής αυτού του είδους στη Γαλλία και ένας στην Ισπανία, ενώ δεν υπάρχει κανένας στα νέα κράτη μέλη που προσχώρησαν στην Ευρωπαϊκή Ένωση το 2004 και το 2007. Στις "νωμένες Πολιτείες, μόνο στην Καλιφόρνια λειτουργούν αρκετοί σταθμοί αυτού του είδους. Για αυτό συμφώνησα με την εισηγήτρια ότι είναι απαραίτητο να δημιουργηθεί ένα τυποποιημένο δίκτυο σταθμών διανομής υδρογόνου σε ολόκληρη την Ευρώπη το συντομότερο δυνατό. Χωρίς την κατάλληλη υποδομή, τα υδρογονοκίνητα οχήματα θα παραμείνουν μεμονωμένες μονάδες.
<P>
Δεύτερον, το υδρογόνο είναι απλώς ένας φορέας ενέργειας, όχι πηγή ενέργειας, και γι' αυτό είναι σημαντικό το καύσιμο υδρογόνου να παράγεται με σταθερό και φιλικό προς το περιβάλλον τρόπο. Πρέπει να αναλάβουμε πιο ενεργό ρόλο στη διεξαγωγή επιστημονικών ερευνών που θα μπορούσαν να οδηγήσουν στην αποφυγή της χρήσης ορυκτών καυσίμων και να προτείνουμε εναλλακτικές μεθόδους διαχωρισμού του νερού σε υδρογόνο και οξυγόνο. Μια μέθοδος θα μπορούσε να είναι η φωτόλυση, αν και χρειάζεται ακόμη να διεξαχθεί διεξοδική επιστημονική έρευνα σχετικά με αυτό. Επιπλέον, η παραγωγή μη ρυπογόνου υδρογόνου θα επέτρεπε τη χρήση του σε τομείς εκτός των μεταφορών.
<P>
Τρίτον, συμφωνώ με την πρόταση της Επιτροπής να χρησιμοποιηθούν μείγματα φυσικού αερίου και υδρογόνου, αλλά μόνο ως μεταβατικό καύσιμο και μόνο σε χώρες που έχουν καλά ανεπτυγμένες υποδομές φυσικού αερίου. Θα ήθελα επίσης να τονίσω ότι οι "νωμένες Πολιτείες και ο Καναδάς είναι πρωτοπόροι στον τομέα της ανάπτυξης και της κατασκευής υδρογονοκίνητων οχημάτων, ενώ η Ιαπωνία τους φτάνει, και εμείς δεν πρέπει να μείνουμε ακόμη πιο πίσω.
<SPEAKER ID="050" NAME="Małgorzata Handzlik" AFFILIATION="PPE-DE">
(PL) Κυρία Πρόεδρε, ένα μέλλον με υδρογονοκίνητα αυτοκίνητα αποτελεί μια συναρπαστική προοπτική. Αν και χρονικά απέχει πολύ η ευρεία εφαρμογή αυτής της τεχνολογίας, είναι εξαιρετικά σημαντικό το ότι η έγκριση τύπου αυτών των οχημάτων εναρμονίζεται σήμερα.
<P>
Ο αρχικός στόχος του κανονισμού που εξετάζουμε σήμερα είναι η θέσπιση κοινοτικών κριτηρίων για την έγκριση τύπου υδρογονοκίνητων οχημάτων προκειμένου να διασφαλιστεί η ομαλή λειτουργία της αγοράς. Τα διαφορετικά κριτήρια τύπου στα μεμονωμένα κράτη μέλη παρεμποδίζουν επί του παρόντος τη λειτουργία της εν λόγω αγοράς, προκαλώντας περιττή αύξηση του κόστους παραγωγής, απειλώντας την ασφάλεια και -κάτι που δεν πρέπει να ξεχνάμε- συνιστούν σημαντικό φραγμό στην ανάπτυξη της τεχνολογίας υδρογόνου στην ΕΕ. Συγκεκριμένα, δεν πρέπει να προσπεράσουμε αυτό το σημείο, γιατί οι ελπίδες για την αντικατάσταση του πετρελαίου στον τομέα των μεταφορών στηρίζονται συγκεκριμένα στο υδρογόνο, καθώς και στα βιοκαύσιμα και τον ηλεκτρισμό. Ωστόσο, ίσως το σημαντικότερο απ' όλα να είναι ότι η διαδικασία καύσης του υδρογόνου παράγει όχι διοξείδιο του άνθρακα, μια ουσία που βλάπτει το περιβάλλον, αλλά νερό, με προφανή συνέπεια τη μείωση της ατμοσφαιρικής ρύπανσης και τη μείωση των εκπομπών CO2, κάτι στο οποίο αφιερώνουμε πολλές από τις προσπάθειές μας, τουλάχιστον εντός του φόρουμ του Ευρωπαϊκού Κοινοβουλίου.
<P>
Σαφώς, η επίτευξη όλων αυτών των στόχων θα εξαρτηθεί από την εξάπλωση των συγκεκριμένων τεχνολογιών, οι οποίες -όπως επεσήμανε η εισηγήτρια, την οποία συγχαίρω για τη σύνταξη μιας πολύς καλής έκθεσης- εξαρτώνται, μεταξύ άλλων, από την ύπαρξη δικτύου σταθμών διανομής υδρογόνου. Αυτοί οι σταθμοί πρέπει να αρχίσουν να λειτουργούν ταυτόχρονα σε όλα τα κράτη μέλη, προκειμένου κάθε ευρωπαίος καταναλωτής να μπορεί να έχει πρόσβαση σ' αυτούς. Ευελπιστώ ακόμη ότι οι κατασκευαστές οχημάτων θα ανταποκριθούν στην αυξανόμενη καταναλωτική ζήτηση για υδρογονοκίνητα οχήματα, ώστε να είναι δυνατή η εύρυθμη λειτουργία μιας κοινής αγοράς στον τομέα αυτόν.
<SPEAKER ID="051" NAME="Matthias Groote" AFFILIATION="PSE">
(DE) Κυρία Πρόεδρε, κύριε Επίτροπε, κυρία εισηγήτρια, κυρίες και κύριοι, πιστεύω ότι αυτό αποτελεί ένα καλό παράδειγμα του πώς η πολιτική μπορεί να αναλάβει δράση, καθώς η έγκριση τύπου επιτρέπει τη διάθεση υδρογονοκίνητων οχημάτων στο μέλλον, ακόμα και εάν η τεχνολογία αυτή καθαυτή δεν είναι ακόμη διαθέσιμη.
<P>
Μιλάμε για μείωση του CO2 που παράγεται από τα οχήματα, ιδίως τα φορτηγά. Αυτός μπορεί να είναι ένας τρόπος μείωσης των εκπομπών CO2, αλλά είναι σημαντικό -και ομιλώ ως μέλος της Επιτροπής Περιβάλλοντος, Δημόσιας Υγείας και Ασφάλειας των Τροφίμων, για την οποία υπήρξα σκιώδης εισηγητής- να παράγουμε υδρογόνο από ανανεώσιμες πηγές ενέργειας. Αυτό παρέχει επίσης τη δυνατότητα αποθήκευσης ενέργειας από ανανεώσιμες πηγές ενέργειας, την οποία μπορούμε στη συνέχεια να χρησιμοποιήσουμε στα οχήματα, και αυτό θα ήταν μια καλή κατεύθυνση για να κινηθούμε. Πρέπει να συνεχίσουμε να επικεντρωνόμαστε σ' αυτό στο μέλλον.
<P>
Ωστόσο, είναι επίσης σημαντική η δημιουργία υποδομών σταθμών διανομής. Διαπιστώνουμε, για παράδειγμα, ότι οι υποδομές για οχήματα συμπιεσμένου φυσικού αερίου εξακολουθούν να είναι πολύ αποσπασματικές. Τα οχήματα διατίθενται στην αγορά, αλλά οι πελάτες, οι οδηγοί, διστάζουν ακόμη να τα αγοράσουν γιατί η διαθεσιμότητα των καυσίμων δεν είναι εγγυημένη. Πρέπει να παραμείνουμε επικεντρωμένοι σ' αυτό το ζήτημα σε μελλοντικές συζητήσεις.
<SPEAKER ID="052" NAME="Bogusław Liberadzki" AFFILIATION="PSE">
(PL) Κυρία Πρόεδρε, θα χρησιμοποιήσω την ευκαιρία αυτή για να συγχαρώ την εισηγήτρια, καθώς και την Επιτροπή, για μια πρωτοβουλία που στοχεύει στην εξεύρεση νέων πηγών ενέργειας για τα οχήματα και πηγών από τις οποίες μπορεί να ληφθεί ενέργεια.
<P>
Υπάρχουν τρεις σημαντικοί στόχοι: πρώτον, η διαρκής απεξάρτησή μας από το πετρέλαιο. Ο δεύτερος στόχος σχετίζεται με τις εκπομπές CO2. Τέλος, ο τρίτος στόχος -που είναι σημαντικός- είναι η σταθεροποίηση και η μείωση των δαπανών της χρήσης οχημάτων για όσους τα χρησιμοποιούν.
<P>
Κατά την άποψή μου, το υπό συζήτηση έγγραφο καλύπτει τρεις τομείς, οι οποίοι είναι οι εξής: πρώτον, η επισήμανση των υδρογονοκίνητων οχημάτων, δεύτερον, οι απαιτήσεις για σταθμούς διανομής (οι χώροι που θα εγκατασταθούν και η εισαγωγή τους). Τέλος, ο τρίτος τομέας που θεωρώ σημαντικός είναι η ασφάλεια της λειτουργίας των υδρογονοκίνητων οχημάτων. Ο παρών κανονισμός θεσπίζει αρχικά ένα νομικό πλαίσιο που ορίζει πώς πρέπει να χρησιμοποιούμε αυτή την ενέργεια και δεύτερον παρέχει τις απαιτήσεις υποδομής, διασφαλίζοντας ότι πληρούνται οι βασικοί ex ante όροι για την ανάπτυξη της νέας τεχνολογίας.
<SPEAKER ID="053" NAME="Silvia-Adriana Ţicău" AFFILIATION="PSE">
(RO) Στον τομέα των μεταφορών, πρέπει να καταβάλλονται συνεχείς προσπάθειες για την καθιέρωση στην αγορά οχημάτων που λειτουργούν με εναλλακτικά καύσιμα, κάτι που συμβάλλει σημαντικά στη βελτίωση της ποιότητας του αέρα στο περιβάλλον των πόλεων.
<P>
Απαιτούνται κοινά πρότυπα για την έγκριση υδρογονοκίνητων κινητήρων προκειμένου να διασφαλιστεί η ασφαλής χρήση του υδρογόνου για την πρόωση των οχημάτων. " χρήση του υδρογόνου ως καυσίμου, είτε ως κυψέλες καυσίμου είτε σε κινητήρες εσωτερικής καύσης, δεν προκαλεί εκπομπές άνθρακα ή αέρια του θερμοκηπίου. " έγκριση τύπου των υδρογονοκίνητων μηχανοκίνητων οχημάτων βασίζεται στις προδιαγραφές και την ικανοποίηση των τεχνικών απαιτήσεων για τα κατασκευαστικά στοιχεία που βασίζονται στο υδρογόνο.
<P>
Λαμβάνοντας υπόψη τα χαρακτηριστικά του υδρογόνου, απαιτείται ειδική μεταχείριση των οχημάτων από τις υπηρεσίες διάσωσης. Τονίζω την ανάγκη να επενδύσουν τα κράτη μέλη στις απαιτούμενες υποδομές για την αποθήκευση και τη διανομή εναλλακτικών καυσίμων, χωρίς τις οποίες ο αριθμός των λιγότερο ρυπογόνων οχημάτων δεν μπορεί να αυξηθεί σημαντικά.
<SPEAKER ID="054" NAME="Bogusław Liberadzki" AFFILIATION="PSE">
(PL) Κυρία Πρόεδρε, επειδή προσπάθησα να είμαι εντός του χρονικού ορίου, συγκεκριμένα του ενός λεπτού, δεν μπόρεσα να αναφέρω ένα σημαντικό σημείο, το οποίο θα ήθελα να τονίσω ως πλεονέκτημα της λύσης. Αυτό το πλεονέκτημα είναι ότι διαθέτουμε μια προτεινόμενη λύση από πολύ νωρίς, κάτι που δημιουργεί συνθήκες εκσυγχρονισμού. Αυτό μπορεί επίσης να αποτελέσει κίνητρο για να αναζητήσουμε ακόμη περισσότερες τεχνολογίες, και γι' αυτόν τον λόγο θα ήθελα να αναγνωρίσω το έργο και του Επιτρόπου Verheugen και της Επιτροπής.
<SPEAKER ID="055" NAME="Günter Verheugen">
Αντιπρόεδρος της Επιτροπής. - (DE) Κυρία Πρόεδρε, κυρίες και κύριοι, χαίρομαι πολύ που σ' αυτόν τον διάλογο επιτεύχθηκε ευρεία συναίνεση σε πολλά σημεία: πρώτον, μια ευρεία συναίνεση ότι η τεχνολογία υδρογόνου αποτελεί έναν ενδιαφέροντα ενδεχόμενο τρόπο επίλυσης των ενεργειακών προβλημάτων μας· δεύτερον, συναίνεση ότι η τεχνολογία υδρογόνου αποτελεί μια δυνητικά ενδιαφέρουσα επιλογή για την οδική κυκλοφορία, και τρίτον, μια ιδιαίτερα ευρεία συναίνεση ότι, φυσικά, η τεχνολογία υδρογόνου γενικότερα έχει νόημα μόνο εάν η συνολική οικολογική επίδραση είναι θετική - δηλαδή, εάν το υδρογόνο παράγεται από καθαρές πηγές ενέργειας. Πρόκειται για ένα πολύ σημαντικό αποτέλεσμα.
<P>
Θα ήθελα επίσης να σας ενημερώσω ότι η Επιτροπή έχει δώσει ιδιαίτερη προσοχή στην ανάπτυξη της τεχνολογίας υδρογόνου στο 7ο πρόγραμμα πλαίσιο για την έρευνα. Οκτακόσια εκατομμύρια ευρώ έχουν διατεθεί για την έρευνα στον τομέα της τεχνολογίας υδρογόνου, και όχι μόνο για τα οχήματα, σε μια κοινή τεχνολογική πρωτοβουλία. Δεν θα ήθελα να δοθεί η εντύπωση ότι δαπανούμε 800 εκατομμύρια ευρώ για την έρευνα στο υδρογόνο μόνο ως τεχνολογία καυσίμου. Αυτό είναι μόνο ένα μέρος του προγράμματος· συνολικά το πρόγραμμα αφορά τον καθορισμό σαφών αρχών ως προς τον βαθμό στον οποίο το υδρογόνο μπορεί πραγματικά να συμβάλει δραστικά στη μείωση των εκπομπών CO2 της κοινωνίας μας.
<P>
Μαζί με τον Πρόεδρο του Κοινοβουλίου, τον κ. Pöttering, είχα την ευκαιρία να οδηγήσω ένα υδρογονοκίνητο όχημα για ένα ορισμένο διάστημα. " προσωπική μου εντύπωση ήταν ότι τα τεχνικά προβλήματα που σχετίζονται με τη χρήση υδρογόνου στα οχήματα έχουν ουσιαστικά επιλυθεί. " τεχνολογία είναι εκεί. Είναι κάτι εφικτό. Αυτό που απουσιάζει εντελώς -και έχει αναφερθεί ήδη αρκετές φορές- είναι οι υποδομές.
<P>
Φαντάζομαι ότι, μόλις αυτή η πρόταση γίνει δεκτή και ενθαρρυνθεί η βιομηχανία, θα πρέπει να ασχοληθούμε με το ζήτημα που έθιξε και ο κ. Bulfon στο πλαίσιο αυτής της συζήτησης. Πρόκειται για το ζήτημα του κατά πόσον ενδεχομένως αυτοί που διαχειρίζονται μεγάλους στόλους οχημάτων σε τοπικό κυρίως επίπεδο, όπως τα κοινοβούλια, περιλαμβανομένου του Ευρωπαϊκού Κοινοβουλίου, τα εθνικά κοινοβούλια, οι κυβερνήσεις και η Ευρωπαϊκή Επιτροπή, πρέπει να δώσουν το καλό παράδειγμα όσο το δυνατόν συντομότερα και, μέσω των πολιτικών τους για τις συμβάσεις, να διευκολύνουν τη διάθεση στην αγορά οχημάτων αυτού του τύπου. Προς το παρόν, αυτό είναι μόνο ένα ουτοπικό όνειρο, αλλά είναι κάτι το οποίο πρέπει να σκεφτούμε όταν έρθει η ώρα.
<P>
Επιτρέψτε μου να ευχαριστήσω και πάλι την εισηγήτρια για την πραγματικά εξαιρετική εργασία της, καθώς και όλους τους ομιλητές από τις ομάδες και τις επιτροπές, που κατέδειξαν ότι διαθέτουμε εδώ ένα κοινό όραμα για το πώς θα μπορούσε να διαμορφωθεί το μέλλον για τα οχήματα στην Ευρώπη.
<SPEAKER ID="056" NAME="Anja Weisgerber">
εισηγήτρια. - (DE) Κυρία Πρόεδρε, κυρίες και κύριοι, σας ευχαριστώ για τις πολύ ενδιαφέρουσες ομιλίες. Θα ήθελα επίσης να ευχαριστήσω τους σκιώδεις εισηγητές, την Επιτροπή, τους εκπροσώπους του Συμβουλίου και το προσωπικό για τη φανταστική συνεργασία τους, η οποία ήταν το κλειδί για την επίτευξη αυτής της πολιτικής ενότητας σε πρώτη ανάγνωση.
<P>
Όπως έχουμε διαπιστώσει, το υδρογόνο είναι μια τεχνολογία του μέλλοντος. Το υδρογόνο μπορεί να αποτελεί μέρος της απάντησης στις προκλήσεις της αλλαγής του κλίματος και στην ανάγκη μείωσης των εκπομπών. Αποτελεί μια καθαρή εναλλακτική λύση στα ορυκτά καύσιμα και η χρήση του υδρογόνου ως ενεργειακού φορέα -όπως αναφέρθηκε, είναι πράγματι ενεργειακός φορέας- είναι εξολοκλήρου βιώσιμη εάν παράγεται από ανανεώσιμες πηγές ενέργειας ή πυρηνική ενέργεια. Αυτή την κατεύθυνση πρέπει να ακολουθήσουμε τα επόμενα έτη.
<P>
Με συναρπάζει η ιδέα ενός πλήρως απαλλαγμένου από κινδύνους κύκλου υδρογόνου, όπου το υδρογόνο παράγεται τελικά από ανανεώσιμες πηγές ενέργειας και στη συνέχεια εξατμίζεται. Είναι πραγματικά συναρπαστικό. Υποστήριξα την τεχνολογία αυτή πολύ πριν συζητηθεί στο Ευρωπαϊκό Κοινοβούλιο, ενώ εργάστηκα εθελοντικά πολύ καιρό πάνω σ' αυτήν.
<P>
Σήμερα, δώσαμε στα πράγματα τη σωστή κατεύθυνση. Δημιουργήσαμε τις απαραίτητες προϋποθέσεις ώστε να μπορούμε τελικά να έχουμε ενιαίους κανονισμούς έγκρισης τύπου. Δείξαμε επίσης τον δρόμο για έναν διεθνή κανονισμό έγκρισης τύπου και ορίσαμε τη μελλοντική κατεύθυνση για την έρευνα και ανάπτυξη.
<P>
" τεχνολογία είναι ήδη εδώ, όπως είπε ορθά ο Επίτροπος Verheugen. Τώρα πρέπει να ασχοληθούμε με τα υπόλοιπα ζητήματα που σχετίζονται με τις υποδομές. Το ζήτημα της υποδομής σταθμών διανομής θα το χειριστεί μια εταιρική σύμπραξη δημόσιου και ιδιωτικού τομέα. Ίσως τότε διαπιστώσουμε ότι δεν απέχει πολύ η κυκλοφορία των υδρογονοκίνητων οχημάτων στους δρόμους, και όχι μόνο ως πρωτότυπα.
<P>
Σας ευχαριστώ πολύ για την καλή συνεργασία.
<SPEAKER ID="057" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί σήμερα.
<P>
Γραπτές δηλώσεις (άρθρο 142 του Κανονισμού)
<SPEAKER ID="058" NAME="Zita Pleštinská  " AFFILIATION="PPE-DE">
γραπτώς. - (SK) Τα αποθέματα πρώτων υλών για την παραγωγή των παραδοσιακών καυσίμων υδρογονανθράκων συνεχώς μειώνονται και, συνεπώς, το ζήτημα της έρευνας και ανάπτυξης νέων εναλλακτικών συστημάτων οδήγησης στη βιομηχανία μηχανοκίνητων οχημάτων είναι εξαιρετικά επείγον.
<P>
Το έβδομο πρόγραμμα πλαίσιο της ΕΕ διέθεσε 800 εκατομμύρια ευρώ για την έρευνα στην τεχνολογία υδρογόνου. Βάσει των ερευνών, το υδρογόνο φαίνεται να αποτελεί την ιδανική εναλλακτική λύση στα παραδοσιακά ορυκτά καύσιμα. " χρήση του υδρογόνου ως μελλοντικού καυσίμου των οχημάτων προσφέρει μια λύση που είναι εξαιρετικά ευνοϊκή για το περιβάλλον. Προκαλεί μηδενικές εκπομπές στοιχείων άνθρακα και αερίων του θερμοκηπίου. Τα πρώτα πρωτότυπα αυτοκίνητα έχουν ήδη ελεγχθεί επιτυχώς στον Ευρωπαϊκό Οικονομικό Χώρο.
<P>
Προκειμένου να μπορέσει η εσωτερική αγορά να λειτουργήσει και επίσης να παράσχει υψηλό βαθμό ασφάλειας όσον αφορά την προστασία του πληθυσμού και του περιβάλλοντος, είναι ανάγκη να θεσπιστούν ευρωπαϊκοί κανόνες για τον σχεδιασμό των υδρογονοκίνητων οχημάτων. Οι ενιαίοι κανόνες έγκρισης σε ολόκληρη την ΕΕ αποτελούν την ελάχιστη προϋπόθεση για την κυκλοφορία υδρογονοκίνητων οχημάτων στην αγορά. " επιτυχής καθιέρωση νέων τεχνολογιών εξαρτάται επίσης από την έγκαιρη κατασκευή κατάλληλου δικτύου σταθμών διανομής υδρογόνου.
<P>
Πιστεύω ότι η σημερινή συζήτηση θα αυξήσει την εμπιστοσύνη των ευρωπαίων καταναλωτών στη χρήση νέων τεχνολογιών από τη βιομηχανία μηχανοκίνητων οχημάτων και θα αυξήσει το ποσοστό των συγκεκριμένων οχημάτων στην ευρωπαϊκή αγορά.
<P>
Είμαι πεπεισμένη ότι μόνο μια καλά προετοιμασμένη από τεχνικής άποψης ΕΕ θα μπορέσει να αντιμετωπίσει επιτυχώς τον ανταγωνισμό με τις "ΠΑ, την Ιαπωνία και την Κορέα, όπου αναπτύσσεται σημαντική δραστηριότητα στον συγκεκριμένο τομέα. Στο πλαίσιο αυτό, θεωρώ την εν λόγω πρωτοβουλία πολύ θετική.
<P>
(" συνεδρίαση διακόπτεται στις 11 π.μ. και συνεχίζεται στις 11.30 π.μ.)

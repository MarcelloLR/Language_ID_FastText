<CHAPTER ID="016">
Μελλοντική συμφωνία για το Κοσσυφοπέδιο (συζήτηση) 
<SPEAKER ID="332" NAME="Πρόεδρος">
" ημερήσια διάταξη προβλέπει τις δηλώσεις του Συμβουλίου και της Επιτροπής σχετικά με τη μελλοντική συμφωνία για το Κοσσυφοπέδιο.
<SPEAKER ID="333" NAME="Manuel Lobo Antunes">
Προεδρεύων του Συμβουλίου. (PT) Κύριε Πρόεδρε, αξιότιμοι βουλευτές, μια σύντομη δήλωση για το Κοσσυφοπέδιο. Σημαντική πρόοδος έχει γίνει αναμφίβολα τα τελευταία χρόνια αναφορικά με τη σταθεροποίηση στα Δυτικά Βαλκάνια. Ωστόσο, παραμένει μία βασική πρόκληση για να εδραιωθεί αυτή η πρόοδος: η ολοκλήρωση της διαδικασίας για τον καθορισμό του μελλοντικού καθεστώτος του Κοσσυφοπεδίου και η εφαρμογή του αποτελέσματος με έναν στρατηγικό στόχο.
<P>
Αυτό που χρειάζεται είναι ένα επίκαιρο και βιώσιμο ψήφισμα που θέτει τις βάσεις για ένα δημοκρατικό και πολυεθνικό Κοσσυφοπέδιο, δεσμευμένο για τη θέσπιση του κράτους δικαίου και την προώθηση της περιφερειακής σταθερότητας και της ευρωπαϊκής προοπτικής της περιοχής. Ο καθορισμός του καθεστώτος του Κοσσυφοπεδίου είναι απαραίτητη προϋπόθεση για την εδραίωση της σταθερότητας στην περιοχή. " ΕΕ έχει επενδύσει πολλά στα Βαλκάνια τόσο από οικονομική όσο και από πολιτική άποψη, επομένως δεν έχουμε καμία επιθυμία να δούμε την περιοχή να αποσταθεροποιείται για άλλη μια φορά.
<P>
Καθώς είναι μια ευρωπαϊκή περιοχή, η Ευρωπαϊκή Ένωση πρέπει να είναι στην πρώτη γραμμή των προσπαθειών για την επίλυση των θεμάτων σχετικά με το Κοσσυφοπέδιο. Συνεπώς, πρέπει να εξευρεθεί γρήγορα λύση μέσω του Συμβουλίου Ασφαλείας των "νωμένων Εθνών. Το ισχύον καθεστώς δεν είναι βιώσιμο.
<P>
Σύμφωνα με τη δήλωση των Υπουργών Εξωτερικών της ΕΕ στο Λουξεμβούργο στις 18 Ιουνίου, το Συμβούλιο επιβεβαίωσε την υποστήριξή του στον ειδικό απεσταλμένο κ. Μάρτι Αχτισάαρι και επανέλαβε τη θέση του ότι η γενική πρότασή του συνιστά τη βάση για τη διευθέτηση του θέματος του καθεστώτος μέσω ενός νέου ψηφίσματος του Συμβουλίου Ασφαλείας των "νωμένων Εθνών.
<P>
" Ευρωπαϊκή Ένωση συνεχίζει να είναι απολύτως δεσμευμένη για τη διασφάλιση της έγκαιρης υιοθέτησης αυτού του ψηφίσματος από το Συμβούλιο Ασφαλείας των "νωμένων Εθνών, το οποίο θα χρησιμεύσει επίσης ως βάση για τη διεθνή παρουσία και την παρουσία της ΕΕ. " διατήρηση μιας κοινής θέσης από τα κράτη μέλη, εκτός από μια σταθερή και συνεπή προσέγγιση σχετικά με το Κοσσυφοπέδιο, θα είναι αποφασιστική για την επίτευξη αυτού του στόχου. Το Συμβούλιο επανέλαβε επίσης την πεποίθησή του ότι η επίλυση αυτού του θέματος είναι εντελώς μοναδική και δεν θεσπίζει κανένα προηγούμενο.
<P>
" ΕΕ συνεχίζει να είναι διαθέσιμη να διαδραματίσει έναν σημαντικό ρόλο στην εφαρμογή της λύσης για το μελλοντικό καθεστώς του Κοσσυφοπεδίου. Ο σχεδιασμός μας επιτόπου είναι ήδη σε εξέλιξη και έχει αναληφθεί στη βάση της καθολικής προσέγγισης που υιοθετήθηκε από το Συμβούλιο τον Δεκέμβριο του 2006, και με την προϋπόθεση ότι ένα νέο ψήφισμα που αναθέτει μια σαφή εντολή στην ΕΕ θα εγκριθεί από το Συμβούλιο Ασφαλείας των "νωμένων Εθνών.
<P>
Είμαστε αποφασισμένοι να διασφαλίσουμε την επιτυχή μετάβαση και για τον σκοπό αυτό εργαζόμαστε σε στενή συνεργασία με την Αποστολή των "νωμένων Εθνών στο Κοσσυφοπέδιο, η οποία έχει λάβει εγγυήσεις ότι θα διατηρήσει πλήρως τη λειτουργική της ισχύ μέχρι τη λήξη της εντολής της.
<SPEAKER ID="334" NAME="Olli Rehn">
Μέλος της Επιτροπής. (EN) Το μελλοντικό καθεστώς του Κοσσυφοπεδίου είναι το τελευταίο θέμα καθεστώτος που έχει απομείνει το οποίο προέκυψε από τη διάσπαση της Γιουγκοσλαβίας. Είναι ζωτικής σημασίας να κινηθεί το Συμβούλιο Ασφαλείας του Ο"Ε σε αυτό το στάδιο. Τα μέλη του Συμβουλίου Ασφαλείας πρέπει να αναλάβουν την ευθύνη τους για την επίλυση του καθεστώτος του Κοσσυφοπεδίου και να δημιουργήσουν ένα πολυμερές πλαίσιο παρέχοντας σε όλη την περιοχή ένα βιώσιμο αποτέλεσμα.
<P>
Καλώ τη Σερβία να διαδραματίσει έναν εποικοδομητικό ρόλο στην επόμενη φάση της διαδικασίας. Ζητώ από όλους τους εμπλεκομένους να μην επιδιώξουν μονομερείς δράσεις, είτε πρόκειται για δηλώσεις είτε για απειλές για άσκηση βέτο, οι οποίες μόνο θα έβλαπταν τα συμφέροντα όλων μας σε μια σταθερή περιοχή που μπορεί να γίνει πλήρες μέλος της Ευρωπαϊκής Ένωσης.
<P>
Τον Μάρτιο εγκρίνατε ένα ψήφισμα για το Κοσσυφοπέδιο εδώ στο Κοινοβούλιο. Κατά τη γνώμη μου, τα θεσμικά μας όργανα μοιράζονται πολλές κοινές θέσεις. Υποστηρίξατε την άποψη ότι η μόνη βιώσιμη διευθέτηση είναι αυτή που θα σέβεται όλες τις κοινότητες, θα συμβάλλει στην οικονομική ανάκαμψη του Κοσσυφοπεδίου και θα παρέχει διεθνή παρουσία για τη διασφάλιση των συμφερόντων όλων των εθνοτικών κοινοτήτων.
<P>
Τον Ιούνιο, το Συμβούλιο επιβεβαίωσε την υποστήριξη της ΕΕ για τον ειδικό απεσταλμένο του Ο"Ε Μάρτι Αχτισάαρι και την ολοκληρωμένη πρότασή του ως βάση για τη διευθέτηση του καθεστώτος του Κοσσυφοπεδίου και για ένα νέο ψήφισμα του Συμβουλίου Ασφαλείας του Ο"Ε.
<P>
Υποστηρίζουμε την πρόταση καθώς είναι ο καλύτερος δυνατός διαθέσιμος συμβιβασμός που μπορεί να διασφαλίσει ότι όλες οι κοινότητες θα έχουν μέλλον στο Κοσσυφοπέδιο εφόσον επικρατήσουν σταθερά η δημοκρατία και το κράτος δικαίου.
<P>
Τα βασικά στοιχεία αυτής της πρότασης είναι τα δομικά στοιχεία κάθε σύγχρονης κοινωνίας. Περιλαμβάνουν την προστασία των δικαιωμάτων των κοινοτήτων, την προστασία της πολιτιστικής και θρησκευτικής κληρονομιάς και βασικές συνταγματικές και ασφαλιστικές διατάξεις. Όλα αυτά είναι ζωτικής σημασίας για ένα δημοκρατικό και πολυεθνοτικό Κοσσυφοπέδιο.
<P>
Εν συντομία, πρέπει να κάνουμε τρία πράγματα τώρα. Πρώτον, πρέπει να διευθετήσουμε το καθεστώς του Κοσσυφοπεδίου χωρίς περιττή καθυστέρηση. Δεύτερον, πρέπει να διατηρήσουμε την ουσία της τρέχουσας πρότασης διευθέτησης και τρίτον, πρέπει να υποστηρίξουμε περαιτέρω τις ευρωπαϊκές φιλοδοξίες του Κοσσυφοπεδίου και την πρόοδό του προς την Ευρωπαϊκή Ένωση.
<P>
Ως Επίτροπος, έχω ήδη εγκαινιάσει πολλά μέσα στο πλαίσιο της διαδικασίας σταθεροποίησης και σύνδεσης. " Επιτροπή συμμετέχει σε έναν τακτικό διάλογο για τις μεταρρυθμίσεις. Παρέχουμε γενναιόδωρη βοήθεια. Παρακολουθούμε την πρόοδο βάσει της ευρωπαϊκής εταιρικής σχέσης και δρομολογήσαμε δραστηριότητες περιφερειακής συνεργασίας με το Κοσσυφοπέδιο.
<P>
" καθυστέρηση της διαδικασίας μόνο και μόνο για την καθυστέρηση είναι δυνητικά επικίνδυνη. Δεν θα καταφέρει να φέρει κοντά τις διαμετρικά αντίθετες θέσεις για το καθεστώς, αλλά θα μπορούσε να αυξήσει τον κίνδυνο αστάθειας στην περιοχή.
<P>
Ως εκ τούτου, πρέπει να δείξουμε στους Κοσοβάρους ότι υπάρχει κίνηση και ότι θα υπάρξει λύση. Δεν πρέπει να επιτρέψουμε στους οπαδούς της σκληρής γραμμής να πάρουν το πάνω χέρι. Τα Βαλκάνια και η Ευρώπη θα υποστούν τις συνέπειες μιας τέτοιας εξέλιξης.
<P>
Το Κοσσυφοπέδιο είναι πράγματι ένα βαθύτατα ευρωπαϊκό θέμα. Διακυβεύουμε πολλά για την επίτευξη βιώσιμης διευθέτησης. Όπως είπατε στο ψήφισμα του Μαρτίου, η εξεύρεση λύσης με βάση την πρόταση του κ. Αχτισάαρι είναι τεράστιας σημασίας για τη σταθερότητα και την περαιτέρω ανάπτυξη ολόκληρης της περιοχής. Τόσο η Σερβία όσο και το Κοσσυφοπέδιο θα γίνουν μέλη της ΕΕ, όπως οι γείτονές τους, καθώς το μέλλον των Δυτικών Βαλκανίων βρίσκεται στην ΕΕ.
<P>
Πράγματι, ούτε η Ρωσία ούτε οι "νωμένες Πολιτείες δεν επηρεάζονται τόσο άμεσα από αυτά που συμβαίνουν στα Βαλκάνια όσο οι Ευρωπαίοι. " Ευρώπη είναι εκείνη που θα πληρώσει το τίμημα αν αποτύχει η διαδικασία για το καθεστώς και, ως εκ τούτου, το καθεστώς του Κοσσυφοπεδίου δεν πρέπει να διευθετηθεί με μονομερείς δηλώσεις ή μονομερείς απειλές για άσκηση βέτο, αλλά με αποτελεσματική και υπεύθυνη πολυμερή προσέγγιση. Μια βιώσιμη διευθέτηση επιτυγχάνεται πράγματι με τον καλύτερο τρόπο με μια ελεγχόμενη και πολυμερή διαδικασία.
<P>
Επιτρέψτε μου να ολοκληρώσω επαναλαμβάνοντας ότι η καθυστέρηση της διαδικασίας για το καθεστώς μόνο για την καθυστέρηση δεν θα μας βγάλει πουθενά. Θα δημιουργήσει απλώς τον κίνδυνο αστάθειας στο Κοσσυφοπέδιο, θα παρατείνει την αγωνία στη Σερβία και θα καθυστερήσει την κίνηση της περιοχής προς την Ευρωπαϊκή Ένωση.
<P>
Συνεπώς, είναι καιρός η Ευρώπη, η ΕΕ και τα κράτη μέλη της να επιδείξουν πνεύμα ηγεσίας και να βοηθήσουν να επιτευχθεί μια βιώσιμη λύση στο Κοσσυφοπέδιο. Το χρωστάμε αυτό στο Κοσσυφοπέδιο. Το χρωστάμε στα Βαλκάνια και το χρωστάμε στην Ευρώπη.
<SPEAKER ID="335" NAME="Bernd Posselt">
εξ ονόματος της Ομάδας PPE-DE. - (DE) Κύριε Πρόεδρε, θα ήθελα να ευχαριστήσω τον Επίτροπο για τα σαφή του λόγια. Χθες υπογράμμισε και ο νέος Γενικός Γραμματέας του Ο"Ε ότι η διαρκής αποτυχία επίλυσης του ζητήματος του καθεστώτος συνιστά σοβαρό κίνδυνο για την ειρήνη. Εάν το Κοσσυφοπέδιο, που το 90% του πληθυσμού του είναι Αλβανοί, δεν πάρει τελικά αυτό που του αξίζει, δηλαδή ανεξαρτησία υπό διεθνή επιτήρηση, θα μπορούσε να σημειωθεί οικονομική αστάθεια και πολιτική αναταραχή. Είναι πια καιρός να ακολουθήσουμε μία ρεαλιστική γραμμή.
<P>
Το 75% του Σώματος τάχθηκε υπέρ του σχεδίου Αχτισάαρι. Καταστήσαμε σαφές ότι είμαστε υπέρ της ανεξαρτησίας υπό διεθνή έλεγχο. " Επιτροπή, τα περισσότερα κράτη μέλη, αλλά και οι "ΠΑ, υιοθέτησαν τη γραμμή αυτή. Έτσι, είναι πια καιρός να σταματήσουμε το μπλοκάρισμα στο Συμβούλιο Ασφαλείας. Δεν πρέπει να επιτρέψουμε πλέον στον ρωσικό και σερβικό εθνικισμό να καθυστερούν μία ειρηνική λύση που θα δώσει στους Σέρβους του Κοσσυφοπεδίου μεγάλα, διεθνώς εξασφαλισμένα δικαιώματα που είναι πολύ καλύτερα από αυτά που έχουν εθνοτικές μειονότητες σε άλλα ευρωπαϊκά κράτη.
<P>
Πρέπει τώρα να προωθήσουμε μία λύση, ιδίως επειδή η ζωτικής σημασίας αποστολή της ΕΕ χρειάζεται μία σταθερή διεθνή νομική βάση και ευρεία αποδοχή από τους Κοσοβάρους, προκειμένου να μην μας δουν ως δύναμη κατοχής. Ως εκ τούτου, είναι σημαντικό να προωθήσουμε και να επιτύχουμε μία πολιτική λύση, που έπρεπε να έχει δοθεί από καιρό.
<P>
Κύριε Πρόεδρε, θα ήθελα να διασαφηνίσω ότι δεν πρόκειται να επιτρέψουμε στη Δύση να πέσει στην παγίδα που συνίσταται στο να προβάλλει το σερβικό σύνταγμα εδαφικές απαιτήσεις από το Κοσσυφοπέδιο και οι Ρώσοι να λένε ότι θα ασκήσουν βέτο στα ψηφίσματα μέχρι να συμφωνήσει η Σερβία - πράγμα που είναι αδύνατο επειδή το σύνταγμα εγκρίθηκε με ένα αμφισβητούμενο δημοψήφισμα. Έτσι δημιουργείται ένα τεχνητό εμπόδιο που συνιστά σοβαρή απειλή για την ειρήνη.
<SPEAKER ID="336" NAME="Hannes Swoboda">
εξ ονόματος της Ομάδας PSE. - (DE) Κύριε Πρόεδρε, κυρίες και κύριοι, η συζήτηση δεν γίνεται τόσο γρήγορα όσο μπορεί να ήθελαν μερικοί. Διακρίνω τον κίνδυνο που ανέφερε ο Επίτροπος, τον βλέπω όμως και σαν μια ευκαιρία. Θα πρέπει να αξιοποιήσουμε αυτήν την ευκαιρία, αντί να βλέπουμε πάντα την αρνητική πλευρά. Τι θέλουμε; Θέλουμε να στείλουμε ένα μήνυμα στη Σερβία μέσω μιας συμφωνίας σταθεροποίησης και σύνδεσης και της μείωσης των περιορισμών στις θεωρήσεις διαβατηρίων -εφόσον η Σερβία συνεργαστεί με το ΔΠΔΓ- ότι η χώρα είναι ευπρόσδεκτη στην ΕΕ και θέλουμε να σταματήσει αυτό το μόνιμο σύμπλεγμα αυτοτιμωρίας και κατωτερότητας.
<P>
Δεύτερον, θέλουμε ένα νέο καθεστώς για το Κοσσυφοπέδιο βάσει της πρότασης ψηφίσματος του κ. Αχτισάαρι. Δεν θέλω να πω ότι δεν θα δεχόμασταν κάποιες αλλαγές, όμως αυτό απαιτεί συνομιλίες και οι εκπρόσωποι των Σέρβων και των Κοσοβάρων πρέπει να θέλουν να συζητήσουν μεταξύ τους. Δεν πιστεύω ότι θα συμφωνήσουν, θα πρέπει όμως τουλάχιστον να ξεκαθαρίσουν όσα σημεία είναι δυνατόν. Και οι δύο πλευρές πρέπει να ενεργήσουν με υπευθυνότητα γιατί θα πρέπει να συμβιώσουν μελλοντικά στην περιοχή, ειδικά αν θέλουν να ανήκουν στην Ευρώπη. Δεν υπάρχουν περιθώρια για διακύβευση της ειρήνης.
<P>
Συμφωνώ λοιπόν απόλυτα με τον Επίτροπο ότι δεν μπορούμε να αναβάλουμε τα πράγματα μόνο για χάρη της αναβολής, αντίθετα, πρέπει να χρησιμοποιήσουμε σωστά τον χρόνο μας. Χαίρομαι διότι ο πρωθυπουργός του Κοσσυφοπεδίου είπε πως δεν προτίθεται να λάβει μονόπλευρα μέτρα τους επόμενους μήνες. Αυτό είναι καλύτερο από τα λεγόμενα κάποιων ομιλητών εδώ στο Σώμα. Επίσης, χαίρομαι διότι μαθαίνω -αν είναι αλήθεια- ότι οι "ΠΑ δεν θα υποστηρίξουν καμία τέτοια ενέργεια, αφού το κύριο θύμα θα ήταν η ΕΕ. Απευθύνουμε έκκληση προς τη Ρωσία να εγκαταλείψει το βέτο της και το μπλοκάρισμα του ψηφίσματος. " Ρωσία δεν μπορεί να κερδίσει τίποτα για την Αμπχαζία και την Υπερδνειστερία που δεν το έχει ήδη κερδίσει με στρατιωτικά μέσα.
<P>
Τώρα προσπαθούμε να εξασφαλίσουμε μία ειρηνική μετάβαση. Είναι και προς το συμφέρον του Κοσσυφοπεδίου και της Αλβανίας να δεσμευτεί όσο γίνεται περισσότερο η Σερβία στο νέο καθεστώς και να στείλει η Ευρώπη ένα σαφές μήνυμα προς τη Σερβία. " Αλβανία και οι Αλβανοί του Κοσσυφοπεδίου δεν θα μπορούσαν να ζητήσουν περισσότερα.
<SPEAKER ID="337" NAME="Ignasi Guardans Cambó">
εξ ονόματος της Ομάδας ALDE. - (ES) Κύριε Πρόεδρε, δεν μπόρεσα να ακούσω την ομιλία του Επιτρόπου διότι είχα άλλες κοινοβουλευτικές υποχρεώσεις. Από όσα έχω ακούσει, ωστόσο, συμμερίζομαι απόλυτα την άποψη ότι, αφενός, ο χρόνος τελειώνει, αλλά ότι, ταυτόχρονα, δεν αισθανόμαστε την πίεση ότι αν δεν λάβουμε μία απόφαση σήμερα θα υπάρξει βίαιη σύγκρουση στο κατώφλι της Ευρώπης, που είναι αυτό που θέλουν να πιστέψουμε ορισμένοι. Από αυτή την άποψη, οι δηλώσεις του Πρωθυπουργού του Κοσσυφοπεδίου είναι πολύ ευπρόσδεκτες και πρέπει να αξιολογηθούν θετικά.
<P>
Καταρχάς, πιστεύω ότι πρέπει να γίνουν προσπάθειες να κατανοήσουμε τη θέση της Σερβίας και να στείλουμε ένα μήνυμα σεβασμού στη Σερβία, ένα μήνυμα σεβασμού για την ιστορία της, το παρόν και το μέλλον της. Είναι προφανές ότι πρέπει να απαιτήσουμε από τη Σερβία να συνεργαστεί στενά με το Δικαστήριο, αλλά είναι επίσης σαφές ότι ορισμένα μηνύματα από την ΕΕ διατρέχουν τον κίνδυνο να θεωρηθούν ως ενδείξεις έλλειψης σεβασμού στη Σερβία.
<P>
Δεύτερον, υπάρχει ένα θέμα που θέλω να δω να εξετάζεται, τουλάχιστον από την ΕΕ και από όλους τους φορείς που ενδιαφέρονται για το νομικό και πολιτικό μέλλον του Κοσσυφοπεδίου, και αυτό είναι η οικονομική κατάσταση του Κοσσυφοπεδίου.
<P>
Ακούγοντας ορισμένες ομιλίες, δικαιολογημένα μπορεί να σκεφτεί κανείς ότι μόνο μια διακήρυξη ανεξαρτησίας, μόνο ένα ψήφισμα του Ο"Ε που θα θεσπίζει το νομικό μέλλον του Κοσσυφοπεδίου, θα δημιουργήσει πλούτο στην Πρίστινα, θα παρέχει θέσεις εργασίας για χιλιάδες ανθρώπους σε μια περιοχή με πάνω από 50% ανεργία και θα δημιουργήσει το είδος της οικονομικής σταθερότητας που θα προσελκύσει επενδύσεις.
<P>
Αυτό δεν είναι αλήθεια. Αυτό που χρειάζεται είναι ένα οικονομικό σχέδιο για το Κοσσυφοπέδιο. Ένα Κοσσυφοπέδιο χωρίς οικονομική βιωσιμότητα, ερειπωμένο και με 70% ανεργία θα εξακολουθήσει να αποτελεί μια τραγωδία για όλους μας. Τώρα είναι η κατάλληλη στιγμή να το σκεφτούμε αυτό, τώρα είναι η στιγμή που μπορούμε να ασκήσουμε κάποια επιρροή, η οποία δεν πρέπει κατά την άποψή μου να εξαρτάται από αυτή την ανεξαρτησία· αντιθέτως, μπορούμε να βοηθήσουμε τις οικονομικές δομές του Κοσσυφοπεδίου, είτε δούμε ένα ανεξάρτητο Κοσσυφοπέδιο στο μέλλον είτε όχι. Αυτό είναι το καθήκον της ΕΕ, το οποίο δεν πιστεύω ότι εκπληρώνει.
<SPEAKER ID="338" NAME="Brian Crowley">
εξ ονόματος της Ομάδας UEN. - (EN) Θέλω να ευχαριστήσω τον Επίτροπο και τον Προεδρεύοντα του Συμβουλίου για τα σχόλιά τους.
<P>
Ο Μάρτιν Λούθερ Κινγκ είπε: "" ειρήνη δεν απαιτεί μόνο την απουσία της βίας, αλλά και την παρουσία της δικαιοσύνης". Αν σκεφτεί κανείς την τραγική ιστορία όλη της περιοχής των Βαλκανίων, μία από τις πτυχές που έλλειπε για πολύ καιρό ήταν αυτή η ιδέα της δικαιοσύνης. Δεν μπορεί να υπάρξει ειρήνη χωρίς δικαιοσύνη.
<P>
Με τις προτάσεις του Μάρτι Αχτισάαρι έχουμε την ευκαιρία να κάνουμε αυτό το μεγάλο βήμα, να κάνουμε αυτό το άλμα, για να βρούμε όχι μόνο την ειρήνη αλλά και τη δικαιοσύνη μέσα σ' αυτή. Σε έναν ιδανικό κόσμο θα έπρεπε να επαφίεται στους ίδιους τους ανθρώπους να επιλύσουν το πρόβλημα, αλλά δεν μπορούσαν να έχουν τη δυνατότητα τότε να συγκεντρωθούν και να βρουν τη λύση, συνεπώς έπρεπε να τους προταθεί μια λύση. Αυτή είναι η καλύτερη ευκαιρία μας να προσπαθήσουμε να βρούμε μια διαρκή και δίκαιη ειρηνική διευθέτηση μεταξύ των διαφορετικών παραδόσεων και των διαφορετικών λαών εκεί.
<P>
Είναι σημαντικό, όχι μόνο με την παρουσίαση μιας νέας ευκαιρίας στο Κοσσυφοπέδιο, να λάβουμε επίσης υπόψη τις ξεχωριστές και ιδιαίτερες ανησυχίες που έχει η Σερβία. Είναι σημαντικό να διεξάγουμε διάλογο όχι μόνο με το Κοσσυφοπέδιο αλλά και με τη Σερβία, ώστε να τους ενθαρρύνουμε να προχωρήσουν μπροστά και να βρουν μια νέα οδό στη διαδικασία οικοδόμησης ενός έθνους.
<P>
Επίσης, από την προσωπική μου εμπειρία στην Ιρλανδία, τα τελευταία 10 χρόνια, το βασικό στοιχείο σε ό,τι αφορά την επίλυση της σύγκρουσης και των διακρίσεων και του μίσους είναι ο διάλογος. Φέρτε τις πλευρές κοντά για να συζητήσουν, κρατήστε τις κοντά για να συνεχίσουν να συζητούν. Όσο αργό και δύσκολο και αν είναι αυτό, είναι ο μόνος τρόπος για την εξεύρεση της δίκαιης λύσης σε αυτό το πρόβλημα.
<SPEAKER ID="339" NAME="Joost Lagendijk">
εξ ονόματος της Ομάδας Verts/ALE. - (NL) Κύριε Πρόεδρε, κύριε Επίτροπε, κυρίες και κύριοι, οποιοσδήποτε έχει παρακολουθήσει στενά τις πρόσφατες δηλώσεις των εκπροσώπων της ΕΕ σχετικά με το Κοσσυφοπέδιο, και ιδιαίτερα σχετικά με τον ρόλο της ΕΕ στο μέλλον, είναι αναπόφευκτο να μπερδευτεί.
<P>
Φυσικά, όλοι προσπαθούν να ενώσουν τα διάφορα κομμάτια του παζλ στη Νέα Υόρκη: πώς μπορούμε να εξασφαλίσουμε ένα ψήφισμα από το Συμβούλιο Ασφαλείας. Με άλλα λόγια, πώς μπορούμε να αποτρέψουμε ένα ρωσικό βέτο; Ασφαλώς όλοι κάνουν ό, τι μπορούν για να διασφαλίσουν την ενότητα στην Ευρωπαϊκή Ένωση, και ασφαλώς παροτρύνουμε τους Κοσοβάρους να παραμείνουν ήρεμοι. Μέχρι στιγμής, όλα είναι ξεκάθαρα.
<P>
Ποιος, ωστόσο, θα είναι ο ακριβής ρόλος της ΕΕ στο άμεσο μέλλον, και πότε θα τον εκπληρώσει η ΕΕ; Μια τυχαία επιλογή από εφημερίδες τις τελευταίες μέρες μου λέει ότι, σύμφωνα με την κ. Cristina Gallach, εκπρόσωπο τύπου του κ. Σολάνα, η ΕΕ θα αναλάβει τις ευθύνες της και θα λάβει μία απόφαση σχετικά με το Κοσσυφοπέδιο αν η Ρωσία συνεχίσει να λέει "όχι". Με άλλα λόγια, ακόμη και αν δεν έχουμε ένα ψήφισμα, η Ευρωπαϊκή Ένωση θα αναλάβει δράση. Στις 10 Ιουλίου, ο κ. Σολάνα δήλωσε ότι είναι αδύνατο να στείλουμε μια αποστολή χωρίς εντολή, και γι' αυτό περιμένουμε ένα ψήφισμα. Σύμφωνα με έναν ανώνυμο διπλωμάτη της ΕΕ την ίδια μέρα, η ΕΕ ελπίζει ότι το νέο ψήφισμα του Ο"Ε θα επιτρέψει την αποστολή μιας εκτεταμένης αποστολής, ακόμη και αν το μέλλον της περιοχής παραμένει ασαφές. Δηλαδή, θα δοθεί μια εντολή, αλλά δεν υπάρχει λόγος να πούμε τίποτα ακόμη για ανεξαρτησία.
<P>
Κύριε Επίτροπε, κύριοι του Συμβουλίου, σας καλώ να μας πείτε επιτέλους τι πρέπει να περιλαμβάνει ένα ψήφισμα προκειμένου να παροτρύνει την ΕΕ να στείλει μια αποστολή στο Κοσσυφοπέδιο βραχυπρόθεσμα. Για την ακρίβεια, πότε θα συζητήσουμε την αποστολή αυτή; Αρχικά, υπήρχε η πρόθεση να γίνει αυτό τέσσερις μήνες μετά το ψήφισμα. Είναι η ΕΕ διατεθειμένη τώρα να στείλει μία αποστολή μολονότι δεν υπάρχει ακόμη κανένα νέο για ανεξαρτησία; Θα εκτιμούσα κάποια σαφήνεια σχετικά με αυτό το θέμα, την οποία οφείλετε τόσο σ' εμάς όσο και στους ψηφοφόρους.
<SPEAKER ID="340" NAME="Tobias Pflüger">
εξ ονόματος της Ομάδας GUE/NGL. - (DE) Κύριε Πρόεδρε, για να είμαστε απόλυτα ειλικρινείς, είναι ξεκάθαρο πως έχουμε φτάσει σε αδιέξοδο. Τόσο η Σερβία όσο και η Ρωσία δήλωσαν πως δεν πρόκειται να δεχτούν την επιβολή ανεξαρτησίας και στο μεταξύ ο κ. Μπους δήλωσε ότι θέλει να διακηρύξει το Κοσσυφοπέδιο μονομερώς την ανεξαρτησία του. Έτσι, η ΕΕ θα διαδραματίσει καίριο ρόλο στην παρούσα κατάσταση.
<P>
Υπάρχει όμως μια ολόκληρη σειρά πραγμάτων που δεν βοηθάνε, όπως τα σχόλια του κ. Barroso που παρομοίασε την ΕΕ με μία "αυτοκρατορία". Αυτό μπορεί να επιβεβαιώνεται από ορισμένα στοιχεία, αλλά δεν βοηθάει πολύ στην παρούσα κατάσταση. " ΕΕ ανήκει η ίδια στους ενδιαφερομένους και θέλει να γίνει το Κοσσυφοπέδιο τρόπον τινά ένα προτεκτοράτο της UNMIK. Είναι σαφές ότι το αρχικό σχέδιο Αχτισάαρι δεν θα πραγματοποιηθεί και όλοι πρέπει να το παραδεχτούν επιτέλους. Χρειάζεται μία διεθνώς έγκυρη λύση, και με τη συγκατάθεση της Σερβίας στην όλη δέσμη.
<P>
Εμείς εδώ στο Ευρωπαϊκό Κοινοβούλιο χρειαζόμαστε επειγόντως πληροφορίες για την προγραμματισμένη αποστολή ΚΕΠΠΑ στο Κοσσυφοπέδιο. Δεν έχουμε λάβει ακόμα τις πληροφορίες, και τις χρειαζόμαστε επειγόντως.
<SPEAKER ID="341" NAME="Sylwester Chruszcz" AFFILIATION="NI">
(PL) Κύριε Πρόεδρε, σήμερα συζητάμε για την εδαφική ακεραιότητα της Σερβίας και το μέλλον της περιοχής του Κοσσυφοπεδίου όπου καθημερινά παραβιάζονται τα θεμελιώδη δικαιώματα. Ο σερβικός πληθυσμός αντιμετωπίζει μια ανθρωπιστική κρίση, ενώ η κοινή χριστιανική κληρονομιά της Ευρώπης υφίσταται συστηματικές καταστροφές από ισλαμιστές τρομοκράτες. Εκπλήσσομαι από το πόσο συχνά τα γεγονότα και η παρούσα κατάσταση στο Κοσσυφοπέδιο παρουσιάζονται στη διεθνή κοινή γνώμη με έναν προκατειλημμένο τρόπο που είναι επιζήμιος για τους Σέρβους. Το άνευ προηγουμένου σχέδιο να παραχωρηθεί ανεξαρτησία στο Κοσσυφοπέδιο σημαίνει την καταστροφή της εδαφικής ακεραιότητας της Σερβίας και την περαιτέρω κλιμάκωση της κρίσης. " απόφασης απόσχισης του Κοσσυφοπεδίου από τη Σερβία απειλεί τη σταθερότητα σε όλη την ευρωπαϊκή ήπειρο, που μπορεί να έχει το αποτέλεσμα του ντόμινο σε πολλές άλλες περιοχές της ηπείρου με εθνικές διαμάχες.
<P>
Αυτό που με ανησυχεί είναι ότι οι αρχές της Ευρωπαϊκής Ένωσης επιθυμούν να πάρουν θέση σε αυτή τη βαλκανική σύγκρουση χωρίς να έχουν ούτε το δικαίωμα ούτε την εντολή να το κάνουν. Είναι σαφές ότι το μέλλον της Ευρώπης και του κόσμου πρέπει να αποφασίζεται από κυρίαρχα κράτη και λαούς σε διεθνή φόρα όπως ο Ο"Ε. Για αυτό τον λόγο, ευχαριστώ επίσης τη Ρωσία και τις χώρες εκείνες στο Συμβούλιο Ασφαλείας των "νωμένων Εθνών που αντιτίθενται στη μετατόπιση των συνόρων στην Ευρώπη. Σας ευχαριστώ.
<SPEAKER ID="342" NAME="Árpád Duka-Zólyomi" AFFILIATION="PPE-DE">
(SK) " διεθνής κοινότητα είναι αντιμέτωπη με ένα εξαιρετικά σημαντικό καθήκον. Μια απόφαση πρέπει να ληφθεί σχετικά με το μέλλον του Κοσσυφοπεδίου και τη συνύπαρξη των διαφορετικών κοινοτήτων στην περιοχή, βασισμένη στις αρχές της ισότητας. Τα οχτώ χρόνια σταθεροποίησης και η αναζήτηση της πιο ενδεδειγμένης λύσης έχουν οδηγήσει στη γενική πρόταση του κ. Αχτισάαρι, η οποία προσφέρει μια ευκαιρία για ένα ειρηνικό μέλλον στο Κοσσυφοπέδιο.
<P>
Αυτό, ωστόσο, απαιτεί μια ενωμένη στάση από όλη την Ένωση. " παρεμπόδιση της λύσης θα μπορούσε να δημιουργήσει επικίνδυνες εντάσεις, ακόμη και εχθροπραξίες, στην περιοχή, κάτι που κανείς δεν επιθυμεί. Έχουμε απόλυτη επίγνωση του γεγονότος ότι η ελεγχόμενη αυτονομία του Κοσσυφοπεδίου με μια μόνιμη διεθνή παρουσία μπορεί να θεσπιστεί μόνο με μια τελική απόφαση του Συμβουλίου Ασφαλείας των "νωμένων Εθνών. " αντιδραστική στάση της Σερβίας, που υποστηρίζεται πεισματικά από τη Ρωσική Ομοσπονδία, δεν πρέπει να διαβρώσει την αποφασιστικότητά μας. Στη δεδομένη κατάσταση, πρέπει να ενεργούμε πάντα στη βάση μιας λογικής αξιολόγησης των αιτιών αυτού του περίπλοκου προβλήματος, που πάνε οχτώ χρόνια πίσω, στην εποχή που οι διεθνείς δυνάμεις ανέλαβαν τη διοίκηση αυτής της περιοχής μετά τα αιματηρά γεγονότα εκεί.
<P>
Αυτή η συγκεκριμένη κατάσταση και οι επακόλουθες εξελίξεις έχουν δείξει ότι η ενσωμάτωση του Κοσσυφοπεδίου στη Σερβία δεν είναι ρεαλιστική. " Σερβία έχει χάσει de facto τα δικαιώματά της σε αυτή την περιοχή. Παρά τις ανησυχίες ορισμένων ευρωπαίων πολιτικών και κρατών μελών της Ένωσης, για παράδειγμα, της Σλοβακικής Δημοκρατίας, όπου έχει αναπτυχθεί μια σχιζοφρενική κατάσταση σε σχέση με το πρόβλημα του Κοσσυφοπεδίου, είμαι πεπεισμένος ότι αυτή η λύση δεν θα αποτελέσει προηγούμενο για άλλες χώρες. " αρχική κατάσταση στο Κοσσυφοπέδιο ήταν ιδιαίτερη και καθόλου συνηθισμένη. Ένα πολύ σημαντικό στοιχείο σταθερότητας σε αυτή την περιοχή είναι η δημιουργία μιας κοινότητας ίσων πολιτών, με την παραχώρηση ενός νομικού συστήματος στις μειονοτικές κοινότητες που θα τους επέτρεπε να διατηρήσουν και να αναπτύξουν την ταυτότητά τους. Στην περίπτωση της σερβικής κοινότητας, αυτό σημαίνει εκτεταμένη αυτονομία.
<P>
Είναι σημαντικό να επισπευσθεί η διαδικασία λήψης απόφασης στον Ο"Ε. Μόνο η σταθερότητα και η ειρήνη σε αυτή την περιοχή μπορεί να διασφαλίσει την προοπτική των Βαλκανίων, και συγκεκριμένα της Σερβίας και του Κοσσυφοπεδίου να γίνουν μέρος της ευρωπαϊκής κοινότητας.
<SPEAKER ID="343" NAME="Jan Marinus Wiersma" AFFILIATION="PSE">
(NL) Κύριε Πρόεδρε, προσυπογράφω τα όσα είπε ο κ. Swoboda πριν από μένα. Πιστεύω ότι η καθυστέρηση που έχει συμφωνηθεί με το Συμβούλιο Ασφαλείας προσφέρει πεδίο δράσης για άλλη μία διεξοδική προσπάθεια προκειμένου να επιτευχθεί συμφωνία στο πλαίσιο του Συμβουλίου Ασφαλείας. Στην πραγματικότητα, μια συμφωνία όπως αυτή είναι η βάση όλων: της ενότητας στο πλαίσιο της Ευρωπαϊκής Ένωσης, των μελλοντικών επιχειρήσεων της ΕΕ στο Κοσσυφοπέδιο, αλλά επίσης της διατήρησης της ενότητας της περιοχής της πρώην Γιουγκοσλαβίας.
<P>
Από αυτή την άποψη, είναι επίσης σημαντικό να δείξουμε στους Σέρβους -μολονότι υποστηρίζουμε τις προτάσεις του κ. Αχτισάαρι, διότι αποτελούν τη ραχοκοκαλιά αυτού που θέλουμε να επιτύχει το Κοσσυφοπέδιο- ότι είμαστε πρόθυμοι να κάνουμε άλλη μια σοβαρή προσπάθεια να καθίσουμε και να μιλήσουμε μαζί τους γι' αυτό που μπορούν ακόμη ν' αλλάξουν, για το είδος των παραχωρήσεων που είναι ακόμη δυνατές. Δεν πρέπει να αγνοήσουμε τη νέα σερβική κυβέρνηση, διότι είναι σημαντικό, όπως και πριν, να διατηρήσουμε καλές σχέσεις με αυτή τη χώρα.
<P>
Ενώ είμαι ευχαριστημένος που, τις τελευταίες λίγες εβδομάδες, ο Επίτροπος Rehn έχει επιτελέσει καλή πρόοδο στις επαφές, τις σχέσεις και τις διαπραγματεύσεις με την νέα κυβέρνηση, είναι σημαντικό να μην συγχέουμε την πρόοδο στις σχέσεις με τη Σερβία με το θέμα του Κοσσυφοπεδίου. Συνοπτικά, απαιτείται μία διεξοδική προσπάθεια προκειμένου να επιτευχθεί ακόμη και τώρα συναίνεση, και ίσως τελικά να καταλήξουμε σε μια υγιή συμφωνία ότι διαφωνούμε με τους σέρβους εταίρους μας στην περιοχή.
<SPEAKER ID="344" NAME="Erik Meijer" AFFILIATION="GUE/NGL">
(NL) Κύριε Πρόεδρε, ήδη από το φθινόπωρο του 2006, ήταν προφανές ότι η έκθεση Αχτισάαρι θα προωθούσε την ανεξαρτησία, με ειδικά μέτρα για την προστασία της σερβικής μειονότητας και άλλων μειονοτήτων. Κατέστη επίσης σαφές ότι η Σερβία θα αρνιόταν να το δεχτεί αυτό, και υπολόγιζε σε ένα ρωσικό βέτο στο Συμβούλιο Ασφαλείας των "νωμένων Εθνών.
<P>
Έκτοτε, έχει τεθεί το ερώτημα αν αυτό το βέτο θα οδηγήσει σε μια μονομερή αναγνώριση του Κοσσυφοπεδίου ως κράτος από άλλα κράτη, συμπεριλαμβανομένων των "νωμένων Πολιτειών και των κρατών μελών της ΕΕ. Αυτό είναι το επίμαχο μοντέλο μέσω του οποίου, το 1992, αναγνωρίστηκε η ανεξαρτησία της Σλοβενίας και της Κροατίας από τη Γερμανία πριν από οποιαδήποτε ευρωπαϊκή ή διεθνή απόφαση.
<P>
Υποθέτετε ότι, αν είναι αναγκαίο, αυτό το μοντέλο θα χρησιμοποιηθεί για άλλη μια φορά; Θα μπορούσε να αποτραπεί η εφαρμογή του αμφισβητήσιμου μοντέλου αν η περιοχή Μιτροβίτσα βόρεια του Κοσσυφοπεδίου, όπου είναι συγκεντρωμένος ο σερβικός πληθυσμός του Κοσσυφοπεδίου επιστρεφόταν στη Σερβία; Σε αυτή την περίπτωση, θα ήταν ακόμη ζητούμενο η ευλογία της Σερβίας και της Ρωσικής Ομοσπονδίας;
<SPEAKER ID="345" NAME="Doris Pack" AFFILIATION="PPE-DE">
(DE) Κύριε Πρόεδρε, κυρίες και κύριοι, πραγματικά πιστεύαμε ότι τώρα το Κοσσυφοπέδιο θα έπαυε να είναι διεθνές ζήτημα και ότι οι πολιτικοί θα κατάφερναν να αναλάβουν οι ίδιοι την ευθύνη.
<P>
Δυστυχώς όμως η κληρονομιά του προέδρου Μιλόσεβιτς ζει και μετά από τον θάνατό του και είναι μεγάλο βάρος για τη δημοκρατική κυβέρνηση της Σερβίας. Το 1996 είχα διαδηλώσει στο Βελιγράδι μαζί με μέλη της σημερινής κυβέρνησης κατά του Μιλόσεβιτς και τίποτα δεν θα ήθελα περισσότερο από το να είναι αυτή η κυβέρνηση που θα οδηγήσει τη Σερβία στην ΕΕ. Βίωσα όμως και το απαρτχάιντ που επέβαλε ο Μιλόσεβιτς στο Κοσσυφοπέδιο από το 1989 μέχρι την επέμβαση του ΝΑΤΟ. Λυπάμαι διότι στις συζητήσεις στη Σερβία εξακολουθεί να υπεισέρχεται υπερβολικά ο εθνικισμός. Εάν το Βελιγράδι ενδιαφερόταν πραγματικά για την ποιότητα ζωής των Σέρβων του Κοσσυφοπεδίου και όχι για την απώλεια εδαφών, τότε θα ενέκρινε το σχέδιο Αχτισάαρι, το οποίο δίνει στους Σέρβους του Κοσσυφοπεδίου ένα μέτρο αυτοδιάθεσης που άλλες μειονότητες στη Σερβία και στα Βαλκάνια μπορούν μόνο να το ονειρεύονται.
<P>
Εάν φύγει τώρα η UNMIK και δεν μπορέσουμε να καλύψουμε το κενό που θα δημιουργήσει η απουσία ψηφίσματος του Συμβουλίου Ασφαλείας, θα αντιμετωπίσουμε ένα αδιέξοδο. Κύριε Επίτροπε, δεν δώσατε καμία απάντηση σε αυτό. Όπως τόσο συχνά στο παρελθόν, φαίνεται πως η Ευρώπη δεν θέλει τώρα να αναλάβει την απαραίτητη δράση στα Βαλκάνια.
<P>
Αυτή η αναποφασιστικότητα είναι μείζον πρόβλημα και θα προξενήσει μεγάλες δυσκολίες. Δεν είναι προς το συμφέρον μας να συνεχίζουμε να αναβάλλουμε για κάποια άλλη μέρα το θέμα του Κοσσυφοπεδίου. Οι παράπλευρες απώλειες θα είναι τεράστιες αν δεν αναλάβουμε δράση.
<P>
Όπως πολλά άλλα κράτη, η Ρωσία ήταν στην Ομάδα Επαφής. Έτσι, η Ρωσία γνωρίζει πολύ καλά ότι δεν έγιναν συνομιλίες μεταξύ Βελιγραδίου και Πρίστινα. Δεν είναι ρεαλιστικό το αίτημα για διαπραγματεύσεις τώρα, μετά από την απόρριψη του σχεδίου Αχτισάαρι και την άρνηση έγκρισης ψηφίσματος του Συμβουλίου Ασφαλείας. Έτσι, ζητώ από το Σώμα να ακολουθήσει τον Επίτροπο και να κάνει ό,τι είναι δυνατό για να εξυπηρετήσει τα συμφέροντα της Ρωσίας, που δεν έχουν σχέση με το Κοσσυφοπέδιο ή τη Σερβία, προκειμένου να μπορεί να λυθεί το θέμα.
<SPEAKER ID="346" NAME="Csaba Sándor Tabajdi" AFFILIATION="PSE">
(HU) Μια διευθέτηση που ανταμείβει τους Αλβανούς και επιφυλάσσει μόνο τιμωρία για τους Σέρβους δεν θα είναι διαρκής. " ΕΕ είναι πιασμένη σε μια παγίδα, όμηρος των κακών αμερικανορωσικών σχέσεων, όμηρος της αυξανόμενης πολιτικής δύναμης της Ρωσίας. Δεν μπορούμε να ενδώσουμε στον εκβιασμό της Ρωσίας, αλλά χωρίς τη Ρωσία δεν υπάρχει καμία καλή ή διαρκής λύση. Δεν μπορούμε να ενδώσουμε ούτε στον αλβανικό εκβιασμό, επειδή χωρίς τη βοήθεια της ΕΕ, το Κοσσυφοπέδιο δεν είναι βιώσιμο ως ανεξάρτητο κράτος.
<P>
" Σερβία έχασε την αξιοπιστία της τις τελευταίες δεκαετίες, έχασε το Κοσσυφοπέδιο εξαιτίας των δράσεών της κατά των Αλβανών του Κοσσυφοπεδίου, και ως αποτέλεσμα, η ανεξαρτησία του Κοσσυφοπεδίου είναι αναπόφευκτη. Αυτό το θέμα πρέπει να συζητηθεί περισσότερο, ωστόσο· μονόπλευρα βήματα πρέπει να αποφευχθούν με κάθε κόστος. Το σχέδιο Αχτισάαρι είναι καλό εν μέρει, αλλά ανεπαρκές. Το τμήμα του για τις μειονότητες είναι καλό, και το ίδιο η εδαφική αυτονομία, αλλά ταυτόχρονα, όλη η Ευρώπη είναι υπόλογη επειδή για δεκαετίες απέτυχε να διευκρινίσει ζητήματα εθνικής αυτοδιάθεσης και εδαφικής αυτονομίας. Αυτά πρέπει να ξεκαθαριστούν.
<SPEAKER ID="347" NAME="Manuel Lobo Antunes">
Προεδρεύων του Συμβουλίου. (PT) Κύριε Πρόεδρε, επιτρέψτε μου καταρχάς να χαιρετίσω τον κ. Rehn, καθώς δεν είχα την ευκαιρία να το κάνω κατά την πρώτη ομιλία μου και θέλω να το κάνω τώρα.
<P>
Θέλω να κάνω τέσσερις ή πέντε σύντομες παρατηρήσεις. " πρώτη είναι να επιβεβαιώσω αυτό που είπα στην πρώτη μου παρέμβαση: ότι απλά η διατήρηση του status quo στο Κοσσυφοπέδιο δεν είναι βιώσιμη· πρέπει να σημειώσουμε πρόοδο. Είμαστε πεπεισμένοι ότι η διατήρηση του status quo θα ήταν ένα τεράστιο λάθος για το οποίο θα πληρώναμε ένα υψηλό τίμημα.
<P>
Δεύτερον, όπως έχουν πει ήδη αρκετοί αξιότιμοι βουλευτές εδώ, είναι βασικό να διατηρήσει η Ευρωπαϊκή Ένωση μια ενωμένη στάση· δηλαδή, τα κράτη μέλη πρέπει να μείνουν ενωμένα στο θέμα του Κοσσυφοπεδίου. Απευθύναμε αυτή την έκκληση επανειλημμένα ως κράτος μέλος και τώρα, κατά τη διάρκεια της Προεδρίας μας, φυσικά την ενισχύουμε. Δεν έχουμε καμία επιθυμία να δούμε ξανά την ΕΕ διαιρεμένη, ιδιαίτερα για ένα σημαντικό θέμα το οποίο, επιπλέον, είναι σε ευρωπαϊκό έδαφος. Για τον λόγο αυτό απευθύναμε πάντα έκκληση στην ΕΕ και στα κράτη μέλη της να παραμείνουν ενωμένα στην αναζήτηση μιας λύσης στο αδιέξοδο του Κοσσυφοπεδίου.
<P>
Τρίτον, πιστεύουμε ότι πρέπει να συνεχίσουμε να καταβάλλουμε κάθε προσπάθεια στο διπλωματικό επίπεδο με το Συμβούλιο Ασφαλείας των "νωμένων Εθνών προς την επίτευξη ενός νέου ψηφίσματος του Συμβουλίου Ασφαλείας για το Κοσσυφοπέδιο. Αυτό το ψήφισμα, όπως έχω πει, χρησιμεύει ως βάση για την παρουσία της διεθνούς κοινότητας και της Ευρωπαϊκής Ένωσης στο Κοσσυφοπέδιο. Πρέπει να εντείνουμε τις προσπάθειές μας, και, στο πεδίο των αρμοδιοτήτων της, η Προεδρία θα συνεχίσει να αναζητά ενεργά συμφωνία στο Συμβούλιο Ασφαλείας σχετικά με αυτό το νέο ψήφισμα.
<P>
Τέλος, βλέπουμε πολύ καθαρά ότι πρέπει να προσφέρουμε στις χώρες των Δυτικών Βαλκανίων, και στη Σερβία ιδιαίτερα, μια αληθινή ευρωπαϊκή προοπτική, καθώς η Σερβία πληροί όλα τα απαιτούμενα κριτήρια και τις προϋποθέσεις για αυτή την ευρωπαϊκή προοπτική. Χαιρόμαστε για την απόφαση να αρχίσουν εκ νέου οι διαπραγματεύσεις με τη Σερβία για μια Συμφωνία Σταθεροποίησης και Σύνδεσης με την ΕΕ. Φρονούμε ότι αυτό είναι ένα σημαντικό βήμα. " διασφάλιση της ευρωπαϊκής προοπτικής της Σερβίας είναι ζωτικής σημασίας διότι αποτελεί έναν βασικό παράγοντα σταθερότητας για όλη την περιοχή των Βαλκανίων.
<SPEAKER ID="348" NAME="Olli Rehn">
Μέλος της Επιτροπής. (EN) Θα ξεκινήσω με τη Σερβία. " Σερβία έχει μια απτή ευρωπαϊκή προοπτική, με τελικό στόχο να γίνει μέλος της ΕΕ μόλις εκπληρώσει όλους τους όρους της ένταξης στην ΕΕ. Αυτό είναι το σημείο εκκίνησής μας στις σχέσεις μας με τη Σερβία.
<P>
Μετά τον σχηματισμό της νέας δημοκρατικής κυβέρνησης -η οποία είναι προσανατολισμένη προς την Ευρώπη και τη μεταρρύθμιση- και αφού αυτή η νέα κυβέρνηση ανέλαβε μια σαφή δέσμευση για συνεργασία με το ΔΠΔΓ και έθεσε σε εφαρμογή αποτελεσματικές και πρακτικές δράσεις για να ανταποκριθεί σε αυτή τη δέσμευση, καταφέραμε να συνεχίσουμε τις συνομιλίες για τη Συμφωνία Σταθεροποίησης και Σύνδεσης (ΣΣΣ) με τη Σερβία πριν από έναν μήνα. Αξίζει να θυμίσουμε ότι η Συμφωνία Σταθεροποίησης και Σύνδεσης, πέρα από το γεγονός ότι είναι μια σημαντική συμφωνία, ειδικά στις οικονομικές και εμπορικές σχέσεις, αποτελεί επίσης την πύλη, τον ενδιάμεσο σταθμό προς το καθεστώς υποψήφιου κράτους μέλους της Ευρωπαϊκής Ένωσης. Το έχω επαναλάβει αυτό πολλές φορές στη σερβική δημόσια συζήτηση και θα συνεχίσω να το κάνω και θα αποδείξω ότι η Σερβία έχει ευρωπαϊκό μέλλον, εφόσον αυτή η χώρα είναι διατεθειμένη να εκπληρώσει τους όρους που απαιτεί αυτό το μέλλον.
<P>
Δεν μπορούμε να περιμένουμε ότι θα γίνει ανταλλαγή για παραχωρήσεις στο Κοσσυφοπέδιο λόγω της ευρωπαϊκής πορείας της Σερβίας, αλλά μπορούμε να περιμένουμε ότι η πολιτική συζήτηση στη Σερβία θα κινηθεί επιτέλους από το εθνικιστικό παρελθόν προς ένα ευρωπαϊκό μέλλον. Αυτό που μπορούμε να περιμένουμε είναι ότι, αν πραγματοποιηθούν περαιτέρω συνομιλίες για μια περιορισμένη χρονική περίοδο, τότε η Σερβία θα πρέπει να επιδείξει μια εποικοδομητική στάση και μια ρεαλιστική προσέγγιση σε αυτές τις συνομιλίες, αντί να επαναλαμβάνει τις ίδιες προκαθορισμένες φράσεις που ακούμε τα τελευταία δύο χρόνια.
<P>
" δεύτερη παρατήρησή μου είναι ότι θα χρειαστεί στο Κοσσυφοπέδιο διεθνής εποπτεία που θα καλύπτει τόσο θέματα πολιτικής όσο και ασφάλειας για αρκετό διάστημα. Ο σκοπός της πρέπει να είναι σαφής: να εποπτεύει την εφαρμογή μιας συμφωνίας για το καθεστώς που θα διασφαλίζει τα δικαιώματα όλων των κοινοτήτων και την αειφόρο ανάπτυξη του Κοσσυφοπεδίου. Γι' αυτό χρειαζόμαστε ένα ψήφισμα από το Συμβούλιο Ασφαλείας των "νωμένων Εθνών. Ειλικρινά, είναι δύσκολο να λειτουργήσουμε υπό συνθήκες πολιτικής αβεβαιότητας ενόσω συνεχίζεται η διαδικασία στο Συμβούλιο Ασφαλείας των "νωμένων Εθνών.
<P>
Έχουμε κάθε δικαίωμα να περιμένουμε ότι όλα τα Μόνιμα Μέλη του Συμβουλίου Ασφαλείας του Ο"Ε θα συνειδητοποιήσουν την ευθύνη τους για τη μελλοντική ασφάλεια και σταθερότητα της Ευρώπης. Έχουμε κάθε δικαίωμα να περιμένουμε ότι όλα τα μέλη στο Συμβούλιο Ασφαλείας θα συνειδητοποιήσουν τη μεγάλη ευθύνη που έχουν.
<P>
Στην Επιτροπή, εργαζόμαστε σκληρά για να διασφαλίσουμε ότι η ΕΕ θα είναι έτοιμη να αναπτύξει μη στρατιωτικές αποστολές για την εποπτεία της εφαρμογής της συμφωνίας για το καθεστώς. Θα είναι μια διαφορετική αποστολή από αυτή της UNMIK και χρειαζόμαστε μια στέρεη νομική βάση υπό τη μορφή ψηφίσματος του Συμβουλίου Ασφαλείας του Ο"Ε για να διασφαλιστεί η επιτυχία αυτής της αποστολής.
<P>
Τέλος, το Κοσσυφοπέδιο και η διαδικασία για το καθεστώς του Κοσσυφοπεδίου, γενικά, δείχνουν πόσο χρειαζόμαστε τους καλύτερους μηχανισμούς καθοδήγησης και συντονισμού που θα πρέπει να προβλέπει τελικά η μεταρρυθμιστική Συνθήκη. Είναι πράγματι καιρός να δημιουργήσουμε πιο αποτελεσματικά και αποδοτικά μέσα για την εδραίωση της κοινής εξωτερικής πολιτικής και πολιτικής ασφάλειας της ΕΕ.
<SPEAKER ID="349" NAME="Πρόεδρος">
" συζήτηση έληξε.
<P>
Γραπτή δήλωση (Άρθρο 142 του Κανονισμού)
<SPEAKER ID="350" NAME="Alexander Stubb " AFFILIATION="PPE-DE">
γραπτώς. - (EN) Το ζήτημα του μέλλοντος του Κοσσυφοπεδίου αποτελεί μέρος του απόηχου των τρομερών πολέμων στα Βαλκάνια. Μιλάμε για μια περιοχή στην καρδιά της Ευρώπης. " καθυστέρηση επίλυσης αυτού του ζητήματος δεν είναι επιλογή.
<P>
Επαναλαμβάνοντας τα λόγια του Προέδρου Αχτισάαρι, ο οποίος διηύθυνε διαπραγματεύσεις 14 μηνών μεταξύ των Σέρβων και των Κοσοβάρων, "μια λύση δεν θα είναι μόνο προς όφελος των ανθρώπων στο Κοσσυφοπέδιο, αλλά θα είναι και ζωτικής σημασίας για την περιφερειακή ειρήνη και σταθερότητα".
<P>
Είναι δύσκολο να διαφωνήσει κανείς. Τον περασμένο Μάρτιο ο κ. Αχτισάαρι κατέληξε ότι δεν υπήρχε βάση για συμφωνία μεταξύ των μερών. Αργότερα, πρότεινε ανεξαρτησία για το Κοσσυφοπέδιο.
<P>
Το σχέδιο έχει ευρεία διεθνή υποστήριξη. Είναι καιρός να κοιτάξουμε μπροστά χωρίς, φυσικά, να ξεχνάμε τα δικαιώματα της σερβικής μειονότητας στο Κοσσυφοπέδιο.
<P>
" Σλοβενία ήταν το πρώτο από τα κράτη της πρώην Γιουγκοσλαβίας που προσχώρησε στην ΕΕ. " Μακεδονία είναι υποψήφιο κράτος μέλος. Τα υπόλοιπα περιμένουν στη σειρά.
<P>
Ας ελπίσουμε ότι όλα θα καταλήξουν να είναι μέλη και τα παλιά σύνορα θα χάσουν τη σημασία τους. Ορισμένες φορές τα σύνορα πρέπει πρώτα να χαράσσονται για να τα σβήνουμε. Αυτό φαίνεται να ισχύει για το Κοσσυφοπέδιο.
<P>
Σύμφωνα με τον Επίτροπο Rehn, η Επιτροπή υποστηρίζει το σχέδιο του Προέδρου Αχτισάαρι. Πιστεύω ότι το ίδιο πρέπει να κάνουμε κι εμείς.

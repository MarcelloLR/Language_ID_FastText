<CHAPTER ID="014">
Διοικητική συνεργασία στον τομέα της φορολογίας - Αμοιβαία συνδρομή για την είσπραξη απαιτήσεων σχετικών με ορισμένες εισφορές, δασμούς, φόρους και άλλα μέτρα - Προαιρετική και προσωρινή εφαρμογή του μηχανισμού αντιστροφής της επιβάρυνσης για τις παραδόσεις ορισμένων αγαθών και την παροχή υπηρεσιών που είναι πιθανό να αποτελέσουν αντικείμενο απάτης (τροποποίηση της οδηγίας 2006/112/ΕΚ) - Προώθηση της χρηστής διακυβέρνησης στον φορολογικό τομέα (συζήτηση)
<SPEAKER ID="079" NAME="Πρόεδρος">
" ημερήσια διάταξη προβλέπει την κοινή συζήτηση των τεσσάρων εκθέσεων που αφορούν τη φορολογία.
<P>
Πρόκειται για:
<P>
την έκθεση της κ. Alvarez σχετικά με τη διοικητική συνεργασία στον τομέα της φορολογίας,
<P>
την έκθεση του κ. Dumitru Stolojan σχετικά με την αμοιβαία συνδρομή για την είσπραξη απαιτήσεων σχετικών με φόρους, δασμούς και άλλα μέτρα,
<P>
την έκθεση του κ. Casa σχετικά με την προαιρετική και προσωρινή εφαρμογή του μηχανισμού αντιστροφής της επιβάρυνσης για τις παραδόσεις ορισμένων αγαθών,
<P>
την έκθεση του κ. Domenici σχετικά με την προώθηση της χρηστής διακυβέρνησης στον φορολογικό τομέα,
<P>
Θα δώσω τον λόγο στην κ. Alvarez, την εισηγήτρια, για τέσσερα λεπτά.
<SPEAKER ID="080" NAME="Magdalena Álvarez" LANGUAGE="ES">
Κύριε Πρόεδρε, κυρίες και κύριοι, η Ευρωπαϊκή Ένωση βασίζεται σε μια σχέση αλληλεγγύης μεταξύ των κρατών μελών της. Πράγματι, ένα καλό παράδειγμα αυτής της αλληλεγγύης είναι η διοικητική συνεργασία στον τομέα της φορολογίας, η οποία αποτελεί βασικό στοιχείο της λειτουργίας της Ένωσης. Έχει να κάνει με την πίστη μεταξύ των κρατών μελών και των φορολογικών τους αρχών. " πίστη αυτή μεταφράζεται σε εμπιστοσύνη, σύμφωνα με την οποία οι εταίροι εμπιστεύονται ο ένας τον άλλον, θεωρώντας ότι είναι σύμμαχοι που δεν θα επιτρέψουν σε φοροδιαφεύγοντες να βρουν καταφύγιο στο έδαφός τους και να συνεχίσουν εκεί τις δραστηριότητες φοροδιαφυγής τους.
<P>
" φοροδιαφυγή αμαυρώνει ολόκληρη την οικονομία και έχει σοβαρές επιπτώσεις για τους εθνικούς προϋπολογισμούς, δεδομένου ότι μειώνει την ικανότητα κάλυψης δαπανών και ανάληψης επενδύσεων. Επιπλέον, παραβιάζεται η αρχή της φορολογικής ισότητας, όσον αφορά τους πολίτες που σέβονται τους κανόνες. Υφίσταται αθέμιτος ανταγωνισμός, με αποτέλεσμα την ανεπαρκή λειτουργία της αγοράς. Όλες αυτές οι επιπτώσεις είναι ιδιαίτερα ανησυχητικές, διότι οι τελευταίες εκτιμήσεις δείχνουν ότι η φοροδιαφυγή στην Ευρωπαϊκή Ένωση ανέρχεται σε 200 δισ. ευρώ ετησίως. Εάν λάβουμε υπόψη ότι ο αριθμός αυτός ισοδυναμεί με το διπλάσιο του κόστους του προτεινόμενου σχεδίου της Επιτροπής για την ανάκαμψη της οικονομίας, γίνεται αντιληπτό το ύψος του σχετικού ποσού.
<P>
Αντιμετωπίζουμε συνεπώς μια μεγάλη πρόκληση και πρέπει να βρούμε μια αποφασιστική απάντηση. " οδηγία που ισχύει σήμερα αντιπροσώπευε ασφαλώς ένα πρώτο βήμα στην πορεία. Δυστυχώς, και παρά τις καλές προθέσεις της εν λόγω οδηγίας, η πρακτική της εφαρμογή δεν απέφερε τα επιθυμητά αποτελέσματα.
<P>
Είναι πλέον καιρός να προχωρήσουμε ένα βήμα παραπέρα και να εξοπλιστούμε με νέα μέσα, έτσι ώστε τα θέματα στον τομέα της φορολογίας να εξετάζονται παράλληλα με την ολοκλήρωση και την ελευθέρωση της αγοράς. Συνεπώς, επικροτώ την πρόταση που κατατέθηκε από τον Επίτροπο Kovács και θα ήθελα να τον συγχαρώ για το έργο του σε όλη τη θητεία του, και σήμερα, ιδίως, για αυτήν την προτεινόμενη νέα οδηγία.
<P>
" πρόταση θα μας εξοπλίσει με όλο και πιο αποτελεσματικά μέσα με τα οποία μπορούμε να καταπολεμήσουμε τη φορολογική απάτη και τη φοροδιαφυγή στην Ευρώπη. " νέα οδηγία αποτελεί ένα ποιοτικό και ποσοτικό άλμα στον τομέα αυτόν. Πρόκειται για ποσοτικό βήμα επειδή καθορίζει νέες υποχρεώσεις, και για ποιοτικό βήμα επειδή επεκτείνει και διευκρινίζει τις υφιστάμενες υποχρεώσεις. Το πεδίο εφαρμογής επεκτείνεται με τη μετάβαση από την ανταλλαγή πληροφοριών κατόπιν αιτήσεως στην αυτόματη ανταλλαγή πληροφοριών.
<P>
Το τρίτο νέο στοιχείο είναι η άρση του τραπεζικού απορρήτου. Κατά την άποψή μου, αυτό είναι το πιο αξιοσημείωτο μέτρο στην πρόταση, δεδομένου ότι η πρακτική του τραπεζικού απορρήτου αποτελεί το κύριο εμπόδιο που αντιμετωπίζουν οι φορολογικές αρχές. Ο ΟΟΣΑ έχει από καιρό ζητήσει την άρση του τραπεζικού απορρήτου, ενώ στο θέμα επανήλθε τώρα και η ομάδα G20. " εφαρμογή της άρσης του τραπεζικού απορρήτου θα παράσχει ένα πολύ αποτελεσματικό μέσο για να τεθεί τέλος στην αδικαιολόγητη ύπαρξη φορολογικών παραδείσων εντός της ΕΕ.
<P>
Τον στόχο αυτό συμμερίζεται και η έκθεση που έχουμε ενώπιόν μας σήμερα. Με αυτήν την έκθεση, αποσκοπούμε κατ'°ουσίαν να ενισχύσουμε τα αποτελέσματα των προτάσεων της Επιτροπής. " ιδέα είναι να βελτιωθεί η αποτελεσματικότητα και το πεδίο εφαρμογής της νέας οδηγίας.
<P>
Δεν έχω την πρόθεση να προβώ σε εξαντλητικό σχολιασμό, και θα επικεντρωθώ στις κύριες τροποποιήσεις. Καταρχάς, το πεδίο εφαρμογής επεκτείνεται, η εφαρμογή της αυτόματης ανταλλαγής πληροφοριών ενισχύεται και, όσον αφορά το τραπεζικό απόρρητο, προτείνεται η επέκταση του κριτηρίου της εφαρμογής ώστε να ευθυγραμμιστεί με την υπόλοιπη οδηγία. Υπάρχουν επίσης συμβιβαστικές τροποποιήσεις, δηλαδή αυτές που αφορούν την αυτόματη ανταλλαγή πληροφοριών, την προστασία των δεδομένων και την εμπιστευτικότητα, καθώς και την ανταλλαγή πληροφοριών με τρίτες χώρες.
<P>
Τέλος, θα ήθελα να ευχαριστήσω τους συναδέλφους μου της Επιτροπής Οικονομικής και Νομισματικής Πολιτικής για την εργασία τους και την προθυμία τους να συνεργαστούν. Θα πρέπει να τους συγχαρούμε για τη στάση τους. Έχουμε επιτύχει υψηλό βαθμό συναίνεσης. Το Σώμα στέλνει ένα σαφές μήνυμα. Το Κοινοβούλιο είναι σταθερά προσηλωμένο στην καταπολέμηση της φορολογικής απάτης και της φοροδιαφυγής και στην ενίσχυση των μεγάλων αρχών της ΕΕ της πίστης, της διαφάνειας και του θεμιτού ανταγωνισμού.
<SPEAKER ID="081" NAME="Theodor Dumitru Stolojan" LANGUAGE="RO">
" πρόσφατη χρηματοπιστωτική και οικονομική κρίση ανέδειξε πλήρως τη μεγάλη σημασία της ύπαρξης υγιών, βιώσιμων δημόσιων οικονομικών σε κάθε κράτος μέλος. Τα κράτη μέλη που έχουν καλό έλεγχο των δημόσιων οικονομικών τους και αντικυκλική δημοσιονομική πολιτική ήταν σε θέση να παράσχουν οικονομικά κίνητρα ώστε να βοηθήσουν την οικονομία τους να βγει από την κρίση.
<P>
Στο πλαίσιο αυτό, ως εισηγητής, επικροτώ την πρωτοβουλία της Ευρωπαϊκής Επιτροπής και το σχέδιο οδηγίας του Συμβουλίου για τη βελτίωση της αμοιβαίας συνδρομής μεταξύ των κρατών μελών για την είσπραξη απαιτήσεων σχετικών με φόρους και δασμούς. " παρούσα οδηγία δεν θα συμβάλει μόνο στη βελτίωση της αποτελεσματικότητας στον τομέα αυτόν σχετικά με την είσπραξη των απαιτήσεων, αλλά θα βοηθήσει επίσης την ενιαία αγορά να λειτουργήσει καλύτερα. Θα ήθελα να σας αναφέρω ότι το σχέδιο οδηγίας περιέχει σημαντικές βελτιώσεις σε ορισμένα σπουδαία ζητήματα όσον αφορά την είσπραξη των απαιτήσεων: την ανταλλαγή πληροφοριών μεταξύ των αρχών, μεθόδους για την είσπραξη απαιτήσεων, και την ανατροφοδότηση που απαιτείται από την Ευρωπαϊκή Επιτροπή για την παρακολούθηση μιας συνεχώς αυξανόμενης δραστηριότητας, όπως προκύπτει από τον αριθμό των υποθέσεων μεταξύ των κρατών μελών.
<P>
Οι τροποποιήσεις έχουν συνταχθεί. Θα ήθελα να ευχαριστήσω όλους τους συναδέλφους που υπέβαλαν αυτές τις τροποποιήσεις, οι οποίες αποσαφήνισαν περισσότερο τους όρους εφαρμογής των οδηγιών.
<SPEAKER ID="082" NAME="David Casa" LANGUAGE="MT">
Πιστεύω ότι αυτή η έκθεση θα καταδείξει σαφώς την αποτελεσματικότητα με την οποία λειτουργεί η Ευρωπαϊκή Ένωση, χάρη στα θεσμικά της όργανα, όταν βρίσκεται αντιμέτωπη με ένα πρόβλημα που απαιτεί επείγουσα και ιδιαίτερη προσοχή.
<P>
Πιστεύω ότι όταν μιλάμε για ενδοκοινοτική απάτη "του αφανούς εμπόρου", πρέπει να δίνεται προσοχή στα μέτρα που χρειάζεται να ληφθούν σε αυτό το προσωρινό καθεστώς, που έχει ως στόχο να σταματήσει όσους κάνουν δόλια χρήση των συστημάτων ΦΠΑ που χρησιμοποιούνται στην Ευρώπη. Αυτό ο τύπος απάτης, όπως έχω ήδη αναφέρει, είναι γνωστός ως ενδοκοινοτική απάτη "του αφανούς εμπόρου". Στην πιο σοβαρή της μορφή, είναι γνωστή ως φοροδιαφυγή τύπου carousel, η οποία αποτελεί εγκληματική δραστηριότητα που ασκείται από ειδικούς και επαγγελματίες φοροδιαφεύγοντες.
<P>
Πρόσφατες μελέτες έχουν δείξει ότι αυτός ο τύπος φοροδιαφυγής ανέρχεται σε περίπου 24% όλων των τύπων φοροδιαφυγής που σχετίζονται με τη μη καταβολή ΦΠΑ. Εμφανίζεται όταν ένα πρόσωπο που παρέχει μια υπηρεσία ή πωλεί ένα αγαθό εισπράττει την καταβολή του ΦΠΑ από έναν ενδοκοινοτικό αγοραστή, και η καταβολή αυτή κυριολεκτικά χάνεται, χωρίς την πραγματοποίηση της οφειλόμενης εξόφλησης έναντι του Δημοσίου από τον εν λόγω φοροδιαφεύγοντα και εγκληματία.
<P>
Ονομάστηκε επομένως φοροδιαφυγή τύπου carousel, επειδή αυτός ο ΦΠΑ συνεχίζει να εξαφανίζεται από κάθε χώρα όπου πραγματοποιείται αυτό το είδος συναλλαγών. " πρόταση της Επιτροπής προβλέπει συνεπώς τη δυνατότητα εξάλειψης αυτού του κινδύνου που αναλαμβάνεται κατά την πραγματοποποίηση ενδοκοινοτικού εμπορίου. Πρέπει να διασφαλίσουμε ότι δεν προσθέτουμε επιπλέον γραφειοκρατική επιβάρυνση και δεν εξαναγκάζουμε τον έντιμο επιχειρηματία να υποστεί τις συνέπειες. Ήμασταν επίσης προσεκτικοί ώστε να μην εφαρμόσουμε αυτό το προσωρινό μέτρο σε ευρύ φάσμα προϊόντων, αλλά να το εφαρμόσουμε μόνο στα προϊόντα που μπορούν να ελεγχθούν και να αξιολογηθούν.
<P>
Αξίζει να αναφερθεί το σύστημα εμπορίας δικαιωμάτων εκπομπών, καθώς τροποποιήθηκε μέσω της παρούσας πρότασης της Επιτροπής. Αναφέρουμε ότι λόγω της ευπάθειας του συστήματος εμπορίας δικαιωμάτων εκπομπών, μια άλλη αλλαγή που εφαρμόστηκε προβλέπει ότι, όταν ένα κράτος μέλος αποφασίσει ότι είναι έτοιμο να υιοθετήσει το σύστημα αυτό, τότε η διαδικασία αντιστροφής της επιβάρυνσης πρέπει να καταστεί υποχρεωτική για όλες τις καταβολές που αφορούν εκπομπές αερίων θερμοκηπίου, διότι ο συντονισμός και η άμεση δράση όλων των κρατών μελών αποτελούν επιτακτική ανάγκη.
<P>
Επί του παρόντος, και μέχρι το 2012, περίπου το 90-95% των πιστώσεων διατίθενται σε εκείνους που παράγουν το μεγαλύτερο μέρος των εκπομπών. Οι πιστώσεις αυτές εγκρίνονται από τις εθνικές κυβερνήσεις και το 5 έως 10% από αυτές δημοπρατούνται. Από το 2013 και μετά, το μεγαλύτερο μέρος αυτών των πιστώσεων θα δημοπρατείται και, ως εκ τούτου, πριν από τη δημιουργία και την εφαρμογή αυτού του συστήματος, πρέπει να διασφαλίσουμε ότι η αγορά προστατεύεται από όσους επιχειρούν να κάνουν δόλια χρήση του συστήματος.
<P>
Πιστεύω ότι όταν λάβει κανείς υπόψη τη συναίνεση εντός της Επιτροπής Οικονομικών και Νομισματικών Θεμάτων, ακόμη και με τους συμβιβασμούς τους οποίους κατάφερα να επιτύχω -με τους Σοσιαλιστές, τους Φιλελεύθερους και όλες τις πολιτικές ομάδες-, πιστεύω ότι αυτό θα προλειάνει το έδαφος για ένα πιο αξιόπιστο σύστημα. Έτσι, όταν η έκθεσή μου εγκριθεί, θα καταπολεμούμε τη φοροδιαφυγή με τρόπο σοβαρό και θα σημειώνουμε επομένως μεγαλύτερες επιτυχίες σε θέματα που σχετίζονται με το σύστημα ΦΠΑ στο εσωτερικό της Ευρωπαϊκής Ένωσης.
<SPEAKER ID="083" NAME="Leonardo Domenici" LANGUAGE="IT">
Κύριε Πρόεδρε, κυρίες και κύριοι, αν και το θέμα της χρηστής φορολογικής διακυβέρνησης είχε πάντα μεγάλη σημασία, έχει καταστεί ακόμη πιο κρίσιμο και σημαντικό μετά τη μεγάλη οικονομική και χρηματοπιστωτική κρίση πριν από δύο χρόνια. Ευρωπαϊκές και διεθνείς Σύνοδοι Κορυφής -η G20- το συζήτησαν και συνεχίζουν να το συζητούν, ιδίως όταν ασχολούνται με την καταπολέμηση της φοροδιαφυγής και των φορολογικών παραδείσων.
<P>
Όλα αυτά είναι σημαντικά. Είναι μια απόδειξη δέσμευσης και θέλησης, αλλά δεν πρέπει να τρέφουμε αυταπάτες και να σκεφτόμαστε ότι το μόνο που θα χρειαστεί να γίνει είναι μια ανακοίνωση. Χρειαζόμαστε μια αποτελεσματική και συνεχή πολιτική. Υπάρχουν ακόμη πολλά προβλήματα που πρέπει να αντιμετωπιστούν. Είναι πραγματικά ακόμη πολύ εύκολο να αγοράσει ή να δημιουργήσει κανείς μια εικονική εταιρεία προκειμένου να αποφύγει τη φορολογία. Απλά ρίξτε μια ματιά στο διαδίκτυο: υπάρχουν χιλιάδες ιστοσελίδες που προσφέρουν εταιρείες προς πώληση, ακόμη και σε χώρες της Ευρωπαϊκής Ένωσης. Συχνά, το μόνο που πρέπει να κάνετε για να ιδρύσετε μια εταιρεία είναι να στείλετε ένα μήνυμα ηλεκτρονικού ταχυδρομείου και να επισυνάψετε φωτοαντίγραφο ενός σαρωμένου διαβατηρίου. Πρέπει να θέσουμε ένα τέλος στην πρακτική της δημιουργίας πλασματικών νομικών προσώπων με σκοπό τη φοροδιαφυγή.
<P>
" έκθεση που παρουσιάζω βασίζεται στην ανακοίνωση της Ευρωπαϊκής Επιτροπής της 28ης Απριλίου 2009 για την προώθηση της χρηστής διακυβέρνησης στον φορολογικό τομέα. " έκθεση κινείται προς την κατεύθυνση της κατάθεσης συγκεκριμένων προτάσεων, και ζητεί την ισχυρή δέσμευση της Ευρωπαϊκής Επιτροπής και του Συμβουλίου, ούτως ώστε να μπορέσουν να εφαρμοστούν οι εν λόγω προτάσεις. " καταπολέμηση των φορολογικών παραδείσων, της φοροδιαφυγής και της παράνομης διαφυγής κεφαλαίων πρέπει να θεωρούνται προτεραιότητες της Ευρωπαϊκής Ένωσης.
<P>
Εξου και η αρχή της χρηστής διακυβέρνησης, που βασίζεται στη διαφάνεια, την ανταλλαγή πληροφοριών, τη διασυνοριακή συνεργασία, και τον θεμιτό φορολογικό ανταγωνισμό. Το θέμα είναι ότι πρέπει να αυξήσουμε τη φορολογική συνεργασία και σύμπραξη στην Ευρωπαϊκή Ένωση.
<P>
Ο γενικός στόχος που πρέπει οι ίδιοι να θέσουμε είναι η αυτόματη ανταλλαγή πληροφοριών σε παγκόσμια και πολύπλευρη κλίμακα, αλλά αυτό πρέπει, προφανώς, να αρχίσει εντός της Ευρωπαϊκής Ένωσης. Όπως είπε ήδη η κ. Alvarez, πρέπει να καταργήσουμε εντελώς το τραπεζικό απόρρητο στις χώρες της Ευρωπαϊκής Ένωσης, και να σπεύσουμε να θέσουμε τέρμα στην προσωρινή παρέκκλιση που επιτρέπει την εφαρμογή της παρακράτησης φόρου στην πηγή, που συχνά παρακάμπτεται ή υποτιμάται, αντί της ανταλλαγής πληροφοριών.
<P>
Δεν επιθυμώ να επεκταθώ στις συγκεκριμένες προτάσεις που περιέχει η έκθεση. Θα τονίσω, ωστόσο, ότι χρειαζόμαστε ακόμη συγκεκριμένα τα εξής: να επεκταθεί το πεδίο εφαρμογής της οδηγίας του 2003 για τη φορολόγηση των αποταμιεύσεων, να καταπολεμηθεί η απάτη στον τομέα του ΦΠΑ, να δημιουργηθεί ένα δημόσιο μητρώο της ΕΕ όπου να αναγράφονται τα ονόματα των προσώπων και των επιχειρήσεων που έχουν συστήσει εταιρείες ή διατηρούν λογαριασμούς σε φορολογικούς παραδείσους και να δοθεί νέα ώθηση στα σχέδια φορολογικής εναρμόνισης, αρχίζοντας με την κοινή ενοποιημένη φορολογική βάση των επιχειρήσεων.
<P>
" Ευρωπαϊκή Ένωση πρέπει επίσης να στείλει ένα μόνο μήνυμα σε διεθνές επίπεδο, και να αγωνιστεί για τη βελτίωση των προτύπων του ΟΟΣΑ με στόχο την επίτευξη της αυτόματης ανταλλαγής πληροφοριών, αντί της ανταλλαγής κατόπιν αιτήματος.
<P>
Κύριε Kovács, έχοντας ακούσει και τις άλλες εκθέσεις, χρειαζόμαστε ισχυρή δέσμευση εκ μέρους της Επιτροπής, είναι όμως επίσης ανάγκη, άμεσα, αυτές οι προτεραιότητες να τονιστούν στη νέα Επιτροπή κατά τη στιγμή της παράδοσης. Ως Ευρωπαϊκό Κοινοβούλιο, έχουμε το δικαίωμα να ζητήσουμε από το Συμβούλιο και την Επιτροπή να λογοδοτήσουν για το έργο τους.
<P>
Ευχαριστώ τους συναδέλφους μου, και ειδικά τους σκιώδεις εισηγητές, για τη συμβολή τους σε αυτήν την εργασία, η οποία ευελπιστώ ότι θα εγκριθεί από το Κοινοβούλιο.
<SPEAKER ID="084" NAME="László Kovács" LANGUAGE="EN">
Κύριε Πρόεδρε, αξιότιμοι βουλευτές, είναι ευχαρίστησή μου να συζητώ φορολογικά θέματα σήμερα μαζί σας, την τελευταία ημέρα της θητείας μου ως Επίτροπος αρμόδιος για θέματα φορολογίας και τελωνειακής ένωσης.
<P>
Θα ήθελα να εκφράσω τις ευχαριστίες μου πρώτα απ'°όλα στο Ευρωπαϊκό Κοινοβούλιο, και ιδιαίτερα στην Επιτροπή Οικονομικών και Νομισματικών Θεμάτων, για την υποστήριξη που λάβαμε η Επιτροπή και εγώ, κατά τη διάρκεια των πέντε τελευταίων ετών, στις περισσότερες, αν όχι σε όλες, τις φορολογικές προτάσεις που παρουσιάσαμε.
<P>
Τα θέματα φορολογικής πολιτικής που συζητάτε σήμερα διαδραματίζουν σημαντικό ρόλο στην επίτευξη του στόχου της Επιτροπής για καλύτερη αντιμετώπιση της φορολογικής απάτης και της φοροδιαφυγής η οποία έχει ως αποτέλεσμα την απώλεια 200 με 250 δισ. ευρώ ετησίως σε επίπεδο ΕΕ. Στοχεύουμε, επίσης, στη βελτίωση της διαφάνειας και της συνεργασίας.
<P>
Θα ήθελα να εκφράσω τις ιδιαίτερες ευχαριστίες μου στον κ. Domenici, την κ. Alvarez, τον κ. Stolojan και τον κ. Casa για την αντιμετώπιση αυτών των φορολογικών πρωτοβουλιών με εποικοδομητικό τρόπο. Είμαι πολύ ικανοποιημένος που βασικό μήνυμα των εκθέσεων αποτελεί η στήριξη των πρωτοβουλιών της Επιτροπής. Αντιλαμβάνομαι ότι οι εκθέσεις ενθαρρύνουν τη μεγαλύτερη προσπάθεια όσον αφορά, καταρχάς, τη χρηστή διακυβέρνηση στον φορολογικό τομέα, τόσο εντός της Ευρωπαϊκής Ένωσης όσο και εκτός· δεύτερον, τη διοικητική συνεργασία στο πεδίο της φορολογίας· τρίτον, την αμοιβαία συνδρομή για την είσπραξη φορολογικών απαιτήσεων και, τέταρτον, την καταπολέμηση της απάτης στον τομέα του ΦΠΑ, ιδίως της φοροδιαφυγής τύπου carousel.
<P>
Όσον αφορά τη χρηστή διακυβέρνηση στον φορολογικό τομέα, η πολιτική της Επιτροπής αποσκοπεί στην προώθηση των αρχών της διαφάνειας, της ανταλλαγής πληροφοριών και του θεμιτού φορολογικού ανταγωνισμού σε παγκόσμια κλίμακα. " Επιτροπή ενέκρινε την ανακοίνωση τον Απρίλιο του 2009, προωθώντας τις αρχές αυτές με σκοπό την καταπολέμηση της διασυνοριακής φοροαπάτης και φοροδιαφυγής, τόσο εντός της Ευρωπαϊκής Ένωσης όσο και εκτός, καθώς και για την επίτευξη ισότιμων όρων ανταγωνισμού.
<P>
" Επιτροπή έχει υποβάλει διάφορες προτάσεις προκειμένου να βελτιωθεί η χρηστή διακυβέρνηση στο εσωτερικό της ΕΕ. " συζήτηση συνεχίζεται επί των προτάσεων αυτών, αλλά ελπίζω ότι θα εγκριθούν σύντομα και ότι αυτό θα ενισχύσει τα επιχειρήματά μας έναντι άλλων δικαιοδοσιών ώστε να λάβουν παρόμοια μέτρα.
<P>
" Επιτροπή πιστεύει ακράδαντα ότι η εμβάθυνση των οικονομικών σχέσεων μεταξύ της ΕΕ και των εταίρων της δικαιοδοσιών θα πρέπει πάντα να συνοδεύεται από δεσμεύσεις επί των αρχών της χρηστής διακυβέρνησης. Με βάση τα συμπεράσματα του Συμβουλίου του 2008, στόχος είναι η εισαγωγή στις σχετικές συμφωνίες με τρίτες χώρες μιας διάταξης, βάσει της οποίας οι εταίροι της ΕΕ θα αναγνωρίζουν και θα δεσμεύονται να εφαρμόζουν τις αρχές της χρηστής διακυβέρνησης στον φορολογικό τομέα.
<P>
Ιδιαίτερη προσοχή πρέπει να δοθεί στις αναπτυσσόμενες χώρες. Οι υπηρεσίες της Επιτροπής προετοιμάζουν επί του παρόντος ανακοίνωση η οποία θα αφορά τη χρηστή διακυβέρνηση στον φορολογικό τομέα στο συγκεκριμένο πλαίσιο της αναπτυξιακής συνεργασίας. " ανακοίνωση αυτή θα εξετάζει ποιον ρόλο μπορεί να διαδραματίσει η χρηστή διακυβέρνηση στον φορολογικό τομέα στη βελτίωση της κινητοποίησης πόρων στις αναπτυσσόμενες χώρες, ιδίως μέσω της ανάπτυξης ικανοτήτων.
<P>
Χαιρετίζω την υποστήριξή σας για πλήρη συμμετοχή της Επιτροπής στις εργασίες αξιολόγησης από ομότιμους του Παγκόσμιου Φόρουμ του ΟΟΣΑ, ειδικότερα όσον αφορά την αναγνώριση των μη συνεργάσιμων δικαιοδοσιών, την ανάπτυξη μιας διαδικασίας για την αξιολόγηση της συμμόρφωσης και την εφαρμογή των μέτρων για την προώθηση της τήρησης των προτύπων. " Ευρωπαϊκή Επιτροπή πρέπει να συνεχίσει να είναι ενεργός παράγοντας, ώστε να διασφαλιστεί ότι όλοι οι εταίροι ανταποκρίνονται στις δεσμεύσεις τους.
<P>
Όσον αφορά τον αριθμό -που είναι 12- των συμφωνιών ανταλλαγής φορολογικών πληροφοριών που μια χώρα πρέπει να συνάψει προκειμένου να επιτύχει καθεστώς συνεργαζόμενης δικαιοδοσίας, η Επιτροπή υποστηρίζει την ανάγκη να επανεξεταστεί και να ληφθούν υπόψη ποιοτικά στοιχεία όπως, πρώτον, οι δικαιοδοσίες με τις οποίες έχουν υπογραφεί οι συμφωνίες. Για να είμαστε απόλυτα σαφείς, ένας φορολογικός παράδεισος που έχει συνάψει 12 συμφωνίες με άλλους φορολογικούς παραδείσους σίγουρα δεν θα γίνει αποδεκτός. Δεύτερον, η προθυμία μιας δικαιοδοσίας να συνεχίσει να υπογράφει συμφωνίες ακόμη και όταν έχει φτάσει το όριο αυτό και, τρίτον, η αποτελεσματικότητα εφαρμογής.
<P>
Όσον αφορά το αίτημά σας να εξεταστεί μια σειρά επιλογών για κυρώσεις και κίνητρα με στόχο την προώθηση της χρηστής φορολογικής διακυβέρνησης στον φορολογικό τομέα, η Επιτροπή εξετάζει ήδη μια σειρά κινήτρων για την προώθηση της χρηστής διακυβέρνησης σε επίπεδο ΕΕ όπως, για παράδειγμα, την αυξημένη χρήση της αναπτυξιακής βοήθειας, ώστε να ενθαρρυνθούν ορισμένες τρίτες χώρες να ξεφύγουν από τον αθέμιτο φορολογικό ανταγωνισμό. Οι εργασίες σχετικά με πιθανές κυρώσεις έχουν προχωρήσει λιγότερο και, φυσικά, οποιαδήποτε δράση της ΕΕ πρέπει να λάβει υπόψη τις φορολογικές πολιτικές των επιμέρους κρατών μελών.
<P>
Υπάρχουν, ωστόσο, δύο συγκεκριμένοι τομείς όπου δεν συμφωνώ απόλυτα μαζί σας. Ο ένας αφορά τα δημόσια μητρώα και τη δημοσιοποίηση πληροφοριών σχετικά με τους επενδυτές σε φορολογικούς παραδείσους. Νομίζω ότι πρέπει να βρεθεί η ισορροπία μεταξύ της ιδιωτικής ζωής και της ανάγκης να εφαρμόσουν οι δικαιοδοσίες τη νομοθεσία τους περί φορολογίας.
<P>
Ενώ δεν πρέπει να υπάρχουν περιορισμοί σχετικά με την ανταλλαγή πληροφοριών σε σχέση με το τραπεζικό απόρρητο ή με εγχώριες ανάγκες φορολογικού συμφέροντος, πρέπει να γίνουν σεβαστά τα δικαιώματα των φορολογουμένων και η αυστηρή εμπιστευτικότητα των πληροφοριών που ανταλλάσσονται. Τα όρια αυτά πρέπει να τηρούνται, και κατά συνέπεια ένα δημόσιο μητρώο μπορεί να μην είναι η καλύτερη λύση.
<P>
" άλλη ανησυχία αφορά τις τιμές μεταβίβασης. Προτείνετε τη μετάβαση προς μεθόδους συγκρίσιμου κέρδους, προκειμένου να προσδιοριστούν καλύτερα τυχόν ανακριβείς τιμές συναλλαγών και οι πιο συχνά εφαρμοζόμενες τεχνικές φοροδιαφυγής. Κατά την άποψή μου, μολονότι είναι αληθές ότι η σύγκριση των κερδών ενός βιομηχανικού κλάδου μπορεί να αποτελεί ένδειξη ότι κάτι δεν πάει καλά, αυτή η απλή ένδειξη από μόνη της δεν αρκεί ώστε να εντοπιστούν με βεβαιότητα ανακριβείς τιμές μεταβίβασης, και θα μπορούσε να αποτελεί έναν μόνο παράγοντα σε μια πολύ ευρύτερη αξιολόγηση κινδύνου της ακρίβειας των τιμών χρέωσης στις συναλλαγές μεταξύ των θυγατρικών μιας πολυεθνικής εταιρείας.
<P>
" μέθοδος του συγκριτικού κέρδους είναι αποδεκτή, αλλά μόνο αν καταλήγει στο ίδιο αποτέλεσμα με τις συναλλακτικές μεθόδους. Το να καταφύγουμε απευθείας στη μέθοδο του συγκριτικού κέρδους -όπως φαίνεται να προτείνει η τροπολογία- δεν μας δίνει απαραίτητα την "ορθή" απάντηση σε όρους πλήρους ανταγωνισμού.
<P>
" προτεινόμενη νέα οδηγία σχετικά με τη διοικητική συνεργασία στον τομέα της φορολογίας επιδιώκει την ενίσχυση και τον εξορθολογισμό όλων των μηχανισμών ανταλλαγής πληροφοριών και των άλλων μορφών συνεργασίας μεταξύ των κρατών μελών για την καλύτερη πρόληψη της φορολογικής απάτης και της φοροδιαφυγής. Ειδικότερα, η οδηγία προτείνει την απόσυρση του τραπεζικού απορρήτου στο πλαίσιο των σχέσεων μεταξύ των κρατών μελών για σκοπούς διοικητικής συνεργασίας. Χαιρετίζω θερμά την εποικοδομητική στάση και τη στήριξη της πρότασης αυτής που χαρακτηρίζουν την έκθεση της κ. Alvarez.
<P>
Γνωρίζω ότι το πιο αμφιλεγόμενο σημείο της συζήτησης στις επιτροπές ήταν οι τροποποιήσεις σχετικά με την αυτόματη ανταλλαγή πληροφοριών που στοχεύουν να καταστήσουν τη χρήση της αυτόματης ανταλλαγής μόνο προαιρετική, με βάση απόφαση που πρέπει να λαμβάνεται από τα κράτη μέλη.
<P>
Επιτρέψτε μου να υπενθυμίσω ότι στόχος της παρούσας πρότασης είναι να ενισχυθούν, στο εσωτερικό της ΕΕ, όλα τα είδη ανταλλαγής πληροφοριών και άλλες μορφές διοικητικής συνεργασίας και ειδικότερα η αυτόματη ανταλλαγή, η οποία αποτελεί έναν σημαντικό πυλώνα για την πρόληψη της φορολογικής απάτης και της φοροδιαφυγής.
<P>
" προώθηση της ανταλλαγής πληροφοριών κατόπιν αιτήσεως, ως πρότυπο του ΟΟΣΑ, αποτελεί σίγουρα μια αποδεκτή προσέγγιση με τρίτες χώρες αλλά, σε μια πλήρως ολοκληρωμένη εσωτερική αγορά, όπως είναι η ενιαία αγορά της ΕΕ, τα κράτη μέλη πρέπει να είναι περισσότερο φιλόδοξα και να προχωρούν παραπέρα. Πρέπει να είναι σε θέση να χρησιμοποιήσουν τα καλύτερα μέσα που διαθέτουν ώστε να επιτύχουν τους πολιτικούς τους στόχους της καταπολέμησης της φορολογικής απάτης και της φοροδιαφυγής.
<P>
Σημειώνω ότι το σχέδιο έκθεσης σχετικά με τη χρηστή φορολογική διακυβέρνηση τονίζει την ανάγκη να καταστεί η αυτόματη ανταλλαγή πληροφοριών ο γενικός κανόνας, το μέσο που θα θέσει τέρμα στη χρήση τεχνητών νομικών προσώπων με σκοπό την αποφυγή της φορολογίας. Σημειώνω, επίσης, ότι η έκθεση επικροτεί αυτήν την πρόταση νέας οδηγίας σχετικά με τη διοικητική συνεργασία, καθώς επιπλέον επεκτείνει το πεδίο εφαρμογής της ώστε να συμπεριλάβει κάθε είδους φόρους και καταργεί το τραπεζικό απόρρητο. Σας καλώ, συνεπώς, να μην ψηφίσετε υπέρ της νέας τροπολογίας που κατέθεσε η Ομάδα PPE να διαγραφεί από την έκθεση οποιαδήποτε αναφορά στην αυτόματη ανταλλαγή πληροφοριών.
<P>
Όσον αφορά τις τροποποιήσεις που αποσκοπούν στην εξασφάλιση σαφέστερα καθορισμένων κανόνων για την προστασία των προσωπικών δεδομένων, θα ήθελα να υπογραμμίσω ότι σε κάθε περίπτωση τα κράτη μέλη υποχρεούνται να σέβονται την υφιστάμενη κοινοτική νομοθεσία σχετικά με το θέμα αυτό και ότι, ως εκ τούτου, οι κανόνες αυτοί πρέπει να τηρούνται χωρίς καμία περαιτέρω τροποποίηση του παρόντος σχεδίου οδηγίας. Ωστόσο, για λόγους σαφήνειας, θα μπορούσα να εξετάσω το ενδεχόμενο μιας γενικής αιτιολογικής σκέψης σχετικά με την υφιστάμενη κοινοτική νομοθεσία.
<P>
Όσον αφορά τις τροποποιήσεις σχετικά με το σύστημα αξιολόγησης και τις απαιτήσεις, πιστεύω ότι οι κανόνες που προβλέπονται στην πρόταση και ενισχύονται στο συμβιβαστικό κείμενο της Προεδρίας πρέπει να παρέχουν ένα επαρκές πλαίσιο, το οποίο αντανακλά το πνεύμα των προτεινόμενων τροποποιήσεων.
<P>
" Επιτροπή μπορεί να αποδεχθεί, καταρχήν, ορισμένες τροποποιήσεις, όπως εκείνες που προβλέπουν τη δυνατότητα της Επιτροπής να εγκρίνει κατ'°εξουσιοδότηση πράξεις σχετικά με τεχνικές βελτιώσεις στις κατηγορίες εισοδήματος και κεφαλαίου που υπόκεινται στην αυτόματη ανταλλαγή πληροφοριών, ενώ οι σχετικές κατηγορίες πρέπει να ορίζονται στην ίδια την οδηγία και όχι μέσω της επιτροπολογίας. Αυτό είναι επίσης σύμφωνο με τον προσανατολισμό των εν εξελίξει συζητήσεων του Συμβουλίου.
<P>
" Επιτροπή μπορεί επίσης να αποδεχθεί καταρχήν τις τροποποιήσεις για το τραπεζικό απόρρητο οι οποίες δεν θα κάνουν διάκριση μεταξύ των φορολογουμένων με βάση τη φορολογική τους κατοικία. Επιπλέον, η Επιτροπή αποδέχεται επίσης καταρχήν τις τροποποιήσεις για την παρουσία και τη συμμετοχή υπαλλήλων στις διοικητικές έρευνες.
<P>
" Επιτροπή θα υπερασπιστεί το πνεύμα αυτών των τροποποιήσεων κατά τις συζητήσεις του Συμβουλίου, χωρίς να τροποποιήσει επισήμως την πρότασή της, εφόσον οι διατάξεις αυτές φαίνεται να αντικατοπτρίζονται ήδη στο συμβιβαστικό κείμενο.
<P>
Επιτρέψτε μου τώρα να αναφερθώ στην πρόταση της Επιτροπής σχετικά με την αμοιβαία συνδρομή για την είσπραξη των φόρων. Οι εθνικές διατάξεις για την είσπραξη των φόρων περιορίζονται ως προς το πεδίο εφαρμογής τους στην εθνική επικράτεια, και οι φοροδιαφεύγοντες επωφελούνται του γεγονότος για να οργανώνουν περιπτώσεις αφερεγγυότητας στα κράτη μέλη όπου έχουν χρέη. Συνεπώς, τα κράτη μέλη ζητούν ολοένα και περισσότερο τη βοήθεια άλλων κρατών μελών για την είσπραξη των φόρων, αλλά οι υφιστάμενες διατάξεις επέτρεψαν να εισπραχθεί μόνο το 5% των χρεών.
<P>
" πρόταση της Επιτροπής αποσκοπεί στην παροχή ενός βελτιωμένου συστήματος συνδρομής, με κανόνες που θα είναι πιο εύκολο να εφαρμοστούν και θα προβλέπουν πιο ευέλικτες προϋποθέσεις για την υποβολή αιτήματος συνδρομής. Όπως γνωρίζετε, το Ecofin κατέληξε σε συμφωνία στις 19 Ιανουαρίου 2010 σχετικά με μια γενική προσέγγιση του σχεδίου οδηγίας. Χαιρετίζω θερμά τη στάση στήριξης προς την πρόταση αυτήν που χαρακτηρίζει την έκθεση του κ. Stolojan.
<P>
" Επιτροπή μπορεί να αποδεχθεί, καταρχήν, την τροποποίηση που επιθυμεί η άσκηση των αρμοδιοτήτων ελέγχου στο κράτος μέλος εκτελέσεως, από υπαλλήλους του αιτούντος κράτους μέλους, να υπόκειται σε συμφωνία μεταξύ των εν λόγω κρατών μελών. Αυτό αντικατοπτρίζεται και στο συμβιβαστικό κείμενο του Συμβουλίου. Ωστόσο, η Επιτροπή δεν μπορεί να δεχθεί άλλες τροποποιήσεις, όπως την καθιέρωση συστηματικής και αυτόματης ανταλλαγής πληροφοριών στον τομέα της είσπραξης, διότι αυτό θα μπορούσε να οδηγήσει σε δυσανάλογη διοικητική επιβάρυνση, δεδομένου ότι θα κάλυπτε και καταστάσεις μη προβληματικής είσπραξης. Παρ'°όλα αυτά, η Επιτροπή, σε συνεργασία με τα κράτη μέλη, θα εξετάσει τις δυνατότητες περαιτέρω βελτίωσης της συνδρομής για την είσπραξη των φόρων και θα αντιμετωπίσει τα ενδεχόμενα προβλήματα.
<P>
Επιτρέψτε μου, τέλος, να ολοκληρώσω με λίγα λόγια σχετικά με την πρόταση της Επιτροπής για μια προαιρετική και προσωρινή εφαρμογή της αντιστροφής της επιβάρυνσης. Ανταποκρινόμενη γρήγορα σε νέες και ανησυχητικές μορφές φοροδιαφυγής που αναφέρθηκαν από διάφορα κράτη μέλη, στόχος της παρούσας πρότασης είναι να δώσει στα ενδιαφερόμενα κράτη μέλη τη δυνατότητα, υπό ένα προαιρετικό και προσωρινό καθεστώς, να εφαρμόσουν τον λεγόμενο μηχανισμό αντιστροφής της επιβάρυνσης, σύμφωνα με τον οποίο σε έναν περιορισμένο αριθμό εξαιρετικά ευάλωτων στη φοροδιαφυγή τομέων ο πελάτης είναι αυτός που πρέπει να αποδώσει τον ΦΠΑ. Βάσει της προτεινόμενης οδηγίας, τα κράτη μέλη θα μπορούν να επιλέγουν, μέσα από έναν κατάλογο πέντε κατηγοριών, δύο κατ'°ανώτατο όριο κατηγορίες ιδιαίτερα ευάλωτων στη φοροδιαφυγή προϊόντων, όπως τα κινητά τηλέφωνα, και μία κατηγορία υπηρεσιών, όπως τα δικαιώματα εκπομπής αερίων θερμοκηπίου, όπου έχουν ανιχνευθεί μεγάλα κυκλώματα φοροδιαφυγής από το περασμένο καλοκαίρι.
<P>
Θα χρειαστεί να αξιολογήσουν την αποτελεσματικότητα του μέτρου αυτού, καθώς και τις επιπτώσεις του στην πιθανή μετατόπιση της φοροδιαφυγής σε άλλα κράτη μέλη, σε άλλους τύπους προμηθειών και σε άλλες μορφές φοροδιαφυγής.
<P>
Χάρηκα που το Συμβούλιο εξέτασε αυτήν την πρόταση τόσο γρήγορα και κατέληξε σε συμφωνία επ'°αυτής στο ECOFIN της 2ας Δεκεμβρίου. Φυσικά, είναι λυπηρό το γεγονός ότι συμφωνία μπόρεσε να επιτευχθεί μόνο για το ένα μέρος της πρότασης -για τα δικαιώματα εκπομπής αερίων θερμοκηπίου-, αλλά έχω πλήρη επίγνωση του γεγονότος ότι αυτό το μέρος ήταν που χρειαζόταν την πιο επείγουσα αντίδραση.
<P>
" Επιτροπή θα εξακολουθήσει να συνεισφέρει στις διαπραγματεύσεις του Συμβουλίου για τα υπόλοιπα μέρη της πρότασης όσο πιο εποικοδομητικά γίνεται.
<P>
Τέλος, θα ήθελα να ευχαριστήσω το Ευρωπαϊκό Κοινοβούλιο για άλλη μια φορά για την άμεση αντίδρασή του, καθώς και για τη σαφή του υποστήριξη. Παρ'°όλο που η Επιτροπή δεν είναι σε θέση τώρα να αποδεχθεί επισήμως όλες τις προτεινόμενες τροποποιήσεις, θα μας προσφέρουν μια χρήσιμη πηγή πληροφοριών στις επικείμενες συζητήσεις του Συμβουλίου. Αυτό που διακυβεύεται είναι ουσιαστικά η ικανότητά μας να αντιδρούμε γρήγορα σε έναν ογκώδη μηχανισμό φοροδιαφυγής, αλλά και η αξιοπιστία του συστήματος εμπορίας δικαιωμάτων εκπομπών της ΕΕ.
<SPEAKER ID="085" NAME="Πρόεδρος">
Σας ευχαριστώ, Επίτροπε Kovács. Όπως αναφέρατε, αυτή είναι η τελευταία φορά που έρχεσθε σε αυτό το Σώμα, οπότε επιτρέψτε μου να σας ευχαριστήσω για την εξαιρετική συνεργασία που είχαμε μαζί σας κατά τη διάρκεια της θητείας σας.
<SPEAKER ID="086" NAME="Astrid Lulling" LANGUAGE="FR">
Κύριε Πρόεδρε, η τύχη συχνά επηρεάζει τα πράγματα. Σε μια εποχή που συζητάμε για την προστασία της ιδιωτικής ζωής και των ατόμων, και όταν αυτές οι συζητήσεις έχουν νέες επιπτώσεις, οι βουλευτές αυτού του Σώματος έχουν μια θαυμάσια ευκαιρία να επιβεβαιώσουν κάποιες σταθερές αρχές. Είτε έχει να κάνει με την εισαγωγή των σαρωτών σώματος στα αεροδρόμια, είτε με τη συμφωνία SWIFT με τις "νωμένες Πολιτείες, εκείνοι που υπερασπίζονται σθεναρά τις ατομικές ελευθερίες δεν θα διστάσουν, αυτήν την εβδομάδα, να κάνουν τη φωνή τους να ακουστεί, ακόμη και αν αυτό σημαίνει την πρόκληση σημαντικών διπλωματικών εντάσεων.
<P>
Λυπάμαι, ωστόσο, που η πάλη τους για τις ελευθερίες των πολιτών είναι ευμετάβλητη και ασυνεπής. Όταν πρόκειται για θέμα προστασίας τραπεζικών και οικονομικών δεδομένων, το καλό μετατρέπεται ξαφνικά σε κακό. Αυτό το οποίο, σε άλλους τομείς, χρήζει προστασίας, τυγχάνει περιφρόνησης στο όνομα μιας νέας επιτακτικής ανάγκης: της καθολικά υποχρεωτικής φορολογικής κολονοσκόπησης. " μαζική αυτόματη ανταλλαγή πληροφοριών, η οποία αποτελεί τη βάση των εκθέσεων Alvarez και Domenici, είναι ο σαρωτής που θα σας ξεγυμνώνει σε κάθε γωνία· είναι η συμφωνία SWIFT γραμμένη με κεφαλαία γράμματα, από την οποία δεν υπάρχει επιστροφή. Ωστόσο, το Κοινοβούλιο δεν θα αφήσει μια αντίφαση να το σταματήσει. Μπορεί να αποφασίσει υπέρ της αυτόματης ανταλλαγής κάθε νοητού είδους δεδομένων μεταξύ των φορολογικών αρχών στην Ευρώπη και, ταυτόχρονα, να απορρίψει τη συμφωνία SWIFT με τις "νωμένες Πολιτείες στο όνομα των ατομικών ελευθεριών.
<P>
Μπορεί αυτή η δυσαρμονία, αυτή η ανακολουθία να γίνει κατανοητή ή ακόμη, ορισμένες φορές, να δικαιολογηθεί στο όνομα της αποτελεσματικότητας; Όχι. Ο χρυσός κανόνας, ο δικός σας χρυσός κανόνας, με άλλα λόγια η αυτόματη ανταλλαγή του συνόλου των φορολογικών, τραπεζικών και χρηματοοικονομικών στοιχείων όλων των μη μόνιμων κατοίκων θα οδηγήσει αναπόφευκτα σε έναν χείμαρρο δύσχρηστων δεδομένων. Το προηγούμενο της φορολόγησης των αποταμιεύσεων θα έπρεπε, ωστόσο, να έχει χρησιμεύσει ως μια προειδοποίηση για σας. Και όμως, δεν συμβαίνει αυτό. Για άλλη μια φορά, πρέπει ακολουθήσετε τον λάθος δρόμο και να υποστηρίξετε ένα σύστημα που δεν λειτουργεί. Κανείς δεν είναι πιο κουφός από αυτούς που δεν θέλουν να ακούσουν.
<P>
Στους φίλους μου που φαίνεται να ανησυχούν για τις γραφειοκρατικές υπερβολές που ενδέχεται να συνεπάγεται η εφαρμογή αυτής της δομής, θα ήθελα να πω ότι η μόνη λύση είναι να αντιταχθούμε σ'°αυτήν, να μην την καθιερώσουμε για να μην εκπλαγούμε στη συνέχεια από τις καταστροφικές της συνέπειες.
<P>
Επιτρέψτε μου, κύριε Πρόεδρε, να απευθύνω έναν τελευταίο λόγο προς τον Επίτροπο Kovács, ο οποίος δίνει την τελευταία του μάχη απόψε το βράδυ. Του εύχομαι καλή συνταξιοδότηση. Κύριε Επίτροπε, στη σταδιοδρομία σας, επιλέξατε συχνά τη λάθος μάχη αλλά, σαν ευγενική ψυχή που είμαι, δεν θα το κρατήσω τελικά αυτό εναντίον σας πάρα πολύ. Να έχετε μια ευτυχισμένη συνταξιοδότηση, κύριε Επίτροπε.
<P>
(" ομιλήτρια συμφωνεί να απαντήσει σε μια ερώτηση βάσει της διαδικασίας της γαλάζιας κάρτας σύμφωνα με το άρθρο 149 παράγραφος 8 του Κανονισμού)
<SPEAKER ID="087" NAME="Miguel Portas" AFFILIATION="GUE/NGL">
(PT) Κυρία Lulling, θα ήθελα να σας κάνω μόνο μία ερώτηση. Στην ομιλία σας, τι σχέση έχει η αυτόματη ανταλλαγή φορολογικών πληροφοριών με τον τερματισμό του απορρήτου, όταν πρόκειται για δύο εντελώς ξεχωριστά θέματα; " πλειονότητα των χωρών της Ευρώπης δεν εφαρμόζουν τραπεζικό απόρρητο. Αυτόματοι μηχανισμοί υφίστανται για την κυκλοφορία πληροφοριών μεταξύ των φορολογικών αρχών και τα πλούσια στοιχεία της κάθε μίας από αυτές δεν αναρτώνται στο διαδίκτυο. Δεν υπάρχει τρόπος να μην συγχέουμε τα δύο αυτά θέματα;
<SPEAKER ID="088" NAME="Astrid Lulling" LANGUAGE="FR">
Κύριε Πρόεδρε, ο συνάδελφός μου, δυστυχώς, δεν έχει καταλάβει ένα πράγμα, αλλά καθώς δεν έχω χρόνο ομιλίας, θα του το εξηγήσω κατ'°ιδίαν. Είμαι σίγουρη ότι θα καταλάβει πριν από την ψηφοφορία.
<SPEAKER ID="089" NAME="Liem Hoang Ngoc" LANGUAGE="FR">
Κύριε Πρόεδρε, κυρίες και κύριοι, σε αυτήν την περίοδο της κρίσης, τα δημόσια οικονομικά έχουν χρησιμοποιηθεί σε μεγάλο βαθμό αρχικά για να σώσουν το χρηματοπιστωτικό σύστημα, και στη συνέχεια για να αμβλύνουν τις κοινωνικές και οικονομικές επιπτώσεις.
<P>
Στο πλαίσιο αυτό, γίνεται πολύς λόγος περί δημοσίων ελλειμμάτων, οι δαπάνες των κρατών μελών δέχονται επιθέσεις, αλλά η πτώση των φορολογικών εσόδων επιτρέπεται να χάνεται κάπου στο βάθος. Ξεχνά κανείς ότι, κάθε χρόνο στην Ευρωπαϊκή Ένωση, 200 δισ. ευρώ δεν φορολογούνται, και αυτά αποτελούν πόρους που θα μπορούσαν να είχαν χρησιμοποιηθεί για βασικές πολιτικές είσπραξης, πόρους που θα μας επέτρεπαν να αντιμετωπίσουμε με ηρεμία αυτό που ορισμένοι αποκαλούν, μέσα σε εισαγωγικά, δημογραφική ωρολογιακή βόμβα.
<P>
Γι'°αυτό τα κείμενα που συζητάμε σήμερα είναι τόσο σημαντικά. " εισαγωγή κοινών εργαλείων και απόλυτης διαφάνειας μεταξύ των κρατών μελών στον τομέα είσπραξης των οφειλών είναι σημαντικά βήματα εάν θέλουμε να διασφαλίσουμε ότι κανένας πολίτης, καμία εταιρεία δεν θα μπορεί να διαφύγει τη φορολογική του ευθύνη, και ότι όλοι συμβάλλουν στη συλλογική προσπάθεια.
<P>
Πρέπει να δώσουμε στις φορολογικές αρχές κάθε χώρας στην Ένωση τους πόρους για την εκπλήρωση της αποστολής τους. Πρέπει επίσης να υπογραμμίσουμε τον βαθμό στον οποίο είναι απαραίτητη μια υγιής δημοσιονομική πολιτική.
<P>
Όλοι ανησυχούν τώρα για την Ελλάδα. Διαπιστώνουμε σήμερα σε ποιες ακραίες καταστάσεις οδηγεί η έλλειψη ενός αποτελεσματικού φορολογικού μηχανισμού. Δεν είναι μόνο η κρίση που βλάπτει την κυβέρνηση Καραμανλή· είναι, πάνω απ'°όλα, η απουσία πολιτικού θάρρους της προκατόχου της, που δεν μεταρρύθμισε τη φορολογική διοίκηση στην Ελλάδα και συνεπώς δεν δημιούργησε ένα αποτελεσματικό εργαλείο είσπραξης των φόρων.
<P>
Ελπίζουμε ότι, στο θέμα αυτό, η Ένωση θα χρησιμοποιήσει όλους τους πόρους που διαθέτει για να επιβεβαιώσει την αλληλεγγύη της προς την Ελλάδα. Ελπίζω ότι η ψηφοφορία που θα πραγματοποιήσουμε την Τετάρτη θα επιβεβαιώσει την ψηφοφορία στην επιτροπή και θα καταλήξει σε ορισμένα ενθαρρυντικά κείμενα σχετικά με την είσπραξη των φόρων.
<SPEAKER ID="090" NAME="Sharon Bowles" LANGUAGE="EN">
Κύριε Πρόεδρε, χαίρομαι που συζητάμε αυτές τις εκθέσεις εντός της θητείας του Επιτρόπου, ακόμη κι αν γίνεται την τελευταία στιγμή. " επιτροπή εργάστηκε σκληρά για να το διασφαλίσει. Τώρα, σε πολλά -στην πραγματικότητα, θα έλεγα στα περισσότερα- πράγματα, διεξήγαμε έναν διάλογο αλληλοστήριξης, κύριε Επίτροπε, αν και βεβαίως δεν συμφωνήσαμε σε όλα. Για παράδειγμα, συμφωνήσαμε σχετικά με τον ΦΠΑ για τις ενδοκοινοτικές παραδόσεις, αλλά διαφώνησαμε για την αλληλέγγυα ευθύνη στο πλαίσιο των διασυνοριακών συναλλαγών, ενώ σε αρκετές περιπτώσεις, απογοητευτήκαμε και οι δύο από τη βραδύτητα ή την έλλειψη υποστήριξης από τα κράτη μέλη. " ΚΕΒΦΕ είναι μία από αυτές τις προτάσεις.
<P>
Αλλά αντιπαρήλθατε αυτές τις απογοητεύσεις με πιο εντατικούς, καθιερωμένους ελέγχους, που βασίζονται στη συνεργασία, την ανταλλαγή πληροφοριών και την πρόσβαση στα δεδομένα. Έτσι, τόσο προσωπικά όσο και ως πρόεδρος της Επιτροπής Οικονομικών και Νομισματικών Θεμάτων, δράττομαι της ευκαιρίας να σας ευχαριστήσω για το έργο και τον ενθουσιασμό σας κατά τη διάρκεια της θητείας σας. Όπως είπαν οι συνάδελφοι, αυτήν την εποχή της φορολογικής πίεσης, το να παρέχουμε στα κράτη μέλη τη δυνατότητα να εισπράττουν το σύνολο των οφειλομένων φόρων καθίσταται ακόμη πιο σημαντικό. Με αυτήν την κινητήρια δύναμη, το Συμβούλιο πρέπει να είναι πιο προοδευτικό στο μέλλον. Αυτοί που εν γνώσει τους συνομωτούν προκειμένου να διαφύγουν και να αποφύγουν τους φόρους, σίγουρα κάνουν κακό στην κοινωνία και δεν πρέπει να περιμένουν επιείκεια όταν συλληφθούν, πρέπει όμως να έχουμε τα εργαλεία για να τους συλλάβουμε.
<P>
Όσον αφορά συγκεκριμένα το θέμα της διοικητικής συνεργασίας, πιστεύω ότι η αυτόματη ανταλλαγή πληροφοριών είναι ωφέλιμη. Συμβαδίζει με την οδηγία για τη φορολόγηση των αποταμιεύσεων, η οποία ελπίζω να εγκριθεί σύντομα στο Συμβούλιο. " δραστηριοποίησή σας σε αυτό το θέμα έχει ήδη δημιουργήσει θετικές εξελίξεις, τόσο εντός όσο και εκτός της Ευρωπαϊκής Ένωσης. Επιδοκιμάζω, επίσης, την οδηγία για την αμοιβαία συνδρομή για την είσπραξη απαιτήσεων, αλλά θεωρώ ότι είναι πιο κατάλληλο ένα κατώτερο όριο για την εφαρμογή της. Και, τέλος, ζητώ συγνώμη από εσάς και τους συναδέλφους που δεν θα μείνω για το υπόλοιπο της συζήτησης αλλά, όπως πάντα, υπάρχουν παράληλες συζητήσεις σε εξέλιξη σε αυτό το Σώμα.
<SPEAKER ID="091" NAME="Philippe Lamberts" LANGUAGE="FR">
Κύριε Πρόεδρε, κυρίες και κύριοι, εδώ και αρκετές εβδομάδες έχει γίνει της μόδας να ανησυχούμε για τα δημοσιονομικά ελλείμματα ορισμένων κρατών μελών. Κάποιος μπορεί, βεβαίως, να επικρίνει ορισμένα παραδείγματα δημοσίων δαπανών -και θα το κάνουμε αυτό-, κάποιος θα μπορούσε να αναφερθεί στα δισεκατομμύρια ευρώ σε επιδοτήσεις για ορυκτά καύσιμα, αλλά ας μην ξεχνάμε, όπως είπε ο σοσιαλιστής βουλευτής, ότι η αύξηση των δημοσίων ελλειμμάτων είναι το αποτέλεσμα, πρώτα και κύρια, της χρηματοπιστωτικής και οικονομικής κρίσης.
<P>
Δεν πιστεύω ότι οι κυβερνήσεις χρειάζεται να παίρνουν μαθήματα χρηστής διαχείρισης από εκείνους οι οποίοι, λόγω της προτίμησής τους για τις επικίνδυνες δραστηριότητες -που χρηματοδοτούνται, είτε το πιστεύετε είτε όχι, από το χρέος- αποτέλεσαν την αιτία της κρίσης.
<P>
Βάσει της παραδοχής αυτής, συμφωνούμε ότι τα δημόσια ελλείμματα δεν είναι βιώσιμα στα σημερινά επίπεδά τους, διότι μειώνουν τη δυνατότητα της Ευρώπης να ηγηθεί της παγκόσμιας "Πράσινης Νέας Συμφωνίας" (Green New Deal) που τόσο χρειάζεται. Πρέπει συνεπώς να αντιμετωπίσουμε το θέμα όχι μόνο στο μέτωπο των "δαπανών" αλλά και στο μέτωπο του "εισοδήματος", και με αυτό το πνεύμα διαβάζουμε τις εκθέσεις που κατατέθηκαν σήμερα, και ιδίως αυτές της κ. Alvarez και του κ. Domenici.
<P>
Καθιστώντας την αυτόματη ανταλλαγή πληροφοριών μεταξύ των φορολογικών αρχών τον κανόνα, δίνουν στα κράτη μέλη τα μέσα για την αντιμετώπιση της φοροδιαφυγής με τρόπο σοβαρό. Θα ήθελα να σας υπενθυμίσω ότι το εκτιμώμενο ετήσιο ποσό της φοροδιαφυγής ανέρχεται σε 200-250 δισ. ευρώ, ή δύο τοις εκατό του ΑΕγχΠ. Πριν καν μιλήσουμε για την αναδιάρθρωση του ευρωπαϊκού φορολογικού καθεστώτος, ας διασφαλίσουμε ότι εισπράττεται ο οφειλόμενος φόρος.
<P>
Επιπλέον, το σχέδιο υποστηρίζει την καθιέρωση κοινής φορολογικής βάσης για τη φορολόγηση των εταιρειών, γεγονός το οποίο θα ξεκαθαρίσει την κατάσταση τόσο για τους φορολογούμενους όσο και για τα κράτη μέλη. Με τον τρόπο αυτό, θα γίνει ένα βήμα προς τα εμπρός, θα πρέπει όμως να ανοιχτεί ο δρόμος όχι για περισσότερο ανταγωνισμό, αλλά για περισσότερη συνεργασία. Είναι καιρός να θέσουμε τέλος στο φορολογικό ντάμπιγκ, σε αυτόν τον δρόμο προς την καταστροφή που υπονομεύει τα φορολογικά έσοδα των κρατών μελών, και σε βάρος ποιου; Του φορολογουμένου και των μικρομεσαίων επιχειρήσεων, οι οποίες δεν διαθέτουν τους πόρους των μεγάλων πολυεθνικών επιχειρήσεων για να υποκινήσουν τα κράτη μέλη να στραφούν το ένα εναντίον του άλλου.
<P>
Ως εκ τούτου, η ενοποιημένη φορολογική βάση αποτελεί, κατά την άποψή μας, απαραίτητη προϋπόθεση για την καθιέρωση -σύμφωνα με ό,τι πράττουμε για τον ΦΠΑ- της σταδιακής εναρμόνισης των φορολογικών συντελεστών για τις εταιρείες, αρχίζοντας με τον καθορισμό κατώτερων ορίων.
<P>
Τέλος, η θέσπιση μιας βιώσιμης βάσης για τα φορολογικά καθεστώτα των κρατών μελών θα απαιτήσει πολύ βαθύτερες αλλαγές: τη μείωση των επιβαρύνσεων επί του εισοδήματος από την απασχόληση και την αντιστάθμιση αυτής της μείωσης με την καθιέρωση ενός προοδευτικού φόρου επί της ενέργειας -επί των μη ανανεώσιμων πηγών ενέργειας-, καθώς και ενός φόρου επί των χρηματοοικονομικών συναλλαγών και κερδών. Ωστόσο, όπως συνήθιζε να λέει η γιαγιά μου, αυτό είναι μια άλλη ιστορία.
<P>
Εν τω μεταξύ, η Ομάδα των Πρασίνων/Ελεύθερη Ευρωπαϊκή Συμμαχία συγχαίρει την κ. Alvarez και τον κ. Domenici για την εξαιρετική εργασία τους, η οποία δεν επανέλαβε απλώς τις προηγούμενες θέσεις του Ευρωπαϊκού Κοινοβουλίου, αλλά τις κατέστησε πιο φιλόδοξες και πιο πρακτικές.
<P>
Θα ολοκληρώσω αποχαιρετώντας τον κ. Kovács. Δεν ήμουν εδώ όταν ήλθατε. Οι συνάδελφοί μου μου έχουν πει ότι η εντύπωση που τους κάνατε μέσα από τις ενέργειές σας είναι πολύ καλύτερη από αυτήν που μας δώσατε όταν αναλάβατε καθήκοντα για πρώτη φορά. Κατά συνέπεια, μας εκπλήξατε ευχάριστα. Σας εύχομαι ό,τι καλύτερο.
<SPEAKER ID="092" NAME="Ashley Fox" LANGUAGE="EN">
Κύριε Πρόεδρε, θα ήθελα να ευχαριστήσω τους εισηγητές και τους σκιώδεις εισηγητές για τη σκληρή εργασία που κατέβαλαν κατά τη σύνταξη αυτών των εκθέσεων.
<P>
" φορολογία, ιδίως κάθε μορφή εναρμόνισης, αποτελεί πάντα ένα ευαίσθητο θέμα. Πρέπει να συνδυαστεί η ανάγκη για τη λειτουργία μιας αποτελεσματικής ενιαίας αγοράς με την ανάγκη προστασίας των αρμοδιοτήτων των κρατών μελών σχετικά με τη φορολογία. Θα συμβούλευα τον κ. Lamberts ότι ο καλύτερος τρόπος για την ελαχιστοποίηση της φοροδιαφυγής είναι να έχουμε απλούστερους φόρους και χαμηλότερους φορολογικούς συντελεστές. Ο φορολογικός ανταγωνισμός είναι πολύ καλό πράγμα. Προστατεύει τον φορολογούμενο από τις άπληστες κυβερνήσεις.
<P>
Τα κράτη μέλη πρέπει να είναι ελεύθερα να υπογράφουν διμερείς συμφωνίες με τρίτες χώρες. Το "νωμένο Βασίλειο και οι "ΠΑ μοιράζονται πρόθυμα πληροφορίες, λόγω του ιστορικού της συνεργασίας τους στον τομέα της καταπολέμησης της τρομοκρατίας. Εάν οι πληροφορίες αυτές αποστέλλονταν σε ολόκληρη την ΕΕ, πολλές τρίτες χώρες θα αρνούντο να υπογράψουν παρόμοιες συμφωνίες στο μέλλον. " συνεργασία θα σταματούσε και η εθνική ασφάλεια θα κινδύνευε.
<P>
Καλώ τους βουλευτές να προσεγγίσουν αυτές τις εκθέσεις με ρεαλιστικό τρόπο. Πρέπει να διασφαλίσουμε ότι δεν θα επιδοθούμε σε περιττά μέτρα εναρμόνισης τα οποία θέτουν σε κίνδυνο την εθνική ασφάλεια.
<SPEAKER ID="093" NAME="Νικόλαος Χουντής">
εξ ονόματος της Ομάδας GUE/NGL. - Κύριε Πρόεδρε, δεν υπάρχει αμφιβολία ότι με τις εν λόγω εκθέσεις γίνεται μια θετική προσπάθεια για να δημιουργηθεί ένα νομοθετικό πλαίσιο όσον αφορά τη διοικητική συνεργασία σε επίπεδο Ευρωπαϊκής Ένωσης στα θέματα της άμεσης και έμμεσης φορολογίας, εκτός από τον τομέα του ΦΠΑ και των ειδικών φόρων κατανάλωσης.
<P>
Οφείλω, όμως, να πω, κύριε Πρόεδρε και κύριοι συνάδελφοι, ότι οι εκθέσεις και οι προτάσεις για οδηγίες κ.λπ. αγγίζουν το πρόβλημα της φοροδιαφυγής και της φορολογικής απάτης.
<P>
Υπάρχουν, όμως, δύο πτυχές της φοροδιαφυγής που αναδείχθηκαν μέσα στην κρίση. " πρώτη έχει σχέση με τον φορολογικό ανταγωνισμό εντός της Ένωσης, ο οποίος κάθε άλλο παρά προωθεί την αλληλεγγύη και την οικονομική και κοινωνική συνοχή μεταξύ των κρατών μελών. Οφείλουμε να αντιμετωπίσουμε το πρόβλημα και να δοθούν λύσεις.
<P>
" δεύτερη έχει να κάνει με την ύπαρξη και τη λειτουργία των υπεράκτιων εταιρειών. Οι εταιρείες αυτές αποτελούν -ως γνωστόν- εστίες φοροδιαφυγής και ξεπλύματος μαύρου χρήματος. " πρόθεση της ελληνικής κυβέρνησης, παραδείγματος χάριν, να φορολογήσει απλώς τις σχετικές συναλλαγές με 10% αποτελεί σκάνδαλο.
<P>
Κατόπιν τούτου, κύριε Πρόεδρε, αρκετοί συνάδελφοι τόνισαν ότι στην περίοδο αυτή που βιώνουμε, με την οικονομική κρίση και τα προβληματικά δημοσιονομικά όλων των χωρών -πέραν από το γεγονός ότι με τον τρόπο με τον οποίο λειτουργούν η Ευρωπαϊκή Κεντρική Τράπεζα και το Σύμφωνα Σταθερότητας, δεν επαρκούν και δεν είναι σε θέση να αντιμετωπίσουν, αλλά αντίθετα οξύνουν το πρόβλημα- είναι αναγκαίο να υπάρξουν κοινές λύσεις σε κοινά προβλήματα και ένα απ'°αυτά είναι το πρόβλημα της φοροδιαφυγής.
<P>
Πρέπει να χτυπηθεί η φοροδιαφυγή και η φορολογική απάτη ώστε να μπορέσουν να υπάρχουν έσοδα στα κράτη, σε μια περίοδο που είναι έντονη η ανάγκη για αναδιανεμητική και αναπτυξιακή πολιτική.
<SPEAKER ID="094" NAME="Godfrey Bloom" LANGUAGE="EN">
Κύριε Πρόεδρε, η φορολογία, ως έννοια, δεν έχει αλλάξει ουσιαστικά πάρα πολύ κατά τα τελευταία 3.000 χρόνια, έτσι δεν είναι; Οι πλούσιοι και οι ισχυροί κλέβουν χρήματα από τους απλούς ανθρώπους ώστε να κάνουν τη δική τους ζωή πιο άνετη.
<P>
Εκεί όπου σημειώθηκε αλλαγή στη σύγχρονη εποχή είναι ότι τώρα η φορολόγηση γίνεται "προς όφελος των φορολογουμένων": ότι κατά κάποιον τρόπο φορολογούμαστε με γνώμονα το γενικό συμφέρον (pro bono).
<P>
Για να διαιωνίζουμε αυτόν τον μύθο, εφευρίσκουμε περιοδικά φόβητρα, ώστε να εξαναγκάζουμε τους ανθρώπους σε υποταγή. Το πιο πρόσφατο από αυτά τα φόβητρα είναι βέβαια ότι, εάν δεν καταβάλουμε φόρους υπέρ του περιβάλλοντος, θα βράζουμε όλοι μέχρι θανάτου - ανάμνηση των μεσαιωνικών θρησκειών, ή μήπως όχι, οι οποίες έπαιζαν το ίδιο παιχνίδι: πληρώστε αλλιώς θα καείτε στην κόλαση.
<P>
" εναρμόνιση της φορολογίας αποτελεί μια έννοια την οποία επινόησε η σύγχρονη πολιτική τάξη ώστε να εξασφαλίσει ότι καμία κυβέρνηση δεν κλέβει πολύ λίγα χρήματα από τον λαό της: ένα είδος καρτέλ κλεφτών, αν προτιμάτε.
<P>
Επιτρέψτε μου να προτείνω, εάν επιθυμείτε πραγματικά την εναρμόνιση της φορολογίας, η Επιτροπή και η γραφειοκρατία να καταβάλλουν τους ίδιους φόρους με το εκλογικό σώμα, να έχουν την ίδια φορολογική επιβάρυνση με όλους εμάς, προτού το εκλογικό σώμα κάνει έφοδο στο κτίριο αυτό και μας κρεμάσει από τα δοκάρια, όπως έχει κάθε δικαίωμα να πράξει.
<SPEAKER ID="095" NAME="Hans-Peter Martin" AFFILIATION="NI">
(DE) Κύριε Πρόεδρε, η δημοκρατική διαδικασία πρέπει να αναμορφωθεί. Ως νεαρός συγγραφέας και δημοσιογράφος, πλήρωνα φόρο 62% εκ πεποιθήσεως, γιατί ήμουν πεπεισμένος, και είχα την εντύπωση, ότι μας κυβερνούσαν καλοί άνθρωποι. Ωστόσο, από τότε που έγινα βουλευτής του Ευρωπαϊκού Κοινοβουλίου, είδα τι πραγματικά συμβαίνει με τα φορολογικά έσοδα. Τότε, καταβάλλαμε εκατομμύρια σελίνια κάθε χρόνο. Αυτό που με ενοχλεί σε αυτήν τη συζήτηση για την προώθηση της χρηστής διακυβέρνησης στον φορολογικό τομέα είναι το γεγονός ότι δεν εξετάζουμε τις δικές μας δαπάνες, αλλά απλώς μιλάμε για κακούς φοροδιαφεύγοντες.
<P>
Την εποχή εκείνη, όταν ο φορολογικός συντελεστής ήταν 62%, σύμβουλός μου επί φορολογικών θεμάτων ήταν ο Christoph Matznetter, ο οποίος αργότερα έγινε υφυπουργός οικονομικών της Αυστρίας. Μου είπε: "Είσαι από το Vorarlberg, διάσχισε τα σύνορα, πήγαινε στο Λιχτενστάιν ή στην Ελβετία!" Δεν το έκανα, άλλοι όμως το έκαναν. Εάν το προσεγγίσετε, ωστόσο, υπό το πρίσμα αυτών των εμπειριών, με το νηφάλιο και ορθολογικό μυαλό κάποιου που δεν ήταν δημόσιος υπάλληλος, που δεν επιβάρυνε το σύστημα κοινωνικής ασφάλισης, που δεν ήταν ενεργός σε οποιονδήποτε δημόσιο τομέα, όπως είναι η πλειοψηφία των βουλευτών εδώ, τότε θα πρέπει να αναρωτηθείτε πώς στο καλό μπορώ να σώσω τα χρήματά μου, που κέρδισα με κόπο, από αυτήν τη σπατάλη;
<P>
" πρότασή μου συνεπώς είναι η εξής: Ας αρχίσουμε από το σημείο όπου μπορούμε να καταδείξουμε ότι μια συνετή διοίκηση θα χρησιμοποιήσει τα χρήματα συνετά, δηλαδή, με τους εαυτούς μας. Γιατί χρειαζόμαστε άλλες 200 νέες θέσεις εργασίας; Γιατί χρειάζεται να χρηματοδοτήσουμε μαθήματα σκι στο σχολείο αυτήν την εβδομάδα; Πού αποσκοπούν όλα αυτά; Εάν επιθυμείτε πραγματικά να ασχοληθείτε με την καταπολέμηση των φορολογικών παραδείσων, με την είσπραξη των φορολογικών απαιτήσεων και με την προσέλκυση των πολιτών στο έργο της Ευρωπαϊκής Ένωσης με τρόπο σοβαρό, τότε πρέπει να ξεκινήσουμε με τον εαυτό μας και να δείξουμε στον κόσμο ότι τα θεσμικά όργανα που αντιπροσωπεύουμε δαπανούν τα χρήματα των φορολογούμενων με υπευθυνότητα. Διαφορετικά, θα συνεχίσουμε να χάνουμε φορολογικά έσοδα, χωρίς καμία δικαιολογία ώστε να καλούμε αυτούς τους ανθρώπους να λογοδοτήσουν.
<SPEAKER ID="096" NAME="Enikõ Gyõri" AFFILIATION="PPE">
(HU) Κυρίες και κύριοι, 4% μείωση του ΑΕγχΠ, 21 εκατομμύρια άνεργοι πολίτες της ΕΕ, διαδικασίες ελλείμματος εναντίον 20 κρατών μελών, 80% χρέωση των εθνικών κρατών. Με την Ευρωπαϊκή Ένωση σε τέτοια κατάσταση, ερωτώ: έχουμε την πολυτέλεια να επιτρέπουμε δισεκατομμύρια φόροι απλώς να φεύγουν μέσα από τα χέρια μας; Είναι απαράδεκτο ότι, ενώ θυσιάζουμε τεράστια ποσά για την οικονομική τόνωση και τη διατήρηση των χώρων εργασίας ανοικτών, δεν έχει σημειωθεί καμία πρόοδος σε επίπεδο ΕΕ για την εξεύρεση τρόπων, για παράδειγμα, ώστε να υπερβεί το ποσοστό είσπραξης των διασυνοριακών φορολογικών υποχρεώσεων το επαίσχυντο επίπεδο του 5%. Ή για το αν πρέπει να επεκτείνουμε την αυτόματη ανταλλαγή πληροφοριών κατά τρόπο ενιαίο σε όλα τα εισοδήματα, εξαλείφοντας έτσι την ανάγκη να λαμβάνουν οι κυβερνήσεις πληροφορίες από κλεμμένα μέσα αποθήκευσης δεδομένων για το αφορολόγητο εισόδημα των πολιτών τους που έχουν επενδύσει εδώ και εκεί.
<P>
Αυτήν τη στιγμή, το ποσοστό της φοροδιαφυγής στην ΕΕ ανέρχεται σε δυόμισι φορές τον συνολικό προϋπολογισμό της ΕΕ. Πιστεύω ακράδαντα ότι οι φορολογικές αρχές των κρατών μελών πρέπει να συνεργαστούν προκειμένου να εντοπίσουν περιπτώσεις φοροδιαφυγής. Κανείς δεν πρέπει να μπορεί να κρύβεται πίσω από το τραπεζικό απόρρητο, και ας καταργήσουμε τους οιονεί φορολογικούς παραδείσους εντός της Ευρωπαϊκής Ένωσης, ακόμα και όταν, συνάδελφοι βουλευτές, αυτό πονάει τα ενδιαφερόμενα κράτη μέλη. Το συμφέρον της Ευρώπης στο σύνολό της πρέπει να υπερισχύει των επιμέρους απόψεων. Οι ειλικρινείς φορολογούμενοι πολίτες της ΕΕ αυτό ακριβώς αναμένουν από εμάς, κανόνες που να έχουν δεσμευτικό χαρακτήρα για όλους, χωρίς εξαιρέσεις.
<P>
" έκθεση Domenici εξηγεί πώς μπορούμε να εξαλείψουμε αυτές τις εξαιρέσεις. Το θέμα μας τώρα δεν είναι η εναρμόνιση της φορολογίας, αλλά πώς θα εισπράττουμε φόρους που επιβάλλονται σύμφωνα με τους κανόνες του κάθε κράτους μέλους, με τη βοήθεια των άλλων, αν χρειαστεί. Όλα τα άλλα στοιχεία της δέσμης φορολογικών μέτρων που βρίσκονται ενώπιόν μας εξυπηρετούν τον ίδιο σκοπό. Εξ ονόματος της Ομάδας PPE, έχω προσθέσει αρκετές προτάσεις στην έκθεση Domenici, οι οποίες έτυχαν της υποστήριξης και άλλων πολιτικών ομάδων. Κατά πρώτο λόγο, πρότεινα τη δημιουργία ενός συστήματος κινήτρων που θα εγγυάται ότι το κράτος μέλος που ενεργεί για λογαριασμό του κράτους που επιδιώκει την είσπραξη διασυνοριακών φόρων θα λαμβάνει ένα μέρος των ποσών που εισπράττονται. Με αυτόν τον τρόπο, θα μπορούσαμε να δώσουμε ώθηση στη συνεργασία μεταξύ των φορολογικών υπηρεσιών που επί του παρόντος χωλαίνει. Δεύτερον, με τη χρήση ενός συστήματος συγκριτικών κερδών θα μπορούσαμε να αναλάβουμε αποτελεσματική δράση, ιδίως κατά των πολυεθνικών εταιρειών που μεταβάλλουν δολίως τις τιμές μεταβίβασης, προκειμένου να φοροδιαφεύγουν. Γνωρίζω ότι ο Επίτροπος Kovács έχει αμφιβολίες ως προς αυτό, αλλά νομίζω ότι μπορούμε να αρχίσουμε να εργαζόμαστε προς αυτήν την κατεύθυνση.
<P>
Τέλος, είμαι ευτυχής που η Επιτροπή υποστηρίζει την ανάγκη ενίσχυσης των απαιτήσεων για την ανταλλαγή φορολογικών πληροφοριών, όπως ορίζεται από το υπόδειγμα συμφωνίας του ΟΟΣΑ που εφαρμόζεται σε 12 κράτη. Πιστεύω ότι συνεχίζοντας στόν ίδιο δρόμο, μπορούμε να προχωρήσουμε προς μια πιο έντιμη φορολογική πολιτική.
<SPEAKER ID="097" NAME="Olle Ludvigsson" AFFILIATION="S&amp;D">
(SV) Κύριε Πρόεδρε, σήμερα το βράδυ συζητούμε μια σειρά μέτρων για την καταπολέμηση διαφόρων ειδών φορολογικής απάτης και φοροαποφυγής. Πρόκειτα για πολύ σημαντικά θέματα. Θα ήταν πολύ καλό εμείς στην ΕΕ να μπορέσουμε να ενισχύσουμε τα μέσα μας και τη συνεργασία μας για την καταπολέμηση της φοροδιαφυγής κατά τον προτεινόμενο τρόπο.
<P>
" οικονομική και χρηματοπιστωτική κρίση επέτεινε την ανάγκη να καταστούν τα φορολογικά μας συστήματα όσο το δυνατόν πιο αποτελεσματικά, αξιόπιστα και δίκαια. Αντιμετωπίζω θετικά την πρόταση να επεκταθεί η εφαρμογή του μηχανισμού αντιστροφής της επιβάρυνσης. Αποτελεί ένα κρίσιμο βήμα, μεταξύ άλλων, στην προσπάθειά μας για αλλαγή του κλίματος. Κατά την έναρξη του πλειστηριασμού των δικαιωμάτων εκπομπών το 2013, πρέπει να έχουμε καθιερώσει ένα αξιόπιστο σύστημα εμπορίας που να μην μαστίζεται από την απάτη στον τομέα του ΦΠΑ και άλλα παρόμοια προβλήματα. Ο μηχανισμός αντιστροφής της επιβάρυνσης ενδέχεται να αποτελεί έναν εξαίρετο τρόπο για την πρόληψη αύτής της απάτης στον τομέα του ΦΠΑ. Θα εξασφαλίζει τόσο την αξιοπιστία όσο και την αποτελεσματικότητα του συστήματος.
<P>
" εργασία για την έκθεση σχετικά με τον μηχανισμό αντιστροφής της επιβάρυνσης ήταν πολύ εποικοδομητική. Χαίρομαι που βλέπω ότι η Επιτροπή, το Συμβούλιο και οι αρμόδιοι συνάδελφοί μου βουλευτές ήταν αποφασισμένοι να καταλήξουν σε μια καλή λύση γρήγορα. Ένα κεντρικό στοιχείο της έκθεσης είναι η δημιουργία ενός ολοκληρωμένου συστήματος αξιολόγησης - ενός συστήματος που βασίζεται σε ενιαία κριτήρια. Είναι πολύ σημαντικό να παρακολουθούμε προσεκτικά πόσο καλά λειτουργεί στην πράξη αυτός ο μηχανισμός αντιστροφής της επιβάρυνσης στον εν λόγω τομέα. Τα μέτρα για την πάταξη της φοροδιαφυγής που προτείνονται τώρα αποτελούν ένα σημαντικό βήμα στην πορεία, πρέπει όμως να εκλαμβάνονται ως ένα μικρό μέρος μιας ευρύτερης, μακροπρόθεσμης διαδικασίας.
<P>
Μένουν πολλά να κάνουμε σε αυτόν τον τομέα. " συνεργασία της ΕΕ πρέπει να ενισχυθεί και η ΕΕ πρέπει να ηγηθεί της προσπάθειας για τη δημιουργία αποτελεσματικών διεθνών συμφωνιών για την καταπολέμηση της φοροδιαφυγής.
<SPEAKER ID="098" NAME="Sylvie Goulard" AFFILIATION="ALDE">
(FR) Κύριε Πρόεδρε, αυτή η φαινομενικά μάλλον τεχνική δέσμη μέτρων σχετίζεται, στην πραγματικότητα, με ορισμένα άκρως πολιτικά ζητήματα. Πρώτον, η διοικητική συνεργασία μεταξύ κρατών για φορολογικά θέματα αποτελεί βασικό ζήτημα για την εσωτερική αγορά. Πιστεύω ότι είναι σημαντικό να τονιστεί αυτό, διότι η ελεύθερη κυκλοφορία των προσώπων και των κεφαλαίων αποτελεί ένα από τα πολύτιμα κεκτημένα της Ευρωπαϊκής Ένωσης με τα οποία είμαστε τόσο στενα συνδεδεμένοι. Ωστόσο, δεν πρέπει να οδηγεί σε άδικη φορολογική κατάσταση, κατά την οποία ορισμένοι καλά πληροφορημένοι και με δυνατότητα κινητικότητας πολίτες αποφεύγουν τις φορολογικές τους υποχρεώσεις, ενώ οι λιγότερο κινητικοί πολίτες εξακολουθούν να υπόκεινται σε αυτές.
<P>
Ούτε θα πρέπει να λειτουργήσει ως κίνητρο για ανταγωνισμό μεταξύ των κρατών, και με αυτό εννοώ κίνητρο για απάτη ή φοροδιαφυγή. Αυτό εξηγεί τη θέση μας υπέρ μιας ενοποιημένης φορολογικής βάσης για τη φορολογία των επιχειρήσεων και την αυτόματη ανταλλαγή δεδομένων μεταξύ των κρατών μελών, η οποία ήδη συζητήθηκε.
<P>
Εάν η κ. Lulling μάς είχε κάνει την τιμή να παραμείνει μαζί μας, θα μπορούσα να της πω ότι πράγματι προκύπτει ζήτημα πολιτικών ελευθεριών όταν μιλάμε για την ανταλλαγή ευαίσθητων δεδομένων αλλά και ότι, κατά τη γνώμη μου, υπάρχει μια σημαντική διαφορά μεταξύ των δεδομένων που μπορούμε να ανταλλάξουμε μεταξύ των κρατών μελών της Ευρωπαϊκής Ένωσης -με άλλα λόγια στο πλαίσιο της εσωτερικής αγοράς, και στην υπηρεσία της εσωτερικής αγοράς- και στα δεδομένα που ανταλλάσσουμε με άλλες χώρες, ακόμη και με φιλικές χώρες όπως οι "νωμένες Πολιτείες.
<P>
Το δεύτερο, άκρως πολιτικό ζήτημα, ιδιαίτερα μετά την κρίση, είναι η καταπολέμηση των φορολογικών παραδείσων, αλλά και των γκρίζων ζωνών -ή επιεικών πρακτικών- οι οποίες, δυστυχώς, εξακολουθούν να υπάρχουν στο εσωτερικό της Ευρωπαϊκής Ένωσης ή σε συνδεδεμένα εδάφη. Μετά τις δηλώσεις της G20, οι πολίτες περιμένουν αποτελέσματα και μια αξιόπιστη Ένωση. Αυτό ήταν το πνεύμα πολλών τροποποιήσεων, και πιστεύω ότι το παρόν Κοινοβούλιο πρέπει να προσδώσει νέα βαρύτητα στο θέμα.
<P>
Τέλος, ολοκληρώνοντας, θα ήθελα να πω δυο λόγια στον κ. Kovács -είναι σπάνιο να μπορώ να πω αντίο σε κάποιον το ίδιο βράδυ που τελειώνει η θητεία του- και, πάνω απ' όλα, να δώσω μια συμβουλή στον υπό διορισμόν Επίτροπο, τον κ. Šemeta, του οποίου επικροτήσαμε τα αρχικά βήματα σε αυτόν τον τομέα, όπως ακριβώς επικροτήσαμε τα πρώτα βήματα της Επιτροπής Barroso ΙΙ, η οποία φαίνεται αποφασισμένη να αντιμετωπίσει το θέμα, ιδίως με την ανάθεση στον κ. Monti του έργου της σύνταξης έκθεσης για την εσωτερική αγορά που περιέχει όλες αυτές τις πτυχές.
<P>
Πιστεύω ότι, όσο αντιδραστικά και απρόθυμα και αν είναι τα κράτη μέλη, εναπόκειται στην Επιτροπή να πράξει όπως μπορέσατε εσείς να πράξετε, κύριε Kovács, και να χρησιμοποιήσει την εξουσία πρωτοβουλίας της, ίσως και σε μεγαλύτερο βαθμό. Τα ταμεία των κρατών μελών είναι άδεια. " φορολογία είναι ένας τρόπος να γεμίσουν και, υπό την προϋπόθεση ότι γίνεται με έξυπνο τρόπο, τασσόμαστε υπέρ.
<SPEAKER ID="099" NAME="Eva Joly" AFFILIATION="Verts/ALE">
(FR) Κύριε Πρόεδρε, κύριε Επίτροπε, κυρίες και κύριοι, χάρη στις προσπάθειες του κ. Domenici, η έκθεση επί της οποίας πρέπει να διεξάγουμε τελική ψηφοφορία αυτήν την εβδομάδα αποτελεί ένα έγγραφο υψηλής ποιότητας. Ειλικρινά ελπίζω ότι θα εγκριθεί την Τετάρτη στη σύνοδο της Ολομέλειάς μας. Πολλές από τις προτάσεις που περιέχει σε θέματα χρηματοοικονομικής διαφάνειας, φορολογικής πολιτικής και καταπολέμησης των φορολογικών παραδείσων, οι σοβαρές συνέπειες των οποίων ορθώς τονίζονται εδώ, απλά δεν έχουν προηγούμενο.
<P>
Καταρχάς, πρέπει να επικροτήσουμε το γεγονός ότι το κείμενο αναγνωρίζει τους σημαντικούς περιορισμούς του αγώνα κατά των φορολογικών παραδείσων όπως έχει διεξαχθεί μέχρι σήμερα. Οι συμβάσεις φορολογίας και οι κατάλόγοι του ΟΟΣΑ για τις μη συνεργαζόμενες δικαιοδοσίες, για να αναπαράγω τους όρους που χρησιμοποιούνται επισήμως, δεν είναι ικανοποιητικοί, και μάλιστα αποτελούν μέρος του προβλήματος που προορίζονται να επιλύσουν.
<P>
Αυτός είναι ο λόγος για τον οποίο οι προτάσεις στην παρούσα έκθεση, οι οποίες αποσκοπούν να προχωρήσουν πέρα από αυτήν την προσέγγιση, να υιοθετήσουν έναν νέο ορισμό των φορολογικών παραδείσων και να καθιερώσουν νέα εργαλεία -περιλαμβανομένων των κυρώσεων-, ώστε να βοηθήσουν στον αγώνα αυτό, είναι εξαιρετικά σημαντικές. Αυτό προφανώς ισχύει και για την πρόταση για την καθιέρωση της αυτόματης ανταλλαγής φορολογικών πληροφοριών, τόσο εντός της Ευρωπαϊκής Ένωσης όσο και σε διεθνές επίπεδο.
<P>
Αυτό ισχύει και για το σύστημα λογιστικών εγγραφών ανά χώρα, το οποίο απαιτεί η έκθεση και το οποίο θα καταστήσει δυνατή τη μέτρηση των πραγματικών δραστηριοτήτων των εταιρειών στις χώρες στις οποίες είναι εγκατεστημένες και την εξακρίβωση ότι όντως καταβάλλουν τους φόρους που νόμιμα οφείλουν εκεί. Πρόκειται για δύο θεμελιώδη αιτήματα που υποστηρίζονται εδώ και καιρό από πολλούς εμπειρογνώμονες. Χαιρετίζουμε θερμά το γεγονός ότι το Ευρωπαϊκό Κοινοβούλιο τα εγκρίνει και, με τον τρόπο αυτό, θα καταστεί ένα από τα θεσμικά όργανα που συμμετέχουν περισσότερο σε αυτόν τον αγώνα.
<P>
Κυρίες και κύριοι, το πρόβλημα των φορολογικών παραδείσων δεν είναι απλώς τεχνικό ζήτημα. Σχετίζεται με θεμελιώδεις επιλογές. Επιθυμούμε να δώσουμε στις αναπτυσσόμενες χώρες τα μέσα για να επωφεληθούν από τους ιδίους πόρους τους, αντί να τους βλέπουν να κατάσχονται; Επιθυμούμε να διασφαλισθεί ότι όλες οι εταιρείες μας και οι συμπολίτες μας συμβάλλουν, στο πλαίσιο των δυνατοτήτων τους, στη χρηματοδότηση του δημόσιου βίου; Ψηφίζοντας υπέρ της έκθεσης του κ. Domenici, δίνουμε καταφατική απάντηση σε αυτά τα δύο ερωτήματα. Μια απάντηση για την οποία, πιστεύω, μπορούμε να είμαστε μόνο υπερήφανοι.
<P>
Σε προσωπικό επίπεδο, θα ήθελα να ευχαριστήσω τον κ. Kovács για το σεμινάριο που διοργανώσαμε από κοινού στις Βρυξέλλες στις 9 Δεκεμβρίου για να τεθεί αυτό το θέμα στην ημερήσια διάταξη. Σας ευχαριστώ και καλή τύχη.
<SPEAKER ID="100" NAME="Ivo Strejček" AFFILIATION="ECR">
(CS) Κύριε Πρόεδρε, κύριε Επίτροπε, συζητούμε σήμερα μια δέσμη οικονομικά και πολιτικά αμφιλεγόμενων προτάσεων που υποτίθεται ότι θα βελτιώσουν σημαντικά τη συνεργασία στον τομέα της φορολογίας. " φοροδιαφυγή αποτελεί αναμφίβολα ένα σημαντικό πρόβλημα που μειώνει τα έσοδα του κρατικού προϋπολογισμού. Ποια είναι, ωστόσο, τα αίτια της φοροδιαφυγής και ποια είναι τα κίνητρα όσων καταφεύγουν σε φορολογική απάτη;
<P>
Πρώτον, τα υψηλά ποσοστά του φόρου. Όσο υψηλότεροι είναι οι φόροι, τόσο περισσότεροι φορολογούμενοι θα αναζητήσουν τρόπους για να παρακάμψουν τις φορολογικές τους υποχρεώσεις. Πρέπει να έχουμε κατά νου αυτήν την πολύ γνωστή οικονομική αλήθεια, ιδιαίτερα σήμερα που οι περισσότεροι πολιτικοί θεωρούν ότι τα κρατικά δημοσιονομικά ελλείμματα θα επιλυθούν μέσω υψηλότερων φόρων, με άλλα λόγια από την πλευρά των εσόδων του προϋπολογισμού και όχι μέσω σημαντικών περικοπών των δαπανών. Θα ήθελα να κάνω ακόμη μία παρατήρηση, ότι οι φορολογικοί παράδεισοι υπάρχουν για αυτόν ακριβώς τον λόγο, επειδή οι άνθρωποι μετακινούν τα κεφάλαιά τους σε τοποθεσίες με χαμηλότερους φόρους. Εάν επιθυμείτε να καταργήσετε ή να περιορίσετε την ύπαρξη των φορολογικών παραδείσων, πρέπει να μειώσετε τους φόρους.
<P>
" δεύτερη σημαντική αιτία της φοροδιαφυγής είναι η αδιαφάνεια και η πολυπλοκότητα των φορολογικών συστημάτων. Όσο περισσότερες είναι οι εξαιρέσεις, τόσο μεγαλύτερη είναι η απάτη. Τα στατιστικά δεδομένα και διάφορες μελέτες επιβεβαιώνουν ότι οι επιπλοκές, για παράδειγμα, στην είσπραξη του ΦΠΑ, οφείλονται κατά κύριο λόγο στις συγκεχυμένες εξηγήσεις και στις χιλιάδες, μεγάλης ποικιλίας, εξαιρέσεις. Δυστυχώς, ούτε η Επιτροπή ούτε οι βουλευτές του ΕΚ δεν προτείνουν να αποτολμήσουν τα κράτη μέλη περικοπές των φόρων ή θεμελιώδεις διορθώσεις, που θα μπορούσαν να επιφέρουν διαφάνεια στις φορολογικές δικαιοδοσίες.
<P>
Οι επίμαχες προτάσεις είναι οι εξής: θέσπιση της αρχής ότι υφίσταται υποχρέωση ανταλλαγής πληροφοριών για τους φορολογούμενους· δεύτερον, οι υποχρεωτικές πληροφορίες για τους φορολογούμενους ορίζονται επακριβώς και είναι σαφώς πολύ ευαίσθητες· τρίτον, η υποχρέωση ανταλλαγής πληροφοριών για όλους τους τύπους φόρου εφαρμόζεται για πρώτη φορά και, τέταρτον, -μια νομοθετική καινοτομία- παραβιάζεται το τραπεζικό απόρρητο.
<SPEAKER ID="101" NAME="Miguel Portas" AFFILIATION="GUE/NGL">
(PT) Κύριε Πρόεδρε, η συζήτηση αυτή είναι πολύ σημαντική, διότι αυτό που οι κυβερνήσεις και η ίδια η Επιτροπή μάς έχουν πει είναι ότι, κατά τα επόμενα έτη, η στρατηγική εξόδου από την κρίση εξαρτάται από σχέδια για ριζικές περικοπές στις δημόσιες επενδύσεις και τις κοινωνικές δαπάνες. Και αυτό που μας λέει η συνεχής ενημέρωση από τις διάφορες εκθέσεις που συζητήθηκαν σήμερα είναι ότι τελικά υπάρχει και άλλος δρόμος προς τα εμπρός, ένας καλύτερος δρόμος, ένας δρόμος που θα ενθαρρύνει την ειλικρίνεια και την ικανοποίηση των φορολογουμένων!
<P>
Και αυτός ο δρόμος προς τα εμπρός είναι και ο δρόμος για την αντιμετώπιση της κρίσης από την άποψη των εσόδων -κυρίως από την άποψη των εσόδων-, δεδομένου ότι θα θέσει τέρμα στον εφιάλτη που έχει προκληθεί από τους φορολογικούς παραδείσους και στον εφιάλτη που έχει προκληθεί από την εκτεταμένη φοροδιαφυγή και φορολογική απάτη μεταξύ των μεγάλων επιχειρήσεων και του τραπεζικού συστήματος.
<P>
Και γι'°αυτό ακριβώς συμφωνώ απολύτως με την έκθεση του κ. Domenici, όταν αναφέρει ότι δεν καταβάλλονται αρκετές προσπάθειες ώστε να τεθεί τέλος στο τραπεζικό απόρρητο. Και με αυτόν ακριβώς τον τρόπο πρέπει να προχωρήσουμε, διότι είναι αλήθεια ότι λίγη δικαιοσύνη στην οικονομία δεν έβλαψε ποτέ κανέναν.
<SPEAKER ID="102" NAME="Arturs Krišjānis Kariņš" AFFILIATION="PPE">
(LV) Κύριε Πρόεδρε, κύριε Επίτροπε, το ζήτημα δεν είναι αν είμαστε υπέρ ή κατά της καταπολέμησης της φοροδιαφυγής. Φυσικά και είμαστε υπέρ. Το ζήτημα είναι μάλλον ποια μέσα επιθυμούμε να εφαρμόσουμε για την επίτευξη του στόχου αυτού. " κατάσταση μεταξύ των κρατών μελών προς το παρόν είναι ότι ορισμένα κράτη δεν ανταλλάσσουν πρόθυμα πληροφορίες για τους φορολογούμενους με άλλα κράτη μέλη, ακόμη και όταν τους ζητείται να το πράξουν. " υπό συζήτηση πρόταση αφορά την καθιέρωση ενός αυτόματου συστήματος, κατά το οποίο οι φορολογικές αρχές θα ανταλλάσσουν μεταξύ τους πληροφορίες σχετικά με τους υπηκόους και τις επιχειρήσεις που εδρεύουν στο εξωτερικό. Κατά τη γνώμη μου, αυτό που έχει σημασία δεν είναι να αυξηθεί η γραφειοκρατία, με όποιον τρόπο και αν ανταλλάσσουμε πληροφορίες. Αυτήν τη στιγμή, η Ευρωπαϊκή Ένωση βρίσκεται σε κρίση - στην Ισπανία, η ανεργία είναι σχεδόν 20%, στη Λεττονία είναι πάνω από 20%, σε πολλές άλλες χώρες είναι πολύ πάνω από 10%. Δυστυχώς, η τάση είναι ανοδική. Ως εκ τούτου, τα κράτη μέλη αναγκάζονται να μειώσουν τις δημόσιες δαπάνες, γεγονός που ουσιαστικά έρχεται σε άμεση αντίθεση με την αύξηση του μεγέθους του γραφειοκρατικού μηχανισμού. Δεν έχουμε την πολυτέλεια να αυξήσουμε το μέγεθος του γραφειοκρατικού μηχανισμού. Ωστόσο, η θέσπιση αυτού του συστήματος αυτόματης ανταλλαγής πληροφοριών, αναπόφευκτα, συνεπάγεται την αύξηση του μεγέθους του γραφειοκρατικού μηχανισμού. Κατά τη γνώμη μου, οι ευρωπαίοι φορολογούμενοι απλά δεν μπορούν να αντέξουν οικονομικά τη στήριξή του αυτήν τη στιγμή. Υπάρχει, κατά την άποψή μου, μια άλλη πρόταση που πρέπει να συζητήσουμε, συγκεκριμένα το να μην φτάσουμε ίσως στα άκρα, δηλαδή να ανταλλάσσουμε όλες τις πληροφορίες αυτόματα, αλλά αντίθετα να διασφαλίσουμε τουλάχιστον ότι όλα τα κράτη μέλη ανταλλάσσουν όλες τις πληροφορίες κατόπιν αιτήσεως. Για να συνοψίσω, συνεπώς, αυτόματη ανταλλαγή πληροφοριών κατόπιν αιτήσεως. Σας ευχαριστώ.
<SPEAKER ID="103" NAME="Arlene McCarthy" AFFILIATION="S&amp;D">
(EN) Κύριε Πρόεδρε, με πάνω από 200 δισ. ευρώ να χάνονται κάθε χρόνο, η καταπολέμηση της φορολογικής απάτης και της φοροδιαφυγής στην ΕΕ πρέπει να συνεχίσει να αποτελεί προτεραιότητα για το Κοινοβούλιο, την Ευρωπαϊκή Επιτροπή και τις κυβερνήσεις των κρατών μελών. Δεν μπορώ να πιστέψω ότι κάποιος σε αυτό το Κοινοβούλιο πιστεύει ότι το δικαίωμα στην ιδιωτική ζωή αποτελεί δικαίωμα στη φοροδιαφυγή.
<P>
Υπάρχει, φυσικά, παγκόσμια ομοφωνία ως προς το ότι η έλλειψη χρηστής διακυβέρνησης στον φορολογικό τομέα ενθαρρύνει τη φορολογική απάτη και τη φοροδιαφυγή. " φορολογική απάτη έχει σημαντικές επιπτώσεις στους εθνικούς προϋπολογισμούς. Στερεί ζωτικούς πόρους από τις δημόσιες υπηρεσίες, την υγεία, την εκπαίδευση και την έρευνα. Εξάλλου, σύμφωνα με μια μεγάλη φιλανθρωπική οργάνωση, η φοροδιαφυγή εκ μέρους των πολύ πλουσίων και των παγκόσμιων εταιρειών έχει σοβαρό αντίκτυπο στη ζωή περισσοτέρων από πέντε εκατομμύρια παιδιών στον αναπτυσσόμενο κόσμο.
<P>
Οι κυβερνήσεις των φτωχότερων αναπτυσσόμενων χωρών χάνουν 92 δισ. ευρώ ετησίως σε φορολογικά έσοδα, ενώ η Παγκόσμια Τράπεζα εκτιμά ότι μόλις το ένα τρίτο αυτού του ποσού -30 με 34 δισ. ευρώ- θα κάλυπτε τους Αναπτυξιακούς Στόχους της Χιλιετίας του Ο"Ε. Πιο συγκλονιστικό ακόμη είναι το γεγονός ότι, σύμφωνα με μια φιλανθρωπική οργάνωση του "νωμένου Βασιλείου, τη Christian Aid, περίπου 7 τρισεκατομμύρια ευρώ αποκρύπτονται σε φορολογικούς παραδείσους.
<P>
Ως εκ τούτου, οι δράσεις και οι συστάσεις που προτείνονται στις εκθέσεις αυτές είναι ουσιώδεις για την υποστήριξη ίσων όρων ανταγωνισμού και για την αντιμετώπιση των στρεβλώσεων και των καταχρήσεων που υποστηρίζουν αυτά τα συστήματα της φοροδιαφυγής και της φορολογικής απάτης. Τα περιουσιακά στοιχεία που διατηρούνται υπερπόντια ισούνται πλέον με το ένα τρίτο των παγκόσμιων περιουσιακών στοιχείων...
<P>
(Ο Πρόεδρος ζητεί από την ομιλήτρια να μιλά πιο αργά προς διευκόλυνση των διερμηνέων)
<P>
...το ήμισυ του παγκόσμιου εμπορίου περνά μέσα από τους φορολογικούς παραδείσους, ενώ η δράση για την πάταξή τους έχει ήδη ενταθεί. Οι φορολογικοί παράδεισοι είναι υπό έρευνα, με προτάσεις που προωθούνται στην ΕΕ και στον ΟΟΣΑ.
<P>
" στενότερη συνεργασία σε φορολογικά θέματα είναι ο μόνος τρόπος για να προχωρήσουμε. " συνεργασία αυτή δεν αποδυναμώνει την εθνική κυριαρχία αλλά, αντίθετα, ενισχύει και βελτιώνει τα εθνικά φορολογικά συστήματα, σταματώντας εκείνους που επιδιώκουν να υπονομεύσουν την ακεραιότητα και τη λειτουργία των συστημάτων αυτών.
<P>
Εάν έχουμε αντλήσει ένα δίδαγμα από την παγκόσμια χρηματοπιστωτική κρίση αυτό είναι ότι χρειαζόμαστε περισσότερη ειλικρίνεια και διαφάνεια στις οικονομικές συναλλαγές. Αυτός είναι ο λόγος για τον οποίο υποστηρίζω τις προτάσεις για τη μετάβαση προς μια παγκόσμια συμφωνία και ένα κοινό πρότυπο για την αυτόματη ανταλλαγή φορολογικών πληροφοριών που κατέθεσαν οι εισηγητές μας.
<P>
Θα ήθελα να ολοκληρώσω λέγοντας ότι όσοι επιδιώκουν να μετριάσουν αυτές τις προτάσεις, όσοι κρύβονται πίσω από κινδυνολογία σχετικά με τα δεδομένα της ιδιωτικής ζωής δεν είναι ούτε σοβαροί ούτε φιλόδοξοι όσον αφορά την υποστήριξη της παγκόσμιας δράσης για την αντιμετώπιση της μάστιγας της φοροδιαφυγής και για την προώθηση της χρηστής διακυβέρνησης, της ορθής πολιτικής συνείδησης και της κοινωνικής ευθύνης.
<SPEAKER ID="104" NAME="Wolf Klinz" AFFILIATION="ALDE">
(DE) Κύριε Πρόεδρε, κυρίες και κύριοι, η απάτη στον τομέα του ΦΠΑ δεν είναι ασήμαντο πταίσμα. Είναι μια εγκληματική πράξη και ένα πρόβλημα το οποίο είτε κλιμακώνεται είτε μειώνεται σε βάθος χρόνους. Σύμφωνα με τις τελευταίες εκτιμήσεις, οι πολίτες, και κατά συνέπεια οι φορολογούμενοι χάνουν έως και 100 δισεκατομμύρια ευρώ κάθε χρόνο, ίσως ακόμη περισσότερα.
<P>
Σε μια εποχή επιταχυνόμενου δημοσίου χρέους και κρίσης, οι πολίτες δεν δείχνουν καμία κατανόηση για το γεγονός ότι η Ευρωπαϊκή Ένωση δεν μπόρεσε μέχρι σήμερα να αντιμετωπίσει το πρόβλημα αυτό με επιτυχία. Για τον λόγο αυτό, επικροτώ μια νέα απόπειρα για την καθιέρωση της διαδικασίας αντιστροφής της επιβάρυνσης, επί της οποίας θα διεξαγάγουμε ψηφοφορία μεθαύριο. Αυτό που προσπαθούμε να επιτύχουμε με τη διαδικασία αντιστροφής της επιβάρυνσης είναι η αποτελεσματική εξάλειψη του προβλήματος της φοροδιαφυγής στον τομέα του ΦΠΑ ή, τουλάχιστον, η μείωσή του. Πρέπει να περιμένουμε και να δούμε, ωστόσο, εάν η διαδικασία αυτή θα αποφέρει ή όχι την επιθυμητή αύξηση των εσόδων ΦΠΑ και την αποτροπή νέων περιπτώσεων απάτης. Ωστόσο, σίγουρα αξίζει η προσπάθεια. Θα παρακολουθήσουμε εκ του σύνεγγυς τα αποτελέσματα της διαδικασίας, η εφαρμογή της οποίας περιορίζεται επί του παρόντος έως το 2014, και θα προβούμε σε κριτική αξιολόγηση.
<P>
Θα ήθελα, ωστόσο, μια τροποποίηση σε ένα συγκεκριμένο σημείο: τάσσομαι υπέρ της απαλλαγής από κάθε ευθύνη των επιχειρήσεων που εκτελούν δεόντως το καθήκον τους για επιμέλεια στο πλαίσιο επανεξέτασης του αριθμού εγγραφής τους στον ΦΠΑ, ακόμη και αν ο δικαιούχος διεξάγει απάτη. Λυπάμαι ειλικρινά για το γεγονός ότι η τροπολογία μου επ'°αυτού δεν εξασφάλισε πλειοψηφία στην Επιτροπή Οικονομικών και Νομισματικών Θεμάτων.
<SPEAKER ID="105" NAME="Vicky Ford" AFFILIATION="ECR">
(EN) Κύριε Πρόεδρε, η φοροδιαφυγή αποτελεί έγκλημα το οποίο δεν αποστερεί πόρους μόνο από τις κυβερνήσεις, αλλά αποστερεί πόρους επίσης από κάθε φορολογούμενο - κάθε πολίτη που καταβάλλει τον φόρο του εγκαίρως. Πολλή καλή δουλειά έχει γίνει από τον ΟΟΣΑ, την G20 και σίγουρα απο τους διάφορους εισηγητές στο Κοινοβούλιο σχετικά με το έργο της συνδρομής στην καταπολέμηση της φορολογικής απάτης. Θα ήθελα να αναφερθώ ειδικά στην έκθεση του κ. Domenici και να τον ευχαριστήσω για τη μεγάλη διαφάνεια που επέδειξε κατά τη συνεργασία του μέσα στο Ευρωπαϊκό Κοινοβούλιο για τη βελτίωση αυτού του εγγράφου. Ωστόσο, έχω τρεις ανησυχίες.
<P>
" πρώτη είναι ότι η καταπολέμηση της φοροδιαφυγής δεν πρέπει να χρησιμοποιείται ως πρόφαση από όσους επιθυμούν να ξεκινήσουν τη συζήτηση για τη φορολογική εναρμόνιση σε ολόκληρη την ΕΕ. Υπάρχει διατύπωση στο έγγραφο σχετικά με την κοινή ενοποιημένη φορολογική βάση των επιχειρήσεων, και πιστεύω ότι πρέπει να αναμένουμε έως ότου η Επιτροπή μάς παρουσιάσει αργότερα μέσα στο έτος την εκτίμηση των επιπτώσεών της, προτού καταλήξουμε σε κάποιο συμπέρασμα σχετικά με τα τυχόν πλεονεκτήματα και μειονεκτήματα αυτής της συζήτησης.
<P>
Το δεύτερο σημείο σχετίζεται με το επίμαχο ζήτημα της ανταλλαγής πληροφοριών. Είναι σαφέστατο ότι σε ορισμένες περιπτώσεις είναι απαραίτητη η καλύτερη ανταλλαγή και μάλιστα σε περιπτώσεις όπως στη φορολόγηση των αποταμιεύσεων η αυτόματη ανταλλαγή όντως αποφέρει οφέλη. Το έγγραφο αυτό προτείνει πολύ ευρύτερο πεδίο και απαιτεί αυτόματη ανταλλαγή πληροφοριών σε όλους τους τομείς. Θα προτιμούσα να εξετάσουμε κάθε ειδική περίσταση, ώστε να δούμε πού έχουμε ανάγκη την ανταλλαγή πληροφοριών.
<P>
Τρίτον, η έκθεση Domenici προτείνει την επιβολή φόρου σε όλο το εύρος της ΕΕ στις χρηματοπιστωτικές μετακινήσεις προς και από ορισμένες δικαιοδοσίες. Υπάρχουν διάφορες κυρώσεις και διάφορα κίνητρα, όπως επεσήμανε ο κύριος Επίτροπος, που θα μπορούσαν να χρησιμοποιηθούν για την προώθηση της καλής συμπεριφοράς στον τομέα αυτό. Με ανησυχεί ιδιαίτερα το ότι πιθανόν θα επιστρέψουμε με μία μόνο πρόταση, που θα μπορούσε να είναι εξαιρετικά αμφιλεγόμενη, με το να περιλαμβάνει τα περί επιβολής φόρου σε επίπεδο ΕΕ.
<SPEAKER ID="106" NAME="Diogo Feio" AFFILIATION="PPE">
(PT) Κύριε Πρόεδρε, εξετάζοντας τις τέσσερις αυτές εκθέσεις, οι οποίες φαίνεται να έχουν εντονότατη τεχνική δομή, συζητούμε βαρύνουσας σημασίας πολιτικά ζητήματα. Πρώτον, και για να ξεκαθαρίσουμε τα πράγματα: η καταπολέμηση της φορολογικής απάτης και της φοροδιαφυγής πρέπει να είναι συνεχής. Αυτό για λόγους σεβασμού προς όσους καταβάλλουν φόρους και συμμορφώνονται με τους κανόνες.
<P>
Θέλω επίσης να καταστήσω σαφές εδώ ότι δεν πρόκειται για ζήτημα που σχετίζεται ειδικά με οποιαδήποτε κρίση. Πρόκειται για ζήτημα δημόσιας ηθικής. Και όπως ακριβώς το ζήτημα αυτό πρέπει να συζητηθεί, πρέπει να συζητηθεί και ένα άλλο ζήτημα σχετικά με τη φορολογική ανταγωνιστικότητα από την Ευρωπαϊκή Ένωση και τα κράτη μέλη, με στόχο την ενθάρρυνση της οικονομικής ανάπτυξης μέσω της φορολογικής πολιτικής.
<P>
Είναι επίσης απαραίτητο να εξετάσουμε την καταπολέμηση της φορολογικής απάτης και της φοροδιαφυγής από νομοθετική σκοπιά. Οι νόμοι πρέπει να είναι απλοί. Οι νόμοι πρέπει να είναι διαφανείς και τα διοικητικά όργανα πρέπει επίσης να ενεργούν με τον κατάλληλο τρόπο. Γι'°αυτό ακριβώς το θέμα γύρω από την ανταλλαγή των πληροφοριών είναι σχετικό, και εκεί πρέπει να λάβουμε υπόψη τις αποφάσεις που έχουν ληφθεί από διεθνείς οργανισμούς που έχουν μελετήσει πραγματικά αυτό το θέμα όπως είναι, πρώτον και κύριον, ο ΟΟΣΑ. " ανταλλαγή εμπειριών είναι απαραίτητη από την άποψη αυτή, ούτως ώστε μέτρα που ακούγονται καλά στη θεωρία να μην είναι αντιπαραγωγικά στην πράξη.
<P>
Ειδικότερα για το θέμα των φορολογικών παραδείσων, πρέπει να στηρίξουμε τις αποφάσεις και την πρόοδο που σημειώθηκε στην G20 και, πάνω απ'°όλα, πρέπει να θυμόμαστε ότι τα μέτρα στον τομέα αυτόν πρέπει να είναι κατάλληλα, αναλογικά και αποτελεσματικά.
<SPEAKER ID="107" NAME="Elisa Ferreira" AFFILIATION="S&amp;D">
(PT) Κύριε Πρόεδρε, κύριε Επίτροπε, αναφέρω ορισμένα γεγονότα που αξίζει να θυμόμαστε: σύμφωνα με τον ΟΟΣΑ, περιουσιακά στοιχεία ύψους 5 έως 7 τρισεκατομμύρια ευρώ αποκρύπτονταν σε φορολογικούς παραδείσους το 2008. Στην Ευρωπαϊκή Ένωση, η φοροδιαφυγή, όπως ήδη αναφέρθηκε σήμερα, ανέρχεται σε ποσοστό μεταξύ 2% και 2,5% του συνολικού πλούτου της ΕΕ, δηλαδή ποσοστό διπλάσιο του προϋπολογισμού της ΕΕ.
<P>
Δεν υπάρχει επίσης καμία αμφιβολία σήμερα ότι οι φορολογικοί παράδεισοι, η ασάφεια των νέων χρηματοπιστωτικών προϊόντων, η έλλειψη διοικητικής συνεργασίας, η αδυναμία ρύθμισης και εποπτείας των αγορών και οι υπερβολικές φιλοδοξίες των επιχειρηματιών έχουν όλα συμβάλει στην τρομερή κρίση που βιώνουμε.
<P>
Σε παγκόσμιο επίπεδο, σημειώνεται πρόοδος και αντλούμε διδάγματα από αυτό - διδάγματα που παγιώθηκαν στις πρωτοβουλίες του Διεθνούς Νομισματικού Ταμείου, του ΟΟΣΑ, της G20 και του Φόρουμ για τη Χρηματοπιστωτική Σταθερότητα. " Ευρωπαϊκή Ένωση, ιδίως υπό την καθοδήγηση του κ. Kovács, τον οποίο θα ήθελα να συγχαρώ, έχει συμμετάσχει σε μια σειρά πρωτοβουλιών. Αυτές περιλαμβάνουν τη διοικητική συνεργασία, την οδηγία για τη φορολόγηση των αποταμιεύσεων, τη συνδρομή για την είσπραξη χρεών, έναν κώδικα συμπεριφοράς, καθώς και την αυξημένη συνεργασία με το Βέλγιο, την Αυστρία, το Λουξεμβούργο, τη Νήσο του Μαν, και ακόμη και με γειτονικές χώρες: την Ελβετία, το Μονακό και το Λιχτενστάιν.
<P>
Είναι, ωστόσο, σημαντικό το γεγονός ότι αυτή η συλλογική προσπάθεια δεν οδηγεί σε ό,τι περιγράφηκε τόσο καλά από τον συμπατριώτη του κ. Domenici, ο οποίος αναφέρει στο Leopardo ότι πολλά πράγματα πρέπει να αλλάξουν, προκειμένου να παραμείνουν όλα ίδια. Αυτό αποτελεί ένα παράδειγμα του τι δεν μπορεί να συμβεί!
<P>
Οι ευρωπαίοι πολίτες πλήττονται σήμερα από την ανεργία, τις απειλές αυξήσεων της φορολογίας και την απώλεια βασικών δικαιωμάτων συνταξιοδότησης. Οι μικρομεσαίες επιχειρήσεις δεν λαμβάνουν πιστώσεις και οι θυσίες είναι ευρέως διαδεδομένες. Αυτοί ακριβώς οι πολίτες περιμένουν από εμάς -ως εκπροσώπους τους εδώ στο Κοινοβούλιο- να αξιοποιήσουμε την εμπειρία και να εγγυηθούμε πραγματικά τον ανταγωνισμό, τη δικαιοσύνη, τη διαφάνεια και την ειλικρίνεια μέσα στην Ευρωπαϊκή Ένωση.
<P>
Οι τέσσερις αυτές εκθέσεις, ιδίως του κ. Domenici και της κ. Alvarez, κατατείνουν προς την κατεύθυνση αυτή. Ελπίζω ότι οι εκθέσεις αυτές θα λάβουν ευρεία υποστήριξη από τους βουλευτές αυτού του Σώματος και, στην πραγματικότητα, θα παράσχουν στην Ευρωπαϊκή Ένωση την πολιτική ώθηση που χρειάζεται ώστε να λάβουμε τα σωστά διδάγματα, αλλά και να ενθαρρύνουμε την αναγνώριση αυτών των διδαγμάτων σε διεθνή κλίμακα.
<SPEAKER ID="108" NAME="Olle Schmidt" AFFILIATION="ALDE">
(SV) Κύριε Πρόεδρε, όλοι γνωρίζουμε ότι οι φόροι αποτελούν ένα ευαίσθητο ζήτημα, όπως ακούσαμε. Τα κράτη μέλη αρκετά σωστά θεωρούν τους φόρους ως ένα κατεξοχήν εθνικό θέμα· στον απόηχο της χρηματοπιστωτικής κρίσης, ωστόσο, όλο και περισσότερες χώρες συνειδητοποιούν ότι η συνεργασία εντός της ΕΕ πρέπει να βελτιωθεί.
<P>
Ο φορολογικός ανταγωνισμός είναι καλό πράγμα. Ωστόσο, οι κανόνες πρέπει να είναι δίκαιοι και κανένα κράτος μέλος δεν πρέπει να επωφελείται από το ότι οι κανόνες του χρησιμοποιούνται προς αποφυγή των φόρων. " φοροδιαφυγή είναι παράνομη, ανήθικη και στρεβλώνει την κατάσταση στα επιμέρους κράτη μέλη της ΕΕ.
<P>
Μπορεί να επικρίνουμε τη φορολογική επιβάρυνση στην πατρίδα μας. Είναι γνωστό ότι το πράττω και εγώ ο ίδιος. Ωστόσο, πρέπει να εργαστούμε ώστε να αλλάξει η πολιτική στην πατρίδα μας, αντί να αποφεύγουμε την ανάληψη των ευθυνών μας. Ο πιο αποτελεσματικός τρόπος για την ανταλλαγή πληροφοριών είναι να γίνεται αυτόματα. " ΕΕ άσκησε συχνά κριτική σε διαφόρων ειδών φορολογικούς παραδείσους. Είναι επομένως σημαντικό να δείξουμε ότι εργαζόμαστε και εσωτερικά για τη βελτίωση της διαφάνειας, της ειλικρίνειας και της συνεργασίας στον τομέα της φορολογίας, σεβόμενοι παράλληλα την ιερότητας της ιδιωτικής ζωής.
<P>
Προκειμένου να αποφευχθούν περιττές διοικητικές δαπάνες και για να δημιουργηθεί μια σαφέστερη νομική βάση, η Ομάδα Συμμαχία των Δημοκρατών και των Φιλελευθέρων για την Ευρώπη υπέβαλε μια τροπολογία σύμφωνα με την οποία τα κράτη μέλη δεν πρέπει να αναγκάζονται να βοηθούν ένα άλλο κράτος μέλος, αν το θέμα αφορά λιγότερα από 1°500 ευρώ ανά έτος. Πιστεύω ότι αυτό θέτει σαφή όρια στην εξουσία των αρχών και, όπως το αντιλαμβάνομαι, ο κ. Kovács αποδέχεται την τροπολογία αυτή.
<P>
Τέλος, θα ήθελα να ευχαριστήσω τον κ. Kovács, Επίτροπο για 18 ώρες ακόμη, ή κάπου τόσο. Ήταν ένα προνόμιο να συνεργαστώ μαζί σας. Δεν επιτύχατε σε όλα, αλλά κάνατε ό,τι καλύτερο μπορούσατε. Σας ευχαριστώ και καλή τύχη.
<SPEAKER ID="110" NAME="Jacek Włosowicz" AFFILIATION="ECR">
(PL) Κύριε Πρόεδρε, στην έκτη της θητεία, η Ευρωπαϊκή Επιτροπή ενέκρινε μια σειρά νομοθετικών προτάσεων, στο πλαίσιο της καταπολέμησης της φοροδιαφυγής και της φοροαποφυγής στην Ευρωπαϊκή Ένωση. Βασικός παράγοντας εδώ είναι η πρόταση οδηγίας για τη διοικητική συνεργασία στον τομέα της φορολογίας. Χάρη στην έγκρισή της από όλα σχεδόν τα κράτη μέλη, η οδηγία που ισχύει σήμερα αποτέλεσε, αναμφίβολα, το πρώτο βήμα προς την κατεύθυνση της διοικητικής συνεργασίας στον τομέα αυτό, αν και ήταν προφανές ότι απουσίαζαν συγκεκριμένα αποτελέσματα όσον αφορά την εφαρμογή της. Ωστόσο, στην παρούσα πρόταση, έχουμε την ενίσχυση της εσωτερικής κυριαρχίας των επιμέρους κρατών μελών στον τομέα της φορολογίας με την εφαρμογή πιο συγκεκριμένης και αποτελεσματικής διαχείρισης των φορολογικών εσόδων από κάθε χώρα, καθώς επίσης και την εντατικοποίηση της διαδικασίας της ευρωπαϊκής ολοκλήρωσης, η οποία καθίσταται ολοένα και πιο αναγκαία στον τομέα της φορολογίας, τόσο από πολιτική και οικονομική όσο και από διοικητική άποψη.
<SPEAKER ID="111" NAME="Thomas Mann" AFFILIATION="PPE">
(DE) Κύριε Πρόεδρε, ευχαριστώ τον Επίτροπο Kovács για την εξαιρετική εργασία του. " διοικητική συνεργασία μεταξύ των κρατών μελών της ΕΕ στον τομέα της φορολογίας, η οποία εμπίπτει στην αρμοδιότητά μου, αποτελεί ένα φιλόδοξο σχέδιο. Είναι απαραίτητη, διότι η φοροδιαφυγή δεν είναι ασήμαντο πταίσμα. Επηρεάζει και άλλες χώρες πέραν του κράτους στο οποίο διαπράττεται.
<P>
Πρέπει να συνεργαστούμε για την καταπολέμηση της φορολογικής απάτης και των ύποπτων φορολογικών παραδείσων. " άποψη των κρατών μελών ότι δεν μπορούν να επιλυθούν τα πάντα σε ευρωπαϊκό επίπεδο είναι μια κατάφωρη πλάνη. " διερεύνηση της δυνατότητας αγοράς παρανόμως αποκτηθέντων δεδομένων για τους φοροδιαφεύγοντες, ένα θέμα που είναι προβληματικό από νομική άποψη και το οποίο εμείς στη Γερμανία προσπαθούμε να αντιμετωπίσουμε, δεν πρέπει να είναι η μοναδική πορεία δράσης μας. Είναι πολύ πιθανό, όμως, η εν λόγω αγορά να είναι απαραίτητη.
<P>
Στην οδηγία αυτή επικροτώ, καταρχάς, τη σχεδιαζόμενη αυτόματη ανταλλαγή πληροφοριών μεταξύ των φορολογικών αρχών, δεύτερον την ενίσχυση της διαδικασίας για την αμοιβαία ανταλλαγή προσωπικού μεταξύ των διοικήσεων και τρίτον το επειγόντως απαραίτητο μέτρο της χαλάρωσης των νόμων περί τραπεζικού απορρήτου πέρα από την ΕΕ.
<P>
Βεβαίως, πρέπει να αρθούν ορισμένα εμπόδια, ιδιαίτερα η σύγκρουση μεταξύ της ανταλλαγής δεδομένων, αφενός, και της προστασίας δεδομένων, αφετέρου. Πρέπει να επιτευχθεί ισορροπία μεταξύ των δύο και να μην επιτραπεί το ένα συμφέρον να επικρατήσει του άλλου.
<P>
Επιπλέον, η διασυνοριακή διπλή φορολογία πρέπει να τύχει μεγαλύτερης προσοχής. Έχω μιλήσει με αρκετές μικρομεσαίες επιχειρήσεις που δραστηριοποιούνται ταυτόχρονα σε διάφορα κράτη μέλη. Υποστηρίζουν ότι η κατάσταση είναι υπερβολικά περίπλοκη και ότι δεν υπάρχει αρκετή διαφάνεια και εμπειρία, γι'°αυτό και δεν είναι σε θέση να πάρουν τις σωστές επενδυτικές αποφάσεις. Πρέπει να το λάβουμε υπόψη αυτό. Πρέπει επίσης να μειωθεί η γραφειοκρατία και να δοθεί μεγαλύτερη προσοχή σε ό,τι είναι πραγματικά αναγκαίο, ώστε οι φορολογικές διοικήσεις να μπορούν να μας βοηθήσουν να συνεργαστούμε στενότερα και να απλοποιήσουμε τις διαδικασίες μας. Αν μπορέσουμε να το επιτύχουμε, αν μπορέσουμε να ενσωματώσουμε αυτές τις απλουστευμένες διαδικασίες στην καθημερινή ζωή των επιχειρηματιών, θα σημειώσουμε σαφή πρόοδο. " οδηγία αυτή αποτελεί ουσιαστική δήλωση της πρόθεσής μας να το πράξουμε αυτό.
<SPEAKER ID="112" NAME="George Sabin Cutaş" AFFILIATION="S&amp;D">
(RO) " συζήτησή μας για το θέμα των προτεινόμενων φορολογικών μεταρρυθμίσεων λαμβάνει χώρα εν μέσω μιας κατάστασης η οποία αναπόφευκτα επηρεάζει τις δημοσιονομικές πολιτικές. " οικονομική και χρηματοπιστωτική κρίση προκαλεί αύξηση των ελλειμμάτων σε όλο τον κόσμο, η οποία, με τη σειρά της, αυξάνει τη σημασία των πόρων που διατίθενται για τον δημόσιο προϋπολογισμό.
<P>
Όπως ειπώθηκε ήδη, οι τελευταίες εκθέσεις για το θέμα αυτό υπογραμμίζουν το ανησυχητικό μέγεθος της φοροδιαφυγής στην Ευρωπαϊκή Ένωση, που ανέρχεται σε περισσότερα από 200 δισ. ευρώ ετησίως, ποσό που ισοδυναμεί με 2-2,5% του ΑΕγχΠ.
<P>
Οι συνάδελφοί μας βουλευτές που εργάστηκαν για τις εκθέσεις αυτές, στους οποίους θα ήθελα να εκφράσω την εκτίμησή μου για τις προσπάθειές τους, μας παρουσίασαν μια ξεκάθαρη εικόνα της έκτασης της φοροδιαφυγής. Το σχέδιο για την ανάκαμψη της οικονομίας που πρότεινε η Ευρωπαϊκή Επιτροπή με στόχο τη μείωση των επιπτώσεων της κρίσης απαιτεί δαπάνες που ανέρχονται συνολικά στο 1% του ΑΕγχΠ. Πιστεύω ότι η κατάσταση απαιτεί δραστικά μέτρα για την καταπολέμηση της απάτης και στενότερη συνεργασία στον τομέα της φορολογίας μεταξύ των κρατών μελών, πολύ περισσότερο τώρα που η κρίση ανέδειξε εντονότερα από ποτέ άλλοτε την αρνητική πλευρά των αλληλεξαρτήσεων των εθνικών οικονομιών.
<P>
Στο πλαίσιο αυτό, η πρόταση οδηγίας αποτελεί ένα βήμα προς τα εμπρός, δεδομένου ότι θα καταστήσει την ευρωπαϊκή φορολογική νομοθεσία συμβατή τόσο με τις οικονομικές εξελίξεις όσο και με την ενίσχυση της διαδικασίας της ευρωπαϊκής ολοκλήρωσης. Υπό την έννοια αυτή, η αυτόματη ανταλλαγή πληροφοριών, η άρση του τραπεζικού απορρήτου και τα μέτρα για τη βελτίωση της αμοιβαίας συνδρομής για την είσπραξη απαιτήσεων μπορούν να συμβάλουν σημαντικά στο να καταστεί η διοικητική συνεργασία μεταξύ των 27 κρατών μελών πιο αποτελεσματική.
<P>
Τέλος, θα ήθελα να ευχηθώ στον Επίτροπο Kovács κάθε επιτυχία στις μελλοντικές του προσπάθειες.
<SPEAKER ID="113" NAME="Carl Haglund" AFFILIATION="ALDE">
(SV) (αρχικά χωρίς μικρόφωνο) ... η παρούσα οδηγία είναι ιδιαίτερα ευπρόσδεκτη σε μια εποχή όπως η σημερινή, όπου τα φορολογικά έσοδα σε όλο τον κόσμο μειώνονται. Σε μια κοινή αγορά, δεν μπορούμε επ'°ουδενί να αποδεχθούμε την παρούσα κατάσταση, κατά την οποία το φορολογητέο εισόδημα μπορεί να συγκαληφθεί και να παραμείνει αφορολόγητο σε άλλο κράτος μέλος. Όπως έχει αναφερθεί, τα κράτη μέλη της ΕΕ καταγράφουν απώλειες δισεκατομμυρίων ευρώ από φορολογικά έσοδα ετησίως, λόγω της αδυναμίας ανταλλαγής πληροφοριών μεταξύ των κρατών μελών. Θα ήθελα επίσης να σας υπενθυμίσω ότι, εφόσον κάποιοι αποκρύπτουν το εισόδημά τους και αποφεύγουν έτσι την καταβολή φόρων, εμείς οι υπόλοιποι πρέπει ως αντιστάθμισμα να καταβάλουμε περισσότερο φόρο. Πολύ δύσκολα μπορεί να είναι αυτή η πρόθεσή μας - τουλάχιστον κατά την άποψή μου.
<P>
Είναι εκπληκτικό το γεγονός ότι ορισμένοι υπερασπίζονται το σύστημα που επικρατεί, το οποίο ουσιαστικά επιτρέπει σε πολίτες να αποφεύγουν την καταβολή των φόρων τους. Αντιλαμβάνομαι ότι ορισμένα κράτη μέλη έχουν πολλά να χάσουν, προβάλλουν όμως ένα πραγματικά αξιόπιστο επιχείρημα; Οχι, δεν το κάνουν.
<P>
Πρέπει να προωθηθεί η διεθνής συνεργασία στον τομέα της φορολογίας και να καταρτιστούν κοινά πρότυπα για την πρόληψη της φορολογικής απάτης, τόσο σε επίπεδο ΕΕ όσο και σε παγκόσμιο επίπεδο. Ταυτόχρονα, θα ήθελα να σας υπενθυμίσω ότι υπάρχουν και εκείνοι που πιστεύουν ότι η προστασία της ιδιωτικής ζωής είναι σημαντική και πρέπει να προστατευθεί κατά τρόπο ικανοποιητικό. Είναι σημαντικό να το έχουμε αυτό κατά νου, ειδάλλως το σύστημα το οποίο αυτήν τη στιγμή δημιουργούμε δεν θα είναι αξιόπιστο στα μάτια των πολιτών μας, και η αξιοπιστία είναι απαραίτητη εάν θέλουμε να επιτύχουμε.
<SPEAKER ID="114" NAME="Sirpa Pietikäinen" AFFILIATION="PPE">
(EN) Κύριε Πρόεδρε, νομίζω ότι κατέστη με οδυνηρό σαφές σε αυτήν την οικονομική κρίση ότι είτε αποτυγχάνουμε χωριστά στην ΕΕ είτε επιτυγχάνουμε από κοινού. Ήταν μια πολύ μακρά διαδικασία μέχρι να φτάσουμε στο σημείο όπου θα μπορούσαμε να έχουμε μια πραγματικά σωστή αυτόματη ανταλλαγή πληροφοριών σχετικά με φορολογικά ζητήματα στην ΕΕ και πλήρη διαφάνεια, με αποτελεσματική διοικητική συνεργασία μεταξύ των υπαλλήλων και των εθνικών κρατών.
<P>
Ενώ ζητάμε από τον ιδιωτικό τομέα -τις τράπεζες- να είναι πιο διαφανείς και πιο αξιόπιστες μετά τη χρηματοπιστωτική κρίση, πιστεύω πραγματικά ότι το ίδιο πρέπει να απαιτήσουμε από τα εθνικά μας κράτη και από τους ίδιους μας τους εαυτούς. Συνεπώς, επικροτώ τα μέτρα που έχουν ληφθεί εδώ, αλλά υπάρχει ακόμη πολύς δρόμος να διανύσουμε. Καλώ την Επιτροπή να είναι πολύ φιλόδοξη και πολύ δυναμική όσον αφορά τη διεθνή συνεργασία, προκειμένου να επιτευχθεί η σύναψη διεθνούς συμφωνίας σχετικά με τους φορολογικούς παραδείσους και την αυτόματη ανταλλαγή πληροφοριών.
<SPEAKER ID="115" NAME="Seán Kelly" AFFILIATION="PPE">
(EN) Κύριε Πρόεδρε, η φορολογία έχει ζωτικότατη σημασία για τη λειτουργία των χωρών - νομίζω ότι οι περισσότεροι πολίτες συμφωνούν με αυτό. Παρ'°όλα αυτά, πολλοί πολίτες δεν υποδέχονται την καταβολή των φόρων με ανοιχτές αγκάλες και χαμόγελα. Αυτό συμβαίνει από την εποχή του Κυρίου μας, όταν επισήμανε ότι ένα από τα πιο απεχθή είδη τότε ήταν ο τελώνης, ο οποίος θεωρείτο κακοποιός.
<P>
Δεν είμαι σίγουρος εάν η θέση έχει βελτιωθεί αρκετά εν τω μεταξύ. Τώρα αποκαλούνται φορολογικές αρχές, αλλά πιθανότατα δεν θα κέρδιζαν και κανένα διαγωνισμό δημοτικότητας.
<P>
Παρ'°όλα αυτά, παράλληλα με τα παραπάνω, είναι γεγονός ότι, ιστορικά, όσοι φοροδιέφευγαν θεωρούνταν μερικές φορές σχεδόν ήρωες, εξυπνότεροι από την κυβέρνηση. Τώρα, ευτυχώς, και αυτό αλλάζει, αλλά ταυτόχρονα η φοροδιαφυγή έχει εξαπλωθεί σε ολόκληρη τη χώρα και σε ολόκληρο τον κόσμο. Ακόμη και στη χώρα μου, τη δεκαετία του 1980 και του 1990, οι ίδιες οι τράπεζες παρείχαν υπερπόντιες διευθύνσεις σε πελάτες με σκοπό τη φοροδιαφυγή. Όταν αυτό αποκαλύφθηκε, τότε, φυσικά, έπρεπε να πληρώσει ο ιδιώτης.
<P>
Αυτό που πρέπει να κάνουμε τώρα για το μέλλον είναι να διασφαλίσουμε τη μείωση της φοροδιαφυγής. Ο ΟΟΣΑ εκτιμά ότι το 2,5% του παγκόσμιου ΑΕγχΠ χάνεται μέσω της φοροδιαφυγής. Το λαθρεμπόριο τσιγάρων αποτελεί παράδειγμα τέτοιου είδους, όπου τα τσιγάρα έχουν μετατραπεί από είδη χαμηλής φορολογικής επιβάρυνσης σε είδη υψηλής φορολογικής επιβάρυνσης, προκαλώντας τρομερές βλάβες στην υγεία αλλά, βεβαίως, και στα οικονομικά.
<P>
Ταυτόχρονα, η ΕΕ περιορίζεται ως προς τη δράση που μπορεί να αναλάβει, διότι η Συνθήκη της Λισαβόνας δεν της παραχωρεί μεγάλες αρμοδιότητες στον τομέα της φορολογίας. Αυτό προέκυψε στη Συνθήκη της Λισαβόνας από τις εγγυήσεις που δόθηκαν στην Ιρλανδία.
<P>
Για τον λόγο αυτό, δεν μπορεί να υπάρξει κοινή ενοποιημένη φορολογική βάση των επιχειρήσεων, και πρέπει να παραμείνει σε ισχύ η αρχή του θεμιτού φορολογικού ανταγωνισμού. Έτσι, αυτό που πρέπει να κάνουμε είναι, με συνέργεια, συνεργασία, πίστη και πειθώ, να προσπαθήσουμε να βελτιώσουμε την κατάσταση - αλλά αυτό δεν μπορεί να γίνει με καταναγκασμό.
<SPEAKER ID="116" NAME="Sari Essayah" AFFILIATION="PPE">
(FI) Κύριε Πρόεδρε, οι προτάσεις αυτές αποτελούν εξαίρετες προσπάθειες για τη διευκόλυνση της καταπολέμησης της φορολογικής απάτης και τη βελτίωση της συνεργασίας μεταξύ των αρχών.
<P>
Καλά θα κάνουμε να θυμόμαστε ότι η φορολογία δεν αποτελεί ποτέ αυτοσκοπό, αλλά εργαλείο της κοινωνίας για την εφαρμογή πολιτικά συμφωνημένων στόχων, συμπεριλαμβανομένης της εξισορρόπησης της κατανομής του εισοδήματος, της φορολόγησης των επιβλαβών πρακτικών και της δημιουργίας οικονομικής βάσης για κοινές υπηρεσίες κοινωνικής πρόνοιας. Ένα καλό φορολογικό σύστημα βασίζεται στη δίκαιη και ευρεία φορολογική βάση και στα λογικά επίπεδα φορολόγησης.
<P>
" φοροδιαφυγή και η φορολογική απάτη διαβρώνουν τη φορολογική βάση και οι έντιμοι πολίτες και οι επιχειρήσεις καλούνται να πληρώσουν τον λογαριασμό για τους φόρους που δεν καταβάλλουν οι φοροδιαφεύγοντες. Όπως ακούσαμε εδώ, το ακαθάριστο εγχώριο προϊόν βρίσκεται τώρα σε κρίσιμο σημείο σε διάφορα μέρη της Ευρώπης. " φορολογική απάτη και η φοροδιαφυγή συνεπάγονται χαμηλότερα οικονομικά αποτελέσματα για το ΑΕΠ της τάξης των 200 δισ. ευρώ περίπου ετησίως. Πραγματικά δεν μπορούμε να το αντέξουμε αυτό.
<P>
Θα ήθελα να κάνω μερικά σχόλια για τις ίδιες τις εκθέσεις. Όταν εξετάζονται τρόποι για την καταπολέμηση της απάτης στον τομέα του ΦΠΑ, πρέπει να λαμβάνονται υπόψη οι έννοιες του κόστους/ωφέλειας, της ασφάλειας δικαίου και της αρχής της αναλογικότητας. Αυτά επισημαίνονται προφανέστατα στην έκθεση του κ. Casa. Είναι λογικό να επικεντρωθούμε, ιδιαίτερα, σε αγαθά και υπηρεσίες που είναι ευάλωτα στην απάτη για την καταπολέμηση της απάτης στον τομέα του ΦΠΑ, και ο μηχανισμός αντιστροφής της επιβάρυνσης παρέχει στα εν λόγω κράτη μέλη τη δυνατότητα να εφαρμόζουν τη ρύθμιση της αντιστροφής κατά παρέκκλιση της βασικής αρχής της οδηγίας ΦΠΑ.
<P>
" διοικητική συνεργασία είναι ένας τρόπος για τη συμπλήρωση των εθνικών νομοθεσιών, αλλά πρέπει να θυμόμαστε ότι ποτέ δεν θα τις αντικαταστήσει ή δεν θα οδηγήσει στην προσέγγισή τους.
<P>
Το πιο αμφιλεγόμενο απ'°όλα τα θέματα των συγκεκριμένων οδηγιών ήταν αυτό της ανταλλαγής πληροφοριών. " αποτελεσματική ανταλλαγή πληροφοριών μεταξύ των τελωνειακών και φορολογικών αρχών των κρατών μελών συμβάλλει στην καταπολέμηση της κατάχρησης, και αυτός είναι ο λόγος για τον οποίο πιστεύω ότι πρέπει να προάγουμε την ανταλλαγή φορολογικών στοιχείων και να μην την παρεμποδίζουμε. Στη Φινλανδία, τα φορολογικά μητρώα αποτελούν κοινό κτήμα και η χώρα συγκαταλέγεται στις λιγότερο διεφθαρμένες χώρες στον κόσμο. Τούτου δοθέντος, δεν κατανοώ πώς η αυτόματη ανταλλαγή φορολογικών στοιχείων θα μπορούσε να απειλήσει την παραβίαση των πολιτικών δικαιωμάτων κατά τον τρόπο που ορισμένοι από τους συναδέλφους μου βουλευτές φαίνεται να πιστεύουν.
<SPEAKER ID="117" NAME="Paul Rübig" AFFILIATION="PPE">
(DE) Επίτροπε Kovács, κύριε Πρόεδρε, η χρηματοπιστωτική νομοθεσία αποτελεί, ασφαλώς, εθνική αρμοδιότητα και εξάπτει το ίδιο συμφέρον των κρατών μελών. Εδώ στην Ευρωπαϊκή Ένωση, εντούτοις, πρέπει να σκεφτόμαστε πώς θα διατηρήσουμε την εσωτερική αγορά, και ιδίως τις τέσσερις ελευθερίες, και στο μέλλον.
<P>
Ένα από τα βασικά προβλήματα που έχουμε να αντιμετωπίσουμε εδώ είναι, φυσικά, η διπλή φορολόγηση. Οι μικρομεσαίες επιχειρήσεις (ΜΜΕ), οι οποίες δεν μπορούν να παρακολουθούν το σύνολο των νομοθετικών πράξεων στον τομέα αυτό, αντιμετωπίζουν ιδιαίτερη δυσκολία να προσφέρουν τις υπηρεσίες τους σε άλλες χώρες. " Επιτροπή πρέπει, επομένως, να υποβάλει πρόταση σχετικά με τον τρόπο διαχείρισης της διπλής φορολόγησης, και ο τρόπος αυτός πρέπει να θέτει σε εφαρμογή ένα απλό και διαφανές φορολογικό σύστημα για τις επιχειρήσεις αυτές, διότι, σε τελική ανάλυση, η πιστοληπτική ικανότητα μιας επιχείρησης καθορίζει το κατά πόσον μπορεί να επιβιώσει στην αγορά και αν θα παραμείνει αξιόχρεη. Θα ήθελα επίσης να καλωσορίσω θερμά μια ενιαία μονοαπευθυντική αγορά για τις ΜΜΕ, ώστε να μπορούν να έχουν ένα συγκεκριμένο σημείο επαφής και έτσι οι επιστροφές φόρου να μπορούν να χορηγούνται γρήγορα, αποτελεσματικά και με διαφάνεια.
<SPEAKER ID="118" NAME="Silvia-Adriana Ţicău" AFFILIATION="S&amp;D">
(RO) Θα ήθελα να αναφέρω τα συστήματα ηλεκτρονικής διακυβέρνησης, τα οποία έχουν ήδη αναπτυχθεί σε διάφορα κράτη μέλη για την εφαρμογή των ακόλουθων τύπων συναλλαγών: καταβολή φόρων μέσω ηλεκτρονικών μέσων, καθώς και καταβολή ΦΠΑ μέσω ηλεκτρονικών μέσων, ή πρωτοβουλίες όπως η ηλεκτρονική τιμολόγηση. Μιλάμε για ένα νέο ψηφιακό θεματολόγιο για τα επόμενα πέντε έτη, κάτι που σημαίνει ότι τα κράτη μέλη πρέπει να χρησιμοποιήσουν την πληροφορική για τη βελτίωση της διοικητικής συνεργασίας και σε φορολογικά θέματα.
<P>
Πιστεύω ότι, τουλάχιστον όσον αφορά την ηλεκτρονική τιμολόγηση, ήδη το 2008 είχε δημιουργηθεί μια ομάδα υψηλού επιπέδου, η οποία οριστικοποίησε μια έκθεση και συστάσεις προς την Ευρωπαϊκή Επιτροπή τον περασμένο Νοέμβριο. Ο Επίτροπος Tajani ανέλαβε επίσης τη δέσμευση ότι, κατά την επόμενη περίοδο, θα παρουσιάσει πρωτοβουλίες που αποσκοπούν στην υποστήριξη της ηλεκτρονικής τιμολόγησης, ούτως ώστε να υιοθετηθεί ευρέως σε όλα τα κράτη μέλη. Θα ήθελα να ρωτήσω την Επιτροπή εάν και πότε πρόκειται να υποβάλει αυτήν την πρόταση.
<SPEAKER ID="119" NAME="Nick Griffin" AFFILIATION="NI">
(EN) Κύριε Πρόεδρε, το να συζητούμε για φορολογική συνεργασία κατά τη διάρκεια της τρέχουσας κρίσης του ευρώ,είναι σαν να αλλάζουμε εκ νέου θέση στις ξαπλώστρες του Τιτανικού.
<P>
Οι νότιες χώρες είναι γνωστές στα αγγλικά με το σκληρό ακρωνύμιο PIGS, δηλαδή χοίροι, από τα αρχικά των χωρών Πορτογαλία, Ιταλία, Ελλάδα και Ισπανία. Ωστόσο, αυτοί που σταυρώνονται από το ευρώ δεν είναι χοίροι αλλά άνθρωποι, άνθρωποι που μαστιγώνονται από το ουτοπικό δόγμα "ένα προϊόν για όλους". Οι οικονομίες τους είτε θα πεθάνουν από χίλιες πληγές είτε θα διασωθούν, προς καταστροφή των φορολογουμένων στη Βρετανία και αλλού. Ο φόρος επί του οποίου θα πρέπει να συνεργαστούμε θα είναι πολύ μικρός.
<P>
Δύο λύσεις υπάρχουν: είτε καταργούμε το ευρώ και επιστρέφουμε στα αιχμάλωτα έθνη τα νομίσματά τους, είτε αποπέμπουμε τις "πρόβληματικές χώρες" από τη ζώνη του ευρώ. Αυτές θα μπορούσαν να είναι οι χώρες PIGS. Δικαιότερο, βέβαια, θα ήταν να είναι η Γερμανία και ο Γάλλος συναιτέρος της, επειδή η λειτουργία του ευρώ σύμφωνα με τα γερμανικά συμφέροντα είναι η ρίζα αυτής της χαώδους κατάστασης.
<P>
Αυτή η ατελείωτη κρίση θα καταστρέψει το ομοσπονδιακό σχέδιο - τη φορολογική συνεργασία και όλα τα άλλα. " τραγωδία είναι ότι θα παρασύρει πάμπολλα αθώα θύματα στη φτώχεια πριν να γίνει αυτό.
<SPEAKER ID="120" NAME="Elena Băsescu" AFFILIATION="PPE">
(RO) Θα ήθελα να συγχαρώ τον κ. Stolojan για όλες τις προσπάθειές του κατά τη σύνταξη της έκθεσης για την είσπραξη των απαιτήσεων. " ΕΕ χρειάζεται κοινή νομοθεσία, η οποία να εφαρμόζεται ομοιόμορφα σε όλα τα κράτη μέλη για την καταπολέμηση της φορολογικής απάτης και της φοροδιαφυγής. " εσωτερική αγορά και ο προϋπολογισμός ενός κράτους μέλους μπορούν να επηρεαστούν από τη μη καταβολή των κάθε είδους φόρων ή δασμών. " ελεύθερη κυκλοφορία των κεφαλαίων και των προσώπων έχει καταστήσει αναγκαία την επέκταση του πεδίου εφαρμογής της νομοθεσίας. Υποχρεωτικές εισφορές κοινωνικής ασφάλισης θα συμπεριληφθούν επίσης από την αρχή του τρέχοντος έτους.
<P>
Ένα σημαντικό βήμα στη διαδικασία είσπραξης των απαιτήσεων εντός της ΕΕ είναι η ταχεία ανταλλαγή πληροφοριών. " ύπαρξη μέσων και εντύπων κοινού προτύπου, τα οποία θα μεταφραστούν σε όλες τις επίσημες γλώσσες της ΕΕ, θα διευκολύνει την καθημερινή εργασία των αρμόδιων αρχών. Ένα κοινό αυτοματοποιημένο σύστημα θα επιτρέψει να διευθετούνται τα ερωτήματα ταχύτερα και με χαμηλότερο κόστος.
<SPEAKER ID="121" NAME="Udo Bullmann" AFFILIATION="S&amp;D">
(DE) Κύριε Πρόεδρε, ενώ συγχαίρουμε σήμερα την κ. Alvarez, τον κ. Domenici και τους άλλους συναδέλφους μας βουλευτές για τις εξαιρετικές τους εκθέσεις, ενώ συγχαίρουμε τον Επίτροπο Kovács για την αφοσίωσή του στο έργο του και του ευχόμαστε κάθε επιτυχία στη μελλοντική του εργασία, και ενώ εκφράζουμε την ελπίδα ότι θα μεταβιβάσει στον διάδοχό του το πάθος με το οποίο αγωνίστηκε για μια κοινή φορολογική πολιτική, πρέπει επίσης να αναφέρουμε και τα κράτη μέλη, εκείνα τα κράτη μέλη που εξακολουθούν να διστάζουν να λάβουν μέτρα τα οποία είναι περισσότερο από αναγκαία στην παρούσα κατάσταση κρίσης, μέτρα τα οποία τελικά θα αποτελέσουν την απαρχή μιας καλύτερης συνεργασίας.
<P>
Είναι εξοργιστικό το ότι ακόμα δεν έχουμε σημειώσει καμία σημαντική πρόοδο στο ζήτημα της φορολογικής βάσης. Όποιοι νομίζουν ότι θα είναι σε θέση να υπερασπιστούν την κυριαρχία τους με αυτόν τον τρόπο θα τη χάσουν, όπως ακριβώς θα χάσουν τα φορολογικά τους έσοδα. Ως εκ τούτου, το βασικό μήνυμα αυτών των εκθέσεων είναι ότι πρέπει να σφυρηλατήσουμε στενότερες σχέσεις συνεργασίας στην Ευρώπη. Μόνο αυτή θα οδηγήσει στην πρόοδο!
<SPEAKER ID="122" NAME="Michael Theurer" AFFILIATION="ALDE">
(DE) Κύριε Πρόεδρε, κυρίες και κύριοι, η καταπολέμηση της φοροδιαφυγής αποτελεί αναγκαιότητα. Φυσικά, η φοροδιαφυγή και η φορολογική απάτη δεν είναι τα αίτια της οικονομικής και χρηματοπιστωτικής κρίσης. Μου φαίνεται σημαντικό να καταστήσω σαφές για μια ακόμη φορά στο Σώμα αυτό ότι πρέπει να ανακτήσουμε την εμπιστοσύνη του φορολογούμενου μέσω απλών φορολογικών συστημάτων και μέσω χαμηλών και δίκαιων φόρων. Ωστόσο, αυτό δεν σημαίνει ότι δεν πρέπει να καταπολεμήσουμε ενεργά τη φοροδιαφυγή και τη φορολογική απάτη, επειδή οποιαδήποτε φοροδιαφυγή υπονομεύει την έννοια της δικαιοσύνης.
<P>
Αυτό μας οδηγεί, επίσης, στο θέμα των φορολογικών παραδείσων. Ο γείτονας της Γερμανίας, η Ελβετία, εξέφρασε ανησυχίες ότι τίθεται υπό πίεση. Σε αυτό το σημείο, θα ήθελα να ρωτήσω την Επιτροπή συγκεκριμένα: υποβάλλονται προτάσεις, ή μάλλον, λαμβάνονται μέτρα ώστε να τεθεί η Ελβετία υπό ιδιαίτερη πίεση; Προσωπική μου άποψη είναι ότι η Ελβετία δεν έχει την πολυτέλεια να αντιμετωπίζει την ΕΕ λιγότερο καλά από ό,τι τις "ΠΑ. Ως εκ τούτου, αυτό σημαίνει ότι η Ελβετία πρέπει να συμμετάσχει ουσιαστικά στις συντονισμένες μας προσπάθειες για την καταπολέμηση της φοροδιαφυγής.
<SPEAKER ID="123" NAME="László Kovács" LANGUAGE="EN">
Κύριε Πρόεδρε, αξιότιμοι βουλευτές, βρήκα τη συζήτηση ενδιαφέρουσα και με ενέπνευσε. Όπως και οι περισσότεροι από εσάς, είμαι πεπεισμένος ότι οι προσπάθειές μας για την καταπολέμηση της φορολογικής απάτης και της φοροδιαφυγής και για την αύξηση της συνεργασίας στον τομέα της φορολογίας, αξίζουν τον κόπο. Είμαι ευγνώμων για την υποστήριξή σας και για την εργασία των τεσσάρων εισηγητών, και ιδιαίτερα ευγνώμων για την υποστήριξη αυτών των σημαντικών πρωτοβουλιών της Επιτροπής.
<P>
" προώθηση της χρηστής διακυβέρνησης στον φορολογικό τομέα αποτελεί έναν περίπλοκο φάκελο που περιέχει πολλά διαφορετικά θέματα. Οι εκθέσεις σας τα κάλυψαν σχεδόν όλα, από την επίσημη νομοθετική πρόταση για την προώθηση της διοικητικής συνεργασίας μέχρι την εργασία μας με τρίτες χώρες. Χάρηκα που άκουσα πολλούς από εσάς να ενθαρρύνουν την Επιτροπή να είναι περισσότερο φιλόδοξη. Συμφωνώ απόλυτα μαζί σας, και είμαι βέβαιος ότι, με την υποστήριξή σας και με την υποστήριξη των κυβερνήσεων των κρατών μελών, η νέα Επιτροπή θα μπορέσει να αντιμετωπίσει τις μελλοντικές προκλήσεις. Γνωρίζω ότι οι φάκελοι αυτοί εξακολουθούν να αποτελούν προτεραιότητα για τον διάδοχό μου. " Επιτροπή, το Κοινοβούλιο και το Συμβούλιο πρέπει να συνεχίσουν τις προσπάθειες για την έγκριση των νομοθετικών προτάσεων που βρίσκονται στο τραπέζι των διαπραγματεύσεων ή είναι σε εξέλιξη και της εργασίας της ομάδας του κώδικα δεοντολογίας για τη φορολογία των επιχειρήσεων.
<P>
Σχετικά με τις εξωτερικές πτυχές των αρχών της χρηστής διακυβέρνησης στον φορολογικό τομέα, πρέπει να προωθηθούν όλες οι δράσεις που αναφέρονται στην ανακοίνωση, δίνοντας ιδιαίτερη προσοχή σε όσες αφορούν τις αναπτυσσόμενες χώρες.
<P>
Όσον αφορά τις συγκεκριμένες προτάσεις για τη διοικητική συνεργασία, την αμοιβαία συνδρομή για την είσπραξη φορολογικών απαιτήσεων και την προαιρετική και προσωρινή επανεφαρμογή του μηχανισμού αντιστροφής της επιβάρυνσης, θα ήθελα επίσης να σας ευχαριστήσω για τα σχόλια και τις απόψεις σας. Χαίρομαι που βλέπω ότι το Ευρωπαϊκό Κοινοβούλιο και η Επιτροπή έχουν κοινές απόψεις σχετικά με τη δράση που πρέπει να αναληφθεί για την καλύτερη καταπολέμηση της φορολογικής απάτης και της φοροδιαφυγής στην Ευρωπαϊκή Ένωση και πέραν αυτής. Βλέπω, επίσης, γενική υποστήριξη για τις τρεις προτάσεις.
<P>
" επίτευξη ταχείας προόδου και ομόφωνης συμφωνίας σχετικά με την πρόταση για τη διοικητική συνεργασία είναι μία από τις προτεραιότητες της ισπανικής Προεδρίας. Επίσης, αποτελεί πλέον προτεραιότητα για τα περισσότερα κράτη μέλη. " ΕΕ πρέπει επειγόντως να καταλήξει σε ομόφωνη συμφωνία στο εσωτερικό της ώστε να είναι σε θέση να καταδείξει, στη διεθνή σκηνή, την αποφασιστικότητά της να υπερβεί το πρότυπο του ΟΟΣΑ και τις συστάσεις της G20 και να προετοιμάσει το έδαφος για μια μελλοντική εξέλιξη σε διεθνές επίπεδο, αποδεικνύοντας ότι είναι σε θέση να αναπτύξει ολοκληρωμένη διοικητική συνεργασία.
<P>
Είναι σαφές ότι δεν υπάρχει ενιαία και σφαιρική λύση για την εξάλειψη της φορολογικής απάτης και της φοροδιαφυγής, αλλά οι προτάσεις που συζητήσαμε σήμερα αποτελούν σημαντικά βήματα προόδου στο πλαίσιο της στρατηγικής της Ευρωπαϊκής Ένωσης για την καταπολέμηση της φορολογικής απάτης.
<P>
Τέλος, μόλις μία ημέρα πριν από τη λήξη της θητείας, θα ήθελα να επαναλάβω τις ευχαριστίες μου για τη στήριξη των πρωτοβουλιών της Επιτροπής στον φορολογικό και τελωνειακό τομέα και, ειδικότερα, για τη συνεργασία των Επιτροπών ECON και IMCO.
<SPEAKER ID="124" NAME="Magdalena Álvarez" LANGUAGE="ES">
Κύριε Πρόεδρε, θα ήθελα να αναφερθώ στους λόγους για τους οποίους υπερβαίνουμε τα καθιερωμένα πρότυπα του ΟΟΣΑ σχετικά με την αυτόματη ανταλλαγή πληροφοριών.
<P>
Πολλά επιχειρήματα μπορούν να προβληθούν για το θέμα αυτό, σαφώς όμως το υπόδειγμα του ΟΟΣΑ σχετίζεται με το ευρύτερο πλαίσιο διεθνών σχέσεων όπου οι κανόνες του παιχνιδιού είναι πολύ διαφορετικοί από εκείνους που ισχύουν στην Ευρωπαϊκή Ένωση.
<P>
Όπως δήλωσε ο κ. Kovács, υπάρχει ένας ενιαίος οικονομικός χώρος εντός της Ευρωπαϊκής Ένωσης, στον οποίο τα φορολογικά στοιχεία πρέπει να απολάυουν της ίδιας ελευθερίας κινήσεων όπως οι άνθρωποι, έτσι ώστε κάθε κράτος μέλος να μπορεί να εφαρμόσει το φορολογικό του καθεστώς. Αυτό που έχουμε στην Ένωση είναι μια ενιαία αγορά στην οποία δεν υπάρχουν εμπόδια στην κυκλοφορία των αγαθών ή των προσώπων. Συνεπώς, δεν υπάρχει λόγος να υπάρχουν εμπόδια όσον αφορά τα φορολογικά στοιχεία.
<P>
Τα κράτη μέλη αποτελούν μέρος ενός πολιτικού σχεδίου και η σχέση μεταξύ των φορολογικών τους διοικήσεων πρέπει να είναι συνεπής προς αυτό το πολιτικό σχέδιο. Πολιτικές αρχές διακυβεύονται εδώ, πέραν ζητημάτων πρακτικής σκοπιμότητας.
<P>
Θα ήθελα επίσης να τονίσω ότι η εθνική φορολογική κυριαρχία ενισχύεται αντί να αποδυναμώνεται με την καταπολέμηση της φοροδιαφυγής. Με άλλα λόγια, η φορολογική κυριαρχία των κρατών μελών θα ενισχυθεί, καθώς θα έχουν στη διάθεσή τους πιο αποτελεσματικά μέσα για την εφαρμογή του δικού τους φορολογικού συστήματος. Έτσι, πρέπει να τα λάβουμε όλα αυτά υπόψη, και εναπόκειται συνεπώς σε εμάς να στηρίξουμε αυτήν την οδηγία.
<P>
Επιπλέον, όπως πολύ σωστά είπε ο κ. Klinz, η απάτη αποτελεί αδίκημα. Δεν μπορεί να δικαιολογηθεί με την προσφυγή σε ασθενικά επιχειρήματα όπως οι υψηλοί φορολογικοί συντελεστές σε ορισμένα φορολογικά συστήματα. Αντιθέτως, εγώ θα έφθανα να υποστηρίξω ότι, αν η φοροδιαφυγή ελαττωνόταν, θα μπορούσαν να μειωθούν και οι φόροι. Πρέπει οπωσδήποτε να εμμείνουμε στις προσπάθειές μας για την απλούστευση των διαφόρων φορολογικών συστημάτων.
<P>
Εν κατακλείδι, θα ήθελα να τονίσω ότι οι τέσσερις εκθέσεις και οι τέσσερις οδηγίες που υποστηρίζουμε έχουν ισχυρό αποτρεπτικό αποτέλεσμα, διότι όταν οι φορολογούμενοι συνειδητοποιούν ότι, ως αποτέλεσμα των εν λόγω διατάξεων, οι φοροδιαφεύγοντες θα έχουν λιγότερα περιθώρια για ελιγμούς και λιγότερα ασφαλή καταφύγια διαθέσιμα, ο πειρασμός να επιδοθούν σε τέτοια δραστηριότητα θα είναι πολύ μικρότερος. Ακόμη και αν μερικά άτομα επιχειρήσουν να επιδοθούν σε αυτήν τη δραστηριότητα, θα έχουμε διαθέσιμα πιο αποτελεσματικά μέσα για την αντιμετώπισή τους.
<P>
Τέλος, οφείλω να αναφέρω ότι τα μέτρα αυτά έρχονται στην πλέον κατάλληλη στιγμή, καθώς η κρίση κατέδειξε τους κινδύνους της έλλειψης διαφάνειας, τη μετάδοση της κατάστασης ορισμένων χωρών σε άλλες, και την ανάγκη για δημόσια κίνητρα. Σε αυτό το πλαίσιο, θα ήθελα να αναφερθώ στη στήριξη του κ. Lamberts. Κατέστησε σαφές ότι σε περιόδους όπως η παρούσα, τα δημόσια οικονομικά πρέπει να καταβάλουν ιδιαίτερη προσπάθεια για την υιοθέτηση μέτρων που αποσκοπούν στην οικονομική ανάκαμψη και την κοινωνική προστασία, ώστε να μετριάσουν τις επιπτώσεις της κρίσης.
<P>
Για όλους αυτούς τους λόγους, οι σημερινοί πολίτες έχουν περισσότερο από ποτέ επίγνωση της σοβαρότητας της φορολογικής απάτης και των συνεπειών της για την οικονομία γενικότερα. Είναι, επίσης, πρόθυμοι να λάβουν οι εκπρόσωποί τους τα κατάλληλα μέτρα για την αντιμετώπιση του προβλήματος.
<SPEAKER ID="125" NAME="Theodor Dumitru Stolojan" LANGUAGE="RO">
Άκουσα με προσοχή τις απόψεις που εξέφρασαν οι συνάδελφοί μου βουλευτές. Παρατήρησα επίσης τις αποχές σχετικά με την αυτόματη ανταλλαγή πληροφοριών. Ωστόσο, πιστεύω ακράδαντα ότι εμείς σε αυτήν την αίθουσα, σε επίπεδο ευρωπαϊκού θεσμικού οργάνου, πρέπει να δείξουμε στον κάθε ευρωπαίο πολίτη, ο οποίος καταβάλλει έντιμα δασμούς και φόρους, ότι είμαστε αποφασισμένοι να λάβουμε οποιοδήποτε μέτρο ώστε να περιορίσουμε τη φοροδιαφυγή στο ελάχιστο, ώστε οι αποφάσεις για την είσπραξη των απαιτήσεων σχετικά με δασμούς και φόρους να μπορούν να εκτελεστούν σωστά, ανεξάρτητα από το κράτος μέλος στο οποίο κατοικεί ο οφειλέτης.
<SPEAKER ID="127" NAME="David Casa" LANGUAGE="MT">
Και εγώ άκουσα με προσοχή όλα όσα ειπώθηκαν και, αν έπρεπε να καταλήξω σε κάποιο συμπέρασμα από αυτήν τη σημαντική συζήτηση, θα ήταν ότι όλοι συμφωνούμε ότι πρέπει να χρησιμοποιήσουμε κάθε διαθέσιμο μέσο για την καταπολέμηση της φοροδιαφυγής και των διαφόρων μορφών απάτης που διαπράττονται σε διάφορες χώρες. Αυτό πρέπει να επιτευχθεί μέσω μέτρων όπως αυτά που προτάθηκαν σήμερα, χωρίς να θιγεί ο τομέας του εμπορίου -ιδιαίτερα οι ΜΜΕ- και χωρίς να αυξηθεί η γραφειοκρατία. Αντίθετα, προτείνω ότι πρέπει να συνεχίσουμε να μειώνουμε τη γραφειοκρατία στα σημεία που συχνά παρεμποδίζουν τον τομέα του εμπορίου.
<P>
Πρέπει να διασφαλιστεί ότι δεν τιμωρούμε τους έντιμους πολίτες, οι οποίοι καταβάλλουν φόρους και δεν φοροδιαφεύγουν. Αυτό ισχύει και για όσους δραστηριοποιούνται στον τομέα των επιχειρήσεων, όσους ασχολούνται με το διασυνοριακό εμπόριο και δεν φοροδιαφεύγουν και, κατά συνέπεια, δεν είναι εγκληματίες.
<P>
Ως εκ τούτου, πιστεύω ότι με τις προτάσεις αυτές θα ενισχύσουμε την αξιοπιστία του συστήματος εμπορίας δικαιωμάτων εκπομπής και των σχετικών καταβολών. Ταυτόχρονα, όπως έχω επισημάνει, πρέπει να μειωθεί ο διοικητικός φόρτος για τους έντιμους επιχειρηματίες ενώ, επιπλέον, διασφαλίζουμε ότι το Κοινοβούλιο παραμένει συνεχώς ενήμερο καθ'°όλη τη διαδικασία έγκρισης του μηχανισμού αντιστροφής της επιβάρυνσης.
<P>
Όπως και οι συνάδελφοί μου βουλευτές, πιστεύω ότι πρέπει να ευχαριστήσω τον Επίτροπο για όλο το έργο που έχει επιτελέσει τα τελευταία έτη. Κύριε Επίτροπε, είναι προφανές ότι δεν έχουμε πάντοτε τις ίδιες απόψεις, όμως ανατρέχοντας στο παρελθόν του τομέα της φορολογίας, πιστεύω ότι σήμερα έχουμε ένα δικαιότερο και αποτελεσματικότερο σύστημα για τους πολίτες μας, δηλαδή τους πολίτες της Ευρωπαϊκής Ένωσης.
<SPEAKER ID="128" NAME="Leonardo Domenici" LANGUAGE="IT">
Κυρία Πρόεδρε, κυρίες και κύριοι, θα ήθελα να εκφράσω τις ευχαριστίες μου για τα σχόλια σχετικά με τις εκθέσεις μας, τους καρπούς μιας συλλογικής προσπάθειας. Ελπίζω ότι τα σχόλια αυτά αποτελούν έναν καλό οιωνό για μια θετική ψήφο από το Ευρωπαϊκό Κοινοβούλιο.
<P>
Πιστεύω ότι -όπως είπε και ο κ. Stolojan και ο κ. Casa- οι εκθέσεις μας αξίζει να υποστηριχτούν, έστω και μόνο εξ ονόματος όλων των έντιμων φορολογουμένων συμπολιτών μας, οι οποίοι είναι οι πρώτοι που πλήττονται από την απάτη και τη φοροδιαφυγή. Ο στόχος είναι να κάνουμε τον καθένα να πληρώσει, έτσι ώστε ο κάθε πολίτης να καλείται να πληρώσει λιγότερα.
<P>
Θα ήθελα απλώς να κάνω δύο παρατηρήσεις. " κ. Lulling έκανε λόγο, κατά την έναρξη της συζήτησης, για φορολογική κολονοσκόπηση. Γνωρίζω εκ πείρας ότι η κολονοσκόπηση δεν είναι ευχάριστη εξέταση, παρ'°όλο που μπορεί να είναι πολύ ευεργετική για την ανθρώπινη υγεία. Στον τομέα της φορολογίας, υπάρχει ένας πολύ απλός τρόπος για να την αποφύγουμε: πρόκειται απλώς για το να μην συγκαλύπτουμε, να μην αποκρύπτουμε τα εισοδήματά μας και να μην αποφεύγουμε τις νομικές μας υποχρεώσεις.
<P>
" δεύτερη παρατήρηση είναι ότι είναι σωστό να ανησυχούμε πάντοτε για το πώς χρησιμοποιείται το δημόσιο χρήμα, αλλά είναι επίσης σωστό να το πράττουμε και όταν οι κυβερνήσεις αναγκάζονται να χρησιμοποιήσουν αυτό το δημόσιο χρήμα για να διασώσουν τις τράπεζες και τα χρηματοπιστωτικά ιδρύματα που κερδοσκοπούσαν με τα χρήματά τους.
<SPEAKER ID="129" NAME="Πρόεδρος">
" κοινή συζήτηση έληξε.
<P>
" ψηφοφορία θα διεξαχθεί την Τετάρτη 10 Φεβρουαρίου 2010.
<P>
Γραπτές δηλώσεις (άρθρο 149 του Κανονισμού)
<SPEAKER ID="130" NAME="Sebastian Valentin Bodu  " LANGUAGE="RO">
" απάτη στον τομέα του ΦΠΑ αποτελεί εγκληματική δραστηριότητα, η οποία έχει τεράστιο αντίκτυπο στους προϋπολογισμούς με τα παράνομα συστήματα επιστροφής που χρησιμοποιούνται σε όλα τα κράτη μέλη, από τα οποία η Ρουμανία δεν αποτελεί εξαίρεση (για παράδειγμα, φοροδιαφυγή τύπου carousel).
<P>
Το σύστημα αντιστροφής της επιβάρυνσης που θεσπίστηκε από ορισμένα κράτη μέλη, συμπεριλαμβανομένης της Ρουμανίας, έχει λειτουργήσει πολύ καλά. Ωστόσο, αναγκαία ήταν επίσης η προσαρμογή της οδηγίας ΦΠΑ 2006/112/ΕΚ στην τρέχουσα κατάσταση, ώστε να ελαχιστοποιηθεί κατά το μέγιστο δυνατόν ο κίνδυνος παράνομων καθεστώτων επιστροφής ΦΠΑ (ο τύπος που βασίζεται στις εικονικές εξαγωγές). Αυτός είναι ο λόγος που η εφαρμογή της αντιστροφής της επιβάρυνσης σε προϊόντα με υψηλό κίνδυνο φοροδιαφυγής αποτελεί μια αξιόπιστη διαδικασία, η οποία συνολικά επιδρά θετικά στον προϋπολογισμό, έστω και αν υπάρχει καθυστέρηση στην καταβολή στον εθνικό προϋπολογισμό του ΦΠΑ που προκύπτει για τις συναλλαγές που υπόκεινται σε αυτόν τον φόρο.
<P>
Εν κατακλείδι, αντιμέτωποι με την επιλογή μεταξύ είσπραξης του ΦΠΑ μόνο στο τέλος του οικονομικού κύκλου, όταν το τελικό προϊόν ή η υπηρεσία φθάνει στον τελικό χρήστη, και αποφυγής της απάτης που αφορά παράνομες επιστροφές ΦΠΑ, η πρώτη επιλογή είναι η σωστή. Το ιδανικό σενάριο θα ήταν η αντιστροφή της επιβάρυνσης να εφαρμόζεται ως κανόνας και όχι ως εξαίρεση. Ωστόσο, αυτό το μέτρο πρέπει να λαμβάνεται μετά από μια σε βάθος ανάλυση των επιπτώσεων για τον προϋπολογισμό.
<SPEAKER ID="999" NAME="Alan Kelly  " LANGUAGE="EN">
Θα ήθελα απλώς να θέσω ένα συγκεκριμένο ζήτημα όσον αφορά τη συνεργασία στον τομέα της φορολογίας μεταξύ των κρατών μελών. Αποτέλεσε ένα ιδιαίτερα ευαίσθητο θέμα κατά τη διάρκεια της εκστρατείας για το ιρλανδικό δημοψήφισμα σχετικά με τη Συνθήκη της Λισαβόνας. Θα ήθελα να απευθύνω μόνο μια προειδοποίηση προς τους συναδέλφους μου στο Κοινοβούλιο. " συνεργασία μεταξύ των κρατών μελών αποτελεί το θεμέλιο αυτής της Ένωσης· ωστόσο, η συνεργασία αυτή βασιζόταν ανέκαθεν στην αμοιβαία συναίνεση. Αυτό που πρέπει να προσέξουμε στον τομέα της φορολογίας είναι να λάβουμε υπόψη τις ανάγκες ορισμένων κρατών μελών. Ορισμένες χώρες πρέπει να εφαρμόζουν τους κανόνες με διαφορετικό τρόπο: αν, για παράδειγμα, μια χώρα είναι νησί, ή δεν έχει πληθυσμό ώστε να υποστηρίξει μια μεγάλη, λειτουργική αγορά, πρέπει να χρησιμοποιήσει κάθε πλεονέκτημα που διαθέτει για να προσελκύσει επενδύσεις. Καλώ τους συναδέλφους να το λάβουν υπόψη κατά την υποβολή προτάσεων για το θέμα αυτό. Οι προτάσεις δεν πρέπει να παρακωλύουν την επικουρικότητα. Οι όποιες προτάσεις θα πρέπει να εγκριθούν από τα κράτη μέλη. Δεν πρόκειται για ασήμαντο στοιχείο αυτής της συζήτησης.
<SPEAKER ID="998" NAME="Ramona Nicole Mănescu  " LANGUAGE="RO">
Οι πρωτοβουλίες σχετικά με φορολογικά ζητήματα που συζητήσαμε σήμερα διαδραματίζουν έναν ιδιαίτερα σημαντικό ρόλο στην καταταπολέμηση της διασυνοριακής φορολογικής απάτης και φοροδιαφυγής, ζητήματα που έχουν ιδιαίτερη πολιτική χροιά και σοβαρές συνέπειες για τους προϋπολογισμούς των κρατών μελών. " προώθηση της χρηστής διακυβέρνησης στον φορολογικό τομέα απαιτεί την ανάληψη δράσης σε επίπεδο ΕΕ και εκτός της ΕΕ, καθώς και μεταξύ των κρατών μελών. Χρειαζόμαστε ισχυρά μέτρα, απλούς, διαφανείς νόμους και, κατ'°επέκταση, λιγότερη γραφειοκρατία. Τέλος, πρέπει να διασφαλίσουμε ότι οι πολίτες έχουν πρόσβαση σε συνδρομή.
<P>
Μέτρα όπως η εξασφάλιση της διαφάνειας, η ανταλλαγή πληροφοριών σε όλα τα επίπεδα, η βελτίωση της συνδρομής που παρέχεται στα κράτη μέλη, η καθιέρωση αποτελεσματικής διασυνοριακής συνεργασίας και θεμιτού φορολογικού ανταγωνισμού αποτελούν ουσιώδεις στόχους, ειδικά τώρα κατά τη διάρκεια της σημερινής χρηματοπιστωτικής κρίσης, όταν όλοι διαπιστώσαμε πόσο σημαντική είναι η βιωσιμότητα των φορολογικών συστημάτων. Τα κράτη μέλη με χρηστή διακυβέρνηση στον φορολογικό τομέα ήταν σε θέση να ανταποκριθούν πολύ πιο γρήγορα και αποτελεσματικά στην οικονομική κρίση.
<P>
Επικροτώ την πρωτοβουλία της Επιτροπής και το έργο που επιτέλεσαν οι εισηγητές. Πιστεύω ότι υπάρχει η πολιτική βούληση για την προώθηση της χρηστής διακυβέρνησης στον φορολογικό τομέα. Ωστόσο, πρέπει να διασφαλίσουμε ότι αυτές οι προτάσεις θα είναι κάτι περισσότερο από απλά πολιτικά πυροτεχνήματα και να αναλάβουμε δράση για την εφαρμογή τους το συντομότερο δυνατόν.
<SPEAKER ID="131" NAME="Marianne Thyssen  " AFFILIATION="PPE">
γραπτώς. - (NL) Κυρία Πρόεδρε, οι φορολογικές αρχές έχουν να επιτελέσουν ένα απαιτητικό καθήκον στον παγκοσμιοποιημένο, πλήρως ψηφιακό κόσμο. " ανίχνευση της φορολογικής και κοινωνικής απάτης είναι σύνθετη, ακόμη και στην εσωτερική αγορά. Επιπλέον, η έλλειψη ισχύουσας ευρωπαϊκής νομοθεσίας για τη διασυνοριακή διοικητική συνεργασία μεταξύ των φορολογικών αρχών δημιουργεί προβλήματα. Ως εκ τούτου, η ίδρυση μιας φορολογικής υπηρεσίας διασύνδεσης για κάθε κράτος μέλος, με στόχο την επιτάχυνση και την απλούστευση της διοικητικής συνεργασίας μεταξύ των κρατών μελών, αξίζει την υποστήριξή μας. Επί του παρόντος, οι αιτήσεις για την ανταλλαγή φορολογικών πληροφοριών καθυυστερούν τόσο πολύ, που οι φορολογικές διοικήσεις συχνά απλώς αποφασίζουν να μην αναμένουν τις πληροφορίες. " επιλογή της αυτόματης ανταλλαγής πληροφοριών που πρότεινε η Επιτροπή απολαύει της πλήρους στήριξής μου, για δύο λόγους. Πρώτον, θα επιτρέψει στα κράτη μέλη να εισπράττουν τους φόρους τους πιο αποτελεσματικά, γεγονός που, σε περιόδους κρίσης, είναι απλώς δίκαιο και σε καμία περίπτωση δεν αποτελεί πολυτέλεια. Δεύτερον, θα σημαίνει ότι οι παράγοντες στην εσωτερική αγορά τυγχάνουν ίσης μεταχείρισης. " αρχή της αμοιβαιότητας στην ανταλλαγή φορολογικών πληροφοριών είναι επίσης ευθυγραμμισμένη με τις συμφωνίες στο πλαίσιο του ΟΟΣΑ και της ομάδας G20. Αυτό είναι ένα αλάνθαστο μήνυμα, για το οποίο το βελγικό Ελεγκτικό Συνέδριο -και δικαίως- απηύθυνε επείγουσα έκκληση πριν από λίγο καιρό. Ως εκ τούτου, θα εγκρίνω με πεποίθηση την έκθεση της κ. Alvarez.

<CHAPTER ID="010-02">
2. Ανθρωπιστική κατάσταση των προσφύγων από το Ιράκ (συζήτηση) 
<SPEAKER ID="181" NAME="Πρόεδρος">
" ημερήσια διάταξη προβλέπει τη συζήτηση έξι προτάσεων ψηφίσματος σχετικά με την ανθρωπιστική κατάσταση των προσφύγων από το Ιράκ .
<SPEAKER ID="182" NAME="Tobias Pflüger " AFFILIATION="GUE/NGL">
συντάκτης. - (DE) Κύριε Πρόεδρε, μολονότι αυτό το ψήφισμα για την κατάσταση των προσφύγων από και εντός του Ιράκ είναι πολύ σωστό, αποσιωπά το κεντρικό ζήτημα, δηλαδή τους λόγους για τους οποίους υπάρχουν πρόσφυγες εντός και από το Ιράκ. Ο βασικός λόγος είναι η κατοχή του Ιράκ από στρατεύματα των "ΠΑ, του "νωμένου Βασιλείου και άλλων κρατών μελών της ΕΕ, αλλά κυρίως η μορφή αυτής της κατοχής. Εάν κάποιος επιδιώκει μια κατοχή αυτής της μορφής, δεν θα πρέπει να εκπλήσσεται όταν προκαλεί τόσους πρόσφυγες.
<P>
Παρά την περιοριστική πολιτική ασύλου της Γερμανίας, οι Ιρακινοί αποτελούν σήμερα τη μεγαλύτερη ομάδα αιτούντων άσυλο στη Γερμανία. Σύμφωνα με τα στοιχεία της Ύπατης Αρμοστείας των "νωμένων Εθνών για τους Πρόσφυγες (UNHCR) υπάρχουν 1,7 εκατομμύρια πρόσφυγες εντός του Ιράκ και 2 εκατομμύρια σε γειτονικές χώρες. Αυτοί οι άνθρωποι τρέπονται σε φυγή, διότι στο Ιράκ επικρατεί εμπόλεμη κατάσταση. " Σχολή Δημόσιας Υγείας του Bloomberg και το πανεπιστήμιο John Hopkins παρουσίασαν μια μελέτη, η οποία δημοσιεύθηκε στις εφημερίδες New York Times και Washington Post, η οποία εκτίμησε ότι ο αριθμός των Ιρακινών, πάνω από το φυσιολογικό ποσοστό θνησιμότητας, που πέθαναν εξαιτίας της εισβολής και των συνεπειών της μεταξύ του Μαρτίου 2003 και του Ιουλίου 2006 ανήλθε σε 650 000. Από αυτούς, οι εκτιμήσεις κάνουν λόγο για 600 000 ανθρώπους που πέθαναν ως άμεσο επακόλουθο της βίας και 50 000 που πέθαναν εξαιτίας ασθενειών και άλλων αιτιών. " μελέτη προχωρά ακόμα περισσότερο επισημαίνοντας ότι, μετά την ολοκλήρωση της εισβολής, το 31% των θυμάτων θεωρήθηκε ότι σκοτώθηκαν από συμμαχικά στρατεύματα ή αεροπορικές επιδρομές. Σύμφωνα με τα στοιχεία του πανεπιστημίου John Hopkins, ο κίνδυνος να συμβεί ένας βίαιος θάνατος είναι 58 φορές μεγαλύτερος από ό,τι πριν την εισβολή.
<P>
Αυτό που επιθυμώ να δηλώσω σε αυτό το Σώμα είναι ότι αυτοί οι αριθμοί καταδεικνύουν πως η κατοχή στο Ιράκ είναι λάθος και πρέπει επιτέλους να τερματιστεί. " συλλογική υποστήριξη αυτού του πολέμου από μια σειρά κρατών μελών της ΕΕ, μεταξύ των οποίων και η Γερμανία, πρέπει να τερματιστεί. Εάν αυτό συμβεί, δεν θα υπάρχουν στην πράξη τόσοι πολλοί άνθρωποι που θα αναγκάζονται να τραπούν σε φυγή όσοι υπάρχουν σήμερα, όπως πολύ σωστά μνημονεύεται στο ψήφισμα.
<SPEAKER ID="183" NAME="Nicholson of Winterbourne " AFFILIATION="ALDE">
συντάκτης. - (EN) Κύριε Πρόεδρε, ευχαριστώ τους συναδέλφους για την πρωτοβουλία αυτής της σημαντικής συζήτησης. Δεν μπορώ να συμφωνήσω με το επιχείρημα που διατύπωσε ο προηγούμενος ομιλητής, που δεν είχε συζητηθεί όταν εκπονούσαμε αυτήν την έκθεση. Επιτρέψτε μου να πω ότι είναι διαφορετικό το τι μπορούμε να κάνουμε στην Ευρωπαϊκή Επιτροπή, στο Ευρωπαϊκό Συμβούλιο και στο Ευρωπαϊκό Κοινοβούλιο.
<P>
Υπάρχουν πάρα πολλοί ιρακινοί πρόσφυγες στην Ιορδανία, τη Συρία και σε άλλα γειτονικά κράτη, ωστόσο σε κάθε μία σχεδόν από αυτές τις χώρες δεν επιτρέπεται στους πρόσφυγες να εργάζονται. Απαγορεύεται στα παιδιά τους να πάνε σχολείο. Οι γονείς και τα παιδιά τους δεν έχουν πρόσβαση στην υγειονομική περίθαλψη. Βρίσκονται σε απελπιστική κατάσταση και δεν υπάρχει κρατική βοήθεια γι' αυτούς, όπως θα συνέβαινε αν ήταν πρόσφυγες σε κράτη μέλη της Ευρωπαϊκής Ένωσης.
<P>
Στο εσωτερικό της χώρας υπάρχουν πάρα πολλοί ΕΕΑ -εκτοπισθέντες στο εσωτερικό άνθρωποι- επίσης χωρίς εργασία, χωρίς τροφή, μακριά από τις εστίες τους. Έχουν εκτοπιστεί κυρίως με διαδικασίες θρησκευτικής και εθνοτικής κάθαρσης, που αποτελεί έναν από τους χειρότερους πολέμους στο εσωτερικό, όπως πολύ καλά γνωρίζουμε από την ιστορία μας στην Ευρώπη. Οι Σιίτες φεύγουν για να γλιτώσουν από τους Σουνίτες, οι Σουνίτες φεύγουν για να γλιτώσουν από τους Σιίτες και πολλοί άλλοι φεύγουν για να γλιτώσουν λόγω των πολλών και ποικίλων εξεγέρσεων που συμβαίνουν.
<P>
Θα πρότεινα, επομένως, η Ευρωπαϊκή Επιτροπή, η οποία έχει εργαστεί πάρα πολύ για το πρόβλημα αυτό, να ανακηρύξει το Ιράκ σε κατάσταση έκτακτης ανάγκης. Ζητώ από το Συμβούλιο Υπουργών, το οποίο έχει επίσης εργαστεί απίστευτα σκληρά μαζί με την κυβέρνηση του Ιράκ, να το συζητήσει με την Επιτροπή και με τους άλλους δωρητές της ομάδας G8, για παράδειγμα.
<P>
Κατά μία έννοια το Ιράκ έχει παραμεριστεί. Ο κόσμος δεν γνωρίζει σαφώς τι να κάνει, αλλά σήμερα, τώρα, ο ιρακινός λαός βρίσκεται στην ίδια κατάσταση κρίσης στην οποία βρισκόταν υπό την μακρόχρονη δικτατορία του Σαντάμ Χουσεΐν, από το καθεστώς του οποίου πολλοί διέφυγαν για να γλιτώσουν και πολλοί ακόμα σκοτώθηκαν. Όμως τώρα βρισκόμαστε εδώ. Χρειάζονται τη βοήθειά μας.
<P>
Ζητώ επιτακτικά από την Επιτροπή και το Συμβούλιο Υπουργών να κηρύξουν το Ιράκ σε κατάσταση εκτάκτου ανάγκης, να κινητοποιήσουν τη χρηματοδότηση από τους δωρητές και να τη δαπανήσουν αντίστοιχα: στέγαση εσωτερικά, βοήθεια εξωτερικά. Πολλά μπορούμε να κάνουμε, αλλά πρέπει να δούμε την κατάσταση διαφορετικά.
<SPEAKER ID="184" NAME="Alyn Smith " AFFILIATION="Verts/ALE">
συντάκτης. - (EN) Κύριε Πρόεδρε, αυτή η θλιβερή συζήτηση αναδεικνύει την τόσο προβλέψιμη ανθρωπιστική καταστροφή που έπληξε τον λαό του Ιράκ από τότε που η συμμαχία εισέβαλε παράνομα. Δείχνει, επίσης, τα δύο μέτρα και δύο σταθμά των κυβερνήσεων των κρατών μελών μας, ιδιαίτερα, φοβούμαι, της δικής μου στο Λονδίνο, αντί για το Εδιμβούργο όπου θα προτιμούσα να βρίσκεται.
<P>
Ο Καγκελάριος του Θησαυροφυλακίου Gordon Brown ρωτήθηκε ποιο ποσό επρόκειτο να διατεθεί στη στρατιωτική δράση και η απάντησή του ήταν "όσο χρειαστεί". Φοβούμαι ότι η χρηματοδότηση των ανθρωπιστικών μέτρων είναι επαίσχυντη.
<P>
Όπως ακούσαμε, τα "νωμένα Έθνη εκτιμούν ότι έχουν εκτοπιστεί διά της βίας 1,8 εκατομμύρια άνθρωποι στο εσωτερικό του Ιράκ και 2 εκατομμύρια έχουν φύγει από αυτή τη δύστυχη χώρα για να γλιτώσουν. Περισσότεροι από τον πληθυσμό αρκετών κρατών μελών μας.
<P>
Ο πρωθυπουργός Μπλερ ανησυχεί για τη διεθνή τρομοκρατία - μιλά γι' αυτήν αρκετά συχνά. Λοιπόν καλά κάνει! Το άμεσο αποτέλεσμα των πολιτικών του δημιούργησε το καλύτερο δυνατό πεδίο στρατολόγησης που θα μπορούσε ποτέ να ζητήσει η Αλ Κάιντα.
<P>
Τι κάνουμε λοιπόν; Καθώς θα περνάμε από την ασφάλεια του αεροδρομίου απόψε επιστρέφοντας από εδώ στα σπίτια μας, ας σκεφτούμε ότι αυτή είναι η κληρονομιά του πρωθυπουργού Μπλερ στην Ευρώπη και στην παγκόσμια πολιτική. Όπως ακούσαμε, μπορούμε να κάνουμε κάτι καλύτερο: εμμένοντας στις αρχές μας και ψάχνοντας στα βάθη των προϋπολογισμών μας.
<P>
Οι προσπάθειες του Ύπατου Αρμοστή των "νωμένων Εθνών για τους Πρόσφυγες και του Διεθνούς Ερυθρού Σταυρού υποχρηματοδοτούνται σημαντικά. Οι χώρες που γειτονεύουν με το Ιράκ βρίσκονται σε δεινή θέση και χρειάζονται απελπιστικά υποστήριξη. Αυτή η πρόταση ψηφίσματος περιλαμβάνει μια σειρά σημείων τα οποία συνιστώ στο Σώμα.
<P>
Δεν δημιουργήσαμε εμείς αυτήν την καταστροφή, αλλά είμαστε σε θέση να βελτιώσουμε τις επιπτώσεις της. Έτσι, ελπίζω ότι θα μπορέσουμε να αποτελέσουμε παράδειγμα εκεί που πολλές από τις κυβερνήσεις των κρατών μελών μας απέτυχαν παταγωδώς.
<SPEAKER ID="185" NAME="Paulo Casaca " AFFILIATION="PSE">
συντάκτης. - (PT) Κύριε Πρόεδρε, το κείμενο που υποβάλουμε σήμερα προς έγκριση από το Κοινοβούλιο αντικατοπτρίζει έντονα το γεγονός ότι η κατάσταση αυτή δεν μπορεί παρά να περιγραφεί ως μια ανθρώπινη τραγωδία μαζικών διαστάσεων. Θα ήθελα να ευχαριστήσω τον Ύπατο Αρμοστή των "νωμένων Εθνών για τους Πρόσφυγες, κ. António Guterres, που απηύθυνε έκκληση στις 7 Φεβρουαρίου για να επιστήσει την προσοχή σε αυτή την καταστροφή.
<P>
Θα ήθελα επίσης να επαινέσω ιδιαίτερα τις σουηδικές αρχές για την εξαίρετη σε ευρωπαϊκό επίπεδο ανταπόκρισή τους στην ανθρωπιστική καταστροφή. Θέλω ιδιαίτερα να επαινέσω τις αιγυπτιακές αρχές, που είναι η μη συνορεύουσα χώρα που έχει κάνει μέχρι στιγμής τα περισσότερα όσον αφορά την υποδοχή αυτών των προσφύγων, και θα ήθελα να απευθύνω μια εγκάρδια έκκληση στις αιγυπτιακές αρχές να μην εμποδίζουν την άφιξη αυτών των προσφύγων και να μην παρακωλύουν τι συνθήκες φιλοξενίας μετά την άφιξή τους.
<P>
Πάνω από όλα, ωστόσο, θέλω να καλέσω την Επιτροπή και το Συμβούλιο -όπως μας θύμισε πολύ εύστοχα ο κ. Posselt, που βρίσκεται σήμερα εδώ- να ανοίξουν τα μάτια τους, να μεταβούν στο Ιράκ και να δουν τι συμβαίνει εκεί. Μια τέτοιου είδους καταστροφή δεν θα ήταν ποτέ δυνατή αν δεν οργανωνόταν από αλλού, όπως συνέβη στο παρελθόν με τη Ρουάντα και τα Βαλκάνια. Δεν μπορούμε πλέον να κάνουμε τα στραβά μάτια· πρέπει να πάμε στο Ιράκ και να διαπιστώσουμε τι συμβαίνει εκεί. Εν προκειμένω, θα ήθελα να πω ότι είμαι υπερήφανος που βρέθηκα εκεί πρόσφατα. Συνέταξα μια έκθεση και καλώ όλους τους συναδέλφους μου να της ρίξουν μια ματιά στο Διαδίκτυο.
<SPEAKER ID="186" NAME="Ryszard Czarnecki " AFFILIATION="UEN">
συντάκτης. - (PL) Κύριε Πρόεδρε, δεν επιθυμώ να μιλήσω για πολιτική. Ο κ. Casaca μόλις μας υπενθύμισε το πολιτικό πλαίσιο της εισβολής στο Ιράκ και τις συνέπειές της. Μπορεί να έχει δίκιο.
<P>
Θα προτιμούσα να επικεντρωθώ σε ζητήματα που μπορεί να μην είναι τόσο σημαντικά για τους δημοσιογράφους ή για τους πολιτικούς όπως εμείς, αλλά που είναι πιθανόν πολύ σημαντικότερα για εκείνους που περνούν σήμερα δύσκολες ώρες στο Ιράκ, δηλαδή τους πρόσφυγες. Κατά την άποψή μου, οι βαθύτερες αιτίες των γεγονότων στον κόσμο της πολιτικής είναι δευτερεύουσας σημασίας. Αυτό που είναι στ' αλήθεια σημαντικό είναι τι μπορούμε να κάνουμε στην πράξη. Είμαι ακράδαντα πεπεισμένος ότι σε αυτή τη φάση ο υπόλοιπος κόσμος μας θεωρεί αδύναμους. Είμαι επίσης ακράδαντα πεπεισμένος ότι η Ευρωπαϊκή Ένωση δεν είναι σε θέση να προσφέρει αληθινή βοήθεια σε αυτούς τους ανθρώπους. Αυτό είναι ακόμη πιο αληθές για τις "νωμένες Πολιτείες, και είναι πραγματικά τραγικό.
<P>
" κατάσταση στο Ιράκ φαίνεται να έχει δύο πτυχές. Υπάρχουν τα θύματα των επιθέσεων, υπό τη μορφή των εκατοντάδων και χιλιάδων ανθρώπων που βλέπουμε στις οθόνες των τηλεοράσεων μας. Είναι οι πρωταγωνιστές των ειδήσεων με τις οποίες βομβαρδιζόμαστε. Μαθαίνουμε ελάχιστα, ωστόσο, για την άλλη πτυχή της κατάστασης στο Ιράκ, δηλαδή τους δεκάδες χιλιάδες πρόσφυγες. " Ευρωπαϊκή Ένωση ασφαλώς δεν πρέπει να παρουσιάζεται ανήμπορη σχετικά με αυτό, και συμφωνώ με τους προηγούμενες ομιλητές που αναφέρθηκαν στις πρωτοβουλίες των σκανδιναβικών χωρών και στον ρόλο της Αιγύπτου. Όλα αυτά είναι αληθή.
<P>
Πρέπει να κάνουμε μια σαφή και αποφασιστική δήλωση που θα αναφέρει ότι ενδιαφερόμαστε όχι μόνο για αυτή την πρώτη πτυχή, δηλαδή τα θύματα των επιθέσεων που βλέπουμε στην τηλεόραση. Πρέπει να γνωστοποιήσουμε, ως Ευρωπαίοι, ως ευρωπαίοι πολιτικοί, ότι ανησυχούμε εξίσου για τους πρόσφυγες. Το πρόβλημα των προσφύγων είναι πιθανότατα ένα από τα θέματα που προκαλούν πολύ μεγάλη αμηχανία σε εκείνους που ξεκίνησαν αυτόν τον πόλεμο και σε εκείνους που τον συνεχίζουν, ακόμη και αν ενεργούν με τις καλύτερες προθέσεις. Συνεπώς, είναι απαραίτητη μια αντίδραση, και γι' αυτό δεσμεύεται επί του παρόντος το Ευρωπαϊκό Κοινοβούλιο. Είμαι ευγνώμων για τα σοφά λόγια που ακούστηκαν από άλλους ομιλητές σήμερα.
<SPEAKER ID="187" NAME="Eija-Riitta Korhola " AFFILIATION="PPE-DE">
συντάκτρια. - (FI) Κύριε Πρόεδρε, πίσω από το πρόβλημα των ιρακινών προσφύγων βρίσκεται μια δέσμη περιστάσεων, παρόμοιες των οποίων προβλέπεται ότι θα συναντούμε όλο και πιο συχνά σε διάφορες μελλοντικές συγκρούσεις. " κατάσταση έχει εξελιχθεί σε εμφύλιο πόλεμο. " χριστιανική μειονότητα ειδικότερα έχει γίνει ο αποδιοπομπαίος τράγος, και πολλοί Χριστιανοί έχουν δολοφονηθεί. Οι ιρακινές δυνάμεις ασφαλείας δεν κατάφεραν να προστατεύσουν τους Χριστιανούς, ανεξαρτήτως του ποια στάση τηρεί η κυβέρνηση.
<P>
Για παράδειγμα, η Τουρκία, η Ιορδανία και ο Λίβανος ανέλαβαν μόνοι τους την ευθύνη να φιλοξενήσουν προσωρινά πρόσφυγες. Σε αυτές τις χώρες, ο οργανισμός των "νωμένων Εθνών για τους πρόσφυγες δεν μπόρεσε να χορηγήσει το καθεστώς του πρόσφυγα στους εισερχόμενους Ιρακινούς κατά τη διάρκεια της τρέχουσας σύρραξης διότι η κατάσταση δεν πληροί τα κριτήρια της Σύμβασης της Γενεύης. " σημερινή κυβέρνηση στο Ιράκ δεν διώκει τους Χριστιανούς, αλλά το πρόβλημα είναι ότι οι αιρέσεις στο εσωτερικό της χώρας είναι ......, και η κυβέρνηση δεν μπορεί να κάνει τίποτα γι' αυτό.
<P>
Οι διεθνείς συμφωνίες, ως εκ τούτου, δεν χορηγούν το καθεστώς του πρόσφυγα στους ιρακινούς Χριστιανούς, μολονότι δεν υπάρχει καμία αμφιβολία ότι χρήζουν προσωρινής προστασίας. Για να προστατεύσει τους αιτούντες άσυλο, ο Ύπατος Αρμοστής των "νωμένων Εθνών για τους Πρόσφυγες δεν έλαβε αρνητική απόφαση ούτε σε σχέση με αυτούς, διότι διαφορετικά η χώρα υποδοχής θα μπορούσε να τους επιστρέψει στο Ιράκ, μια κατάσταση που ο Ύπατος Αρμοστής θέλει να αποφύγει. Συνεπώς, είναι ζωτικής σημασίας να ανταποκριθεί η διεθνής κοινότητα στην έκκληση του οργανισμού για περισσότερη διεθνή στήριξη. Για να βοηθηθούν οι πρόσφυγες, απαιτείται διεθνής συνδρομή έτσι ώστε οι γειτονικές του Ιράκ χώρες, που παλεύουν με τεράστιους αριθμούς προσφύγων, να μην κλείσουν τα σύνορά τους στους Ιρακινούς. Τα πρόσφατα νέα ότι οι "νωμένες Πολιτείες της Αμερικής δέχονται περισσότερους πρόσφυγες είναι ένα βήμα προς τη σωστή κατεύθυνση, και είναι καίριας σημασίας, διότι μέχρι τώρα οι "νωμένες Πολιτείες απέφευγαν να αναλάβουν τις ευθύνες τους σε αυτόν τον τομέα. Χρειαζόμαστε περισσότερες τέτοιες ειδήσεις. Από τις χώρες της ΕΕ, αξίζει να κάνουμε ειδική μνεία στη Σουηδία.
<P>
" κατάσταση των ιρακινών προσφύγων είναι απολύτως απελπιστική. Υπάρχει έλλειψη των πάντων: τροφίμων, φαρμάκων, υγειονομικής περίθαλψης και καυσίμων. Άκουσα κάποια πραγματικά παραδείγματα της κατάστασης αυτής όταν η οργάνωση ανθρωπίνων δικαιωμάτων, της οποίας είμαι επικεφαλής, συναντήθηκε με μια ομάδα ιρακινών χριστιανών προσφύγων στην Τουρκία το περασμένο φθινόπωρο.
<P>
Καθοριστικό, ωστόσο, για τη συνδρομή στους Ιρακινούς είναι να δρομολογηθούν εκτεταμένες μεταρρυθμίσεις που θα προάγουν την δικαιοσύνη και το κράτος δικαίου σε όλο το Ιράκ. Παρομοίως, η ιρακινή κυβέρνηση πρέπει να κάνει ό,τι μπορεί για να οδηγήσει στη δικαιοσύνη τους δράστες των εγκλημάτων και των παραβιάσεων των ανθρωπίνων δικαιωμάτων. Αυτό είναι ουσιαστικό για να τεθεί τέλος στις ταραχές και στη βία κατά των μειονοτήτων.
<SPEAKER ID="188" NAME="Bernd Posselt">
εξ ονόματος της Ομάδας PPE-DE. - (DE) Κύριε Πρόεδρε, υποστηρίζω αυτό το ψήφισμα, κυρίως διότι σε ορισμένα τουλάχιστον δευτερεύοντα σημεία τάσσεται αναφανδόν υπέρ των δικαιωμάτων των χριστιανών του Ιράκ που έχουν εκδιωχθεί και απειλούνται.
<P>
Πρέπει να λάβουμε υπόψη ότι οι χριστιανικές κοινότητες στο σημερινό Ιράκ είναι πιθανώς οι παλαιότερες στον κόσμο. Επέζησαν για 1 300 χρόνια ως μειονότητα σε ένα μέρος του κόσμου που κυριαρχούν οι μουσουλμάνοι, κάτι για το οποίο αυτοί οι μουσουλμάνοι αξίζει να επαινεθούν, σήμερα όμως, σε μια εποχή μαζικής δυτικής παρουσίας στο Ιράκ, βρίσκονται υπό καθεστώς απειλής. Αυτό σχετίζεται με το γεγονός ότι το Ιράκ σχεδιάστηκε ως τεχνητό κράτος μετά τον Πρώτο Παγκόσμιο Πόλεμο, ότι αυτό το κράτος βρίσκεται σήμερα σε σημείο διάλυσης και ότι τα συστατικά του τμήματα προσπαθούν να ομογενοποιηθούν μέσω μιας διαδικασίας εθνικιστικής αυτο-ανακάλυψης, κάτι που ασφαλώς αποτελεί ιδιαίτερη απειλή για τις μειονότητες.
<P>
Υπάρχει μια λαμπρή εξαίρεση και αυτή είναι το κουρδικό τμήμα. Αυτό είναι κάτι που αξίζει να τονιστεί με έμφαση. Ωστόσο, απευθύνω έκκληση σε Σιίτες και Σουνίτες να συνεχίσουν τη μεγάλη παράδοση ανοχής των προγόνων τους και να προσφέρουν πάλι στις χριστιανικές κοινότητες την προστασία που απολάμβαναν σε αυτό το μέρος του κόσμου για περισσότερα από χίλια χρόνια. Κυρίως απευθύνω έκκληση στην Επιτροπή να πασχίσει πολύ για τα δικαιώματα των χριστιανών, διότι ποιος άλλος θα το κάνει αυτό εάν όχι εμείς;
<SPEAKER ID="189" NAME="Karin Scheele">
εξ ονόματος της Ομάδας PSE. - (DE) Κύριε Πρόεδρε, την 8η Ιανουαρίου, η Ύπατη Αρμοστεία των "νωμένων Εθνών για τους Πρόσφυγες εξέδωσε επείγουσα έκκληση για χρηματοδότηση προς τις χώρες δωρητές σχετικά με ένα νέο πρόγραμμα βοήθειας 60 εκατ. δολαρίων "ΠΑ.
<P>
Σκοπός είναι να βοηθηθούν εκατοντάδες χιλιάδες άνθρωποι που εκδιώχθηκαν λόγω της σύγκρουσης στο Ιράκ, ανεξάρτητα από την πίστη τους. Αυτού του είδους οι μαζικές μετακινήσεις προσφύγων είναι αποτέλεσμα ενός πολέμου που ξεκίνησε παρά τη θέληση της διεθνούς κοινότητας, μολονότι τώρα η διεθνής κοινότητα είναι αυτή που πρέπει να υποστεί και να πληρώσει τις τρομερές συνέπειές του.
<P>
Σήμερα είμαστε μάρτυρες της πιο εκτεταμένης και μακροχρόνιας εξόδου από την εποχή της εκτόπισης των Παλαιστινίων το 1948. Ένας στους οκτώ Ιρακινούς είναι πρόσφυγας. Μόνο το 2006, μισό εκατομμύριο Ιρακινοί εγκατέλειψαν την ίδια τους τη χώρα. Κάθε μήνα προστίθενται σε αυτούς άλλοι 50 000. Ενδεχομένως σήμερα οι Ιρακινοί που έχουν εκριζωθεί στο Ιράκ να είναι 1,7 εκατομμύρια. Μέχρι το τέλος του 2007, η UNHCR υπολογίζει ότι αυτός ο αριθμός θα ανέλθει σε 2,3 εκατομμύρια. Όσο περισσότερο χρόνο διαρκεί η σύγκρουση, τόσο χειρότερη θα είναι η θέση των ανθρώπων που έχουν εκδιωχθεί και των κοινοτήτων που τους βοηθούν και θέλουν να τους βοηθήσουν.
<P>
Καλούμε τα κράτη μέλη και την Επιτροπή να υποστηρίξουν την UNHCR, οικονομικά και πολιτικά, στο έργο της για την προστασία των προσφύγων, ανεξάρτητα από το ποια είναι η πίστη τους.
<SPEAKER ID="190" NAME="Marco Cappato">
εξ ονόματος της Ομάδας ALDE. - (IT) Κύριε Πρόεδρε, κυρίες και κύριοι, τα στοιχεία που μας έχουν δοθεί συγκλίνουν πάνω κάτω: ήδη ο αριθμός των προσφύγων ανέρχεται στα 4 εκατομμύρια, εκ των οποίων οι μισοί περίπου είναι "εξωτερικοί" και οι άλλοι μισοί "εσωτερικοί" πρόσφυγες στο Ιράκ.
<P>
Πρόκειται για μια, από κάθε άποψη, ανθρωπιστική καταστροφή σχεδόν άνευ προηγουμένου και, γι' αυτόν τον λόγο, η ευκαιρία που μας προσφέρει η Διάσκεψη της Γενεύης στις 17 Απριλίου 2007 δεν θα πρέπει να μείνει ανεκμετάλλευτη: η Ευρωπαϊκή Ένωση πρέπει να προετοιμαστεί και να εμφανιστεί ισχυρή, με μια μέγιστη πολιτική παρουσία και έχοντας ήδη αποφασίσει σχετικά με την προσφορά μιας επαρκούς χρηματοδοτικής συνεισφοράς. Σε αντίθετη περίπτωση, ελλοχεύει ο κίνδυνος της απόλυτης αποτυχίας. Πρόκειται για ένα θέμα, σχετικά με το οποίο χρειάζεται να είμαστε όλοι ενωμένοι, ανεξάρτητα από τους πολιτικούς λόγους της σύγκρουσης: επομένως, είναι απαραίτητη η μέγιστη δυνατή ομοφωνία προκειμένου να επιλυθεί ένα ζήτημα, το οποίο είναι πιθανόν να εκραγεί στα χέρια μας, με καταστροφικές συνέπειες.
<P>
Όσον αφορά τις αιτίες του, πιστεύω ότι ίσως -προφανώς αυτό δεν είναι το αντικείμενο του ψηφίσματός μας· απλώς το αναφέρω στους εκπροσώπους του Συμβουλίου και της Επιτροπής- θα ήταν σκόπιμο να λάβουμε υπόψη μας, στο πλαίσιο των καθημερινών σφαγών στο Ιράκ, την πιθανότητα παραπομπής του ζητήματος στο Διεθνές Ποινικό Δικαστήριο, καθώς πρόκειται για εγκλήματα κατά της ανθρωπότητας, τα οποία διαπράττονται συστηματικά και σε καθημερινή βάση. Ίσως κάτι τέτοιο να είναι σκόπιμο όσον αφορά τις αιτίες αυτής της ανθρωπιστικής καταστροφής.
<SPEAKER ID="191" NAME="Charles Tannock" AFFILIATION="PPE-DE">
(EN) Κύριε Πρόεδρε, θέλω και εγώ να επικεντρωθώ στους ασσύριους χριστιανούς που αναζητούν τώρα άσυλο κυρίως στη Συρία και την Ιορδανία. Οι χριστιανικές κοινότητες του Ιράκ συγκαταλέγονται στις αρχαιότερες του κόσμου, και μιλούν αραμαϊκά, τη γλώσσα του Χριστού. Υπέφεραν ιδιαίτερα κατά τη γενοκτονία των Αρμενίων το 1915, και κατόπιν υπό την ιρακινή μοναρχία των Χασεμιτών επειδή συνεργάστηκαν με τους Βρετανούς κατά τη διάρκεια του Πρώτου Παγκοσμίου Πολέμου. Στη συνέχεια υπέφεραν και πάλι τις ημέρες του Σαντάμ Χουσεΐν όταν εκείνος βρισκόταν σε πόλεμο με τους Κούρδους. Σήμερα απομένουν μόνο περίπου 6 000 με 8 000, οι οποίοι ζουν κυρίως στην κοιλάδα της Νινεβή.
<P>
Περίπου 60 000 ασσύριοι χριστιανοί, ίσως και περισσότεροι, έφυγαν από την αρχή της εξέγερσης που επακολούθησε την εισβολή υπό την ηγεσία των "ΠΑ το 2003. " έξοδός τους επιταχύνθηκε τον Αύγουστο του 2004, αφότου ξεκίνησε η τρομοκρατική βομβιστική εκστρατεία κατά χριστιανικών εκκλησιών από τους ισλαμιστές, οι οποίοι τους κατηγόρησαν για συνεργασία με τους συμμάχους μόνο και μόνο λόγω της χριστιανικής τους πίστης.
<P>
Τον προηγούμενο Απρίλιο το Ευρωπαϊκό Κοινοβούλιο ψήφισε υπέρ του να επιτραπεί στους Ασσύριους να εγκαθιδρύσουν, με βάση το Κεφάλαιο 5 του Συντάγματος του Ιράκ, ομόσπονδη περιοχή στην οποία να μπορούν να διάγουν τον ιδιαίτερο τρόπο ζωής τους, ελεύθεροι και ασφαλείς από εξωτερικές παρεμβάσεις. Ζητώ και πάλι από το Σώμα, την Επιτροπή και τον Ειδικό Παρατηρητή για τα Ανθρώπινα Δικαιώματα της γερμανικής Προεδρίας, να εξετάσουν την πιθανότητα αυτής της λύσης.
<SPEAKER ID="192" NAME="Justas Vincas Paleckis" AFFILIATION="PSE">
(LT) Κάθε μέρα ακούμε για αιματηρές συγκρούσεις στο Ιράκ, και ο αριθμός των θυμάτων ανεβαίνει σταθερά. Δεν λαμβάνουμε, ωστόσο, αρκετές πληροφορίες για μια άλλη τραγωδία - η οδυνηρή μοίρα του πρόσφυγα έπληξε 4 εκατομμύρια Ιρακινούς. Σχεδόν ένας στους έξι κατοίκους της χώρας αυτής αναγκάστηκε να αφήσει το σπίτι του/της, ο αριθμός των προσφύγων αυξάνεται και η κατάστασής τους είναι φρικτή. Ο Οργανισμός "νωμένων Εθνών προσπαθεί να βοηθήσει, χωρίς επιτυχία όμως, διότι η διεθνής κοινότητας δεν έχει συλλάβει ακόμη τη σοβαρότητα της κατάστασης. " πρωτοβουλία της Σουηδίας, που συμφώνησε να χορηγήσει καθεστώς πρόσφυγα σε 9 000 Ιρακινούς, πρέπει να επαινεθεί. Δεν είχαν πολλές χώρες της ΕΕ μέχρι στιγμής, ιδίως οι νέες, την αποφασιστικότητα να ακολουθήσουν αυτό το παράδειγμα. Ωστόσο, ιδιαίτερη ευθύνη έχουν οι "νωμένες Πολιτείες, οι οποίες θέλοντας και μη δημιούργησαν αυτή την κατάσταση, στην οποία το Ιράκ βυθίζεται ολοένα και βαθύτερα στο τέλμα ενός έθνους που βασανίζεται από διασπαστικές εσωτερικές και εξωτερικές συγκρούσεις.
<P>
(Χειροκροτήματα)
<SPEAKER ID="193" NAME="Μάριος Ματσάκης" AFFILIATION="ALDE">
(EN) Κύριε Πρόεδρε, η ανάδειξη του Σαντάμ Χουσεΐν στην ταραγμένη περίοδο μετά την αποικιοκρατία στο Ιράκ έφερε ένα καθεστώς εκφοβισμού, διώξεων και δολοφονιών πολιτών. " παράνομη στρατιωτική εισβολή και κατοχή του Ιράκ που διεξήγαγε το 2003 ο κ. Μπους και το βρετανικό μπουλντόγκ του, ο κ. Μπλερ, επέφεραν πρωτόγνωρη δυστυχία στον λαό του Ιράκ.
<P>
Το δίδυμο Μπους-Μπλερ κατόρθωσε σε τρία χρόνια να επιτύχει αυτό που ο Σαντάμ Χουσεΐν δεν είχε καταφέρει σε τριάντα χρόνια, δηλαδή να γονατίσει τελείως τη χώρα, με εκατοντάδες χιλιάδες αθώους αμάχους σκοτωμένους, με απόλυτη ανομία, με πλήρη καταστροφή των υποδομών της χώρας και με εκατομμύρια εσωτερικών και εξωτερικών προσφύγων. Οι "ΠΑ και η Βρετανία μπορούσαν μαζί να δαπανούν περισσότερα από χίλια δισ. δολάρια τον χρόνο για την υποστήριξη της πολεμικής μηχανής τους στο Ιράκ, που σε μεγάλο βαθμό δημιούργησε το πρόβλημα, αλλά τώρα περιμένουν από τη διεθνή κοινότητα να αντιμετωπίσει το τεράστιο ανθρωπιστικό πρόβλημα των προσφύγων του Ιράκ. Αντί οι "ΠΑ και η Βρετανία να φροντίσουν τους ιρακινούς πρόσφυγες και να αναλάβουν όλο το απαραίτητο κόστος που αυτό συνεπάγεται, περιμένουν από τις γειτονικές και τις ευρωπαϊκές χώρες να το κάνουν. Ας είναι: δεν πρέπει να παρεκκλίνουμε από τον κανόνα που λέει ότι αυτοί που προκαλούν μια καταστροφή σπάνια την πληρώνουν.
<SPEAKER ID="194" NAME="Józef Pinior" AFFILIATION="PSE">
(PL) Κύριε Πρόεδρε, κύριε Επίτροπε, θέλω να ξεκινήσω συγχαίροντας τη γερμανική Προεδρία, και χαιρετίζω θερμά την παρουσία του εκπροσώπου της στη σημερινή συζήτηση. Είμαι χαρούμενος που ο Γερμανός Διαμεσολαβητής είναι μαζί μας σήμερα.
<P>
Σύμφωνα με τα δεδομένα του Ο"Ε, σχεδόν δύο εκατομμύρια άνθρωποι εγκατέλειψαν το Ιράκ τα τελευταία χρόνια εξαιτίας του κινδύνου για τη ζωή τους, του χάους και των δύσκολων οικονομικών συνθηκών. Γινόμαστε μάρτυρες μιας τεράστιας τραγωδίας προσφύγων που φεύγουν από το Ιράκ για να αναζητήσουν καταφύγιο σε γειτονικές χώρες. Ένα εκατομμύριο προσφύγων βρίσκεται στη Συρία, περίπου 750 000 στην Ιορδανία, πάνω από 100 000 στην Αίγυπτο, 40 000 στον Λίβανο και πολλοί περισσότεροι διασκορπισμένοι σε άλλες χώρες. Οι Παλαιστίνιοι στο Ιράκ βρίσκονται σε εξαιρετικά δύσκολη θέση. Στη δήλωσή της στις 2 Φεβρουαρίου 2007, η οργάνωση ανθρωπίνων δικαιωμάτων Human Rights Watch κάλεσε τη Συρία να ανοίξει αμέσως τα σύνορά της στους Παλαιστίνιους που κινδυνεύουν σήμερα στο Ιράκ.
<P>
Ο Ο"Ε απευθύνει έκκληση για συνεισφορά 60 εκατ. δολαρίων σε ένα ταμείο για συνδρομή σε πρόσφυγες από το Ιράκ. Ο κόσμος δεν μπορεί να παραμείνει αδιάφορος για την τύχη τους. " σημερινή απόφαση των "νωμένων Πολιτειών να χορηγήσουν άσυλο στις "νωμένες Πολιτείες σε 7 000 Ιρακινούς τον επόμενο χρόνο είναι ένα βήμα προς τη σωστή κατεύθυνση, όπως και η απόφαση των "νωμένων Πολιτειών να συνεισφέρουν 18 εκατομμύρια δολάρια στο πρόγραμμα για τη συνδρομή στους πρόσφυγες από το Ιράκ.
<P>
Ωστόσο, όλα αυτά δεν είναι παρά σταγόνες στον ωκεανό της ανάγκης. " Ευρωπαϊκή Ένωση πρέπει να διαδραματίσει ηγετικό ρόλο στην ερχόμενη διάσκεψη που θα διεξαχθεί στη Γενεύη στις 17 Απριλίου 2007. Πρέπει να παράσχει οικονομική στήριξη για την ανακούφιση των βασάνων των προσφύγων και να βοηθήσει στην επίλυση αυτής της κρίσης.
<SPEAKER ID="195" NAME="Ján Figeľ" AFFILIATION="Επιτροπή" LANGUAGE="EN">
Κύριε Πρόεδρε, θέλω να εκφράσω την ευγνωμοσύνη μου προς τους συντάκτες αυτού του ψηφίσματος και τις ομάδες και τα πρόσωπα που παρουσίασαν τις απόψεις τους. Επικεντρώθηκαν ιδιαίτερα στην επιτακτική ανάγκη αλληλεγγύης προς όσους χρειάζονται βοήθεια. " Επιτροπή ανησυχεί επίσης ιδιαίτερα για την ανθρωπιστική κατάσταση στο Ιράκ και τον βαθμό της ανθρώπινης οδύνης που προκαλείται από τη συνεχιζόμενη βία σε αυτήν τη χώρα, τον μεγάλο αριθμό των εκτοπίσεων στο εσωτερικό και το εξωτερικό του Ιράκ και τον αντίκτυπο που έχει αυτό το γεγονός σε ολόκληρη την περιοχή.
<P>
Τους τελευταίους μήνες η Επιτροπή παρακολουθεί την κατάσταση, σε στενή επαφή με άλλους βασικούς διεθνείς παράγοντες, ιδιαίτερα με τον Ερυθρό Σταυρό και τα "νωμένα Έθνη.
<P>
Όπως αναφέρατε, έχουμε τα ίδια αριθμητικά στοιχεία από τον Ύπατο Αρμοστή των "νωμένων Εθνών για τους Πρόσφυγες: 1,8 εκατομμύρια άνθρωποι βρίσκονται επί του παρόντος εκτοπισμένοι στο εσωτερικό και 2 εκατομμύρια Ιρακινοί έχουν ήδη διαφύγει σε γειτονικές χώρες. Όπως είπε ο κ. Smith, αυτό μας κάνει σχεδόν 4 εκατομμύρια ανθρώπους.
<P>
Ωστόσο, μέχρι στιγμής δεν έχει καταστεί δυνατή μια ακριβής εκτίμηση των αναγκών στο εσωτερικό του Ιράκ, λόγω των δυσκολιών πρόσβασης στους πληγέντες πληθυσμούς ως αποτέλεσμα της κατάστασης που επικρατεί από άποψη ασφάλειας.
<P>
" διάσκεψη που θα διεξαγάγουν τα "νωμένα Έθνη στη Γενεύη τον Απρίλιο, η οποία επίσης αναφέρθηκε εδώ, αναμένεται ότι θα αποσαφηνίσει περισσότερο την κατάσταση εκτοπίσεων στο εσωτερικό και το εξωτερικό, τον αντίκτυπο και τις ανάγκες. " Επιτροπή θα διαδραματίσει ενεργό ρόλο στην εν λόγω διάσκεψη. Είμαι βέβαιος ότι ο κ. Cappato εξέφρασε μια σημαντική πρόσκληση για ενότητα εκεί με το Συμβούλιο και τα κράτη μέλη.
<P>
Εντωμεταξύ η Επιτροπή, με βάση πληροφορίες που έχει λάβει από διεθνείς ανθρωπιστικές οργανώσεις-εταίρους, μέσω της Γενικής Διεύθυνσης Ανθρωπιστικής Βοήθειας (ECHO), έχει αποφασίσει να διαθέσει 10,2 εκατ. ευρώ για ανθρωπιστική βοήθεια προς τα θύματα της κρίσης στο Ιράκ.
<P>
Όπως ανακοίνωσε σήμερα το πρωί ο συνάδελφός μου κ. Michel, θα προταθεί μια αρχική χρηματοδοτική δέσμη 6,2 εκατ. ευρώ για την αντιμετώπιση των ανθρωπιστικών αναγκών των προσφύγων που έχουν διαφύγει σε χώρες όπως η Συρία, ο Λίβανος και η Ιορδανία, με επίκεντρο τις πλέον ευάλωτες ομάδες. " βοήθεια θα συνίσταται σε βασική υγειονομική περίθαλψη και εκπαίδευση καθώς και στοχευμένη διανομή τροφίμων και βασικών αντικειμένων νοικοκυριού. Προβλέπονται, επίσης, δράσεις προστασίας, ειδικότερα υποστήριξη του συστήματος καταγραφής των προσφύγων του Ύπατου Αρμοστή των "νωμένων Εθνών για τους Πρόσφυγες, που είναι σημαντική για τον προσδιορισμό των πλέον ευάλωτων ομάδων και την αποτίμηση των ειδικών αναγκών τους.
<P>
Συγκεντρώνεται και μία άλλη αρχική χρηματοδοτική δέσμη 4 εκατ. ευρώ για όσους υποφέρουν στο εσωτερικό του Ιράκ, με βάση προσεκτική αποτίμηση των πρωταρχικών αναγκών και των ρυθμίσεων παροχής της βοήθειας σε αυτό το εξαιρετικά ασταθές, όπως φαντάζεστε, από άποψη ασφάλειας περιβάλλον.
<P>
" ανθρωπιστική βοήθεια θα παρασχεθεί αμερόληπτα και χωρίς διακρίσεις, εστιάζοντας σε όσους αντιμετωπίζουν μεγαλύτερο κίνδυνο. " Επιτροπή θα εξετάσει το ενδεχόμενο λήψης αποφάσεων περαιτέρω χρηματοδότησης όταν υπάρξουν νέες ανάγκες ή όταν καταστεί δυνατή η πρόσβαση σε ομάδες που χρήζουν βοήθειας και που τώρα δεν είναι προσβάσιμες.
<P>
" Επιτροπή θα εξακολουθήσει επίσης να παρακολουθεί την κατάσταση στενά και να θέτει συγκεκριμένα ζητήματα μέσω των τακτικών συζητήσεών της με τρίτες χώρες και την κυβέρνηση του Ιράκ, συμπεριλαμβανομένου του Υπουργείου Εκτοπισμού και Μετανάστευσης.
<P>
Αν η κατάσταση επιδεινωθεί ακόμη περισσότερο τους επόμενους μήνες, η Επιτροπή θα την εξετάσει υπό το πρίσμα των κριτηρίων της οδηγίας προσωρινής προστασίας, προκειμένου να αποφασίσει αν θα υποβάλει στο Συμβούλιο αίτημα για ενεργοποίηση του μηχανισμού προσωρινής προστασίας για τους Ιρακινούς που ζητούν άσυλο. Ο μηχανισμός αυτός μπορεί να τους προσφέρει άμεση προστασία και, συγχρόνως, να παράσχει οικονομική υποστήριξη για την υποδοχή τους καθώς και να ρυθμίσει την ενδεχόμενη κατανομή των αιτούντων άσυλο στα κράτη μέλη.
<P>
" Επιτροπή θα διερευνήσει, επίσης, σε στενή συνεργασία με τον Ύπατο Αρμοστή των "νωμένων Εθνών για τους Πρόσφυγες, τη δυνατότητα μιας συντονισμένης προσπάθειας των κρατών μελών της ΕΕ για επανεγκατάσταση των προσφύγων της περιοχής. Μια τέτοια προσπάθεια επανεγκατάστασης μπορεί να αφορά ιδιαίτερα ευάλωτες κατηγορίες ανθρώπων, όπως οι γυναίκες σε κίνδυνο και οι ασυνόδευτοι ανήλικοι.
<P>
Θέλω να ευχαριστήσω τους αξιότιμους βουλευτές για το ψήφισμα και την υποστήριξή τους.
<SPEAKER ID="196" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί μετά το τέλος της συζήτησης.

<CHAPTER ID="012">
Ώρα των Ερωτήσεων (ερωτήσεις προς το Συμβούλιο) 
<SPEAKER ID="323" NAME="Πρόεδρος">
" ημερήσια διάταξη προβλέπει την Ώρα των Ερωτήσεων προς το Συμβούλιο (B6-0018/2007).
<P>

<P>
Θέμα: Πολιτική κρίση στην Τουρκία και προοπτικές ένταξης
<P>
Τις τελευταίες ημέρες η Τουρκία, με αφορμή την ανάδειξη του Προέδρου Δημοκρατίας, ζει μια βαθιά πολιτική κρίση που δημιουργεί σοβαρές αμφιβολίες για τη λειτουργία των δημοκρατικών θεσμών. Το Συνταγματικό Δικαστήριο της χώρας ακύρωσε τον πρώτο γύρο των εκλογών, απόφαση που αμφισβητείται έντονα από την κυβέρνηση. Ο πρωθυπουργός ανέφερε ότι το κοινοβουλευτικό σύστημα έχει μπλοκαριστεί, ζητώντας πρόωρη προσφυγή στις κάλπες, ενώ το Γενικό Επιτελείο Στρατού απεύθυνε προειδοποίηση ότι θα επέμβει για να αποτρέψει την εκλογή του ισλαμιστή Αμπντουλάχ Γκιούλ στον προεδρικό θώκο.
<P>
Πώς κρίνει το Συμβούλιο την κατάσταση αυτή σε μία υποψήφια προς ένταξη χώρα στην ΕΕ; Συμμερίζεται την άποψη του Επιτρόπου για τη Διεύρυνση, κ. Olli Rehn, ότι οι ένοπλες δυνάμεις οφείλουν να σέβονται τον αυτόνομο ρόλο των δημοκρατικών διαδικασιών, ότι η ΕΕ βασίζεται στις αρχές της ελευθερίας, της δημοκρατίας, του κράτους δικαίου και της κυριαρχίας των πολιτικών δυνάμεων έναντι των στρατιωτικών, επισημαίνοντας ότι για την ένταξη μιας χώρας στην ΕΕ απαιτείται σεβασμός αυτών των αρχών που αποτελούν κεντρικό σημείο των κριτηρίων της Κοπεγχάγης και ποιες επιπτώσεις πιστεύει ότι θα μπορούσε να έχουν στη διαδικασία ένταξης της χώρας τέτοιες παρεμβάσεις του στρατού; Έχει το Συμβούλιο απευθείας επαφές με τους πολιτειακούς παράγοντες στην Τουρκία και ποια η αντίδρασή τους;
<SPEAKER ID="324" NAME="Günter Gloser">
Προεδρεύων του Συμβουλίου. (DE) Κυρία Πρόεδρε, παρακολουθούμε τις εξελίξεις στην Τουρκία με μεγάλη προσοχή και θα ήθελα επίσης να θυμίσω στο Σώμα τη δήλωση της Προεδρίας της 28ης Απριλίου 2007, στην οποία υπογραμμίσαμε την ανάγκη να διεξαχθούν οι προεδρικές εκλογές σύμφωνα με τις αρχές της δημοκρατίας και του κράτους δικαίου που κατοχυρώνονται στο σύνταγμα.
<P>
Γενικά αξίζει να σημειωθεί ότι οι διαπραγματεύσεις με την Τουρκία άρχισαν το 2005 στη βάση ότι η Τουρκία θα εκπληρώσει ικανοποιητικά τα πολιτικά κριτήρια που ορίστηκαν από το Ευρωπαϊκό Συμβούλιο της Κοπεγχάγης το 1993, από τα οποία εξαρτάται η ένταξη στην ΕΕ. Ένα από αυτά είναι πως μια χώρα πρέπει να διαθέτει συνταγματική σταθερότητα ως εχέγγυο της δημοκρατικής τάξης και νομιμότητας, της τήρησης των ανθρωπίνων δικαιωμάτων και του σεβασμού και της προστασίας των μειονοτήτων. Επιπροσθέτως, και σε συμφωνία με το διαπραγματευτικό πλαίσιο που υιοθέτησε το Συμβούλιο τον Οκτώβριο του 2005, η ΕΕ περιμένει από την Τουρκία να συνεχίσει τη διαπραγματευτική διαδικασία και να κάνει προσπάθειες για περαιτέρω βελτιώσεις αναφορικά με τον σεβασμό των αρχών της ελευθερίας, της δημοκρατίας και του κράτους δικαίου, αλλά και των ανθρωπίνων δικαιωμάτων και των θεμελιωδών ελευθεριών, συμπεριλαμβανομένης και της σχετικής ευρωπαϊκής νομολογίας.
<P>
Στις 11 Σεπτεμβρίου 2006 το Συμβούλιο διαπίστωσε ότι θα χρειαστούν ακόμα σημαντικές προσπάθειες για να αναπτυχθεί η ελεύθερη έκφραση γνώμης, η θρησκευτική ελευθερία, τα δικαιώματα των γυναικών, των μειονοτήτων και των συνδικαλιστικών οργανώσεων, καθώς και ο πολιτικός έλεγχος των ενόπλων δυνάμεων. Τα θέματα αυτά συζητούνται σε τακτική βάση στο πλαίσιο του πολιτικού διαλόγου με την Τουρκία και καθώς το Συμβούλιο περιμένει να τηρηθούν πλήρως στην παρούσα κατάσταση οι προαναφερθείσες αρχές του κράτους δικαίου και του πολιτικού ελέγχου των ενόπλων δυνάμεων, η Προεδρία θα συνεχίσει να παρακολουθεί προσεκτικά την πρόοδο της διαδικασίας των τουρκικών εκλογών.
<SPEAKER ID="325" NAME="Ρόδη Κράτσα-Τσαγκαροπούλου" AFFILIATION="PPE-DE">
Κύριε Υπουργέ, ευχαριστώ πολύ για την παρουσίαση των προϋποθέσεων που έχει θέσει η Ευρωπαϊκή Ένωση για την ένταξη της Τουρκίας, εγώ όμως αναφέρθηκα στην τελευταία κρίση η οποία δεν θα μπορούσε να συμβεί όχι μόνο στις χώρες της Ευρωπαϊκής Ένωσης, αλλά ούτε και στις υποψήφιες προς ένταξη χώρες.
<P>
Δεν έχουμε συνηθίσει σε τέτοιες κρίσεις στις υποψήφιες χώρες και νομίζω ότι το να "παρακολουθούμε", όπως είπατε, απλά την κατάσταση είναι πολύ λίγο. Πρέπει και εμείς να δώσουμε λόγο στους ευρωπαίους πολίτες για ό,τι κάνουμε για να αντιμετωπίσουμε την κατάσταση και να ταρακουνήσουμε τα νερά σ' αυτή τη χώρα ώστε να ακολουθήσει επιτέλους τις προϋποθέσεις που επιβάλλονται για μια πορεία προς την Ευρωπαϊκή Ένωση.
<P>
Κύριε Υπουργέ, ζητάμε κάτι παραπάνω από μια απλή "παρακολούθηση". Το κάνετε αυτό;
<SPEAKER ID="326" NAME="Günter Gloser">
Προεδρεύων του Συμβουλίου. (DE) Θεωρώ ότι στις συνομιλίες της με την Τουρκία, η ΕΕ ανέκαθεν ενεργούσε με γνώμονα τον κατάλογο κριτηρίων που μόλις ανέφερα. Επίσης, υπέδειξε και παλιότερα τρόπους για την υποστήριξη της χώρας και τη δρομολόγηση των ανάλογων εξελίξεων σε αυτή.
<P>
Πιστεύω ότι η ΕΕ πρέπει να μπορεί να περιμένει ότι θα τηρηθεί το πλαίσιο που απαιτείται για την προσχώρηση και ότι τελικά οι παράγοντες στην Τουρκία θα καταλάβουν πως οι αποφάσεις για τέτοια ζητήματα αφορούν πρωτίστως τους πολιτικούς και όχι τις ένοπλες δυνάμεις.
<P>
Ένα ουσιαστικό σημείο -που ασφαλώς το γνωρίζετε- είναι ότι στο πλαίσιο αυτής της αντιπαράθεσης έγινε προσφυγή στο συνταγματικό δικαστήριο της Τουρκίας και, όπως δήλωσε η Ευρωπαϊκή Ένωση, αυτός είναι ο δρόμος που πρέπει να ακολουθήσει η χώρα. Δεν πιστεύω ότι επί του παρόντος μπορούν να γίνουν περισσότερα.
<SPEAKER ID="327" NAME="Reinhard Rack" AFFILIATION="PPE-DE">
(DE) Κύριε Προεδρεύων του Συμβουλίου, οι δηλώσεις σας αφήνουν να εννοηθεί ότι καθορίστηκε μια ολόκληρη σειρά θέσεων εκ μέρους του Συμβουλίου και της Ευρωπαϊκής Ένωσης, ωστόσο στην πραγματικότητα η Κύπρος, ως υποψήφια για ένταξη χώρα, δεν κατάφερε να εκπληρώσει αυτά τα κριτήρια σε τουλάχιστον ίσο αριθμό περιπτώσεων.
<P>
Και μια και μιλάω για την Κύπρο, θα ήταν δυνατό να ασχοληθεί η Ευρωπαϊκή Ένωση ή το Συμβούλιο με πιο εντατικό τρόπο από αυτόν που εξαγγείλατε; Παρακολουθούμε με μεγάλη προσοχή όσα συμβαίνουν εκεί.
<SPEAKER ID="328" NAME="Andreas Mölzer" AFFILIATION="ITS">
(DE) Ενώ το AKP υποστηρίζει ότι είναι υπέρ του διαχωρισμού της θρησκείας από το κράτος, η οποία ορίζεται στο τουρκικό σύνταγμα, είναι ωστόσο γνωστό ότι ανέλαβε πρωτοβουλίες που μας κάνουν να αμφιβάλλουμε για την αλήθεια αυτού του ισχυρισμού. Για παράδειγμα, τάχθηκε υπέρ της κατάργησης της απαγόρευσης της μαντίλας και υπέρ της επέκτασης της ισλαμικής διδασκαλίας. Σε ποιο μέτρο συμμερίζεται το Συμβούλιο τις ανησυχίες που διατυπώνουν οι επικριτές του κινδύνου υφέρποντος εξισλαμισμού που προέρχεται από αυτό το κόμμα και πώς λαμβάνεται υπόψη ο κίνδυνος αυτός στο πλαίσιο των ενταξιακών διαπραγματεύσεων;
<SPEAKER ID="329" NAME="Günter Gloser">
Προεδρεύων του Συμβουλίου. (DE) Για να αρχίσω από την τελευταία ερώτηση: μπορώ μόνο να επαναλάβω ότι η Τουρκία ξέρει πολύ καλά τι πρέπει να κάνει στο πλαίσιο των ενταξιακών διαπραγματεύσεων. Αυτό βέβαια δεν μας στερεί τη δυνατότητα όχι μόνο να παρακολουθούμε τις κρίσιμες εξελίξεις, αλλά και να τις σχολιάζουμε στο πλαίσιο του διαλόγου. " Τουρκία το ξέρει πολύ καλά αυτό και η Προεδρία δεν έχει αυτή τη στιγμή λόγο να ακυρώσει τις επικείμενες συνομιλίες ή ενταξιακές διασκέψεις με τη χώρα αυτή.
<P>
Σχετικά με τη δεύτερη παρατήρηση θα ήθελα να πω ότι δεν παρατηρούμε απλά και μόνο. Με ποιον άλλο τρόπο μπορεί η ΕΕ, που όρισε το πλαίσιο, να υπενθυμίζει στην Τουρκία τις υποσχέσεις που έδωσε και τα κριτήρια που πρέπει να εκπληρώσει, αν όχι με τον διάλογο; " σημερινή κυβέρνηση, που είναι τελικά υπεύθυνη για τη χώρα, δεν άλλαξε τα κριτήρια· αντίθετα, άλλες ομάδες στη χώρα απείλησαν να παρέμβουν αν δεν τους αρέσει το αποτέλεσμα που θα προκύψει. Πρέπει να διακρίνουμε σωστά ποιος είναι υπεύθυνος για τη χώρα και, κατά τη δική μας γνώμη, υπεύθυνη εξακολουθεί να είναι η δημοκρατικά εκλεγμένη κυβέρνησή της.
<SPEAKER ID="330" NAME="Πρόεδρος">

<P>
Θέμα: Δράση του Frontex (Οργανισμός Διαχείρισης Εξωτερικών Συνόρων) στα θαλάσσια σύνορα
<P>
Δεδομένης της αποτελεσματικής δράσης του μηχανισμού Frontex στην προστασία των ατλαντικών υδάτων της ΕΕ, μπορεί το Συμβούλιο να εγγυηθεί τη συνέχιση της δράσης του στα θαλάσσια σύνορα της ΕΕ;
<SPEAKER ID="331" NAME="Günter Gloser">
Προεδρεύων του Συμβουλίου. (DE) Θα ήθελα να παραπέμψω τον αξιότιμο βουλευτή στις εξηγήσεις που του έδωσα απαντώντας σε προφορική του ερώτηση στη σύνοδο του Απριλίου και θα ήθελα να επαναλάβω ότι η Προεδρία δίνει μεγάλη σημασία στη διαρκή βελτίωση του ολοκληρωμένου ελέγχου των συνόρων στα εξωτερικά σύνορα της ΕΕ και ιδίως στην ενίσχυση των εξωτερικών θαλασσίων συνόρων στα νότια.
<P>
Επιπροσθέτως, το Συμβούλιο υπογράμμισε ήδη στα συμπεράσματά του για την ενίσχυση των νοτίων θαλασσίων συνόρων στις 5 και 6 Οκτωβρίου 2006 ότι ο Frontex πρέπει να ενισχυθεί με πρόσθετο προσωπικό και περισσότερους δημοσιονομικούς πόρους. Για να βελτιωθεί η ικανότητα του Frontex για άμεση αντίδραση σε καταστάσεις έκτακτης ανάγκης, η Επιτροπή υπέβαλε το 2006 πρόταση για τη σύσταση ομάδων άμεσης επέμβασης για την ασφάλεια των συνόρων.
<P>
Το Συμβούλιο είχε εποικοδομητικές συζητήσεις με το Κοινοβούλιο για την πρόταση αυτή και το Κοινοβούλιο ψήφισε για το κείμενο της πρότασης στις 26 Απριλίου 2007 προκειμένου να μπορέσει το Συμβούλιο να την εγκρίνει σε πρώτη ανάγνωση. Φιλοδοξία της Προεδρίας είναι να καταστεί δυνατή η έγκριση του κειμένου από το Συμβούλιο μέσα στις επόμενες εβδομάδες προκειμένου το μέσο αυτό να μπορέσει να εφαρμοστεί κατά τη θερινή περίοδο.
<P>
Σύμφωνα με το πρόγραμμα εργασίας του για το 2007, ο Frontex θα εκτελέσει παράλληλα με την ολοκλήρωση του ευρωπαϊκού δικτύου περιπολίας και μια σειρά κοινών επιχειρήσεων στα θαλάσσια σύνορα, των οποίων τον αριθμό και την θέση θα αποφασίσει το διοικητικό του συμβούλιο.
<P>
Τέλος, το Συμβούλιο θέλει να υπογραμμίσει ότι η Επιτροπή θα υποβάλει πριν από το τέλος του χρόνου, σύμφωνα με το πρόγραμμα της Χάγης που ενέκρινε το Ευρωπαϊκό Συμβούλιο στις 4 Νοεμβρίου 2004, έκθεση αξιολόγησης αυτού του οργανισμού.
<SPEAKER ID="332" NAME="Manuel Medina Ortega" AFFILIATION="PSE">
(ES) Ο Πρόεδρος ανέφερε την ερώτησή μου του περασμένου Απριλίου. Το σύστημα Frontex είναι αποτελεσματικό, αλλά το μεγάλο πρόβλημα είναι η διακοπή. Μια σύντομη διακοπή δύο εβδομάδων οδήγησε στην άφιξη τις τελευταίες εβδομάδες περισσότερων από χίλιους μετανάστες στις Κανάριες Νήσους, με όλη τη δραματική κατάσταση που συνεπάγεται αυτό.
<P>
" ανησυχία μας είναι ότι αυτό το σύστημα πρέπει να είναι μόνιμο και ελπίζω ότι, μέσω των μέτρων που ανακοίνωσε ο Προεδρεύων του Συμβουλίου, αυτό το σύστημα θα είναι πραγματικά μόνιμο, διότι κάθε μέρα ή εβδομάδα χωρίς αυτό μπορεί να σημαίνει τον θάνατο εκατοντάδων ανθρώπων στα νερά του Ατλαντικού.
<SPEAKER ID="333" NAME="Günter Gloser">
Προεδρεύων του Συμβουλίου. (DE) Κύριε Medina Ortega, σας διαβεβαιώ ότι γνωρίζω πολύ καλά το πρόβλημα, γιατί κι εμείς βλέπουμε τα πράγματα αυτά στα μέσα ενημέρωσης, και οι άνθρωποι των περιοχών αυτών γνωρίζουν τι σημαίνει αυτό για τους πρόσφυγες και για εκείνους που πρέπει να τους φροντίσουν. Είχα πει τον Απρίλιο, απαντώντας σε μία ερώτηση, ότι η προστασία των εξωτερικών συνόρων είναι καταρχάς καθήκον του εκάστοτε κράτους μέλους, αλλά μπορεί βέβαια να ζητηθεί η βοήθεια του Frontex σε ειδικές περιπτώσεις, όπου μπορούν επίσης να συσταθούν και ομάδες άμεσης αντίδρασης. Αυτό εξαρτάται από τα αντίστοιχα κράτη μέλη και την επικοινωνία τους με τον ίδιο τον Frontex.
<SPEAKER ID="334" NAME="Simon Busuttil" AFFILIATION="PPE-DE">
(EN) " ερώτηση αφορούσε τον Ατλαντικό, όμως θέλω να επιστήσω την προσοχή σας στην ανθρώπινη τραγωδία που συντελείται τη στιγμή που μιλάμε στη Μεσόγειο, όπου την περασμένη εβδομάδα μόνο ένα άτομο επεβίωσε από ένα σκάφος στο οποίο επέβαιναν 29 άτομα 75 ναυτικά μίλια νοτίως της Μάλτας. Εχθές, 24 άτομα περισυνελέγησαν από τη θάλασσα και ένα άτομο συνεχίζει να αγνοείται μετά την ανατροπή του σκάφους στο οποίο επέβαιναν. Την ίδια ημέρα, εξαφανίστηκε ένα ακόμη σκάφος με 53 επιβαίνοντες. Απλούστατα εξαφανίστηκε και δεν κατέστη δυνατός ο εντοπισμός του.
<P>
Το ερώτημά μου είναι το εξής: γιατί δεν έχουν ξεκινήσει ακόμη οι περίπολοι του Frontex στη Μεσόγειο; Πότε θα ξεκινήσουν; Και τι ακριβώς πράττει η Προεδρία ως προς το θέμα αυτό;
<SPEAKER ID="335" NAME="Marie Anne Isler Béguin" AFFILIATION="Verts/ALE">
(FR) Κύριε Υπουργέ, ήμουν επικεφαλής της αποστολής παρατήρησης εκλογών στη Μαυριτανία. Μπορώ να σας πω ότι δεν περνά εβδομάδα χωρίς την άφιξη πλοιαρίου, που εξοκείλει και ζητά βοήθεια κατά τη διάρκεια του ταξιδιού του προς τις Κανάριους Νήσους. Σε αυτές τις δύστυχες ψυχές πρέπει να προσφερθεί φιλοξενία και, όπως ενίοτε μπορεί να συμβεί, πρέπει να τους προσφερθεί φιλοξενία σε μεσογειακά ύδατα.
<P>
Θα ήθελα, κατά συνέπεια, να γνωρίζω τι πόρους διαθέτει η Ευρωπαϊκή Ένωση αυτή η Ευρωπαϊκή Ένωση που χρησιμοποιεί τόσους πολλούς πόρους για την προστασία των συνόρων της στις γειτονικές χώρες, δηλαδή στη Μαυριτανία που είναι χώρα διέλευσης αυτές οι χώρες δεν είναι μεταναστευτικές χώρες, αλλά απλώς χώρες διέλευσης και χώρες υποδοχής και ποιο είναι το ύψος των πόρων που η Ευρωπαϊκή Ένωση διαθέτει για να βοηθήσει αυτές τις χώρες να διαχειριστούν αυτό το ζήτημα.
<SPEAKER ID="336" NAME="Günter Gloser">
Προεδρεύων του Συμβουλίου. (DE) Δεν πρόκειται να κάνουμε αρκετά αν εξετάζουμε το πρόβλημα των προσφύγων μόνο υπό το πρίσμα του πώς μπορούμε να διασφαλίσουμε καλύτερα τα εξωτερικά μας σύνορα.
<P>
Ανέφερα ήδη τις πολυάριθμες πρωτοβουλίες της ΕΕ, στις οποίες συγκαταλέγεται η διάσκεψη κορυφής Αφρικανικής Ένωσης-Ευρωπαϊκής Ένωσης στην Τρίπολη, και έτσι θα ήταν λάθος να λάβουμε υπόψη μόνο τον Frontex και τον ρόλο του στην αντιμετώπιση του προβλήματος. Τελικά το θέμα είναι πώς μπορούμε να εφαρμόσουμε τη στρατηγική μας μαζί με τις χώρες της Αφρικής. Συζητήσαμε ήδη σε σχέση με τη Νιγηρία για το πώς μπορεί η χρηστή διακυβέρνηση να βοηθήσει ώστε οι άνθρωποι να μείνουν στις πατρίδες τους, ενώ ταυτόχρονα θα αρχίσουν να έχουν προοπτικές στον τόπο που ζουν σε τομείς όπως η παιδεία, η κατάρτιση, τα σχολεία, η υγεία και η δημιουργία θέσεων εργασίας. Αυτό είναι το πιο σημαντικό. Ελπίζω ότι το θέμα αυτό θα συμπεριληφθεί στη διάσκεψη κορυφής Ευρωπαϊκής Ένωσης-Αφρικανικής Ένωσης.
<P>
Στη θάλασσα συμβαίνουν συχνά τρομερά πράγματα, όμως στο παρελθόν, όταν η ΕΕ γνώριζε πως εμπλέκονται μεταφορείς λαθρομεταναστών, βοήθησε να δοθούν γρήγορα πακέτα με φαγητό στους ανθρώπους στις βάρκες. Ασφαλώς αυτό δεν ήταν σε καμία περίπτωση αρκετό για να εξασφαλιστεί ότι θα φθάσουν σώοι, όμως έλαβαν κάποια βοήθεια.
<P>
Επομένως, συμφωνούμε ότι τα κράτη μέλη είναι υπεύθυνα για την προστασία των εξωτερικών συνόρων, ενώ ο Frontex μπορεί να κληθεί για να παράσχει υποστήριξη, για παράδειγμα με την παρακολούθηση ενός τμήματος της θάλασσας ή των χερσαίων συνόρων.
<SPEAKER ID="337" NAME="Πρόεδρος">

<P>
Θέμα: Ασφάλεια ή ελευθερία για τους ευρωπαίους πολίτες στα αεροδρόμια
<P>
Ερωτάται το Συμβούλιο εάν έχει αξιολογήσει τα μέτρα απαγόρευσης μεταφοράς υγρών κατά τις αεροπορικές πτήσεις ως προς την αποτελεσματικότητα εξάρθρωσης της τρομοκρατίας και τις δυσμενείς συνέπειές τους στην οικονομία, την υγεία και την εξασφάλιση δικαιοσύνης, ελευθερίας και ασφάλειας για τον απλό ευρωπαίο πολίτη που βλέπει να του κατακρατούνται αδικαιολόγητα προσωπικά του είδη, να στερείται ή να πληρώνει ακριβά το πόσιμο νερό και να υφίσταται κακομεταχείριση από τις υπηρεσίες ασφαλείας των ευρωπαϊκών αερολιμένων των οποίων δεν ελέγχεται η ποιότητα των παρεχόμενων στους πολίτες υπηρεσιών.
<SPEAKER ID="338" NAME="Günter Gloser">
Προεδρεύων του Συμβουλίου. (DE) Κυρία Παναγιωτοπούλου-Κασσιώτου, ασφαλώς γνωρίζετε ότι όλοι θα θέλαμε να έχουμε την ευκαιρία ή την ελευθερία να ταξιδεύουμε διαφορετικά. Όμως στην ΕΕ ελήφθησαν μέτρα με τη μορφή του κανονισμού που ενέκρινε η Επιτροπή τον Οκτώβριο του 2006 με σκοπό την επίτευξη ενός κάποιου βαθμού ασφάλειας. " έγκριση αυτού του κανονισμού είναι θέμα της Επιτροπής, που είχε εν προκειμένω τη στήριξη της επιτροπής για την ασφάλεια της πολιτικής αεροπορίας, η οποία αποτελείται από εκπροσώπους των κρατών μελών και ενήργησε σύμφωνα με τους δικούς της κανόνες.
<P>
" Επιτροπή δεσμεύθηκε να αναθεωρήσει τα μέτρα αυτά έξι μήνες μετά από την έγκρισή τους και έτσι, οι ερωτήσεις που αφορούν αυτόν τον κανονισμό θα πρέπει να απευθύνονται κατευθείαν στην Επιτροπή που είναι υπεύθυνη για την αναθεώρηση αυτή.
<P>
Θα ήθελα να υπενθυμίσω και σε εσάς και στο Σώμα ότι τα καθήκοντα του Συμβουλίου στον τομέα της ασφάλειας της αεροπορίας περιορίζονται στην εξέταση νομοθετικών προτάσεων που αφορούν τους όρους πλαίσιο για τα σχετικά μέτρα ασφαλείας. Επιπροσθέτως, το Συμβούλιο και το Κοινοβούλιο συζητούν αυτό το διάστημα την πρόταση της Επιτροπής για έκδοση κανονισμού του Συμβουλίου και του Κοινοβουλίου για τη θέσπιση κοινών κανόνων ασφαλείας στην πολιτική αεροπορία, ο οποίος πρόκειται να αντικαταστήσει τον κανονισμό που ισχύει σήμερα.
<SPEAKER ID="339" NAME="Μαρία Παναγιωτοπούλου-Κασσιώτου" AFFILIATION="PPE-DE">
Κύριε Υπουργέ, ευχαριστώ πολύ για την απάντησή σας. " ερώτησή μου είναι αν υπάρχει δυνατότητα να υποβάλλουν οι πολίτες παράπονα ώστε να ληφθούν υπόψη από την Επιτροπή, αν εσείς, ως Συμβούλιο, δεν θα μπορούσατε να προτείνετε την δωρεάν διανομή νερού, έστω και για μικρές διαδρομές, και αν φροντίζετε για την περιβαλλοντική αξιολόγηση των αποβλήτων από το μέτρο αυτό.
<SPEAKER ID="340" NAME="Günter Gloser">
Προεδρεύων του Συμβουλίου. (DE) Κυρία Παναγιωτοπούλου-Κασσιώτου, πιστεύω ότι είναι προς το συμφέρον όλων και ιδίως των ίδιων των ταξιδιωτών να μπορούν να πετούν με τη μέγιστη δυνατή ασφάλεια. Τίποτα από όλα αυτά δεν έγινε παρορμητικά, αλλά υπήρχαν συγκεκριμένοι λόγοι για τους οποίους έπρεπε να διασφαλιστεί με αυτούς τους όρους η ασφάλεια.
<P>
Ασφαλώς είναι σημαντικό να ερωτηθούν οι ενδιαφερόμενοι τι επιτεύχθηκε με όλα αυτά. Δυστυχώς προς το παρόν δεν υπάρχουν άλλοι μηχανισμοί για να εξεταστεί η κατάσταση με πιο διαφανή τόπο και ίσως τόσο απλά όπως παλιότερα, όμως κανένας από τους πολίτες που θέλουν να κάνουν χρήση της ελευθερίας τους να μετακινούνται και να ταξιδεύουν δεν θα το καταλάβαινε αν οι υπεύθυνοι για την ασφάλεια και για την ελευθερία τους δεν τους εξασφάλιζαν τις καλύτερες προδιαγραφές ασφαλείας. Αν νέες τεχνικές εξελίξεις δώσουν τη δυνατότητα να γίνει αυτό με νέους τρόπους χωρίς τέτοια εμπόδια, ασφαλώς όλες οι πλευρές θα το δεχτούν αυτό ευχαρίστως.
<P>
Για τα άλλα θέματα που θίξατε, παρ' όλη την ενημέρωση για όλα τα πράγματα που δεν μπορεί πια κανείς να περάσει από τα σημεία ελέγχου, υπάρχουν ακόμα πάρα πολλοί πολίτες που παίρνουν μαζί τους μπουκάλια με νερό και χυμούς ή άλλα αντικείμενα. Αν ο κόσμος έδειχνε λίγο μεγαλύτερη υπευθυνότητα, αυτό ασφαλώς θα βοηθούσε στη μείωση των απορριμμάτων.
<SPEAKER ID="341" NAME="Robert Evans" AFFILIATION="PSE">
(EN) Μπορώ να πληροφορήσω την αξιότιμη συνάδελφο ότι αύριο θα πραγματοποιηθεί ακρόαση για το θέμα αυτό.
<P>
Σε σχέση με αυτά που μόλις είπε ο Προεδρεύων του Συμβουλίου, θεωρεί μήπως ότι οι απόψεις που διατυπώνονται σε αυτή την ερώτηση είναι αφελείς και περιλαμβάνουν υπαινιγμούς, φθηνές γενικεύσεις και, θα προσέθετα, επικρίσεις κατά του αξιόλογου προσωπικού ασφαλείας στα αεροδρόμιά μας; Επιπλέον, συμφωνεί το Συμβούλιο με τη θέση ότι ενδεχομένως το να πληρώνουμε, λόγου χάρη, λίγο παραπάνω για την αγορά νερού και να θυσιάζουμε κάποιες ανέσεις στα αεροδρόμιά μας είναι μικρό τίμημα, αν συνεπάγεται αυξημένη ασφάλεια για τους επιβάτες, μειωμένο κίνδυνο τρομοκρατικών επιθέσεων και καλύτερη φροντίδα για όλα τα άτομα που χρησιμοποιούν τα αεροδρόμια, είτε αναχωρούν, είτε αφικνούνται, είτε διέρχονται από αυτά;
<SPEAKER ID="342" NAME="Justas Vincas Paleckis" AFFILIATION="PSE">
(LT) Κυρία Πρόεδρε, κύριε Υπουργέ, πριν από έναν μήνα, σε αυτόν εδώ τον χώρο τέθηκε η ίδια ερώτηση σε έναν εκπρόσωπο της Ευρωπαϊκής Επιτροπής, δεν λάβαμε όμως σαφή απάντηση. Πραγματικά, συμφωνώ, η πλέον σημαντική προτεραιότητα είναι η ασφάλεια, ωστόσο, είναι πιθανόν η κατάλληλη στιγμή να αναθεωρήσουμε αυτή την απόφαση και είτε να χαλαρώσουμε αυτό το μέτρο ή να φροντίσουμε για την αυστηρή επιβολή του. Τι πιστεύετε;
<SPEAKER ID="343" NAME="Μαρία Παναγιωτοπούλου-Κασσιώτου" AFFILIATION="PPE-DE">
Κυρία Πρόεδρε, λυπάμαι αλλά δύο πράγματα μπορώ να υποθέσω: ή ότι δεν μεταφράστηκε η επερώτησή μου ή ότι ο κύριος εκπρόσωπος του Συμβουλίου δεν απάντησε καθόλου σ' αυτά που τον ρώτησα.
<P>
Εγώ ρώτησα συγκεκριμένα πράγματα: αν μπορώ να εκφράσω τα παράπονά μου, εγώ όπως και οποιοσδήποτε ευρωπαίος πολίτης αμέσως μετά από αυτόν τον έλεγχο. Επίσης, ρώτησα για τα απόβλητα ....
<P>
(" Πρόεδρος διακόπτει την ομιλήτρια)
<SPEAKER ID="344" NAME="Günter Gloser">
Προεδρεύων του Συμβουλίου. (DE) Καθώς αυτά τα πράγματα συμβαίνουν σε τοπική βάση, εγώ δεν είμαι ενήμερος για παράπονα, θέλω όμως να πω ξεκάθαρα -και εδώ συμφωνώ με τον κ. βουλευτή- ότι το θέμα εδώ δεν είναι η προστασία του περιβάλλοντος και ο ενδεχόμενος περιορισμός της ελευθερίας κάποιου να ταξιδεύει, αλλά η ασφάλεια. Θα ήθελα να πω σε όλους τους ενδιαφερομένους -και να υποστηρίξω σαφώς το προσωπικό ασφαλείας που είναι επιφορτισμένο με τους ελέγχους- ότι αφού ο ανταγωνισμός αύξησε τον αριθμό των επιβατών, αυτό που μετράει είναι η ασφάλειά τους και όχι ο περιορισμός.
<P>
Όπως είδαμε από τα γεγονότα στο "νωμένο Βασίλειο, αρκεί να εκμεταλλευτούν τα κενά αυτά δύο ή τρία άτομα. Είναι ασφαλώς σωστό να επανεξεταστούν μετά από κάποιο διάστημα τα μέτρα για να βεβαιωθούμε για το αν εκπλήρωσαν τον σκοπό τους ή όχι. Δεν είναι ανάγκη να ρυθμίζονται τα πάντα, όμως πρέπει να θεσπιστούν κάποια μέτρα και όταν θεσπίζονται, είναι αναγκαίο να δέχονται οι πολίτες να αναλάβουν σε κάποιο μέτρο την ευθύνη για τον εαυτό τους.
<P>
Γεγονός είναι ότι έγινε τόσο ευρεία ενημέρωση που τα απορρίμματα τα οποία συγκεντρώνονται -από αναπτήρες μέχρι μπουκάλια χωρητικότητας άνω των 100 ml- δεν θα υπήρχαν καν αν οι άνθρωποι είχαν σκεφτεί λίγο παραπάνω πριν ξεκινήσουν για ένα αεροπορικό ταξίδι.
<SPEAKER ID="345" NAME="Πρόεδρος">

<P>
Θέμα: Παρελάσεις Gay Pride
<P>
Ως αντίδραση στις επιθέσεις κατά των παρελάσεων Gay Pride (υπερηφάνεια των ομοφυλοφίλων), τόσο στο εσωτερικό όσο και έξω από την ΕΕ το 2006, το Ευρωπαϊκό Κοινοβούλιο ενέκρινε ένα ψήφισμα στις 16 Ιουνίου 2006 σχετικά με την αύξηση της ρατσιστικής και ομοφοβικής βία στην Ευρώπη. Το ψήφισμα αυτό υπενθυμίζει ότι τα ευρωπαϊκά κράτη έχουν καθήκον να επιτρέπουν παρόμοιες παρελάσεις και να προστατεύουν τους συμμετέχοντες, και καταδίκαζε την απόφαση των ρωσικών αρχών να απαγορεύσουν την πρώτη Gay Pride παρέλαση στη Μόσχα στις 27 Μαΐου 2006.
<P>
Τώρα που πλησιάζει η εποχή διεξαγωγής των παρελάσεων Gay Pride, υπάρχει προβληματισμός ως προς την αποτελεσματική προστασία των συμμετεχόντων στα κράτη μέλη της ΕΕ, ενώ υπάρχει και πάλι φέτος σαφής αντίθεση για την παρέλαση Gay Pride στη Μόσχα.
<P>
Ποια μέτρα θα λάβει το Συμβούλιο για να εξασφαλίσει ότι οι αρχές των κρατών μελών θα προστατεύσουν αποτελεσματικά τους συμμετέχοντες στις παρελάσεις; Με ποιο τρόπο οποιοδήποτε δείγμα έλλειψης ανοχής προς τις κοινότητες υποστήριξης και τις ομάδες ομοφυλοφίλων (LGBT) θα επηρεάσει τις σχέσεις του Συμβουλίου με άλλες κυβερνήσεις;
<SPEAKER ID="346" NAME="Günter Gloser">
Προεδρεύων του Συμβουλίου. (DE) " Προεδρία είναι της άποψης ότι οι διακρίσεις λόγω φυλής, εθνοτικής καταγωγής, θρησκείας ή κοσμοθεωρίας, αναπηρίας, ηλικίας ή σεξουαλικού προσανατολισμού δεν συμβιβάζονται με τις ιδρυτικές αρχές της ΕΕ, και τα θεσμικά όργανα της ΕΕ έχουν καταδικάσει επανειλημμένα οποιαδήποτε μορφή τέτοιας διάκρισης. Θα ήθελα επίσης να σας παραπέμψω στη συζήτηση που έγινε εδώ στο Σώμα πριν από λίγες εβδομάδες.
<P>
" Προεδρία προωθεί επίσης την ελευθερία του συνέρχεσθαι και συνεταιρίζεσθαι και εκφράζει την αντίθεσή της στη διάκριση βάσει του σεξουαλικού προσανατολισμού. Με αυτήν την ευκαιρία θα ήθελα επίσης να επαναλάβω ότι κάθε αύξηση της ρατσιστικής και ομοφοβικής βίας στην Ευρώπη ή οπουδήποτε αλλού στον κόσμο μάς προξενεί ανησυχία. Στο πλαίσιο των εξουσιών που της έχουν απονεμηθεί από τις Συνθήκες, η ΕΕ ασκεί αποφασιστικά μία ξεκάθαρη πολιτική καταπολέμησης των φαινομένων που ανέφερα όχι μόνο εντός των συνόρων της, αλλά και με τα μέτρα εξωτερικής πολιτικής της. Στις εξωτερικές της σχέσεις, η ΕΕ επιδιώκει ενεργά την καταπολέμηση των διακρίσεων στο πλαίσιο του Ο"Ε, συμπεριλαμβανομένης και της διάκρισης βάσει του σεξουαλικού προσανατολισμού. Έτσι, το 2006 ξεκίνησε μαζί με άλλους μία επιτυχημένη εκστρατεία για να δοθεί σε ομάδες ομοφυλοφίλων ανδρών και γυναικών, αμφισεξουαλικών και τρανσεξουαλικών ατόμων συμβουλευτικός ρόλος στην επιτροπή μη κυβερνητικών οργανώσεων του Οικονομικού και Κοινωνικού Συμβουλίου του Ο"Ε.
<SPEAKER ID="347" NAME="Sarah Ludford" AFFILIATION="ALDE">
(EN) Οι απόψεις που διατυπώσατε είναι θαυμάσιες, όμως εκείνο που με ενδιαφέρει είναι το κατά πόσον μετατρέπουμε τέτοιες απόψεις σε δράση. Δεν έφτανε το γεγονός ότι υπήρξαν κράτη μέλη της ΕΕ στα οποία απαγορεύτηκε η διενέργεια πορειών υπερηφάνειας των ομοφυλοφίλων, όπως στην Πολωνία, η οποία καταδικάστηκε από το Ευρωπαϊκό Δικαστήριο Ανθρωπίνων Δικαιωμάτων· τώρα οι αρχές του Βίλνιους δηλώνουν ότι το λεωφορείο των ίσων ευκαιριών της ΕΕ δεν μπορεί να γίνει δεκτό στην πόλη. Αυτή η στάση δεν μπορεί παρά να θεωρηθεί ότι συνιστά παραβίαση του άρθρου 6 της Συνθήκης ΕΕ για τα ανθρώπινα δικαιώματα και του άρθρου 13 της Συνθήκης ΕΚ για την άρση των διακρίσεων.
<P>
Ποιο είναι το μήνυμα που στέλνουν το Συμβούλιο και η Προεδρία στις κυβερνήσεις της Πολωνίας και της Λιθουανίας, καθώς και άλλων χωρών της ΕΕ οι οποίες δεν σέβονται τη νομοθεσία περί ισότητας; Είναι κατάλληλο το Βίλνιους να γίνει έδρα του Ινστιτούτου για την Ισότητα των Φύλων με δεδομένες τις πολύ ανησυχητικές τάσεις που παρατηρούνται στην εν λόγω πόλη;
<SPEAKER ID="348" NAME="Günter Gloser">
Προεδρεύων του Συμβουλίου. (DE) Κυρία Πρόεδρε, βαρόνη Ludford, γνωρίζω τις συζητήσεις που έγιναν στο Σώμα, συμμετείχαμε δε σε μία από αυτές, που έγινε πρόσφατα, αυτό όμως που μπορώ να πω είναι ότι στην Πολωνία έγινε πριν από λίγους μήνες, στο τέλος του περασμένου χρόνου, μία διαδήλωση υπέρ της ανεκτικότητας και ότι υπήρχαν μέχρι πρόσφατα ευκαιρίες για διαδηλώσεις. " Προεδρία θα καταγγέλλει πάντα τα πράγματα που αναφέρετε, όταν συμβαίνουν στην ΕΕ.
<P>
Όσον αφορά τα πράγματα στα οποία δεν έχει επιρροή η ΕΕ, σας διαβεβαιώ ότι θα τα θίξουμε στο πλαίσιο διαλόγου και οπωσδήποτε στον διάλογο ΕΕ-Ρωσίας για τα ανθρώπινα δικαιώματα.
<P>
Αυτή τη στιγμή δεν έχω καμία πληροφορία για τις περιπτώσεις ενδεχόμενης απαγόρευσης που αναφέρατε, στις οποίες δεν επετράπη η είσοδος του λεωφορείου για την ισότητα ή η υποδοχή του, όμως θα ακολουθήσω την πρότασή σας και θα τις εξετάσω. Ίσως μπορείτε να ενημερώσετε εμάς, την Προεδρία, σχετικά με τη χώρα που συνέβη αυτό.
<SPEAKER ID="349" NAME="Πρόεδρος">

<P>
Θέμα: Ανθρώπινα δικαιώματα στην Τσετσενία
<P>
Ο Πρόεδρος Πούτιν όρισε Πρόεδρο της Τσετσενίας τον Καντύρωφ, χωρίς να έχουν οι Τσετσένοι τη δυνατότητα να ψηφίσουν και γνωρίζοντας ότι ο Καντύρωφ έχει καταγγελθεί από ανεξάρτητες οργανώσεις για τα ανθρώπινα δικαιώματα ως επικεφαλής "ταγμάτων θανάτου".
<P>
Πώς κρίνει το Συμβούλιο την κατάσταση στην Τσετσενία και ποια μέτρα λαμβάνει για την αποκατάσταση της δημοκρατίας, του κράτους δικαίου και των ανθρωπίνων δικαιωμάτων στην περιοχή;
<SPEAKER ID="350" NAME="Günter Gloser">
Προεδρεύων του Συμβουλίου. (DE) Κύριε Posselt, η Προεδρία συμμερίζεται τις ανησυχίες που εκφράζονται στην ερώτησή σας για την κατάσταση των ανθρωπίνων δικαιωμάτων και των θεμελιωδών ελευθεριών στον Βόρειο Καύκασο και τη Ρωσία γενικά και γι' αυτόν τον λόγο παρακολουθούμε διαρκώς τις εξελίξεις.
<P>
Το Συμβούλιο εκφράζει τακτικά την ανησυχία του γι' αυτό στη Ρωσία στο πλαίσιο του διαλόγου ΕΕ-Ρωσίας, στον οποίο αναφέρθηκα σε μια άλλη περίπτωση, και έχουν δημιουργηθεί διάφορα επίπεδα στα οποία μπορούν να συζητηθούν τα θέματα αυτά με τη Ρωσία, όχι μόνο σε επίπεδο πολιτικού διαλόγου στις συνόδους κορυφής και στις συναντήσεις των υπουργών, αλλά και στις διαβουλεύσεις για τα ανθρώπινα δικαιώματα που καθιερώθηκαν τον Μάρτιο του 2005 υπό τη λουξεμβουργιανή Προεδρία και πραγματοποιούνται τώρα δυο φορές τον χρόνο.
<P>
Σε αυτές τις διαβουλεύσεις, η ΕΕ εκφράζει τακτικά την ιδιαίτερη ανησυχία της για την κατάσταση στη Δημοκρατία της Τσετσενίας. Οι πέμπτες διαβουλεύσεις για τα ανθρώπινα δικαιώματα είναι τώρα σταθερή συνιστώσα των σχέσεων ΕΕ-Ρωσίας και ο τελευταίος γύρος έγινε στις 3 Μαΐου και ασχολήθηκε και με την κατάσταση στην Τσετσενία.
<P>
Μιλώντας για το θέμα αυτό θα ήθελα επίσης να αναφέρω ότι το πρόγραμμα δράσης του TACIS για την κοινωνική και οικονομική ανασυγκρότηση στον Βόρειο Καύκασο, το οποίο χρηματοδοτείται από την ΕΕ με 20 εκατ. ευρώ, άρχισε ήδη να λειτουργεί και προσφέρει την προοπτική θετικών εξελίξεων.
<SPEAKER ID="351" NAME="Bernd Posselt" AFFILIATION="PPE-DE">
(DE) Κύριε Προεδρεύων του Συμβουλίου, όπως απέδειξε το σαββατοκύριακο η καγκελάριος της Γερμανίας, είναι δυνατό να συνδυάσει κανείς τη σταθερότητα ως προς την επιδίωξη του σκοπού του και την πίστη στις αρχές του με τη διπλωματική επιδεξιότητα, και αυτό κάνετε κι εσείς εδώ.
<P>
Θα ήθελα να κάνω μία πολύ συγκεκριμένη ερώτηση: τι μπορούμε να κάνουμε για να βελτιώσουμε την πρόσβαση στην Τσετσενία; Κάνετε κάτι για τον σκοπό αυτόν; Δεύτερον, οι εκλογές στην Τσετσενία έγιναν υπό την επιτήρηση του ΟΑΣΕ και το Συμβούλιο της Ευρώπης έκανε επίσης πολλά. Όλα αυτά όμως σταμάτησαν. Δεν θα ήταν δυνατό η ΕΕ, ως κοινότητα στο πλαίσιο του Συμβουλίου της Ευρώπης και του ΟΑΣΕ, να ασκήσει πίεση για νέες πρωτοβουλίες άμεσης δράσης στην Τσετσενία;
<SPEAKER ID="352" NAME="Günter Gloser">
Προεδρεύων του Συμβουλίου. (DE) Κύριε Posselt, δεν νομίζω ότι χρειάζεται να σας πω εγώ πώς είναι η κατάσταση ως προς την ασφάλεια στην Τσετσενία ή ότι κάνει πραγματικά πιο δύσκολη την πρόσβαση, όμως ο επίτροπος του Συμβουλίου της Ευρώπης για τα ανθρώπινα δικαιώματα επιβεβαίωσε πρόσφατα σε επίσκεψη που έκανε εκεί ότι έχει σημειωθεί κάποια πρόοδος ως προς την οικονομική ανάπτυξη, μολονότι -όπως είπατε- όλα αυτά πρέπει να συζητηθούν με τη Ρωσία στο πλαίσιο ειλικρινούς διαλόγου. Όπου έχουν αρχίσει να λειτουργούν προγράμματα, πρέπει να προσπαθήσουμε να τα εφαρμόσουμε όσο καλύτερα γίνεται, προκειμένου να έχουν πραγματικά αποτέλεσμα για εκείνους για τους οποίους προορίζονται.
<SPEAKER ID="353" NAME="Πρόεδρος">

<P>
Θέμα: Δασμοί σε λαμπτήρες πυρακτώσεως
<P>
Θα επιδιώξει η Προεδρία ενεργά μια συμφωνία για τη μείωση, ή ιδανικά την κατάργηση, των δασμών εισαγωγής στους οικονομικούς λαμπτήρες πυρακτώσεως από την Κίνα, ζήτημα το οποίο πρόκειται να επανεξεταστεί τον ερχόμενο Οκτώβριο; Πώς εκτιμά το Συμβούλιο τις επιπτώσεις της σχέσης κόστους-οφέλους για τους ευρωπαίους καταναλωτές, εάν αυτοί οι δασμοί καταργούνταν; Συγκεκριμένα, ποια κράτη μέλη αντιτίθενται προς το παρόν στην κατάργηση αυτού του δασμού;
<SPEAKER ID="354" NAME="Günter Gloser">
Προεδρεύων του Συμβουλίου. (DE) Κύριε Bushill-Matthews, το Συμβούλιο θέλει αρχικά να σας παραπέμψει στην απάντησή του της 5ης Μαρτίου 2007 στη γραπτή ερώτηση για το θέμα αυτό, στην οποία εξήγησε για ποιον λόγο επιβλήθηκαν το 2001 δασμοί αντιντάμπινγκ στις εισαγωγές συμπαγών ηλεκτρονικών λαμπτήρων φθορισμού από τη Λαϊκή Δημοκρατία της Κίνας. Στην απάντησή του, το Συμβούλιο δήλωσε επίσης ότι η Επιτροπή άρχισε στις 17 Ιουλίου 2006 εξέταση ενόψει της επικείμενης λήξης αυτών των μέτρων βάσει του άρθρου 11, παράγραφος 2 του κανονισμού αντιντάμπινγκ και ότι η εξέταση αυτή επρόκειτο να ολοκληρωθεί μέσα σε το πολύ 15 μήνες, δηλαδή μέχρι τον Οκτώβριο του 2007.
<P>
Όταν θα καταλήξει σε συμπεράσματα η Επιτροπή, θα υποβάλει πρόταση στο Συμβούλιο, το οποίο θα έχει στη συνέχεια ένα μήνα για να αποφασίσει εάν συμφωνεί ή όχι. Μέχρι τώρα δεν έχει ακόμα υποβληθεί τέτοια πρόταση στο Συμβούλιο ούτε και γνωρίζουμε τις οριστικές θέσεις των κρατών μελών.
<P>
Μπορώ, ωστόσο, να σας διαβεβαιώσω ότι κάθε απόφαση θα λαμβάνει υπόψη τα συμφέροντα όλων των πλευρών. Είμαι βέβαιος πως καταλαβαίνετε ότι όταν λαμβάνουν μέτρα για την προστασία του εμπορίου, η Επιτροπή και το Συμβούλιο εξετάζουν πάντα τα δεδομένα και τα διάφορα συμφέροντα -για παράδειγμα τα συμφέροντα των παραγωγών, των χρηστών, των εισαγωγέων και των καταναλωτών- και προσπαθούν να τα εξισορροπήσουν προκειμένου να καταστεί εφικτό το κατάλληλο επίπεδο προστασίας του αντίστοιχου βιομηχανικού κλάδου. Ως εκ τούτου, μέτρα θα ληφθούν μόνο στον βαθμό που θα επιτρέπουν την προστασία του εν λόγω κλάδου της Κοινότητας από αθέμιτες πρακτικές σε τρίτες χώρες και μόνο για όσο διάστημα είναι προς το συμφέρον της Κοινότητας.
<SPEAKER ID="355" NAME="Philip Bushill-Matthews" AFFILIATION="PPE-DE">
(EN) Οφείλω να ομολογήσω ότι η απάντησή σας ήταν εξαιρετικά διπλωματική· επιτρέψτε μου, όμως, να προσπαθήσω ξανά, θέτοντας το θέμα σε ελαφρώς διαφορετικό πλαίσιο. Διαβάζω στον σημερινό Τύπο την ανακοίνωση ότι συγκεκριμένη εταιρεία μεταποίησης τροφίμων ζητεί την προστασία της έναντι των εισαγωγών γλυκού καλαμποκιού από την Ταϊλάνδη. Ανησυχεί μήπως το Συμβούλιο -όχι η Επιτροπή- για το αυξανόμενο κύμα προστατευτισμού που παρατηρείται σε κράτη μέλη μας, και κατά πόσον το Συμβούλιο, υπό την Προεδρία σας, θα αναλάβει πρωτοβουλία για την καταπολέμηση αυτής της τάσης;
<SPEAKER ID="356" NAME="Günter Gloser">
Προεδρεύων του Συμβουλίου. (DE) Μπορώ να σας διαβεβαιώσω ότι η απάντηση που σας έδωσα δεν ήταν διπλωματική, αλλά σχετίζεται με διάφορα πράγματα που πρέπει να ληφθούν υπόψη όχι μόνο από την Προεδρία, αλλά από όλα τα κράτη μέλη, εφόσον το θέμα αφορά τα συμφέροντα και των 27 κρατών μελών.
<P>
Επίσης, διασαφήνισα ότι πρέπει να ληφθούν υπόψη διάφοροι χρήστες και καταναλωτές, αλλά και εισαγωγείς, κατασκευαστές και ανταγωνιστές. Πιστεύω πως είναι καταρχήν σωστό ότι επιλέξαμε τον Οκτώβριο του 2007 ως τελική ημερομηνία της επανεξέτασης του εάν η σημερινή προστασία, όπως έχει θεσπιστεί, εξακολουθεί να είναι κατάλληλη από τη σκοπιά του χρόνου ή αν πρέπει να υπάρξει αντίδραση εκ μέρους της ΕΕ.
<P>
Δεν γνωρίζω για την περίπτωση που αναφέρατε, πιστεύω όμως ότι αποτελεί πρακτική της Επιτροπής να εξετάζει τους διάφορους τομείς πριν από την ενδεχόμενη κατάργηση του μηχανισμού προστασίας. Το θέμα που τίθεται για μένα και για την Προεδρία, και από τις συζητήσεις που είχαμε, είναι το εξής: εάν όλα αυτά δεν είχαν επηρεάσει τη διαδικασία λήψης απόφασης εκ μέρους μας, ορισμένα κράτη μέλη προφανώς θα είχαν εξοργιστεί με την ΕΕ επειδή θα θεωρούσαν πως δεν κρατάει σε ισορροπία τα διάφορα συμφέροντα.
<SPEAKER ID="357" NAME="Πρόεδρος">

<P>
Θέμα: Συμφωνία σχετικά με την απλοποίηση του καθεστώτος θεωρήσεων για τους υπηκόους της Ρωσικής Ομοσπονδίας
<P>
" Ευρωπαϊκή Ένωση διευκόλυνε πρόσφατα το καθεστώς θεωρήσεων για τους υπηκόους της Ρωσικής Ομοσπονδίας, βάσει της συμφωνίας που υπεγράφη κατά τη διάσκεψη κορυφής της Αγίας Πετρούπολης το 2003.
<P>
Τούτο σημαίνει ότι οι κάτοικοι της Αμπχαζίας και της Νότιας Οσετίας, δύο ανθενωτικών περιφερειών της Γεωργίας που δεν έχουν αναγνωρισθεί από τη διεθνή κοινότητα, θα μπορέσουν να απολαύσουν του νέου αυτού καθεστώτος θεωρήσεων, καθώς είναι κάτοχοι ρωσικών διαβατηρίων.
<P>
Δεδομένου ότι δεν υφίσταται παρόμοια συμφωνία με τη Γεωργία, η ρωσική ιθαγένεια αποδεικνύεται πιο συμφέρουσα για τους πληθυσμούς των εν λόγω δύο αυτονομιστικών περιφερειών, γεγονός που τις απομακρύνει περισσότερο από τα λοιπά τμήματα της Γεωργίας.
<P>
Μπορεί να αναφέρει το Συμβούλιο σε ποιες ενέργειες προτίθεται να προβεί η Ευρωπαϊκή Ένωση προς αντιμετώπιση της κατάστασης, έχοντας υπόψη ότι έχει εμπλακεί στην αναζήτηση ειρηνικής επίλυσης των συγκρούσεων στην Αμπχαζία και τη Νότια Οσετία; Μπορεί να αναφέρει το Συμβούλιο εάν προβλέπεται στο εγγύς μέλλον να αρχίσουν διαπραγματεύσεις ενόψει της σύναψης ανάλογης συμφωνίας με τη Γεωργία, ώστε να δοθούν τα ίδια δικαιώματα στους πληθυσμούς του Νοτίου Καυκάσου;
<SPEAKER ID="358" NAME="Günter Gloser">
Προεδρεύων του Συμβουλίου. (DE) " συμφωνία μεταξύ της Ευρωπαϊκής Κοινότητας και της Ρωσικής Ομοσπονδίας για τη διευκόλυνση του συστήματος θεώρησης διαβατηρίων θα αρχίσει να ισχύει την 1η Ιουνίου 2007. Και αυτό αποτέλεσε θέμα συζήτησης εδώ στο Σώμα πριν από λίγες εβδομάδες. " συμφωνία αυτή έχει ως στόχο να διευκολύνει τη χορήγηση θεωρήσεων για προγραμματισμένη διαμονή που δεν θα ξεπερνά τις 90 ημέρες, για υπηκόους της Ρωσικής Ομοσπονδίας που ταξιδεύουν σε κράτη μέλη της ΕΕ ή για πολίτες της ΕΕ που ταξιδεύουν στη Ρωσική Ομοσπονδία.
<P>
Βάσει της συμφωνίας αυτής, υπήκοος της Ρωσικής Ομοσπονδίας είναι το πρόσωπο που έχει την υπηκοότητα της Ρωσικής Ομοσπονδίας ή την απέκτησε σύμφωνα με τις σχετικές διατάξεις της Ρωσίας. Αυτό συνεπάγεται ότι σύμφωνα με την ισχύουσα σήμερα νομοθεσία, η συμφωνία αυτή εφαρμόζεται για όλους τους ρώσους πολίτες ανεξαρτήτως της χώρας όπου ζουν.
<P>
Δεν υπήρξαν πρωτοβουλίες για να δοθεί στην Επιτροπή εντολή έναρξης διαπραγματεύσεων για παρόμοια συμφωνία με τη Γεωργία, διότι στο σχέδιο δράσης ΕΕ-Γεωργίας και στο πλαίσιο της πολιτικής γειτονίας προβλέπεται ήδη η έναρξη διαλόγου για τη διέλευση προσώπων και ιδίως για θέματα επανεισδοχής και για το πρόβλημα της θεώρησης.
<SPEAKER ID="359" NAME="Marie Anne Isler Béguin" AFFILIATION="Verts/ALE">
(FR) Κύριε Υπουργέ, μου δώσατε ακριβώς την ίδια απάντηση που μου έδωσε τρεις φορές η κ. Ferrero-Waldner, αλλά στην πραγματικότητα δεν απαντάτε στην ερώτηση.
<P>
Το θέμα αφορά τη διευκόλυνση του συστήματος θεώρησης για τα άτομα που κατοικούν σε γεωργιανό έδαφος, στην Αμπχαζία ή τη Νότια Οσετία, και στα οποία η Ρωσία έχει ευγενικά προσφέρει ιθαγένεια εκδίδοντάς τους ρωσικά διαβατήρια παρότι αυτά τα άτομα είναι Γεωργιανοί στο βαθμό που ο λαός της Γεωργίας υπόκειται σε σύστημα δύο μέτρων και δύο σταθμών.
<P>
" ερώτησή μου είναι η εξής: σταθμίσατε το γεγονός ότι όταν το σύστημα θεώρησης διαβατηρίων έγινε ευκολότερο για τους ρώσους πολίτες, τα άτομα αυτά, στα οποία η Ρωσία έχει χορηγήσει ιθαγένεια, με διαβατήρια που το αποδεικνύουν, και τα οποία, κατοικώντας σε γεωργιανό έδαφος, είναι Γεωργιανοί από την Αμπχαζία ή τη Νότια Οσετία, θα επωφελούνταν από τη διευκόλυνση του συστήματος θεωρήσεων, ενώ ο ίδιος ο λαός της Γεωργίας δεν θα επωφελούνταν από αυτή;
<SPEAKER ID="360" NAME="Justas Vincas Paleckis" AFFILIATION="PSE">
(DE) Κύριε Πρόεδρε, ποια είναι η θέση του Συμβουλίου για παρόμοιες ευνοϊκές συμφωνίες για τη θεώρηση διαβατηρίων για κράτη όπως η Ουκρανία, η Μολδαβία και η Λευκορωσία; Θεωρώ πολύ σημαντικό να μην τις ξεχνάμε.
<SPEAKER ID="361" NAME="Günter Gloser">
Προεδρεύων του Συμβουλίου. (DE) Κυρία Isler Béguin, το ότι η Επιτροπή και το Συμβούλιο έδωσαν τρεις φορές την ίδια απάντηση δεν σημαίνει πως έδωσαν λανθασμένη ή ελλιπή απάντηση, απλά αυτή είναι η νομική κατάσταση. Ωστόσο, η ερώτησή σας με παραπέμπει στο πολιτικό ζήτημα πώς μπορεί κανείς ενόψει των παγωμένων κρίσεων στις περιοχές αυτές να συνάπτει συμφωνίες διευκόλυνσης για τους πολίτες π.χ. της Γεωργίας ή -όπως μόλις υπογράμμισε ο κ. Paleckis- άλλων χωρών. Αυτά τα θέματα είναι αντικείμενο των διαπραγματεύσεων στο πλαίσιο των ειδικών σχέσεων και, με τη Γεωργία για παράδειγμα, στο πλαίσιο της πολιτικής γειτονίας. Καταλαβαίνω πολύ καλά ότι η ειδική σχέση μεταξύ της ΕΕ και της Ουκρανίας ή της Λευκορωσίας καθιστούν απαραίτητο να συνεχίσουμε σε αυτές τις περιπτώσεις τις προσπάθειες για σύναψη τέτοιων συμφωνιών σύμφωνα με τις διατάξεις της ΕΕ και το καθεστώς Σένγκεν.
<SPEAKER ID="362" NAME="Πρόεδρος">
Σας ευχαριστούμε, κύριε Προεδρεύων του Συμβουλίου, και σας ευχαριστώ επίσης όλες και όλους γιατί μας βοηθήσατε να συζητήσουμε περισσότερες ερωτήσεις από ό,τι περίμενα.
<P>
Οι ερωτήσεις στις οποίες δεν δόθηκε απάντηση ελλείψει χρόνου θα λάβουν γραπτές απαντήσεις (βλ. Παράρτημα).
<P>
" Ώρα των Ερωτήσεων έληξε.
<P>
(" συνεδρίαση διακόπτεται στις 19.05 και συνεχίζεται στις 21.00)

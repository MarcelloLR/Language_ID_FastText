<CHAPTER ID="011-02">
2. Συμμετοχή των Δυνάμεων του ΟΗΕ σε σεξουαλικές κακοποιήσεις στη Λιβερία και την Αϊτή
<SPEAKER ID="253" NAME="Πρόεδρος">
" ημερήσια διάταξη προβλέπει τη συζήτηση σχετικά με τη συμμετοχή των Δυνάμεων του Ο"Ε σε σεξουαλικές κακοποιήσεις στη Λιβερία και την Αϊτή
<SPEAKER ID="254" NAME="José Javier Pomés Ruiz " AFFILIATION="PPE-DE">
συντάκτης. - (ES) Κύριε Πρόεδρε, γιατί μιλάμε για τα "νωμένα Έθνη; Διότι η Ευρωπαϊκή Ένωση είναι ο κύριος χορηγός των κεφαλαίων που καθιστούν δυνατή τη λειτουργία αυτής της υπέροχης εφεύρεσης.
<P>
Έχω εδώ μαζί μου τον Nirj Deva, ο οποίος είναι ένθερμος υποστηρικτής του αναγκαίου ρόλου που πρέπει να διαδραματίζουν τα "νωμένα Έθνη στον κόσμο.
<P>
Εκατό χιλιάδες άτομα εργάζονται για τα "νωμένα Έθνη με σκοπό τη διατήρηση της ειρήνης στον κόσμο και σχεδόν όλοι κάνουν τη δουλειά τους πολύ καλά, αλλά υπήρξαν κατηγορίες και καταγγελίες για εγκλήματα σεξουαλικής κακοποίησης, παιδικής πορνείας και παιδοφιλίας. Υπήρξαν κατηγορίες στη Δημοκρατία του Κονγκό, στο Κοσσυφοπέδιο και τώρα στη Λιβερία και στην Αϊτή, τη χώρα από την οποία μόλις επέστρεψα.
<P>
Από το 1994, μεταξύ των εκατό χιλιάδων ατόμων που απασχολούνται στις ειρηνευτικές δυνάμεις, έχουν ερευνηθεί περισσότερες από τριακόσιες περιπτώσεις σεξουαλικών εγκλημάτων εις βάρος παιδιών, εις βάρος ανθρώπων με ελάχιστους πόρους. Από τις τριακόσιες δέκα εννέα υποθέσεις που ερευνήθηκαν, εκατόν εβδομήντα εννιά στρατιώτες κηρύχθηκαν ένοχοι. Για να διατηρήσουμε την ειρήνη και εφόσον πρέπει τα κράτη μέλη των "νωμένων Εθνών να στέλνουν προσωπικό, πρέπει να κάνουμε ό,τι μπορούμε για να διασφαλίσουμε ότι θα διατηρούν την ειρήνη και δεν θα ενδίδουν σε σεξουαλικό τουρισμό πληρωμένο ουσιαστικά με τα χρήματα των Ευρωπαίων.
<P>
Αυτό το ψήφισμα αποσκοπεί επομένως να εξυμνήσει τον ρόλο των "νωμένων Εθνών, αλλά και να δηλώσει ότι τα κράτη μέλη που είναι υπεύθυνα για τις ειρηνευτικές δυνάμεις και οι στρατιώτες πρέπει να συμπεριφέρονται με πολιτισμένο τρόπο σεβόμενοι τα ανθρώπινα δικαιώματα.
<P>
Πρέπει επομένως να αποτρέψουμε άλλους βιασμούς γυναικών και παιδιών, πρέπει να αποτρέψουμε την παιδοφιλία και πρέπει να αποτρέψουμε να χρησιμοποιούνται ευρωπαϊκά χρήματα, μέσω των "νωμένων Εθνών, για τη διάπραξη σεξουαλικών εγκλημάτων.
<SPEAKER ID="255" NAME="Ilda Figueiredo " AFFILIATION="GUE/NGL">
συντάκτης. - (PT) Έχει τεκμηριωθεί επαρκώς ότι υπήρξαν διαμαρτυρίες για παιδιά που έχουν υποστεί βιασμούς και έχουν εξαναγκαστεί στην πορνεία από ειρηνευτικές δυνάμεις του Ο"Ε στην Αϊτή και τη Λιβερία. Αυτό αποτελεί προέκταση άλλων παρόμοιων σκανδάλων, συμπεριλαμβανόμενης της παιδεραστίας του προσωπικού του Ο"Ε στη Λαϊκή Δημοκρατία του Κονγκό και της εμπορίας ανθρώπων στο Κοσσυφοπέδιο.
<P>
Υπάρχουν βαθιά συγκλονιστικές πράξεις, τις οποίες καταδικάζουμε και θα θέλαμε να εφαρμοστούν μέτρα για να αποτραπεί η επανάληψη παρόμοιων πράξεων. Καταδικάζουμε αυτές τις πράξεις σεξουαλικής κακοποίησης και εκμετάλλευσης και άλλων μορφών εγκληματικής συμπεριφοράς που διέπραξε προσωπικό του Ο"Ε, οι οποίες παραβιάζουν τα ανθρώπινα δικαιώματα και αντιτίθενται και προδίδουν την ανθρωπιστική και ειρηνευτική αποστολή του Ο"Ε. Όπως επισημαίνει το ψήφισμα το οποίο υπογράψαμε, γνωρίζουμε ότι έχουν ληφθεί μέτρα με τη μορφή ερευνών και την επιβολή πειθαρχικών μέτρων. Όπως αποδεικνύουν πρόσφατες περιπτώσεις, ωστόσο, οι χώρες προέλευσης των στρατευμάτων πρέπει να αναλάβουν δράση για την αποτροπή οποιασδήποτε παρόμοιας κατάστασης και για να διασφαλίσουν ότι το εξαιρετικό έργο της πλειονότητας δεν σπιλώνεται.
<P>
Ζητούμε επίσης από τον Ο"Ε να λάβει μέτρα για την προστασία ευάλωτων ομάδων, όπως των γυναικών, των παιδιών και των προσφύγων σε περιοχές όπου βρίσκονται τα στρατεύματά του. Ζητούμε από την Επιτροπή και τα κράτη μέλη, επιπλέον, να στηρίξουν τις πρωτοβουλίες που αποσκοπούν στην προστασία των δικαιωμάτων των γυναικών σε περιοχές συγκρούσεων ή περιοχές που έχουν εξέλθει από συγκρούσεις και να λάβουν οικονομικά και κοινωνικά μέτρα για να καταστήσουν αυτές τις γυναίκες λιγότερο ευάλωτες στη σεξουαλική εκμετάλλευση.
<SPEAKER ID="256" NAME="Marek Aleksander Czarnecki" AFFILIATION="UEN">
συντάκτης. - (PL) Κύριε Πρόεδρε, τον τελευταίο αιώνα, σοβαρότερη αιτία ανησυχίας υπήρξαν οι υπερδυνάμεις όπως η Γερμανία υπό την ηγεσία του Χίτλερ ή η Σοβιετική Ένωση. Δυστυχώς, τα προβλήματα αυτά δεν επιλύθηκαν μετά την αλλαγή του αιώνα. Τον 21ο αιώνα εξακολουθούμε να αντιμετωπίζουμε τη βία και την απάνθρωπη, ταπεινωτική αντιμετώπιση των άλλων. Αυτό είναι ιδιαίτερα λυπηρό, όταν οργανισμοί των οποίων καθήκον είναι να βοηθούν τα έθνη που καταδυναστεύτηκαν και υπέστησαν αδικίες, αποστέλλουν προσωπικό διατήρησης της ειρήνης το οποίο, αντί να παρέχει βοήθεια, προκαλεί περισσότερα βασανιστήρια και ταπείνωση.
<P>
Αυτή είναι η κατάσταση στη Λιβερία και την Αϊτή αυτή τη στιγμή. Αντί για τη διατήρηση της ασφάλειας, της ειρήνης και του σεβασμού για τα ατομικά δικαιώματα, οι ειρηνευτικές δυνάμεις ασκούν την απαράδεκτη πρακτική της σεξουαλικής κακοποίησης γυναικών και νέων κοριτσιών. Υπήρξαν περιπτώσεις παιδιών που υπέστησαν βιασμούς και εξαναγκάστηκαν στην πορνεία. Οποιοδήποτε είδος σεξουαλικής κακοποίησης και άλλες μορφές εγκληματικότητας που αποτελούν κατάφωρες παραβιάσεις και προδοσίες για τη διατήρηση της ειρήνης και τις ανθρωπιστικές αποστολές του προσωπικού του Ο"Ε, και οι οποίες παραβιάζουν τα ανθρώπινα δικαιώματα, πρέπει να καταδικαστούν με κατηγορηματικό τρόπο.
<P>
Οι άνθρωποι αυτοί υπέφεραν ήδη αρκετά. Περίμεναν ελπίζοντας να σωθούν, αλλά τι τους συνέβη τελικά; " ίδια ιστορία από την αρχή, εκτός από το γεγονός ότι αυτή τη φορά μεταξύ των δραστών ήταν αυτοί από τους οποίους περίμεναν βοήθεια.
<SPEAKER ID="257" NAME="Miguel Angel Martínez Martínez " AFFILIATION="PSE">
συντάκτης. - (ES) Κύριε Πρόεδρε, η μεγαλύτερη δυνατή στήριξη του Ο"Ε αποτελεί στρατηγική προτεραιότητα στο πλαίσιο της εξωτερικής πολιτικής της Ευρωπαϊκής Ένωσης. Το Κοινοβούλιό μας το έχει επαναλάβει αυτό, με ιδιαίτερη αναγνώριση των δράσεων στον τομέα της πρόληψης συγκρούσεων και των ειρηνευτικών αποστολών. Αυτή η υποστήριξη εκφράστηκε για άλλη μια φορά από την αντιπροσωπεία του Κοινοβουλίου που επισκέφθηκε τη Νέα Υόρκη πριν από μερικές εβδομάδες και συνομίλησε με τον Γενικό Γραμματέα και με τους υπευθύνους των ειρηνευτικών επιχειρήσεων.
<P>
Αυτό που είπαμε είναι συνεπές με την απόφαση του Κοινοβουλίου να απονείμει το Βραβείο Ζαχάρωφ στον Κόφι Ανάν, για το έργο που επιτέλεσε σε αυτόν ακριβώς τον τομέα που μας απασχολεί εδώ. Το ψήφισμα που θα εγκρίνουμε πρέπει επομένως να εντάσσεται στο πλαίσιο της αλληλεγγύης που εκφράζει η Ευρωπαϊκή Ένωση για το δύσκολο έργο του Ο"Ε σε αυτόν τον τομέα.
<P>
Είναι λυπηρό και εξαιρετικά ατυχές για τον ίδιο τον οργανισμό ότι ορισμένα μέλη του προσωπικού που ενεργούν στο όνομα των "νωμένων Εθνών συμπεριφέρθηκαν με εγκληματικό τρόπο, διαπράττοντας αποδεδειγμένες σεξουαλικές επιθέσεις σε γυναίκες και παιδιά σε χώρες στις οποίες εκτελούσαν αποστολές. Αυτού του είδους οι συμπεριφορές αμαυρώνουν την εικόνα του Ο"Ε, ο οποίος υφίσταται επίσης μεγάλη πίεση από ορισμένους ανθρώπους στον κόσμο που, υιοθετώντας μια μονομερή άποψη των διεθνών σχέσεων αντίθετη προς τη δική μας, θα προτιμούσαν να δουν τον ρόλο του Ο"Ε να περιορίζεται σημαντικά.
<P>
Επομένως, ενώ καταδικάζουμε αυτή τη συμπεριφορά, αναγνωρίζουμε επίσης ότι πρόκειται για εξαιρέσεις και εκφράζουμε την ικανοποίησή μας για το γεγονός ότι ο ίδιος ο Ο"Ε ήταν εκείνος που έφερε αυτές τις περιπτώσεις στο φως. Πρέπει επίσης να παροτρύνουμε τα "νωμένα Έθνη να επιστήσουν τη μεγαλύτερη δυνατή προσοχή στην επιλογή και εκπαίδευση των ατόμων που συμμετέχουν σε αυτές τις αποστολές, είτε ως στελέχη του Ο"Ε είτε ως συνεργάτες των κρατών μελών ή σχετικών ΜΚΟ.
<P>
Για τον Ο"Ε και για εκείνους από εμάς που ταυτιζόμαστε με αυτόν, είναι σημαντικό να διαλυθούν τυχόν αμφιβολίες σχετικά με την άποψή μας γι' αυτές τις καταδικαστέες συμπεριφορές και έχουμε όλοι ευθύνη να διασφαλίσουμε ότι οι ένοχοι δεν θα μείνουν ατιμώρητοι.
<SPEAKER ID="258" NAME="Raül Romeva i Rueda" AFFILIATION="Verts/ALE">
(ES) Κύριε Πρόεδρε, ενώ είναι απαράδεκτο να εκμεταλλεύεται ή να κακοποιεί κανείς γυναίκες και παιδιά, επωφελούμενος από το γεγονός ότι είναι ανυπεράσπιστα και ευάλωτα άτομα, όπως βλέπουμε σε καθημερινή βάση στο Αφγανιστάν ή -όπως έχει αναφερθεί ήδη- στις πρόσφατες περιπτώσεις του Σουδάν ή της Δημοκρατίας του Κονγκό, είναι απολύτως ασυγχώρητο οι υπεύθυνοι γι' αυτές τις κακοποιήσεις να είναι και οι υπεύθυνοι για την προστασία των συγκεκριμένων γυναικών και παιδιών.
<P>
Αυτό είναι ιδιαίτερα σοβαρό αν, επιπλέον, πρόκειται για το προσωπικό των "νωμένων Εθνών, ο καθορισμένος ρόλος του οποίου, όπως επισημάνθηκε, είναι να προστατεύει όχι μόνο τις ζωές και την αξιοπρέπεια αυτών των ανθρώπων, αλλά και την ειρήνη ως έννοια.
<P>
Επομένως, τα συνεχή περιστατικά σεξουαλικής βίας, όπως εκείνα που διαπράχθηκαν στην Αϊτή ή στη Λιβερία από προσωπικό των "νωμένων Εθνών και ειδικά από στρατιώτες, από πολιτικό προσωπικό και από την αστυνομία, δεν πρέπει σε καμία περίπτωση να αγνοηθούν ή να μείνουν ατιμώρητες. Πρέπει να καταδικαστούν δεόντως και να επιβληθούν κυρώσεις.
<P>
Σε αυτό το πλαίσιο, είναι εξαιρετικά ανησυχητικό το γεγονός ότι τα μέλη του προσωπικού που αποβάλλονται από τον οργανισμό λόγω σεξουαλικής εκμετάλλευσης ή κακοποίησης σπάνια διώκονται στις χώρες τους. Συνεπώς, οι κυβερνήσεις αυτών των χωρών έχουν ευθύνη και είναι απαραίτητο επίσης να μην γίνεται δεκτή σε καμία περίπτωση η ατιμωρησία σε σχέση με τέτοιου είδους συμβάντα. Αυτό απαιτεί να προχωρήσουμε προς την υιοθέτηση μιας διεθνούς συνθήκης η οποία, έχοντας δεσμευτικό χαρακτήρα και προβλέποντας κυρώσεις, θα μπορεί να εντοπίσει πρακτικές αυτού του είδους όταν συμβαίνουν και να αναλάβει δράση σχετικά.
<P>
Οποιαδήποτε μορφή ευελιξίας ως προς αυτό το θέμα θα ήταν εντελώς απαράδεκτη. Πιστεύω ότι είναι αναγκαίο, καταρχάς, να εφαρμόζεται σωστά η βασική και κλασική αρχή της μηδενικής ανοχής, όπως έχει πει επανειλημμένα ο Γενικός Γραμματέας των "νωμένων Εθνών, Κόφι Ανάν. Δεύτερον, το θέμα πρέπει να εξεταστεί και από τη σκοπιά της ευάλωτης κατάστασης των γυναικών σε συνθήκες μεταπολεμικών συγκρούσεων.
<P>
Είναι επομένως σημαντικό τα προγράμματα ανθρωπιστικής βοήθειας να δώσουν προτεραιότητα στην ενίσχυση των γυναικών ώστε να μπορούν να υπερασπιστούν τους εαυτούς τους σε αυτές τις καταστάσεις και να είναι λιγότερο ευάλωτες απ' όσο είναι αυτή τη στιγμή.
<SPEAKER ID="260" NAME="Michael Gahler">
εξ ονόματος της Ομάδας PPE-DE. - (DE) Κύριε Πρόεδρε, ο Ο"Ε είναι ένας οργανισμός που απολαμβάνει έναν μεγάλο βαθμό αξιοπιστίας παγκοσμίως όσον αφορά το θέμα της διατήρησης της ειρήνης. Είναι εξαιρετικά σημαντικό η καλή αυτή φήμη να διατηρηθεί. Όταν γινόμαστε διαρκώς αποδέκτες τρομακτικών αναφορών για βιασμούς και σεξουαλική κακοποίηση, πρέπει επίσης να υποθέσουμε, δυστυχώς, ότι υπάρχει ένας μεγάλος αριθμός συμβάντων που δεν αναφέρονται, έχοντας μάλιστα υπόψη ότι κυκλοφορούν αναφορές για μια κουλτούρα σιωπής ακόμα και μέσα στις ίδιες τις αποστολές των "νωμένων Εθνών. Είμαι πεπεισμένος ότι μόνο μια στρατηγική μηδενικής ανοχής μπορεί να στεφθεί με επιτυχία. Αυτό σημαίνει ότι οι κατά τόπους διοικητές πρέπει να μπορούν να στείλουν τα εμπλεκόμενα πρόσωπα αμέσως στην πατρίδα τους, ενώ ταυτόχρονα η χώρα που είναι υπεύθυνη για την αποστολή του εμπλεκόμενου προσώπου είναι υποχρεωμένη να διώξει ποινικά το εν λόγω πρόσωπο στη χώρα του σύμφωνα με το ποινικό και πειθαρχικό δίκαιο. Για μεμονωμένους στρατιώτες, πολλοί από τους οποίους προέρχονται από αναπτυσσόμενες χώρες, μια τέτοια αποστολή συνεπάγεται επίσης οικονομικό ενδιαφέρον. Εάν διαδοθεί ότι τιμωρούνται όντως άνθρωποι για παραδειγματισμό με το να στέλνονται πίσω στις πατρίδες τους, γεγονός που σημαίνει ότι διακόπτεται πλέον η μισθοδοσία τους, τότε αυτός πιθανότατα να είναι ο πιο αποτελεσματικός τρόπος μείωσης αυτών των συμβάντων στο μέλλον. Ωστόσο, πρέπει επίσης να καταστεί σαφές ότι οι ανώτεροι που ανέχονται αυτές τις συμπεριφορές δεν θα είναι πλέον διαθέσιμοι για τέτοιου είδους αποστολές στο μέλλον.
<SPEAKER ID="261" NAME="Karin Scheele">
εξ ονόματος της Ομάδας PSE. - (DE) Κύριε Πρόεδρε, οι αναφορές για τη σεξουαλική κακοποίηση παιδιών στην Αϊτή και τη Λιβερία από προσωπικό του Ο"Ε είναι μόνο το πιο πρόσφατο σε μια μακρά λίστα παρόμοιων σκανδάλων. Αυτές οι παραβιάσεις των ανθρωπίνων δικαιωμάτων βρίσκονται σε πλήρη αντίθεση με την ανθρωπιστική αποστολή των "νωμένων Εθνών για τη διαφύλαξη της ειρήνης.
<P>
Σε πολλά μέρη του κόσμου, οι δυνάμεις του Ο"Ε βοηθούν επιβλέποντας τη μετάβαση από δικτατορικά καθεστώτα σε δημοκρατίες και διαδικασίες μετασχηματισμού. Ωστόσο, όλο και πιο συχνά μεμονωμένοι στρατιώτες του Ο"Ε διαπράττουν σοβαρά παραπτώματα, βλάπτοντας τη φήμη των ειρηνευτικών στρατευμάτων. Επειδή η εκπαίδευση και η πειθαρχία των στρατευμάτων αποτελεί σε τελευταία ανάλυση ευθύνη των κρατών μελών, καλούμε τις χώρες που στελεχώνουν τις δυνάμεις του Ο"Ε να ξεκινήσουν πειθαρχικές διαδικασίες εναντίον όσων κατηγορούνται. Καλούμε τα "νωμένα Έθνη να δημιουργήσουν ένα εργασιακό περιβάλλον στο οποίο η κουλτούρα της σιωπής δεν θα έχει καμία τύχη, διότι αυτή δεν συνάδει με την πολιτική της μηδενικής ανοχής των "νωμένων Εθνών.
<P>
Δεν είναι δυνατόν να μην αποκαλύπτονται περιστατικά σεξουαλικής κακοποίησης από φόβο για αντίποινα. Επίσης, έγινε ήδη σήμερα αναφορά στη σπουδαιότητα της ενίσχυσης του ρόλου των γυναικών. Σε σχέση με αυτό, θα ήθελα να απευθύνω έκκληση προς το Συμβούλιο, την Επιτροπή αλλά και προς τα "νωμένα Έθνη να εφαρμοστεί στην πράξη η απόφαση 1325 που υιοθετήθηκε από το Συμβούλιο Ασφαλείας του Ο"Ε το 2000.
<SPEAKER ID="262" NAME="Μάριος Ματσάκης">
εξ ονόματος της Ομάδας ALDE. - (EN) Κύριε Πρόεδρε, υπάρχουν πλέον πολυάριθμα αποδεικτικά στοιχεία ότι ορισμένα μέλη των ειρηνευτικών δυνάμεων των "νωμένων Εθνών ενεπλάκησαν, τα τελευταία χρόνια, σε ειδεχθή εγκλήματα κατά των ευάλωτων άμαχων πληθυσμών που υποτίθεται ότι προστάτευαν. Αυτά τα εγκλήματα περιλαμβάνουν απεχθείς πράξεις, όπως βιασμό και σεξουαλική εκμετάλλευση παιδιών.
<P>
Εξετάζοντας το θέμα, υπάρχουν τρεις πτυχές που είναι εξαιρετικά ανησυχητικές και προξενούν αμηχανία. Πρώτον, είναι σχεδόν βέβαιο ότι οι υποθέσεις που αναφέρθηκαν και ερευνήθηκαν αποτελούν μόνο την κορυφή του παγόβουνου. Ορισμένοι ισχυρίζονται ότι, για κάθε περίπτωση που ερευνάται, υπάρχουν δέκα άλλες που δεν θα έρθουν ποτέ στο φως. Δεύτερον, στις περισσότερες περιπτώσεις στήνεται μια επιχείρηση συγκάλυψης, όχι μόνο από τους εμπλεκόμενους εγκληματίες, αλλά και από τους ανωτέρους τους - οι συνάδελφοί τους στρατιωτικοί γίνονται συνωμότες και συγκαλύπτουν τους εγκληματίες.
<P>
Σε κάθε περίπτωση, η διεξαγωγή σωστής έρευνας υπό τις υφιστάμενες συνθήκες δεν είναι απλά δύσκολη αλλά, στις περισσότερες περιπτώσεις, είναι αδύνατη. Εν προκειμένω, δικαιοδοσία επί των στρατιωτών του Ο"Ε έχει η χώρα καταγωγής των εμπλεκόμενων ατόμων. Αυτή η διαδικασία δικαιοδοσίας εμπεριέχει πληθώρα διαδικαστικών και νομικών προβλημάτων και, στην ουσία, παρέχει ασυλία στους στρατιώτες του Ο"Ε όσον αφορά τη δίωξή τους.
<P>
Τρίτον, στις περισσότερες περιπτώσεις που ερευνήθηκαν και κρίθηκαν βάσιμες, ο ένοχος τιμωρείται με την ελάχιστη ποινή. Κανονικά, ένας παιδεραστής βιαστής θα τιμωρούνταν με ισόβια κάθειρξη στις περισσότερες χώρες, όμως ένας παιδεραστής βιαστής του Ο"Ε πιθανώς απλώς να τιμωρούνταν με πειθαρχική ποινή ή να του απαγορευόταν να προσληφθεί ξανά από αποστολές του Ο"Ε.
<P>
Αυτή η επαίσχυντη, κατακριτέα και αποτροπιαστική εγκληματική δραστηριότητα του προσωπικού του Ο"Ε δεν μπορεί να μείνει ατιμώρητη και ούτε μπορεί να κουκουλωθεί η τελική πολιτική ευθύνη της ιεραρχίας του Ο"Ε. Ο απερχόμενος Γενικός Γραμματέας του Ο"Ε, κ. Κόφι Ανάν, έχει να δώσει πολλές εξηγήσεις σχετικά με το θέμα αυτό.
<SPEAKER ID="263" NAME="Urszula Krupa">
εξ ονόματος της Ομάδας IND/DEM. - (PL) Κύριε Πρόεδρε, η παρούσα κατάσταση των παραβιάσεων των ανθρωπίνων δικαιωμάτων είναι συγκλονιστική και αποκρουστική, καθώς συνδέεται με την εμπορία ανθρώπων και τη σεξουαλική κακοποίηση παιδιών στη Λιβερία, την Αϊτή, το Κονγκό και αλλού, από το προσωπικό ανθρωπιστικών αποστολών που υποτίθεται πως έπρεπε να παρέχουν βοήθεια και φροντίδα στα θύματα λιμών και ένοπλων συγκρούσεων και να διασφαλίζουν την ασφάλεια, την προστασία και την παροχή τροφίμων.
<P>
Εκμετάλλευση, σεξουαλική κακοποίηση, εξαναγκαστική πορνεία και εμπορία πεινασμένων παιδιών αποδεικνύουν την υποβάθμιση και το ηθικό βάθος στο οποίο μπορεί να βυθιστούν οι άνθρωποι όταν καθοδηγούνται από τις παρορμήσεις τους και αγνοούν τις ηθικές αρχές. Ακόμη και αν λίγα άτομα είναι ένοχα για τέτοιες άθλιες και συγκλονιστικές πρακτικές, υπάρχουν άλλοι, οι χιλιάδες αφοσιωμένων μελών του προσωπικού αποστολών, οι οποίοι έχουν υποστεί το βάρος της υποψίας και αυτό οδηγεί στην απώλεια της ελπίδας.
<P>
Αυτός είναι ο λόγος για τον οποίο δεν πρέπει να παραμείνουμε σιωπηροί και πρέπει να ζητήσουμε την τιμωρία των ενόχων καθώς και την επιλογή και τον προσεκτικό έλεγχο του προσωπικού των ανθρωπιστικών αποστολών.
<SPEAKER ID="264" NAME="Józef Pinior" AFFILIATION="PSE">
(PL) Κύριε Πρόεδρε, θα ήθελα να επισημάνω τρία θέματα. Πρώτον, η έκπληξη και η φρίκη που προκάλεσαν οι εκθέσεις σχετικά με την εμπλοκή δυνάμεων του Ο"Ε σε σεξουαλικές κακοποιήσεις στη Λιβερία και την Αϊτή καθιστούν σαφές ότι αυτά τα θέματα πρέπει να αποκατασταθούν πλήρως από τις δομές του Ο"Ε και ότι τα άτομα που ευθύνονται για αυτά τα εγκλήματα πρέπει να παραπεμφθούν στη δικαιοσύνη και να τιμωρηθούν.
<P>
Το δεύτερο σημείο είναι αυτό για το οποίο μίλησε ήδη ο Miguel Angel Martínez και αφορά τον ρόλο των ειρηνευτικών δυνάμεων στον σύγχρονο κόσμο και τη σημασία την οποία δίνει η Ευρωπαϊκή Ένωση σε αυτές τις δυνάμεις.
<P>
Το τρίτο σημείο είναι η ανάγκη ειδικής κατάρτισης των ειρηνευτικών δυνάμεων του Ο"Ε όσον αφορά τα ανθρώπινα δικαιώματα, η οποία πρέπει να περιλαμβάνει ένα στοιχείο όσον αφορά τη σχέση των δύο φύλων. Θα ήθελα επίσης να επισημάνω ότι πρέπει να υπάρξει ανάλογη συμμετοχή των γυναικών στις ειρηνευτικές αποστολές του Ο"Ε. Αυτές οι ενέργειες θα μπορούσαν στο μέλλον να αποτελέσουν μια εγγύηση ότι εγκλήματα αυτού του είδους δεν θα επαναληφθούν ποτέ ξανά.
<SPEAKER ID="265" NAME="Kathy Sinnott" AFFILIATION="IND/DEM">
(EN) Κύριε Πρόεδρε, μετά το Ανατολικό Τιμόρ, τη Σομαλία, το Κοσσυφοπέδιο και το Κονγκό, μπορούμε πραγματικά να θεωρήσουμε εξαίρεση αυτά που συμβαίνουν στην Αϊτή και τη Λιβερία; Οπουδήποτε πηγαίνει ο Ο"Ε, φαίνεται ότι καταγράφονται περιστατικά σεξουαλικής κακοποίησης κατά των πολιτών που υποτίθεται ότι προστατεύουν.
<P>
Ο Κόφι Ανάν διετέλεσε Γενικός Γραμματέας του Ο"Ε και των ειρηνευτικών δυνάμεών του για πολλά χρόνια ενώ συνέβαιναν αυτά τα περιστατικά κακοποίησης από το προσωπικό του Ο"Ε, για το οποίο ευθύνεται ο ίδιος. Δεν έκανε τίποτα γι' αυτό. Αντίθετα, επιτρέπει τη συγκάλυψή τους, όπως καταδεικνύει μια εσωτερική έκθεση του Ο"Ε για τη σεξουαλική κακοποίηση στο Ανατολικό Τιμόρ. Παρόλο που η σεξουαλική κακοποίηση αποτελεί πρόβλημα στην περιοχή από την άφιξη του Ο"Ε το 1999, δεν προσήχθη στη δικαιοσύνη ούτε ένα μέλος του προσωπικού ή στρατιώτης του Ο"Ε, ακόμα και στις περιπτώσεις που εμπλέκονταν παιδιά από το Ανατολικό Τιμόρ. Ο Πάπας και το Βατικανό θεωρούνται υπεύθυνοι για σεξουαλική κακοποίηση που τελούν ιερείς, επομένως γιατί δεν ισχύει το ίδιο για τον Κόφι Ανάν και τον Ο"Ε;
<P>
Ο κ. Ανάν θα αποχωρήσει σύντομα με υψηλές τιμές και γενναιόδωρη σύνταξη. Ελπίζω ότι ο διάδοχός του θα λάβει σοβαρά υπόψη το θέμα της σεξουαλικής κακοποίησης.
<SPEAKER ID="266" NAME="Jacques Barrot">
Αντιπρόεδρος της Επιτροπής. (FR) Κύριε Πρόεδρε, κυρίες και κύριοι, εξυπακούεται ότι η Επιτροπή συμμερίζεται την αγανάκτηση και την ανησυχία του Κοινοβουλίου για την απαράδεκτη και ανυπόφορη συμπεριφορά των στρατιωτών που έχουν εμπλακεί στις διαδικασίες διατήρησης της ειρήνης.
<P>
Φυσικά, το πρόβλημα καθαυτό δεν εμπίπτει αυστηρά στην αρμοδιότητα της Επιτροπής. Είναι ωστόσο προφανές ότι η εκμετάλλευση και η σεξουαλική κακοποίηση για τις οποίες ορισμένοι κυανόκρανοι είναι ένοχοι, πρέπει να προκαλέσουν μόνο την έντονη ανησυχία μας. Αυτά τα γεγονότα δεν υπονόμευσαν απλώς την εμπιστοσύνη των τοπικών πληθυσμών, οι οποίοι έχουν ήδη πληγεί και έχουν περιέλθει σε κατάσταση ένδειας, αλλά παραβιάζουν την υποχρέωση φροντίδας που οφείλει να παράσχει όλο το ειρηνευτικό προσωπικό.
<P>
" Επιτροπή επομένως στηρίζει πλήρως τα μέτρα που έλαβαν τα "νωμένα Έθνη στο πλαίσιο της πολιτικής μηδενικής ανοχής έναντι πράξεων εκμετάλλευσης και σεξουαλικής κακοποίησης. ΑΣφαλώς, η Επιτροπή συμφωνεί με το Ευρωπαϊκό Κοινοβούλιο όσον αφορά την ενθάρρυνση των "νωμένων Εθνών για την ταχεία λήψη αυστηρότατων μέτρων σχετικά με αυτό το ζήτημα.
<SPEAKER ID="267" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αμέσως, μετά τις απογευματινές συζητήσεις.

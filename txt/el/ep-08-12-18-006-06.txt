<CHAPTER ID="006-06">
6. Οικονομικό έτος 2009, όπως τροποποιήθηκε από το Συμβούλιο (ψηφοφορία) 
<P>
- Μετά την ψηφοφορία:
<SPEAKER ID="075" NAME="Éric Woerth">
Προεδρεύων του Συμβουλίου. - (FR) Κύριε Πρόεδρε, κυρίες και κύριοι, η ψηφοφορία σας στη δεύτερη ανάγνωση του σχεδίου προϋπολογισμού αποτελεί το τελικό στάδιο μιας διαδικασίας, η οποία χαρακτηρίσθηκε από πολύ υψηλό επίπεδο συνεργασίας μεταξύ των δύο σκελών της αρμόδιας για τον προϋπολογισμό αρχής και με την Επιτροπή. Θα ήθελα να εκφράσω τις θερμές ευχαριστίες μου σε όλους τους εμπλεκομένους, και ιδίως στον πρόεδρο της Επιτροπής Προϋπολογισμών, τον κ. Böge, στους εισηγητές, την κ. Haug και τον κ. Lewandowski, και στην Επίτροπο Grybauskaitė.
<P>
Στη συνεδρίαση διαβούλευσης που πραγματοποιήθηκε στις 21 Νοεμβρίου, συνεργαστήκαμε για να καταρτίσουμε έναν ισοσκελισμένο προϋπολογισμό για το 2009, ο οποίος θα διασφαλίζει την ορθή αξιολόγηση της χρηματοδότησης των πολιτικών της ΕΕ προστατεύοντας ταυτόχρονα τα συμφέροντα των ευρωπαίων φορολογουμένων. Μαζί, βρήκαμε μεθόδους για τη χρηματοδότηση της διευκόλυνσης για την ταχεία αντιμετώπιση των διογκούμενων τιμών των τροφίμων στις αναπτυσσόμενες χώρες, εκπληρώνοντας με τον τρόπο αυτό το καθήκον μας να υποστηρίξουμε τις αναπτυσσόμενες χώρες, και μαζί αναπτύξαμε συγκεκριμένες μεθόδους που κατέστησαν δυνατή την έξοδο από το αδιέξοδο στην πολιτική συνοχής καθώς και τη δρομολόγηση, επιτέλους, των προγραμμάτων για την περίοδο 2007-2013.
<P>
" σημασία της πρωτοβουλίας αυτής τονίσθηκε από τους αρχηγούς κρατών και κυβερνήσεων στο Ευρωπαϊκό Συμβούλιο, και αποτελεί σημαντική συνιστώσα της ευρωπαϊκής απόκρισης στην οικονομική κρίση, την οποία πρέπει να συνεχίσουμε να επεξεργαζόμαστε χωρίς καθυστέρηση. " ψηφοφορία σας θα εξασφαλίσει την πλήρη πραγμάτωση των αποτελεσμάτων της διαβούλευσης και, σύμφωνα με τη διαδικασία που προβλέπεται στη Συνθήκη, μπορώ επομένως να επιβεβαιώσω ότι το Συμβούλιο δέχεται το μέγιστο ποσοστό αύξησης που προκύπτει από τη δεύτερη ανάγνωσή σας.
<SPEAKER ID="076" NAME="Πρόεδρος">
Σας ευχαριστώ για τη δήλωσή σας, κ. Woerth.
<P>
Δεδομένου ότι η Επιτροπή δεν επιθυμεί να διατυπώσει κάποιο σχόλιο, διαπιστώνω ότι η διαδικασία του προϋπολογισμού ολοκληρώθηκε σύμφωνα με τις διατάξεις της συνθήκης και της διοργανικής συμφωνίας της 17ης Μαΐου 2006. Διαπιστώνω επίσης ότι, σύμφωνα με το σημείο 13 της παραπάνω διοργανικής συμφωνίας, το Συμβούλιο και το Κοινοβούλιο συμφωνούν να δεχθούν την ανώτατη αύξηση των μη υποχρεωτικών δαπανών, οι οποίες θα ακολουθήσουν τη δεύτερη ανάγνωση του Κοινοβουλίου.
<P>
Ως εκ τούτου η διαδικασία του προϋπολογισμού μπορεί να κηρυχθεί περατωθείσα και ο προϋπολογισμός οριστικά εγκριθείς. Θα υπογράψουμε τώρα τις διάφορες δηλώσεις, αλλά σε ένα λεπτό πρέπει να ψηφίσουμε επί ενός ακόμη ψηφίσματος.
<P>
(Ο Πρόεδρος καλεί τον κ. Woerth, την Επίτροπο Grybauskaitė, τον κ. Böge (πρόεδρο της Επιτροπής Προϋπολογισμών) και τους εισηγητές, κ. Haug και κ. Lewandowski)
<P>
(Ο προϋπολογισμός υπογράφεται)
<P>
Μόλις πληροφορήθηκα ότι σήμερα είναι τα γενέθλια του κ. Böge, και θα ήθελα να του δώσω τα ειλικρινή μου συγχαρητήρια.

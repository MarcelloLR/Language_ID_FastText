<CHAPTER ID="012">
Διάταξη των εργασιών
<SPEAKER ID="016" NAME="Πρόεδρος">
" τελική έκδοση του σχεδίου της ημερήσιας διάταξης για αυτήν την περίοδο συνόδου, που κατάρτισε η Διάσκεψη των Προέδρων κατά τη συνεδρίασή της της Πέμπτης, 29 Ιανουαρίου 2009, σύμφωνα με τα άρθρα 130 και 131 του Κανονισμού, έχει διανεμηθεί. Έχουν προταθεί οι ακόλουθες τροποποιήσεις:
<P>
Δευτέρα: " κ. Roure απέσυρε την αίτησή της για σύντομη παρουσίαση της έκθεσής της σχετικά με τις ελάχιστες προδιαγραφές για την υποδοχή των αιτούντων άσυλο και των προσφύγων στα κράτη μέλη. " έκθεση θα ψηφιστεί κατά συνέπεια την Πέμπτη.
<P>
Πέμπτη: " Ομάδα Ένωση για την Ευρώπη των Εθνών ζήτησε το θέμα για την κατάσταση στις Φιλιππίνες να αντικατασταθεί με το θέμα με τίτλο "Άρνηση εκδόσεως του Cesare Battisti από τη Βραζιλία".
<SPEAKER ID="017" NAME="Roberta Angelilli">
εξ ονόματος της ομάδας UEN. - (IT) Κύριε Πρόεδρε, μετά από διαβούλευση με πολλούς από τους συναδέλφους μου, σας παρακαλώ να τροποποιήσετε την ημερήσια διάταξη, όπως ακριβώς είπατε. Συγκεκριμένα, θα ήθελα να ρωτήσω εάν η υπόθεση Battisti μπορεί να συμπεριληφθεί ως επείγουσα υπόθεση.
<P>
Στην πραγματικότητα, πριν από λίγες ημέρες, η κυβέρνηση της Βραζιλίας αποφάσισε να αρνηθεί την έκδοση του τρομοκράτη Cesare Battisti, ο οποίος καταδικάστηκε σε ισόβια κάθειρξη για τη διάπραξη τεσσάρων ανθρωποκτονιών, και χορήγησε σε αυτόν το δολοφόνο το καθεστώς του πολιτικού πρόσφυγα. Αυτή η απόφαση, εκτός από το γεγονός ότι προσβάλλει τους θεσμούς και την ιταλική δικαιοσύνη, αποτελεί προσβολή στη μνήμη των θυμάτων και στις οικογένειές τους και έχει εξοργίσει την κοινή γνώμη.
<P>
Αυτός είναι ο λόγος του παρόντος αιτήματος του οποίου, μεταξύ άλλων, πιστεύω ότι επιβάλλεται η ακρόαση, και επειδή το αίτημα προήλθε αρχικά από τους ανώτατους δημόσιους λειτουργούς στην Ιταλία, ξεκινώντας από τον Πρόεδρο της Δημοκρατίας, κ. Napolitano. Αυτός είναι κατά συνέπεια ο λόγος για το αίτημα.

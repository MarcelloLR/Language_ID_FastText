<CHAPTER ID="1">
<SPEAKER ID="1" LANGUAGE="" NAME="" AFFILIATION="Προέδρου">
<SPEAKER ID="2" LANGUAGE="" NAME="Πρόεδρος." AFFILIATION="">
<P>
   Κηρύσσω την επανάληψη της συνόδου του Ευρωπαϊκού Κοινοβουλίου που είχε διακοπεί στις 18 Δεκεμβρίου 2003. 
<SPEAKER ID="3" LANGUAGE="" NAME="Πρόεδρος." AFFILIATION="(Το Σώμα, όρθιο, τηρεί ενός λεπτού σιγή)">
<P>
   Συνάδελφοι, όπως γνωρίζετε, στις 26 Δεκεμβρίου 2003, στην αρχαία πόλη Bam του Ιράν, τουλάχιστον 30 000 άνθρωποι έχασαν τη ζωή τους μετά από σεισμό. Πολλές χιλιάδες τραυματίστηκαν, ενώ δεκάδες αν όχι εκατοντάδες χιλιάδες ανθρώπων σε αυτή την πόλη και περιοχή έχουν μεταφερθεί αλλού. Επιθυμώ να καταχωρηθεί ρητώς στα πρακτικά του Κοινοβουλίου η συμπάθειά μας για όλα τα θύματα αυτού του σεισμού, και η απόφασή μας να επιδείξουμε συγκεκριμένη αλληλεγγύη προς τα θύματα και τις κοινότητές τους τις επόμενες εβδομάδες και μήνες.
<P>
Θα ήθελα επίσης να επιστήσω την προσοχή μας στο δυστύχημα που συνέβη στις 3 Ιανουαρίου 2004, σε ναυλωμένο αιγυπτιακό αεροσκάφος, το οποίο κατέπεσε στην Ερυθρά Θάλασσα σκοτώνοντας 148 άτομα. Έχω ήδη διαβιβάσει, εκ μέρους του Ευρωπαϊκού Κοινοβουλίου, τα συλλυπητήριά μας στις οικογένειες των θυμάτων καθώς και στις γαλλικές αρχές.
<P>
Η διαρροή διαπιστώθηκε γύρω στις 4.30 σήμερα το πρωί από τις υπηρεσίες του Ευρωπαϊκού Κοινοβουλίου, οι οποίες αμέσως έλαβαν τα αναγκαία μέτρα για να προστατέψουν την Αίθουσα και τον εξοπλισμό και να προσπαθήσουν να εντοπίσουν και να σταματήσουν τη διαρροή. Οι τεχνικές υπηρεσίες και οι εργολήπτες άντλησαν τα νερά από την ψευδοροφή και τη στέγνωσαν, καθάρισαν την επίπλωση και ήλεγξαν τον τεχνικό εξοπλισμό διερμηνείας και ηλεκτρονικής ψηφοφορίας. Οι τεχνικές υπηρεσίες μας με διαβεβαίωσαν ότι δεν υπάρχει κίνδυνος όσον αφορά την ψευδοροφή, ούτε κανένας κίνδυνος κατάρρευσής της. Από ό,τι γνωρίζουμε, δεν υπήρξε σοβαρή ζημιά στον εξοπλισμό ηλεκτρονικής ψηφοφορίας και διερμηνείας, εκτός από τα 11 συστήματα και σταθμούς που αντικαταστάθηκαν κατά τη διάρκεια αυτού του απογεύματος. Κατά συνέπεια, η Αίθουσα πρέπει να είναι σε πλήρη λειτουργία. Αν υπάρχουν οποιαδήποτε προβλήματα λειτουργίας, παρακαλώ να ενημερώσετε τις υπηρεσίες το ταχύτερο έτσι ώστε να καταστεί δυνατόν να αντιμετωπιστούν.(1) 
<SPEAKER ID="4" LANGUAGE="" NAME="" AFFILIATION="Έγκριση των συνοπτικών πρακτικών της προηγούμενης συνεδρίασης – Έκπτωση βουλευτή από το αξίωμά του – Κατάθεση εγγράφων - Αναφορές – Διαβίβαση από το Συμβούλιο κειμένων συμφωνιών"/>
<SPEAKER ID="5" LANGUAGE="" NAME="Πρόεδρος." AFFILIATION="">
<P>
   Το τελικό σχέδιο της ημερήσιας διάταξης, που κατάρτισε η Διάσκεψη των Προέδρων (κατά τη συνεδρίαση της Πέμπτης 8 Ιανουαρίου 2004), σύμφωνα με τα άρθρα 110 και 110, εδάφιο α, του Κανονισμού, έχει διανεμηθεί.
<SPEAKER ID="6" LANGUAGE="DE" NAME="Poettering (PPE-DE )." AFFILIATION="">
<P>
   – Κύριε Πρόεδρε, η ημερήσια διάταξη προβλέπει για σήμερα το απόγευμα την έκθεση του κ. Pex σχετικά με τις κυρώσεις για αδικήματα ρύπανσης. Ο κ. Pex είναι καλά στην υγεία του. Το ίδιο και ο κ. Doorn, όπως και άλλοι. Σας το αναφέρω, για να μην θορυβηθείτε από το νέο που οφείλω να σας ανακοινώσω, ότι δηλαδή συνέβη ένα αεροπορικό ατύχημα. Από την ενημέρωση που είχα, φαίνεται ότι το αεροσκάφος ξέφυγε από τον διάδρομο απογείωσης· ωστόσο, όλοι οι επιβάτες είναι σώοι. Ο κ. Pex ζήτησε να εξεταστεί η έκθεσή του σήμερα αντί να αναβληθεί, και μάλιστα να την παρουσιάσει ο κ. Bremmer, ο οποίος παρότι δεν είναι μέλος της επιτροπής, είναι πολύ καλά ενημερωμένος για το θέμα. Προσωπικά, ήμουν ιδιαίτερα πρόθυμος να σας διαβιβάσω το συγκεκριμένο αίτημα.
<SPEAKER ID="7" LANGUAGE="" NAME="Πρόεδρος." AFFILIATION="">
<SPEAKER ID="8" LANGUAGE="DE" NAME="Swoboda (PSE )." AFFILIATION="">
<P>
   – Κύριε Πρόεδρε, παρότι, η ανακοίνωσή μας αυτή έρχεται –ομολογουμένως– την τελευταία στιγμή, θα επιθυμούσαμε η ψηφοφορία να μετατεθεί για την Πέμπτη. Μάλιστα, η κ. Gebhardt θα μπορούσε ευχαρίστως να σας εξηγήσει –ει δυνατόν– τον λόγο.
<SPEAKER ID="9" LANGUAGE="DE" NAME="Gebhardt (PSE )." AFFILIATION="(Χειροκροτήματα)">
<P>
   – Κύριε Πρόεδρε, την Παρασκευή αναμένεται να εξετάσουμε και να ψηφίσουμε την έκθεση Zappalà σχετικά με την αναγνώριση των πτυχίων. Παρότι δεν υπάρχει κανένας λόγος που να εμποδίζει την εξέταση της έκθεσης την Πέμπτη το πρωί, θα σας ζητούσα τη μεταφορά της ψηφοφορίας για τη συγκεκριμένη έκθεση στη συνεδρίαση των Βρυξελλών, στα τέλη του μήνα. Δύο είναι οι λόγοι για τους οποίους διατυπώνω αυτό το αίτημα εξ ονόματος της Ομάδας μου.
<P>
Ο πρώτος έγκειται στο γεγονός ότι απομένουν κάποιες τροπολογίες οι οποίες πρέπει να εξεταστούν πριν διαβιβαστούν προς μετάφραση σήμερα, και ο χρόνος δεν επαρκεί για κάτι τέτοιο. Πιστεύω ότι ο συνολικός αριθμός των τροπολογιών υπερβαίνει τις 300.
<SPEAKER ID="10" LANGUAGE="DE" NAME="Lehne (PPE-DE )," AFFILIATION="αναπληρωτής εισηγητής">
<SPEAKER ID="11" LANGUAGE="" NAME="Πρόεδρος." AFFILIATION="">
<SPEAKER ID="12" LANGUAGE="EN" NAME="Swoboda (PSE )." AFFILIATION="">
<SPEAKER ID="13" LANGUAGE="" NAME="Πρόεδρος." AFFILIATION="(Καθορίζεται η διάταξη των εργασιών)">
<SPEAKER ID="14" LANGUAGE="" NAME="Πρόεδρος." AFFILIATION="">
<SPEAKER ID="15" LANGUAGE="FR" NAME="Herzog (GUE/NGL )." AFFILIATION="">
<P>
    Κύριε Πρόεδρε, θα αρχίσω ζητώντας συγνώμη εκ μέρους της κ. Randzio-Plath, η οποία δεν μπόρεσε να είναι παρούσα. Η Επιτροπή Νομισματικής και Οικονομικής Πολιτικής θα ψηφίσει απόψε με απλοποιημένη διαδικασία, άρθρο 158, παράγραφος 1, σχετικά με αυτό το θέμα της παράτασης, έτσι ώστε το αποτέλεσμα να γίνει γρήγορα γνωστό. Πιστεύω ότι θα έχουμε πράγματι συμφωνία, αλλά η ψηφοφορία θα διεξαχθεί απόψε. 
<SPEAKER ID="16" LANGUAGE="" NAME="Πρόεδρος." AFFILIATION="">
<SPEAKER ID="17" LANGUAGE="FR" NAME="Herzog (GUE/NGL )." AFFILIATION="">
<SPEAKER ID="18" LANGUAGE="" NAME="" AFFILIATION="(To Σώμα εγκρίνει την αίτηση κατεπείγοντος)">
<SPEAKER ID="19" LANGUAGE="EN" NAME="Titley (PSE )." AFFILIATION="(Χειροκροτήματα)">
<P>
Αυτό που ίσως ήταν το φοβερότερο ήταν η ενέργεια του κ. Farage, εκπροσώπου του Κόμματος της Ανεξαρτησίας του Ηνωμένου Βασιλείου, ο οποίος δημοσίευσε ένα οπορτουνιστικό δελτίο τύπου το οποίο στην καλύτερη περίπτωση ήταν κακόγουστο και στη χειρότερη υμνούσε την τρομοκρατία. Από τη στιγμή της έκδοσης αυτού του δελτίου τύπου, στις σωματικές βλάβες που υπέστη το προσωπικό του γραφείου μου, προστέθηκαν και ύβρεις. Λάβαμε μεγάλο αριθμό μηνυμάτων ηλεκτρονικού ταχυδρομείου από υποστηρικτές του Κόμματος της Ανεξαρτησίας του Ηνωμένου Βασιλείου, ή από μέλη του, τα οποία ήσαν ειλικρινά προσβλητικά και εμπρηστικά στο έπακρο, φθάνοντας στο σημείο να προτείνουν ότι η βόμβα έπρεπε να είναι ισχυρότερη. Αυτό ενίσχυσε την άποψή μου ότι το Κόμμα της Ανεξαρτησίας του Ηνωμένου Βασιλείου είναι μια ομάδα παρανοϊκών αντιδραστικών που βρίσκεται στο περιθώριο της κοινωνίας και είναι τώρα σαφώς έτοιμη να συνταχθεί με όσους υποστηρίζουν τη βίαιη ανατροπή κυβερνήσεων.
<P>
Σε αυτή την αίθουσα, έχουμε ακούσει και άλλους υποστηρικτές της τρομοκρατίας, ιδιαίτερα τον Herri Batasuna. Αισθάνομαι απογοήτευση και ντροπή για το γεγονός ότι ένα βρετανικό πολιτικό κόμμα έχει λάβει την ίδια θέση, και ελπίζω να την καταδικάσετε, κύριε Πρόεδρε.
<SPEAKER ID="20" LANGUAGE="" NAME="Πρόεδρος." AFFILIATION="">
<P>
   Κύριε Titley, το Σώμα εκφράζει την πλήρη αλληλεγγύη του σε εσάς και το προσωπικό του γραφείου σας.
<SPEAKER ID="21" LANGUAGE="ES" NAME="Salafranca Sánchez-Neyra (PPE-DE )." AFFILIATION="(Χειροκροτήματα)">
<P>
    Κύριε Πρόεδρε, θα ήθελα να εκφράσω και εγώ τις ευχαριστίες μου για τις αμέτρητες εκδηλώσεις φιλίας και αλληλεγγύης πρακτικά από όλα τα μέρη του κόσμου, από όλα τα θεσμικά όργανα –και βλέπω ότι η Αντιπρόεδρος της Επιτροπής, κ. de Palacio, είναι εδώ– και από πάρα πολλούς βουλευτές του Σώματος, από όλες τις πολιτικές ομάδες ανεξαιρέτως, μετά την αποστολή του πακέτου της Μπολόνια.
<P>
Κύριε Πρόεδρε, πιστεύω ότι είναι σημαντικό, ενόψει της απειλής της τρομοκρατίας, που μας επηρεάζει όλους εξίσου –και πιστεύω ότι αυτή είναι μια καλή στιγμή για να αναγνωρίσω και να εκφράσω, ως Ισπανός, την ευγνωμοσύνη μου για τη συνεχή υποστήριξη που λαμβάνουμε από το Ευρωπαϊκό Κοινοβούλιο στον αγώνα εναντίον της τρομοκρατικής οργάνωσης ETA– να συνεχίσουμε ενωμένοι, και η απάντηση πρέπει να προέρχεται επίσης από όλους μας. Και, όπως είπε ο κ. Titley, αυτή η απάντηση πρέπει να είναι ήρεμη και νηφάλια, χωρίς υπερβολές, κινητοποιώντας όλες τις προσπάθειές μας και την αποφασιστικότητά μας ώστε αυτή η ελευθερία –και θα ήθελα να επισημάνω, κύριε Πρόεδρε, ότι το Κοινοβούλιο αυτό είναι το σώμα των ελευθεριών των ευρωπαίων πολιτών– να μην προσβάλλεται άγρια και ατιμώρητα από τη βαρβαρότητα, η οποία είναι το μοναδικό πράγμα που εκπροσωπούν οι τρομοκρατικές οργανώσεις.
<SPEAKER ID="22" LANGUAGE="DE" NAME="Poettering (PPE-DE )." AFFILIATION="(Χειροκροτήματα)">
<SPEAKER ID="23" LANGUAGE="EN" NAME="Farage (EDD )." AFFILIATION="">
<P>
    Κύριε Πρόεδρε, έχω πει από την αρχή αυτού του επεισοδίου ότι καταδικάζω τη χρήση βίας για επίτευξη πολιτικών σκοπών. Αυτό το επανέλαβα συχνά στη διάρκεια της τελευταίας εβδομάδας, και νοιώθω απογοήτευση για το γεγονός ότι ο κ. Titley αρνήθηκε να ακούσει. Αν, όπως λέγει, δέχθηκε άμεσες απειλές από άτομα τα οποία φέρονταν ότι είναι υποστηρικτές ή μέλη του Κόμματος της Ανεξαρτησίας του Ηνωμένου Βασιλείου, θα όφειλε να μου αποστείλει αμέσως τα ονόματά τους, και ασφαλώς τα άτομα αυτά θα αντιμετώπιζαν πάραυτα πειθαρχικά μέτρα και θα αποβάλλονταν από το κόμμα μας.
<SPEAKER ID="24" LANGUAGE="" NAME="Πρόεδρος." AFFILIATION="">
<P>
   Το λόγο έχει ο πρώην Δήμαρχος της Μπολόνια, Αντιπρόεδρος του Σώματος, κ.Imbeni. 
<SPEAKER ID="25" LANGUAGE="IT" NAME="Imbeni (PSE )." AFFILIATION="(Χειροκροτήματα)">
<P>
Παίρνω τον λόγο γιατί θέλω να ζητήσω από εσάς, κύριε Πρόεδρε, και από όλους τους συναδέλφους να στηρίξουν μια ιδέα που κατέθεσε προ ολίγων ημερών ο πρώην πρωθυπουργός της Νορβηγίας: την ιδέα να απονεμηθεί το βραβείο Νόμπελ Ειρήνης στην Ευρωπαϊκή Ένωση. Όπως ακριβώς ανέφερε προ ολίγου ο συνάδελφος Poettering, η Ένωσή μας είναι το πιο μεγάλο και εξαιρετικό οικοδόμημα ειρήνης που υλοποιήθηκε ποτέ. Πιστεύω ότι η Ευρωπαϊκή Ένωση –δεν αναφέρομαι στο Ευρωπαϊκό Κοινοβούλιο, στο Συμβούλιο ή στην Επιτροπή, αλλά στην Ένωση ως σύνολο– έχει κάθε λόγο να ζητήσει και να υποστηρίξει να της απονεμηθεί το βραβείο Νόμπελ Ειρήνης. Εύχομαι όλοι οι συνάδελφοι, με πρώτο εσάς, κύριε Πρόεδρε, να στηρίξουν αυτήν την ιδέα.
<SPEAKER ID="26" LANGUAGE="" NAME="Πρόεδρος." AFFILIATION="(Χειροκροτήματα)">
<P>
   Σχετικά με τα γεγονότα της περασμένης εβδομάδας, είμαι σε θέση να διαβεβαιώσω τους συναδέλφους ότι είμαστε σε πολύ συχνή επικοινωνία με τις υπηρεσίες ασφαλείας των κρατών μελών, ιδιαίτερα υπό το πρίσμα της εμπειρίας του κ.Titley.
<P>
Επανεξετάσαμε λεπτομερώς τα μέτρα ασφαλείας που ισχύουν εντός των κτιρίων μας. Σε αυτή την επανεξέταση, τέθηκαν πολλά λειτουργικά θέματα. Τα θέματα αυτά τα αντιμετωπίσαμε και θα εξακολουθήσουμε να τα αντιμετωπίζουμε με τη δέουσα σοβαρότητα. Tο θέμα συζητήθηκε διεξοδικά την περασμένη εβδομάδα στη Διάσκεψη των Προέδρων και θα συζητηθεί διεξοδικά εκ νέου απόψε στο Προεδρείο. Μπορώ να σας διαβεβαιώσω ότι το θέμα αντιμετωπίζεται με τον δέοντα τρόπο. Είναι επίσης σωστό να γνωρίζουμε ποια είναι η απάντησή μας και ποια θα έπρεπε να είναι, αλλά να την κρατούμε για τον εαυτό μας.
<SPEAKER ID="27" LANGUAGE="NL" NAME="Maaten (ELDR )." AFFILIATION="">
<P>
   – Κύριε Πρόεδρε, θα ήθελα να σας επιστήσω την προσοχή σε ένα εντελώς διαφορετικό θέμα, στην ειδική πράξη περί απαλλοτριώσεων στη Βαλένθια –LRAU– βάσει της οποίας ρυθμίζονται οι δραστηριότητες ανάπτυξης των αστικών περιοχών. Προσωπικά θεωρώ ότι η πράξη αυτή παραβιάζει κατάφωρα διεθνείς συνθήκες, όπως ο Χάρτης των Θεμελιωδών Δικαιωμάτων της Ευρωπαϊκής Ένωσης. Δίδεται δε η εντύπωση ότι οι αρχές της Βαλένθια έχουν θεσπίσει έναν σταλινικό νόμο, προκειμένου να υλοποιήσουν τα σχέδιά τους με χαμηλό κόστος. Ο νόμος ορίζει ότι μπορούν να πραγματοποιηθούν απαλλοτριώσεις για το κοινό συμφέρον, ωστόσο στην πράξη φαίνεται ότι δίνει την άδεια στις ανάδοχες εταιρείες να υλοποιούν τα προσοδοφόρα σχέδια τους. Οι αποζημιώσεις για τους ιδιοκτήτες των κατοικιών που υφίστανται έξωση είναι απίστευτα χαμηλές. Δεν υπάρχει τρόπος προσφυγής στη δικαιοσύνη, ενώ οι κάτοικοι –συχνά αλλοδαποί συνταξιούχοι από χώρες εκτός της ΕΕ– δεν είναι καν ενημερωμένοι για το θέμα. Η κατάσταση θυμίζει Μεσαίωνα. Προς τούτο, καλώ κάποια από τις εξεταστικές επιτροπές του Κοινοβουλίου να εξετάσει εάν ο συγκεκριμένος νόμος παραβιάζει τις διεθνείς συνθήκες. Ζητώ δε ο νόμος αυτός να καταστεί ανενεργός κατά τη διάρκεια της συγκεκριμένης εξέτασης.
<SPEAKER ID="28" LANGUAGE="EN" NAME="De Rossa (PSE )." AFFILIATION="(Χειροκροτήματα)">
<P>
    Κύριε Πρόεδρε, αυτή την εβδομάδα συμπληρώνονται δύο χρόνια κράτησης 660 περίπου ανθρώπων στη βάση Γκουαντανάμο χωρίς απαγγελία κατηγορίας ή παραπομπή σε δίκη. Η Διεθνής Αμνηστία έχει δηλώσει ότι ορισμένοι εξ αυτών είναι ανήλικοι. 
<SPEAKER ID="29" LANGUAGE="" NAME="Πρόεδρος." AFFILIATION="">
<P>
   Στην ομιλία μου εξ ονόματος του Ευρωπαϊκού Κοινοβουλίου στη σύνοδο κορυφής του Δεκεμβρίου 2003 στις Βρυξέλλες, μίλησα σε αυτό ακριβώς το πνεύμα αναφερόμενος στις επαφές όλων των θεσμικών οργάνων με τις Ηνωμένες Πολιτείες, την αμερικανική κυβέρνηση και το Κογκρέσο. 
<SPEAKER ID="30" LANGUAGE="EN" NAME="Tannock (PPE-DE )." AFFILIATION="">
<SPEAKER ID="31" LANGUAGE="PT" NAME="Figueiredo (GUE/NGL )." AFFILIATION="Χειροκροτήματα">
<P>
    Κύριε Πρόεδρε, θα ήθελα να ευχαριστήσω τους βουλευτές που προσυπέγραψαν το έγγραφο, με το οποίο εκφράζουν την αλληλεγγύη τους στις γυναίκες που κατηγορούνται ότι προέβησαν σε άμβλωση και οι οποίες αυτήν τη στιγμή δικάζονται εκ νέου στην Πορτογαλία. Η δίκη θα συνεχιστεί αύριο στο ποινικό δικαστήριο του Aveiro. Μετά την υπόθεση Maia, προ διετίας, νέες υποθέσεις έρχονται στο φως σε τακτική βάση. Παρά το ψήφισμα του Ευρωπαϊκού Κοινοβουλίου, το οποίο εγκρίθηκε στις 3 Ιουλίου 2002 και το οποίο συνιστά στα κράτη μέλη να μην διώκουν ποινικά τις γυναίκες που προχωρούν σε αμβλώσεις, ο πορτογαλικός νόμος εξακολουθεί να παραμένει εκτός κοινωνικής πραγματικότητας. Πρόκειται για έναν σκληρό νόμο ο οποίος ωθεί τις γυναίκες στις παράνομες αμβλώσεις, τις αντιμετωπίζει ως εγκληματίες, τις παραπέμπει σε δίκη και μπορεί να τις καταδικάσει σε ποινή φυλάκισης μέχρι και τρία έτη.
<SPEAKER ID="32" LANGUAGE="IT" NAME="Cappato (NI )." AFFILIATION="">
<SPEAKER ID="33" LANGUAGE="IT" NAME="Morgantini (GUE/NGL )." AFFILIATION="">
<SPEAKER ID="34" LANGUAGE="FR" NAME="Nordmann (ELDR )." AFFILIATION="">
<SPEAKER ID="35" LANGUAGE="" NAME="Πρόεδρος." AFFILIATION="">
<P>
   Κύριε Nordmann, πιστεύω ότι το ενδιαφέρον που εκδηλώσατε για διαφάνεια μέσω της δημοσιότητας είναι κάτι το οποίο δεν θα μπορούσε να μην επιδοκιμάζεται από αυτό το Κοινοβούλιο. 
<SPEAKER ID="36" LANGUAGE="EN" NAME="Gorostiaga Atxalandabaso (NI )." AFFILIATION="">
<P>
    Κύριε Πρόεδρε, θα ήθελα να αρχίσω αντιδρώντας στις παρατηρήσεις του κ. Titley. Πρώτον, θα ήθελα να δηλώσω σαφώς ότι έχει την ανεπιφύλακτη συμπάθεια και αλληλεγγύη μου. Δεν γνωρίζουμε ακόμη ποιος είναι ο υπεύθυνος για την εν λόγω απαράδεκτη συμπεριφορά.
<P>
Ανέφερε ότι το Κοινοβούλιο ακούει τον Herri Batasuna να υμνεί την τρομοκρατία. Θα ήθελα να πω στον κ. Titley, ότι, ως αξιότιμο μέλος αυτού του Κοινοβουλίου, έχει τώρα την ευκαιρία, με την ιρλανδική Προεδρία, να ελέγξει όλα τα πρακτικά αυτού του Κοινοβουλίου και αν βρει έστω και μια λέξη εξύμνησης της τρομοκρατίας στις αγορεύσεις μου, οφείλει να το πει. Δεν νομίζω ότι θα βρει κάτι. Αν υπάρξει κάποια απόδειξη, οφείλει να το θέσει το θέμα στην ιρλανδική Προεδρία. 
<SPEAKER ID="37" LANGUAGE="ES" NAME="Galeote Quecedo (PPE-DE )." AFFILIATION="(Χειροκροτήματα)">
<P>
    Κύριε Πρόεδρε, ο κ. Gorostiaga δεν έχει καταδικάσει ποτέ καμία τρομοκρατική ενέργεια της ETA, όποια και αν ήταν τα θύματά της. Έχει εκφράσει κατά καιρούς την λύπη του όταν υπήρξαν θάνατοι και πάντα δικαιολογούσε τις τρομοκρατικές ενέργειες της ETA. Αυτό ακριβώς είναι γνωστό ως υπεράσπιση της τρομοκρατίας και θα ήθελα επομένως να εκφράσω την αλληλεγγύη μου προς τον κ. Titley σε σχέση με αυτό που του συνέβη και αυτό που είπε σήμερα.
<SPEAKER ID="38" LANGUAGE="" NAME="Πατάκης (GUE/NGL )." AFFILIATION="">
<SPEAKER ID="39" LANGUAGE="EN" NAME="Hudghton (Verts/ALE )." AFFILIATION="">
<P>
    Κύριε Πρόεδρε, ακριβώς πριν από τα Χριστούγεννα είχαμε την ετήσια παντομίμα των Βρυξελλών, γνωστή με το όνομα Συμβούλιο Υπουργών Αλιείας, το οποίο συζήτησε για τις ποσοστώσεις του 2004, μαζί με μακροπρόθεσμα μέτρα αποκατάστασης των αποθεμάτων βακαλάου Ατλαντικού. Για δεύτερη συνεχή χρονιά, το αποτέλεσμα για τις παράκτιες και νησιωτικές κοινότητες της Σκωτίας υπήρξε καταστροφικό. Ενώ αύξησε τις ποσοστώσεις για τον μελανόγραμμο βακαλάο, οι οποίες έγιναν ευμενώς δεκτές, το Συμβούλιο περιόρισε τον σκωτσέζικο στόλο σε μόνον 15 ημέρες παραμονή στη θάλασσα, και επίσης απαγόρευσε την πρόσβαση σε ορισμένες περιοχές ζωτικής σημασίας. Αυτό, κατά πάσα πιθανότητα, θα οδηγήσει σε πτώχευση πολλά σκάφη.
<SPEAKER ID="40" LANGUAGE="EN" NAME="Vallvé (ELDR )." AFFILIATION="Casal Jaume I">
<P>
    Κύριε Πρόεδρε, πληροφορούμαι ότι στις 29 Δεκεμβρίου 2003, περίπου στις 2 π.μ., το πολιτιστικό κέντρο στην Russafa, μια περιοχή της Βαλένθια, δέχθηκε επίθεση από αγνώστους. Όλα τα πολιτιστικά κέντρα είναι μέλη της , μιας ένωσης της οποίας οι σκοποί είναι η μελέτη, η υποστήριξη και η προβολή της πολιτιστικής κληρονομιάς της Βαλένθια.
<P>
Η έχει περισσότερα από 9 000 μέλη. Πολλοί νέοι είναι επίσης μέλη των πολιτιστικών κέντρων . Την επόμενη ημέρα, δόθηκε συνέντευξη τύπου μέσα στο πολιτιστικό κέντρο και οι δημοσιογράφοι μπορούσαν να διαπιστώσουν οι ίδιοι τη ζημιά. Ο Γενικός Γραμματέας της μίλησε για 21 επιθέσεις από τον Ιούλιο 2001 σε βάρος των πολιτιστικών κέντρων στην Βαλένθια και στις γειτονικές πόλεις Llíria, Carlet, Sueca και Vila-Real. Επίθεση δέχθηκαν ακόμη και τα γραφεία του κόμματος . Στη Βαλένθια, σημειώνεται κλιμάκωση της βίας σε βάρος κομμάτων και οργανώσεων που προβάλλουν και υποστηρίζουν την πολιτιστική κληρονομιά και τις προοδευτικές ιδέες. Όλες αυτές οι επιθέσεις έχουν καταγγελθεί στην αστυνομία. Η βία βρίσκεται σε έξαρση· ορισμένα άτομα έχουν δεχθεί απειλές, άλλοι έχουν δεχθεί επιθέσεις. Έως τώρα, η αντίδραση της κυβέρνησης υπήρξε ανεπαρκής. 
<SPEAKER ID="41" LANGUAGE="EN" NAME="Evans, Robert J.E. (PSE )." AFFILIATION="">
<P>
    Κύριε Πρόεδρε, είμαι βέβαιος ότι εσείς και ολόκληρο το Κοινοβούλιο θα συμπαραταχθεί μαζί μου για να εκφράσουμε την οδύνη και τα συλλυπητήριά μας σχετικά με τους 21 Αλβανούς οι οποίοι έχασαν τη ζωή τους όταν το σκάφος τους ναυάγησε πρόσφατα κοντά στην Αυλώνα, στα ανοικτά των αλβανικών ακτών.
<SPEAKER ID="42" LANGUAGE="EN" NAME="Corrie (PPE-DE )." AFFILIATION="Air France">
<P>
    Κύριε Πρόεδρε, με λύπη μου οφείλω να διατυπώσω ακόμη μία φορά παράπονα για την . Αυτή τη φορά, πρόκειται για τον χρόνο επιβίβασης. Συνήθως, αναχωρούσαμε από την έξοδο 2D, όπου υπάρχουν πολλά μηχανήματα ελέγχου ασφαλείας και όλα λειτουργούν ομαλά, αλλά τους τελευταίους δύο μήνες αναχωρούμε από την έξοδο 2B, όπου υπάρχει μόνο ένα μικρό μηχάνημα ελέγχου ασφαλείας. Σήμερα, χρειαστήκαμε κατά μέσο όρο 40 με 45 λεπτά για να περάσουμε τον έλεγχο. Μιλώ στην πραγματικότητα εκ μέρους ορισμένων πολύ αγχωμένων επιβατών από την Υπηρεσία Διερμηνείας και υπαλλήλων που έκλαιγαν με τη σκέψη ότι δεν θα προλάβαιναν να επιβιβαστούν στο αεροσκάφος.
<P>
Μέλη του Κοινοβουλίου που πήγαν στην αίθουσα αναμονής και τους φώναξαν την σωστή ώρα διαπίστωσαν, στην πραγματικότητα, ότι θα ήσαν υποχρεωμένοι να περιμένουν στην ουρά για 40 λεπτά. Κατόπιν αυτού, το αεροπλάνο άργησε πολύ να αναχωρήσει. Θα μπορούσατε ίσως να ζητήσετε τη βελτίωση αυτών των υπηρεσιών; 
<SPEAKER ID="43" LANGUAGE="" NAME="Πρόεδρος." AFFILIATION="2b or not 2b!">
<P>
   Ήμουν και εγώ σε αυτό το αεροσκάφος, κύριε Corrie, και πράγματι θα αποστείλω σχετική επιστολή. Το θέμα που πρέπει να θέσουμε είναι: 
<SPEAKER ID="44" LANGUAGE="EN" NAME="Ahern, Nuala (Verts/ALE )." AFFILIATION="">
<P>
   – Κύριε Πρόεδρε, επιθυμώ να επιστήσω την προσοχή αυτού του Κοινοβουλίου σε πρόσφατες μελέτες όσον αφορά ιδιαίτερα τις συνέπειες από τις κλιματικές αλλαγές, οι οποίες δημοσιεύτηκαν στο περιοδικό Nature. Μιλούν για μια τεράστια εξαφάνιση ειδών, τόσο φυτικών όσο και ζωικών, ως αποτέλεσμα των κλιματικών αλλαγών. Το γνωστότερο από αυτά τα είδη, παρότι προφανώς όχι το αυτό που θα άξιζε περισσότερο μνείας, είναι ο χρυσός φρύνος.
<P>
Υπό το πρίσμα αυτών στοιχείων, θα ήθελα να ζητήσω από την Επίτροπο de Palacio να αποσύρει τα σχόλια που έκανε το Δεκέμβριο σχετικά με τον θάνατο της Συνθήκης του Κιότο και να ζητήσω να επιδιώξει την αναβίωση αυτής της Συνθήκης και να εντείνει τις προσπάθειές της ώστε να επιτύχει την υπογραφή της από την Ρωσία. 
<SPEAKER ID="45" LANGUAGE="" NAME="Πρόεδρος." AFFILIATION="">
<SPEAKER ID="46" LANGUAGE="EN" NAME="Ahern, Nuala (Verts/ALE )." AFFILIATION="">
<SPEAKER ID="47" LANGUAGE="" NAME="Πρόεδρος." AFFILIATION="">
<SPEAKER ID="48" LANGUAGE="" NAME="Κόρακας (GUE/NGL )." AFFILIATION="">
<P>
    Κύριε Πρόεδρε, ο συνάδελφος κ. Πατάκης πριν από λίγο έθεσε ένα κατά τη γνώμη μου σοβαρό ζήτημα. Ζήτησε ήδη από την περασμένη σύνοδο του Κοινοβουλίου να κρατήσει το Σώμα μας ενός λεπτού σιγή στη μνήμη των 16 παιδιών που σκοτώθηκαν από τους αμερικανούς επιδρομείς στο Αφγανιστάν, στις αρχές Δεκεμβρίου, καθώς και στη μνήμη των χιλιάδων άλλων αμάχων θυμάτων της επέμβασης στο Αφγανιστάν και στο Ιράκ. Ο προεδρεύων τον διαβεβαίωσε ότι θα σας ενημέρωνε.
<SPEAKER ID="49" LANGUAGE="" NAME="Πρόεδρος." AFFILIATION="">
<SPEAKER ID="50" LANGUAGE="" NAME="Πρόεδρος." AFFILIATION="">
<P>
Κύριε Gorostiaga, αυτή δεν είναι συζήτηση. Προσπαθώ πάντοτε να εξυπηρετώ τους βουλευτές –συμπεριλαμβανομένων και υμών. Αν επιθυμείτε να κάνετε οιεσδήποτε άλλες παρατηρήσεις, θα πρέπει να τις συζητήσετε διμερώς με τους συναδέλφους. 
<SPEAKER ID="51" LANGUAGE="ES" NAME="De Palacio," AFFILIATION="Αντιπρόεδρος της Επιτροπής">
<P>
    Κύριε Πρόεδρε, κυρίες και κύριοι, τις τελευταίες μέρες είχαμε πάρα πολλές ευκαιρίες να ενδιαφερθούμε για το πρόβλημα της ασφάλειας στις αεροπορικές μεταφορές. Και πριν εξετάσουμε το θέμα των διατλαντικών πτήσεων θα ήθελα να εκφράσω επίσης τη λύπη μου για το τρομερό ατύχημα του αεροσκάφους της εταιρείας στις 3 Ιανουαρίου στο οποίο σκοτώθηκαν 148 άτομα, η πλειοψηφία των οποίων ήταν ευρωπαίοι πολίτες. Είμαι σίγουρη ότι όλοι συμμεριζόμαστε τη βαθιά θλίψη των οικογενειών τους. Αλλά πριν απ’ όλα, θα ήθελα να υπενθυμίσω ότι για άλλη μία φορά πρέπει να περιμένουμε τα συμπεράσματα της έρευνας για να μάθουμε τις ακριβείς συνθήκες κάτω από τις οποίες συνέβη.
<P>
Όσον αφορά τον Οργανισμό Ασφάλειας της Αεροπορίας, ο οποίος λειτουργεί από τις 28 Σεπτεμβρίου, η αρμοδιότητά του αναφορικά με τις εθνικές αρχές πιστοποίησης περιορίζεται στα αεροσκάφη που είναι εγγεγραμμένα στην Κοινότητα, δηλαδή, εκείνα που έχουν κοινοτική σημαία και, επομένως, δεν καλύπτει αεροσκάφη όπως εκείνα της εταιρείας . Σύμφωνα με τη Σύμβαση του Σικάγου, το κράτος σημαίας –το κράτος στο οποίο είναι εγγεγραμμένα τα αεροσκάφη– είναι εκείνο το οποίο είναι υπεύθυνο για τη συμμόρφωση αυτών των αεροσκαφών με όλους τους διεθνείς κανόνες ασφαλείας, όλα αυτά κάτω από την επίβλεψη του Διεθνούς Οργανισμού Πολιτικής Αεροπορίας.
<P>
Ωστόσο, τα κράτη διατηρούν τη δυνατότητα να ελέγχουν αν τα αεροσκάφη τρίτων χωρών που προσγειώνονται στο έδαφός τους σέβονται αυτούς τους κανόνες. Προκειμένου να διευκολύνουν αυτόν τον έλεγχο, τα κράτη της Ένωσης και ορισμένες τρίτες ευρωπαϊκές χώρες δημιούργησαν το 1996 ένα σύστημα ελέγχου των αεροσκαφών και ανταλλαγής πληροφοριών, το λεγόμενο SAFA, στο πλαίσιο της Ευρωπαϊκής Διάσκεψης Πολιτικής Αεροπορίας (CEAC). Η Ευρωπαϊκή Επιτροπή συγχρηματοδοτεί αυτό το πρόγραμμα και συμμετέχει σε αυτό ως παρατηρητής.
<P>
Αυτό το πρόγραμμα επέτρεψε την ανταλλαγή πληροφοριών σχετικά με τους έξι ελέγχους που πραγματοποιήθηκαν από τη Γαλλία, τη Γερμανία και την Πολωνία μετά την ελβετική απαγόρευση των αεροσκαφών τύπου Boeing 737 της . Ωστόσο, μολονότι διενεργούνται περίπου 3 000 έλεγχοι κάθε χρόνο, τίποτα δεν εγγυάται ότι τους διενεργεί κάθε κράτος μέλος της Ένωσης και το πώς διενεργούνται. Αφετέρου, αυτό το σύστημα δεν εγγυάται ούτε την έγκριση συλλογικών μέτρων ούτε, πάνω απ’ όλα, τη διαφάνεια των ελέγχων και των μέτρων και, επιπλέον, δεν διαθέτει μηχανισμούς επιβολής κυρώσεων κατά των κρατών που δεν συμμορφώνονται με τους κανονισμούς.
<P>
Η Επιτροπή γνωρίζει αυτές τις ελλείψεις στην παρούσα οργάνωση του συστήματος ελέγχου των αεροσκαφών. Και θα ήθελα να υπενθυμίσω ότι, κατόπιν ενός ατυχήματος παρόμοιου με το ατύχημα της , το οποίο συνέβη το 1996 στο Πουέρτο Πλάτα, στη Δομινικανή Δημοκρατία, σε μια πτήση που διενεργούσε τουρκική εταιρεία τσάρτερ για λογαριασμό γερμανικού ταξιδιωτικού γραφείου, η Επιτροπή παρουσίασε το 1997 πρόταση οδηγίας σχετικά με τον έλεγχο των αεροσκαφών τρίτων χωρών που προσγειώνονται σε αερολιμένες της Κοινότητας.
<P>
Θα ήθελα να επισημάνω ότι η Επιτροπή παρουσίασε επίσης μια τροποποιημένη πρόταση γι’ αυτό το κείμενο τον Ιανουάριο του 2002, στην οποία επαναλάμβανε βασικά το κείμενο του 1997 με διορθώσεις που βελτίωναν το ίδιο το κείμενο και οι οποίες, επιπλέον, επέτρεπαν την ταχεία έγκρισή του.
<P>
Οι δύσκολες διαπραγματεύσεις που έφερε σε πέρας ο κ. Bolkenstein σχετικά με την αυτόματη διαβίβαση προσωπικών δεδομένων στις αμερικανικές αρχές φανερώνουν επίσης ότι τελικά, μπορούμε να βρούμε λύσεις αποδεκτές και από τις δυο πλευρές, μολονότι αυτό διαρκεί περισσότερο χρόνο και δημιουργεί μεγαλύτερες δυσκολίες. Από αυτή την άποψη, θα ήθελα να πω, σχετικά με το θέμα της διαβίβασης των δεδομένων, ότι τον Δεκέμβριο είχα την ευκαιρία να παρουσιάσω τα αποτελέσματα αυτών των διαπραγματεύσεων στην Επιτροπή Ελευθεριών και Δικαιωμάτων των Πολιτών, Δικαιοσύνης και Εσωτερικών Υποθέσεων, μαζί με τον κ. Vitorino, τον κ. Patten και τον κ. Bolkenstein.
<P>
Πρέπει να καταστεί σαφές ότι η πρόσφατη συμπεριφορά των βορειοαμερικανών φίλων και εταίρων δεν σχετίζεται με αυτά τα σημεία. Πρέπει να επισημάνουμε ότι τα δεδομένα που προκάλεσαν ορισμένες δυσκολίες δεν ήταν τα δεδομένα που εμφανίζονται στη Λίστα των Επιβατών "" (PNR) και τα οποία είναι αρκετά λεπτομερή ώστε να αποτρέψουν ορισμένα είδη λαθών που έχουν γίνει σε αυτόν τον τομέα.
<P>
Επίσης θα ήθελα να αναφερθώ σε ένα άλλο ζήτημα που εμφανίστηκε στα μέσα ενημέρωσης και το οποίο δημιουργεί κάποιο βαθμό ανησυχίας, και αυτό είναι η παρουσία του προσωπικού ασφαλείας στα αεροσκάφη που ταξιδεύουν προς τις Ηνωμένες Πολιτείες, ένα θέμα που δημιουργεί κάθε είδους προβλήματα. Καταρχάς, θα ήθελα να επισημάνω ότι αυτό το ζήτημα υπάγεται στην αρμοδιότητα των κρατών μελών. Η Κοινότητα δεν έχει καμία αρμοδιότητα σε αυτό το πεδίο. Δεύτερον, θα ήθελα να επισημάνω ότι, ανεξάρτητα από τον τρόπο με τον οποίο η Επιτροπή έχει προγραμματίσει μια συνεδρίαση στις 16 Ιανουαρίου, δηλαδή, στο τέλος αυτής της εβδομάδας, της ομάδας αερομεταφορών, στην οποία θα συμμετέχουν όλοι οι διευθυντές πολιτικής αεροπορίας των κρατών της Ένωσης, αυτό το θέμα θα προστεθεί στον μακρύ κατάλογο των θεμάτων της ημερησίας διάταξης και θα συζητηθεί.
<P>
Εν πάση περιπτώσει, δεν πρέπει να ξεχνάμε ότι ο αριθμός των αεροπορικών ατυχημάτων μειώθηκε τα τελευταία 10 χρόνια κατά 45% ενώ η εναέρια κυκλοφορία διπλασιάστηκε. Ωστόσο, καθώς το 2003 προκλήθηκαν 576 θύματα σε εμπορικές πτήσεις σε παγκόσμιο επίπεδο, πρέπει να συνεχίσουμε να καταβάλλουμε προσπάθειες ώστε να αποφύγουμε αυτού του είδους τα ατυχήματα και να τα μειώσουμε ακόμη περισσότερο.
<SPEAKER ID="52" LANGUAGE="" NAME="Χατζηδάκης (PPE-DE )." AFFILIATION="">
<P>
    Κύριε Πρόεδρε, ήταν πραγματικά τραγικό το συμβάν με το αεροπλάνο της Flash Airlines και έτυχε να ζήσω προσωπικά την τραγικότητα αυτού του συμβάντος, καθώς ήμουν στη Γαλλία και είδα τις αντιδράσεις της γαλλικής κοινωνίας.
<P>
Παράλληλα, στην έκθεση Maes για τα αεροπλάνα των τρίτων χωρών, που σωστά η Επιτροπή ανέλαβε την πρωτοβουλία να προωθήσει, το Κοινοβούλιο από την αρχή είχε μια αυστηρή αντιμετώπιση, και χαίρομαι που σήμερα η κ. de Palacio έρχεται να συμφωνήσει με τη θέση του Ευρωπαϊκού Κοινοβουλίου όσον αφορά τις διαφωνίες που έχουμε με το Συμβούλιο για τη διαδικασία συνδιαλλαγής. Είναι πολύ σημαντικό, και ελπίζω και το Συμβούλιο να πάρει το μήνυμα, έτσι ώστε οι ρυθμίσεις που θα γίνουν γι’ αυτό το ζήτημα να είναι εκείνες που πρέπει και να εξασφαλίσουμε υψηλό επίπεδο ασφάλειας όχι μόνο για τα δικά μας αεροπλάνα αλλά και για τα αεροπλάνα των τρίτων χωρών που έρχονται στην Ευρωπαϊκή Ένωση.
<P>
Από κει και πέρα, ξέρετε ότι υπάρχει το ζήτημα που δημιουργήθηκε με την ασφάλεια μετά την τρομοκρατική επίθεση της 11ης Σεπτεμβρίου. Εκεί υπάρχουν ακόμη προβλήματα, όμως δυστυχώς, παρά τις συζητήσεις που κατά καιρούς έχουν γίνει, δεν έχει καταστεί δυνατόν να αντιμετωπιστούν με σωστό τρόπο. Πιστεύω ότι από την άλλη πλευρά του Ατλαντικού, παρά το ότι κατανοώ την αντίδραση, υπάρχει την ίδια στιγμή και μια υπεροπτική αντιμετώπιση της Ευρώπης, μια διάθεση μονομερούς αντιμετωπίσεως των προβλημάτων. Πιστεύω ότι θα κάνουμε σαφές στην άλλη πλευρά ότι θέλουμε να συνεργαστούμε, αλλά ταυτοχρόνως θέλουμε να είμαστε ισότιμοι συνομιλητές μαζί τους, και προς αυτήν την κατεύθυνση μπορεί να βοηθήσει αποφασιστικά η Ευρωπαϊκή Επιτροπή. 
<SPEAKER ID="53" LANGUAGE="" NAME="" AFFILIATION="Αντιπροέδρου">
<SPEAKER ID="54" LANGUAGE="DE" NAME="Schmid, Gerhard (PSE )." AFFILIATION="">
<P>
   – Κύριε Πρόεδρε, λαμβάνω τον λόγο τώρα, δεδομένου ότι άλλαξα σειρά με τον κ. Simpson, ο οποίος θα μιλήσει αργότερα εξ ονόματος της Ομάδας μας.
<SPEAKER ID="55" LANGUAGE="NL" NAME="Boogerd-Quaak (ELDR )." AFFILIATION="">
<P>
   – Κύριε Πρόεδρε, κυρίες και κύριοι, θα ήθελα να ευχαριστήσω την κ. de Palacio για την εισαγωγή της. Θα περιοριστώ στο θέμα της μεταβίβασης προσωπικών δεδομένων στις πτήσεις και στη σχέση με τις Ηνωμένες Πολιτείες. Θα ήθελα να επισημάνω ότι οι Ηνωμένες Πολιτείες συνεχίζουν προς το παρόν να λαμβάνουν τις πληροφορίες αμιγείς· ότι εξακολουθεί να μην υπάρχει συμμόρφωση προς το άρθρο 6 του κανονισμού (ΕΟΚ) 2299/89 και προς το άρθρο 26 της οδηγίας 95/46/ΕΚ· ότι εν τω μεταξύ, όπως επεσήμανε η Επίτροπος, πολλές πτήσεις έχουν ματαιωθεί ως επακόλουθο της λήψης αμιγών πληροφοριών· και ότι επιπλέον οι Ηνωμένες Πολιτείες ζήτησαν άδεια για την παρουσία ένοπλων φρουρών ασφαλείας στις πτήσεις. Ακόμη, όπως δήλωσε η Επίτροπος, το τελευταίο αυτό αίτημα –ειδικά– δημιούργησε ανάμικτες αντιδράσεις από διάφορες χώρες.
<P>
Επίσης, βάσει του άρθρου 300, παράγραφος 6 της Συνθήκης της Νίκαιας, θα ήθελα να επαναλάβω στην Επιτροπή την πρότασή μου να ζητήσει τη γνωμοδότηση του Δικαστηρίου των Ευρωπαϊκών Κοινοτήτων επί της συγκεκριμένης συμφωνίας. Εάν δεν το πράξετε, πιστεύω ότι το ίδιο το Κοινοβούλιο θα πρέπει να αναλάβει την ευθύνη αυτή. Σε τελική ανάλυση, το θέμα αφορά ένα παγκοσμίως διεθνές πρότυπο, και εμείς οφείλουμε να τηρούμε πολύ υψηλά πρότυπα.
<SPEAKER ID="56" LANGUAGE="FR" NAME="Ainardi (GUE/NGL )." AFFILIATION="">
<P>
    Κύριε Πρόεδρε, κυρία Επίτροπε, οι μόνες λέξεις που αρμόζουν μπροστά στην τρομερή καταστροφή του Sharm el-Sheikh είναι θλίψη και συμπόνια και θέλω και πάλι να εκφράσω τη συμπαράστασή μου στις οικογένειες των θυμάτων και να συμμεριστώ την οδύνη τους. Προφανώς, είναι αδύνατο αυτή τη στιγμή να προσδιοριστούν τα αίτια αυτού του δυστυχήματος και να καταλογιστούν ευθύνες. Αντιλαμβάνομαι επίσης ότι οι αερομεταφορές δεν είναι άμοιρες κινδύνων. Καμία αεροπορική εταιρεία δεν μπορεί να θεωρείται απρόσβλητη από δυστυχήματα. Τούτων λεχθέντων, εμείς, ως πολιτικά υπεύθυνοι, είμαστε υπόλογοι, έχουμε ιδιαίτερη ευθύνη, διότι αυτό το δυστύχημα έθεσε μια σειρά ερωτήματα, τα οποία δεν μπορούν να αποφευχθούν. Θα ήθελα, στον χρόνο που μου αναλογεί, να αναφερθώ σε εκείνα που θεωρώ σημαντικότερα.
<P>
Το πρώτο ερώτημα αφορά τα κράτη. Γιατί δύο κράτη, η Γαλλία και η Ελβετία, έλαβαν διαφορετικές αποφάσεις σχετικά με την κατάσταση αεροσκαφών που ανήκαν στην ίδια εταιρεία; Φταίει άραγε η ανεπαρκής συνεργασία ή οι ανεπαρκείς έλεγχοι; Πώς εφαρμόζονται τα προγράμματα SAFA; Όσο σημαντικά και να είναι, δεν υποκαθιστούν τους διεξοδικούς τεχνικούς ελέγχους. Θα πρέπει να υπάρχει διαφανής και αυτόματη ενημέρωση, με υποχρεωτική επιθεώρηση στην παραμικρή υποψία. Σήμερα, πράγματι, όπως είπατε, ουδεμία κύρωση προβλέπεται εναντίον των κρατών που αμελούν να διεξαγάγουν επιθεωρήσεις. Συμμερίζομαι το μέλημα της κ. de Palacio να καταστεί δυνατή η επέκταση σε ολόκληρη την Κοινότητα ενός ιδιαίτερου ή ενισχυμένου μέτρου προστασίας που έχει υιοθετηθεί από ένα κράτος μέλος για την εγγύηση της ασφάλειας.
<P>
Το τρίτο ερώτημα αφορά τον έλεγχο των αεροσκαφών που παρουσιάζουν κάποιο κίνδυνο για την ασφάλεια. Η προτεινόμενη οδηγία, η οποία παρουσιάστηκε εκ νέου τον Ιανουάριο του 2002, δεν έχει ακόμη εγκριθεί. Οφείλουμε να ζητήσουμε αυστηρές εγγυήσεις ασφαλείας για όλα τα αεροσκάφη που χρησιμοποιούν τα αεροδρόμια της Ευρωπαϊκής Ένωσης, να αυξήσουμε τους ελέγχους, να εναρμονίσουμε περισσότερο τους κοινούς τεχνικούς κανονισμούς, συμπεριλαμβανομένων εκείνων που αφορούν τις ώρες πτήσης και ανάπαυσης. Το Συμβούλιο θα πρέπει να παύσει να υπεκφεύγει και να καταπιαστεί πραγματικά με πολύ πιο αυστηρές και διαφανείς διατάξεις για την ασφάλεια.
<P>
Θέλω επίσης να εκφράσω με λίγα λόγια τη γνώμη μου για τη συμφωνία ΕΕ-ΗΠΑ σχετικά με τη μεταβίβαση δεδομένων στις διατλαντικές πτήσεις. Τα δεδομένα που διαβιβάζονταν στο πλαίσιο της καταπολέμησης της τρομοκρατίας αφορούσαν 34 τομείς, μεταξύ των οποίων τη φυλετική καταγωγή, τις πολιτικές απόψεις, τις θρησκευτικές πεποιθήσεις και την κατάσταση της υγείας των επιβατών, ενώ οι εθνικές αρχές που είναι αρμόδιες για θέματα προστασίας της ιδιωτικής ζωής περιόρισαν αυτή τη λίστα σε 19. Επιπλέον, οι αμερικανικές αρχές θέλουν να εισαγάγουν αυτά τα δεδομένα στα αμερικανικά δίκτυα παρακολούθησης. Αυτή η συμφωνία μου φαίνεται ότι απομονώνει την ευρωπαϊκή οδηγία σχετικά με την προστασία των προσωπικών δεδομένων και, υπό το πρίσμα της ευρωπαϊκής νομοθεσίας, δεν νομίζω ότι μπορούμε να δεχθούμε τη μεταβίβαση αυτών των δεδομένων. 
<SPEAKER ID="57" LANGUAGE="NL" NAME="Maes (Verts/ALE )." AFFILIATION="">
<P>
Πριν από έξι και πλέον έτη, η Επιτροπή ανέλαβε μια πρωτοβουλία, και πραγματικά με ικανοποίησε η αναφορά της Επιτρόπου στα γεγονότα αυτά. Δυστυχώς, εξακολουθούμε να τελούμε εν αναμονή της οδηγίας, την οποία η διαφωνία μεταξύ της Ισπανίας και του Ηνωμένου Βασιλείου για το Γιβραλτάρ καθυστερεί επί σειρά ετών. Μετά την 11η Σεπτεμβρίου και ενόψει της επακόλουθης κρίσης στην αεροπορία, ο κόσμος άρχισε και πάλι να συνειδητοποιεί τη μεγάλη σημασία της ασφάλειας. Ως εισηγήτρια της έκθεσης για την ασφάλεια των αεροσκαφών τρίτων χωρών, εκφράζω την ικανοποίησή μου για την ταχύτητα με την οποία αντέδρασε τουλάχιστον το Κοινοβούλιο εγκρίνοντας κάποιες τροπολογίες σε πρώτη και δεύτερη ανάγνωση σχετικά με το θέμα, το οποίο χρήζει περαιτέρω συζητήσεων. Είμαι ικανοποιημένη με την υπόσχεση της Επιτρόπου να στηρίξει το Κοινοβούλιο και είμαι πεπεισμένη ότι ένας τριμερής διάλογος θα απέφερε καρπούς. Ελπίζω ότι η απάντηση του Συμβουλίου θα είναι επίσης θετική.
<SPEAKER ID="58" LANGUAGE="FR" NAME="Sudre (PPE-DE )." AFFILIATION="Flash Airlines">
<P>
    Κύριε Πρόεδρε, κυρία Επίτροπε, άκουσα με μεγάλη προσοχή τη δήλωσή σας σχετικά με την αεροπορική ασφάλεια σε μια συγκυρία που είναι ιδιαίτερα δύσκολη για τη Γαλλία μετά την καταστροφή του Sharm el-Sheikh και άκουσα καλά τις ανησυχίες σας. Εξ ονόματός μου και εξ ονόματος των μελών της γαλλικής αντιπροσωπείας της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, θέλω να εκφράσω τα πιο ειλικρινή μας συλλυπητήρια και τη συμπαράστασή μας στις οικογένειες των θυμάτων.
<SPEAKER ID="59" LANGUAGE="EN" NAME="Simpson (PSE )." AFFILIATION="Air France">
<P>
    Κύριε Πρόεδρε, θα επικεντρωθώ στο θέμα της ασφάλειας στην πολιτική αεροπορία. Θα αρχίσω εκφράζοντας εκ μέρους της Ομάδας μου τα συλλυπητήριά μας στους συγγενείς και φίλους όλων των θυμάτων αεροπορικών δυστυχημάτων, όχι μόνον του πρόσφατου στο Sharm el-Sheikh. Ωστόσο, πιστεύω ακράδαντα ότι η ασφάλεια των αεροπορικών πτήσεων θα πρέπει να τεθεί στις πραγματικές της διαστάσεις. Ο κλάδος είναι ο πλέον ελεγχόμενος και έχει το καλύτερο ιστορικό ασφάλειας από οποιοδήποτε άλλο μέσο δημοσίων μεταφορών. Όταν συγκρίνετε το ιστορικό ατυχημάτων της αεροπορίας με το μακελειό που γίνεται στους δρόμους μας, και δείτε ότι ο αριθμός αεροπορικών δυστυχημάτων βαίνει μειούμενος, ενώ ο αριθμός των τροχαίων ατυχημάτων αυξάνεται, τότε οποιαδήποτε συζήτηση περί αεροπορικής ασφάλειας θα πρέπει να λαμβάνει υπόψη της τα στοιχεία αυτά.
<SPEAKER ID="60" LANGUAGE="NL" NAME="Sterckx (ELDR )." AFFILIATION="">
<P>
   – Κύριε Πρόεδρε, και εγώ επίσης θα ήθελα να εκφράσω τα συλλυπητήριά μου για τα θύματα του αεροπορικού δυστυχήματος στην Αίγυπτο. Ο κόσμος ανησυχεί· και στη δική μου περιοχή υπάρχει ένα αεροδρόμιο το οποίο χρησιμοποιείτο, ή εξακολουθεί να χρησιμοποιείται, από τη συγκεκριμένη αεροπορική εταιρεία. Συνεπώς, είναι προφανές ότι πρέπει να μάθουμε εάν η αξιολόγηση όλων των αεροσκαφών που πετούν στην ΕΕ είναι θετική ή όχι. Έχουμε την έκθεση της κ. Maes σχετικά με τα αεροσκάφη τρίτων χωρών, όπου ζητούμε –ευτυχώς– την υλοποίηση μέτρων, όπως η διεξαγωγή ελέγχων από εμάς, η δυνατότητα απαγόρευσης πτήσης ενός αεροσκάφους και η ανταλλαγή πληροφοριών μεταξύ των κρατών μελών. Φτάσαμε πλέον στη φάση της συνδιαλλαγής, και ελπίζω ότι μπορούμε να τη χρησιμοποιήσουμε για να καταστήσουμε τα μέτρα αυστηρότερα ως έναν βαθμό.
<P>
Επίσης διάβασα ότι η Αμερικανική Ομοσπονδιακή Υπηρεσία Αεροπορίας εξετάζει την ποιότητα των επιθεωρήσεων στις τρίτες χώρες, ή τον ρόλο του κράτους της σημαίας – όπως το έθεσε ο κ. Simpson. Κατά την άποψή μου, αυτό συνδέεται συνειρμικά με την ασφάλεια στη θάλασσα. Άραγε, ρυθμίζουμε πραγματικά την ποιότητα του κράτους σημαίας; Δεν θα μπορούσαμε να μιμηθούμε τους Αμερικανούς; Θεωρώ ότι η ποιότητα που παρέχει η Διεθνής Οργάνωση Πολιτικής Αεροπορίας (ICAO) είναι αξιόλογη. Ωστόσο, θα πρέπει να εφαρμόσουμε επίσης τα δικά μας συστήματα και να ακολουθήσουμε το παράδειγμα των Αμερικανών. Κατά την άποψή μου, δεν είναι κακό για εμάς, τους Ευρωπαίους, να εξετάζουμε επιτόπου και εκ του σύνεγγυς εάν όντως τηρούνται τα ποιοτικά κριτήρια.
<P>
Κυρία Επίτροπε, κύριε Πρόεδρε, κυρία Maes και λοιποί βουλευτές που συμμετείχατε στη συγκεκριμένη συνδιαλλαγή, ελπίζω να μπορέσουμε να χρησιμοποιήσουμε τη διαδικασία συνδιαλλαγής στην έκθεση Maes, προκειμένου να διασφαλίσουμε ότι, υπό το πρίσμα τον πρόσφατων γεγονότων, θα δοθεί έμφαση στα σημεία στα οποία το Κοινοβούλιο επέμεινε περισσότερο –δεδομένου ότι, δυστυχώς, η διαδικασία που εφαρμόζουμε στη λήψη των αποφάσεων έχει συχνά, εάν όχι υπερβολικά συχνά, ως αφετηρία κάποια καταστροφή. Κυρία Maes, ελπίζω ότι θα μπορέσετε, από κοινού με τα μέλη του Σώματος, να διασώσετε ορισμένα επιπλέον σημεία.
<SPEAKER ID="61" LANGUAGE="FR" NAME="Poignant (PSE )." AFFILIATION="">
<P>
    Κυρία Επίτροπε, κύριε Πρόεδρε, η καταστροφή του Sharm el-Sheikh θα βαραίνει για πολύ καιρό τις αερομεταφορές. Συμμεριζόμαστε τον πόνο των θυμάτων, αλλά δεν είναι μόνο αυτός! Πιστεύω ότι πολλοί Γάλλοι, πολλοί Ευρωπαίοι, ταυτίστηκαν με τα θύματα, γιατί αυτά εκφράζουν ένα τμήμα του τρόπου ζωής μας. Προσπαθούμε να ξεφύγουμε από την καθημερινότητα και, για να το πετύχουμε, ταξιδεύουμε σε μακρινά μέρη. Επιζητούμε αλλαγή περιβάλλοντος, ήλιο μέσα στον χειμώνα, και γι’ αυτό πρέπει να ταξιδέψουμε σε μακρινούς τόπους. Και έπειτα, αναζητούμε φθηνές υπηρεσίες και γι’ αυτό πρέπει επίσης να ταξιδέψουμε σε μακρινούς τόπους. Αν θέλουμε να διατηρηθεί αυτή η ελευθερία ή αυτή η κινητικότητα, τότε πρέπει να ενισχύσουμε την αεροπορική ασφάλεια και να δείξουμε περισσότερη αυστηρότητα, όπως κάνουμε για την ασφάλεια σε άλλους τομείς.
<P>
Η Επιτροπή είχε παρουσιάσει σχετική πρόταση ήδη πριν από πολύν καιρό, το 1996, μετά τη συντριβή του αεροσκάφους μιας τουρκικής αεροπορικής εταιρείας. Η πρόταση αυτή δεν κατέληξε πουθενά, διότι ορισμένα κράτη, η Ισπανία και η Βρετανία εκείνη την εποχή, δεν συμφωνούσαν για το Γιβραλτάρ. Έκτοτε, δημιουργήθηκε μεν ένας Οργανισμός για την Ασφάλεια της Αεροπορίας, αλλά δεν μπορεί να καταπατήσει τη δικαιοδοσία εναέριου ελέγχου των κρατών, μερικά από τα οποία, και ιδιαίτερα η Γαλλία, συχνά περιορίζουν τις δραστηριότητές του με πρόσχημα την κυριαρχία τους.
<P>
Από το 2002 και μετά, τελεί υπό συζήτηση ένα άλλο κείμενο. Ελπίζω ότι αυτή τη φορά θα καταλήξει γρήγορα σε συμφωνία και ότι το πρόσφατο δυστύχημα θα επισπεύσει την εξεύρεση λύσης. Έχουμε φτιάξει καταλόγους με τα πλοία μεγάλης ηλικίας. Θα πρέπει τώρα να κάνουμε το ίδιο και για τα αεροπλάνα. Αν πρέπει να αποσύρουμε ορισμένα, ας συντάξουμε τον κατάλογό τους, κυρία Επίτροπε.
<SPEAKER ID="62" LANGUAGE="IT" NAME="Paciotti (PSE )." AFFILIATION="">
<SPEAKER ID="63" LANGUAGE="SV" NAME="Cederschiöld (PPE-DE )." AFFILIATION="">
<P>
    Κύριε Πρόεδρε, καταρχάς θα ήθελα να ευχαριστήσω την κ. de Palacio για τις προσπάθειες που καταβάλλει για την προώθηση της αεροπορικής ασφάλειας, και να επισημάνω ότι συμφωνώ με τις δηλώσεις της. Επίσης, θα ήθελα να εκφράσω την συμπαράστασή μου προς τις οικογένειες των θυμάτων του αεροπορικού δυστυχήματος στο el-Sheikh της Αιγύπτου, και εν συνεχεία να επικεντρωθώ στις ευαίσθητες πτυχές των συζητήσεων με τις ΗΠΑ για την αεροπορική ασφάλεια.
<SPEAKER ID="64" LANGUAGE="EN" NAME="Foster (PPE-DE )." AFFILIATION="">
<P>
    Κύριε Πρόεδρε, υποστηρίζω τη βρετανική πρωτοβουλία να επισημαίνονται εκείνες οι αεροπορικές εταιρείες στις οποίες δεν επιτρέπεται η είσοδος στον εναέριο χώρο του Ηνωμένου Βασιλείου. Αυτή τη στιγμή, δεν μπορούμε να προδικάσουμε ότι το πρόσφατο αεροπορικό δυστύχημα στην Αίγυπτο προκλήθηκε από μηχανική βλάβη. Κατά συνέπεια, είναι φρόνιμο να αναμένουμε την έκθεση έρευνας των αιτίων του δυστυχήματος. Ωστόσο, συμφωνώ με την Επιτροπή ότι τα ταξιδιωτικά πρακτορεία και οι τουριστικοί πράκτορες θα πρέπει να ενημερώνουν τους επιβάτες πληρέστερα σχετικά με τις αεροπορικές εταιρείες οι οποίες περιλαμβάνονται στο πακέτο διακοπών τους. Μπορούμε ίσως να κάνουμε κάτι για το θέμα αυτό. Επίσης, θα πρέπει να υπάρχουν καλύτερα μέσα ανταλλαγής πληροφοριών, είτε δια μέσου της Διεθνούς Οργάνωσης Πολιτικής Αεροπορίας, της ΕΕ ή των κρατών μελών. Επιπλέον, πιστεύω ότι η έκθεση Maes για τους τεχνικούς ελέγχους, που ολοκληρώνεται, θα πρέπει να αντιμετωπίζει ορισμένα από τα θέματα.
<P>
Σχετικά με τη μεταβίβαση προσωπικών δεδομένων θα πρέπει να θυμηθούμε ότι 3 000 άτομα έχασαν τη ζωή τους σε αυτές τις φριχτές επιθέσεις της 11ης Σεπτεμβρίου, και πολλοί από αυτούς προέρχονταν από την Ευρωπαϊκή Ένωση. Για το λόγο αυτό, δεν αποτελεί έκπληξη το ότι οι Αμερικανοί αντέδρασαν με τον τρόπο που αντέδρασαν. Πέραν αυτού, εκφράζω ανεπιφύλακτα ικανοποίηση για το αποτέλεσμα της διαπραγμάτευσης στην οποία συμμετείχαν οι Επίτροποι Bolkestein και de Palacio. Τα συμπεράσματα που εξήχθησαν από αυτές τις διαπραγματεύσεις είναι απολύτως θετικά, ιδίως, κατά τη γνώμη μου, ως προς το θέμα της συλλογής και αποθήκευσης στοιχείων. Ελπίζω αυτό να ικανοποιεί το Κοινοβούλιο.
<P>
Όσον αφορά τη ματαίωση και καθυστέρηση πτήσεων κατά την περίοδο των Χριστουγέννων και του Νέου Έτους, αυτές ήσαν σαφώς αποφάσεις που έπρεπε να ληφθούν σε επίπεδο εθνικών κυβερνήσεων. Κατά τη γνώμη μου, είναι επομένως αναγκαίο να επανεξετάσουμε την έκθεση Lisi, η οποία μόλις εγκρίθηκε από το Κοινοβούλιο όσον αφορά την απουσία αναφοράς σε θέματα που εμπίπτουν στην ανωτέρα βία. 
<SPEAKER ID="65" LANGUAGE="ES" NAME="De Palacio," AFFILIATION="Αντιπρόεδρος της Επιτροπής">
<P>
    Σας ευχαριστώ, κύριε Πρόεδρε. Θα ήθελα να ευχαριστήσω τους αξιότιμους βουλευτές για τις ομιλίες τους και, καταρχάς, θα ήθελα να ευχαριστήσω την κ. Maes για το έργο που επιτελεί ως εισηγήτρια σχετικά με την ασφάλεια των αεροσκαφών τρίτων χωρών.
<P>
Το επόμενο σημείο που τέθηκε σήμερα είναι η διαβίβαση των δεδομένων των επιβατών στις Ηνωμένες Πολιτείες. Θα ήθελα να διευκρινίσω κάτι που είπε η κ. Ainardi, και αυτό είναι ότι οι Ηνωμένες Πολιτείες δεν ζητούν τα ευαίσθητα προσωπικά δεδομένα στα οποία αναφέρθηκε η αξιότιμη βουλευτής. Δεν ζητούν δεδομένα που χαρακτηρίζονται ως ευαίσθητα σύμφωνα με την οδηγία προστασίας των δεδομένων στην Ευρώπη –υγεία, θρησκεία και τα λοιπά. Αυτό πρέπει να το γνωρίζει η αξιότιμος βουλευτής. Δεν είναι αυτά τα δεδομένα που πρόκειται να διαβιβάζονται.
<P>
Το επόμενο ζήτημα αφορά τη διαβίβαση των δεδομένων. Μπορώ να πω στους αξιότιμους βουλευτές ότι έχουμε φτάσει σε μια συμφωνία που η Επιτροπή θεωρεί ότι επιτρέπει την προστασία της ιδιωτικής ζωής των πολιτών μας, διότι, όπως ειπώθηκε νωρίτερα –νομίζω από τον κ. Poignant– υπάρχει κάποια ένταση μεταξύ της πτυχής “ασφάλεια” και της πτυχής “ιδιωτική ζωή”. Πρέπει να επιλύσουμε την ένταση μεταξύ αυτών των δυο πτυχών με ένα ενδεδειγμένο και ισορροπημένο τρόπο. Έχουμε επιτύχει μια συμφωνία –μεταξύ άλλων, χάρη σε αυτό το Κοινοβούλιο, ας το καταστήσουμε αυτό απολύτως σαφές– η οποία τελικά συμπεριλαμβάνει μια σειρά εγγυήσεων που απαιτούσε η Ευρωπαϊκή Ένωση –μείωση του αριθμού δεδομένων, του είδους δεδομένων, περιορισμό όσον αφορά τους σκοπούς για τους οποίους θα χρησιμοποιηθούν, περιορισμό του χρόνου για τον οποίο μπορούν να χρησιμοποιηθούν, δηλαδή, όλες τις πτυχές που γνωρίζουν πολύ καλά οι αξιότιμοι βουλευτές– πράγμα που σημαίνει ότι μπορούμε να πούμε πως, με αυτή τη συμφωνία, διασφαλίζονται τα θεμελιώδη δικαιώματα που προσφέρει η νομοθεσία μας στους πολίτες μας, επίσης όσον αφορά τον τρόπο χρήσης αυτών των πληροφοριών από τις Ηνωμένες Πολιτείες, ενώ ταυτόχρονα συμβάλλουμε και συνεργαζόμαστε για τη βελτίωση της ασφάλειας στον αεροπορικό τομέα και για την καταπολέμηση της διεθνούς τρομοκρατίας.
<SPEAKER ID="66" LANGUAGE="" NAME="Πρόεδρος." AFFILIATION="">
<SPEAKER ID="67" LANGUAGE="" NAME="Πρόεδρος." AFFILIATION="">
<P>
- A5-0388/2003 του κ. Pex, εξ ονόματος της Επιτροπής Περιφερειακής Πολιτικής, Μεταφορών και Τουρισμού, σχετικά με την πρόταση οδηγίας του Ευρωπαϊκού Κοινοβουλίου και του Συμβουλίου, που αφορά τη ρύπανση από πλοία και την εισαγωγή κυρώσεων, συμπεριλαμβανομένων ποινικών κυρώσεων, για αδικήματα ρύπανσης (COM(2003) 92 - C5-0076/2003 - 2003/0037(COD))·
<P>
- A5-0413/2003 του κ. Poignant, εξ ονόματος της Επιτροπής Περιφερειακής Πολιτικής, Μεταφορών και Τουρισμού, σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου για τη μετανηολόγηση φορτηγών και επιβατικών πλοίων στο εσωτερικό της Κοινότητας (COM(2003) 478 - C5-0366/2003 - 2003/0180(COD))· και
<P>
- A5-0373/2003 του κ. Di Lello Finuoli, εξ ονόματος της Επιτροπής Ελευθεριών και Δικαιωμάτων των Πολιτών, Δικαιοσύνης και Εσωτερικών Υποθέσεων, σχετικά με την πρότασης της απόφασης πλαισίου του Συμβουλίου για την ενίσχυση του ποινικού πλαισίου καταστολής της ρύπανσης από πλοία (COM(2003) 227 - C5-0244/2003 - 2003/0088(CNS)). 
<SPEAKER ID="68" LANGUAGE="ES" NAME="De Palacio," AFFILIATION="Αντιπρόεδρος της Επιτροπής.">
<P>
Η δέσμη μέτρων που πρόκειται να συζητήσουμε σήμερα αποτελεί την προτελευταία φάση και φυσικά συμπληρώνει το έργο που επιτελέστηκε τα τελευταία τέσσερα χρόνια. Θα ήθελα να υπενθυμίσω στους αξιότιμους βουλευτές ότι, τον Δεκέμβριο του 1999, αντιμετωπίσαμε το ατύχημα του , μια τραγωδία που όλοι γνωρίζετε· έπειτα είχαμε το ατύχημα του . Αυτά τα δύο ατυχήματα είχαν ως αποτέλεσμα να στραφούν οι πολίτες των διαφόρων ευρωπαϊκών χωρών προς την Ευρώπη και να απαιτήσουν απαντήσεις.
<P>
Τον Μάρτιο 2003, η Επιτροπή παρουσίασε πρόταση οδηγίας σχετικά με την ρύπανση που προέρχεται από τα πλοία και την εισαγωγή κυρώσεων, συμπεριλαμβανομένων των κυρώσεων ποινικού χαρακτήρα, για αδικήματα ρύπανσης. Με αυτή την πρόταση οδηγίας, η Επιτροπή επιδιώκει να επιτύχει βασικά τρεις στόχους: καταρχάς, να προσδιορίσει στο πλαίσιο του κοινοτικού δικαίου την έννοια της παράνομης απόρριψης ρυπογόνων ουσιών στη θάλασσα· η πρόταση επιδιώκει να ενσωματώσει στη νομοθεσία μας τις διατάξεις της διεθνούς σύμβασης για την πρόληψη της ρύπανσης από πλοία, δηλαδή τη Σύμβαση Marpol. Δεύτερον, να διασφαλίσει ότι οι υπεύθυνοι για τις παράνομες απορρίψεις –όχι μόνο οι πλοίαρχοι και οι πλοιοκτήτες, αλλά επίσης οι ναυλωτές και οι νηογνώμονες, που μπορεί να είναι σε ορισμένες περιπτώσεις υπεύθυνοι για αυτές τις πράξεις– θα μπορούν να διώκονται και να υπόκεινται σε κυρώσεις σε συγκεκριμένες περιπτώσεις. Και, τρίτον, να προσδιορίσει ακριβώς τις συνθήκες υπό τις οποίες μπορούν να απαιτηθούν ευθύνες από καθένα από τα εμπλεκόμενα μέρη· η Επιτροπή πιστεύει ότι μπορεί να θεμελιωθεί ποινική ευθύνη όταν οι απορρίψεις είναι εσκεμμένες, αλλά και σε περίπτωση ατυχήματος, αν η απόρριψη οφείλεται σε σοβαρή αμέλεια. Δηλαδή, πρόθεση και σοβαρή αμέλεια.
<P>
Πρέπει να ομολογήσω ότι οι εργασίες του Συμβουλίου μου προξενούν μεγάλη απογοήτευση. Οι εργασίες προχωρούν πολύ αργά και η καθυστέρηση σημαίνει ότι δεν μπορούμε να ανταποκριθούμε ούτε στις προσδοκίες των συμπολιτών μας ούτε στις απαιτήσεις των αρχηγών κρατών και κυβερνήσεων, οι οποίοι είχαν ζητήσει από το Κοινοβούλιο και το Συμβούλιο να εγκρίνουν αυτή την οδηγία πριν από το τέλος του 2003. Είμαι πεπεισμένη ότι για άλλη μία φορά, μπορώ να υπολογίζω στην υποστήριξη του Σώματος. Η θέση που θα υιοθετήσει το Κοινοβούλιο θα είναι ένας αποφασιστικός παράγοντας και θα συμβάλει στην επίτευξη προόδου.
<P>
Η συζήτηση στο Συμβούλιο έχει καταδείξει τη συναίνεση που υπάρχει σχετικά με την ανάγκη να ενισχυθεί το σύστημα μετανηολόγησης που ακολουθούν τα κράτη μέλη. Οι τροποποιήσεις που περιέχονται στο κείμενο των γενικών προσανατολισμών του Συμβουλίου της 5ης Δεκεμβρίου 2003 συμβάλλουν στον προσδιορισμό της εμβέλειας του κανονισμού και, συντονίζοντάς τον καλύτερα με τις διαδικασίες κράτησης και άρνησης εισόδου που προβλέπει η οδηγία σχετικά με τον έλεγχο από το κράτος λιμένα. Η Επιτροπή συμφωνεί απόλυτα με αυτές τις προτάσεις.
<SPEAKER ID="69" LANGUAGE="NL" NAME="Bremmer (PPE-DE )," AFFILIATION="αναπληρωτής εισηγητής">
<P>
   . – Κύριε Πρόεδρε, είναι εντυπωσιακή η σύμπτωση να εξετάζουμε σήμερα το απόγευμα τα θέματα της αεροπορικής ασφάλειας και της ασφάλειας στη θάλασσα. Μόλις σήμερα το απόγευμα, ο κ. Pex, ο κ. Doorn και η κ. Plooij-van Gorsel, μέλη και οι τρεις της ολλανδικής αντιπροσωπείας, επιβιβάστηκαν σε ένα μικρό αεροπλάνο, τα φρένα του οποίου χάλασαν, με αποτέλεσμα να εμβολίσει ένα υπόστεγο. Αυτός είναι και ο λόγος για το οποίον ο κ. Pex δεν μπόρεσε να βρίσκεται εδώ εγκαίρως και μου ζητήθηκε να παρουσιάσω την έκθεσή του ενώπιον του Σώματος. Ως εκ τούτου, όταν αναφέρομαι σε πρώτο πρόσωπο, μιλώ εξ ονόματος του κ. Pex, ο οποίος παρεμπιπτόντως είναι καλά στην υγεία του.
<P>
Μετά την καταστροφή του , οι αρχηγοί κυβερνήσεων ζήτησαν σε δύο περιπτώσεις, ήτοι στις 21 Μαρτίου και στις 13 Δεκεμβρίου του 2002, τη λήψη αυστηρών μέτρων πριν από το τέλος του 2003.
<P>
Η Επιτροπή υπέβαλε εγκαίρως μια αξιόλογη πρόταση, την οποία εγώ –ο κ. Pex– είχα τη δυνατότητα να διορθώσω με τη βοήθεια των συναδέλφων από την Επιτροπή Περιφερειακής Πολιτικής, Μεταφορών και Τουρισμού και των άλλων συμβουλευτικών επιτροπών εν είδει τροποποιήσεων. Θα ήθελα να ευχαριστήσω την Επιτροπή και τους συναδέλφους για την αγαστή συνεργασία.
<P>
Θα ήθελα να προβώ σε ορισμένες παρατηρήσεις σχετικά με την προαναφερθείσα πρόταση. Οι ευρωπαϊκοί κανόνες πρέπει να εφαρμόζονται για όλες τις παράνομες απορρίψεις σε πλωτές οδούς και στη θάλασσα, τόσο εντός όσο και εκτός των χωρικών υδάτων. Είναι σημαντικό να αντιμετωπίζουμε κριτικά όχι μόνο τα πληρώματα των πλοίων, αλλά και τους πλοιοκτήτες και τις αρχές ξηράς. Θα ήταν ευχής έργον, η θέσπιση μιας κοινής ευρωπαϊκής ακτοφυλακής, ούτως ώστε οι απορρίψεις να ανιχνεύονται αποτελεσματικότερα και να μπορούν οι αρχές να δράσουν ταχύτερα και καταλληλότερα. Και βέβαια, τόσο η εν λόγω ακτοφυλακή όσο και ο ήδη θεσπισθείς Ευρωπαϊκός Οργανισμός για την Ασφάλεια στη Ναυτιλία (EMSA) θα πρέπει να διαθέτουν επαρκή ισχύ για την ενίσχυση της ασφάλειας στη θάλασσα.
<P>
Δέκα τροπολογίες έχουν κατατεθεί σχετικά με το κείμενο της έκθεσής μου, η οποία εγκρίθηκε από την Επιτροπή Περιφερειακής Πολιτικής, Μεταφορών και Τουρισμού. Από τις δέκα αυτές τροπολογίες θα υιοθετούσα ευχαρίστως δύο τεχνικές τροπολογίες του κ. Sterckx, οι οποίες αποσκοπούν να διασαφηνίσουν το κείμενο. Όπως δήλωσα ήδη, η εισαγωγή ποινικών κυρώσεων συνιστά ένα καλό μέσο. Δυστυχώς, παρότι τις ζήτησε το ίδιο το Συμβούλιο, τώρα είναι έτοιμο να αποδεχθεί την πρόταση αυτή, κρίνοντας ότι το ποινικό δίκαιο εμπίπτει στο πεδίο του τρίτου πυλώνα.
<P>
Εξ ονόματος του κ. Pex, μπορώ να πω: “μίλησα”. 
<SPEAKER ID="70" LANGUAGE="" NAME="" AFFILIATION="Αντιπροέδρου">
<SPEAKER ID="71" LANGUAGE="FR" NAME="Poignant (PSE )," AFFILIATION="εισηγητής">
<P>
   . Κύριε Πρόεδρε, κυρία Επίτροπε, είναι αλήθεια ότι κατά τη διάρκεια της νομοθετικής μας περιόδου θα έχουν σημειωθεί σημαντικές πρόοδοι στον τομέα της ασφάλειας στη θάλασσα και θα ήθελα να συγχαρώ την Επιτροπή για το έργο της. Για μένα, το καθήκον ή, μάλλον, το δικαίωμα, να σας επικρίνω όταν πρέπει συνοδεύεται από το καθήκον να σας συγχαίρω όταν αρμόζει. Και, όσον αφορά την ασφάλεια στη θάλασσα, πιστεύω ότι η Επιτροπή έφερε σε αίσιο πέρας το έργο της, υπέρ του γενικού ευρωπαϊκού συμφέροντος. Αν και αυτή η έκθεση δεν είναι η σημαντικότερη όλων των εκθέσεων, θα πρέπει ωστόσο να τη δούμε σαν ένα από τα επιτεύγματα της τελευταίας τετραετίας. Τούτου λεχθέντος, το έργο δεν έχει ολοκληρωθεί και αρκεί να διαβάσουμε την έκθεση Sterckx για να δούμε πόσο αναγκαία είναι μια νέα νομοθετική περίοδος για την ολοκλήρωσή του.
<P>
Όπως και να έχει, το σημείο αφετηρίας είναι απλό: κάθε πλοίο φέρει τη σημαία κάποιας χώρας, αφού δεν υπάρχει ευρωπαϊκή σημαία. Έγινε μια προσπάθεια προς αυτή την κατεύθυνση πριν από δεκαπέντε χρόνια, αλλά δεν απέφερε κανένα αποτέλεσμα. Το πρώτο κείμενο για τη μετανηολόγηση δημοσιεύθηκε πριν από περισσότερα από δέκα χρόνια. Η πρόταση της Επιτροπής και η έκθεση του Κοινοβουλίου που τη συνοδεύει έχουν ως στόχο την προσαρμογή στη νέα κατάσταση, γιατί από τότε έχει κυλήσει πολύ νερό στο αυλάκι. Αυτή η έκθεση διαρθρώνεται, όπως και το κείμενο της Επιτροπής, γύρω από τρεις άξονες. Κατά πρώτον, περιλαμβάνει και τα επιβατικά πλοία. Τα πλοία αυτά δεν είχαν συμπεριληφθεί στην πρώτη οδηγία για τον λόγο που είχε αναφερθεί εκείνη την εποχή, ήτοι ότι οι κανόνες διέφεραν σημαντικά από κράτος σε κράτος. Γι’ αυτό, εκείνη την εποχή η επιτροπή μας και το Κοινοβούλιο δεν είχαν συμπεριλάβει στο κείμενο τα επιβατικά πλοία. Από τότε, όμως, έχουν ληφθεί πολλές σημαντικές αποφάσεις –αναφέρομαι ιδιαίτερα στη Σύμβαση SOLAS– έχουν επέλθει πολλές βελτιώσεις, οι κανόνες έχουν συγκλίνει σε πολλά σημεία και, έτσι, σήμερα φαίνεται φυσικό να συμπεριληφθούν στον κανονισμό και τα επιβατικά πλοία.
<P>
Αν είναι σημαντικό να ολοκληρωθούν οι μεταρρυθμίσεις αυτές, αυτό συμβαίνει και επειδή η Ευρώπη ετοιμάζεται να μεγαλώσει και να διευρυνθεί με δέκα νέα κράτη. Επιτρέψτε μου να σας υπενθυμίσω ότι πρόκειται πράγματι να υποδεχθούμε δέκα κράτη, αλλά κυρίως δύο νησιωτικά κράτη με πολύ σημαντικό στόλο, τη Μάλτα και την Κύπρο, και είναι καλύτερα να ολοκληρώσουμε αυτές τις ρυθμίσεις πριν από την 1η Μαΐου 2004. Γι’ αυτό, θα ήταν σκόπιμο να υιοθετηθεί το κείμενο με μία μόνο ανάγνωση στο Κοινοβούλιο, όπως κάναμε στο παρελθόν για τα πλοία μονού κύτους, ώστε να μην χαθεί χρόνος και ο στόχος να είναι η ασφάλεια στη ναυτιλία και όχι οι έριδες για καθαρά διαδικαστικά θέματα, προκειμένου να βρεθεί ο ευφυέστερος συμβιβασμός ή τουλάχιστον ο όσο το δυνατόν λιγότερο βλακώδης.
<P>
Το Συμβούλιο παρουσίασε αρκετές τροπολογίες και ο εισηγητής σας σάς προτείνει να τις δεχθείτε, αφού δεν αλλάζουν την ουσία του κειμένου. Ορισμένες αφορούν τεχνικές αλλαγές, για παράδειγμα τον προσδιορισμό των πλοίων για τα οποία δεν ισχύει ο κανονισμός και, συγκεκριμένα, των πολεμικών πλοίων. Μερικές τροπολογίες επιτρέπουν επίσης στα κράτη να εφαρμόζουν κανόνες διαφορετικούς από της Σύμβασης SOLAS, υπό τον όρο ότι δεν θα είναι λιγότερο απαιτητικοί, ενώ άλλες τροπολογίες επιβάλλουν σε κάθε κράτος να παρουσιάζει ετήσιες εκθέσεις και επιμένουν στην πρώτη από αυτές για να διευκολυνθεί η εφαρμογή του κανονισμού. Η σημαντικότερη απαίτηση προέρχεται από την Επιτροπή, η οποία επιμένει στο γεγονός ότι ένα πλοίο που κρατήθηκε σε λιμάνι πάνω από μία φορά μετά από επιθεώρηση κατά τη διάρκεια των τριών ετών που προηγούνται της αίτησης μετανηολόγησης, δεν θα μπορεί να επωφελείται απλοποιημένης διαδικασίας, αντίθετα από τα άλλα πλοία. Με λίγα λόγια, είναι μια προφύλαξη για τα πλοία που έχουν αποκαλύψει επανειλημμένες αδυναμίες κατά τη διενέργεια των ελέγχων.
<SPEAKER ID="72" LANGUAGE="IT" NAME="Di Lello Finuoli (GUE/NGL )," AFFILIATION="εισηγητής">
<P>
    Κύριε Πρόεδρε, κυρία Επίτροπε –είναι μια ευτυχής συγκυρία που είσαστε και οι δύο Ισπανοί σε αυτό το σημαντικό σημείο της συζήτησης– όπως αναφέρθηκε, το τον Δεκέμβριο του 1999 και το τον Νοέμβριο του 2002 ήταν δύο καταστροφές μετά από τις οποίες ακολούθησαν πολλά λόγια και ελάχιστα έργα, όχι ασφαλώς εκ μέρους της Επιτροπής, η οποία –όπως ειπώθηκε– έπραξε πολλά. Αυτό για το οποίο εμείς λυπόμαστε είναι ότι δεν υπάρχει ακόμα μια γενική νομοθεσία για την προστασία του περιβάλλοντος μέσω ποινικού δικαίου, και μάλιστα η αντιπαράθεση μεταξύ Συμβουλίου και Επιτροπής έπνιξε τις ελπίδες, τουλάχιστον αυτές που τρέφαμε εμείς οι οικολόγοι, με τη γνωστή προσφυγή που ακολούθησε στο Ευρωπαϊκό Δικαστήριο.
<P>
Από την άλλη μεριά, όσον αφορά τη ρύπανση των θαλασσών, αναφέρθηκε ήδη και δεν είναι ανάγκη να το επαναλάβουμε ότι η ουσία της πρότασης οδηγίας είναι εξαιρετική, όπως εξαιρετικό ήταν και το έργο του συναδέλφου Pex που τη βελτίωσε σημαντικά. Πιστεύω, ωστόσο, ότι η οδηγία αυτή θα έχει κάποιο αποτέλεσμα μόνον εάν υπάρξει η πολιτική βούληση για την εφαρμογή της, καθώς η πρόσφατη ιστορία μάς διδάσκει ότι οι οδηγίες της Ευρωπαϊκής Ένωσης καταστρατηγούνται σχεδόν πάντα από τα κράτη μέλη.
<SPEAKER ID="73" LANGUAGE="FR" NAME="Grossetête (PPE-DE )," AFFILIATION="συντάκτρια γνωμοδότησης της Επιτροπής Περιβάλλοντος, Δημόσιας Υγείας και Πολιτικής των Καταναλωτών">
<SPEAKER ID="74" LANGUAGE="IT" NAME="Cocilovo (PPE-DE )." AFFILIATION="">
<P>
Εγώ προσωπικά, παρακολούθησα, ως σκιώδης εισηγητής, μία εκ των εκθέσεων που αποτελούν αυτό το πακέτο –την έκθεση του κ. Poignant σχετικά με τη μετανηολόγηση φορτηγών και επιβατικών πλοίων στο εσωτερικό της Κοινότητας– και δεν μπορώ να μην υπογραμμίσω την ποιότητα και τη χρησιμότητα τόσο της πρότασης της Επιτροπής όσο και της αντίδρασης του Κοινοβουλίου όπως διαμορφώθηκε στην έκθεση του κ. Poignant, την οποία στηρίζουμε ανεπιφύλακτα, συμμεριζόμενοι επίσης τις συστάσεις και τις κατευθυντήριες γραμμές που επιβεβαιώθηκαν και απόψε, σχετικά με την πιθανή αποδοχή των συστάσεων του Συμβουλίου, αλλά προπαντός της Επιτροπής, για ένα ζήτημα που θεωρώ πολύ σημαντικό.
<SPEAKER ID="75" LANGUAGE="DE" NAME="Piecyk (PSE )." AFFILIATION="">
<P>
Πιστεύω ότι πρόκειται για μια καλή πρόταση. Θα ήθελα επίσης να συγχαρώ τον κ. Pex για την καλή του έκθεση – δυστυχώς όμως απουσιάζει. Πρέπει οπωσδήποτε να επιληφθούμε του θέματος. Μόνο το 2001, πραγματοποιήθηκαν περί τις χίλιες παράνομες απορρίψεις στη Βόρεια Θάλασσα και τη Βαλτική· η πρακτική αυτή πρέπει να πάψει να θεωρείται επιπόλαιο παράπτωμα και να αντιμετωπίζεται ως τέτοιο. Δεν πρόκειται για παράνομη στάθμευση ούτε για υπέρβαση του ορίου ταχύτητας. Πρέπει επιτέλους να συνιστά ποινικό αδίκημα και να διώκεται βάσει του ποινικού δικαίου. Τούτο σημαίνει αυστηρές και βαριές κυρώσεις· για παράδειγμα πρόστιμα, φυλάκιση και κατάσχεση των πλοίων – όπως ζήτησε η επιτροπή.
<SPEAKER ID="76" LANGUAGE="NL" NAME="Sterckx (ELDR )." AFFILIATION="Tricolor">
<P>
   – Κύριε Πρόεδρε, κυρία Επίτροπε, κυρίες και κύριοι, θα ήθελα να ευχηθώ στον κ. Pex και στους άλλους εισηγητές καλή επιτυχία στο έργο τους. Στην Ολλανδία έχουμε μια παροιμία, το νόημα της οποίας είναι ότι πολλοί μικροί σχηματίζουν έναν μεγάλο. Αντίστοιχα, πολλά μικρά περιστατικά ρύπανσης καθίστανται εν καιρώ εξίσου σημαντικά με μια μεγάλη καταστροφή. Θα έλεγα μάλιστα ότι ήρθε η ώρα να προσθέσουμε στην από πολλού θεσπισμένη αρχή “ο ρυπαίνων πληρώνει” μια νέα: “ο ρυπαίνων τιμωρείται”, την οποία θεωρώ απόλυτα δικαιολογημένη.
<P>
Ο κ. Piecyk επεσήμανε μόλις προ ολίγου ότι υπάρχουν ήδη αρκετές οδηγίες, όπως η οδηγία για τις λιμενικές εγκαταστάσεις παραλαβής αποβλήτων, την οποία η χώρα μου εξακολουθεί να μην έχει ενσωματώσει στην εθνική νομοθεσία. Θεωρώ ότι πρόκειται για μια επονείδιστη κατάσταση η οποία πρέπει να διορθωθεί άμεσα, καθότι έχει ήδη παρέλθει ένα έτος. Επιπλέον, πρέπει να επιδιώξουμε να αξιολογήσουμε τον τρόπο που χρησιμοποιείται η οδηγία, να εξετάσουμε πώς αντιδρούν τα πλοία σε σχέση με αυτήν και εάν –και με ποιον τρόπο– θα πρέπει να τροποποιήσουμε κάποια σημεία της, ούτως ώστε να καταστεί λειτουργική.
<P>
Στους ναυτιλιακούς κύκλους επικρατεί ανησυχία για την αντιμετώπιση που είχε σε ορισμένες περιπτώσεις το πλήρωμα των πλοίων. Προσωπικά, πιστεύω ότι όσα συμβαίνουν στην περίπτωση του καπετάνιου του είναι μάλλον άσχημα, και ελπίζω ότι σύντομα θα μπορέσουμε να έχουμε νέα συνομιλία μαζί του. Διάβασα ότι μια ναυτική τραγωδία συνέβη τώρα στο Karaj και ότι το πλήρωμα θεωρείται ποινικώς υπεύθυνο. Πρέπει να είμαστε προσεκτικοί επί του προκειμένου.
<SPEAKER ID="77" LANGUAGE="PT" NAME="Figueiredo (GUE/NGL )." AFFILIATION="Prestige">
<P>
    Κύριε Πρόεδρε, η τραγωδία του , τον Νοέμβριο του 2002, είχε απίστευτες συνέπειες, οι οποίες εξακολουθούν να είναι αισθητές στη Βόρεια Πορτογαλία. Γνωρίζουμε, ωστόσο, ότι η θαλάσσια ρύπανση από την απόρριψη πετρελαίου ή άλλων βλαβερών ουσιών συνεχίζεται, ακόμη και όταν δεν συμβαίνουν ατυχήματα. Οι παράνομες απορρίψεις ή οι καθαρισμοί δεξαμενών θα πρέπει να τιμωρούνται, είτε πραγματοποιούνται στην ανοικτή θάλασσα είναι κοντά στην ακτή. Γνωρίζουμε επίσης ότι η καταπολέμηση των απορρίψεων δεν αξιώνει μόνο την αύξηση της νομοθεσίας, αλλά και –πρωτίστως– την αποτελεσματικότερη εφαρμογή της. Με τον τρόπο αυτό, τα κράτη μέλη θα διαθέτουν τους απαραίτητους πόρους και τον δέοντα εξοπλισμό, προκειμένου να διασφαλίσουν τη συμμόρφωση με τους ισχύοντες κανόνες. Πρέπει να καταργηθούν οι σημαίες ευκαιρίας· να τηρούνται αρχεία για την ιστορία του πλοίου, τις κινήσεις και το φορτίο του· να καθοριστούν θαλάσσιες ζώνες μακρύτερα από τις ακτογραμμές· να πραγματοποιούνται επαρκείς έλεγχοι στα πλοία που βρίσκονται στους λιμένες· να βελτιωθούν οι συνθήκες ασφάλειας κατά την εργασία και επάνω στο πλοίο.
<P>
Γνωρίζουμε ότι πολλά από τα πλοία που διαπλέουν τα ύδατα της ΕΕ αψηφούν τη σύμβαση MARPOL σε καθημερινή βάση, δεδομένου ότι πρωταρχικός στόχος ορισμένων πλοιοκτητών και εταιρειών πετρελαιοειδών είναι η απόκτηση του μέγιστου κέρδους με το ελάχιστο κόστος. Ωστόσο, η καταπολέμηση της ρύπανσης από τις απορρίψεις πλοίων δεν απαιτεί μόνο την έγκριση αποτελεσματικών μέτρων σε επίπεδο ΕΕ και τη μεγαλύτερη συνεργασία μεταξύ των κρατών μελών, αλλά και την αποτελεσματικότερη εφαρμογή των μέτρων αυτών σε παγκόσμιο επίπεδο.
<SPEAKER ID="78" LANGUAGE="NL" NAME="Dhaene (Verts/ALE )." AFFILIATION="Prestige">
<P>
Προς τούτο είναι τόσο σημαντική η συγκεκριμένη έκθεση. Η Ευρώπη πρέπει να δράσει. Η Ομάδα των Πρασίνων/Ευρωπαϊκής Ελεύθερης Συμμαχίας στηρίζει την υπό εξέταση έκθεση Pex, καθώς βελτιώνει σημαντικά το σχέδιο οδηγίας, γεγονός που υποδεικνύει ότι τώρα επιτέλους η Ευρώπη προωθεί την επιβολή κυρώσεων για αδικήματα που προκαλούνται στο θαλάσσιο περιβάλλον, συμπεριλαμβανομένων εκείνων που διαπράττονται εκτός χωρικών υδάτων. Συνεπώς, απορρίπτουμε τα επιχειρήματα του Συμβουλίου, σύμφωνα με τα οποία το συγκεκριμένο θέμα εμπίπτει στο πεδίο του τρίτου πυλώνα. Πώς θα αντιδράσει η Επιτροπή σε αυτό; Πώς θα αντιδράσει η Επιτροπή, εάν το Συμβούλιο αρνηθεί επισήμως να εγκρίνει την εισαγωγή ποινικών κυρώσεων; Το ατύχημα με το μάς προκάλεσε τέτοια αισθήματα, επειδή στο πλαίσιο του θέματος της περιβαλλοντικής ζημίας επιθυμούμε να αντιμετωπίσουμε επίσης τις λιμενικές αρχές, όταν αρνούνται σε πλοίο που βρίσκεται σε κίνδυνο να εισέλθει στο λιμάνι ή σε ασφαλές σημείο. Μια ευρωπαϊκή ακτοφυλακή είναι απαραίτητη, προκειμένου οι διώξεις να καταστούν πραγματικά εφικτές. Εμείς λέμε “ναι” σε όλα.
<P>
Αύριο, θα ψηφίσουμε για την πρόταση που υπέβαλε η Ομάδα μου αναφορικά με τη σύνδεση της οδηγίας Pex με την οδηγία Bouwman σχετικά με τις λιμενικές εγκαταστάσεις. Με τον τρόπο αυτό, ενισχύεται η δυνατότητα εντοπισμού του ρυπαίνοντος. Επιπλέον, θα θέλαμε να ζητήσουμε τη στήριξή σας για άλλες τροπολογίες, όπως η συμμετοχή του Ευρωπαϊκού Οργανισμού για την Ασφάλεια στη Ναυτιλία στην εφαρμογή της παρούσας οδηγίας. 
<SPEAKER ID="79" LANGUAGE="EN" NAME="Andrews (UEN )." AFFILIATION="Prestige">
<P>
Τέλος, θα ήθελα να επιστήσω την προσοχή των συναδέλφων στην πρωτοβουλία ορισμένων κρατών μελών κατά μήκος των βόρειο-δυτικών ακτών του Ατλαντικού να καθορίσουν ιδιαίτερα ευαίσθητες θαλάσσιες περιοχές. Ελπίζω ότι αυτή η πρωτοβουλία, που κατέθεσαν η Ιρλανδία, η Γαλλία, η Πορτογαλία, η Ισπανία, το Ηνωμένο Βασίλειο και το Βέλγιο στο πλαίσιο του Διεθνούς Ναυτιλιακού Οργανισμού του ΟΗΕ, θα έχει την πλήρη υποστήριξη όλων των σημερινών και μελλοντικών κρατών μελών. Αυτή η πρωτοβουλία θα επιτρέψει την επίτευξη προόδου στο θέμα εντός του 2004.
<SPEAKER ID="80" LANGUAGE="NL" NAME="Van Dam (EDD )." AFFILIATION="Prestige">
<P>
   – Κύριε Πρόεδρε, κυρία Επίτροπε, η ασφάλεια παραμένει ένα σημαντικό θέμα τόσο για τη ναυτιλία όσο και για τη ναυσιπλοΐα. Η τραγωδία του εξακολουθεί να το καταδεικνύει ακόμη και σήμερα. Πρόσφατα συνήφθη συμφωνία στο πλαίσιο του ΔΝΟ σχετικά με το εύρος συμπληρωματικού κονδυλίου για ζημίες από πετρελαϊκή ρύπανση. Επίσης, σχολιάστηκε η πιθανότητα συνεισφοράς κάποιων φορέων στο κονδύλι. Θεωρώ ότι οι προτάσεις που εκφράστηκαν στις εκθέσεις των κ.κ. Pex και Di Lello Finuoli αποτελούν πολύτιμο συμπλήρωμα του υφιστάμενου κανονισμού. Σε περίπτωση μη συμμόρφωσης, οι ευθύνες καθορίζονται σαφώς και επιβάλλονται οι αδιαμφισβήτητες κυρώσεις. Μάλιστα, με χαροποιεί ιδιαίτερα το γεγονός ότι στις κυρώσεις περιλαμβάνονται και οι ποινικές.
<P>
Λιγότερο με χαροποιεί το αίτημα για τη δημιουργία μιας ευρωπαϊκής ακτοφυλακής, επειδή θεωρώ ότι αφορά μάλλον ένα επιπλέον στρώμα υφιστάμενων δραστηριοτήτων παρά ένα χρήσιμο συμπλήρωμα των καθηκόντων που ήδη επιτελούν οι ακτοφυλακές των μεμονωμένων κρατών μελών. Το ίδιο ισχύει και για το αίτημα που περιλαμβάνει η έκθεση Poignant: δηλαδή τα πλοία με ευρωπαϊκές σημαίες να φέρουν εμφανές, ευδιάκριτο σήμα της ΕΕ. Όσο δεν διαθέτουμε ένα κοινό ευρωπαϊκό νηολόγιο πλοίων, θεωρώ ότι το σήμα αυτό δεν είναι χρήσιμο. Αντίθετα, θα καθυστερήσει τη συζήτηση της πρότασης αυτής με το Συμβούλιο.
<SPEAKER ID="81" LANGUAGE="FR" NAME="Souchet (NI )." AFFILIATION="Erika">
<P>
Από την άλλη πλευρά, διατηρούμε ισχυρές επιφυλάξεις σχετικά με τη μέθοδο που χρησιμοποιήθηκε. Κατά πρώτον, είναι πάντοτε επικίνδυνο να θεσπίζονται κανόνες, εκ των οποίων ορισμένοι δεν είναι σύμφωνοι με τη σύμβαση MARPOL και συνεπάγονται βαριές οικονομικές επιπτώσεις, μόνο για τα πλοία που φέρουν σημαία των κρατών μελών της Ευρωπαϊκής Ένωσης, ενώ αυτά είναι τα λιγότερο πιθανά να προκαλέσουν ρύπανση. Το να προτείνεται έτσι η κατάσχεση πλοίου που φέρει ευρωπαϊκή σημαία χωρίς να είναι δυνατή η κατάσχεση πλοίου τρίτης χώρας, είναι σαν να πυροβολούμε το πόδι μας.
<P>
Αν κάναμε κάτι τέτοιο, οι στόλοι μας, οι οποίοι πληρούν τα πρότυπα περισσότερο από όλους, θα είχαν δυσμενή μεταχείριση από εμάς τους ίδιους. Σας βεβαιώ, δεν έχουν καμιά τέτοια ανάγκη. Αυτός είναι ο λόγος για τον οποίο οφείλουμε πάντοτε να δίνουμε προτεραιότητα στο διεθνές επίπεδο έναντι του ευρωπαϊκού σε θέματα ασφάλειας στη θάλασσα. Όσα εκ των 15 κρατών μελών το επιθυμούν οφείλουν, λοιπόν, να είναι οι ένθερμοι και ακάματοι υποστηρικτές απαιτήσεων υψηλού επιπέδου, αλλά εφαρμοζόμενων σε όλα τα μέλη του ΔΝΟ.
<SPEAKER ID="82" LANGUAGE="FR" NAME="Roure (PSE )." AFFILIATION="Erika">
<P>
Σήμερα, ας είμαστε σαφείς. Στον τομέα αυτό, τα κράτη δεν ανταποκρίνονται πάντοτε στο ύψος των καθηκόντων και των ευθυνών τους. Βέβαια, η Ευρωπαϊκή Ένωση έχει ήδη ενισχύσει σημαντικά τη νομοθεσία σχετικά με την ασφάλεια στη θάλασσα, αλλά τα περισσότερα κράτη μέλη έχουν εφαρμόσει πολύ λίγο την πρώτη οδηγία του 1995 σχετικά με τον έλεγχο των πλοίων που χρησιμοποιούν λιμάνια της Κοινότητας. Στη συνέχεια, την επομένη της καταστροφής του , τον Δεκέμβριο του 1999, η Ευρωπαϊκή Ένωση υιοθέτησε πέντε σημαντικά κείμενα για την ασφάλεια στη θάλασσα. Τα δύο νομοθετικά πακέτα υιοθετήθηκαν σε εξαιρετικά σύντομες προθεσμίες, αλλά, στις 19 Νοεμβρίου 2002, ημέρα του ναυαγίου του , μόνο ένα κράτος μέλος –η Δανία– είχε μεταφέρει ένα από αυτά τα πέντε κείμενα στο εσωτερικό δίκαιό του.
<P>
Κατά το Ευρωπαϊκό Συμβούλιο της Κοπεγχάγης, τον Δεκέμβριο του 2002, η Ευρωπαϊκή Ένωση εξέφρασε τη βούλησή της να υιοθετήσει όλα τα απαραίτητα μέτρα για να αποφευχθεί η επανάληψη μιας τέτοιας καταστροφής. Η απόφαση-πλαίσιο την οποία θα εγκρίνουμε αύριο είναι συμπληρωματική της οδηγίας του 2003 σχετικά με τη ρύπανση από πλοία, η οποία αποτελούσε ένα πρώτο σημαντικό βήμα. Η προσωρινή επιτροπή του Ευρωπαϊκού Κοινοβουλίου σχετικά με το ναυάγιο του συστάθηκε τελικά τον περασμένο Δεκέμβριο, μετά από δέκα μήνες κωλυσιεργίας. Αυτή η επιτροπή θα πρέπει να αξιολογήσει τις ευθύνες των ναυτιλιακών αρχών και των κυβερνήσεων των κρατών μελών στη διαχείριση των ναυτικών καταστροφών.
<SPEAKER ID="83" LANGUAGE="FI" NAME="Pohjamo (ELDR )." AFFILIATION="">
<P>
    Κύριε Πρόεδρε, κυρία Επίτροπε, η έκθεση του κ. Sterckx υπερασπίζεται σοβαρά το θαλάσσιο περιβάλλον. Δρώντας αποτελεσματικά προστατεύουμε τα ύδατα κολύμβησης, διασφαλίζουμε την καθαρότητα των ιχθύων που καταναλώνουμε και βελτιώνουμε την οικολογία των θαλασσών, ιδιαίτερα στις κλειστές θαλάσσιες περιοχές. Η διαρροή πετρελαίου από τα πλοία συνιστά μια πολύ επικίνδυνη διαδικασία από πολλές απόψεις, και προς τούτο θα πρέπει να επιδείξουμε αυστηρότητα στα αδικήματα ρύπανσης και να καταστήσουμε υπόλογους τους εμπλεκόμενους φορείς.
<P>
Η Επιτροπή κατέληξε σε ένα εξαιρετικό συμπέρασμα, το οποίο καθίσταται ακόμη ακριβέστερο με τις τροπολογίες του κ. Sterckx. Εντούτοις, υπάρχει ένα θέμα το οποίο δεν μπορώ να υποστηρίξω ως έχει: η πρόταση για τη θέσπιση μιας κοινής ακτοφυλακής είναι κάπως υπερβολική. Επειδή η ακτοφυλακή αναλαμβάνει επίσης πολλά άλλα καθήκοντα, ένα τέτοιο θέμα οφείλει να εξεταστεί σε ευρύτερο πλαίσιο.
<P>
Με την έκθεσή του ο κ. Poignant πραγματοποίησε μια πολύ καλή εργασία. Ωστόσο, υπάρχει και εκεί μια μικρή λεπτομέρεια η οποία θα πρέπει να εξεταστεί: στηρίζω και εγώ την άποψη να φέρουν τα πλοία το σήμα της Ευρώπης. Αντίθετα, η τροπολογία σχετικά με την τοποθέτηση του σήματος της Ευρώπης μαζί με την εθνική σημαία δημιουργεί πρόβλημα, όπως διατύπωσε και ο ίδιος ο εισηγητής, καθώς μια τέτοια αξίωση θα προϋπέθετε συζήτηση των κρατών μελών για τη νομοθεσία που διέπει τις σημαίες. Εάν απορριφθεί η συγκεκριμένη τροπολογία, θα μπορέσουμε να καταλήξουμε γρήγορα σε απόφαση επί του θέματος. 
<SPEAKER ID="84" LANGUAGE="" NAME="Κόρακας (GUE/NGL )." AFFILIATION="(Ο ομιλητής διακόπτεται από τον Πρόεδρο)">
<P>
Η σύσταση της αιτιολογικής έκθεσης του σχετικού κανονισμού προς τα κράτη μέλη να εξετάσουν εκ νέου τη δημιουργία ενός ευρωπαϊκού νηολογίου πλοίων αποτελεί στρατηγικής σημασίας επιλογή του κεφαλαίου για την αύξηση της κερδοφορίας του. Η πρόταση αυτή είχε υποβληθεί από την Επιτροπή ήδη από το 1989. Η υλοποίησή της σήμερα, εκτός από νέα κέρδη για τους εφοπλιστές, συνεπάγεται υποβάθμιση των κανόνων ασφάλειας στις θαλάσσιες μεταφορές, με νέους κινδύνους για την ανθρώπινη ζωή και το περιβάλλον. Δημιουργούνται έτσι συνθήκες νέων ναυτικών εγκλημάτων, όπως του Erika, του Prestige και άλλων.
<P>
Καλούμε με την ευκαιρία αυτή το Ευρωπαϊκό Κοινοβούλιο να παρέμβει για να αναγκασθούν το P[amp]I Club και οι πλοιοκτήτριες εταιρίες των πλοίων Prestige και Tasman Spirit να πληρώσουν τις χρηματικές ποινές για τα ναυάγια των δύο πλοίων, ώστε να αφεθούν ελεύθερα τα πληρώματά τους, που κρατούνται ως εξιλαστήρια θύματα όμηροι στην Ισπανία και το Πακιστάν αντίστοιχα.
<SPEAKER ID="85" LANGUAGE="ES" NAME="Ortuondo Larrea (Verts/ALE )." AFFILIATION="Prestige">
<P>
    Κύριε Πρόεδρε, κυρία Επίτροπε, όπως πολύ σωστά επισημαίνει ο κ. Poignant στην έκθεσή του, ήδη το 1989 η Επιτροπή παρουσίασε την πρότασή της για ένα ευρωπαϊκό νηολόγιο, γνωστό ως “EUROS”, ενώ το Ευρωπαϊκό Κοινοβούλιο ενέκρινε πρόσφατα την έκθεση Sterckx με αφορμή το ατύχημα του , η οποία ζητά να εξεταστεί εκ νέου αυτή η δυνατότητα.
<SPEAKER ID="86" LANGUAGE="DA" NAME="Andersen (EDD )." AFFILIATION="">
<SPEAKER ID="87" LANGUAGE="" NAME="Χατζηδάκης (PPE-DE )." AFFILIATION="">
<P>
Υπάρχει η σύμβαση MARPOL, η εφαρμογή της στα κράτη μέλη είναι διαφορετική όσον αφορά τις κυρώσεις που επιβάλλονται, και γι’ αυτόν τον λόγο η πρωτοβουλία της Ευρωπαϊκής Επιτροπής είναι χρήσιμη, έτσι ώστε να υπάρχει ενιαία αντιμετώπιση του ζητήματος από πλευράς κυρώσεων. Επίσης, υπάρχει ήδη μια οδηγία επί του θέματος, η οδηγία 2059 για τις εγκαταστάσεις παραλαβής αποβλήτων των πλοίων, η οποία όμως δεν εφαρμόζεται πλήρως από τα κράτη μέλη. Αυτή η οδηγία πρέπει να εφαρμοσθεί. Δεν είναι βέβαια δικαιολογία για τα πλοία εκείνα τα οποία πετάνε πετρέλαιο στη θάλασσα, αλλά από την άλλη μεριά και τα κράτη μέλη δεν πρέπει να υπεραμύνονται μόνο στα λόγια της προστασίας του περιβάλλοντος, αλλά να εφαρμόζουν και στην πράξη τις διατάξεις που τα ίδια ψήφισαν όσον αφορά το συγκεκριμένο ζήτημα.
<P>
Επομένως, εδώ κάνουμε ένα θετικό βήμα, και εκείνο το οποίο θέλω να υπογραμμίσω με λύπη είναι ότι το Συμβούλιο, ενώ είχε ζητήσει από την Ευρωπαϊκή Επιτροπή να φέρει αυτή τη ρύθμιση για τις κυρώσεις σε περιπτώσεις παράνομης απόρριψης αποβλήτων από πλοία, τώρα δεν φαίνεται διατεθειμένο να προχωρήσει γρήγορα, δεν φαίνεται διατεθειμένο να αποδεχθεί τις προτάσεις της Επιτροπής και του Κοινοβουλίου και φαίνεται να καθυστερεί την όλη διαδικασία. Αυτό από τη δική μας πλευρά, του Ευρωπαϊκού Λαϊκού Κόμματος, θέλω να το υπογραμμίσω και να σημειώσω την αρνητική στάση του Συμβουλίου, δηλώνοντας ότι εμείς θα παλέψουμε μέχρι τέλους, έτσι ώστε η έκθεση Pex να γίνει πραγματικότητα. 
<SPEAKER ID="88" LANGUAGE="ES" NAME="Miguélez Ramos (PSE )." AFFILIATION="Prestige">
<P>
Φοβάμαι επίσης ότι το μέλλον μπορεί να μας κάνει να ξεχάσουμε το παρόν και αυτή είναι μια καταστροφή που δεν έχει τελειώσει ακόμη, όπως αποδεικνύει η νέα πετρελαιοκηλίδα που φτάνει αυτή τη στιγμή στις γαλλικές ακτές ή οι 14 000 τόνοι πετρελαίου που υπάρχουν ακόμη στο ναυάγιο περιμένοντας μια λύση. Επομένως λέω ότι η ανησυχία για το μέλλον δεν πρέπει να κάνει εμάς τους νομοθέτες να ξεχάσουμε το παρόν.
<SPEAKER ID="89" LANGUAGE="FR" NAME="Laguiller (GUE/NGL )." AFFILIATION="Prestige">
<P>
    Είναι σκανδαλώδες το γεγονός ότι χρειάστηκε να περιμένουμε το ναυάγιο του για να υιοθετηθούν κάπως περιοριστικές οδηγίες προκειμένου να εφαρμοστούν επιτέλους κανόνες που έχουν θεσπιστεί πριν από τριάντα χρόνια. Όπως είναι επίσης σκανδαλώδες το γεγονός ότι τα θύματα των προηγούμενων ναυαγίων, όπως του Erika για παράδειγμα, δεν αποζημιώνονται πάντοτε δίκαια και η εταιρεία πετρελαίων , υπεύθυνη του ναυαγίου, έχει τον κυνισμό να απαιτεί αποζημίωση για τα έξοδα απάντλησης.
<SPEAKER ID="90" LANGUAGE="FR" NAME="Bernié (EDD )." AFFILIATION="Erika I">
<P>
Κατά τη γνώμη μας, θα πρέπει να θεσπιστεί ένα σύστημα ποινικών κυρώσεων με επιβολή υψηλών προστίμων, κατάθεσης εγγυήσεων και ακινητοποιήσεων πλοίων. Στη Γαλλία, το λιμεναρχείο της Βρέστης έδωσε το παράδειγμα επιβάλλοντας πρόσφατα πρόστιμα 250 000 ευρώ. Θα πρέπει επίσης, σε περίπτωση υποτροπής, να απαγορεύονται οριστικά από τα λιμάνια της Ένωσης τα πλοία που διαπράττουν παράβαση· να ενισχυθούν οι κοινές ανακριτικές ομάδες των κρατών μελών, όπως επιτρέπει η απόφαση-πλαίσιο της 13ης Ιουνίου 2002, και να χρησιμοποιούνται πλήρως οι ποινικές ανακρίσεις στο κράτος του λιμένα με σκοπό να διενεργούνται επιθεωρήσεις επί του πλοίου, να εξετάζονται μάρτυρες και να λαμβάνονται δείγματα· να ενισχυθεί επίσης η συνεργασία του λιμενικού σώματος στον εντοπισμό των αδικημάτων ρύπανσης και στην αναγνώριση των δραστών τους· να δημιουργηθεί, στο μέλλον, ένα σώμα ευρωπαϊκής ακτοφυλακής· να παροτρυνθούν τα κράτη μέλη να μεταφέρουν στη νομοθεσία τους τις ευρωπαϊκές οδηγίες που αφορούν την ασφάλεια στη θάλασσα και να τους επιβληθούν κυρώσεις σε περίπτωση που καθυστερούν να το πράξουν.
<P>
Επί του παρόντος, οκτώ κράτη μέλη, εκ των οποίων ορισμένα σπεύδουν να δώσουν μαθήματα οικολογίας, δεν τηρούν την κοινοτική νομοθεσία σχετικά με τους νηογνώμονες και τον έλεγχο από το κράτος του λιμένα. Μην ξεχνάμε ότι, αν το πακέτο είχε τηρηθεί, η καταστροφή του θα μπορούσε να είχε αποφευχθεί. Με το σχέδιο “Αυτοκινητόδρομος της Θάλασσας”, η θάλασσα φαίνεται περισσότερο από ποτέ σαν μια εναλλακτική λύση έναντι των οδικών μεταφορών. Για παράδειγμα, κάθε χρόνο, 350 000 φορτηγά επιβιβάζονται στο Montoire για να μεταβούν στην Ισπανία. Επιβάλλεται η αυστηρή εφαρμογή ενός αυστηρού ναυτικού κανονιστικού πλαισίου, το οποίο όμως θα πρέπει να ισχύει για όλους και όχι μόνο για τα ευρωπαϊκά πλοία. 
<SPEAKER ID="91" LANGUAGE="IT" NAME="Lisi (PPE-DE )." AFFILIATION="">
<P>
Αυτός είναι ο λόγος που ωθεί τόσο εμένα όσο και την Ομάδα μου να στηρίξουμε απόλυτα ιδίως την έκθεση του συναδέλφου Pex, και θα ήθελα να επισημάνω την τροπολογία του σχετικά με το αίτημα για την άμεση δημιουργία μιας ευρωπαϊκής ακτοφυλακής, η οποία αμφισβητήθηκε εν μέρει κατά τη συζήτηση, αλλά τη χρησιμότητα της οποίας πιστεύω πως πρέπει να αναγνωρίσουμε όλοι. Δεν μπορούμε να ζητάμε περισσότερους ελέγχους και δεν μπορούμε να απαιτούμε την εφαρμογή κυρώσεων, εάν δεν διαθέτουμε τα μέσα για την υλοποίησή τους. Θα αποτελούσε μεγάλο βήμα προόδου και για μια ολόκληρη σειρά άλλων προβλημάτων που αντιμετωπίζουμε στην Ευρωπαϊκή Ένωση, σημαντική θέση μεταξύ των οποίων καταλαμβάνει και το πρόβλημα της λαθρομετανάστευσης.
<SPEAKER ID="92" LANGUAGE="" NAME="" AFFILIATION="Αντιπροέδρου">
<SPEAKER ID="93" LANGUAGE="EN" NAME="Evans, Robert J.E. (PSE )." AFFILIATION="Prestige.">
<P>
Στη συνέχεια, θα πρέπει να θέσουμε το ερώτημα ποιον πράγματι προσπαθούμε να καταστήσουμε υπεύθυνο. Ο κ.Andrews αναφέρθηκε προηγουμένως σε “σαπιοκάραβα”: τα πλοία μεγάλης ηλικίας που πλέουν στις θάλασσές μας και τα οποία αποτελούν απειλή για τις ακτές μας, την ασφάλεια των θαλασσών και τη θαλάσσια πανίδα και χλωρίδα. Σε περίπτωση ναυτικού ατυχήματος, η ποινή κράτησης ή φυλάκισης δεν θα πρέπει να επιβάλεται στους πλοιάρχους, αλλά στους πλοιοκτήτες οι οποίοι είναι οι πραγματικοί υπεύθυνοι. Σχεδόν πάντοτε, φαίνεται ότι οι υψηλά ιστάμενοι, εκείνοι δηλαδή που έχουν την τελική ευθύνη, αποφεύγουν να λογοδοτήσουν στη δικαιοσύνη.
<P>
Ο κ. Ortuondo Larrea και άλλοι αναφέρθηκαν σε σημαίες. Αυτό είναι το μικρότερο κακό. Το πραγματικό θέμα εδώ είναι η φάρσα που συνίσταται στο γεγονός ότι τα πλοία επιτρέπεται να πλέουν με σημαία χώρας με την οποία δεν έχουν καμία απολύτως σχέση.
<SPEAKER ID="94" LANGUAGE="ES" NAME="Varela Suanzes-Carpegna (PPE-DE )." AFFILIATION="">
<P>
Εμείς οι Γαλικιανοί γνωρίζουμε καλά το πρόβλημα, δυστυχώς, αλλά ειλικρινά πιστεύω ότι κινούμαστε προς τη σωστή κατεύθυνση. Η Επιτροπή αντέδρασε γρήγορα και σωστά και πρέπει να συγχαρούμε άλλη μία φορά την Επίτροπο, κ. de Palacio, για τις προτάσεις της.
<P>
Ελπίζω, επομένως, ότι το Συμβούλιο θα δεχτεί τις προτάσεις μας, και πιστεύω ότι το Κοινοβούλιο πρέπει να είναι αποφασιστικό, όπως είπαν οι συνάδελφοί μας, ιδιαίτερα ο κ. Piecyk.
<P>
Θα ήθελα επομένως να συγχαρώ τους εισηγητές μας –τον κ. Pex, τον κ. Poignant και τον κ. Di Lello– για τις προσπάθειές τους και τις συνεισφορές τους για τη συμπλήρωση και βελτίωση των προτάσεων της Επιτροπής σε σχέση με αυτά τα απαραίτητα προληπτικά μέτρα. Η θάλασσα ανήκει σε όλους μας, και όποιος την ρυπαίνει πρέπει να πληρώνει το τίμημα, είτε το κάνει σκόπιμα είτε λόγω αμέλειας, συμπεριλαμβανομένων ποινικών κυρώσεων οι οποίες θα μπορούσαν να συμπεριλαμβάνουν ποινές φυλάκισης. Και η Ευρωπαϊκή Ένωση πρέπει να δώσει το παράδειγμα και να ηγηθεί αυτής της αποτελεσματικής δίωξης των αδικημάτων κατά του θαλάσσιου περιβάλλοντος σε παγκόσμιο επίπεδο. Επομένως υποστηρίζουμε επίσης μέτρα, όπως η προληπτική κατάσχεση των πλοίων, που αποσκοπεί στην διασφάλιση της συμμόρφωσης με τις επιβληθείσες κυρώσεις.
<P>
Επίσης, συμφωνούμε με την πρόταση στην έκθεση του κ. Pex ότι πρέπει να υπάρξει μια κοινή ευρωπαϊκή ακτοφυλακή, επιφορτισμένη με την παρακολούθηση της απόλυτης συμμόρφωσης με αυτή την εθνική και ευρωπαϊκή νομοθεσία. Αυτό δεν σημαίνει ότι θέλουμε να αντικαταστήσουμε τις εθνικές υπηρεσίες στα κράτη μέλη. Μιλάμε για ένα επιπρόσθετο μέτρο ελέγχου και συντονισμού, όπως και για ένα πραγματικό κοινοτικό σύστημα ελέγχου της θαλάσσιας μεταφοράς επικίνδυνων εμπορευμάτων μέσω δορυφόρου, με μαύρα κουτιά, κλπ.
<P>
Άλλο ένα θέμα ζωτικής σημασίας για τη θαλάσσια ασφάλεια, όπως αποδείχτηκε, είναι οι έλεγχοι των σημαιών ευκαιρίας. Πρέπει να προωθήσουμε και να ενθαρρύνουμε τις ευρωπαϊκές σημαίες, και επομένως, συμμερίζομαι επίσης την άποψη στην έκθεση του κ. Poignant ότι πρέπει να αρχίσουν να χρησιμοποιούνται ευρωπαϊκά σύμβολα στις σημαίες των πλοίων, όπως συμβαίνει σήμερα στην Ευρωπαϊκή Ένωση στην περίπτωση των πινακίδων με τους αριθμούς κυκλοφορίας των αυτοκινήτων.
<SPEAKER ID="95" LANGUAGE="EN" NAME="Foster (PPE-DE )." AFFILIATION="">
<P>
    Κύριε Πρόεδρε, καταρχάς θέλω να ευχαριστήσω τον εισηγητή μας, τον κ. Pex, μολονότι απόψε απουσιάζει, για την εργασία του σχετικά με αυτή την πολύ σημαντική έκθεση, την οποία υποστηρίζουμε σε γενικές γραμμές. Είναι ιδιαίτερα σημαντικό να θεσπιστεί νομοθεσία βάσει της οποίας αυτοί οι οποίοι ευθύνονται για παράνομες απορρίψεις πετρελαίου ή χημικών από πλοία να είναι δυνατό να διώκονται. Δεν είμαστε πλέον διατεθειμένοι να ανεχόμαστε απερίσκεπτη συμπεριφορά, η οποία, πολύ συχνά, έχει ως συνέπεια ανεπανόρθωτη ζημιά για το περιβάλλον. Παρά ταύτα, είναι απαραίτητο να κάνουμε τη διάκριση μεταξύ εκούσιας ρύπανσης και ρύπανσης από ατύχημα.
<P>
Το Ηνωμένο Βασίλειο έχει ήδη θεσπίσει ποινικές κυρώσεις για παράνομες απορρίψεις από πλοία, όπως ορίζεται στη σύμβαση Marpol, και θέματα σχετικά με την ποινική νομοθεσία θα πρέπει, ως τέτοια, να εμπίπτουν στην αρμοδιότητα των κρατών μελών και όχι της Κοινότητας. Επιπλέον, καθώς δεν υπάρχουν πρακτικές δυσχέρειες μεταξύ των κρατών μελών στο να αποφασίζουν σε ποιο κράτος θα πρέπει να ασκηθεί μια δίωξη, αυτή η πρόταση θα πρέπει να αφαιρεθεί από την απόφαση πλαίσιο. Τέλος, όσον αφορά το ίδιο θέμα, η δημιουργία ευρωπαϊκής ακτοφυλακής δεν είναι ούτε πρακτική ούτε απαραίτητη, ούτε συνάδει με τη Σύμβαση των Ηνωμένων Εθνών για το Δίκαιο της Θάλασσας. Οι Βρετανοί Συντηρητικοί βουλευτές θα αντιταχθούν σε αυτές τις τροπολογίες
<P>
Όσον αφορά την έκθεση Poignant, υποστηρίζουμε καταρχήν αυτή την πρόταση και αποδεχόμαστε ο νέος κανονισμός να βελτιώνει τη συνεργασία μεταξύ των διαχειριστών των νηογνωμόνων στα κράτη μέλη. Όπως σαφώς τόνισα πριν από την ψηφοφορία στη συζήτηση της Επιτροπής Περιφερειακής Πολιτικής, Μεταφορών και Τουρισμού, οι Βρετανοί Συντηρητικοί βουλευτές θα αντιταχθούν με σθένος στην ενσωμάτωση του εμβλήματος της Ευρωπαϊκής Ένωσης στη δική μας σημαία. Αυτή η ενσωμάτωση δεν θα προσθέσει τίποτε στη βελτίωση της ασφάλειας και θα μπορούσε ακόμη να καταστήσει τα πλοία νηολογίου ΕΕ δυνητικούς στόχους. Επιπλέον, η ταυτοποίηση δεν είναι πρόβλημα, καθώς όλα τα πλοία φέρουν τον μοναδικό αριθμό IMO καθώς και το όνομα του λιμένα νηολόγησής τους.
<P>
Τελειώνοντας, θέλω να πω ότι οι αρχές νηολόγησης καθορίζονται διεθνώς στο σύστημα των Ηνωμένων Εθνών και του IMO, που είναι ένα διεθνές και όχι ευρωπαϊκό σύστημα. Η ΕΕ δεν είναι έθνος-κράτος –ευτυχώς– και είναι αμφίβολο κατά πόσον κανείς θα αναγνώριζε μια σημαία ΕΕ με όρους διεθνών συμβάσεων. 
<SPEAKER ID="96" LANGUAGE="PT" NAME="Marinho (PSE )." AFFILIATION="">
<P>
Ως εκ τούτου, εκφράζω την εκτίμησή μου προς τον εισηγητή κ. Di Lello Finuoli, ο οποίος κατέθεσε αυτές τις τροπολογίες. Πράγματι, το νέο νομικό πλαίσιο για τη θαλάσσια ρύπανση, και το μέλλον της υπηρεσίας θαλάσσιων ελέγχων, με έδρα τη Λισαβόνα, η οποία θεσπίστηκε από το Συμβούλιο των Βρυξελλών τον προηγούμενο μήνα, μας ωθούν να πιστέψουμε ότι η Ευρώπη αναλαμβάνει επιτέλους τις ευθύνες της. Θα ήταν παράλογο η Ευρώπη να είναι υπεύθυνη για τη ρύθμιση των θαλάσσιων πόρων, χωρίς να διαθέτει εκ των προτέρων τα απαραίτητα μέσα για την προστασία τους.
<SPEAKER ID="97" LANGUAGE="FI" NAME="Matikainen-Kallström (PPE-DE )." AFFILIATION="">
<SPEAKER ID="98" LANGUAGE="EN" NAME="Cushnahan (PPE-DE )." AFFILIATION="">
<P>
Διαφωνώ ριζικά με την αντίδραση της κ. Foster και των συναδέλφων της στην ιδέα μιας ευρωπαϊκής ακτοφυλακής. Υποστηρίζω από καιρό τη δημιουργία μιας ευρωπαϊκής ακτοφυλακής, και εκφράζω ικανοποίηση διότι ο κ. Pex αναγνωρίζει ότι ένα τέτοιο όργανο έχει να διαδραματίσει σημαντικό ρόλο στην εφαρμογή αυτών των κανόνων εκτελώντας δειγματοληπτικούς ελέγχους. Θα μπορούσε επίσης να διαδραματίσει επιπρόσθετους ρόλους στα ύδατα της ΕΕ, τέτοιους ώστε να παρέχει έναν ενδεδειγμένο μηχανισμό αντίδρασης σε έκτακτη ανάγκη για περιβαλλοντικές καταστροφές όπως αυτή του .
<P>
Αν εξετάσει κανείς τα προβλήματα που έχουμε στα ύδατα της ΕΕ, θα μπορέσει να δει τις δυνατότητες μιας ακτοφυλακής της ΕΕ. Για παράδειγμα, τα ύδατά μας χρησιμοποιούνται από το οργανωμένο έγκλημα για λαθρεμπόριο όπλων, ναρκωτικών και ανθρώπινων όντων. Το παράνομο δουλεμπόριο στην ΕΕ ανέρχεται σήμερα σε 4 δισεκατομμύρια ευρώ ετησίως. Το λαθρεμπόριο ναρκωτικών παραμένει ένα τεράστιο πρόβλημα και το παράνομο εμπόριο μικρών όπλων, των οποίων οι κύριοι αποδέκτες είναι τρομοκράτες και εγκληματίες, εκτιμάται ότι αντιστοιχεί στο 10% του παγκοσμίου εμπορίου όπλων. Το λαθρεμπόριο τσιγάρων έχει σχεδόν αντικαταστήσει το λαθρεμπόριο ναρκωτικών, λόγω των τεράστιων περιθωρίων κέρδους τα οποία μπορούν να αποκομισθούν χωρίς τον ίδιο βαθμό κινδύνου όσον αφορά τις ποινικές κυρώσεις.
<P>
Θα υποστήριζα, σε απόλυτη αντίθεση με όσα υποστηρίζει η κ. Foster, ότι μια ακτοφυλακή της ΕΕ θα αστυνόμευε αποτελεσματικά τα ύδατα της ΕΕ: θα μπορούσε να σταματήσει την παράνομη απόρριψη στη θάλασσα, να εφαρμόσει την κοινή αλιευτική πολιτική, να βοηθήσει τις υπηρεσίες έρευνας και διάσωσης και στον περιορισμό του λαθρεμπορίου. Ελπίζω ότι η Επιτροπή θα απαντήσει θετικά στην έκκληση του κ. Pex για τη δημιουργία μιας ακτοφυλακής της ΕΕ και ότι η ιρλανδική Προεδρία του Συμβουλίου θα προσέξει αυτή την έκκληση, ιδίως δε ότι η Ιρλανδία, ως νησί, θα εκτιμήσει την αξία ενός τέτοιου οργάνου που θα αστυνομεύει την ανοιχτή θάλασσα. 
<SPEAKER ID="99" LANGUAGE="ES" NAME="De Palacio," AFFILIATION="Αντιπρόεδρος της Επιτροπής">
<P>
Κύριε Πρόεδρε, αξιότιμοι βουλευτές, οφείλω να εκφράσω τις ευχαριστίες μου στον κ. Pex για την εργασία του. Βασικά, υποστηρίζει τη θέση της Επιτροπής. Από αυτή την άποψη, θα ήθελα να πω ότι οι περισσότερες από τις τροπολογίες αποσκοπούν στη διευκρίνιση του κειμένου πρότασης οδηγίας. Βελτιώνουν το κείμενο της οδηγίας. Συνεπώς, τις δεχόμαστε όλες, κυρίως τις τροπολογίες 1, 2, 4, 5, 8, 9, 12, 15, 18, 20 και 23.
<P>
Άλλες τροπολογίες είναι αποδεκτές επί της αρχής, αλλά θα χρειαστούν κάποια αναδιατύπωση. Αυτό ισχύει για τις τροπολογίες 6 και 22 αναφορικά με τη δημιουργία μιας κοινής ευρωπαϊκής ακτοφυλακής. Η Επιτροπή μπόρεσε να εξηγήσει τις απόψεις της σχετικά το θέμα κατά τη διάρκεια των απαντήσεων στις ερωτήσεις του Σώματος. Διακείμεθα θετικά προς αυτή την ιδέα. Ωστόσο, θα πρέπει να εξεταστούν πρώτα οι δημοσιονομικές και λειτουργικές πτυχές αυτής της πρωτοβουλίας. Συγκεκριμένα, θα είναι απαραίτητο να εξετάσουμε τις σχέσεις μεταξύ αυτής της πιθανής ακτοφυλακής, του Οργανισμού για την Ασφάλεια της Ναυσιπλοΐας και του οργανισμού που θα επιφορτιστεί με τη διαχείριση των εξωτερικών συνόρων, όπως και με τις παρούσες αρμόδιες εθνικές δομές. Οι τελευταίες μπορεί να τροποποιηθούν στο μέλλον. Η Επιτροπή θα εργαστεί με αποφασιστικότητα για να αντιμετωπίσει αυτά τα περίπλοκα ζητήματα. Πρέπει να πούμε, ωστόσο, ότι αυτό δεν είναι ένα εύκολο έργο και ότι θα πάρει αρκετό καιρό.
<P>
Πριν ολοκληρώσω τα σχόλιά μου για την έκθεση του κ. Pex, επιτρέψτε μου να επαναλάβω την πεποίθησή μου ότι υπάρχει σημαντική σύγκλιση. Το Κοινοβούλιο μας υποστηρίζει για άλλη μια φορά σε σχέση με την ενίσχυση της θαλάσσιας ασφάλειας. Περιμένω το αποτέλεσμα της αυριανής ψηφοφορίας με μεγάλο ενδιαφέρον. Ελπίζω ότι το Κοινοβούλιο θα εγκρίνει αυτή την έκθεση το συντομότερο δυνατό και αυτή τη θέση στην πρώτη ανάγνωση. Αυτό θα προωθήσει τη συζήτηση με το Συμβούλιο, όπου τα πράγματα είναι πολύ πιο δύσκολα.
<P>
Ευχαριστώ το Κοινοβούλιο που συζήτησε αυτή την έκθεση μαζί με εκείνη του κ. Di Lello και την απόφαση πλαίσιο. Θα ήθελα να ευχαριστήσω επίσης τον κ. Di Lello για την εργασία του και για την υποστήριξή του στις προτάσεις της Επιτροπής. Θα ήθελα επίσης να τον ευχαριστήσω για την αποφασιστικότητά του να συνεχίσει τον αγώνα ενάντια στην κατάρα της ρύπανσης που προέρχεται από πλοία. Το Κοινοβούλιο και η Επιτροπή συμφωνούν με αυτό. Ανησυχούμε ιδιαίτερα για τις εκούσιες απορρίψεις. Όπως δήλωσα στο κείμενό μας, οι εκούσιες απορρίψεις ευθύνονται για πάνω από το 50% της ρύπανσης των υδάτων της Ευρωπαϊκής Ένωσης. Είναι επομένως ένα κρίσιμο θέμα.
<P>
Όσον αφορά το άλλο θέμα που εξετάζουμε, δηλαδή τη μετανηολόγηση φορτηγών και επιβατικών πλοίων στην Κοινότητα, θα ήθελα να ευχαριστήσω τον κ. Poignant για την εργασία του. Πρέπει να τον ευχαριστήσω επίσης για τις συζητήσεις και τις επαφές του με το Συμβούλιο. Ελπίζω ότι θα διευκολύνουν την υιοθέτηση αυτού του κανονισμού στην πρώτη ανάγνωση, με την προϋπόθεση ότι το Κοινοβούλιο θα εγκρίνει την έκθεση του εισηγητή και τις τροπολογίες που υποστηρίζει. Η έγκαιρη υιοθέτηση είναι σημαντική, λόγω της επικείμενης διεύρυνσης. Αυτή η συγκεκριμένη διεύρυνση θα έχει μεγάλες επιπτώσεις στον τομέα της ναυσιπλοΐας. Κύριε Πρόεδρε, είναι σημαντικό να αναπτύξουμε την ισχύουσα νομοθεσία, να την συμπληρώσουμε και να την εκσυγχρονίσουμε.
<P>
Η Επιτροπή έχει δεχτεί τις περισσότερες τροπολογίες, και θα ήθελα να ευχαριστήσω για άλλη μία φορά τον κ. Poignant. Η Επιτροπή μπορεί να δεχτεί την τροπολογία 3. Ωστόσο, πρέπει να απορρίψουμε τις τροπολογίες 1 και 2 να εμφανίζεται το σήμα της Ένωσης σε μια γωνία των σημαιών που φέρουν τα πλοία τα οποία είναι νηολογημένα σε κράτη μέλη της Ένωσης, καθώς αυτό θα παρακώλυε την επίτευξη συμφωνίας με το Συμβούλιο στην πρώτη ανάγνωση. Επιπλέον, αυτό δεν είναι το κατάλληλο νομικό μέσο για να εισαχθεί ένα τέτοιο μέτρο. 
<SPEAKER ID="100" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί αύριο, στις 11.30. 
<SPEAKER ID="101" LANGUAGE="" NAME="Πρόεδρος." AFFILIATION="">
<P>
- A5-0442/2003 του κ. Vidal-Quadras Roca, εξ ονόματος της Επιτροπής Βιομηχανίας, Εξωτερικού Εμπορίου, Έρευνας και Ενέργειας, σχετικά με την πρόταση οδηγίας του Συμβουλίου που αφορά τη διαχείριση αναλωμένου πυρηνικού καυσίμου και ραδιενεργών αποβλήτων (COM(2003) 32 – C5-0229/2003 – 2003/0022(CNS))
<P>
- A5-0441/2003 του κ. Seppänen, εξ ονόματος της Επιτροπής Βιομηχανίας, Εξωτερικού Εμπορίου, Έρευνας και Ενέργειας, σχετικά με την πρόταση οδηγίας του Συμβουλίου (Ευρατόμ) που αφορά τον καθορισμό βασικών υποχρεώσεων και γενικών αρχών αναφορικά με την ασφάλεια των πυρηνικών εγκαταστάσεων (COM(2003) 32 – C5-0228/2003 – 2003/0021(CNS)) 
<SPEAKER ID="102" LANGUAGE="ES" NAME="De Palacio," AFFILIATION="Αντιπρόεδρος της Επιτροπής">
<P>
Όσον αφορά πιο σημαντικά θέματα, θα ήθελα να ευχαριστήσω το Κοινοβούλιο, ιδιαίτερα την Επιτροπή Βιομηχανίας, Εξωτερικού Εμπορίου, Έρευνας και Ενέργειας. Ιδιαίτερες ευχαριστίες αξίζουν οι δύο εισηγητές, ο κ. Seppänen και ο κ. Vidal-Quadras. Εκτιμώ το σύνολο του έργο που επιτελέστηκε από κοινού και χαιρετίζω τα αποτελέσματα που επιτεύχθηκαν. Πιστεύω ότι τα τελευταία είναι πολύ λογικά όσον αφορά τις προτάσεις οδηγίας της Επιτροπής αναφορικά με την ασφάλεια στις πυρηνικές εγκαταστάσεις, τη διαχείριση του αναλωμένου πυρηνικού καυσίμου και των ραδιενεργών αποβλήτων.
<P>
Είναι ιδιαίτερα σημαντικό να υποστηρίξει το Κοινοβούλιο την πρωτοβουλία της Επιτροπής αναφορικά με τη χρήση δεσμευτικών νομικών μέσων για τη δημιουργία ενός πλαισίου πυρηνικής ασφάλειας και διαχείρισης των πυρηνικών αποβλήτων στη μελλοντική διευρυμένη Ευρώπη των 25 κρατών μελών. Αυτή η προσέγγιση είναι ο μοναδικός τρόπος να εφαρμοστούν σαφείς και σταθεροί γενικοί νομικοί κανόνες. Οι κανόνες αυτοί θα διασφαλίσουν τις μελλοντικές προοπτικές για επενδύσεις στις επιχειρήσεις ηλεκτρικής ενέργειας. Θα συμβάλουν επίσης στην ενημέρωση και την καθησύχαση της κοινής γνώμης σχετικά με τις συνθήκες στις οποίες χρησιμοποιείται η πυρηνική ενέργεια στην Ευρωπαϊκή Ένωση.
<P>
Με την άδειά σας, κύριε Πρόεδρε, θα ήθελα να απαντήσω σε ένα σημείο που έθεσε η κ. McNally στην αρχή αυτής της συνεδρίασης. Πρέπει να επισημάνω ξανά στην κ. McNally ότι κάποιο άλλο αξιότιμο μέλος αυτού του Σώματος διακήρυξε ότι το Πρωτόκολλο του Κιότο είναι νεκρό. Εγώ δεν το είπα ποτέ αυτό. Αυτό που στην πραγματικότητα είπα, και θα επαναλάβω τώρα, είναι το εξής. Δυστυχώς, είναι πολύ πιθανό ότι το Πρωτόκολλο δεν θα λάβει τον αριθμό των επικυρώσεων που χρειάζεται για να τεθεί σε ισχύ. Αυτό είναι κάτι διαφορετικό. Άλλοι έφτασαν σε διαφορετικά συμπεράσματα, όχι εγώ. Δήλωσα ότι είναι σημαντικό να συνεχίσουμε να εργαζόμαστε για τον στόχο του Πρωτοκόλλου του Κιότο. Θα ήθελα να το τονίσω αυτό ξανά σήμερα. Είναι ζωτικό να συνεχίσουμε να εργαζόμαστε για τη μείωση των εκπομπών αερίων που προκαλούν το φαινόμενο του θερμοκηπίου. Πρέπει να τηρήσουμε τις δεσμεύσεις μας. Αυτό είναι κάτι εντελώς διαφορετικό. Ο στόχος πρέπει να επιτευχθεί.
<SPEAKER ID="103" LANGUAGE="ES" NAME="Vidal-Quadras Roca (PPE-DE )," AFFILIATION="εισηγητής.">
<P>
Η διεύρυνση φέρνει στην Ένωση μια σειρά χωρών που παράγουν ηλεκτρική ενέργεια μέσω της πυρηνικής σχάσης. Η κουλτούρα ασφάλειας και οι πυρηνικοί σταθμοί σε εκείνες τις χώρες διαφέρουν από εκείνους στην Δυτική Ευρώπη. Επιπλέον, τα τεχνικά κριτήρια διαφέρουν από εκείνα που είναι κοινά στην Ευρώπη των 15.
<SPEAKER ID="104" LANGUAGE="FI" NAME="Seppänen (GUE/NGL )," AFFILIATION="εισηγητής">
<P>
Η Επιτροπή δικαιολόγησε την ανάγκη θέσπισης της οδηγίας προβαίνοντας σε έμμεση αναφορά στην προσχώρηση των νέων κρατών μελών στην ΕΕ. Σύμφωνα με τα πορίσματα που εστάλησαν στην επιτροπή, η ασφάλεια των πυρηνικών εγκαταστάσεων των κρατών που θα προσχωρήσουν τον Μάιο στην ΕΕ δεν βρίσκεται σε χειρότερη κατάσταση από εκείνη των σημερινών κρατών μελών, ιδιαίτερα συνεκτιμώντας ότι ο πυρηνικός σταθμός Ignalina της Λιθουανίας πρόκειται να παροπλιστεί. Επ’ αυτής της βάσης κινήθηκε η επιτροπή μας. Εάν κάποιος μπορεί να καταδείξει ότι τα επίπεδα ασφάλειας των πυρηνικών εγκαταστάσεων των νέων κρατών μελών είναι σημαντικά χειρότερα από εκείνα των σημερινών κρατών μελών, τότε θα μας προσέφερε μια νέα σημαντική πληροφορία.
<SPEAKER ID="105" LANGUAGE="NL" NAME="De Roo (Verts/ALE )," AFFILIATION="συντάκτης γνωμοδότησης της Επιτροπής Περιβάλλοντος, Δημόσιας Υγείας και Πολιτικής των Καταναλωτών">
<P>
Θα ξεκινήσω αναφερόμενος, καταρχάς, στη νομική βάση. Η Επιτροπή λανθασμένα επικαλείται τα άρθρα 30, 31 και 32 της Συνθήκης Ευρατόμ, τα οποία συνδέονται μόνο με την υγεία και την ασφάλεια των εργαζομένων. Δεν συνδέονται με τις προδιαγραφές ασφαλείας των πυρηνικών εγκαταστάσεων. Η Επιτροπή θα έπρεπε να έχει υιοθετήσει τη σωστή νομική βάση, ήτοι το άρθρο 203 της Συνθήκης Ευρατόμ. Η Επιτροπή Περιβάλλοντος, Δημόσιας Υγείας και Πολιτικής των Καταναλωτών φρονεί ότι η εν λόγω οδηγία περί αποβλήτων ορίζει πρωτίστως κάποια ενιαία χρονοδιαγράμματα. Η προσέγγιση αυτή δεν πρόκειται να ωφελήσει ούτε τη βιομηχανία, ούτε το περιβάλλον ούτε την κοινωνία. 
<P>
Ακόμη, η Επιτροπή Περιβάλλοντος, Δημόσιας Υγείας και Πολιτικής των Καταναλωτών θεωρεί ότι θα πρέπει να απαγορευτεί η εξαγωγή αποβλήτων εκτός Ευρώπης, και ότι η προταθείσα οδηγία πρέπει να τροποποιηθεί αντιστοίχως. Η Επιτροπή οφείλει να δημοσιεύσει τα τρέχοντα σχέδιά της για τη διαχείριση, τη διάθεση και την αποθήκευση των ραδιενεργών αποβλήτων όλων των κρατών μελών και να δώσει δυνατότητα σχολιασμού. Οφείλει δε να καταρτίσει κατάλογο με τα απόβλητα που απαγορεύεται να εξαχθούν –είτε στην ατμόσφαιρα είτε στη θάλασσα– και τα οποία δεν πληρούν τις προϋποθέσεις διαχείρισης ή αποθήκευσης. Επιπλέον, θα πρέπει να τεθεί μια πρόταση τύπου Aarhus, αφού όμως προηγηθεί υποχρεωτική διαβούλευση με το κοινό.
<P>
Τέλος, θα ήθελα να σχολιάσω τις παρατηρήσεις της Επιτρόπου de Palacio αναφορικά με το Κιότο. Υποθέτω ότι η Επίτροπος εξέφρασε την προσωπική της άποψη και ότι δεν παρουσίασε τη θέση ολόκληρης της Επιτροπής, δεδομένου ότι η ίδια δεν φέρει την ευθύνη του συγκεκριμένου χαρτοφυλακίου. Ως εκ τούτου, θα αγνοήσω τις παρατηρήσεις της για το Κιότο.
<SPEAKER ID="106" LANGUAGE="FI" NAME="Matikainen-Kallström (PPE-DE )." AFFILIATION="">
<SPEAKER ID="107" LANGUAGE="DE" NAME="Linkohr (PSE )." AFFILIATION="">
<P>
Το επόμενο σημείο είναι σύντομο και αφορά την έκθεση Vidal-Quadras Roca: τι είναι απόβλητο; Υπήρξε τεράστια φιλολογία, ότι ο ορισμός του απόβλητου πραγματοποιήθηκε με πολιτικά κριτήρια, γεγονός που διαφαίνεται εν μέρει και στο κείμενο της Επιτροπής, ήτοι το απόβλητο είναι απόβλητο, όταν δεν χρησιμοποιείται εκ νέου. Από την άποψη της φυσικής, όμως, το απόβλητο μπορεί κάλλιστα να χρησιμοποιηθεί εκ νέου. Προς τούτο, είναι τόσο σημαντική η αποκατάσταση των αποβλήτων, επειδή σε έναν ή δύο αιώνες, αυτό που σήμερα θεωρείται απόβλητο ενδέχεται να συνιστά και πάλι καύσιμο. Τούτο είναι σαφέστατα εφικτό, από την άποψη της φυσικής. Έτσι εκτός από αυτήν την εναλλακτική λύση την οποία θα πρέπει να δώσουμε στις μελλοντικές γενεές, θα πρέπει παράλληλα να τους κληροδοτήσουμε και τη δυνατότητα της αποκατάστασης. Θα προσέθετα μάλιστα ότι τούτο θα πρέπει να εφαρμοστεί και για οικολογικούς λόγους. Μπορεί να μην πιστεύουμε στην εφικτότητα του εγχειρήματος, ωστόσο κάποτε μπορεί να είναι εφικτό.
<SPEAKER ID="108" LANGUAGE="EN" NAME="Caudron (GUE/NGL )." AFFILIATION="">
<P>
Στην περίπτωση αυτή δεν πρέπει να πάρουμε θέση στη σύγκρουση μεταξύ αυτών που είναι υπέρ και αυτών που είναι κατά της πυρηνικής ενέργειας. Οφείλουμε να ξεκινήσουμε από το σημείο όπου βρισκόμαστε όσον αφορά τις παγκόσμιες ανάγκες σε ενέργεια και όσον αφορά την ανταπόκριση σε αυτές τις ανάγκες. Θα υπενθυμίσω ορισμένα στοιχεία: σήμερα χρησιμοποιούμε το ισοδύναμο 10 δισεκατομμυρίων τόνων πετρελαίου, εκ των οποίων το 90% είναι ενέργεια προερχόμενη από ορυκτές πηγές. Κάνοντας μια προβολή αυτών των στοιχείων αργότερα στον εικοστό πρώτο αιώνα, διαπιστώνουμε ότι οι ανάγκες μας θα διπλασιαστούν ήδη το 2050 ή 2060, ακόμη και αν διατηρήσουμε σταθερές τις προσπάθειές μας για εξοικονόμηση ενέργειας.
<P>
Για τον λόγο αυτόν, όσον αφορά τη διαχείριση των ραδιενεργών αποβλήτων και των αναλωμένων καυσίμων, συγχαίρω τον κ. Vidal-Quadras για την ποιότητα της εργασίας του. Ιδιαίτερα, μας προτείνει μια ουσιαστική αλλαγή. Κάθε κράτος μέλος θα πρέπει να ορίσει τις δικές του προθεσμίες, καταρτίζοντας και παρουσιάζοντας έως την 31η Δεκεμβρίου 2006 συγκεκριμένο πρόγραμμα όσον αφορά τη διαχείριση των αποβλήτων. Αυτό πιστεύω ότι είναι ρεαλιστικότερο από την πρόταση της Επιτροπής.
<P>
Τέλος, όσον αφορά την ασφάλεια των πυρηνικών εγκαταστάσεων κατά την εκμετάλλευση και τον παροπλισμό τους, θέλω επίσης να συγχαρώ τον συνάδελφό μου κ. Esko Seppänen, ο οποίος διεξήγαγε εξαίρετα την εργασία του ως εισηγητής. Η πρόταση της Επιτροπής δεν ήταν πραγματικά ικανοποιητική και ο κ. Seppänen δεν αρκέστηκε στο να της ζητήσει να αναθεωρήσει το κείμενό της, αλλά επεσήμανε και τις αδυναμίες της και διατύπωσε εποικοδομητικές επικρίσεις, τις οποίες η Ομάδα μου και εγώ υποστηρίζουμε.
<SPEAKER ID="109" LANGUAGE="" NAME="" AFFILIATION="Αντιπροέδρου">
<SPEAKER ID="110" LANGUAGE="EN" NAME="Ahern, Nuala (Verts/ALE )." AFFILIATION="">
<P>
    Κύριε Πρόεδρε, λυπάμαι που ακούω ότι η κ. Επίτροπος απόψε ασθενεί. Νομίζω ότι οι παρατηρήσεις που απηύθυνε προηγουμένως στην κ. McNally στην ουσία προορίζονταν για μένα, αλλά είμαι πολύ ευτυχής που βλέπω ότι δεν φορά συμβολικά μαντίλα σε ένδειξη αλληλεγγύης προς τους ισλαμιστές φονταμενταλιστές. Αυτό θα μου προκαλούσε φρίκη, αλλά πιστεύω σίγουρα ότι είναι κάτι το οποίο ουδέποτε θα έκανε.
<SPEAKER ID="111" LANGUAGE="DE" NAME="Kronberger (NI )." AFFILIATION="">
<SPEAKER ID="112" LANGUAGE="EN" NAME="Chichester (PPE-DE )." AFFILIATION="">
<P>
Για να παραφράσω τον William Shakespeare, δεν έρχομαι να ενταφιάσω τα ραδιενεργά απόβλητα αλλά να επαινέσω την πυρηνική ενέργεια: δηλαδή, να υπενθυμίσω ότι η πυρηνική ενέργεια είναι ζωτικής σημασίας για την ευρωπαϊκή ηλεκτρική ενέργεια και, κατά συνέπεια, οι λαοί μας θα πρέπει να έχουν μεγάλη εμπιστοσύνη στα πρότυπα ασφάλειας τα οποία τώρα ισχύουν.
<SPEAKER ID="113" LANGUAGE="" NAME="McNally (PSE )." AFFILIATION="EN)">
<P>
    Κύριε Πρόεδρε, θα ήθελα να ευχαριστήσω τους εισηγητές και την κ. Επίτροπο, και εκφράζω τη συμπάθειά μου για την ασθένειά της. Παρά το ότι απευθυνόταν στην πραγματικότητα στην κ. Ahern, ελπίζω, ανεξάρτητα από το τι τύχη θα έχει το Πρωτόκολλο του Κιότο, να ακολουθήσουμε πολιτικές χωρίς τύψεις, πολιτικές οι οποίες, εκτός από το ότι θα βοηθούν το κλίμα, θα διαθέτουν και επιχειρηματική λογική.
<P>
Οι κίνδυνοι ατυχημάτων, με τους οποίους ασχολείται η έκθεση του κ. Seppänen και το δικό σας σχέδιο οδηγίας, έχουν επίσης ενισχυθεί λόγω της 11ης Σεπτεμβρίου, όπως έχει και το ολοένα και περισσότερο σοβαρό θέμα ασφάλειας το οποίο τώρα αντιμετωπίζουμε. Διάβασα σήμερα ότι η Γερμανία έχει προτείνει μια κάπως περίεργη λύση η οποία φαίνεται ότι συνίσταται στο να σκεπάζει τους πυρηνικούς σταθμούς με τεχνητή ομίχλη! Ειλικρινά, θα πρέπει να είμαστε λίγο περισσότερο εποικοδομητικοί.
<SPEAKER ID="114" LANGUAGE="DE" NAME="Breyer (Verts/ALE )." AFFILIATION="">
<SPEAKER ID="115" LANGUAGE="DA" NAME="Rovsing (PPE-DE )." AFFILIATION="">
<P>
    Κύριε Πρόεδρε, θα ήθελα επίσης να ευχαριστήσω την κ. Επίτροπο για το εξαίρετο έργο που έχει επιτελέσει στο συγκεκριμένο θέμα. Θα ήθελα να σχολιάσω δύο σημεία. Το πρώτο αφορά τα απόβλητα. Συνεκτιμώντας τον τρόπο με τον οποίο η Σουηδία απέδειξε –με το πρότυπο σχέδιό της στο Oskarhamn– ότι μπορούμε να απαλλαγούμε από τα υψηλής ραδιενέργειας απόβλητα, θα συνιστούσα στους αμφισβητίες να μεταβούν εκεί, για να παρατηρήσουν τον τρόπο με τον οποίον αυτό γίνεται πραγματικότητα. Παίρνεις το λεωφορείο, κάνεις μια διαδρομή πέντε χιλιομέτρων μέσα στο βουνό και έχεις τη δυνατότητα να παρακολουθήσεις τα τεκταινόμενα. Η είσοδος είναι ελεύθερη και η πρόσβαση εύκολη. Η ακολουθητέα μέθοδος φαίνεται να απεικονίζεται σαφώς· είναι δε ευρέως αποδεκτή, και οι χώροι που προορίζονται για πιθανή τελική αποθήκευση τυγχάνουν επίσης ευρείας αποδοχής από τους δήμους, καθώς το 70% των πολιτών έχει συμφωνήσει.
<P>
Θεωρώ ότι το πρόβλημα των αποβλήτων έχει επιλυθεί από τεχνικής άποψης. Εάν κάποιος θέλει να συνεχίσει μια εκστρατεία σπίλωσης εναντίον των πυρηνικών αποβλήτων, ας το πράξει. Όλοι δικαιούμαστε να έχουμε άποψη. Ικανοποίηση μου προκαλεί η εναλλακτική λύση της εξαγωγής πυρηνικών αποβλήτων. Στη Δανία, έχουμε 230 κιλά τα οποία προέρχονται από τον πειραματικό μας αντιδραστήρα και από αλλού, και τα οποία –δυνάμει των υφισταμένων κανόνων– οφείλουμε να αποθηκεύουμε για ένα επιπρόσθετο κόστος το οποίο ανέρχεται, ή μάλλον υπερβαίνει τα εκατό εκατομμύρια ευρώ. Εάν δεν μας επιτραπεί η εναπόθεσή τους δίπλα στους πάμπολλους τόνους αποβλήτων που υπάρχουν σε άλλες χώρες, θα υφιστάμεθα ένα επιπρόσθετο έξοδο άνευ λόγου. Συνεπώς, μας χαροποιεί το γεγονός ότι μπορούμε να εξαγάγουμε απόβλητα σε χώρες που θα τα δεχθούν, που ανταποκρίνονται στους όρους ασφαλείας που θέτει η ΕΕ και όπου είμαστε βέβαιοι ότι μέτρα όπως οι επιθεωρήσεις θα εγγυώνται τους αδιάλειπτους ελέγχους των αποβλήτων.
<SPEAKER ID="116" LANGUAGE="FR" NAME="Isler Béguin (Verts/ALE )." AFFILIATION="">
<P>
    Είμαι κατά της πυρηνικής ενέργειας και κατά της πυρηνικής δέσμης. Παρόλα αυτά, εύχομαι ένα εξαίρετο έτος και, κυρίως, πολύ καλή υγεία στην κ. de Palacio. Τούτων λεχθέντων, το Κοινοβούλιό μας δεν πρέπει να παρασυρθεί από την Επιτροπή σχετικά με τα θέματα της πυρηνικής ενέργειας. Επιμένω ότι βρισκόμαστε μπροστά σε μια συνεννοημένη εκστρατεία παραπληροφόρησης και πλύσης εγκεφάλου των λαών μας, οι οποίοι είναι ολοένα και περισσότερο σκεπτικοί σχετικά με το ζήτημα της πυρηνικής ενέργειας.
<P>
Η Επιτροπή θα ήθελε να δώσει την εντύπωση ότι, με μια κίνηση του μαγικού ραβδιού, ρυθμίζει το θέμα της διαχείρισης των πυρηνικών αποβλήτων, ενώ τριάντα χρόνια έρευνας έχουν καταλήξει σε αποτυχία. Η πυρηνική ασφάλεια στους πυρηνικούς σταθμούς παραγωγής ηλεκτρικής ενέργειας των νέων κρατών μελών θα ήταν καλύτερα εγγυημένη χωρίς να εφαρμοστεί κανένα νέο πρότυπο ή να προταθεί χορήγηση δανείων στην πυρηνική βιομηχανία, παρέχοντάς της έτσι πλεονέκτημα έναντι των καθαρών, ανανεώσιμων πηγών ενέργειας, οι οποίες αντιμετωπίζουν δυσκολία διείσδυσης στην αγορά. Ενώ όλες οι δημοσκοπήσεις δείχνουν ότι το πρόβλημα των πυρηνικών αποβλήτων, ορισμένα από τα οποία – μην ξεχνάμε – έχουν διάρκεια ζωής που μετράται σε εκατομμύρια χρόνια, είναι η κυριότερη ανησυχία των συμπολιτών μας όσον αφορά τα θέματα του περιβάλλοντος, η Επιτροπή εκτιμά, βάσει του σχεδίου της, ότι η ταφή των πυρηνικών αποβλήτων φαίνεται να είναι η λύση και αυτό χωρίς επιστημονικές αποδείξεις. Αν τυχόν το Ευρωπαϊκό Κοινοβούλιο αποφαινόταν υπέρ της ταφής των ραδιενεργών αποβλήτων, αυτό θα ήταν ένα καταστροφικό πολιτικό μήνυμα για τους κατοίκους της Bure στη Λωραίνη, της πρώτης τοποθεσίας για τη διάνοιξη σε μεγάλο βάθος εργαστηρίου προοριζόμενου να ελέγχει, σε βαθύ αργιλώδες στρώμα του υπεδάφους, την αντίδραση των πυρηνικών αποβλήτων υψηλής ραδιενέργειας. Χωρίς καμιά συγκριτική μελέτη, χωρίς καμιά ευρωπαϊκή δημοκρατική συζήτηση σχετικά με τα πυρηνικά απόβλητα, αυτή η απόφαση θα σήμαινε για τη τοποθεσία διάθεσης αποβλήτων της Bure εισιτήριο χωρίς επιστροφή για την ταφή των ευρωπαϊκών πυρηνικών αποβλήτων και θα την καθιστούσε τον πυρηνικό σκουπιδοτενεκέ της Ευρώπης.
<SPEAKER ID="117" LANGUAGE="FR" NAME="Turmes (Verts/ALE )." AFFILIATION="αγιατολάχ">
<SPEAKER ID="118" LANGUAGE="EN" NAME="" AFFILIATION="">
<P>
Θα περιοριστώ στα χωριστά κεφάλαια παροπλισμού. Αυτά τα κεφάλαια αποτελούν τη μεγαλύτερη στρέβλωση στην απελευθερωμένη αγορά ηλεκτρικής ενέργειας της ΕΕ. Η EDF, EON και η RWE εξαγοράζουν άλλες εταιρείες με δισεκατομμύρια προερχόμενα από αυτά τα κεφάλαια.
<P>
Κυρία de Palacio, όταν συζητούσαμε την οδηγία για την ελευθέρωση, εμείς ως Κοινοβούλιο είπαμε ότι θα πρέπει να αντιμετωπίσουμε αυτό το πρόβλημα βάσει της Συνθήκης ΕΕ. Εσείς είπατε: "Μην ανησυχείτε, θα το αντιμετωπίσουμε βάσει της αποκαλούμενης “πυρηνικής δέσμης”, βάσει της Συνθήκης Ευρατόμ, επειδή αυτός είναι ένας καλός τρόπος για να γίνει";. Τότε, δεν σας πίστεψα. Σήμερα, γνωρίζουμε ότι μας εξαπατήσατε. Γνωρίζατε ενάμιση χρόνο πριν, από τις νομικές υπηρεσίες σας, ότι δεν είναι δυνατόν, βάσει των άρθρων 31 και 32, να έχουμε χωριστά κεφάλαια παροπλισμού. Αναμένατε να το αποκαλύψουν οι νομικές υπηρεσίες του Κοινοβουλίου και του Συμβουλίου, αλλά το γνωρίζατε! Σας προκαλώ να δημοσιεύσετε τη γνωμοδότηση της νομικής υπηρεσίας σχετικά με το πυρηνικό πακέτο, έτσι ώστε όλοι να γνωρίζουν ότι μας εξαπατήσατε στο θέμα αυτό.
<P>
Κύριε Chichester, ως έντιμος και ειλικρινής άγγλος βουλευτής του Ευρωπαϊκού Κοινοβουλίου, εντοπίσατε αμέσως την ουσία του θέματος όταν ρωτήσατε τι προστιθέμενη αξία έχει η οδηγία. Είναι μια άσκηση δημοσίων σχέσεων για το ευρωπαϊκό κοινό. Καταλάβατε πολύ καλά περί τίνος ακριβώς πρόκειται. 
<SPEAKER ID="119" LANGUAGE="ES" NAME="De Palacio," AFFILIATION="Αντιπρόεδρος της Επιτροπής">
<P>
Αυτή η δέσμη πρόκειται να έχει σημαντικές επιπτώσεις στην ασφάλεια των πυρηνικών σταθμών. Θα έχει επιπτώσεις στη διαχείριση των αποβλήτων επίσης. Όσον αφορά την τελευταία, παραδέχομαι ότι οι ημερομηνίες που ορίζονται στο αρχικό κείμενο ήταν υπερβολικά αισιόδοξες. Ωστόσο, θα οριστούν καταληκτικές προθεσμίες. Οι χώρες θα υποχρεωθούν επομένως να λάβουν αποφάσεις. Είναι σημαντικό να έχουμε υπόψη εξαρχής ότι σε καμία περίπτωση οι γεωλογικοί αποθηκευτικοί χώροι μεγάλου βάθους δεν αντιμετωπίζονται ως η μοναδική λύση, αποκλείοντας οποιαδήποτε άλλη. Μάλλον το αντίθετο συμβαίνει. Χρηματοδοτούνται έρευνες για τη διάθεση των αποβλήτων. Ιδιαίτερα, αυτό είναι αλήθεια για την έρευνα σχετικά με τη μεταστοιχείωση. Η τελευταία είναι μία από τις πιο υποσχόμενες εναλλακτικές λύσεις για το μέλλον. Αυτό δεν σημαίνει ότι δεν είναι ενδεδειγμένο να ληφθούν ορισμένα μέτρα εδώ και τώρα. Σίγουρα συμφωνώ με την κ. Isler Beguin όσον αφορά την πρόσκαιρη γεωλογική αποθήκευση. Η Φινλανδία έχει επιλέξει αυτή τη λύση. Ελήφθη η απόφαση να ξεκινήσει γεωλογική αποθήκευση για πενήντα χρόνια. Αυτή δεν είναι μια μόνιμη εγκατάσταση. Επομένως υπάρχει περιθώριο για άλλες λύσεις στο μέλλον. Αυτό προτείνεται ως ένα βήμα μπροστά. Όλα τα κράτη μέλη καλά θα έκαναν να διδαχτούν από τη φινλανδική στάση. Οι αποφάσεις δεν πρέπει να αποφεύγονται και να αφήνονται για τις επόμενες κυβερνήσεις. Είναι σημαντικό να αναληφθεί η ευθύνη και να σημειωθεί πρόοδος σε αυτά τα θέματα.
<SPEAKER ID="120" LANGUAGE="" NAME="Πρόεδρος. –" AFFILIATION="">
<SPEAKER ID="121" LANGUAGE="ES" NAME="Vidal-Quadras Roca (PPE-DE )," AFFILIATION="εισηγητής">
<P>
    Κύριε Πρόεδρε, η κ. Ahern είναι μια αξιοσέβαστη συνάδελφος στο Σώμα και την εκτιμώ ιδιαίτερα. Δυστυχώς, στο τέλος της παρέμβασής της αναφέρθηκε στην πυρηνική δέσμη χαρακτηρίζοντάς την ανοησία. Αυτό σημαίνει ότι απορρίπτει το έργο της Επιτροπής ως απολύτως άχρηστο. Κατ’ επέκταση, η κ. Ahern απέρριψε επίσης ως εντελώς άχρηστο το έργο που επιτέλεσαν καλή τη πίστει οι εισηγητές προκειμένου να βελτιώσουν την πρόταση της Επιτροπής. Όλο αυτό το έργο απορρίφθηκε ως ανοησία.
<P>
Κατά την άποψή μου, κύριε Πρόεδρε, η λέξη ανοησία είναι μια υπερβολικά υποτιμητική λέξη. Δεν θα την χρησιμοποιούσα ποτέ για να χαρακτηρίσω τις απόψεις και τις θέσεις της κ. Ahern. Σίγουρα, θα απέφευγα να τις χαρακτηρίσω ανόητες. Μπορεί να έλεγα ότι είναι λανθασμένες, ανακριβείς ή μη ρεαλιστικές, αλλά δεν θα τις απέρριπτα ποτέ ως ανοησίες.
<P>
Χάριν της προσωπικής μου εκτίμησης για την κ. Ahern, και χάριν της κοινοβουλευτικής ευγένειας, καλώ επομένως την κ. Ahern να αποσύρει τη λέξη ανοησία. Όπως είπα, πιστεύω ότι είναι αδικαιολόγητα υποτιμητική. 
<SPEAKER ID="122" LANGUAGE="" NAME="Πρόεδρος. –" AFFILIATION="">
<P>
Θα δώσω λοιπόν τον λόγο για 30 δευτερόλεπτα μόνο στον κ.Turmes, διότι έχω την εντύπωση ότι έχει μια πραγματική ερώτηση να υποβάλει στην Επίτροπο. Κατόπιν αυτού, θα τελειώσουμε. 
<SPEAKER ID="123" LANGUAGE="EN" NAME="Turmes (Verts/ALE )." AFFILIATION="">
<P>
    Έθεσα μια ερώτηση σχετικά με τη νομική βάση, τα άρθρα 31 και 32, και τα κεφάλαια παροπλισμού. Δεν πιστεύω την κ. Επίτροπο. Ο μόνος τρόπος να πιστέψω την κ. Επίτροπο θα ήταν να δημοσιεύσει η Επιτροπή τη νομική γνωμοδότησή της σχετικά με την αποκαλούμενη “πυρηνική δέσμη”. Συμφωνεί με αυτό η κ. Επίτροπος; 
<SPEAKER ID="124" LANGUAGE="FR" NAME="De Palacio, Loyola," AFFILIATION="Επιτροπή">
<P>
     Θα πω απλά ότι η νομική βάση, τα άρθρα 30 και 31 της Συνθήκης Ευρατόμ, έγινε δεκτή από τις νομικές υπηρεσίες του Συμβουλίου και της Επιτροπής. 
<SPEAKER ID="125" LANGUAGE="" NAME="Πρόεδρος. –" AFFILIATION="">
<P>
   Αν καταλαβαίνω καλά, κυρία Ahern, ζητάτε τον λόγο, βάσει του Κανονισμού μας, επί προσωπικού θέματος. Θα σας δώσω τον λόγο μόνον επ’ αυτής της βάσης και για ένα λεπτό το πολύ. 
<SPEAKER ID="126" LANGUAGE="EN" NAME="Ahern, Nuala (Verts/ALE )." AFFILIATION="τίποτε">
<P>
    Κύριε Πρόεδρε, ζητώ το λόγο επί προσωπικού για να θέσω διαδικαστική ένσταση, επειδή συκοφαντήθηκα εδώ απόψε από τον εισηγητή, κ. Vidal-Quadras Roca. Δικαιούμαι να έχω τη γνώμη μου και έτσι, επαναλαμβάνω ότι αυτή η οδηγία έχει απογυμνωθεί από κάθε σημαντική προϋπόθεση ασφάλειας. Δεν έχει να προσθέσει στις υφιστάμενες απαιτήσεις ασφάλειας του ΔΟΕ, κατά συνέπεια είναι ανοησία. Όχι μόνον είναι ανοησία, είναι μια σκανδαλώδης ανοησία. Αυτό που έγινε στην πραγματικότητα, όπως ειπώθηκε, ήταν μια άσκηση δημοσίων σχέσεων – μια άσκηση εξωραϊσμού. Αυτό προκύπτει σαφέστατα από την απάντηση του Συμβουλίου. Το Συμβούλιο έχει και θα διατηρήσει την τελική ευθύνη για την πυρηνική ασφάλεια των πολιτών μας 
<SPEAKER ID="127" LANGUAGE="" NAME="Πρόεδρος. –" AFFILIATION="">
<P>
   Το λεπτό παρήλθε, κυρία Ahern. Πιστεύω ότι όλοι μπόρεσαν να καταλάβουν λίγο-πολύ ποιες ήταν οι θέσεις των διαφόρων πτερύγων του Κοινοβουλίου.
<P>
Η ψηφοφορία θα διεξαχθεί αύριο, στις 11.30. 
<SPEAKER ID="128" LANGUAGE="" NAME="Πρόεδρος. –" AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A5-0443/2003) της κ. Breyer, εξ ονόματος της Επιτροπής Βιομηχανίας, Εξωτερικού Εμπορίου, Έρευνας και Ενέργειας, σχετικά με την πρόταση απόφασης του Συμβουλίου που αφορά την τροποποίηση της απόφασης 77/270/Ευρατόμ περί εξουσιοδοτήσεως της Επιτροπής να συνάπτει δάνεια Ευρατόμ με σκοπό τη συμμετοχή στη χρηματοδότηση των πυρηνικών σταθμών παραγωγής ηλεκτρικής ενέργειας (COM(2002) 456 – C5-0570/2002 – 2002/0246(CNS)). 
<SPEAKER ID="129" LANGUAGE="ES" NAME="De Palacio," AFFILIATION="Αντιπρόεδρος της Επιτροπής">
<P>
     Κύριε Πρόεδρε, λαμβάνω το λόγο εξ ονόματος του κ. Solbes, ο οποίος μου ζήτησε να διαβιβάσω τη συγγνώμη του.
<P>
Το μέσο χορήγησης δανείων Ευρατόμ δημιουργήθηκε το 1977, κατόπιν απόφασης του Συμβουλίου. Είναι ένας μηχανισμός που διευκολύνει την Επιτροπή να χορηγεί δάνεια για να βοηθά στη χρηματοδότηση πυρηνικών σταθμών στα κράτη μέλη.
<P>
Μετά το ατύχημα του Τσερνομπίλ το 1986, η Επιτροπή διεύρυνε το πεδίο εφαρμογής και το δανειοδοτικό μέσο το 1994. Ο στόχος ήταν να συμβάλει στη χρηματοδότηση σχεδίων που αποσκοπούσαν στη βελτίωση της ασφάλειας και της αποδοτικότητας των πυρηνικών σταθμών στις προαναφερθείσες χώρες.
<P>
Δηλώθηκε ξεκάθαρα ότι το μόνιμο κλείσιμο εγκαταστάσεων ήταν επιλέξιμο για χρηματοδότηση. Η ελπίδα ήταν ότι αυτό το μέσο θα ενθάρρυνε τις ενδιαφερόμενες χώρες να εκτελέσουν τις απαραίτητες βελτιώσεις αναφορικά με την πυρηνική ασφάλεια. Η μέγιστη συνεισφορά της Ευρατόμ ορίστηκε στο 50% του κόστους του σχεδίου.
<P>
Στα τέλη της δεκαετία του ’90, επιτεύχθηκε συμφωνία για τη χορήγηση δανείου στη Βουλγαρία και την Ουκρανία. Καθώς το σχετικό ποσό πλησίαζε το μέγιστο επιτρεπόμενο όριο για τα δάνεια Ευρατόμ, η Επιτροπή θεώρησε απαραίτητο να ενημερώσει το Συμβούλιο για την ανάγκη να παρουσιάσει μια πρόταση για την αύξηση αυτού του ορίου.
<P>
Τέλος, άλλο ένα σχέδιο που θα μπορούσε ενδεχομένως να επωφεληθεί από τη χρηματοδότηση της Ευρατόμ αφορά τη βελτίωση της ασφάλειας και της αποδοτικότητας των 14 σταθμών που λειτουργούν αυτή τη στιγμή στην Ουκρανία.
<P>
Καθένα από αυτά τα σχέδια αφορά τη βελτίωση της ασφάλειας και τη διευκόλυνση του κλεισίματος επικίνδυνων πυρηνικών σταθμών. Αν λάβετε υπόψη, αξιότιμοι βουλευτές, αυτά τα εγχειρήματα θα καταλάβετε αμέσως γιατί η Επιτροπή ζητά να αυξηθεί το μέσο Ευρατόμ κατά 2 δισεκατομμύρια ευρώ. Οι προτάσεις θα διασφάλιζαν ότι οι χώρες που πρόκειται να ενταχθούν στην Ένωση φέτος, καθώς και οι υπόλοιπες υποψήφιες χώρες, θα μπορούσαν να συνεχίσουν να υποβάλλουν αιτήσεις για δάνεια για τη βελτίωση της ασφάλειας και της αποδοτικότητας και επίσης δάνεια για τη χρηματοδότηση του μόνιμου κλεισίματος μετά την ένταξη. Οι προτάσεις μας θα διασφάλιζαν ότι αυτά τα σχέδια ασφαλείας θα εξακολουθούσαν να είναι επιλέξιμα για χρηματοδότηση από την Ευρατόμ σε μια διευρυμένη Ένωση.
<SPEAKER ID="130" LANGUAGE="DE" NAME="Breyer (Verts/ALE )," AFFILIATION="εισηγήτρια">
<P>
   . – Κύριε Πρόεδρε, κυρίες και κύριοι, κυρία Επίτροπε, τον Νοέμβριο του 2002, η Επιτροπή πρότεινε να χορηγηθεί στην Ευρατόμ μια αύξηση πιστώσεων ύψους 2 δισεκατομμυρίων ευρώ, ευρύνοντας το ποσό που έχει ήδη χορηγηθεί ως δάνειο από τα 4 δισεκατομμύρια ευρώ στα 6 δισεκατομμύρια ευρώ. Ταυτόχρονα, λόγω της διεύρυνσης της ΕΕ, η Επιτροπή άλλαξε τον σκοπό της χορήγησης των δανείων, καθώς και τις προϋποθέσεις που τη διέπουν.
<P>
Τα δάνεια Ευρατόμ θεσπίστηκαν το 1977, και έκτοτε το ποσό αυξήθηκε πέντε φορές. Η τελευταία φορά ήταν το 1990, οπότε το ποσό αυξήθηκε στα 4 δισεκατομμύρια ευρώ. Η απόφαση που ελήφθη τότε καθόριζε ότι, πριν εξεταστεί κάθε πιθανότητα νέας αύξησης, έπρεπε να καλυφθεί το πιστωτικό όριο των 3,8 δισεκατομμυρίων ευρώ. Δυστυχώς, μέχρι σήμερα η επιτροπή δεν έχει λάβει απάντηση στο ερώτημα για το ακριβές ποσό που έχει ήδη χορηγηθεί. Οι υπολογισμοί της Επιτροπής συμπεριέλαβαν 688 εκατομμύρια ευρώ για την ολοκλήρωση του K2R4 στην Ουκρανία. Ωστόσο, η Επιτροπή αναγκάστηκε να ομολογήσει τον προηγούμενο Οκτώβριο ότι δεν είχε χορηγηθεί το ποσό αυτό για την ολοκλήρωση των εν λόγω αντιδραστήρων και ότι θα χορηγείτο στην Ουκρανία ποσό ύψους 175 εκατομμυρίων ευρώ, και κατά μέγιστο ύψους 500 εκατομμυρίων ευρώ.
<P>
Θεωρώ πολύ σημαντικό να ενθυμούμεθα ότι η αλλαγή αυτή στην κατάσταση που αφορά τους αντιδραστήρες K2R4 δεν συνάδει με το ψήφισμα του 1990, κυρίως από την άποψη των δυνητικών νομικών δυσχερειών. Το Συμβούλιο, παρότι εξέτασε το θέμα των δανείων Ευρατόμ και τη χρήση τους, δεν κάλεσε –επισήμως και τυπικά– το Κοινοβούλιο να γνωμοδοτήσει σχετικά με την αύξηση κατά 2 δισεκατομμύρια ευρώ.
<P>
Όπως έχω επαναλάβει πολλάκις, η πρόταση της Επιτροπής περιλαμβάνει δύο αποφάσεις. Τούτο σημαίνει ότι η Επιτροπή διαχωρίζει τις προτάσεις, ενώ εμείς στο Κοινοβούλιο δεν κληθήκαμε να γνωμοδοτήσουμε για την αύξηση. Τούτο σημαίνει επίσης ότι η Επιτροπή δεν έχει ενσωματώσει στις προτάσεις της τα ψηφίσματα που εξέτασε το Κοινοβούλιο στη διάρκεια της συζήτησης για το σχέδιο Συντάγματος της Συνέλευσης, όπου ζητάμε την εκπνοή της Συνθήκης Ευρατόμ το 2004, κατ’ αναλογία με την εκπνοή της συνθήκης άνθρακα και χάλυβα. Νομίζω ότι θα πρέπει να λάβετε και αυτό υπόψη σας, κυρία Επίτροπε. Το Κοινοβούλιο επανέλαβε την συγκεκριμένη προτροπή σε πολλές περιπτώσεις. Εσείς, η ίδια δηλώσατε στη συζήτηση νωρίτερα ότι οι ανανεώσιμες πηγές ενέργειας ουσιαστικά δεν επικουρούνται, συνεπώς μόνο μία πηγή ενέργειας απολαμβάνει τέτοιου είδους δάνεια.
<SPEAKER ID="131" LANGUAGE="DE" NAME="Flemming (PPE-DE )," AFFILIATION="συντάκτρια γνωμοδότησης της Επιτροπής Περιβάλλοντος, Δημόσιας Υγείας και Πολιτικής των Καταναλωτών">
<P>
   . – Κύριε Πρόεδρε, η Επίτροπος είναι αποδέκτης πολλών επικρίσεων, οπότε επιτρέψτε μου, εκτός του χρόνου ομιλίας μου, να σπεύσω σε βοήθειά της και να την ευχαριστήσω που έθεσε δύο προτάσεις ενώπιόν μας, επιτρέποντάς μας για πρώτη φορά στο Κοινοβούλιο να συζητήσουμε το θέμα της πυρηνικής ασφάλειας. Η κίνηση αυτή είναι τεράστιας σημασίας και εντελώς νέα, και προς τούτο σας ευχαριστώ πολύ, κυρία Επίτροπε. Ο κ. Linkohr ξέρει τι λέει όταν αναφέρει ότι η Επίτροπος κοίταξε πολύ μακριά στον ορίζοντα.
<P>
Όσον αφορά την έκθεση Breyer, επιτρέψτε μου να αναφέρω ως εισηγήτρια της Επιτροπής Περιβάλλοντος, Δημόσιας Υγείας και Πολιτικής των Καταναλωτών, αλλά και με πραγματική πεποίθηση, ότι δεν μπορούμε να φανταστούμε το Κοινοβούλιο να εγκρίνει τις προτάσεις αυτές υπό την παρούσα τους μορφή. Η χορήγηση δανείων Ευρατόμ δεν μπορεί επ’ ουδενί να εγκριθεί. Όλοι γνωρίζουμε ότι τα δάνεια Ευρατόμ υποστηρίζουν την πυρηνική βιομηχανία, με τρόπο που προκαλεί στρέβλωση του ανταγωνισμού. Με την παροχή ευνοϊκότερων επιτοκίων και με την κάλυψη των υψηλών πολιτικών κινδύνων, η παρούσα μορφή επενδύσεων δεν συγκρίνεται με καμία άλλη σε ολόκληρο τον τομέα ενέργειας. Η Επιτροπή Περιβάλλοντος, Δημόσιας Υγείας και Πολιτικής των Καταναλωτών κατέστησε αρκούντως σαφές ότι σε μια Ευρωπαϊκή Ένωση δεκαπέντε κρατών μελών τα έξι δεν ανέπτυξαν ποτέ παραγωγή πυρηνικής ενέργειας και έξι αποφάσισαν να την εγκαταλείψουν· άρα εναπομένουν τρία κράτη μέλη. Το στοιχείο αυτό δεν πρέπει να το ξεχάσουμε. Καταστήσαμε επίσης απολύτως σαφές ότι το θέμα της τελικής αποθήκευσης των πυρηνικών αποβλήτων θα παραμείνει άλυτο, έως ότου λυθεί παγκοσμίως. Μπορεί να γνωρίζουμε πολύ καλά πού θα θέλαμε να είναι οι συλλέκτες, ωστόσο δεν πρόκειται να τους έχουμε την επόμενη εικοσαετία· συνεπώς η δημιουργία νέων πυρηνικών σταθμών ενέργειας, απλούστατα, δεν είναι αποδεκτή. Η χρηματοδότηση θα πρέπει να δίδεται αποκλειστικά σε προγράμματα που αποσκοπούν στη βελτίωση της πυρηνικής ασφάλειας και στον παροπλισμό εγκαταστάσεων, και όχι –όπως προβλέπει η πρόταση της Επιτροπής– για σταθμούς που λειτουργούν ήδη. Αυτό δεν είναι αποδεκτό.
<SPEAKER ID="132" LANGUAGE="FI" NAME="Matikainen-Kallström (PPE-DE )." AFFILIATION="">
<P>
    Κύριε Πρόεδρε, η συνάδελφος Breyer συγκρίνει τα εν λόγω δάνεια με τις κρατικές επιδοτήσεις για την παραγωγή ενός είδους ενέργειας που προκαλεί στρεβλώσεις στην αγορά. Εν τω μεταξύ, φαίνεται ότι ο όρος “δάνειο” λησμονήθηκε κατά την εκπόνηση της ανάλυσης. Το δεύτερο θέμα αφορούσε τις στρεβλώσεις που προκαλούν στην αγορά τα διάφορα συστήματα στήριξης. Πόσο επιδοτούνται οι ανανεώσιμες πηγές ενέργειας; Πρόκειται όντως για δάνειο, όταν κάθε λεπτό του ευρώ αποπληρώνεται με τόκο; Έγινε λόγος και για την ύπαρξη άλλων μέσων.
<P>
Επί σειρά ετών, το σύστημα δανειοδότησης της Ευρατόμ εξυπηρετούσε εμάς, τους Δυτικοευρωπαίους. Τα τελευταία έτη, η ωφέλεια διοχετεύεται κυρίως στις υποψήφιες χώρες. Είναι αλήθεια ότι τα εν λόγω δάνεια συνέβαλαν στην κατασκευή πυρηνικών σταθμών στη Δυτική Ευρώπη κατά τις δεκαετίες του 1970 και 1980. Εντούτοις, τα δάνεια για τη δημιουργία νέων δυνατοτήτων δεν χρησιμοποιήθηκαν επί μακρόν. Ως κατ’ εξοχήν παράδειγμα αυτού θα μπορούσαμε να αναφέρουμε τη χρηματοδότηση για την κατασκευή μιας νέας μονάδας σε κάποια σκανδιναβική χώρα. Οι ιδιωτικοί επενδυτές επέδειξαν τόσο μεγάλο ενδιαφέρον για την κατασκευή ενός νέου πυρηνικού αντιδραστήρα, σε σημείο ώστε μια μονάδα 1 600 μεγαβάτ να χρηματοδοτηθεί για τη δημιουργία μονάδας δυνατότητας 2 500 μεγαβάτ. Το παράδειγμα αυτό αποτελεί μια απόλυτα αδιαφιλονίκητη απόδειξη ότι τα δάνεια της Ευρατόμ δεν είναι απαραίτητα στη χρηματοδότηση για την κατασκευή νέων δυνατοτήτων.
<P>
Βεβαίως, δεν είναι διόλου μεμπτό, οι πυρηνικοί σταθμοί των υποψηφίων χωρών και των λοιπών χωρών της Ανατολικής Ευρώπης να χρηματοδοτούνται μέσω της Ευρατόμ για τη βελτίωση της ασφάλειας των εγκαταστάσεων. Είναι ενδιαφέρον να ακούμε τη συνάδελφο Breyer να ενθαρρύνει τους Πράσινους να πραγματοποιήσουν εκστρατεία ενάντια στην πυρηνική ασφάλεια.
<SPEAKER ID="133" LANGUAGE="DE" NAME="Linkohr (PSE )." AFFILIATION="">
<SPEAKER ID="134" LANGUAGE="EN" NAME="Ahern, Nuala (Verts/ALE )." AFFILIATION="Enron">
<P>
    Κύριε Πρόεδρε, δεν υπάρχει αιτιολόγηση βάσει της Συνθήκης Ευρατόμ που να επιτρέπει στην Επιτροπή να χορηγήσει στην Ευρατόμ συμπληρωματικό δάνειο ύψους 2 δισεκατομμυρίων ευρώ, όπως προτάθηκε το Νοέμβριο 2002, ώστε το συνολικό ποσό του δανείου να φθάσει τα 6 δισεκατομμύρια. Αυτό το δάνειο έχει αυξηθεί περίπου πέντε φορές από τότε που συστάθηκε το 1977 και είναι μια ισχνά κεκαλυμμένη προσπάθεια προώθησης της πυρηνικής βιομηχανίας, ενώ το αίτημα παράτασης του δανείου, αλλάζει επίσης την κατάσταση και τον τύπο του έργου που πρόκειται να χρηματοδοτηθεί υπό το φως της διεύρυνσης της ΕΕ.
<P>
Αυτό μοιάζει με τη δημιουργική λογιστική της . Στην πραγματικότητα, θα μπορούσαμε ακόμη να την αποκαλέσουμε δόλια λογιστική πρακτική. Ως αποτέλεσμα όλων αυτών, θα έχετε ένα σκάνδαλο παρόμοιο με αυτό της Enron. Συνδέεται με ζητήματα διαφάνειας και με το κάτα πόσον οι προτάσεις είναι ήδη απαρχαιωμένες. Επιπλέον, έχουν εγερθεί θέματα σχετικά με τη στρέβλωση της αγοράς, ιδιαίτερα όσον αφορά την κατασκευή εργοστασίου. Δεν έχω πεισθεί ότι αυτά τα δάνεια προορίζονται για την ασφάλεια και όχι για κατασκευή εργοστασίου. Πράγματι, έχω στοιχεία ότι λαμβάνουν χώρα δραστηριότητες κατασκευής. 
<SPEAKER ID="135" LANGUAGE="ES" NAME="De Palacio, Loyola," AFFILIATION="Αντιπρόεδρος της Επιτροπής">
<P>
   .  Κύριε Πρόεδρε, απαντώντας στην κ. Breyer, μπορώ να πω ότι, με τη συγκατάθεση του Συμβουλίου, η Επιτροπή θα ήταν διατεθειμένη να συγχωνεύσει τις δύο προτάσεις. Αυτό θα επέτρεπε να συνδυαστούν και τα δύο ανώτατα όρια και οι προϋποθέσεις. Επί της αρχής, δεν θα υπήρχε πρόβλημα με αυτό, εφόσον συμφωνούσε το Κοινοβούλιο. Το Συμβούλιο θα πρέπει να δώσει την συγκατάθεσή του, φυσικά.
<P>
Αυτό που εξετάζεται εδώ είναι η διευκόλυνση του παροπλισμού μιας σειράς πυρηνικών σταθμών και η βελτίωση της ασφάλειας άλλων. Βασικά, όλα σχετίζονται με τις χώρες που πρόκειται να ενταχθούν στην Ένωση σε τέσσερις μήνες, ήτοι την 1η Μαΐου. Αφορά επίσης τις υποψήφιες χώρες και δυνητικά και τη Ρωσία επίσης σε ορισμένες περιπτώσεις.
<P>
Θα ήθελα να διαβεβαιώσω την κ. Matikainen-Kallström ότι η Ευρωπαϊκή Ένωση καταβάλει μια μεγάλη προσπάθεια αυτή τη στιγμή όσον αφορά τις ανανεώσιμες πηγές ενέργειας. Πρέπει να λεχθεί ότι αυτή η προσπάθεια έχει σίγουρα ενταθεί τα τελευταία τέσσερα χρόνια. Είμαι πολύ περήφανη γι’ αυτό, διότι πιστεύω ότι η Ένωση πρέπει να προωθήσει τις ανανεώσιμες πηγές ενέργειας όσο το δυνατόν περισσότερο. Αυτό δεν σημαίνει ότι δεν είναι επίσης υποχρεωμένη να διασφαλίσει τη μέγιστη δυνατή πυρηνική ασφάλεια σε όλη την Ευρωπαϊκή Ένωση, όπως δήλωσα μόλις τώρα.
<SPEAKER ID="136" LANGUAGE="" NAME="Πρόεδρος. –" AFFILIATION="(Η συνεδρίαση λήγει στις 22.00)">
<P>
Η ψηφοφορία θα διεξαχθεί αύριο, στις 11.30.
<P>
(1)
<SPEAKER ID="137" LANGUAGE="" NAME="" AFFILIATION="Ημερήσια διάταξη της επόμενγς συνεδρίασης:"/>

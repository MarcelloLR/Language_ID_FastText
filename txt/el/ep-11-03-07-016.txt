<CHAPTER ID="016">
Διάταξη των εργασιών: βλ. Συνοπτικά Πρακτικά
<SPEAKER ID="022" NAME="Jean-Pierre Audy" AFFILIATION="PPE">
(FR) Κύριε Πρόεδρε, θα ήθελα να λάβω τον λόγο βάσει του άρθρου 16 της Συνθήκης για την Ευρωπαϊκή Ένωση. Τούτη την εβδομάδα, με πρωτοβουλία του γάλλου αρχηγού κράτους, του Nicolas Sarkozy, που επέδειξε το μεγάλο του πνεύμα κοινοτικής αλληλεγγύης, υποβλήθηκε πρόταση για τη διεξαγωγή έκτακτης συνεδρίασης του Ευρωπαϊκού Συμβουλίου αυτή την Παρασκευή.
<P>
Συνήθως, βάσει των Συνθηκών, το Συμβούλιο Γενικών Υποθέσεων είναι εκείνο που προετοιμάζει τις συνεδριάσεις του Ευρωπαϊκού Συμβουλίου. Εντούτοις, στο πρόγραμμα αυτής της εβδομάδας, δεν είδα καμία προπαρασκευαστική συνάντηση του Συμβουλίου Γενικών Υποθέσεων ενόψει αυτής της έκτακτης συνεδρίασης του Ευρωπαϊκού Συμβουλίου. Σε μια στιγμή κατά την οποία σημειώνονται μείζονες δημοκρατικές αλλαγές, πιστεύω ότι οι ευρωπαίοι πολίτες θα πρέπει να εμπλακούν από κοινού με τους αρχηγούς των κρατών τους στις αποφάσεις που λαμβάνει η Ευρώπη σε σχέση με αυτά τα μείζονα ζητήματα.
<SPEAKER ID="023" NAME="Πρόεδρος">
Σας ευχαριστώ για την παρατήρησή σας. Θα σας αποστείλω γραπτή απάντηση.

<CHAPTER ID="015">
Μεταναστευτικά ρεύματα και άσυλο και οι επιπτώσεις τους στη συμφωνία Σένγκεν (συζήτηση) 
<SPEAKER ID="480" NAME="Πρόεδρος">
" ημερήσια διάταξη προβλέπει τις δηλώσεις του Συμβουλίου και της Επιτροπής σχετικά με τα μεταναστευτικά ρεύματα και το άσυλο και τις επιπτώσεις τους στη συμφωνία Σένγκεν.
<SPEAKER ID="481" NAME="Enikő Győri">
ασκούσα την Προεδρία του Συμβουλίου. - (EN) Κύριε Πρόεδρε, οι εξελίξεις στη Νότια Γειτονία και τα επακόλουθα μεταναστευτικά ρεύματα αντιπροσωπεύουν μείζονα πρόκληση για την Ευρωπαϊκή Ένωση. Συνέβαλαν στο να δοθεί έμφαση στη σημασία της εξέτασης του όλου θέματος της διαχείρισης των μεταναστευτικών και προσφυγικών ρευμάτων.
<P>
Ως εκ τούτου, το Ευρωπαϊκό Συμβούλιο κάλεσε τον Μάρτιο το Συμβούλιο και την Επιτροπή να υποβάλουν πριν από τη σύνοδο του Ευρωπαϊκού Συμβουλίου τον Ιούνιο σχέδιο για την ανάπτυξη των ικανοτήτων διαχείρισης των μεταναστευτικών και προσφυγικών ρευμάτων. Τα συμπεράσματα που εγκρίθηκαν από το Συμβούλιο Δικαιοσύνης και Εσωτερικών Υποθέσεων στις 11 και 12 Απριλίου 2011 και η ανακοίνωση που εξέδωσε η Επιτροπή την προηγούμενη εβδομάδα συνιστούν σημαντικά βήματα προς αυτήν την κατεύθυνση. " Προεδρία συγκάλεσε έκτακτη σύνοδο του Συμβουλίου Δικαιοσύνης και Εσωτερικών Υποθέσεων για τις 12 Μαΐου προκειμένου να συζητηθεί το ζήτημα της διαχείρισης των μεταναστευτικών και προσφυγικών ρευμάτων. Οι συζητήσεις αυτές θα συμβάλλουν στην προετοιμασία της συνόδου του Ευρωπαϊκού Συμβουλίου της 21ης Ιουνίου που θα ασχοληθεί με τα ίδια ζητήματα.
<P>
Δεν μπορούμε, ασφαλώς, να μείνουμε άπραγοι ενόψει των γεγονότων που εκτυλίσσονται στην απέναντι όχθη της Μεσογείου. " ΕΕ και τα κράτη μέλη είναι έτοιμα να βοηθήσουν τόσο τους ανθρώπους που εκτοπίζονται λόγω των πρόσφατων εξελίξεων στη Βόρεια Αφρική όσο και τα πιο άμεσα ενδιαφερόμενα κράτη μέλη. Τους τελευταίους μήνες η ΕΕ και τα κράτη μέλη διέθεσαν ανθρωπιστική βοήθεια έκτακτης ανάγκης ύψους 96 εκατ. ευρώ περίπου και δεσμευόμαστε να συνεχίσουμε να παρέχουμε υποστήριξη, όπως και όταν χρειάζεται, ανάλογα με τις περιστάσεις.
<P>
Το Συμβούλιο κάλεσε επίσης όλα τα κράτη μέλη να συνεχίσουν να παρέχουν στήριξη στην Ύπατη Αρμοστεία των "νωμένων Εθνών για τους Πρόσφυγες (UNHCR), στον Διεθνή Οργανισμό Μετανάστευσης, στον Ερυθρό Σταυρό και σε όλους του σχετικούς παράγοντες, που καταβάλλουν υψίστης σημασίας προσπάθειες για την παροχή βοήθειας στους εκτοπισθέντες πληθυσμούς λόγω της παρατεταμένης βίας στη Λιβύη. Τα κράτη μέλη που επηρεάζονται αμεσότερα από αυτές τις εξελίξεις λαμβάνουν χρηματοδοτικές εισφορές, εξοπλισμό και τεχνική εμπειρογνωμοσύνη· η Επιτροπή ανακοίνωσε, παραδείγματος χάρη, νωρίτερα ότι θα μπορούσαν να διατεθούν περίπου 25 εκατ. ευρώ από τα ταμεία έκτακτης ανάγκης σε κράτη μέλη όπως η Ιταλία και η Μάλτα. Επίσης, η νεοσύστατη Ευρωπαϊκή Υπηρεσία Υποστήριξης για το Άσυλο, παρότι δεν έχει καταστεί ακόμη απόλυτα λειτουργική, είναι επίσης διατεθειμένη να βοηθήσει. Ορισμένα κράτη μέλη, συμπεριλαμβανομένης της Ουγγαρίας, έχουν δηλώσει ήδη ότι είναι έτοιμα να δεχθούν πρόσφυγες από τη Μάλτα ώστε να αρθεί η πίεση που ασκείται στις αρχές της περιοχής.
<P>
Πέρα από τα ειδικά μέτρα που αποσκοπούν στην αντιμετώπιση αυτής της ιδιαίτερης κατάστασης, το Συμβούλιο εξακολουθεί να είναι απόλυτα προσηλωμένο στην περαιτέρω ανάπτυξη του κοινού ευρωπαϊκού συστήματος ασύλου. Πραγματοποιούνται εργασίες στο Συμβούλιο και στο Κοινοβούλιο και έχει ήδη σημειωθεί κάποια πρόοδος, παρά τις τεχνικές δυσκολίες και την πολιτικά ευαίσθητη φύση του ζητήματος αυτού.
<P>
" διαχείριση των μεταναστευτικών ρευμάτων στην ΕΕ και στα επιμέρους κράτη μέλη απαιτεί, γενικά, αποτελεσματική διαχείριση των συνόρων. Όσον αφορά τη διαχείριση των εξωτερικών συνόρων, ο Frontex διαδραματίζει σημαντικό ρόλο με διάφορους τρόπους, συμπεριλαμβανομένης της παρακολούθησης των εξωτερικών συνόρων της ΕΕ και της παροχής επιχειρησιακής στήριξης.
<P>
Υπό το πρίσμα των πρόσφατων εξελίξεων στη Βόρεια Αφρική, στις 20 Φεβρουαρίου 2011, κατόπιν αιτήματος της ιταλικής κυβέρνησης, ξεκίνησε μια κοινή επιχείρηση ονόματι Ερμής. " επιχείρηση αυτή αποσκοπεί στην πρόληψη και τον εντοπισμό των παράνομων διελεύσεων των συνόρων προς τη Lampedusa, τη Σικελία, τη Σαρδηνία και την ιταλική ενδοχώρα. Ο Frontex στηρίζει επίσης τις ιταλικές αρχές σε δευτερεύουσες δραστηριότητες συνοριακού ελέγχου μέσω της ενημέρωσης και του ελέγχου των μεταναστών.
<P>
Το Συμβούλιο επιδοκιμάζει επίσης την απόφαση της Επιτροπής να κινητοποιήσει τα συμπληρωματικά κονδύλια που χρειάζεται ο Frontex για να συνεχίσει τις προγραμματισμένες κοινές του επιχειρήσεις. Παροτρύναμε τα κράτη μέλη να παράσχουν περαιτέρω ανθρώπινους και τεχνικούς πόρους, ανάλογα με τις ανάγκες, για την υποστήριξη των επιχειρήσεων του οργανισμού, συμπεριλαμβανομένης της επιχείρησης Ερμής.
<P>
Όπως γνωρίζετε, η νέα πρόταση σχετικά με τον Frontex έχει υποβληθεί στο Σώμα και διεξάγονται οι σχετικές διαπραγματεύσεις. Υπολογίζω ιδιαιτέρως στη στήριξη του Κοινοβουλίου για την περάτωση της εν λόγω νομοθετικής πρότασης και τη διασφάλιση της επιτυχίας των διαπραγματεύσεων.
<P>
Δεδομένων των πρόσφατων μεταναστευτικών πιέσεων από τη Βόρεια Αφρική, η ενίσχυση του Frontex έχει καταστεί ύψιστη προτεραιότητα για το Συμβούλιο. Θα ήθελα να ευχαριστήσω τον κ. Busuttil και τους σκιώδεις εισηγητές για την άρτια συνεργασία τους και ελπίζω πραγματικά, όπως μόλις τόνισα, ότι θα μπορέσει να επιτευχθεί συμφωνία σε πρώτη ανάγνωση μέχρι τον Ιούνιο του 2011, όπως ζητήθηκε από το Ευρωπαϊκό Συμβούλιο τον Μάρτιο.
<P>
Οι εξελίξεις στη νότια Μεσόγειο, και δη αναφορικά με την άφιξη των τυνήσιων μεταναστών στη Lampedusa, έχουν εγείρει ερωτήματα σχετικά με ελέγχους στα εσωτερικά σύνορα. Αυτό με τη σειρά του άπτεται του ζητήματος της ελεύθερης κυκλοφορίας εντός της Ευρωπαϊκής Ένωσης. Το Συμβούλιο συμφωνεί απόλυτα με την άποψη σχεδόν ολόκληρης της Αίθουσας ότι η ελεύθερη κυκλοφορία των ατόμων στον χώρο Σένγκεν συνιστά μεγάλο επίτευγμα. Τα κράτη μέλη που ζήτησαν αναθεώρηση του συστήματος Σένγκεν υπογράμμισαν επίσης ότι το προτείνουν αυτό προκειμένου να διατηρηθεί η ελεύθερη κυκλοφορία των πολιτών μας, που συνιστά θεμέλιο λίθο της Ένωσης.
<P>
" βελτίωση της ασφάλειας και της διακυβέρνησης του χώρου Σένγκεν εν καιρώ αυξημένης πίεσης αποτελεί μέσο επίτευξης του σκοπού αυτού. Δεδομένου αυτού, υπό το πρίσμα της αυξημένης πίεσης στα εξωτερικά σύνορα ορισμένων κρατών και των εκκλήσεων των κρατών μελών για ενίσχυση του συστήματος κανόνων Σένγκεν, το Συμβούλιο πρέπει να διερευνήσει πώς μπορούμε να προστατεύσουμε περαιτέρω την αρχή της ελεύθερης κυκλοφορίας και, ταυτόχρονα, την ανάγκη των πολιτών να διατηρηθεί υψηλό επίπεδο εσωτερικής ασφάλειας.
<P>
Στη σύνοδο του Συμβουλίου της 12ης Μαΐου 2011, η Προεδρία σχεδιάζει να ξεκινήσει συζητήσεις σχετικά με τις διάφορες ιδέες όσον αφορά το κεκτημένο του Σένγκεν που υποβλήθηκαν από την Επιτροπή στην ανακοίνωσή της σχετικά με τη μετανάστευση της 4ης Μαΐου. Το Συμβούλιο προσβλέπει συγκεκριμένα να εξετάσει τις προτάσεις της Επιτροπής σχετικά με έναν μηχανισμό για τη συντονισμένη και προσωρινή επανεισαγωγή των ελέγχων ως έσχατο μέσο, βάσει αντικειμενικών κριτηρίων και με σεβασμό στην κοινοτική μέθοδο. Το Συμβούλιο θα έχει επίσης την ευκαιρία να συζητήσει πώς μπορούν να συνεχιστούν οι εργασίες για την αναθεώρηση του μηχανισμού αξιολόγησης Σένγκεν, ώστε να διασφαλιστεί πιο αποτελεσματική και ενιαία εφαρμογή του κεκτημένου.
<P>
Φυσικά, άμεση προτεραιότητά μας είναι η αντιμετώπιση των επιπτώσεων των δραματικών γεγονότων που εκτυλίσσονται στη νότια Μεσόγειο, αλλά πρέπει και να διδαχθούμε από αυτά για το μέλλον. Εν συντομία, πρέπει να θεσπίσουμε μια μακροπρόθεσμη στρατηγική. Ορισμένα από τα ζητήματα που παρέθεσα θα συμβάλλουν στη δημιουργία μιας τέτοιας στρατηγικής, αλλά ανυπομονώ για τις συζητήσεις που μπορούν να οδηγήσουν σε μια ολοκληρωμένη προσέγγιση της μετανάστευσης, η οποία θα συνάδει απόλυτα με την παγκόσμια προσέγγισή μας όσον αφορά τη μετανάστευση.
<P>
Στο πλαίσιο αυτό, ο πρωθυπουργός Orbán δήλωσε πρόσφατα ότι θα πρέπει να υπάρξει σαφής διάκριση ανάμεσα στους οικονομικούς μετανάστες και τους πολιτικούς πρόσφυγες. " Ευρώπη πρέπει να καλωσορίσει τους πολιτικούς πρόσφυγες εάν θέλει να μείνει πιστή στα ιδανικά της. " Ευρώπη πρέπει να βοηθήσει τις χώρες της Βόρειας Αφρικής, με παρόμοια μέσα με το σχέδιο Μάρσαλ, ώστε να δημιουργηθούν βιώσιμες συνθήκες στην περιοχή, αντιμετωπίζοντας έτσι τα βαθύτερα αίτια της μετανάστευσης. Για να γίνει αυτό, θα χρειαστεί όχι μόνο να συμφωνήσουμε μεταξύ μας, αλλά να διαβουλευτούμε με τους γείτονές μας και μάλιστα σε συνεργασία με τις χώρες της Βόρειας Αφρικής, και θα χρειαστεί να ληφθούν υπόψη πολλοί και διάφοροι παράγοντες, όπως η διεθνής προστασία, η μετανάστευση, η κινητικότητα και η ασφάλεια.
<P>
Ολοκληρώνοντας, από ευρύτερη άποψη, οι νότιοι γείτονές μας θα λάβουν βοήθεια με κάθε διαθέσιμο μέσο για τη μετάβασή τους σε ανοικτές, δημοκρατικές και ευημερούσες κοινωνίες. Αυτός είναι ο καλύτερος δυνατός τρόπος αντιμετώπισης των παραγόντων που ωθούν τους παράνομους μετανάστες προς τις ακτές μας.
<SPEAKER ID="482" NAME="José Manuel Barroso">
Πρόεδρος της Επιτροπής. - (EN) Κύριε Πρόεδρε, βρισκόμαστε εδώ σήμερα για να συζητήσουμε το ζήτημα της μετανάστευσης και της διασυνοριακής κυκλοφορίας των ευρωπαίων πολιτών· επιτρέψτε μου, όμως, να υπενθυμίσω καταρχάς σε όλους μας ότι χθες ήταν η 61η επέτειος της Διακήρυξης Σούμαν, που έθεσε τα θεμέλια της Ευρωπαϊκής Ένωσης, και από εκείνη την ημέρα ξεκίνησε μια διαδικασία στην οποία ο λαός της Ευρώπης είναι διατεθειμένος να συνεργαστεί και να αφήσει κατά μέρος τις διαφορές του, ώστε να οικοδομήσει μια ευρωπαϊκή ήπειρο χωρίς σύνορα, όπου οι πολίτες μας μπορούν να κυκλοφορούν ελεύθερα στις διάφορες χώρες.
<P>
Για περιοχές όπως αυτή στην οποία βρισκόμαστε σήμερα, εδώ στο Στρασβούργο και στην Αλσατία γενικότερα, η ζωή στα σύνορα δεν σημαίνει πλέον περιορισμό από τα σύνορα και τα οφέλη εκτείνονται πολύ πιο πέρα από αυτές τις παραμεθόριες περιοχές. Για τη μεγάλη πλειονότητα των ευρωπαίων πολιτών, το δικαίωμα της ελεύθερης κυκλοφορίας ενσαρκώνει το ευρωπαϊκό εγχείρημα και αποτελεί ένα από τα πλέον απτά αποτελέσματα της Ευρωπαϊκής Ένωσης, και είμαι στην ευχάριστη θέση να ομολογήσω ότι οι περισσότεροι Ευρωπαίοι χρησιμοποιούν στο έπακρο αυτό τους το δικαίωμα - πραγματοποιούνται περίπου 1,25 δισ. ταξίδια στο πλαίσιο του τουρισμού στις χώρες της Ευρωπαϊκής Ένωσης κάθε χρόνο.
<P>
Αυτό θα ήταν εντελώς αδύνατο χωρίς την Ευρωπαϊκή Ένωση. Θυμάμαι ακόμη τον καιρό που καλούμασταν να ξεπεράσουμε πολλές δυσκολίες για να ταξιδέψουμε από τη χώρα μου, την Πορτογαλία, στην Ισπανία. Άρα, είναι όντως μεγάλη απόδειξη της προόδου του πολιτισμού το γεγονός ότι οι χώρες είναι σε θέση να περιορίζουν τους φραγμούς στα σύνορά τους και να επιτρέπουν στους πολίτες να κυκλοφορούν ελεύθερα.
<P>
Επιπλέον, και από οικονομικής άποψης, η ελεύθερη κυκλοφορία είναι καίρια για την επιτυχία της ενιαίας αγοράς και των συνεχιζόμενων προσπαθειών της Ευρώπης για τόνωση της ανάπτυξης και της δημιουργίας θέσεων εργασίας. Για να μιλήσουμε απλά, η ελεύθερη κυκλοφορία είναι για την Ευρώπη ό,τι είναι τα θεμέλια για τα κτίρια. Αν την καταργήσουμε, διακυβεύεται ολόκληρο το οικοδόμημα.
<P>
Την προηγούμενη εβδομάδα η Επιτροπή παρουσίασε μια ανακοίνωση για μια πιο συγκροτημένη προσέγγιση της μετανάστευσης, αναφερόμενη, μεταξύ άλλων, σε μια πρόταση ενίσχυσης του συστήματος διακυβέρνησης Σένγκεν. Θα ακολουθήσουν και άλλες προτάσεις τις προσεχείς εβδομάδες, και στο σημείο αυτό θα ήθελα να επιδοκιμάσω το έργο της Επιτρόπου Malmström η οποία, δρώντας πολύ έξυπνα και με μεγάλη ευαισθησία, καταβάλλει κάθε δυνατή προσπάθεια για να βρεθεί η σωστή προσέγγιση σε σχέση με αυτό το περίπλοκο ζήτημα.
<P>
Επιτρέψτε μου να εστιάσω στη διακυβέρνηση Σένγκεν, διότι αντιλαμβάνομαι ότι το ζήτημα αυτό αντιπροσωπεύει τη σημαντικότερη ανησυχία του Κοινοβουλίου. Ασφαλώς, υπάρχουν πολλές άλλες προτάσεις, σχετικά με την ενίσχυση του Frontex και το κοινό ευρωπαϊκό σύστημα ασύλου, παραδείγματος χάρη, ελπίζω, όμως, ότι θα μας δοθούν και άλλες ευκαιρίες να συζητήσουμε τα ζητήματα αυτά πιο ενδελεχώς.
<P>
Πέρυσι, η Επιτροπή υπέβαλε προτάσεις για τη διατήρηση και την ενίσχυση του μηχανισμού αξιολόγησης Σένγκεν ως κεντρικό στοιχείο του κεκτημένου του κοινού μας εγχειρήματος, και θέλω να τονίσω ότι πέρυσι - δηλαδή πολύ πριν από τις πρόσφατες εξελίξεις- η Επιτροπή είχε ήδη εντοπίσει ορισμένα προβλήματα στη διακυβέρνηση Σένγκεν. Θα ενημερώσουμε τώρα και θα ολοκληρώσουμε αυτές τις προτάσεις, και θα κάνουμε ό,τι μπορούμε για να επιτύχουμε γρήγορα αποτελέσματα.
<P>
" τρέχουσα μεταναστευτική κατάσταση στη Μεσόγειο και οι επακόλουθες πιέσεις έχουν επισημάνει μερικές αδυναμίες και ασυντόνιστες αντιδράσεις των κρατών μελών όσον αφορά τη διαχείριση του χώρου Σένγκεν. Έπειτα από αυτές τις εξαιρετικές περιστάσεις, πρέπει επειγόντως να ενισχύσουμε τη διακυβέρνηση Σένγκεν και τη διακυβέρνηση των εξωτερικών συνόρων. Χρειαζόμαστε καλύτερο συντονισμό μεταξύ της Επιτροπής και των κρατών μελών και, πάνω από όλα, μεταξύ των ίδιων των κρατών μελών.
<P>
Παρότι τα πρόσφατα γεγονότα έδωσαν την ώθηση για να τεθεί επειγόντως το εν λόγω ζήτημα επί τάπητος, η Επιτροπή εκμεταλλεύεται αυτήν την ευκαιρία, μέσω της ανακοίνωσης, για να ασχοληθεί με τις πολυετείς υποκείμενες ασυνέπειες και τα ανεπίλυτα ζητήματα που άφησαν το περιθώριο σε ορισμένα κράτη μέλη να δρουν μονομερώς και όχι απαραίτητα με ενωσιακή προοπτική. Ήρθε η ώρα να καταπνίξουμε αυτήν την τάση εν τη γενέσει: να την σταματήσουμε ab ovo.
<P>
" Επιτροπή έχει ήδη λάβει βραχυπρόθεσμα μέτρα για την αντιμετώπιση της κατάστασης στη Μεσόγειο. Επιπλέον, η δέσμη μέτρων που προτείναμε την προηγούμενη εβδομάδα ενθαρρύνει την εύλογη ανάλυση, λαμβάνοντας υπόψη τις βραχυπρόθεσμες ανάγκες ενίσχυσης των εξωτερικών συνόρων, καθώς και μιας ευρύτερης προσέγγισης του ασύλου και της μετανάστευσης. Τα ζητήματα αυτά πρέπει να εξεταστούν επίσης υπό το πρίσμα της πολιτικής γειτονίας μας, των εμπορικών συναλλαγών με τη Βόρεια Αφρική και της υποστήριξης του εκδημοκρατισμού, καθώς και υπό το πρίσμα των ίδιων των μακροπρόθεσμων ελλείψεων σε εργατικό δυναμικό της Ευρώπης και των προσπαθειών ενίσχυσης της ευρωπαϊκής ανταγωνιστικότητας.
<P>
Δεν πρόκειται για σπασμωδική αντίδραση. Δεν πρόκειται για αυτοσχεδιασμό. Πρόκειται, και έτσι πρέπει, για μια ευρεία σειρά μέτρων βασισμένων στα θεμέλια μιας ισχυρής και πετυχημένης ευρωπαϊκής πολιτικής, για τον καθορισμό του υπέρτατου συμφέροντος της Ευρωπαϊκής Ένωσης και των πολιτών της, τώρα και στο μέλλον.
<P>
Ταυτόχρονα, ο στόχος είναι να ανακουφιστούν τα κράτη μέλη που προσπαθούν να ανταποκριθούν σε αυτό το άδικο μερίδιο μεταναστευτικού φόρτου. Όταν χιλιάδες άνθρωποι καταφθάνουν στις ακτές μίας χώρας, δεν είναι γιατί ονειρεύονται να ζήσουν στη Μάλτα ή στη Lampedusa· είναι γιατί ψάχνουν μια καλύτερη ζωή στην Ευρώπη. Δεν μπορούμε να περιμένουμε από τις χώρες που είναι πιο άμεσα εκτεθειμένες στις μαζικές εισροές μεταναστών να αντιμετωπίσουν το φαινόμενο μόνες τους. Οι κανόνες σχετικά με την ελεύθερη κυκλοφορία των πολιτών ωφελούν όλες τις χώρες της Ευρωπαϊκής Ένωσης. Είναι καθήκον όλων των χωρών να υποστηρίξουν τις χώρες που δέχονται ενίοτε ιδιαίτερες πιέσεις. Αυτό σημαίνει ότι τα βάρη πρέπει να μοιράζονται δίκαια. Σημαίνει επίσης ότι όλα τα κράτη μέλη πρέπει να πάρουν στα σοβαρά τις ευθύνες τους.
<P>
Όταν εξετάζουμε τον επιμερισμό των βαρών, πρέπει να λαμβάνονται υπόψη όλες οι πιέσεις και όλες οι συνεισφορές· αυτό ακριβώς είναι το πνεύμα της Ευρωπαϊκής Ένωσης: η διαχείριση της κρίσης με αλληλεγγύη και ευθύνη. " αλληλεγγύη και η ευθύνη είναι οι λέξεις-κλειδιά στην απάντησή μας. " μετανάστευση είναι ευρωπαϊκή πρόκληση. " μετανάστευση απαιτεί ευρωπαϊκή απάντηση.
<P>
Για αυτόν τον λόγο, στόχος της πρότασης της Επιτροπής είναι να πάει τη διακυβέρνηση του συστήματος Σένγκεν από την Ένωση ένα βήμα παραπέρα, αποδεικνύοντας ότι μπορεί να υπάρξει αλληλεγγύη μεταξύ των κρατών μελών. Μιλάμε για κοινή διακυβέρνηση, όχι για μονομερείς κινήσεις. Τονίζω για άλλη μία φορά ότι αυτό αποτελεί μέρος μιας συνολικής προσέγγισης. " ενίσχυση του Frontex και η μετάβαση σε ένα κοινό ευρωπαϊκό σύστημα ασύλου συνιστούν επίσης πτυχές μιας τέτοιας προσέγγισης.
<P>
Επιτρέψτε μου να ξεκαθαρίσω απόλυτα κάτι: δεν πρόκειται για εξεύρεση τρόπων επανεισαγωγής των συνοριακών ελέγχων από τα κράτη μέλη. Πιστεύω ακράδαντα ότι αυτό όχι μόνο θα υπονόμευε καταστροφικά ό,τι έχει δημιουργήσει η Ευρώπη τα τελευταία 61 χρόνια, αλλά θα υπονόμευε επίσης τη βιωσιμότητα των προσπαθειών μας για την οικοδόμηση μιας ακμάζουσας και ολοκληρωμένης Ευρώπης για το μέλλον.
<P>
Επιπλέον, τα κράτη μέλη έχουν ήδη το δικαίωμα να ασκήσουν αυτήν την επιλογή μονομερώς δυνάμει του υφιστάμενου συστήματος Σένγκεν. Το δικαίωμα αυτό έχει ασκηθεί στο παρελθόν για να βοηθήσει τα κράτη μέλη να αντιμετωπίσουν συγκεκριμένες βραχυπρόθεσμες εξαιρετικές περιστάσεις, παραδείγματος χάρη μετά από τρομοκρατικές επιθέσεις ή σχετικά με τη διακίνηση ναρκωτικών.
<P>
Οι εξαιρέσεις αυτές πρέπει να παραμείνουν εξαιρέσεις, γιατί δεν έχω λόγια να τονίσω αρκετά ότι η επανεισαγωγή των συνοριακών ελέγχων δεν είναι επιθυμητή εξέλιξη για την Ευρώπη, ούτε στην τρέχουσα κατάσταση ούτε όσον αφορά τις μελλοντικές προκλήσεις που θα αντιμετωπίσουμε αργά ή γρήγορα. Θα πρέπει να αποτελούν πραγματικά έσχατη λύση.
<P>
Ακόμη, όλοι γνωρίζουμε ότι οι εσωτερικοί έλεγχοι μπορεί να είναι σποραδικά χρήσιμοι, αλλά δεν αποτελούν μέρος μιας εποικοδομητικής προσέγγισης της ευρωπαϊκής ολοκλήρωσης, ούτε συνιστούν οικονομικά αποδοτική μακροπρόθεσμη λύση για την παρακολούθηση της κυκλοφορίας και την αντιμετώπιση των μεταναστευτικών πιέσεων. Ανέκαθεν έτσι ήταν. Το θέμα είναι ότι ερχόμενο αντιμέτωπο με τη μαζική άφιξη μεταναστών, κανένα κράτος μέλος δεν θα είναι εντέλει σε καλύτερη θέση εάν επιχειρήσει να αντιμετωπίσει το ζήτημα μόνο του. Μόνο εάν τα κράτη μέλη αντιμετωπίσουν την κατάσταση μαζί θα μπορέσει να βρεθεί βιώσιμη λύση.
<P>
Οι προτάσεις που υποβάλαμε πριν από έναν χρόνο για την ενίσχυση του Σένγκεν, μέσω ενός μηχανισμού αξιολόγησης και εντατικού συντονισμού της επιτήρησης των συνόρων, θα συμβάλλουν στη δημιουργία μιας αίσθησης πειθαρχίας και κοινής καθοδήγησης για το σύστημα σε ολόκληρη την ΕΕ. Θα διασφαλίσουν ότι, στο μέλλον, οι χώρες δεν θα νιώθουν ότι πιέζονται να λάβουν μόνες τους αποφάσεις που επηρεάζουν όλα τα κράτη που έχουν υπογράψει τη συμφωνία Σένγκεν.
<P>
Δεν πρόκειται, και το τονίζω, για νέα πολιτική που υπονομεύει την Ένωση. Είναι μια ευκαιρία για την ενδυνάμωσή της - ένα βήμα εμπρός προς την κοινή ευρωπαϊκή διακυβέρνηση, και όχι ένα βήμα πίσω. Είναι μια πρόθεση ενίσχυσης του κεκτημένου του Σένγκεν, όχι απομάκρυνσης από το κεκτημένο του Σένγκεν. Δεν μπορούμε να παραβλέψουμε ότι τα πρόσφατα γεγονότα αποκάλυψαν ένα πρόβλημα σχετικά με τη διακυβέρνηση Σένγκεν που πρέπει να λύσουμε. Εάν δεν ενισχύσουμε τους υφιστάμενους μηχανισμούς, τα κράτη μέλη θα εξακολουθήσουν να ενεργούν μεμονωμένα. Θα ενθαρρύνονται, μάλιστα, να ενεργούν μεμονωμένα. Θα παρέχουμε επιχειρήματα στους λαϊκιστές, στους εξτρεμιστές και, σε ορισμένες περιπτώσεις, στους ξενόφοβους που θέλουν να θέσουν υπό αμφισβήτηση το σπουδαίο κοινοτικό κεκτημένο στον τομέα αυτόν. Γι' αυτό πιστεύουμε ότι ο καλύτερος τρόπος για να μην θέσουμε τον χώρο Σένγκεν σε κίνδυνο είναι ακριβώς να ενισχύσουμε τους κανόνες διακυβέρνησης Σένγκεν και να αποσαφηνίσουμε ορισμένα σημεία τους.
<P>
Και αυτό, επαναλαμβάνω, δεν σημαίνει να υποχωρήσουμε στις πιέσεις που ασκούνται από οποιοδήποτε μέρος της Ευρώπης. Ενισχύοντας τις ικανότητές μας να αντιμετωπίζουμε καταστάσεις κρίσης, θα τεθεί σε εφαρμογή ένα ισχυρότερο σύστημα διακυβέρνησης που θα εξοπλίσει τους υπεύθυνους λήψης αποφάσεων με καλύτερα εργαλεία για να μπορούν να αντιστέκονται στο μέλλον στις λαϊκιστικές και στις εξτρεμιστικές πιέσεις.
<P>
Δεν είναι μια πρόταση που αποσκοπεί απλώς στην αντιμετώπιση βραχυπρόθεσμων γεγονότων· πραγματική εμπιστοσύνη σε μακροπρόθεσμες λύσεις μπορεί να υπάρξει μόνο εάν αποδείξουμε ότι μπορούμε να αντιμετωπίσουμε αποτελεσματικά και τα βραχυπρόθεσμα ζητήματα. Το ζήτημα δεν είναι να γυρίσουμε τον χρόνο πίσω: είναι να δημιουργήσουμε σήμερα ορθή διακυβέρνηση για τις προκλήσεις που θα αντιμετωπίσει σίγουρα η Ευρώπη αύριο. Δεν είναι εγκατάλειψη των δικαιωμάτων των πολιτών στην ελεύθερη κυκλοφορία. Είναι εκτίμηση της ακεραιότητάς τους ενισχύοντας τους κανόνες.
<P>
Είμαι βέβαιος ότι το Σώμα αυτό θα υποστηρίξει την προσέγγιση και τις προσπάθειές μας. Είμαστε ενωμένοι και αποφασισμένοι να προασπίσουμε τις αρχές στις οποίες βασίζεται η Ένωσή μας, ενάντια σε κάθε λαϊκιστικό πειρασμό. Γνωρίζουμε ότι ο εξτρεμισμός ή ο λαϊκισμός είναι πλέον της μόδας σε ορισμένα μέρη ή μάλιστα, μερικές φορές, ακόμη και η άρση της σημαίας της ξενοφοβίας. Δεν θα κάνουμε κάτι τέτοιο. Θα αντισταθούμε σε όλα αυτά τα είδη πίεσης, αλλά για να το πετύχουμε αυτό πρέπει να πείσουμε τους πολίτες ότι τηρούμε σταθερή στάση ως προς δύο πράγματα: πρώτον, όσον αφορά την αποκατάσταση των ελλείψεων του υφιστάμενου συστήματος ώστε να μπορέσει να παρασχεθεί αποτελεσματική βοήθεια σε καταστάσεις πιέσεων και κρίσης· και, δεύτερον, όσον αφορά τη διασφάλιση, επί τη βάσει αυτή, απόλυτου σεβασμού των ανθρωπίνων δικαιωμάτων και των ανθρωπιστικών αρχών στις οποίες βασίζεται η Ένωσή μας. Οι άνθρωποι είναι διατεθειμένοι να επιδείξουν αλληλεγγύη, εσωτερικά και εξωτερικά, εάν είναι βέβαιοι ότι τυγχάνουν αποφασιστικής και ολοκληρωτικής αντιμετώπισης οι ανησυχίες τους στον τομέα της ασφάλειας.
<P>
Υπολογίζω στη στήριξη του Σώματος αυτού για την υποβολή έκκλησης στα κράτη μέλη να λάβουν γρήγορα τις απαραίτητες αποφάσεις. Οι προτάσεις μας είναι επί τάπητος. Δεν είναι τώρα καιρός για αναμονή: είναι καιρός για δράση, ώστε να προκύψει από αυτήν την πρόκληση μια ανοικτή, ενωμένη και πιο δυνατή Ευρωπαϊκή Ένωση.
<SPEAKER ID="483" NAME="Manfred Weber" LANGUAGE="DE">
Κύριε Πρόεδρε, κυρία Προεδρεύουσα του Συμβουλίου, κύριε Πρόεδρε της Επιτροπής, όπως έχει ήδη επισημανθεί, ο χώρος Σένγκεν είναι ένα από τα σπουδαία επιτεύγματα του κοινού ευρωπαϊκού μας εγχειρήματος. Οι πολίτες το αντιλαμβάνονται αυτό σε καθημερινή βάση όταν ταξιδεύουν στην Ευρώπη. Είναι η πραγματοποίηση του ονείρου της Ευρώπης - μιας Ευρώπης χωρίς συνοριακούς ελέγχους. Πρέπει, συνεπώς, να καταστεί καταρχάς σαφές στην παρούσα συζήτηση -ιδίως ενόψει των συζητήσεων των τελευταίων εβδομάδων- ότι το Σώμα αυτό θα διασφαλίσει από κοινού ότι η αρχή αυτή και η ιδέα που κρύβεται πίσω από αυτήν δεν πρόκειται να εκτροχιαστούν από καμία πρωτοβουλία και καμία συζήτηση. Θα υπερασπιστούμε αυτήν την αρχή στο Ευρωπαϊκό Κοινοβούλιο.
<P>
Τις τελευταίες εβδομάδες, έχουν πραγματοποιηθεί συζητήσεις σχετικά με πάνω από 25.000 πρόσφυγες από την Τυνησία που κατέφθασαν στο ιταλικό έδαφος της νήσου Lampedusa. Παρ' όλα αυτά, μια χώρα όπως η Σουηδία δέχεται πάνω από 25.000 ανθρώπους τον χρόνο επί σειρά ετών. Έχουν υπάρξει κράτη που φιλοξένησαν πολύ περισσότερα άτομα σε σχέση με τον πληθυσμό τους· αυτό συμβαίνει αυτήν τη στιγμή στα νότια σύνορα της Ευρώπης, αλλά κανείς δεν σκέφτηκε ποτέ να αμφισβητήσει τον χώρο Σένγκεν λόγω της επιβάρυνσης. Θα ήθελα, λοιπόν, να τονίσω σαφέστατα σε αυτό το στάδιο ότι είναι κρίμα που πρέπει σοβαρά να διεξάγουμε συζήτηση στην Ευρώπη, από όλα τα μέρη, σχετικά με τον χώρο Σένγκεν εξαιτίας αυτής της πρόκλησης που καλούμαστε να αντιμετωπίσουμε από κοινού.
<P>
Δεύτερον, θα ήθελα να ξεκαθαρίσω ότι επιδεικνύουμε αλληλεγγύη. Όταν πρόκειται για χώρες όπως η Μάλτα -μια μικρή χώρα που πλήττεται μαζικά και δεν έχει ενδοχώρα- τότε επιδεικνύουμε επί του παρόντος αλληλεγγύη. Εκτός από αυτήν την αλληλεγγύη, ωστόσο, θα ήθελα να τονίσω ότι η δεύτερη βασική αρχή είναι η ευθύνη που έχουν οι χώρες αυτές καθαυτές. Πρέπει, συνεπώς, να ζητήσω από την Επιτροπή να το διερευνήσει περισσότερο αυτό. Εάν τα δικαστήρια στην Ευρωπαϊκή Ένωση αποφασίζουν σήμερα ότι ο κανονισμός Δουβλίνο ΙΙ είναι άνευ αποτελέσματος -με άλλα λόγια, ότι οι πρόσφυγες δεν πρέπει να απελαύνονται στα κράτη πρώτης άφιξής τους- τότε πρέπει να ερωτήσουμε την Επιτροπή πόση δέσμευση θα επιδείξει για την ανάληψη δράσης κατά των κρατών που προφανώς δεν εφαρμόζουν τώρα την υφιστάμενη νομοθεσία. Μιλάμε για ελάχιστα πρότυπα στην Ευρωπαϊκή Ένωση. Συνεπώς, καλώ την Επιτροπή να αναλάβει δράση και σε αυτόν τον τομέα.
<P>
Όσον αφορά την προετοιμασία για το Συμβούλιο, θα ήθελα να κάνω τρεις παρατηρήσεις. " πρώτη είναι ότι όσον αφορά τη μετανάστευση, φυσικά αναμένουμε αύξηση της μετανάστευσης μακροπρόθεσμα λόγω της δημογραφικής αλλαγής· στην Ευρωπαϊκή Ένωση, όμως, έχουμε σήμερα 24 εκατομμύρια ανέργους και στην Ισπανία το ποσοστό ανεργίας των νέων ανέρχεται στο 30%. Θα πρέπει, λοιπόν, να είμαστε επιφυλακτικοί -πολύ επιφυλακτικοί- όσον αφορά το ζήτημα της μετανάστευσης. " δεύτερη παρατήρησή μου αφορά την ενίσχυση του Frontex, όπως έχει ήδη αναφερθεί.
<P>
" τρίτη μου παρατήρηση είναι ότι απευθύνω έκκληση προς όλους μας προκειμένου να διασφαλιστεί ότι τα κράτη που επρόκειτο να προσχωρήσουν στον χώρο Σένγκεν, ήτοι η Βουλγαρία και η Ρουμανία, δεν θα παραμεριστούν λόγω της τρέχουσας συζήτησης. Έκαναν ό,τι έπρεπε, κατέβαλλαν προσπάθειες. Δεν ζητάμε ελάττωση των προτύπων προσχώρησης, αλλά εάν πληρούν τις προϋποθέσεις, τότε το δίκαιο είναι η Βουλγαρία και η Ρουμανία να έχουν το δικαίωμα να καταστούν μέλη του χώρου Σένγκεν.
<SPEAKER ID="484" NAME="Martin Schulz" LANGUAGE="DE">
Κύριε Πρόεδρε, δεν συμμερίζομαι την άποψη ότι η ανακοίνωση της Επιτροπής είναι κάτι καλό. Λυπάμαι πολύ, αλλά δεν πιστεύω πως είναι. Νομίζω ότι ξεπερνά τα όρια και την θεωρώ άστοχη.
<P>
Δεν έχουμε να κάνουμε με μια κρίση στην Ευρωπαϊκή Ένωση. Όταν 400.000 άνθρωποι μετακινούνται από τη Λιβύη στην Τυνησία, το γεγονός αυτό σημαίνει κρίση για την Τυνησία. Όταν 20.000 άνθρωποι διασχίζουν τη Μεσόγειο και φθάνουν στην Ευρώπη, αυτό δεν σημαίνει κρίση για την Ευρώπη.
<P>
(Χειροκροτήματα)
<P>
Εάν το βάρος κατανέμονταν ευλόγως στην Ευρώπη, δεν θα υπήρχε κανένα απολύτως πρόβλημα. Παραθέσατε τα στοιχεία, κύριε Weber. Κανείς δεν έχει αναστατωθεί για νούμερα τέτοιου μεγέθους.
<P>
Συνεπώς, δεν πιστεύω ότι η ανακοίνωση που παρουσιάσατε είναι καλή, κυρία Malmström, γιατί παραλείψατε να παραθέσετε το άρθρο 78, παράγραφος 3, της Συνθήκης για τη λειτουργία της Ευρωπαϊκής Ένωσης (ΣΛΕΕ). Δεν ξέρω κατά πόσον το γνωρίζετε. Το άρθρο 78, παράγραφος 3, της ΣΛΕΕ ορίζει ότι εφόσον ένα ή περισσότερα κράτη μέλη αντιμετωπίζουν επείγουσα κατάσταση, λόγω αιφνίδιας εισροής υπηκόων τρίτων χωρών, το Συμβούλιο μπορεί να εκδίδει, μετά από πρόταση της Επιτροπής, προσωρινά μέτρα υπέρ του εν λόγω κράτους μέλους ή των εν λόγω κρατών μελών -μετά από διαβούλευση με το Ευρωπαϊκό Κοινοβούλιο, παρεμπιπτόντως. Αυτό λέει το άρθρο 78, παράγραφος 3, της Συνθήκης που βρίσκεται σε ισχύ.
<P>
Παρεμπιπτόντως, προσωρινοί συνοριακοί έλεγχοι θεσπίστηκαν βάσει του καθεστώτος του Σένγκεν του 2006 για το Ευρωπαϊκό Πρωτάθλημα Ποδοσφαίρου και για το Παγκόσμιο Κύπελλο ποδοσφαίρου, ως μέτρο προστασίας ενάντια στον χουλιγκανισμό. Δεν χρειάζεται σε καμία περίπτωση να δοθεί στήριξη σε μια λαϊκιστική πρωτοβουλία δύο αρχηγών κυβερνήσεων -που βρίσκονται με την πλάτη στον τοίχο στη χώρα τους και ζητούν διέξοδο με λαϊκιστικά μέσα- καταθέτοντας μια τέτοια ανακοίνωση.
<P>
(Χειροκροτήματα)
<P>
Τι έγινε μετά, κύριε Πρόεδρε της Επιτροπής; Ένας προσκείμενος στη Λίγκα του Βορρά υπουργός εσωτερικών στην Ιταλία λέει τα εξής: όλοι οι Τυνήσιοι μιλούν γαλλικά· αυτό είναι καλό -σημαίνει ότι μπορούμε να τους δώσουμε άδειες διαμονής Σένγκεν και να κατευθυνθούν όλοι προς τη Γαλλία. Ο γάλλος Πρόεδρος ρωτάει τότε, φυσικά, αν τα έχουν χάσει τελείως. Όλοι οι Τυνήσιοι που καταφθάνουν στην Ιταλία θέλουν τώρα να πάνε στη Γαλλία; Θέλετε να τους ξαποστείλετε σε εμάς; Σε αυτήν την περίπτωση, θα κλείσουμε τα σύνορα. Στο σημείο αυτό, ο Πρωθυπουργός Berlusconi και ο γάλλος Πρόεδρος ενώνουν τις δυνάμεις τους και λένε ότι χρειαζόμαστε ξανά συνοριακούς ελέγχους, λόγω της κατάστασης που εμείς προκαλέσαμε στον εαυτό μας. Τι κάνει τότε η Επιτροπή; Καταθέτει μια ανακοίνωση αντί να πει: "Είναι εντελώς λάθος να ακολουθήσουμε αυτόν τον δρόμο. Δεν μπορείτε να στερήσετε έτσι από τους πολίτες της Ευρώπης μία από τις θεμελιώδεις ελευθερίες τους". Αυτό περίμενα να κάνετε.
<P>
(Χειροκροτήματα)
<P>
Χάνουμε το ευρωπαϊκό πνεύμα. Πώς είναι δυνατόν στην Ένωση -όπου ένα από τα μεγαλύτερα επιτεύγματά μας όσον αφορά τις θεμελιώδεις ελευθερίες είναι η ελεύθερη κυκλοφορία των πολιτών μας- ξαφνικά δύο αρχηγοί κυβερνήσεων να μπορούν απλώς να καταστήσουν αυθαίρετα άνευ αποτελέσματος ένα από τα πραγματικά σπουδαία μας επιτεύγματα -ήταν εξαιρετική αυτή η φράση που χρησιμοποιήσατε στην ομιλία σας- λόγω ενός περιθωριακού προβλήματος που είναι εύκολα διαχειρίσιμο; Πώς είναι αυτό δυνατόν; Το μόνο που χρειάζονται αυτοί οι άνθρωποι για να νικήσουν είναι να μην το καταπολεμήσουμε εμείς αρκετά. Θα ήθελα, λοιπόν, να σας δω να αγωνίζεστε.
<P>
(Ο Πρόεδρος διακόπτει τον ομιλητή)
<P>
Ένα πράγμα μόνο θέλω να σας πω: ζω στα σύνορα, στην περίπτωσή μου στα σύνορα Γερμανίας-Κάτω Χωρών-Βελγίου, μεταξύ Aachen, Maastricht και Lüttich. Θα ήμουν ευγνώμων αν μπορούσατε να μου εξηγήσετε, κυρία Malmström, πώς θα γίνει η διαχείριση του προβλήματος της μετανάστευσης στη Μεσόγειο εάν εγώ πρέπει να δείξω το διαβατήριό μου την επόμενη φορά που θα ταξιδέψω από το Aachen στο Maastricht - αν μπορείτε, εξηγήστέ το μου, σας παρακαλώ.
<SPEAKER ID="485" NAME="Guy Verhofstadt" LANGUAGE="EN">
Κύριε Πρόεδρε, ας μιλήσουμε ανοιχτά και χωρίς περιστροφές: είναι αισχρά τα όσα είδαμε τις τελευταίες εβδομάδες σχετικά με αυτό το ζήτημα - την Ιταλία να εκδίδει προσωρινές άδειες διαμονής σε πρόσφυγες από την Τυνησία, έπειτα τη Γαλλία να αντιδρά επανεισάγοντας τους εσωτερικούς συνοριακούς ελέγχους, λες και η Ευρωπαϊκή Ένωση έπαψε ξαφνικά να υπάρχει.
<P>
Ας μιλήσουμε πολύ ανοιχτά και ας πούμε τα πράγματα με το όνομά τους: ήταν ένα παιχνίδι πινγκ-πονγκ ανάμεσα σε δύο κυβερνήσεις, ανάμεσα στον Berlusconi και στον Sarkozy, επάνω στην πλάτη των προσφύγων που έχουν, όντως, πρόβλημα. Αυτό συμβαίνει και, κατά τη γνώμη μου, είναι καταστροφικό όχι μόνο για τον χώρο Σένγκεν αλλά και για την Ευρωπαϊκή Ένωση και την εικόνα της, διότι η επανεισαγωγή των εσωτερικών συνοριακών ελέγχων αντιβαίνει στην όλη ουσία της Ένωσης και στις βασικές αρχές της Συνθήκης. " παρατήρηση αυτή έγινε πολλές φορές σε αυτήν την Αίθουσα, και από τον κ. Barroso.
<P>
Επιπλέον, αυτό που συνέβη ήταν εντελώς υπερβολικό. Δεν θα έφτανα στο σημείο να επαναλάβω τα λόγια του κ. Schulz και να το αποκαλέσω περιθωριακό πρόβλημα -27.000 Τυνήσιοι δεν είναι περιθωριακό πρόβλημα- αλλά έχει δίκιο όταν λέει ότι, συγκριτικά, παραδείγματος χάρη, με τους 350.000 ανθρώπους που έφυγαν από το Κοσσυφοπέδιο κατά τη διάρκεια του πολέμου, δεν μιλάμε σίγουρα για μεταναστευτικό τσουνάμι.
<P>
Ερχόμαστε, λοιπόν, στο πρόβλημα: την ανακοίνωση της Επιτροπής. Κατά τη γνώμη μου, δεν ήταν ιδιαίτερα σαφής. Στην ανακοίνωση αναφέρεται ότι, ως έσχατο μέσο σε πραγματικά κρίσιμες καταστάσεις, ενδέχεται να χρειαστεί η θέσπιση ενός μηχανισμού -και, όπως το αντιλαμβάνομαι εγώ, αυτό σημαίνει θέσπιση ενός νέου μηχανισμού- που θα καθιστά δυνατή τη συντονισμένη και προσωρινή επανεισαγωγή ελέγχων.
<P>
Αυτό είναι το πρόβλημα με την όλη ανακοίνωση, διότι, εάν αυτό σημαίνει ότι η Επιτροπή προτείνει μια επιπρόσθετη δυνατότητα επανεισαγωγής των συνοριακών ελέγχων, που δεν προβλέπεται στο υφιστάμενο κεκτημένο του Σένγκεν, μπορώ να σας πω ότι η Ομάδα μας θα καταπολεμήσει μια τέτοιου είδους πρόταση με κάθε δυνατό μέσο, και ελπίζω να κάνει το ίδιο ολόκληρο το Κοινοβούλιο.
<P>
Εάν, απεναντίας, η φράση αυτή σημαίνει ότι η Επιτροπή θέλει να περιορίσει τις ισχύουσες διατάξεις, τότε αυτό έχει προβλεφθεί: η εθνική ασφάλεια και η δημόσια τάξη είναι τα δύο στοιχεία που καλύπτονται από το υφιστάμενο κεκτημένο του Σένγκεν.
<P>
Εάν η φράση σημαίνει ότι η Επιτροπή θέλει να περιορίσει τις ισχύουσες διατάξεις επιτρέποντας στα κράτη μέλη την επανεισαγωγή των συνοριακών ελέγχων, τότε, κύριε Barroso, μπορείτε να έχετε την υποστήριξη της Ομάδας μας 100%.
<P>
Αυτό που ζητώ, λοιπόν, από την κ. Malmström και τον κ. Barroso είναι η επαναδιατύπωση της ανακοίνωσης και συγκεκριμένα της πρότασης που ορίζει ότι θα θεσπιστεί νέος μηχανισμός για την επανεισαγωγή των συνοριακών ελέγχων. Το μόνο που χρειάζεται να κάνουν είναι να αναφέρουν ότι θα ενισχύσουν την υφιστάμενη διάταξη του κεκτημένου του Σένγκεν.
<SPEAKER ID="486" NAME="Timothy Kirkhope" LANGUAGE="EN">
Κύριε Πρόεδρε, η Ομάδα μου και εγώ επιδοκιμάζουμε αυτήν την ευκαιρία που μας δίνεται να συζητήσουμε τα ζητήματα και τα προβλήματα που αντιμετωπίζει η Ευρώπη στον τομέα της μετανάστευσης και του συστήματος Σένγκεν. " συζήτηση αυτή έπρεπε να είχε γίνει από καιρό. Ήρθε η ώρα να εστιάσουμε όχι μόνο στην παροχή του δικαιώματος ελεύθερης κυκλοφορίας, αλλά και στην καλύτερη φύλαξη των συνόρων των κρατών μελών και της ίδιας της ΕΕ. Αντί να ασκούμε πιέσεις για περισσότερη νομοθεσία στον τομέα της μετανάστευσης, θα πρέπει να κάνουμε τη νομοθεσία που έχουμε ήδη να λειτουργεί καλύτερα και με αυστηρότερους όρους για όλους τους πολίτες της Ένωσης. Εντούτοις, οι τρέχουσες ανησυχίες των κρατών μελών δεν είναι αντιδραστικές· αντίθετα, είναι η αναπόφευκτη συνέπεια των διαρκώς μεταβαλλόμενων περιστάσεων 20 και πλέον χρόνων στην Ευρώπη και σε ολόκληρο τον κόσμο.
<P>
Δεν υπάρχει αμφιβολία ότι ο Σένγκεν πέτυχε με πολλούς τρόπους, αλλά η Ευρώπη αντιμετωπίζει προκλήσεις που απλώς δεν υφίσταντο σε αυτόν τον βαθμό όταν πρωτοδημιουργήθηκε το σύστημα. " ανεργία μεγάλης κλίμακας, η μετανάστευση από τη Βόρεια Αφρική, η τρομοκρατία, το οργανωμένο έγκλημα και η εμπορία ανθρώπων προκάλεσαν πολύ πιο περίπλοκα προβλήματα από όσα είχαν προβλεφθεί στις πολιτικές για την ελεύθερη κυκλοφορία των ευρωπαίων πολιτών. Δεν είναι άδικο να πούμε ότι το ισχύον σύστημα έχει αποδειχθεί πλέον ελαττωματικό και ακατάλληλο για τις νέες περιστάσεις στις οποίες βρισκόμαστε. Πρέπει να δημιουργήσουμε ένα αποτελεσματικό εργαλείο, αντιπροσωπευτικό των σύγχρονων αναγκών των κρατών μελών της Ευρώπης και ικανό να βελτιώσει την κατάσταση για όλους.
<P>
Το εργαλείο αυτό πρέπει να συνοδεύεται από ανανεωμένη δύναμη ώστε να διασφαλιστεί ότι οι λοιποί φορείς της ΕΕ, όπως ο Frontex, υπάρχουν για να παρέχουν υποστήριξη στα κράτη όσον αφορά τη διασφάλιση των εξωτερικών τους συνόρων της ΕΕ και ότι τα προβλήματα δεν θα επιδεινωθούν από την πιθανή ένταξη περισσότερων χωρών στην ΕΕ και, συνεπώς, στον χώρο Σένγκεν οι οποίες δεν είναι κατάλληλα εξοπλισμένες για να ανταποκριθούν στις προκλήσεις και να αναλάβουν τα βάρη που συνοδεύουν τα προφανή οφέλη.
<P>
Αυτό το πρόβλημα μπορεί να επιλυθεί με τον καλύτερο τρόπο μέσω της επικοινωνίας και της συνεργασίας, αλλά οι πολιτικές της Ευρώπης για τη μετανάστευση και τον χώρο Σένγκεν απαιτούν επειγόντως αναθεώρηση, προβληματισμό και, στη συνέχεια, εύλογη μεταρρύθμιση.
<SPEAKER ID="487" NAME="Daniel Cohn-Bendit" LANGUAGE="FR">
Κύριε Πρόεδρε, κύριοι Επίτροποι, κυρίες και κύριοι, υπάρχει κάτι που δεν καταλαβαίνω. Μας λένε ότι 25.000 Τυνήσιοι καταφθάνουν στην Ευρώπη και ο κόσμος μιλάει για έλλειψη ασφάλειας. Ποια έλλειψη ασφάλειας; Ας μην ξεχνάμε ότι στην Τυνησία και την Αίγυπτο σημειώνονται εξαιρετικά γεγονότα και ότι στη Λιβύη εκτυλίσσεται πόλεμος. Να σας θυμίσω ότι κατά τη διάρκεια του πολέμου στη Βοσνία εκδόθηκαν προσωρινές άδειες διαμονής για την περίοδο του πολέμου. " Γερμανία δέχτηκε πολλές εκατοντάδες χιλιάδες ανθρώπους. Αυτό συνέβη όντως και η Γερμανία είναι ακόμη εκεί. Δεν έχει βουλιάξει ακόμη. Όλη αυτή η κουβέντα για ένα πλοίο που βυθίζεται είναι απλώς προπαγάνδα.
<P>
Και πέρα από αυτό, ακούμε τώρα για εγκληματίες και μαφίες. Λες και οι εγκληματίες και η μαφία προσγειώνεται στη Lampedusa! Οι εγκληματίες δεν χρειάζεται να περάσουν από τη Lampedusa. Έρχονται με τον συνηθισμένο τρόπο. Δεν τους βλέπουμε, αλλά υπάρχουν στις χώρες μας. Σταματήστε, λοιπόν, να κάνετε τόση φασαρία.
<P>
Το πρόβλημα είναι αρκετά απλό: ο κόσμος διαφεύγει από τη Βόρεια Αφρική. Αφήστε μας, λοιπόν, να τους προσφέρουμε στήριξη στην Ευρώπη. Δεν θέλετε να μου πείτε, ασφαλώς, ότι 25.000 άνθρωποι στα 400 εκατομμύρια είναι τόσο μεγάλο πρόβλημα. Ένα πράγμα θα σας πω. Το θέμα αυτό με αγγίζει προσωπικά, γιατί, πόσους Εβραίους διώξαμε; Το έκαναν οι Άγγλοι, το έκαναν οι Αμερικανοί, το έκαναν όλες οι χώρες όταν έφευγαν οι Εβραίοι, γιατί ο κόσμος έλεγε ότι υπήρχαν πάρα πολλοί Εβραίοι. Αυτό έγινε το 1939-1940. Έτσι αντέδρασε η Ευρώπη. Έτσι αντέδρασε η Αγγλία: διώχνοντας τους Εβραίους. Οι "νωμένες Πολιτείες τους έδιωξαν. Το πλοίο λεγόταν Saint Louis. Βαρέθηκα κάθε φορά που κάποιοι άνθρωποι αντιμετωπίζουν πρόβλημα να θεωρείται ότι είναι οι ίδιοι το πρόβλημα. Δεν είναι αυτοί το πρόβλημα: εμείς είμαστε το πρόβλημα και η αδυναμία μας να δείξουμε αλληλεγγύη και η αδυναμία μας να ανοιχτούμε.
<P>
(Χειροκροτήματα)
<P>
Κύριοι Επίτροποι, κυρία Προεδρεύουσα του Συμβουλίου, γνωρίζετε τι συνέβη στο Παρίσι; Στο Παρίσι, κάποιοι νεαροί Τυνήσιοι με ιταλική άδεια διαμονής άκουσαν τη γαλλική αστυνομία να τους λέει τα εξής: "Να τι θα κάνουμε τις άδειές σας", πριν τις σκίσει μπροστά στα μάτια τους. Αυτό είναι το ευρωπαϊκό δίκαιο σήμερα: μια εθνική αστυνομική δύναμη που λέει στους ανθρώπους που έχουν άδεια διαμονής από την Ιταλία: "Ο κ. Sarkozy αποφάσισε ότι δεν σημαίνουν τίποτα". Εάν αυτή είναι η κατάσταση του δικαίου στην Ευρώπη, εγώ λέω ότι κάτι έχει πάει στραβά και για αυτό σας ζητάω να πάψετε να μας λέτε ότι τα προβλήματα στη Βόρεια Αφρική συνιστούν πρόβλημα ασφαλείας. Το πρόβλημα στη Βόρεια Αφρική και το πρόβλημα του πολέμου στη Λιβύη προκαλούν ανασφάλεια για τους ανθρώπους που ζουν εκεί.
<P>
Ας κατανείμουμε, λοιπόν, τους πρόσφυγες μεταξύ μας. Ας τους δώσουμε δύναμη χορηγώντας τους προσωρινές άδειες έως ότου ηρεμήσουν τα πράγματα και ας έχουν οι άδειες αυτές πανευρωπαϊκή ισχύ. Πιστεύω ότι εάν αποδεχτούμε αυτήν τη συζήτηση για τον χώρο Σένγκεν σήμερα και εάν αποδεχτούμε τη λαϊκιστική πίεση και τον ρατσισμό, όλοι οι συνοριακοί έλεγχοι θα βασίζονται στα πρόσωπα των ανθρώπων. Σας σταμάτησε κανείς, κύριε Schulz; Όχι. Σας σταμάτησε κανείς, κύριε Verhofstadt; Όχι. Ούτε εμένα με σταμάτησαν. Αλλά όσοι έχουν σκούρο δέρμα και όσοι είναι διαφορετικοί θα ακινητοποιούνται και θα ελέγχονται. Θα δημιουργήσουμε μια Ευρώπη à la carte. Οι λευκοί θα επιτρέπεται να εισέλθουν, οι σκουρόχρωμοι όχι! Αυτήν ακριβώς την Ευρώπη θέλουμε να καταπολεμήσουμε.
<P>
(Χειροκροτήματα)
<SPEAKER ID="488" NAME="Rui Tavares" LANGUAGE="PT">
Κύριε Πρόεδρε, πριν από έναν χρόνο ακριβώς, ψηφίσαμε στο Κοινοβούλιο στο πλαίσιο της διαδικασίας συναπόφασης για την επανεγκατάσταση των προσφύγων, και στην εν λόγω διαδικασία συναπόφασης προβλέψαμε έναν μηχανισμό έκτακτης ανάγκης που θα χρησιμοποιούνταν σε περίπτωση προσφύγων που είχαν δεχτεί ένοπλες επιθέσεις ή είχαν πέσει θύματα φυσικών καταστροφών.
<P>
Έναν χρόνο μετά, η συναπόφαση αυτή δεν έχει ολοκληρωθεί από το Συμβούλιο και το έργο μου ως εισηγητής για την επανεγκατάσταση των προσφύγων έχει μετατραπεί πλέον σε καθήκον αναζήτησης υποστήριξης για την εν λόγω συναπόφαση. Είχαμε 600 ψήφους υπέρ, μόνο και μόνο για να καταλήξει να γίνει μια εργασία που στην αρχή ήταν εκνευριστική και απογοητευτική, και πλέον είναι απελπιστική.
<P>
" δουλειά μου ως εισηγητής για την επανεγκατάσταση των προσφύγων δεν μπορεί να είναι να αναφέρω, όπως τον προηγούμενο μήνα, ότι 150 άνθρωποι έχασαν τη ζωή τους ανοιχτά της Lampedusa και να μαθαίνω τώρα ότι 600 εξαφανίστηκαν και πάνω από 60 πέθαναν μπροστά σε πλοία του Οργανισμού Βορειοατλαντικού Συμφώνου (ΝΑΤΟ) και ευρωπαϊκών ναυτικών δυνάμεων. Δεν μπορεί να είναι αυτή η δουλειά μου.
<P>
Το Συμβούλιο πρέπει να ολοκληρώσει την εν λόγω διαδικασία συναπόφασης, διότι έχουμε πολλή δουλειά να κάνουμε για την επανεγκατάσταση των προσφύγων. Προς το παρόν, μπορούμε να καλέσουμε τη βαρόνη Ashton να πει ότι πρέπει να ανοίξουμε έναν ανθρωπιστικό διάδρομο για να φέρουμε 8.000 ανθρώπους που βρίσκονται ακόμη στην Τρίπολη. Υπάρχουν 8.000 άνθρωποι με δελτία ταυτότητας της Ύπατης Αρμοστείας των "νωμένων Εθνών για τους Πρόσφυγες (UNHCR)· δεν είναι τόσοι πολλοί.
<P>
Πρέπει να δοθεί εντολή στα πλοία του ΝΑΤΟ να εφαρμόσουν το ψήφισμα του 1973, που λέει ότι οι άμαχοι πρέπει να προστατεύονται. Αυτό σημαίνει το ίδιο στη Βεγγάζη, στη Μισράτα και στη Μεσόγειο: σημαίνει ότι πρέπει να σώζουμε τους ναυαγούς.
<P>
Σχετικά με τον χώρο Σένγκεν θα ήθελα να πω ένα πράγμα. " απάντηση σε ad hoc, μονομερείς αναστολές του Σένγκεν δεν μπορεί επ' ουδενί να είναι η συστηματική αναστολή του Σένγκεν από την Ένωση. Το θέμα δεν είναι να καταπνίξουμε τελείως την ιδέα. Είναι να μείνουμε πιστοί στην ιδέα και να την εφαρμόσουμε καθολικά. Δεν είναι δυνατόν. Καταρχάς, πρέπει να είναι ζήτημα εφαρμογής πόρων για την επανεγκατάσταση των προσφυγών. Γνωρίζετε πόσα χρήματα έχουν βγάλει τα κράτη μέλη από την Ευρωπαϊκή Ένωση, απλώς και μόνο από την πώληση όπλων στη Λιβύη το 2009; Τριακόσια σαράντα τρία εκατομμύρια ευρώ. Γνωρίζετε πόσα χρήματα έχουμε στο Ευρωπαϊκό Ταμείο Προσφύγων (ΕΤΠ); Εκατό εκατομμύρια ευρώ. Θα χαιρόμασταν πολύ εάν το ΕΤΠ περιείχε όσα χρήματα βγάλαμε σε έναν μόλις χρόνο από την πώληση όπλων.
<P>
" Ουγγαρία, που ήταν η πρώτη χώρα στον κόσμο που αποτέλεσε αντικείμενο συντονισμένης δράσης για την επανεγκατάσταση των προσφύγων της το 1956, έχει πολύ συγκεκριμένες ευθύνες -ιστορικές ευθύνες- να αναλάβει δράση και σχετικά με την τρέχουσα κρίση προσφύγων. Δεν μπορούμε να παραπονιόμαστε για έλλειψη πόρων σε αυτόν τον τομέα.
<SPEAKER ID="489" NAME="Nigel Farage" LANGUAGE="EN">
Κύριε Πρόεδρε, χθες ήταν όντως η "μέρα της Ευρώπης και στο προαύλιο του Κοινοβουλίου υπήρχαν ένοπλοι στρατιώτες, η μπάντα της γερμανικής αεροπορίας και βασιλαετοί, έγινε παρέλαση της σημαίας, άρση της σημαίας, ακούστηκε ο ευρωπαϊκός ύμνος· ήταν μια επίδειξη μιλιταρισμού και εθνικισμού της ΕΕ.
<P>
Νόμιζα και ήλπιζα να ήταν απλώς ένας εφιάλτης, αλλά σήμερα έχουμε εσάς, κύριε Barroso. Αρχίσατε, ασφαλώς, επαναλαμβάνοντας το γεγονός ότι η ελεύθερη κυκλοφορία των ανθρώπων ενσαρκώνει το ευρωπαϊκό εγχείρημα. Έπειτα είπατε ότι είναι καθήκον των κρατών μελών να μοιραστούν τα βάρη των μεταναστευτικών ρευμάτων προς την Ευρώπη. Υποστηρίζετε μια κοινή μεταναστευτική πολιτική της ΕΕ, αλλά γνωρίζετε, ασφαλώς, ότι χάνετε, καθώς το τραχύ τοπίο που έχει δημιουργηθεί μεταξύ της Ιταλίας και της Γαλλίας δείχνει ότι όταν υπάρχει κρίση, ανάμεσα στη θεωρητική ευρωπαϊκή ολοκλήρωση και στο πρακτικό εθνικό κράτος, κερδίζει το εθνικό κράτος.
<P>
Ανησυχείτε, λοιπόν, ότι χάνετε και, για να υπερασπιστείτε τη θέση σας, για να υπερασπιστείτε το πολυαγαπημένο σας κοινοτικό κεκτημένο, το σώμα της νομοθεσίας σας, καταφεύγετε στη μισαλλοδοξία, καταφεύγετε στον εθνικισμό, με κάνετε να συνειδητοποιώ ότι αυτό που είδα χθες ήταν όντως πραγματικότητα.
<P>
Επιτίθεστε σε όσους θέλουν να ελέγχουν τις συνοριακές πολιτικές τους. Τους επιτίθεστε σήμερα σαν να είναι ξενόφοβοι. Τους επιτίθεστε σαν να είναι εξτρεμιστές, αλλά το χειρότερο από όλα, το χειρότερο από όλα, τους επιτίθεστε τρεις φορές γιατί είναι λαϊκιστές. Είναι τόσο τρομερό αυτό; " δύναμη της κάλπης. Όταν οι άνθρωποι τολμούν να ψηφίσουν "όχι" σε δημοψηφίσματα, είναι λαϊκιστές· όταν θέλουν να ελέγχουν τα σύνορά τους, είναι λαϊκιστές. Εγώ υποστηρίζω ότι οι λαϊκιστές είναι στην πραγματικότητα δημοκράτες και προσβάλλετε αυτούς που θέλουν να σηκώσουν τη σημαία του λαϊκισμού.
<P>
Εδώ είναι, κύριε Barroso. Εδώ είναι.
<P>
(Ο κ. Farage, ο κ. Agnew και ο κ. Bloom σηκώνουν σημαιάκια του "νωμένου Βασιλείου)
<P>
" σημαία αυτή αντιπροσωπεύει τη φιλελεύθερη δημοκρατία πολύ περισσότερο από κάθε άλλο κράτος μέλος της Ευρωπαϊκής Ένωσης και θα συνεχίσει να το κάνει για πολύ καιρό ακόμη αφού εξαφανιστεί η δική σας αστερόεσσα σημαία.
<SPEAKER ID="490" NAME="Philip Claeys" AFFILIATION="NI">
(NL) Κύριε Πρόεδρε, παρότι η συμφωνία Σένγκεν ορίζει ότι πρέπει να καταργηθούν οι έλεγχοι στα εσωτερικά σύνορα της ΕΕ, ορίζει επίσης ότι πρέπει να παρακολουθούμε τα εξωτερικά μας σύνορα. Το πρόβλημα είναι ότι δεν υπάρχει πλέον συμμόρφωση με αυτήν τη συμφωνία, διότι τα εξωτερικά μας σύνορα δεν παρακολουθούνται αποτελεσματικά. Ως εκ τούτου, 16 χρόνια μετά τη θέσπιση του χώρου Σένγκεν, θα έπρεπε να έχουμε το θάρρος να αναγνωρίσουμε ότι η συμφωνία δεν είχε αποτέλεσμα. Θα έπρεπε επίσης να έχουμε το θάρρος να παραδεχτούμε ότι η ΕΕ δεν έχει παράσχει λύση και ότι, απεναντίας, έχει καταστεί η ίδια μέρος του προβλήματος. Πρέπει, λοιπόν, να δοθεί και πάλι στα κράτη μέλη η δυνατότητα να προστατεύουν τα σύνορά τους χωρίς την παρέμβαση της ΕΕ.
<P>
Χρειαζόμαστε επειγόντως περισσότερα μέτρα. Ο Frontex, παραδείγματος χάρη, πρέπει να στείλει πλοία για τη μεταφορά των δήθεν προσφύγων πίσω στη χώρα προέλευσής τους αντί να διαδραματίζει τον ρόλο μιας καλοκάγαθης επιτροπής υποδοχής. Πρέπει να λάβουμε πολύ σκληρά μέτρα κατά των δικτύων εμπορίας ανθρώπων. Τα κράτη μέλη πρέπει να σταματήσουν να ανταμείβουν τους παράνομους αλλοδαπούς με άδειες διαμονής. Πρέπει να ληφθούν ενεργά μέτρα για τον επαναπατρισμό των παράνομων προσφύγων και των πολιτικών προσφύγων οι αιτήσεις των οποίων απορρίφθηκαν. Εάν δεν γίνει τίποτα από αυτά, σας εγγυώμαι ότι αυτό θα είναι το τέλος του Σένγκεν, πράγμα που, στην πραγματικότητα, δεν είναι και τόσο κακό.
<P>
Κύριε Πρόεδρε, θα ήθελα επίσης να εκφράσω τη δυσαρέσκειά μου για τη γλώσσα που χρησιμοποιείται σε αυτήν την Αίθουσα, για υβριστικούς όρους όπως "λαϊκιστές", "εξτρεμιστές" και τα συναφή, για ανθρώπους που απλώς θέλουν να προστατεύσουν τα σύνορα της χώρας τους. Πρέπει να σταματήσει αυτό. Δεν είναι σωστό. Πρέπει επίσης να παραδεχτούμε ότι πρέπει να εφαρμόζονται οι κανόνες· δεν είναι περίεργο το γεγονός ότι, ενώ αρνούμαστε να συζητήσουμε την εφαρμογή των κανόνων, επιτρέπουμε σε ορισμένους ανθρώπους να βρίζουν κάποιους άλλους;
<SPEAKER ID="491" NAME="Simon Busuttil" AFFILIATION="PPE">
(EN) Κύριε Πρόεδρε, η ζώνη Σένγκεν είναι όντως πολύ σημαντικό και ορατό επίτευγμα για τους ευρωπαίους πολίτες, και σήμερα στέλνουμε ένα ξεκάθαρο μήνυμα από αυτήν την Αίθουσα ότι πρέπει να αγωνιστούμε μαζί όχι μόνο για να την διατηρήσουμε, αλλά και για να την ενισχύσουμε περισσότερο. Στηριζόμαστε στην Ευρωπαϊκή Επιτροπή για να το πετύχει αυτό και το Ευρωπαϊκό Κοινοβούλιο θα υποστηρίξει την Επιτροπή για την ενίσχυση του Σένγκεν· εάν μάθαμε, όμως, τίποτα από τα γεγονότα των τελευταίων εβδομάδων αυτό είναι το εξής.
<P>
Καταρχάς, τα εσωτερικά σύνορα του Σένγκεν εξαρτώνται από μια κοινή στρατηγική, μια κοινή ανησυχία για τα εξωτερικά μας σύνορα. Εάν είναι αδύναμα τα εξωτερικά μας σύνορα, θα έχουμε προβλήματα στα εσωτερικά μας σύνορα και πρέπει να το εξετάσουμε αυτό. " Ιταλία δέχτηκε μεγάλες πιέσεις με 25.000 ανθρώπους· τους έδωσε προσωρινή άδεια και αυτοί μετακόμισαν στη Γαλλία. " Γαλλία δέχτηκε μεγάλες πιέσεις και ύψωσε και πάλι τα εθνικά σύνορα. Έτσι, η πίεση μεταφέρθηκε στα εσωτερικά σύνορα και, συνεπώς, τα εξωτερικά σύνορα αποτελούν κοινή ανησυχία.
<P>
Δεύτερον, ο Σένγκεν χρειάζεται αλληλεγγύη και αλληλεγγύη σημαίνει επίσης επιμερισμός των ευθυνών -επιμερισμός των βαρών- και ο επιμερισμός των ευθυνών σχετίζεται επίσης με το μέγεθος του κράτους μέλους. Βάσει του ισχύοντος συστήματος, όσοι καταφθάνουν σε μία χώρα παραμένουν στη χώρα που φθάνουν, διότι η νομοθεσία μας, συμπεριλαμβανομένου του κανονισμού Δουβλίνο, διασφαλίζει ότι πρέπει να παραμείνουν στην πρώτη χώρα άφιξής τους. Αυτό πρέπει σαφώς να αλλάξει, γιατί δεν ευσταθεί πλέον. " άφιξη χιλίων ανθρώπων στο μικρότερο κράτος μέλος, στην πατρίδα μου, τη Μάλτα, ισοδυναμεί, από άποψη πληθυσμού, με την άφιξη πάνω από ένα εκατομμύριο ανθρώπων σε ολόκληρη την Ευρωπαϊκή Ένωση. Άρα ναι, 25.000 άνθρωποι δεν είναι τίποτα, είναι μια σταγόνα στον ωκεανό ολόκληρης της Ένωσης, αλλά η άφιξη 1.000 ανθρώπων στο νοτιότερο κράτος μέλος είναι πολύ. Πρέπει, λοιπόν, να συνδέσουμε τον Σένγκεν με την αλληλεγγύη· ο χώρος Σένγκεν χρειάζεται την αλληλεγγύη.
<P>
(Ο ομιλητής δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="492" NAME="William" AFFILIATION="The Earl of) Dartmouth  (EFD">
(EN) Κύριε Πρόεδρε, ο ομιλητής μίλησε για ενίσχυση του Σένγκεν. Δεν περιλαμβάνει αυτό ενίσχυση των συνόρων του Σένγκεν και, συγκεκριμένα, των συνόρων μεταξύ Ελλάδας και Τουρκίας;
<SPEAKER ID="493" NAME="Simon Busuttil" AFFILIATION="PPE">
(EN) Κύριε Πρόεδρε, ευχαριστώ τον συνάδελφο για την ερώτησή του.
<P>
Μία από τις προϋποθέσεις προσχώρησης στη ζώνη Σένγκεν είναι, όντως, η ενίσχυση των εξωτερικών συνόρων. Ακριβώς γιατί πρόκειται για κοινή ανησυχία, είναι αρμοδιότητα όλων των κρατών μελών να διασφαλίζουν ότι τα εξωτερικά σύνορα είναι ισχυρά.
<P>
Άπαξ και εκπληρωθούν αυτές οι προϋποθέσεις, μπορούν να προσχωρήσουν στον Σένγκεν. Αυτό ακριβώς έκαναν χώρες όπως η Βουλγαρία και η Ρουμανία και ακριβώς γι' αυτό βοηθήσαμε την Ελλάδα, μέσω μιας αποστολής του Frontex στα ελληνοτουρκικά σύνορα.
<P>
Επομένως, ναι, αυτό δείχνει ότι η ενίσχυση των εξωτερικών συνόρων συνιστά επίσης κοινή ανησυχία.
<SPEAKER ID="494" NAME="Juan Fernando López Aguilar" AFFILIATION="S&amp;D">
(ES) Κύριε Πρόεδρε, είναι αλήθεια ότι χθες, 9 Μαΐου, γιορτάσαμε την ίδρυση της Ευρωπαϊκής Ένωσης, που μας έδειξε ότι η Ευρώπη θα οικοδομούνταν με μικρά βήματα και όχι μονομιάς ή για πάντα: με άλλα λόγια, ότι η οικοδόμηση της Ευρώπης δεν είναι οριστική ή μη αναστρέψιμη και ότι πρέπει να εργαζόμαστε καθημερινά για να διατηρήσουμε καθένα από τα επιτεύγματά της.
<P>
Ο Σένγκεν είναι ένας χώρος ελεύθερης κυκλοφορίας των ανθρώπων, αλλά συμβολίζει επίσης ό,τι καλύτερο έχει κάνει η Ευρώπη τα τελευταία 20 χρόνια και, συνεπώς, την καλύτερη Ευρώπη.
<P>
Παρουσιάζοντας τους 25.000 μετανάστες που κατέφθασαν σε αυτήν την όχθη της Μεσογείου ως δυσβάσταχτο φορτίο στέλνουμε λάθος μήνυμα: η Γερμανία απέδειξε ότι δεν είναι· οι Κανάριες Νήσοι και η Ισπανία απέδειξαν ότι η άφιξη 30.000 ατόμων τον χρόνο από τις ακτές της Αφρικής δεν ήταν δυσβάσταχτο φορτίο για την Ευρωπαϊκή Ένωση.
<P>
" απάντηση, λοιπόν, δεν μπορεί να είναι να χρησιμοποιήσουμε αυτήν τη μεταναστευτική ροή για να αμφισβητήσουμε τον χώρο Σένγκεν. Μάλλον το αντίθετο: πρέπει να χρησιμοποιηθεί, απεναντίας, για να αποδειχθεί ότι αυτό που απομένει να γίνει δεν είναι αποκατάσταση των αδυναμιών που προκάλεσαν οι υπερβάσεις του Σένγκεν, αλλά μάλλον η ενίσχυση του Σένγκεν. Ο Σένγκεν μπορεί να ενισχυθεί ολοκληρώνοντας τη ρήτρα αλληλεγγύης που προβλέπεται στον χώρο ελευθερίας, ασφάλειας και δικαιοσύνης δυνάμει της Συνθήκης της Λισαβόνας, ολοκληρώνοντας τη δέσμη μέτρων για το άσυλο, η επεξεργασία της οποίας εκκρεμεί ακόμη και θεσπίζοντας μόνιμα το Σύστημα Πληροφοριών Σένγκεν δεύτερης γενιάς (SIS II) και τον μηχανισμό επαλήθευσης, όπως ορίζεται στις προϋποθέσεις εισόδου στον χώρο ελεύθερης κυκλοφορίας και όπως ψήφισε το Κοινοβούλιο ότι πρέπει να κάνει η Ρουμανία και η Βουλγαρία. Οι χώρες αυτές έχουν το δικαίωμα να συμμετέχουν στον χώρο ελεύθερης κυκλοφορίας.
<P>
Εντούτοις, αυτό που πρέπει να γίνει πάνω από όλα είναι να αξιώσει το Ευρωπαϊκό Κοινοβούλιο την αρμοδιότητά του να λαμβάνει αποφάσεις επί του ζητήματος μαζί με το Συμβούλιο. Θα ήθελα, λοιπόν, να σας υπενθυμίσω ότι η πρόταση βάσει της οποίας η διαδικασία πρέπει να επικαλεστεί ως νομική βάση το άρθρο 70, που εξαιρεί το Κοινοβούλιο, είναι απαράδεκτη: ζητούμε το άρθρο 77.
<P>
Μια τελευταία σκέψη, κύριε Πρόεδρε: αναφέρθηκε ο λαϊκισμός, διότι ο λαϊκισμός δεν καταπολεμάται μέσω της μίμησης των διστακτικών του λύσεων αλλά, ακριβώς το αντίθετο, αντιμετωπίζοντάς τον με λύσεις για το μέλλον και όχι το παρελθόν.
<SPEAKER ID="495" NAME="Renate Weber" AFFILIATION="ALDE">
(EN) Κύριε Πρόεδρε, ο κ. Verhofstadt ζήτησε από την Επιτροπή να ξαναγράψει την ανακοίνωση· αναρωτιέμαι, όμως, προτού ξαναγραφτεί, εάν θα μπορούσαμε να λάβουμε σήμερα μια σαφή απάντηση σχετικά με το κατά πόσον σκοπεύετε να βελτιώσετε το υφιστάμενο σύστημα, να κλείσετε προσωρινά τα σύνορα ή να προβείτε σε προσθήκες στο υφιστάμενο σύστημα. Αυτός θα ήταν ένας καλός τρόπος να λύσετε τουλάχιστον μία από τις ερωτήσεις μας.
<P>
Δεδομένου αυτού, είναι δίκαιο να πούμε ότι συμφωνούμε με τον στόχο της Επιτροπής για τη βελτίωση της διακυβέρνησης Σένγκεν αναθεωρώντας τον μηχανισμό αξιολόγησης βάσει μιας κοινοτικής προσέγγισης. Το Κοινοβούλιο συμμερίζεται την εν λόγω άποψη και, στο πλαίσιο αυτό, οφείλω να ομολογήσω ότι είμαστε βαθιά απογοητευμένοι από την προσέγγιση του Συμβουλίου.
<P>
Στην πραγματικότητα, αυτό που θέλει να κάνει το Συμβούλιο είναι να απομονώσει απλώς το Κοινοβούλιο. Αναρωτιέμαι πραγματικά γιατί το Συμβούλιο επιδιώκει διαρκώς σχεδόν να υπονομεύσει αυτό το σπουδαίο επίτευγμα, τον ρόλο του Ευρωπαϊκού Κοινοβουλίου στο πλαίσιο της διαδικασίας συναπόφασης. Εκπροσωπούμε τους ευρωπαίους πολίτες και θα πρέπει όλοι να εργαζόμαστε για να υπηρετούμε τους ευρωπαίους πολίτες. Ίσως το Συμβούλιο θα πρέπει επίσης να αντιληφθεί ότι συνιστά θεσμικό όργανο της ΕΕ και όχι απλώς χώρο συγκέντρωσης των 27 κρατών μελών.
<P>
" αλήθεια είναι ότι η απάντηση σε αυτό το μεταναστευτικό ρεύμα, είτε οφείλεται σε ό,τι συνέβη στη Βόρεια Αφρική και στη Νότια Μεσόγειο είτε όχι, είναι η θέσπιση νομοθεσίας σχετικά με μια κοινή πολιτική ασύλου και μετανάστευσης, επάνω στην οποία έχει εργαστεί το Κοινοβούλιο και η οποία μπλοκάρεται στο Συμβούλιο.
<SPEAKER ID="496" NAME="Konrad Szymański" AFFILIATION="ECR">
(PL) Κύριε Πρόεδρε, παρά το γεγονός ότι ζω σχετικά μακριά, στην Πολωνία, νιώθω ότι καταλαβαίνω απόλυτα τις ανησυχίες που προκαλεί η ανεξέλεγκτη μετανάστευση στη Γαλλία ή την Ιταλία. " μετανάστευση από τη Βόρεια Αφρική, όπως είναι φυσικό, επιδεινώνει τις πολιτιστικές και κοινωνικές εντάσεις και εντείνει την πίεση στους κοινωνικούς προϋπολογισμούς των κρατών μελών. Έχουμε, λοιπόν, πολλά να συζητήσουμε και δεν πρέπει να προσπαθήσουμε να αγνοήσουμε το ζήτημα. Οι γάλλοι, οι ιταλοί και οι μαλτέζοι πολίτες καλούνται σήμερα να πληρώσουν τους υψηλότερους λογαριασμούς εξαιτίας του γεγονότος ότι οι έλεγχοι στα εξωτερικά σύνορα της Ευρωπαϊκής Ένωσης απλώς δεν λειτουργούν. Τα ευρωπαϊκά κράτη πληρώνουν επίσης τον λογαριασμό για τις αποτυχημένες μας προσπάθειες να σταματήσουμε τη μετανάστευση προς την Ευρώπη.
<P>
Έχω μόνο μία παράκληση. Δεν θα ήθελα να χρησιμοποιηθούν οι αλλαγές στον Κώδικα Σένγκεν ως πρόσχημα για τον περιορισμό της ελεύθερης κυκλοφορίας των πολιτών των κρατών μελών της Ευρωπαϊκής Ένωσης. Τέτοιου είδους προτάσεις υποβάλλονται εδώ και πολλά χρόνια όσον αφορά τα πολωνο-γερμανικά σύνορα εις βάρος των πολωνών πολιτών. Θα είναι ευκολότερο να καταλήξουμε σε συμφωνία εάν υπάρχουν πλήρεις διασφαλίσεις ότι οι αλλαγές στον Κώδικα Σένγκεν δεν θα επηρεάσουν τους πολίτες των κρατών μελών.
<SPEAKER ID="497" NAME="Marie-Christine Vergiat" AFFILIATION="GUE/NGL">
(FR) Κύριε Πρόεδρε, είναι απίστευτη αυτή η συζήτηση. Μας ζητούν να αναθεωρήσουμε την ελεύθερη κυκλοφορία των ατόμων στην Ευρώπη και να επαναφέρουμε τα εθνικά σύνορα για να αντιμετωπίσουμε την εισροή μεταναστών που υποτίθεται πως κατακλύζει την Ευρώπη από όταν ξέσπασε η επανάσταση στην Τυνησία.
<P>
Εάν οι συνέπειες αυτής της σκηνοθεσίας δεν ήταν τόσο δραστικές και τόσο μακριά από την πραγματικότητα, θα ήταν γελοίες. Από τις αρχές του 2011, πάνω από 1.150 άνθρωποι έχασαν τη ζωή τους στη Μεσόγειο και 23.000 άνθρωποι κατέφθασαν στην Ιταλία. Στο μεταξύ, πάνω από 700.000 άνθρωποι έφυγαν από τη Λιβύη αναζητώντας καταφύγιο σε γειτονικές χώρες και έλαβαν διαφορετική υποδοχή εκεί από ό,τι θα λάμβαναν στην Ευρώπη.
<P>
Ο κ. Sarkozy και ο κ. Berlusconi βάζουν πρώτα τα βραχυπρόθεσμα εκλογικά συμφέροντα, καταστροφολογώντας και κάνοντας τους ανθρώπους να πιστεύουν ότι υπάρχει εισβολή. Τι ανοησίες! Πότε θα σταματήσει η Ευρώπη άλλα να λέει και άλλα να κάνει; Τι προτάσεις υποβάλλονται σήμερα, εκτός από λόγια, υποκύπτοντας σε λαϊκιστικές πιέσεις, ενισχύοντας τον Frontex για άλλη μία φορά και μετατρέποντας την Ευρώπη σε φρούριο; Τα σύνορα δεν σταμάτησαν ποτέ κανέναν, ούτε σε σκοτεινότερες εποχές της ιστορίας μας ούτε σήμερα. Δεν έχουμε κανένα άλλο μήνυμα να περάσουμε στις αναδυόμενες δημοκρατίες στην άλλη όχθη της Μεσογείου;
<P>
" Ένωση προσέγγιζε δικτάτορες επί σειρά ετών, περιφρονώντας τις αξίες της. Μήπως είναι καιρός να ανοίξει τα μάτια; Εγώ προσωπικά πιστεύω πως είναι.
<P>
(Χειροκροτήματα)
<SPEAKER ID="498" NAME="Daniël van der Stoep" AFFILIATION="NI">
(NL) Κύριε Πρόεδρε, πιστεύω ότι σειρά έχει να μιλήσει ο κ. Borghezio από την Ομάδα Ευρώπη Ελευθερίας και Δημοκρατίας.
<SPEAKER ID="499" NAME="Mario Borghezio" AFFILIATION="EFD">
(IT) Κύριε Πρόεδρε, κυρίες και κύριοι, η ουσία αυτού του ζητήματος είναι ότι έφερε στο φως μεγάλη υποκρισία.
<P>
" μοναδική κυβέρνηση στην Ευρωπαϊκή Ένωση με υπουργό Εσωτερικών από ένα κόμμα που εσείς ορίζετε ως λαϊκιστικό είναι αυτή που είχε το θάρρος να εφαρμόσει το πιο ανθρωπιστικό μέτρο: να δώσει σε 25.000 Τυνήσιους άδεια ελεύθερης κυκλοφορίας. Και αυτό γιατί είδαμε με τα μάτια μας ότι δεν επρόκειτο για 25.000 εγκληματίες, αλλά για ανθρώπους που διέφυγαν από την Τυνησία. Ήταν επείγουσα ανάγκη, έπρεπε να την αντιμετωπίσουμε με κοινή λογική και προσπαθήσαμε να βοηθήσουμε.
<P>
Αυτό δείχνει μια αλήθεια, δηλαδή ότι, πολλές φορές, οι "καλοί" της ιστορίας είμαστε στην πραγματικότητα εμείς, οι "κακοί". Εμείς που επιβεβαιώσαμε την ανάγκη ελέγχου της μετανάστευσης και των εξωτερικών συνόρων, συνεχίζουμε να παρακαλάμε την Ευρώπη -όπως ορθώς έκανε ο κ. Cohn-Bendit- να κατανείμει 50.000 ή 100.000 πρόσφυγες στην επικράτειά της, γιατί οι άνθρωποι που φεύγουν από τη Λιβύη δεν είναι εγκληματίες.
<P>
Αυτά είναι τα ξεκάθαρα λόγια ενός κινήματος που υπερασπίζεται την εδαφικότητα και την ταυτότητα, που τάσσεται κατά της μετανάστευσης διότι δεν θέλει να ξεριζώνονται οι άνθρωποι και το οποίο καταδικάζει τον ρατσισμό και την ξενοφοβία αλλά και την υποκρισία.
<SPEAKER ID="500" NAME="Daniël van der Stoep" AFFILIATION="NI">
(NL) Κύριε Πρόεδρε, διαθέτουμε ενιαία ευρωπαϊκή πολιτική ασύλου και μετανάστευσης, την ίδια φρικτή πολιτική για ολόκληρη την ΕΕ. Το πρόσφατο καταστροφικό ρεύμα μεταναστών από τη Βόρεια Αφρική και τα προβλήματα που έχουμε με τη Συνθήκη Σένγκεν που αποτυγχάνει δείχνουν ότι η πολιτική ασύλου και μετανάστευσης θα πρέπει να επιστραφεί και πάλι στα κράτη μέλη. Τα κράτη μέλη δεν είναι ίδια μεταξύ τους· τόσο απλό είναι. Για αυτό μια ενιαία, κοινή ευρωπαϊκή πολιτική δεν θα πετύχει.
<P>
Κύριε Πρόεδρε, η πρόταση της Επιτρόπου Malmström για τον Σένγκεν συνιστά σαφέστατα άθλια κίνηση. Είναι τρελό να αποφασίζει ότι δεν θα πρέπει να επιτρέπεται στα κράτη μέλη να λαμβάνουν μόνα τους αποφάσεις για το εάν θα εισάγουν συνοριακούς ελέγχους ή όχι και, εφόσον χρειαστεί, εάν θα κλείσουν τα σύνορά τους. Τα κράτη μέλη αντιμετωπίζουν δυσκολίες με δεκάδες χιλιάδες μη προνομιούχους μετανάστες από τη Βόρεια Αφρική, αλλά η Επίτροπος Malmström δεν τα αφήνει να κάνουν κάτι για αυτό. Εξακολουθούμε να βλέπουμε πλοία ολόκληρα γεμάτα με τυχοδιώκτες μετανάστες να καταφθάνουν στη Lampedusa. Το κακό της μετανάστευσης συνεχίζει να εξαπλώνεται ύπουλα. Όχι όμως, εάν ρωτήσετε την Επίτροπο Malmström, θα σας πει ότι δεν επιτρέπεται στα κράτη μέλη να πολεμήσουν. Απεναντίας, μας πλασάρει υποκριτικές ανοησίες για αλληλεγγύη.
<P>
Κύριε Πρόεδρε, τα κράτη μέλη, δυστυχώς, δεν είναι πλέον οι νοικοκύρηδες του σπιτιού τους. " Ευρώπη είναι ο νοικοκύρης. Τα κράτη μέλη θέλουν να πάρουν πίσω τη δύναμή τους. Τα κράτη μέλη πρέπει να μπορούν και πάλι να καθορίζουν επιμέρους πολιτικές ασύλου και μετανάστευσης. Τι θα κάνει η Επιτροπή για αυτό;
<SPEAKER ID="501" NAME="Carlos Coelho" AFFILIATION="PPE">
(PT) Κύριε Πρόεδρε, κυρίες και κύριοι, θα ήθελα, καταρχάς, να πω στην Επίτροπο Malmström ότι συμφωνώ με τα επαινετικά λόγια που της απηύθυνε ο Πρόεδρος Barroso και σίγουρα της αξίζουν για το έργο που επιτελεί στον τομέα αυτόν.
<P>
Το γεγονός ότι βιώνουμε μια δύσκολη περίοδο όσον αφορά τις μεταναστευτικές πιέσεις δεν μπορεί να αποτελέσει δικαιολογία για την αποδυνάμωση ενός από τα μείζονα επιτεύγματα της ευρωπαϊκής ολοκλήρωσης: ήτοι του χώρου Σένγκεν.
<P>
Ο Σένγκεν είναι συνώνυμος με την ελεύθερη κυκλοφορία και αυτή η πραγματικότητα δεν μπορεί και δεν πρέπει να αντιστραφεί, αλλά πρέπει να προστατευτεί, να ενισχυθεί και να αναπτυχθεί. Συμφωνώ επίσης ότι οι σωστός έλεγχος των εξωτερικών συνόρων είναι ουσιώδους σημασίας. Εάν δεν συμβεί αυτό, θα αποδυναμωθεί η ασφάλεια του χώρου Σένγκεν, θα υπονομευθεί η αξιοπιστία της Ευρωπαϊκής Ένωσης και θα καταστραφεί η αμοιβαία εμπιστοσύνη.
<P>
Συνεπώς, επιδοκιμάζω την αναγνώριση που παρείχε η Ευρωπαϊκή Επιτροπή, στην ανακοίνωση που εξέδωσε την προηγούμενη εβδομάδα, σχετικά με τη σημασία του χώρου Σένγκεν και σχετικά με την πρόκληση της ενίσχυσης και της ανάπτυξής του. Συμφωνώ επίσης με τον Πρόεδρο Barroso ότι χρειάζεται μεγαλύτερη αλληλεγγύη και επιμερισμός ευθυνών μεταξύ των κρατών μελών. Το πρόβλημα δεν έγκειται στους κανόνες Σένγκεν, αλλά στον τρόπο με τον οποίο τα κράτη μέλη εφαρμόζουν τους κανόνες, ανεύθυνα και χωρίς αλληλεγγύη.
<P>
Ως εκ τούτου, χρειαζόμαστε έναν πραγματικό μηχανισμό αξιολόγησης του Σένγκεν. Το Κοινοβούλιο είναι διατεθειμένο να εργαστεί καλή τη πίστει για τη δημιουργία αυτού του μηχανισμού: ενός μηχανισμού που δεν εφαρμόζει δύο μέτρα και δύο σταθμά· με άλλα λόγια, ενός μηχανισμού που δεν είναι πιο απαιτητικός από τις υποψήφιες χώρες σε σχέση με τις χώρες που είναι ήδη μέλη της ομάδας.
<P>
Ανησυχώ, όμως, κυρία Επίτροπε. Ανησυχώ για τη σιωπή της Προεδρίας του Συμβουλίου στην αρχή αυτής της συζήτησης σχετικά με τον εν λόγω μηχανισμό και ανησυχώ για τη μακροχρόνια σιωπή του Συμβουλίου σχετικά με τον μηχανισμό επανεγκατάστασης των προσφύγων, όπως προανέφερε ο κ. Tavares. Από τα τρία θεσμικά όργανα, αυτό που δεν σημειώνει ικανοποιητική πρόοδο στον τομέα αυτόν είναι το Συμβούλιο και πρέπει να ξαναμπεί στον σωστό δρόμο το ταχύτερο δυνατόν.
<SPEAKER ID="502" NAME="Judith Sargentini" AFFILIATION="Verts/ALE">
ερώτηση στο πλαίσιο της διαδικασίας της γαλάζιας κάρτας προς τον κ. van der Stoep. - (NL) Κύριε Πρόεδρε, θα ήθελα να θέσω στον κ. van der Stoep την εξής ερώτηση: εάν επανεισάγονταν οι συνοριακοί έλεγχοι, τι θα έλεγε ο κ. van der Stoep στους ολλανδούς παραθεριστές που επιστρέφουν από ένα δεκαπενθήμερο διακοπών στη Γαλλία και θέλουν να διασχίσουν τα σύνορα μεταξύ Antwerp και Hazeldonk και, κατά την επιστροφή τους, κατέληγαν σε μια ουρά χιλιομέτρων, στην ίδια ουρά χιλιομέτρων με τους φορτηγατζήδες που κατευθύνονται στο λιμάνι του Ρότερνταμ για να ξεφορτώσουν το φορτίο τους;
<SPEAKER ID="503" NAME="Daniël van der Stoep" AFFILIATION="NI">
(NL) Κύριε Πρόεδρε, η κ. Sargentini γνωρίζει πολύ καλά ότι τασσόμαστε ξεκάθαρα κατά της θέσπισης νέων τελωνειακών πυλών· από το 1992, που άνοιξαν τα σύνορά μας, μέχρι την περσινή κοινή πολιτική ασύλου και μετανάστευσης, όλα δούλευαν ρολόι. Ωστόσο, κάποτε περάσαμε τα όρια εμείς οι ίδιοι και αυτό που μάλλον παραβλέπετε είναι το γεγονός ότι υπάρχουν τώρα 25.000 οικονομικοί πρόσφυγες στην Ιταλία στους οποίους θα χορηγηθούν θεωρήσεις. Πρόκειται για οικονομικούς πρόσφυγες και θα πρέπει να σταλούν πίσω στις χώρες τους το συντομότερο δυνατόν. Δεν θα έπρεπε καν να τους είχε επιτραπεί να υποβάλουν αίτηση θεώρησης. Το Ολλανδικό Κόμμα για την Ελευθερία (PVV) ήταν πάντα σαφές στο θέμα αυτό: δεν θέλουμε να επανέλθουν αυτές οι πύλες· αυτό που θέλουμε είναι απλώς να έχουμε τη δυνατότητα να καθορίζουμε εμείς την πολιτική ασύλου και μετανάστευσης της χώρας μας και το γνωρίζετε πολύ καλά αυτό.
<SPEAKER ID="505" NAME="Claude Moraes" AFFILIATION="S&amp;D">
(EN) Κυρία Πρόεδρε, η θέση της Ομάδας S&D είναι σαφέστατη. Ακούσαμε όλο το ιστορικό σχετικά με τους λόγους για τους οποίους παραβιάζεται ο χώρος Σένγκεν και περιμέναμε από το 1999 για μια οποιουδήποτε είδους κοινή πολιτική ασύλου και μετανάστευσης.
<P>
Επομένως, είμαστε σαφέστατοι στα μηνύματά μας. Πρώτον, προς την Επιτροπή: όσον αφορά τον Σένγκεν, θέλετε έναν κοινοτικό μηχανισμό για συλλογική λήψη αποφάσεων, θέλετε να φύγετε από τον διακυβερνητισμό, θέλετε να απομακρυνθεί ο πολιτικός καιροσκοπισμός που είδαμε από την Ιταλία και τη Γαλλία. Μην κάνετε, λοιπόν, το μήνυμα διφορούμενο στη δήλωση. Ξεκαθαρίστε ότι θα μείνετε σταθεροί και θα αποτρέψετε αυτόν τον τύπο καιροσκοπισμού που θα καταστρέψει εντέλει τον Σένγκεν.
<P>
Προς το Συμβούλιο: περιμένατε από το 1999 για ένα κοινό ευρωπαϊκό σύστημα ασύλου, δημιουργήσατε μια κατάσταση στην οποία η αλληλεγγύη και ο επιμερισμός των βαρών αναφέρονται συχνά εδώ, αλλά απέχουμε πάρα πολύ από τον επίσημο μηχανισμό επιμερισμού των βαρών στην Ευρωπαϊκή Κοινότητα. Μπλοκάρετε μεγάλο ποσοστό του έργου που επιτελούμε στο Κοινοβούλιο. Ξεμπλοκάρετέ το. Συνεργαστείτε μαζί μας και με την Επιτροπή για να διασφαλίσουμε ότι αλληλεγγύη σημαίνει αλληλεγγύη, επιμερισμός βαρών σημαίνει επιμερισμός βαρών.
<P>
Και τέλος, η Επιτροπή προσβλέπει σε μια μεταναστευτική πολιτική. Συνεργαστείτε μαζί μας. Μην φοβάστε, δείξτε θάρρος και διασφαλίστε ότι φτιάχνοντας τον Σένγκεν, θα φτιάξουμε και την κοινή μεταναστευτική πολιτική μας και θα μπορούμε να είμαστε υπερήφανοι για αυτό.
<SPEAKER ID="506" NAME="Sarah Ludford" AFFILIATION="ALDE">
(EN) Κυρία Πρόεδρε, όπως και άλλοι πιστεύω ότι η Επίτροπος Malmström κάνει πολύ καλή δουλειά, αλλά νιώθω επίσης, ενόψει της σθεναρής υπεράσπισης της ελεύθερης κυκλοφορίας στον χώρο Σένγκεν από τον Πρόεδρο Barroso σήμερα, ότι δεν αντιλαμβάνομαι πραγματικά πώς είναι η δυνατόν η έννοια αυτή να σημαίνει ότι ο μηχανισμός σε επίπεδο ΕΕ που προτάθηκε από την Επιτροπή θα καταστήσει ευκολότερη την επανεισαγωγή των εσωτερικών συνοριακών ελέγχων. Παρ' όλα αυτά, η έννοια αυτή δεν σημαίνει κάτι τέτοιο. Δεν θα ήταν δυνατόν -έτσι δεν είναι;- να αποστέλλονται διαφορετικά μηνύματα σε διαφορετικό κοινό, ένα στους βουλευτές του Ευρωπαϊκού Κοινοβουλίου, ένα στο Παρίσι, ίσως, και στη Ρώμη; Οι πιέσεις που δέχεται η ΕΕ σχετικά με τη μετανάστευση και το άσυλο θα έπρεπε να μπορούν να τύχουν αποτελεσματικής διαχείρισης από ικανές κυβερνήσεις.
<P>
Δυστυχώς, υπάρχουν σήμερα πάρα πολλές κυβερνήσεις που παίζουν στο εξτρεμιστικό θεωρείο της δεξιάς. " Ευρωπαϊκή Επιτροπή πρέπει όντως να υπερασπιστεί την εσωτερική ελεύθερη κυκλοφορία της ΕΕ και να μην κάνει χειρονομίες σε ομοίους του Προέδρου Sarkozy και του Πρωθυπουργού Berlusconi για ψηφοθηρικούς σκοπούς. Θα έπρεπε να επισημαίνει την αδυναμία των κρατών μελών να εφαρμόσουν τους μεταναστευτικούς κανόνες της ΕΕ. Τέλος, η Επιτροπή πρέπει να διερευνήσει ισχυρισμούς σύμφωνα με τους οποίους 61 μετανάστες αφέθηκαν να πεθάνουν, παρότι ήρθαν σε επαφή με την ιταλική ακτοφυλακή, ένα πολεμικό πλοίο του ΝΑΤΟ και ένα στρατιωτικό ελικόπτερο. Κάθε αρχή που παραβίασε το διεθνές ναυτικό και ανθρωπιστικό δίκαιο πρέπει να λογοδοτήσει.
<SPEAKER ID="507" NAME="Cornelia Ernst" AFFILIATION="GUE/NGL">
(DE) Κυρία Πρόεδρε, κυρίες και κύριοι, νομίζω ότι πρέπει να μπούμε στην ουσία. Δεν χρειαζόμαστε νέους κανόνες σχετικά με την προσωρινή ή άλλου είδους επανεισαγωγή των συνοριακών ελέγχων, ούτε τώρα ούτε στο μέλλον. Πρέπει να καταλάβουμε ότι η ελεύθερη κυκλοφορία -και αυτό είναι, εξάλλου, το μήνυμα της Ευρωπαϊκής Ένωσης- είναι κάτι που δεν μπορείτε απλώς να εκτοπίσετε ή να παρακάμψετε όταν το θέλετε. Είναι δικαίωμα των πολιτών και δεν μπορείτε απλώς να το σχετικοποιήσετε.
<P>
Θέλετε να μάθετε τι με ενοχλεί ειλικρινά; Ακούμε να λέγονται πολλά για την αλληλεγγύη. Ποιος μιλάει για αλληλεγγύη προς τις χώρες της Αφρικής που πρέπει επί του παρόντος να φιλοξενήσει εκατοντάδες χιλιάδες πρόσφυγες και θα συνεχίσει να το κάνει - χωρίς πολλές συζητήσεις; Μιλάει κανείς για αλληλεγγύη προς τους ανθρώπους που φεύγουν από τον πόλεμο και έρχονται εδώ, στην Ευρώπη; Πρέπει να δείξουμε λίγο σεβασμό σε αυτούς τους ανθρώπους.
<P>
Για να είμαι ειλικρινής, δεν θέλω να συζητήσω καθόλου για αλλαγές στον χώρο Σένγκεν ή για κανόνες· θέλω απλώς να αντιμετωπίσουμε λογικά τη μετανάστευση άπαξ και διά παντός. Δεν θα το επιτύχουμε αυτό χρησιμοποιώντας τον Frontex ως μέσο απέλασης ανθρώπων· θα το επιτύχουμε αυτό έχοντας δημοκρατική και ανθρωπιστική νομοθεσία σχετικά με το άσυλο. Αυτό θα πρέπει να συζητάμε στην Ευρώπη και πρέπει να ισχύει σε ολόκληρη την Ευρώπη. Για αυτό θα πρέπει να αγωνιζόμαστε. Αυτό είναι το πραγματικό μας καθήκον.
<SPEAKER ID="508" NAME="Véronique Mathieu" AFFILIATION="PPE">
(FR) Κυρία Πρόεδρε, η ομιλία μου απευθύνεται στην Επιτροπή και στους συναδέλφους βουλευτές. Θα ήθελα επίσης να καλωσορίσω το Συμβούλιο. Το ζήτημα που αντιμετωπίζουμε σήμερα πηγάζει από τη διαχείριση του χώρου Σένγκεν το 2011. Ο χώρος δεν περιορίζεται πλέον σε πέντε κράτη μέλη όπως συνέβαινε τη δεκαετία του 1980. Αντίθετα, είναι ένας χώρος που διευρύνθηκε επανειλημμένα τα τελευταία χρόνια και που σήμερα περιλαμβάνει 25 χώρες, τρεις από τις οποίες δεν συνιστούν μέλη της Ευρωπαϊκής Ένωσης.
<P>
Συνεπώς, όπως όλες οι ευρωπαϊκές πολιτικές, η συνεργασία στον χώρο Σένγκεν θα έπρεπε να αντικατοπτρίζει την πραγματική κατάσταση που ισχύει σήμερα, η οποία είναι διαφορετική από την κατάσταση που επικρατούσε πριν από 10 χρόνια. Αυτό είναι το πλαίσιο στο οποίο θα πρέπει να γίνουν αντιληπτές οι προτάσεις της ιταλικής και της γαλλικής κυβέρνησης και τα ρεαλιστικά και απαραίτητα βήματα που προτείνονται από την Επιτροπή σήμερα στην ανακοίνωσή της για τη μετανάστευση. " αμοιβαία εμπιστοσύνη μεταξύ των κρατών μελών που συμμετέχουν στον χώρο Σένγκεν είναι όντως ο ακρογωνιαίος λίθος της συνεργασίας Σένγκεν. Ωστόσο, η εμπιστοσύνη αυτή βασίζεται σε αμοιβαίες υποχρεώσεις. Εάν ένα από τα μέρη δεν τηρήσει τις υποχρεώσεις του και δημιουργήσει εισροή, το όλο σύστημα καταρρέει. Πρέπει, λοιπόν, να επιτρέπεται στα υπόλοιπα κράτη μέλη να ανταποκριθούν σε αυτήν την κατάρρευση επαναφέροντας προσωρινούς και υπό αυστηρό ρυθμιστικό καθεστώς συνοριακούς ελέγχους. Μια τέτοιου είδους δράση θα ήταν να απευθυνθεί σαφές αίτημα προς τα κράτη μέλη που ευθύνονται για την κατάρρευση να ελέγχουν καλύτερα τα εξωτερικά τους σύνορα.
<P>
Επίσης, τα προτεινόμενα μέτρα της Επιτροπής θα συμφωνούσαν σε πολύ μεγάλο βαθμό με το πνεύμα του Σένγκεν, καθώς θα επαναφέρονταν οι έλεγχοι ως έσχατο μέσο και η απόφαση θα λαμβάνονταν σε ευρωπαϊκό επίπεδο αντί για διακυβερνητικό επίπεδο. Τα μέτρα αυτά θα συνδέονταν πραγματικά με όλα τα άλλα μακροπρόθεσμα μέτρα που προτάθηκαν, ως προετοιμασία για μια κοινή μεταναστευτική πολιτική. " ενίσχυση του Frontex και η αύξηση της αλληλεγγύης είναι ιδιαίτερα σημαντικές -και ολοκληρώνω με αυτήν την παρατήρηση- για την παροχή στήριξης στα κράτη μέλη που βρίσκονται στα εξωτερικά μας σύνορα. " κατάσταση στη Μεσόγειο τα τελευταία χρόνια χρησιμεύει μόνο για να επισημάνει τις ελλείψεις του κεκτημένου του Σένγκεν.
<P>
Μέσα σε διάστημα λίγων εβδομάδων, μετανάστες από γειτονικές μεσογειακές χώρες έχουν φτάσει να αντιστοιχούν σε σημαντικό ποσοστό της ετήσιας μετανάστευσης της Γαλλίας. Το κεκτημένο αυτό δεν είναι στατικό· πρέπει, απεναντίας, να αναπτύσσεται. Ελπίζω να εγκριθεί γρήγορα αυτή η πρόταση, ούτως ώστε να εξασφαλιστεί καλύτερη διαχείριση του χώρου Σένγκεν το συντομότερο δυνατόν και να διασφαλιστεί, έτσι, η ασφάλεια των κοινών εξωτερικών μας συνόρων.
<SPEAKER ID="509" NAME="Ioan Enciu" AFFILIATION="S&amp;D">
(RO) Κυρία Πρόεδρε, τα εξαιρετικά μεταναστευτικά ρεύματα, όπως αυτά από τη νότια Μεσόγειο, δεν πρέπει να συνιστούν απειλή για τον χώρο Σένγκεν. " Ευρωπαϊκή Επιτροπή δεν πρέπει να προάγει τις ιδέες ορισμένων κρατών μελών που τον αμφισβητούν. Ο ρόλος της Επιτροπής είναι να προστατεύει τον χώρο Σένγκεν, προωθώντας τις ευρωπαϊκές λύσεις που αναφέρονται στο κεκτημένο του Σένγκεν. Τα κράτη μέλη πρέπει να επιδείξουν αλληλεγγύη όσον αφορά τη διαχείριση του χώρου Σένγκεν. Το Συμβούλιο πρέπει επίσης να συμβάλει στην ενίσχυση του χώρου Σένγκεν παρέχοντας την άμεση έγκρισή του και επιτρέποντας την πρόσβαση της Ρουμανίας και της Βουλγαρίας στον χώρο αυτόν. Τα λεγόμενα "προβλήματα" με τον χώρο Σένγκεν είναι ψεύτικα και δεν έχουν καμία σχέση με την ελεύθερη κυκλοφορία στο εσωτερικό της Ένωσης, αλλά με την ανικανότητα ή κακή πίστη εκ μέρους ορισμένων κρατών να αντιμετωπίσουν τα προβλήματα που σχετίζονται με τη μετανάστευση εκτός της Ευρωπαϊκής Ένωσης. " λύση για το μέλλον έγκειται στη βελτίωση του συστήματος διαχείρισης της μετανάστευσης της Ευρώπης, ολοκληρώνοντας τη διαδικασία θέσπισης του κοινού ευρωπαϊκού συστήματος ασύλου, του νομικού πλαισίου για την παράνομη και τη νόμιμη μετανάστευση, και ενισχύοντας τον ρόλο του Frontex.
<SPEAKER ID="510" NAME="Salvatore Iacolino" AFFILIATION="PPE">
(IT) Κυρία Πρόεδρε, τις τελευταίες εβδομάδες τα μαζικά μεταναστευτικά ρεύματα προκάλεσαν άγχος και αντιδράσεις στους ευρωπαίους πολίτες.
<P>
Ορισμένα κράτη μέλη τήρησαν θέσεις που σημαίνουν ότι θα πρέπει να έχουμε το ζήτημα των μεταναστευτικών ρευμάτων σε μεγάλη εκτίμηση.
<P>
Ο Σένγκεν συνιστά πλέον καταξιωμένο προσόν του ευρωπαϊκού πολιτισμού και για αυτό θα πρέπει να προστατεύεται και να διατηρείται. Αυτό δεν σημαίνει ότι αποκλείεται η προσωρινή επανεισαγωγή των συνοριακών ελέγχων, υπό ορισμένες προϋποθέσεις. Επιδοκιμάζουμε, λοιπόν, τους μηχανισμούς αντιστάθμισης που βασίζονται σε μια προσέγγιση της ΕΕ, για να διασφαλιστεί, σε κάθε περίπτωση, η εφαρμογή του χώρου Σένγκεν σε συμμόρφωση με τις προσδοκίες των ενδιαφερομένων.
<P>
" πολύτιμη πρόταση της Επιτροπής της 4ης Μαΐου 2011, με την οποία ο χώρος Σένγκεν καθίσταται πιο ευέλικτος και εναρμονισμένος, ούτως ώστε να καταστεί δυνατή η τακτικότερη διαχείριση των εσωτερικών μεταναστευτικών ροών, οδεύει προς αυτήν την κατεύθυνση. " πρόταση αποσκοπεί σε ισχυρότερη διακυβέρνηση, που πρέπει σίγουρα να εξετασθεί δεόντως κατά τη διάρκεια αυτής της ιδιαίτερης κρίσης.
<P>
Άκουσα με ιδιαίτερο ενδιαφέρον τον κ. Barroso τόσο εδώ, στις Βρυξέλλες, όσο και στο Παλέρμο σχετικά με τις περιφερειακές πολιτικές για την προστασία της Σικελίας και της Lampedusa, στην οποία εξακολουθούν να καταφθάνουν πλοία που διαφορετικά θα παρέμεναν στο έλεος της άγριας θάλασσας και θα χάνονταν περισσότερες ζωές. Κυρία Πρόεδρε, πρέπει να συνεχίσουμε να το λαμβάνουμε αυτό υπόψη.
<SPEAKER ID="511" NAME="Sylvie Guillaume" AFFILIATION="S&amp;D">
(FR) Κυρία Πρόεδρε, κατά τη διάρκεια αυτών των σημαντικών συζητήσεων για τα μεταναστευτικά ζητήματα, πρέπει να αποφύγουμε πάση θυσία να πέσουμε στην παγίδα των καιροσκοπικών δηλώσεων του κ. Sarkozy και του κ. Berlusconi σχετικά με τις συμφωνίες Σένγκεν. Το να χρησιμοποιούμε την Ευρώπη και τα μεταναστευτικά ρεύματα ως κλοτσοσκούφι ενώ παραθέτουμε τα λαϊκιστικά επιχειρήματα της ακροδεξιάς είναι ένας πολύ βολικός τρόπος για ορισμένες ευρωπαϊκές κυβερνήσεις να κρύβουν τις εθνικές τους οικονομικές και κοινωνικές αποτυχίες.
<P>
Το να αμφισβητούμε την ελεύθερη κυκλοφορία, ένα χειροπιαστό επίτευγμα της ευρωπαϊκής ολοκλήρωσης, στις μέρες μας, είναι παραπλανητικό και επικίνδυνο. Από τη μία, οι σχολιαστές λένε ότι η Επιτροπή έχει πάρει το μέρος της Γαλλίας και της Ιταλίας, ενώ από την άλλη, ο Πρόεδρος Barroso μας λέει σήμερα ότι δεν σκοπεύει να συνταχθεί με λαϊκιστικά κράτη μέλη. Τι από τα δύο συμβαίνει;
<P>
" ανακοίνωση της 4ης Μαΐου όχι μόνο αναφέρει την επανεισαγωγή των εσωτερικών συνοριακών ελέγχων, αλλά πραγματεύεται επίσης και πολλά άλλα θέματα, όπως η καταπολέμηση της εμπορίας ανθρώπων, η νόμιμη μετανάστευση, η επανεγκατάσταση των προσφύγων, το άσυλο και ούτω καθ' εξής. Αυτά είναι τα πραγματικά ζητήματα! Το πρόβλημα είναι ότι η εν λόγω ανακοίνωση δεν είναι ολοκληρωμένη.
<P>
Επίτροπε Malmström, φαίνεται ότι θέλετε να επανεισαγάγετε μια κοινοτική προσέγγιση, που είναι ζωτικής σημασίας. Εμπρός, λοιπόν, σας προκαλώ! Χρειαζόμαστε περισσότερη Ευρώπη και περισσότερη ολοκλήρωση όταν τα κράτη μέλη μπαίνουν στον πειρασμό να προστατεύσουν μόνο τα επιμέρους συμφέροντά τους.
<P>
(Χειροκροτήματα)
<SPEAKER ID="512" NAME="Γεώργιος Παπανικολάου" AFFILIATION="PPE">
Κυρία Πρόεδρε, στις 2 Ιουλίου του 1990, λίγες ημέρες αφότου είχε υπογραφεί η συμφωνία για την εφαρμογή της Σένγκεν, το περιοδικό Times δημοσίευσε ένα σχετικό άρθρο, το οποίο ακούστε πώς άρχιζε: "το όνειρο μιας Ευρώπης χωρίς σύνορα", έγραψαν τότε, "ήρθε ένα βήμα πιο κοντά στο να γίνει πραγματικότητα" και ακούστε και πώς τελείωνε: "για να αντιμετωπισθεί μια πιθανή αύξηση στην παράνομη διακίνηση ναρκωτικών, στις τρομοκρατικές δραστηριότητες και στην παράνομη μετανάστευση οι έλεγχοι στα εξωτερικά σύνορα της ζώνης Σένγκεν πρέπει να γίνουν πιο αυστηροί".
<P>
Αυτά γράφτηκαν 21 χρόνια πριν και αυτό, ακριβώς, καλούμαστε να πράξουμε και σήμερα, όπως σχετικά αναφέρθηκε και ο Πρόεδρος της Επιτροπής. Να κρατήσουμε το όνειρο ζωντανό και να εντείνουμε τους ελέγχους στα σύνορα της Ιταλίας, της Ελλάδας και συνολικά του ευρωπαϊκού Νότου. Γιατί αυτά, ξέρετε, είναι και τα σύνορα των άλλων χωρών, της Γερμανίας, της Γαλλίας, του Βελγίου, ως παράδειγμα αναφέρω αυτές τις χώρες, αυτά είναι τα νότια σύνορα της ενωμένης Ευρώπης. Και τηρώντας τις αρχές της αλληλεγγύης και της αμοιβαιότητας που κρατούν αυτή την Ένωση ζωντανή, να ξαναδούμε όλα εκείνα τα οποία δεν φαίνεται να αποδίδουν, να αναθεωρήσουμε την συμφωνία Δουβλίνο ΙΙ, όπως ήδη συζητάμε στο Κοινοβούλιό μας, να μοιράσουμε δίκαια τα βάρη που πρέπει να επωμισθεί το κάθε κράτος μέλος, να κρατήσουμε όλοι μαζί, επαναλαμβάνω, το όνειρο ζωντανό.
<SPEAKER ID="513" NAME="David-Maria Sassoli" AFFILIATION="S&amp;D">
(IT) Κυρία Πρόεδρε, αμφισβήτηση του Σένγκεν σημαίνει, κατά την άποψή μας, αμφισβήτηση της Ευρώπης. Εάν η Ευρώπη πρόκειται να γίνει ακόμη πιο αδύναμη, όπως επιθυμούν οι δεξιές κυβερνήσεις, θα είναι ολοένα και πιο δελεαστικό να αναρωτηθούμε κατά πόσον η εναπομείνασα Ευρώπη εξακολουθεί να έχει νόημα, όπως έκανε ο ιταλός υπουργός Εσωτερικών, κ. Maroni.
<P>
" απάντηση, ωστόσο, είναι μεγαλύτερη συμμετοχή μηχανισμών της ΕΕ. Ουσιαστικά, χρειαζόμαστε περισσότερη Ευρώπη, όχι λιγότερη Ευρώπη, και η Επιτροπή πρέπει να το δείξει αυτό με πυγμή. Το καλύτερο κομμάτι της Ευρώπης φάνηκε την Κυριακή το βράδυ όταν, με μια εξαιρετική αλυσίδα ανθρώπινης αλληλεγγύης, ο λαός της Lampedusa έσωσε 500 ναυαγούς που όδευαν προς σίγουρο θάνατο. Το χειρότερο κομμάτι της Ευρώπης, εάν επιβεβαιωθούν οι ειδήσεις που αναφέρει η εφημερίδα The Guardian, θα ήταν η μη παρέμβαση στρατιωτικών δυνάμεων του ΝΑΤΟ για τη διάσωση ανδρών, γυναικών και παιδιών από τα νερά.
<P>
Εάν είμαστε βέβαιοι για το ποιο από τα δύο προτιμάμε, κυρία Malmström, τότε κατά τη διάρκεια του Ευρωπαϊκού Συμβουλίου τον Ιούνιο η Επιτροπή θα πρέπει να πείσει τα κράτη μέλη να χαράξουν μια ευρωπαϊκή πολιτική για τη μετανάστευση, διότι η Ευρώπη à la carte θα ισοδυναμούσε με την κατάρρευση του ευρωπαϊκού ονείρου.
<SPEAKER ID="514" NAME="Wim van de Camp" AFFILIATION="PPE">
(NL) Κυρία Πρόεδρε, τον Ιούνιο του 2009 εκλέχθηκα στο Ευρωπαϊκό Κοινοβούλιο από τους ευρωπαίους πολίτες. Δεν εκλέχθηκα σε ένα κοινοβούλιο θεσμικών οργάνων ούτε σε ένα κοινοβούλιο επιμέρους κρατών μελών. Το επισημαίνω αυτό διότι οι ευρωπαίοι πολίτες έχουν πολλές ερωτήσεις σχετικά με τον Σένγκεν. Αυτό δεν έχει καμία σχέση με λαϊκισμό ούτε με φόβο. Έχει να κάνει με τις ερωτήσεις που ανησυχούν τους ευρωπαίους πολίτες: πώς διαχειριζόμαστε τον Σένγκεν; Υπάρχουν πολλές ερωτήσεις σχετικά με αυτό σήμερα· σας εφιστώ, λοιπόν, την προσοχή.
<P>
Προφανώς, εάν ο Πρόεδρος της Επιτροπής πει ότι πρέπει να τηρήσουμε την αρχή της ελεύθερης κυκλοφορίας των ατόμων, θα το υποστηρίξω. Δεν μπορεί να επιτραπεί σε 25.000 Τυνήσιους να πάρουν ομήρους 502 εκατ. Ευρωπαίους, αλλά οι ερωτήσεις αυτές δεν θα εξαφανιστούν και η δημόσια στήριξη του Σένγκεν στην Ευρώπη θα τεθεί σε κίνδυνο. Γι' αυτό μπορώ επίσης να συμφωνήσω με τις ρυθμίσεις για προσωρινούς συνοριακούς ελέγχους, όπως πρότεινε ο συνάδελφος κ. Iacolino. Γνωρίζω πολύ καλά ότι δεν μπορούμε να εφαρμόσουμε τον επιμερισμό των βαρών με την πρώτη προσπάθεια.
<P>
Τέλος, κυρία Πρόεδρε, μία ακόμη ερώτηση: ποια είναι η τρέχουσα κατάσταση όσον αφορά τη συγκρότηση της Ευρωπαϊκής Υπηρεσίας Υποστήριξης για το Άσυλο στη Μάλτα; Άκουσα ότι υπάρχει ακόμη η πιθανότητα να ξεκινήσει. Ίσως η Επίτροπος θα μπορούσε να διευκρινίσει και πάλι πότε θα λειτουργήσει όντως η υπηρεσία.
<SPEAKER ID="515" NAME="Carmen Romero López" AFFILIATION="S&amp;D">
(ES) Κυρία Πρόεδρε, κυρία Malmström, το πρόβλημα με την ανακοίνωση που κατατέθηκε από την Επιτροπή είναι ότι πρόκειται για μια ανακοίνωση που δεν είναι αξιόπιστη επί του παρόντος, σε σχέση με τα βραχυπρόθεσμα προβλήματα που αφορά το συγκεκριμένο ζήτημα ή ακόμη και με τις λύσεις έκτακτης ανάγκης που θα έπρεπε να είχε εφαρμόσει ως τώρα η Ευρωπαϊκή Ένωση.
<P>
Δυστυχώς, αυτό που έδειξε η Επιτροπή είναι ότι είναι πολύ αδύναμη, αφού δεν μπορεί να ευχαριστήσει κανέναν. Δεν είναι δυνατόν να ευχαριστήσει, αφενός, τον κ. Sarkozy και τον κ. Berlusconi και να έχει, αφετέρου, μια κοινή πολιτική ασύλου και μετανάστευσης μακροπρόθεσμα. Είναι αδύνατον να εισάγονται αμφισημίες που δεν χωράνε σε καμία περίπτωση σε μια ανακοίνωση όπως αυτή, και αυτό που δείχνουν είναι ότι πρόκειται για μια πολιτική που δεν αντιμετωπίζει αποφασιστικά την κατάσταση που βιώνουμε.
<P>
Ο κ. Barroso δεν σας κάνει χάρη όταν λέει ότι κάνατε το καλύτερο που μπορούσατε για να βρείτε ισορροπία, διότι το ζήτημα δεν είναι να βρεθεί ισορροπία. Το ζήτημα είναι να αντιμετωπιστεί μια κατάσταση έκτακτης ανάγκης όπως αυτή που έχουμε μπροστά μας. Είναι να υπάρχει χρηματοδότηση και να επιτευχθεί κατάλληλη συμφωνία μεταξύ των κρατών μελών σχετικά με μια κοινή πολιτική ασύλου, σχετικά με την Ευρωπαϊκή Υπηρεσία για το Άσυλο και σχετικά με όλες τις προκλήσεις που αντιμετωπίζουμε. Δεν υπάρχει τίποτε από αυτά εδώ.
<P>
Πώς μπορείτε να μιλάτε για προγράμματα περιφερειακής συνεργασίας με τρίτες χώρες όταν οι δημοκράτες της Τυνησίας και της Λιβύης μας βλέπουν να κλείνουμε τα σύνορα των χωρών μας; Είναι δυνατόν να μιλάμε για κάτι τέτοιο; Δεν μπορούμε να είμαστε διφορούμενοι. Αντιμετωπίζουμε αρκετά σοβαρά ζητήματα και θα έπρεπε να τα πάρετε και εσείς στα σοβαρά, κυρία Malmström.
<SPEAKER ID="516" NAME="Hubert Pirker" AFFILIATION="PPE">
(DE) Κυρία Πρόεδρε, θεωρώ τη συζήτηση σχετικά με την επανεισαγωγή των συνοριακών ελέγχων και την τροποποίηση του μηχανισμού Σένγκεν πραγματικά υπερβολική και περιττή. Επιπλέον, διεξάγουμε αυτήν τη συζήτηση απλώς και μόνο διότι ο κ. Berlusconi και ο κ. Sarkozy σκέφτηκαν μόνο τα εθνικά τους συμφέροντα και ενήργησαν λαϊκιστικά όταν απείλησαν να επανεισαγάγουν τους ελέγχους στα σύνορα μεταξύ των επιμέρους κρατών μελών λόγω των μεταναστών από τη Βόρεια Αφρική.
<P>
Εντυπωσιάστηκα επίσης -πρέπει να το ξεκαθαρίσω- από το πόσο γρήγορα ο κ. Barroso, ο Πρόεδρος της Επιτροπής, δέχτηκε τη συζήτηση αντί να λάβει διορθωτική ευρωπαϊκή προσέγγιση. Ο Σένγκεν συνιστά τεράστιο επίτευγμα. Ο Σένγκεν συνιστά ευρωπαϊκό σύμβολο και είναι ο τέλειος συνδυασμός ελεύθερης μετακίνησης, ανοικτών συνόρων και ασφάλειας. Ο Σένγκεν δεν πρέπει να αμφισβητηθεί ποτέ. Σε ειδικές περιπτώσεις, υπάρχει ήδη η δυνατότητα επανεισαγωγής των ελέγχων για περιορισμένη χρονική περίοδο και σε περιορισμένη περιοχή όταν απειλείται σοβαρά η εσωτερική ασφάλεια.
<P>
Αυτό που δεν χρειαζόμαστε, λοιπόν, είναι μια συζήτηση σχετικά με τον χώρο Σένγκεν. Απεναντίας, αυτό που χρειαζόμαστε είναι μια συζήτηση σχετικά με τα μέτρα ενίσχυσης του Frontex, ώστε να παρέχουμε τη μέγιστη δυνατή ασφάλεια στα εξωτερικά σύνορα της Ευρωπαϊκής Ένωσης - και μια συζήτηση για ταχείες διαδικασίες ασύλου και διαχείριση της μετανάστευσης, για συνεργασία στην αντιμετώπιση των αιτίων της μετανάστευσης και για συμφωνίες επανεισδοχής.
<P>
Είμαι στην ευχάριστη θέση να συμφωνήσω με τις προτάσεις της Επιτρόπου Malmström επί του θέματος -τις πολύ ευρείες προτάσεις της- και καλώ την Επιτροπή να ακολουθήσει τη γραμμή του Κοινοβουλίου αντί για τη γραμμή που καθορίστηκε από ορισμένους εκπροσώπους του Συμβουλίου.
<SPEAKER ID="517" NAME="Σταύρος Λαμπρινίδης" AFFILIATION="S&amp;D">
Κυρία Επίτροπε, πολιτικά σε μια περίοδο κατά την οποία οι θεμελιώδεις αρχές της συνοχής και της αλληλεγγύης της Ένωσης βάλλονται από παντού, ιδιαίτερα από νεοεθνικισμούς, που τους ξέρουμε καλά, η Επιτροπή θα έπρεπε να κατακεραυνώνει, κατά την άποψή μου, καθημερινά όσους επιτίθενται στα σύμβολα της πολιτικής ευρωπαϊκής ενοποίησης.
<P>
Και όμως είμαστε σήμερα εδώ, ακριβώς επειδή δεν το έκανε αυτό. Επέτρεψε να ανοίξει μία συζήτηση πιεζόμενη από κάποια κράτη μέλη για τον ακρογωνιαίο λίθο της ευρωπαϊκής ταυτότητας: το Σένγκεν. Αλλά, και νομικά η πρόταση της Επιτροπής προσκρούει στα άρθρα 78 και 80 της Συνθήκης. Όταν ένα κράτος μέλος δέχεται έντονες μεταναστευτικές πιέσεις, η Συνθήκη ορίζει ρητά ότι η Ευρώπη πρέπει να του προσφέρει στήριξη και αλληλεγγύη. " επαναφορά των εσωτερικών συνοριακών ελέγχων δεν είναι αλληλεγγύη, είναι τιμωρία. Δεν διαμοιράζει δίκαια το βάρος αντιμετώπισης της πίεσης στα εξωτερικά σύνορα, που θα μπορούσε να προέλθει -για παράδειγμα- από ένα πιο δυνατό FRONTEX, αλλά μεταθέτει ακόμα πιο έντονα στο κράτος μέλος το βάρος. Με λίγα λόγια, κυρία Επίτροπε, δεν αποτελεί "burden sharing", αλλά μία εξόφθαλμη μορφή "burden dumping".Εσείς, η Επιτροπή, επιτρέψατε να γίνει αυτή η συζήτηση και πρέπει να την διακόψετε εδώ, εσείς, τώρα!
<SPEAKER ID="518" NAME="Kinga Gál" AFFILIATION="PPE">
(HU) Κυρία Πρόεδρε, κύριε Barroso, κυρία Επίτροπε, υπουργέ Győri, το σύστημα Σένγκεν αντιπροσωπεύει ένα από τα πλέον απτά κομμάτια του κεκτημένου της Ευρωπαϊκής Ένωσης. Εάν ρωτούσατε τους ευρωπαίους πολίτες, θα σας έλεγαν ότι η ελεύθερη κυκλοφορία χωρίς συνοριακούς ελέγχους είναι κάτι σημαντικό για αυτούς στην Ευρωπαϊκή Ένωση. Γι' αυτό είναι σημαντικό να διατηρήσουμε αυτό το σύστημα και να κάνουμε ό,τι μπορούμε για να διατηρήσουμε την ελεύθερη κυκλοφορία των πολιτών μας και μια Ευρώπη χωρίς σύνορα. Αυτός πρέπει να παραμείνει ο πρωταρχικός μας στόχος.
<P>
Οι αξίες, το κεκτημένο μας, πρέπει να προστατευθούν, ιδίως όταν αμφισβητούνται. " πρόκληση αυτή σήμερα είναι η έξαρση της μετανάστευσης και των προσφύγων. Εντούτοις, για να αντιμετωπίσουμε αυτές τις προκλήσεις, χρειαζόμαστε συγκεκριμένες προτάσεις και λύσεις.
<P>
Αυτό ξεκινά με τον διαχωρισμό και την αποσαφήνιση του ζητήματος, πράγμα που σημαίνει ότι πρέπει να διαχωρίσουμε το ζήτημα των προσφύγων από την παράνομη μετανάστευση, ότι πρέπει να χρησιμοποιήσουμε τις υφιστάμενες αρχές μας στις οποίες μπορούμε να βασιστούμε, όπως η αλληλεγγύη και η συνεργασία, και ότι πρέπει να χρησιμοποιήσουμε τους υφιστάμενους θεσμούς μας, όπως ο FRONTEX, ή τους υφιστάμενους κανόνες μας.
<P>
Επιδοκιμάζω τη θέση της Ουγγαρίας και τη θέση της υπουργού Győri, καθώς και τα λόγια του κ. Barroso, ο οποίος είπε ότι ο στόχος είναι η ενίσχυση του κεκτημένου του Σένγκεν και η ορθή του λειτουργία, όχι η απομάκρυνση από αυτό.
<SPEAKER ID="519" NAME="Vilija Blinkevičiūt" AFFILIATION="S&amp;D">
(LT) Κυρία Πρόεδρε, θα ήθελα καταρχάς να τονίσω ότι η λύση στα μεταναστευτικά προβλήματα που έχουν προκύψει θα πρέπει να παραμείνει εντός του πεδίου εφαρμογής της συμφωνίας Σένγκεν. Το κεκτημένο του Σένγκεν προβλέπει επί του παρόντος δυνατότητες προσωρινής αποκατάστασης της προστασίας των εσωτερικών συνόρων όταν απειλείται η δημόσια τάξη και ασφάλεια και οι διατάξεις αυτές είναι, πραγματικά, απόλυτα επαρκείς. Ως εκ τούτου, θα ήθελε ίσως η Επιτροπή να αναπτύξει τις πρόσθετες περιπτώσεις που προβλέπονται στην ανακοίνωσή της για τη μετανάστευση και επιτρέπουν την προσωρινή επέκταση της προστασίας των συνόρων, οι οποίες περιγράφονται πολύ αφηρημένα στην ανακοίνωση χωρίς να ορίζεται επαρκώς το θεματικό τους πεδίο; Αυτό σημαίνει ότι η Ευρωπαϊκή Επιτροπή υποθάλπει τους ηγέτες των δύο μεγαλύτερων κρατών μελών της Ευρωπαϊκής Ένωσης και σκοπεύει να καταστρέψει μία από τις σπουδαιότερες αξίες της ΕΕ - τον χώρο ελευθερίας και την ελεύθερη κυκλοφορία; Θα ήθελα επίσης να σχολιάσω το περιεχόμενο της ανακοίνωσης, διότι φαίνεται σαν να συντάχθηκε έχοντας ακριβώς αυτήν την περίπτωση στο μυαλό, την ύπαρξη αυξημένων μεταναστευτικών ρευμάτων από χώρες της Βόρειας Αφρικής. Δεν πιστεύει η Επιτροπή ότι ένα έγγραφο που φέρει τον τίτλο "ανακοίνωση για τη μετανάστευση" θα έπρεπε να είναι πολύ πιο ευρύ από άποψη περιεχομένου και ουσίας;
<SPEAKER ID="520" NAME="Nadja Hirsch" AFFILIATION="ALDE">
(DE) Κυρία Πρόεδρε, τα σύνορα απομακρύνθηκαν για πρώτη φορά στη Γερμανία και την Αυστρία και έχουμε επιτέλους ελεύθερη κυκλοφορία των εργαζομένων από τις χώρες της ανατολικής Ευρώπης. Αφενός, τα σύνορα καταρρέουν, ενώ αφετέρου προσπαθείτε να δημιουργήσετε και πάλι φραγμούς.
<P>
Βρίσκω αδύνατο να δεχτώ ότι δύο κράτη μέλη και δύο κύριοι που προσπαθούν να φτιάξουν όνομα κατάφεραν να επαναφέρουν το ζήτημα της επανεισαγωγής των συνοριακών ελέγχων στην Αίθουσα συζήτησης. Δεν υπάρχει επιστροφή στο ζήτημα αυτό και δεν μπορούμε να επιτρέψουμε στον εαυτό μας να δεχόμαστε πιέσεις από αυτήν τη μονοθεματική συζήτηση. Το πρόβλημα των προσφύγων σίγουρα δεν μπορεί να επιλυθεί αυτομάτως επιστρέφοντας σε ένα καθεστώς συνοριακών ελέγχων. Με συγχωρείτε. Αυτοί οι άνθρωποι ρίσκαραν τη ζωή τους ερχόμενοι στην Ευρώπη· θα καταφέρουν να παρακάμψουν τις συνοριακές διελεύσεις. Οι μόνοι κερδισμένοι από την επανεισαγωγή των συνοριακών ελέγχων θα ήταν οι σωματέμποροι, διότι οι πρόσφυγες θα έπρεπε να βρουν νέους τρόπους να διασχίσουν τα σύνορα, παρέχοντας στους σωματέμπορους νέα πηγή εισοδήματος.
<P>
Δεν μπορώ να δεχτώ το γεγονός ότι σκεφτόμαστε σοβαρά το εν λόγω ζήτημα και καλώ την Επιτροπή να μην συμβιβαστεί στο θέμα αυτό.
<SPEAKER ID="521" NAME="Ulrike Lunacek" AFFILIATION="Verts/ALE">
(DE) Κυρία Πρόεδρε, χαίρομαι που όλες οι πλευρές του Σώματος, συμπεριλαμβανομένης της Ομάδας του Ευρωπαϊκού Λαϊκού Κόμματος (Χριστιανοδημοκράτες), στην οποία ανήκει ο κ. Sarkozy και ο κ. Berlusconi, κατέστησαν σαφές ότι δεν απαιτούνται νέοι κανόνες και ότι δεν απαιτείται τροποποίηση της συμφωνίας Σένγκεν, αλλά ότι χρειάζεται κάτι άλλο, δηλαδή μια κοινή πολιτική ασύλου και μετανάστευσης αντάξια του ονόματός της. Επιπλέον, κυρία Malmström, σας καλώ να αναλάβετε δράση και να καταστήσετε σαφές ότι πρέπει να τροποποιηθεί η συμφωνία Δουβλίνο ΙΙ προκειμένου να διευκολυνθεί η γνήσια ευρωπαϊκή αλληλεγγύη σχετικά με ζητήματα ασύλου και να αποδειχθεί ότι η ήπειρος αυτή είναι μια συνεκτική οντότητα και ότι οι χώρες στις οποίες βρίσκονται τα εξωτερικά σύνορα δεν μπορούν να αφεθούν στην τύχη τους.
<P>
Εντούτοις, συνιστάται προσοχή. " ίδια η Ιταλία μπορεί ασφαλώς να αναλάβει ευθύνη για αυτό και πρέπει να το κάνει. Ένας υπουργός Εσωτερικών, όπως ο κ. Maroni, που πρόσκειται στο κόμμα της Λίγκας του Βορρά, πρέπει να καταστήσει σαφές ότι οι άνθρωποι αυτοί είναι πρόσφυγες και πρέπει να γίνουν σεβαστά τα δικαιώματά τους και να αναληφθεί κατάλληλη δράση. Στην Ευρώπη πρέπει να προστατεύουμε όχι μόνο τα χρήματα και τις τράπεζες, αλλά και τους πρόσφυγες, γι' αυτό δεν χρειαζόμαστε έναν νέο κανονισμό Σένγκεν, αλλά μάλλον μια πολιτική για το άσυλο και τη μετανάστευση που σέβεται πραγματικά την ανθρώπινη αξιοπρέπεια.
<SPEAKER ID="522" NAME="Κυριάκος Τριανταφυλλίδης" AFFILIATION="GUE/NGL">
(EN) Κυρία Πρόεδρε, τους τελευταίους δύο μήνες, η Επιτροπή κινήθηκε αρκετά γρήγορα όσον αφορά τη δημοσίευση δύο σημαντικών ανακοινώσεων που αποσκοπούν στην αντιμετώπιση των προκλήσεων που αντιμετωπίζουμε μετά το ξέσπασμα της επανάστασης των γιασεμιών στην Τυνησία.
<P>
Έχουν υποβληθεί διάφορες προτάσεις πολιτικής και το Κοινοβούλιο έχει ήδη εκφράσει την άποψή του σχετικά ώστε να καθοδηγήσει την Επιτροπή στη σύνταξη συγκεκριμένων νομοθετικών προτάσεων.
<P>
Στην ανακοίνωση για τη μετανάστευση, η Επιτροπή πραγματεύεται τα ζητήματα των εξωτερικών συνοριακών ελέγχων, της διακυβέρνησης Σένγκεν και της οργανωμένης κινητικότητας. Γιατί δεν υπάρχει κάτι σαφέστερο για τον επιμερισμό των βαρών; " ανακοίνωση αναφέρει το πιλοτικό πρόγραμμα για την επανεγκατάσταση των προσφύγων στη Μάλτα, αλλά δεν προτείνει κανένα πιλοτικό πρόγραμμα για τη μετεγκατάσταση παράνομων μεταναστών ή αιτούντων άσυλο - και αυτό παρά τις επανειλημμένες εκκλήσεις για ένα τέτοιο σύστημα επιμερισμού βαρών από διάφορα κράτη μέλη και βουλευτές του Κοινοβουλίου.
<P>
Γιατί η Επιτροπή δεν προτείνει συγκεκριμένες προτάσεις επ' αυτού; Μιλάμε για έναν ευρωπαϊκό χώρο ελεύθερης κυκλοφορίας· μιλάμε για ένα κοινό ευρωπαϊκό σύστημα ασύλου. Πότε σκοπεύετε να υποστηρίξετε έμπρακτα την έννοια της ευρωπαϊκής αλληλεγγύης;
<SPEAKER ID="523" NAME="Morten Messerschmidt" AFFILIATION="EFD">
(DA) Κυρία Πρόεδρε, θα ήθελα να μιλήσω για την πρόταση που κατέθεσε η Επιτροπή σχετικά με την ενίσχυση των εξωτερικών συνοριακών ελέγχων. Δυστυχώς, δεν είναι ιδιαίτερα ικανοποιητική διότι, τη στιγμή που βλέπουμε ότι πολλά κράτη μέλη επιδιώκουν μια εσπευσμένη μεταναστευτική πολιτική που παρέχει σε μεγάλο αριθμό αλλοδαπών καθεστώς νόμιμης διαμονής στην ΕΕ και τη στιγμή όπου η έλλειψη συνοριακών ελέγχων επιτρέπει στους ανθρώπους να μετακινούνται ελεύθερα κατά μήκος των συνόρων, υπάρχει ανάγκη ενίσχυσης των συνοριακών ελέγχων μεταξύ των κρατών μελών της ΕΕ σε μόνιμη βάση. Όσον αφορά τις διαρκείς αναφορές στην αλληλεγγύη, θα ήθελα επίσης να εκφράσω την έκπληξή μου για το γεγονός ότι κράτη μέλη όπως η Δανία, παραδείγματος χάρη, που έχουν εντείνει με επιτυχία τη μεταναστευτική πολιτική τους, υποτίθεται ότι πρέπει να επιδείξουν μεγάλο βαθμό αλληλεγγύης προς χώρες που δεν έχουν καταφέρει να κάνουν το ίδιο. Θα είχε νόημα να επιτρέψουμε στις χώρες που εκφράζουν την εθνική τους κυριαρχία καθορίζοντας τη δική τους μεταναστευτική πολιτική να δρέπουν επίσης τους καρπούς των προσπαθειών τους.
<SPEAKER ID="524" NAME="Andreas Mölzer" AFFILIATION="NI">
(DE) Κυρία Πρόεδρε, προφανώς μόνο 3.000 περίπου από τους τυνήσιους πρόσφυγες που συνελήφθησαν στη Lampedusa είναι όντως αιτούντες άσυλο, ενώ 20.000 ή περισσότεροι είναι οικονομικοί μετανάστες. Όσο η Ευρωπαϊκή Ένωση αρνείται να παραδεχτεί ότι δεν μπορεί να φιλοξενήσει όλους τους οικονομικούς μετανάστες από κάθε δυνατή γωνιά του πλανήτη, εκατοντάδες χιλιάδες περισσότεροι θα καταφθάσουν εδώ. Εάν ληφθούν μέτρα όπως μαζική χορήγηση αμνηστίας για τους παράνομους μετανάστες ή εάν παραβιαστεί η συμφωνία Σένγκεν μέσω της χρήσης τουριστικών θεωρήσεων, όπως συνέβη πρόσφατα, αυτό θα οδηγήσει αναπόφευκτα σε πολλές χιλιάδες περισσότερους πρόσφυγες. Αυτό θέτει σε κίνδυνο ολόκληρο το σύστημα Σένγκεν.
<P>
" Ελλάδα, η Ιταλία και η Μάλτα προφανώς δεν είναι σε θέση να διασφαλίσουν τα εξωτερικά τους σύνορα και οι νεοεισερχόμενες χώρες στην ομάδα Σένγκεν συχνά χαλαρώνουν τις προσπάθειές τους μετά την ένταξη. Τα εξωτερικά σύνορα της ΕΕ έχουν περισσότερες τρύπες από τα ελβετικά τυριά και υπονομεύονται επίσης εσωτερικά. Οι προσωρινοί έλεγχοι δεν αρκούν. " ΕΕ πρέπει να κάνει τον Frontex μια πραγματική υπηρεσία προστασίας των συνόρων. Εάν κανένα από αυτά τα μέτρα δεν φέρει αποτελέσματα, τότε, αναπόφευκτα, κάποια χώρα θα σκεφτεί να αποσυρθεί από τη συμφωνία Σένγκεν.
<SPEAKER ID="525" NAME="Andrey Kovatchev" AFFILIATION="PPE">
(BG) Κυρία Πρόεδρε, πρέπει σήμερα να απαντήσουμε στο ερώτημα του πώς μπορούμε να διατηρήσουμε τις βασικές μας αξίες -ελευθερία, αλληλεγγύη, δικαιοσύνη και, αφετέρου, ασφάλεια- και να βρούμε μια ισορροπία. Έχει αναφερθεί επανειλημμένως ότι τα εξωτερικά σύνορα συνιστούν κοινή ευθύνη για όλα τα κράτη μέλη. Ας μην δημιουργήσουμε περιττά εμπόδια μεταξύ μας. Ας μην αφήσουμε επίσης να γραφτεί η τρέχουσα κατάσταση στα βιβλία της ιστορίας ως κακό παράδειγμα ευρωπαϊκής ολοκλήρωσης. Επικροτώ, φυσικά, την ενίσχυση του ρόλου του Frontex και την παροχή επιπρόσθετων ανθρώπινων και υλικών πόρων στον οργανισμό, καθώς και την ενίσχυση του μηχανισμού αξιολόγησης Σένγκεν, αλλά όχι τις νέες απαιτήσεις που επιβάλλονται στη Βουλγαρία και τη Ρουμανία και την παρεμπόδιση της συμμετοχής τους.
<P>
Κυρία Győri, αφού η Βουλγαρία και η Ρουμανία εκπλήρωσαν όλα τα τεχνικά κριτήρια συμμετοχής, πράγμα που αξιολογήθηκε από εμπειρογνώμονες του Συμβουλίου, πείτε μας, σας παρακαλώ, ποια είναι η θέση του Συμβουλίου σχετικά με το χρονοδιάγραμμα εισδοχής της Βουλγαρίας και της Ρουμανίας και κατά πόσον διεξάγονται σχετικές συζητήσεις στο Συμβούλιο. Εάν εφαρμοστούν νέοι κανόνες, πρέπει να ισχύσουν για όλους και να μην χρησιμοποιηθούν για την επίτευξη πολιτικών στόχων, αλλά για την ανάπτυξη του τρέχοντος συστήματος προστασίας των συνόρων μας. Από άποψη εξωτερικής πολιτικής, θεωρώ ότι η καλή πολιτική γειτονίας μας πρέπει να συνδέεται με την εκπλήρωση των δεσμεύσεων επανεισδοχής που προέβαλαν οι σχετικές κυβερνήσεις στους πολίτες τους.
<SPEAKER ID="526" NAME="Ulrike Rodust" AFFILIATION="S&amp;D">
(DE) Κυρία Πρόεδρε, το άνοιγμα των συνόρων αποτελεί σημαντικό σύμβολο για την Ευρώπη. Θα ήθελα να επιστήσω την προσοχή σας σε ένα άλλο πρόβλημα. Κατάγομαι από τη βόρεια Γερμανία, γι' αυτό τα δανογερμανικά σύνορα είναι ιδιαίτερα σημαντικά για εμένα. Το δεξιό, λαϊκιστικό Λαϊκό Κόμμα της Δανίας προσπαθεί να εξαναγκάσει τη δανική κυβέρνηση να επανεισαγάγει τους συνοριακούς ελέγχους. Για ποιον λόγο συμβαίνει αυτό; Από φόβο για τον λαό της Ρουμανίας και της Βουλγαρίας. Αυτό είναι σκανδαλώδες. Οι δεξιοί λαϊκιστές αυξάνονται με ταχείς ρυθμούς και αποτελούν πραγματικό κίνδυνο για την Ευρώπη. Φυσικά, πρέπει να υπάρχουν διασφαλίσεις κατά της ανεμπόδιστης εγκληματικότητας και οι αρχές ασφαλείας μας έχουν ήδη βρει αποτελεσματικές εναλλακτικές για τους ελέγχους διαβατηρίων.
<P>
Με λυπεί ιδιαιτέρως το γεγονός ότι ένα από μείζονα ευρωπαϊκά επιτεύγματα πρόκειται να τεθεί σε κίνδυνο. " επιτυχία της ΕΕ στον τομέα της προώθησης της ειρήνης και της ελευθερίας είναι απαράμιλλη, αλλά τώρα δέχεται επίθεση υψηλού επιπέδου. Καλώ τη δανική κυβέρνηση να μην επιτρέψει στον εαυτό της να δεχθεί υποδείξεις από τους δεξιούς λαϊκιστές.
<SPEAKER ID="527" NAME="Anna Maria Corazza Bildt" AFFILIATION="PPE">
(EN) Κυρία Πρόεδρε, η ελεύθερη κυκλοφορία συνιστά ακρογωνιαίο λίθο της ευρωπαϊκής ολοκλήρωσης. Ας μην ανοίξουμε το κουτί της Πανδώρας αναθεωρώντας τον Σένγκεν. Ας μην προδώσουμε τις αρχές μας. " δυνατότητα εισαγωγής συνοριακών ελέγχων υπάρχει ήδη. Θα πρέπει να αποτελεί προσωρινή, κατ' εξαίρεση και ύστατη λύση. Αυτό που χρειαζόμαστε είναι μια κοινή προσέγγιση, ένα μακροπρόθεσμο όραμα όπως ζητά η Επιτροπή, για την ανταπόκριση στις ανησυχίες των πολιτών για την ασφάλεια. Πρέπει να προχωρήσουμε σε μια κοινή πολιτική ασύλου μέχρι το 2012, να έχουμε μια κοινή μεταναστευτική πολιτική και να διευκολύνουμε τη νόμιμη μετανάστευση για εργασιακούς λόγους, καταπολεμώντας παράλληλα τη λαθρομετανάστευση.
<P>
Πρέπει να καταργηθούν οι βραχυπρόθεσμες διαδικασίες που εμποδίζουν την επανεγκατάσταση. Ναι, πρέπει να δείξουμε αλληλεγγύη στα κράτη μέλη που εκτίθενται περισσότερο στην εισροή μεταναστών, αλλά πρέπει πρωτίστως να δείξουμε αλληλεγγύη στους ανθρώπους που ξεφεύγουν από τη συμφορά. " αξιοπρέπεια των μεταναστών, των ανθρώπων που διαφεύγουν από τη χώρα τους, πρέπει να τεθεί και πάλι στο επίκεντρο του ευρωπαϊκού διαλόγου.
<SPEAKER ID="528" NAME="Robert Goebbels" AFFILIATION="S&amp;D">
(FR) Κυρία Πρόεδρε, αναρωτιέμαι εάν οι δημαγωγοί της Ρώμης και του Παρισιού και οι ακόλουθοί τους εδώ, στο Ευρωπαϊκό Κοινοβούλιο, συνειδητοποιούν τι σημαίνει πραγματικά το αίτημά τους για επανεισαγωγή των εσωτερικών συνοριακών ελέγχων. Πάνω από ένα εκατομμύριο ευρωπαίοι πολίτες εργάζονται σε άλλη χώρα από τη δική τους. Εκατόν πενήντα χιλιάδες άτομα διασχίζουν καθημερινά τα σύνορα στο Λουξεμβούργο. Θέλετε να τους υποβάλλετε σε συνοριακούς ελέγχους; Δεκάδες εκατομμύρια Ευρωπαίοι θα ταξιδέψουν φέτος το καλοκαίρι. Θέλουν οι κκ. Berlusconi και Sarkozy να τους υποβάλλουν σε συνοριακούς ελέγχους; Το είπε και ο ίδιος ο Πρόεδρος Barroso: κάθε χρόνο, πραγματοποιούνται πάνω από 1,25 δισ. μετακινήσεις ατόμων στον χώρο Σένγκεν. Θέλετε να τους υποβάλλετε σε συνοριακούς ελέγχους;
<P>
Επίτροπε Malmström, αφήστε τον χώρο Σένγκεν ως έχει. Ξαναδιαβάστε τις Συνθήκες, ξαναδιαβάστε τα άρθρα 67 και 78. Είναι όλα εκεί. Δεν χρειάζεται να σκεφτούμε κάτι άλλο· ας κρατήσουμε τον Σένγκεν και την ελεύθερη κυκλοφορία των πολιτών όπως είναι, αλλιώς οι πολίτες θα επαναστατήσουν.
<SPEAKER ID="529" NAME="Jens Rohde" AFFILIATION="ALDE">
(DE) Κυρία Πρόεδρε, ο κ. Schulz έφυγε, αλλά χαίρομαι που αυτός και η κ. Rodust κατέστησαν σαφές ότι η επανεισαγωγή των συνοριακών ελέγχων δεν ήταν πολιτική των Σοσιαλδημοκρατών. Εντούτοις, πριν από δύο χρόνια, κατά την προεκλογική εκστρατεία για τις εκλογές του Ευρωπαϊκού Κοινοβουλίου, καίρια απαίτηση των δανών Σοσιαλδημοκρατών ήταν να κλείσουν και πάλι τα σύνορα. Δεν αναφέρομαι στους δεξιούς λαϊκιστές. Και ο κ. Jørgensen και η αρχηγός κόμματος κ. Thorning-Schmidt το υποστήριξαν αυτό. Έχετε απόλυτο δίκαιο, αυτό είναι λαϊκισμός. Μια σημαντική ερώτηση για την Επιτροπή είναι, λοιπόν, η εξής: Μπορεί μια χώρα να επανεισαγάγει τους συνοριακούς ελέγχους και να παραμείνει μέλος της Ένωσης Σένγκεν έχοντας πρόσβαση στο σύστημα πληροφοριών κλπ. ή είναι ασυμβίβαστα αυτά τα δύο; Το ερώτημα είναι σημαντικό για τη δανική συζήτηση, γι' αυτό θα ήθελα να δοθεί σαφής απάντηση.
<SPEAKER ID="530" NAME="Mario Mauro" AFFILIATION="PPE">
(IT) Κυρία Πρόεδρε, κυρίες και κύριοι, επισημαίνω ότι, προκειμένου να σωθεί ο Σένγκεν, πολλοί θα ήθελαν να προσφέρουν ως λύση την απέλαση του κ. Berlusconi και του κ. Sarkozy από την Ευρώπη.
<P>
Απλούστερα, πιστεύω ότι θα ήταν αρκετό να ενισχύσουμε τον Frontex, πράγμα που σημαίνει να εντείνουμε την ασφάλεια κατά μήκος των εξωτερικών συνόρων της ΕΕ. Θα ήθελα να υπενθυμίσω σε όλους ότι προς το παρόν πολλές κυβερνήσεις αποφεύγουν ηθελημένα το καθήκον τους για αλληλεγγύη μη συμμετέχοντας στον Frontex.
<P>
Εκτός αυτού, αισθάνομαι υποχρεωμένος να κάνω άλλη μία καίρια παρατήρηση: πίσω από την ανθρωπιστική έκτακτη ανάγκη και το μεταναστευτικό πρόβλημα παραμονεύει ένα πολιτικό πρόβλημα. Όντως, ενώ η Ευρώπη διατηρεί ισχυρή ανθρωπιστική παρουσία στο ζήτημα της μετανάστευσης, συμφωνώ με την κ. Malmström ότι είναι απούσα, σε πολιτικό επίπεδο, όσον αφορά την τραγωδία που κρύβεται πίσω από αυτήν. Αυτό που χρειαζόμαστε είναι περισσότερη κ. Malmström και λιγότερη βαρόνη Ashton, και θα δούμε ότι, με κάποιον τρόπο, μπορούμε να βελτιώσουμε τις δύσκολες συνθήκες στις οποίες βρεθήκαμε και θα καταφέρουμε να διασφαλίσουμε μια ευκαιρία για το μέλλον.
<SPEAKER ID="531" NAME="Cecilia Malmström">
μέλος της Επιτροπής. - (EN) Κυρία Πρόεδρε, ήταν μια πολύ ενδιαφέρουσα και καλή συζήτηση για ένα ιδιαίτερα σημαντικό ζήτημα. Αναφέρθηκε νωρίτερα ότι παίζεται παιχνίδι πινγκ-πονγκ. Αυτό το παιχνίδι πινγκ-πονγκ παίζεται πιθανόν ανάμεσα στο Ευρωπαϊκό Κοινοβούλιο και σε δύο κράτη μέλη· μην χρησιμοποιείτε, επομένως, την Επιτροπή για μπαλάκι.
<P>
Προσπαθούμε να δώσουμε μια συντονισμένη, υπεύθυνη και συνεκτική απάντηση σε ό,τι έχει σχέση με τη μετανάστευση και τα σύνορα, γιατί όλα αυτά πάνε μαζί. Δεν μπορούμε να έχουμε πολιτική θεώρησης εάν δεν έχουμε συνοριακούς ελέγχους. Δεν μπορούμε να έχουμε αξιόπιστη προστασία των αιτούντων άσυλο εάν δεν έχουμε κοινή πολιτική ασύλου στην Ευρωπαϊκή Ένωση. Δεν μπορούμε να έχουμε αποτελεσματική νόμιμη μετανάστευση εάν δεν συνεργαζόμαστε επίσης για την ολοκλήρωση και δεν μπορούμε να καταπολεμήσουμε την παράνομη μετανάστευση εάν δεν έχουμε κατάλληλη και σωστή πολιτική επιστροφής και επανεισδοχής. Επομένως, για να τα έχουμε όλα αυτά μαζί, χρειαζόμαστε ένα σαφές πλαίσιο και χρειαζόμαστε ένα ευρωπαϊκό πλαίσιο.
<P>
" Επιτροπή παρουσίασε, λοιπόν, τη συγκεκριμένη ανακοίνωση. Με όλο τον σεβασμό στους σκληρά εργαζόμενους ανθρώπους στην Επιτροπή, θα σας αποκαλύψω ένα μυστικό. Δεν μπορούμε να συντάξουμε μια τέτοια ανακοίνωση σε δύο ημέρες. Δεν είναι δυνατόν. Είχε προγραμματιστεί εδώ και πολύ καιρό. Δεν πρόκειται για απάντηση σε έναν ή δύο προέδρους ή πρωθυπουργούς - είναι κάτι που σχεδιάζαμε εδώ και πολύ καιρό, και όλα βρίσκονται εκεί.
<P>
Αυτοί με τους οποίους συνεργαζόμασταν σε καθημερινή βάση θα γνωρίζουν ότι από την πρώτη κιόλας ημέρα συνεργαζόμουν μαζί τους και με το Συμβούλιο για την επίτευξη ενός κοινού ευρωπαϊκού συστήματος ασύλου. Είναι σκληρή δουλειά, είναι δύσκολη δουλειά και εργαζόμαστε πολύ αργά, αλλά πραγματοποιούμε πρόοδο. Συνεργαζόμαστε στον τομέα της νόμιμης μετανάστευσης, προσπαθούμε να ενισχύσουμε τον Frontex και σας υπόσχομαι ένα έγγραφο για την ολοκλήρωση από την ακρόασή μου τον περασμένο Φεβρουάριο και, από πέρυσι ήδη, προτείναμε την καλύτερη διακυβέρνηση του Σένγκεν. Αυτά δεν είναι απάντηση σε έναν ή δύο πρωθυπουργούς που ζήτησαν κάτι. Είναι κάτι καλοσχεδιασμένο και είναι κάτι που θα οδηγήσει σε περαιτέρω νομοθεσία και προτάσεις υπό το πρίσμα της συνόδου του Ευρωπαϊκού Συμβουλίου του Ιουνίου, που θα ασχοληθεί με μεταναστευτικά ζητήματα - πράγμα που επίσης είχε προγραμματιστεί εδώ και πολύ καιρό.
<P>
Ασφαλώς, η κατάσταση στη Βόρεια Αφρική και στη Μεσόγειο επισπεύδει την ανάγκη να βάλουμε σε τάξη τις υποθέσεις μας εδώ στην Ευρώπη. Είναι λόγος αυτός να επαναφέρουμε τους εσωτερικούς συνοριακούς ελέγχους; Όχι, ασφαλώς όχι. Υπάρχει λόγος να ληφθεί ευρωπαϊκή δράση; Ναι, υπάρχει. Περί τους 25.000 Τυνήσιους καταφθάνουν στην Ευρώπη. Το έχουμε συζητήσει επανειλημμένα αυτό στην Ολομέλεια. Φυσικά, ο καθένας έρχεται για κάποιον λόγο, κυρίως επειδή αυτός -γιατί πολύ συχνά πρόκειται για άνδρα- δεν έχει δουλειά στην Τυνησία. Με ενδιαφέρει πραγματικά η μοίρα του κάθε ανθρώπου ξεχωριστά, αλλά δεν μπορούν να έρθουν όλοι στην Ευρώπη. Είναι πολύ καλύτερο -και γι' αυτό συνεργαζόμαστε με τις αρχές της Τυνησίας και της Ιταλίας, ώστε να δούμε πώς μπορούμε να υποστηρίξουμε την Ιταλία στη δημιουργία θέσεων εργασίας και ανάπτυξης- να βρουν αυτοί οι άνθρωποι ένα μέλλον στην Τυνησία, γιατί δεν είναι πρόσφυγες.
<P>
Ωστόσο, έρχονται και πρόσφυγες, ολοένα και περισσότεροι μάλιστα. Αυτήν την εβδομάδα ήρθαν πολλοί άνθρωποι από τη Λιβύη -υπήκοοι τρίτων χωρών, ακόμη και Λίβυοι- και ο αριθμός μπορεί να αυξηθεί. Οι άνθρωποι αυτοί είναι ασφαλώς λόγος να αναλάβουμε ευρωπαϊκή δράση και να επιδείξουμε αλληλεγγύη. " Επιτροπή κάλεσε όλα τα κράτη μέλη σε διάσκεψη στις 12 Μαΐου προκειμένου να συζητηθεί το θέμα της μετεγκατάστασης και η παράταση του προγράμματος της Μάλτας ώστε να λάβει βοήθεια η Μάλτα για τους χιλιάδες ανθρώπους που μεταβαίνουν εκεί. Στη διάσκεψη θα παρευρεθεί επίσης και η UNHCR, οπότε θα ζητήσουμε από τα κράτη μέλη να αναλάβουν αυξημένες ευθύνες για τους πρόσφυγες που τρέχουν να ξεφύγουν από την αυξανόμενη βία στη Λιβύη και ξεμένουν στην Τυνησία και στα σύνορα.
<P>
Όσον αφορά τον Σένγκεν, συμφωνώ μαζί σας -ή με τους περισσότερους από εσάς- ότι συνιστά φανταστικό επίτευγμα. Το γεγονός ότι μπορούμε να ταξιδέψουμε από τη Φινλανδία στη Μάλτα, από την Πορτογαλία στην Εσθονία, χωρίς να δείξουμε ούτε μία φορά το διαβατήριό μας αποτελεί εξαιρετικό σύμβολο της ευρωπαϊκής ολοκλήρωσης. Θέλω να το προστατεύσω αυτό και να το προωθήσω περισσότερο. Χαίρομαι που μπορώ να υπολογίζω στην υποστήριξή σας προς τούτο.
<P>
Εντούτοις, το σύστημα δεν είναι τέλειο. Γνωρίζαμε πολύ πριν αρχίσουν όλα αυτά ότι υπήρχαν ορισμένες αδυναμίες στα συστήματα. " αξιολόγηση δεν είχε αποτέλεσμα, διότι τα κράτη μέλη αλληλοαξιολογούνται και αυτό δεν είναι καλό. Χρειαζόμαστε έναν ευρωπαϊκό μηχανισμό με τη συμμετοχή του Ευρωπαϊκού Κοινοβουλίου. Παρουσίασα αυτήν την πρόταση τον Νοέμβριο του περασμένου έτους και θυμάμαι ότι έλαβα μεγάλη υποστήριξη από την Ολομέλεια σχετικά.
<P>
Πρέπει να διαθέτουμε εργαλεία για να βοηθήσουμε τα κράτη μέλη να εκτελούν καλύτερα τα καθήκοντα προστασίας των εξωτερικών συνόρων της ΕΕ. Πρέπει να ενισχύσουμε την παρακολούθηση και χρειαζόμαστε περισσότερη -όχι λιγότερη- Ευρώπη. Επομένως, για να αξιολογήσουμε αυτήν την κατάσταση και να αποφασίσουμε για τα απαραίτητα μέσα, χρειαζόμαστε πραγματικά μια ευρωπαϊκή προσέγγιση. Τα γεγονότα της περασμένης εβδομάδας το επιβεβαίωσαν αυτό. Οι ελλείψεις δεν θα πρέπει σε καμία περίπτωση να οδηγούν αυτομάτως στην επανεισαγωγή των συνοριακών ελέγχων. Πρέπει να υπάρχει αξιολόγηση των ελλείψεων με κάθε δυνατό τρόπο, όπως παροχή χρηματοοικονομικής και επιχειρησιακής στήριξης. Τα κράτη μέλη μπορούν και να αλληλοβοηθούνται. Συνεργαζόμαστε επίσης μαζί σας για την ενίσχυση του Frontex.
<P>
Το σημείο αφετηρίας είναι η ενίσχυση της ισχύουσας νομοθεσίας. Είμαι βέβαιη ότι οι ισχύοντες κανόνες μπορούν να καλύπτουν τις περισσότερες περιπτώσεις. Όταν υπάρχουν διαφορές ως προς την ερμηνεία, η Επιτροπή θα πρέπει να πραγματοποιεί διαβουλεύσεις με τα κράτη μέλη για την αποσαφήνιση των κανόνων. Αυτό μπορεί να γίνει με την έκδοση κατευθυντήριων γραμμών ή συστάσεων.
<P>
Υπάρχουν ιδιαίτερες περιστάσεις όπου ενδέχεται να χρειάζεται η επανεισαγωγή συνοριακών ελέγχων. Αυτό προβλέπεται ήδη σήμερα και έχει συμβεί σε ορισμένες καταστάσεις - παραδείγματος χάρη, ένα σημαντικό γεγονός όπως τρομοκρατική απειλή. Θα μπορούσε να συμβεί κάποιο σημαντικό γεγονός στο οποίο τα κράτη μέλη, υπό πολύ σαφείς περιστάσεις, πρέπει να το κάνουν αυτό. Αλλά πρέπει να ενισχύσουμε την ευρωπαϊκή διάσταση της κίνησης αυτής και να μην επιτρέψουμε στα κράτη μέλη να λαμβάνουν μονομερώς δράση. Αυτό ακριβώς εννοούμε.
<P>
Ζούμε σε ταραχώδεις καιρούς. Πολλά πράγματα που συμβαίνουν είναι ευχάριστα -στην Αίγυπτο και στην Τυνησία- αλλά υπάρχουν και πολλά πράγματα που προκαλούν ανησυχία. Πρέπει να είμαστε ήρεμοι σε αυτήν την κατάσταση. Πρέπει να προσπαθήσουμε να την χειριστούμε βραχυπρόθεσμα, αλλά και μακροπρόθεσμα. Πρέπει να ενισχύσουμε τους κανόνες μας, όχι να τους υπονομεύσουμε. Πρέπει να ενισχύσουμε τους κανόνες βάσει του ευρωπαϊκού δικαίου, βάσει των αξιών μας και βάσει των διεθνών δεσμεύσεων. Χρειαζόμαστε μια ευρωπαϊκή ηγεσία που θα αντισταθεί σε απλουστευτικές λύσεις -και άκουσα κάποιες τέτοιες σήμερα- και στον λαϊκισμό. Χρειαζόμαστε περισσότερη, και όχι λιγότερη, Ευρώπη.
<P>
(Χειροκροτήματα)
<SPEAKER ID="532" NAME="Enikő Győri" LANGUAGE="EN">
Κυρία Πρόεδρε, θα ήθελα επίσης να σας ευχαριστήσω πολύ για αυτήν τη συζήτηση και τις παρεμβάσεις των αξιότιμων βουλευτών του Σώματος.
<P>
Επιτρέψτε μου, καταρχάς, να ξεκινήσω με μια διευκρίνισή μας σχετικά με τη δέσμη μέτρων για το άσυλο, καθώς έλαβα πολύ συγκεκριμένες ερωτήσεις επ' αυτής. Όσον αφορά τις ειδικές προτάσεις που βρίσκονται επί τάπητος, το Συμβούλιο επιδοκιμάζει την έναρξη των τριμερών διαλόγων μεταξύ του Κοινοβουλίου και του Συμβουλίου σχετικά με την οδηγία για την αναγνώριση των επαγγελματικών προσόντων. Όσον αφορά τον κανονισμό Δουβλίνο και τον κανονισμό Eurodac, έχει σημειωθεί σημαντική πρόοδος σε τεχνικό επίπεδο.
<P>
Εξακολουθούν να εκκρεμούν, ωστόσο, δύο βασικά ζητήματα, τα οποία είναι άρρηκτα συνδεδεμένα με τις πολιτικές συζητήσεις. Το πρώτο είναι η αναστολή των μεταφορών δυνάμει του κανονισμού Δουβλίνο και το δεύτερο η πρόσβαση για την επιβολή του νόμου δυνάμει του κανονισμού Eurodac. Πολλές αντιπροσωπείες του Συμβουλίου είναι της άποψης ότι η αναστολή των μεταφορών βάσει του κανονισμού Δουβλίνο προς τα κράτη μέλη που υπόκεινται σε πρακτικές πιέσεις θα δημιουργούσε κακό προηγούμενο και θα υπονόμευε τον κανονισμό του Δουβλίνου. Μεγάλος αριθμός αντιπροσωπειών έχουν εκφράσει επίσης έντονη επιθυμία να παράσχουν στις υπηρεσίες επιβολής του νόμου πρόσβαση στη βάση δεδομένων Eurodac. Δεδομένων αυτών των απόψεων στο Συμβούλιο και λαμβάνοντας υπόψη την κοινή μας δέσμευση για τη συγκρότηση ενός κοινού ευρωπαϊκού συστήματος ασύλου, πρέπει να διεξαχθεί εποικοδομητικός διάλογος μεταξύ όλων των εμπλεκόμενων θεσμικών οργάνων: του Συμβουλίου, του Κοινοβουλίου και της Επιτροπής.
<P>
Τέλος, το Συμβούλιο περιμένει με ενδιαφέρον τις αναθεωρημένες προτάσεις της Επιτροπής σχετικά με τις διαδικαστικές οδηγίες και την οδηγία για τις συνθήκες υποδοχής, που αναμένονται, εάν δεν κάνω λάθος, στις αρχές Ιουνίου. Επομένως, κυρία Weber, εφόσον υπονοήσατε, αναφερόμενη στο έργο του Συμβουλίου, ότι αμφισβητούμε και υπονομεύουμε τη διαδικασία της συναπόφασης και επιχειρούμε να απομονώσουμε το Κοινοβούλιο, ελπίζω να σας αρκεί η διευκρίνισή μου. Φυσικά, χαιρόμαστε πολύ να μοιραζόμαστε μαζί σας όλες τις πληροφορίες και είμαστε πολύ αποφασισμένοι να σημειώσουμε πρόοδο σε αυτούς τους φακέλους, που είναι, πιστεύω, ζωτικής σημασίας για όλους μας.
<P>
Επιτρέψτε μου να συνεχίσω στη μητρική μου γλώσσα για ορισμένες οριζόντιες, γενικές καταληκτικές παρατηρήσεις.
<P>
(HU) Όπως τόνισα στην εισαγωγή μου, δεν έχει πραγματοποιηθεί ακόμη στο Συμβούλιο η μεγάλη συζήτηση. " πρόταση της Επιτροπής δημοσιεύτηκε πριν από έξι ημέρες. Συγκαλέσαμε έκτακτη σύνοδο του Συμβουλίου Δικαιοσύνης και Εσωτερικών Υποθέσεων στις 12 Μαΐου, όπου θα μπορέσουμε να κάνουμε μια συζήτηση προσανατολισμού. Ελπίζουμε ότι αυτό το έργο και η συζήτηση της ομάδας εργασίας θα διευκολύνουν την κατάσταση για τους αρχηγούς κρατών και κυβερνήσεων και ότι θα είναι σε θέση να λάβουν τις σημαντικότερες πολιτικές αποφάσεις στο Ευρωπαϊκό Συμβούλιο του Ιουνίου.
<P>
Αυτήν τη στιγμή, λοιπόν, μπορώ να μοιραστώ μαζί σας την άποψη της ουγγρικής Προεδρίας. Και επιτρέψτε μου να επαναλάβω, για πολλοστή φορά σε αυτό το Σώμα, ότι η βασική μας φιλοσοφία είναι μια ισχυρή Ευρώπη· μια ισχυρή Ευρώπη που θέτει τους ανθρώπους στο επίκεντρο της σκέψης της.
<P>
Αυτή είναι η βασική μας αρχή· καθορίζει κάθε πολιτική που χαράσσουμε και κάθε μέτρο που λαμβάνουμε. Επί αυτής της βάσης μπορώ να σας πω ποιο θα είναι το σημείο αφετηρίας μας σε αυτό το άκρως ευαίσθητο από πολιτικής άποψης ζήτημα. Δεν θα συνεργαστούμε με κανέναν ο οποίος επιχειρεί να διαλύσει το σύστημα Σένγκεν και την ελεύθερη κυκλοφορία.
<P>
Στη συντριπτική πλειοψηφία των παρατηρήσεων που πραγματοποιήθηκαν στο Σώμα υποστηρίζεται η διατήρηση αυτού του κοινού κεκτημένου. Επιτρέψτε μου να παραθέσω τα λόγια του αξιότιμου ιταλού βουλευτή, κ. Iacolino, ο οποίος το αποκάλεσε "patrimonia della civilta europea", "κοινή ευρωπαϊκή κληρονομιά μας", ή της κ. Kinga Gál, η οποία είπε ότι η ελεύθερη κυκλοφορία είναι το πλέον απτό αποτέλεσμα της ενότητας της ΕΕ.
<P>
" ουγγρική Προεδρία θα αντισταθεί σε κάθε αντίθετη προσπάθεια. Αυτό δεν σημαίνει, όμως, και στο σημείο αυτό συμφωνώ με την Επίτροπο Malmström, ότι δεν πρέπει να τελειοποιηθεί το σύστημα. Γνωρίζαμε εδώ και μήνες, εδώ και χρόνια ότι το σύστημα πρέπει να προσαρμοστεί στις προκλήσεις του 2011 και μπορεί, όντως, να γίνει αυτό. Κανείς δεν θέλει να καταρρεύσει το σύστημα που συγκροτήσαμε μαζί, μετά από δουλειά πολλών χρόνων.
<P>
Επομένως, όσον αφορά την επαναφορά των εσωτερικών συνόρων, θεωρούμε ότι μπορεί να γίνει μόνο σε εξαιρετικές περιπτώσεις, σε περίπτωση μιας εξαιρετικής πρόκλησης, για καθορισμένη χρονική περίοδο και με απόφαση της Κοινότητας. Το είπα αυτό στην εισαγωγή μου, και το είπε και η κ. Malmström και ο κ. Barroso. Επαναλαμβάνω για άλλη μία φορά ότι αυτό είναι το σημείο αφετηρίας μας.
<P>
Ποια είναι τα ζητήματα στα οποία μπορούμε ακόμη να συνεργαστούμε και ποια τα ζητήματα στα οποία δεν μπορούμε; Θα θέλαμε να ξεχωρίσουμε τους πρόσφυγες που είναι πραγματικά αιτούντες άσυλο δυνάμει της διεθνούς νομοθεσίας. Πρέπει να τους βοηθήσουμε ώστε να μείνουμε πιστοί στον εαυτό μας και στις κοινές αξίες μας.
<P>
Ταυτόχρονα, πρέπει επίσης να καταπολεμήσουμε την παράνομη μετανάστευση. Είναι περιττό να αναφέρω ότι η προστασία των κοινών συνόρων, των εξωτερικών μας συνόρων, συνιστά κοινό πρόβλημα. Πρέπει να ενισχυθεί ο FRONTEX και πρέπει να παρασχεθούν τα απαραίτητα μέσα για αυτό. Επάνω σε αυτό εργαζόμαστε με τη συνεργασία σας, ελπίζοντας ότι θα μπορέσουμε να λάβουμε μια απόφαση το συντομότερο δυνατόν.
<P>
Το ζήτημα του Σένγκεν δεν σημαίνει απλώς ό,τι περιλαμβάνει τώρα η ανακοίνωση της Επιτροπής· η επέκταση της ζώνης Σένγκεν βρίσκεται στην ημερήσια διάταξη. " ουγγρική Προεδρία σαφώς διαχωρίζει αυτά τα δύο ζητήματα. Κανείς δεν θέλει να αγνοήσει τις δύο χώρες που κατέβαλαν τεράστιες προσπάθειες, ενέργεια και χρήμα για τη σωστή κατάρτιση και την εκπλήρωση των αυστηρών απαιτήσεων που περιλαμβάνει η προσχώρηση στη ζώνη Σένγκεν, και να καταστρέψει τα πάντα λέγοντας ότι η ατμόσφαιρα δεν είναι σωστή αυτήν τη στιγμή.
<P>
Αναγνωρίσαμε ήδη τον Φεβρουάριο, κατά τη διάρκεια της ουγγρικής Προεδρίας, ότι όσον αφορά τις τεχνικές προδιαγραφές, η Ρουμανία ήταν έτοιμη, ενώ η Βουλγαρία είχε ακόμη δουλειά να κάνει. Είμαι στην ευχάριστη θέση να ανακοινώσω ότι η Sch-eval, η ομάδα αξιολόγησης του Σένγκεν, διαπίστωσε ότι η Βουλγαρία έκανε ό,τι έπρεπε.
<P>
Ελπίζω να μπορέσουμε να δηλώσουμε στο Συμβούλιο προτού τελειώσει η ουγγρική Προεδρία ότι η τεχνική προετοιμασία έχει ολοκληρωθεί. Οι δύο χώρες πληρούν τα τεχνικά κριτήρια του Σένγκεν. Θα πρέπει να ληφθεί η πολιτική απόφαση όταν είναι έτοιμα τα κράτη μέλη. Πραγματοποιήθηκαν διαβουλεύσεις με όλα τα ενδιαφερόμενα μέρη, και προσπαθούμε να βρούμε μια αποδεκτή από όλους λύση, τη Ρουμανία, τη Βουλγαρία και τα ενδιαφερόμενα κράτη μέλη σχετικά με τον μηχανισμό Σένγκεν.
<P>
Και τέλος, μια παρατήρηση: νομίζω ότι ήταν ο κ. Weber από την Ομάδα του Ευρωπαϊκού Λαϊκού Κόμματος (Χριστιανοδημοκράτες) ο οποίος είπε ότι έπρεπε να είμαστε πολύ προσεκτικοί όσον αφορά την πολιτική που εφαρμόζουμε σχετικά με τους μετανάστες, τα ευρωπαϊκά προβλήματα και την προσφορά εργατικού δυναμικού. Συμφωνώ απολύτως με αυτό. Δεν θα πρέπει να ξεχνάμε ότι έχουμε και εμείς ανέργους, αλλά θα πρέπει επίσης να θυμόμαστε ότι η κοινωνία της Ευρώπης γερνά και θα συναντήσουμε και προβλήματα προσφοράς εργατικού δυναμικού.
<P>
Γι' αυτό η ουγγρική Προεδρία δεσμεύεται να θέσει τα δημογραφικά ζητήματα στην ημερήσια διάταξη, να συμβάλει στην προβολή των κρατών μελών που σημείωσαν μεγάλη επιτυχία στον τομέα της δημογραφικής πολιτικής, στον τομέα της οικογενειακής πολιτικής. Θα θέλαμε να βελτιωθεί η κατάσταση των οικογενειών στην Ευρωπαϊκή Ένωση. Θα θέλαμε να γεννιούνται περισσότερα παιδιά στην Ευρώπη, διότι κάθε κράτος μέλος το προωθεί αυτό με τα δικά του μέσα και αυτή είναι η λύση στο πρόβλημα της γήρανσης της κοινωνίας, και θα ήταν καλό εάν δεν χρειαζόταν να το λύσουμε μέσω της μετανάστευσης.
<SPEAKER ID="534" NAME="Πρόεδρος">
" συζήτηση έληξε.
<P>
Γραπτές δηλώσεις (άρθρο 149 του Κανονισμού)
<SPEAKER ID="543" NAME="Ivo Belet" LANGUAGE="NL">
" ελεύθερη κυκλοφορία των ατόμων στην ΕΕ, όπως και το ευρώ, είναι ένας από τους θεμελιώδεις πυλώνες του ευρωπαϊκού εγχειρήματος. Δεν υπάρχει κανένας απολύτως λόγος να τεθεί υπό αμφισβήτηση τώρα. " αντίδραση στους χιλιάδες πρόσφυγες που ξεβράζονται κυριολεκτικά στη νότια Ευρώπη δεν μπορεί επ' ουδενί να θεωρηθεί βάσιμος λόγος για το κλείσιμο των εσωτερικών μας συνόρων, ακόμη και προσωρινά. Ο μόνος λογικός τρόπος αντίδρασης είναι να κάνουμε κάτι, βραχυπρόθεσμα, για μια κοινή ευρωπαϊκή πολιτική ασύλου και μετανάστευσης. Δεν μπορούμε και δεν πρέπει να μείνουμε άπραγοι και να επιτρέψουμε να υπονομεύσει η άφιξη 30.000 προσφύγων στις ακτές της Ιταλίας ή της Ελλάδας τους πυλώνες της ΕΕ. Προφανώς, η Ιταλία έχει δίκιο που ζητάει ευρωπαϊκή αλληλεγγύη για την αντιμετώπιση αυτού του προβλήματος. " λύση είναι η αλληλεγγύη. Το κλείσιμο των συνόρων μας, ακόμη και προσωρινά, είναι αντίδραση πανικού, που δεν αρμόζει στους ηγέτες της ΕΕ.
<SPEAKER ID="544" NAME="John Bufton" LANGUAGE="EN">
" απάντηση της Επιτροπής σε κάθε πιθανή πρόκληση για την ΕΕ είναι η επιδίωξη κεντρικότερων εξουσιών. Όπως η χρηματοπιστωτική κρίση τούς ήρθε κουτί και άρπαξαν την ευκαιρία να δικαιολογήσουν την οικονομική διακυβέρνηση αντί να παραδεχτούν την αποτυχία του ευρώ, οι ανησυχίες σχετικά με την ξαφνική εισροή μεταναστών και οι πιέσεις που ασκεί το φαινόμενο αυτό στις χώρες χρησιμοποιούνται για να απαιτηθεί η ενίσχυση του Σένγκεν με αυξημένη κεντρική διακυβέρνηση. Οι βουλευτές του Ευρωπαϊκού Κοινοβουλίου εκλέγονται από τον λαό, για να είναι η φωνή του λαού. Εκπροσωπούν τις χώρες από όπου κατάγονται. Παρ' όλα αυτά, όταν σκέφτονται τα εθνικά συμφέροντα εδώ, χαρακτηρίζονται "λαϊκιστές". Ο κ. Barroso είπε ότι ο λαϊκισμός και η άρση της σημαίας της ξενοφοβίας αρχίζει και γίνεται της μόδας. Πιστεύει ότι η ουσία αυτή καθαυτή της ύπαρξης μιας χώρας -της ύπαρξης εγχώριας κυβέρνησης, ανεξάρτητης οικονομίας και εθνικών συνόρων- είναι εγγενώς λάθος; Γιατί να μην έχουμε τα κότσια να ξεφορτωθούμε απλώς το Κοινοβούλιο και να καταλάβουμε την Ευρώπη με τη βία; " εξύβριση, η καταστροφολογία και η υφέρπουσα γραφειοκρατία είναι ενέργειες υπολογισμού και μεγαλομανίας. Μην νομίζετε πως δεν το ξέρουμε. Εάν δεν το ξέραμε, ο λαϊκισμός της μόδας, όπως λέτε, δεν θα αναπτυσσόταν. Οι άνθρωποι ξυπνούν και βλέπουν τις προθέσεις σας και θα έρθει η στιγμή που θα αποκαλυφθείτε.
<SPEAKER ID="544" NAME="Giovanni Collino" LANGUAGE="IT">
Το μεταναστευτικό πρόβλημα που αντιμετωπίζουμε στην Ιταλία και σε ολόκληρη την Ευρώπη δεν μπορεί επ' ουδενί να υποβιβαστεί απλώς σε ανθρωπιστική έκτακτη ανάγκη, παρότι πρόκειται για την πιο επείγουσα κατάσταση που καλούμαστε να αντιμετωπίσουμε. Εμείς, οι βουλευτές του Ευρωπαϊκού Κοινοβουλίου -που, ως γνωστόν, είμαστε υπεύθυνοι για την έκφραση της πολιτικής βούλησης των πολιτών μας και για την εφαρμογή και αξιολόγηση της μακροπρόθεσμης βιωσιμότητας των αιτημάτων τους- πρέπει να διαθέτουμε καθολικό όραμα και πρέπει να ξέρουμε πώς να το υπερασπιστούμε έναντι των άλλων θεσμικών οργάνων. Στην περίπτωση της μεταναστευτικής πολιτικής, το καθολικό όραμα ξεκινά με την ανάλυση ενός ευρωπαϊκού πληθυσμού που γερνά, παρότι αυτό συμβαίνει μάλλον ανομοιόμορφα στα κράτη της Ένωσης. Δημιουργείται σοβαρή ανισορροπία μεταξύ των ποσοστών γεννήσεων και θανάτων και η ανάπτυξή μας συνδέεται επίσης με την κατανομή του εργατικού δυναμικού ώστε να διασφαλίζεται ότι η αγορά διαθέτει τους απαραίτητους πόρους για τη διαρκή παραγωγή όλων των αναγκαίων. Γι' αυτό το Κοινοβούλιο θα πρέπει να υποστηρίξει μια ολιστική διαχείριση του μεταναστευτικού προβλήματος προς τα άλλα θεσμικά όργανα, συμπεριλαμβανομένων των κυβερνήσεων των κρατών μελών, με τους ανθρώπους να βρίσκονται στο επίκεντρο μιας στρατηγικής ανάκαμψης -και δεν εννοώ αποκλειστικά οικονομικής ανάκαμψης- που χρειάζεται υδραυλικούς, μηχανικούς και οικοδόμους, καθώς και τον τραπεζικό τομέα.
<SPEAKER ID="541" NAME="Anne Delvaux" LANGUAGE="FR">
" απόφαση της Ιταλίας να εκδώσει προσωρινές άδειες διαμονής σε χιλιάδες Τυνήσιους μετανάστες που κατέφθασαν στο έδαφός της και, έπειτα, το αίτημα της Γαλλίας για προσωρινή επαναφορά των συνοριακών ελέγχων έθεσε τον χώρο Σένγκεν, μία από τις πιο χειροπιαστές πτυχές της ευρωπαϊκής ολοκλήρωσης, υπό αμφισβήτηση.
<P>
Οι προτάσεις που περιγράφονται στην ανακοίνωση της Επιτροπής της 4ης Μαΐου, συμπεριλαμβανομένης, ειδικότερα, της προγραμματισμένης διεύρυνσης των "εξαιρετικών περιστάσεων" υπό τις οποίες μπορούν να επανέλθουν οι εσωτερικοί συνοριακοί έλεγχοι, μου δημιούργησαν κάποιες απορίες. Ασφαλώς, δεν θα επιτρέψουμε η βούληση δύο αρχηγών κρατών να θέσει σε κίνδυνο ένα από τα σπουδαιότερα επιτεύγματα της Ευρώπης.
<P>
" μετανάστευση αποτελεί πρόκληση που απαιτεί πανευρωπαϊκή ανταπόκριση, και γι' αυτό ζητώ μια κοινή μεταναστευτική πολιτική. Είναι καιρός να αντιμετωπίσουμε το ζήτημα αυτό κατά μέτωπον. Ελπίζω η ατμόσφαιρα στην ευρωπαϊκή σύνοδο κορυφής του Ιουνίου, κατά την οποία θα αντιμετωπιστεί το ζήτημα αυτό, να μην μολυνθεί από λαϊκιστικά αισθήματα.
<SPEAKER ID="538" NAME="Monika Flašíková Beňová" LANGUAGE="SK">
Θα ήθελα να εκφράσω την απογοήτευσή μου για το γεγονός ότι η Επιτροπή περιορίζει το όλο ζήτημα της μετανάστευσης στα προβλήματα στη Μεσόγειο και στον χώρο Σένγκεν. " κατάσταση είναι κρίσιμη. Εδώ και καιρό περιμένουμε μια φιλόδοξη στρατηγική από την Επιτροπή. Όχι ένα αντιευρωπαϊκό σχέδιο για την επαναφορά των εθνικών συνόρων. " Επίτροπος Malmström ορθώς τονίζει το γεγονός ότι η ελεύθερη κυκλοφορία των ατόμων κατά μήκος των ευρωπαϊκών συνόρων συνιστά τεράστια επιτυχία και δεν πρέπει να την χάσουμε. Από αυτήν την προοπτική, η πρόταση της Επιτροπής για διαχείριση των μεταναστευτικών ρευμάτων μοιάζει αδιανόητη. Ιδίως το σημείο που επιτρέπει την εισαγωγή συνοριακών ελέγχων στην ΕΕ, ακόμη και αν εκτελούνται μόνο σε περίπτωση έκτακτης ανάγκης και σε προσωρινή βάση. Το γεγονός ότι δεν μπορεί να αποφασίσει ένα κράτος για ένα τέτοιο μέτρο, αλλά μόνο η Ένωση, είναι θετικό. Παρ' όλα αυτά, θεωρώ ότι η ρήτρα συνιστά οπισθοδρόμηση και παραδίνεται χωρίς να υπάρχει λόγος στη λαϊκιστική πίεση των ηγετών της Γαλλίας και της Ιταλίας. Δεν μιλάμε για κάτι ασήμαντο, αλλά για μία από τις θεμελιώδεις αρχές της ΕΕ, ήτοι την ελεύθερη κυκλοφορία. Δεν είμαι σίγουρη εάν θα πρέπει να το θυσιάσουμε αυτό στον βωμό των τωρινών προβλημάτων ελέγχου των μεταναστευτικών πιέσεων από την Αφρική. Κατά τη γνώμη μου, ο ρόλος της Ένωσης θα πρέπει να είναι να σχεδιάσει τον επιμερισμό των μεταναστευτικών πιέσεων από τη Μεσόγειο μεταξύ των κρατών μελών και να διαχειριστεί αποτελεσματικά την ενσωμάτωση των μεταναστών. " Επιτροπή προτείνει την έγκριση πολλών εγγράφων σχετικά με τη μετανάστευση τον Μάιο και τον Ιούνιο. Θα ήθελα να εκφράσω την ελπίδα ότι, κατά τη σύνταξη των εν λόγω εγγράφων, η Επιτροπή θα τηρήσει έναν βαθμό αμεροληψίας και ψυχραιμίας.
<SPEAKER ID="544" NAME="Elisabetta Gardini" LANGUAGE="IT">
" τρέχουσα πολιτική κρίση στη Βόρεια Αφρική και η επακόλουθη μετανάστευση επιβεβαιώνουν την ανάγκη για μια ισχυρή ευρωπαϊκή προσέγγιση όσον αφορά τη μετανάστευση και το άσυλο. " μετανάστευση συνιστά ευρωπαϊκή πρόκληση που απαιτεί όχι μόνο ταχεία και αποτελεσματική λύση, αλλά και κοινή μακροπρόθεσμη στρατηγική. Ίσως ξεχνάμε ότι, σύμφωνα με τις τελευταίες εκτιμήσεις του Ο"Ε, 12.360 μετανάστες έφυγαν από τη Λιβύη και κατέφθασαν στην Ιταλία και τη Μάλτα από τον περασμένο Μάρτιο, αλλά 700.000 άνθρωποι έχουν ήδη φύγει από τη Λιβύη και την Τυνησία σκοπεύοντας να διασχίσουν τη Μεσόγειο. Χωρίς κοινό σχέδιο για την υποδοχή των μεταναστών και τους συνοριακούς ελέγχους, ρισκάρουμε να βρεθούμε αντιμέτωποι με μια ανεξέλεγκτη, χαώδη μετανάστευση με σοβαρές συνέπειες για ολόκληρη την Ευρώπη. Στο πλαίσιο αυτό, είναι σημαντική η ενίσχυση του Frontex, η δημιουργία μεγαλύτερης αλληλεγγύης μεταξύ των κρατών μελών, η θέσπιση συμφωνιών για την αύξηση των συνοριακών ελέγχων, καθώς και ο επαναπατρισμός των παράνομων μεταναστών. Τέλος, όσον αφορά την εφαρμογή τυχόν αλλαγών στο σύστημα Σένγκεν, μια τέτοιου είδους απόφαση θα πρέπει να ληφθεί σε ευρωπαϊκό επίπεδο και να μην αφεθεί στα χέρια οποιασδήποτε επιμέρους χώρας. Δεν πρέπει να επιτρέψουμε στα κράτη που είναι πιο εκτεθειμένα στις μεταναστευτικές πιέσεις να διακινδυνεύσουν να απομονωθούν ακόμη περισσότερο.
<SPEAKER ID="540" NAME="Kinga Göncz" LANGUAGE="HU">
Μία από τις σημαντικότερες προκλήσεις για την Ευρώπη σήμερα είναι το πώς θα αντιδράσει στις επαναστάσεις που εκτυλίσσονται στα νότια σύνορά της. Ο εκδημοκρατισμός της περιοχής αυτής συμφέρει πολύ την ΕΕ· η ΕΕ πρέπει να βρει λύση για την εισροή προσφύγων που καταφθάνουν από την περιοχή αυτή, η οποία να συμμορφώνεται με τις ανθρωπιστικές αρχές και τα ανθρώπινα δικαιώματα. " αλληλεγγύη είναι απαραίτητη μεταξύ των κρατών μελών, αλλά ιδίως είναι απαραίτητη προς τους πρόσφυγες που καταφθάνουν στην Ευρώπη. Εμείς, οι Ούγγροι, μπορούμε πραγματικά να καταλάβουμε τι σημασία έχει αυτό, αφού εκατοντάδες χιλιάδες συμπατριώτες μας έγιναν δεκτοί από διάφορες χώρες του κόσμου μετά την εξέγερση του 1956.
<P>
" απάντηση στη μεταναστευτική πίεση δεν είναι η επανεισαγωγή των εσωτερικών συνοριακών ελέγχων, αλλά η επιτάχυνση των εν εξελίξει διαπραγματεύσεων για την έγκριση της δέσμης μέτρων για τους πρόσφυγες, της κοινής ευρωπαϊκής μεταναστευτικής πολιτικής και του συστήματος αξιολόγησης Σένγκεν το συντομότερο δυνατόν.
<P>
" επανεισαγωγή των συνοριακών ελέγχων, αν και προσωρινή, θα υπονόμευε ένα από τα σύμβολα του κεκτημένου της ΕΕ, παρεμποδίζοντας την ελεύθερη κυκλοφορία των πολιτών. Πρόκειται για ένα κεκτημένο που εκτιμούν πολύ οι ευρωπαίοι πολίτες και το οποίο διασφαλίζει επίσης την εφαρμογή και την επιτυχία του κοινού οικονομικού χώρου. Πρέπει να βρούμε μαζί λύσεις για τα αναδυόμενα προβλήματα, δεν πρέπει να δίνουμε αφορμές σε λαϊκιστικές και μεμονωμένες φωνές που προσφέρουν απλώς ψεύτικες λύσεις.
<SPEAKER ID="542" NAME="Lena Kolarska-Bobińska" LANGUAGE="PL">
Κατά τις συζητήσεις μας για την ενίσχυση και τη βελτίωση της διαχείρισης του χώρου Σένγκεν, πρέπει να εξετάσουμε ταυτόχρονα τη νέα μεταναστευτική πολιτική της ΕΕ, όχι μόνο στο πλαίσιο της κατάστασης στη Βόρεια Αφρική, αλλά και όσον αφορά πιθανά γεγονότα στις γειτονικές μας χώρες της Ανατολής. Είναι δύσκολο να προβλέψουμε τι μπορεί να συμβεί στις μετασοβιετικές χώρες στο μέλλον. Πρέπει επίσης να έχουμε υπόψη μας τις προκλήσεις που αντιμετωπίζει η Ευρώπη. Στην ΕΕ παρατηρείται γήρανση του πληθυσμού και, συνεπώς, η εισροή μεταναστών δεν θα πρέπει να αντιμετωπίζεται απλώς ως απειλή για τις ευρωπαϊκές αγορές εργασίας. Οι μετανάστες συχνά συμβάλλουν στην οικονομική ανάπτυξη της χώρας προορισμού τους.
<P>
Αυτό συνέβη όταν έγιναν δεκτά τα νέα κράτη μέλη στην ΕΕ. " Γερμανία, που φοβόταν εισροή μεταναστών, εφάρμοσε μεταβατικές περιόδους και μόλις τώρα ανοίγει τα σύνορά της σε εργαζομένους από την Πολωνία. Το "νωμένο Βασίλειο αποφάσισε να ανοίξει την αγορά εργασίας του αμέσως και τώρα απολαμβάνει τα οφέλη της απασχόλησης περίπου δύο εκατομμυρίων νέων, αποδοτικών και δραστήριων Πολωνών. Λέγεται επίσης συχνά ότι πρέπει να δεχόμαστε πολιτικούς μετανάστες, αλλά να κλείσουμε τις πόρτες της Ευρώπης στους οικονομικούς μετανάστες. Κατά την άποψή μου, η διάκριση αυτή δεν έχει καμία απολύτως λογική, καθώς συχνά είναι δύσκολος ο διαχωρισμός μεταξύ αυτών των δύο τύπων μετανάστευσης. Πού μπορούμε να κατατάξουμε τους μεσοαστούς διαδηλωτές των αραβικών χωρών; Τα υποκείμενα αίτια είναι και πολιτικά και οικονομικά. Ας μην γίνουμε, λοιπόν, έρμαια φανταστικών φόβων, αλλά ας σκεφτούμε τις ευκαιρίες εξέλιξής μας.
<SPEAKER ID="539" NAME="Edward Scicluna" LANGUAGE="EN">
Οι επιθετικές θέσεις των πολιτικών ηγετών της Γαλλίας και της Ιταλίας όσον αφορά το περιστατικό στη Ventimiglia δεν έχουν καμία σχέση με τη συμφωνία Σένγκεν, αλλά αποτελούν μάλλον άσκηση εντυπωσιασμού για τους πολίτες τους. Οι περίπου 20.000 μετανάστες ήταν, κατά κύριο λόγο, οικονομικοί μετανάστες που έψαχναν δουλειά και καλύτερες οικονομικές ευκαιρίες. Αντί να πλήττεται από διαρροή εγκεφάλων, καθώς οι καλύτεροι και ευφυέστεροι πολίτες της επιδιώκουν την οικονομική μετανάστευση, αυτό που χρειάζεται η Τυνησία είναι η οικονομική βοήθεια της ΕΕ για προγράμματα οικονομικής ανάπτυξης με στόχο την προώθηση της απασχόλησης των νέων και των ανέργων. Εντούτοις, αυτό δεν πρέπει να μας αποσπά από την αντιμετώπιση του πραγματικού προβλήματος το οποίο είναι το πώς θα χειριστούμε καλύτερα τη μετανάστευση των πραγματικών αιτούντων άσυλο από τη Βόρεια Αφρική, οι οποίοι έχουν ήδη διαφύγει ή πρόκειται να διαφύγουν από χώρες που μαστίζονται από τον πόλεμο. Για να το κάνουμε αυτό δεν χρειαζόμαστε την επιστροφή των ελέγχων στα εθνικά σύνορα. Οι αρχές της ΕΕ περιλαμβάνουν την ελεύθερη κυκλοφορία και την αλληλεγγύη μεταξύ των κρατών μελών, και δεν πρέπει να οπισθοδρομήσουμε στον τομέα αυτόν. Υπάρχει πρόβλεψη στις Συνθήκες για τη θέσπιση ενός ενιαίου συστήματος ασύλου της ΕΕ και ορθού επιμερισμού βαρών μεταξύ των κρατών μελών. Αντί να τροφοδοτούμαστε με δεξιό λαϊκισμό, θα πρέπει να εργαζόμαστε ως Ευρωπαίοι για τη θέσπιση της απαραίτητης νομοθεσίας.
<SPEAKER ID="537" NAME="Debora Serracchiani" LANGUAGE="IT">
" άφιξη χειμάρρων προσφύγων στη Lampedusa τις τελευταίες ημέρες δείχνει ότι η μεταναστευτική κρίση συνιστά συνεχιζόμενο πρόβλημα που απαιτεί άμεση δράση. Είναι σαφές ότι χρειαζόμαστε καλύτερη διακυβέρνηση στον χώρο Σένγκεν, όπως διαπιστώνεται στην ανακοίνωση της Επιτροπής της 4ης Μαΐου.
<P>
Για τον σκοπό αυτόν, πρέπει να ενισχυθούν οι μηχανισμοί αλληλεγγύης όσον αφορά την ανακατανομή των αιτούντων άσυλο, την οργανωμένη κινητικότητα και τις νέες εταιρικές σχέσεις με τρίτες χώρες. " αναθεώρηση των μηχανισμών για την εφαρμογή του κεκτημένου του Σένγκεν δεν πρέπει να θεωρηθεί δικαιολογία εκούσιου περιορισμού του δικαιώματος στην ελεύθερη κυκλοφορία, αλλά κίνητρο για νέες ευκαιρίες.
<P>
Ελπίζω να υποβληθούν πολύ σύντομα συγκεκριμένες προτάσεις για την καταπολέμηση της προκατάληψης και των διακρίσεων, για την καταπολέμηση της ανομίας και την προώθηση των ανθρωπίνων δικαιωμάτων, της ανθρώπινης αξιοπρέπειας και της ειρήνης. " αποτελεσματική διακυβέρνηση της μετανάστευσης και η ενθάρρυνση της ειρηνικής συνύπαρξης πρέπει να αποτελούν καθημερινή δέσμευση μιας καλής πολιτικής που αποσκοπεί στην προώθηση της ανάπτυξης και της ασφάλειας. " επιστροφή των μαζικών ροών ανθρώπων στις χώρες προέλευσής τους δεν συμβάλλει στη διατήρηση της απόστασης μεταξύ των Ευρωπαίων και των μεταναστών. Αν μη τι άλλο, διακινδυνεύει την αύξηση της παρανομίας, της ανασφάλειας και του οικονομικού κόστους.
<SPEAKER ID="544" NAME="Monika Smolková" LANGUAGE="SK">
" μαζική μετανάστευση από τη Βόρεια Αφρική μπορούσε να προβλεφθεί μήνες πριν και η Γαλλία και η Ιταλία θα έπρεπε να είχαν αντιδράσει ανάλογα, όπως και η Επιτροπή. Οι δηλώσεις και οι πράξεις τους σήμερα, με την αστυνομία ενός κράτους να αρνείται να δεχτεί τα έγγραφα ενός άλλου κράτους, προκαλούν πολύ περισσότερα συναισθήματα από απλή έκπληξη. Οι απαιτήσεις προστασίας των συμφερόντων στα εσωτερικά σύνορα εξαιτίας 25.000 προσφύγων είναι άνευ προηγουμένου και λαϊκιστικές και αντιβαίνουν σε ό,τι συμβολίζει ο Σένγκεν. Στις 22 Δεκεμβρίου 2007, συνέβαλα στην κατεδάφιση της συνοριακής πύλης στα σύνορα Σλοβακίας-Ουγγαρίας. Συγκριτικά με τον τότε ενθουσιασμό του λαού, η σημερινή ενίσχυση των εσωτερικών συνόρων μοιάζει με απόλυτη άρνηση του ιδανικού του Σένγκεν. " ελευθερία, η ελεύθερη κυκλοφορία ατόμων και αγαθών και η αλληλεγγύη προς όλους όσοι την έχουν ανάγκη πρέπει να παραμείνουν προτεραιότητες της ΕΕ. Αντιτίθεμαι στα εσωτερικά σύνορα και, συνεπώς, προσμένω ενίσχυση των μηχανισμών ελέγχου του Σένγκεν, ώστε να αποτραπούν οι λαϊκιστικές τάσεις ορισμένων κρατών, να αποτραπεί η ριζοσπαστικοποίηση και η μισαλλοδοξία, και να εδραιωθεί το σύστημα Σένγκεν, ένα από τα σπουδαιότερα επιτεύγματα της Ευρώπης του σήμερα.
<SPEAKER ID="544" NAME="Nuno Teixeira" LANGUAGE="PT">
Τα γεγονότα που καταστρέφουν τη νήσο Lampedusa, ως αποτέλεσμα των λαϊκών εξεγέρσεων στη Βόρεια Αφρική, δημιούργησαν μια ανθρωπιστική κρίση, με την άφιξη πάνω από 20.000 τυνήσιων μεταναστών από τον Ιανουάριο μέχρι τον Απρίλιο. " ιταλική κυβέρνηση δεν έχει ανταποκριθεί επιτυχώς στα αμέτρητα αιτήματα για άσυλο και στην αιφνίδια άφιξη χιλιάδων παράνομων μεταναστών. " συμφωνία Σένγκεν, που συνάφθηκε το 1985 και ενσωματώθηκε στη Συνθήκη για την Ευρωπαϊκή Ένωση, θεωρείται μία από τις σπουδαιότερες εκφράσεις της ευρωπαϊκής ολοκλήρωσης. Συνεπώς, είναι σημαντικό να μην ξεχνάμε τις βασικές αρχές της, οι οποίες, εάν υπονομευθούν, θα διακυβευθεί η αποτελεσματικότητα του χώρου Σένγκεν. Καθίσταται επιτακτικής σημασίας η ορθή εφαρμογή των συμφωνιών Σένγκεν μέσα σε πνεύμα αλληλεγγύης, αμοιβαίας ενημέρωσης και συντονισμού. " ανθρωπιστική κρίση που βιώνουμε σήμερα πρέπει να επιλυθεί, αλλά μέσω των νομικών μέσων που καθορίζονται από τους κανόνες Σένγκεν. " διάκριση μεταξύ ανθρώπων που δικαιούνται διεθνούς προστασίας, όπως οι πρόσφυγες, και οικονομικών μεταναστών είναι εξαιρετικά σημαντική για την προστασία αυτών που πρέπει πραγματικά να προστατευθούν. Αφετέρου, πρέπει να αποφευχθεί πάση θυσία η μονομερής παραβίαση της συμφωνίας, καθώς κάτι τέτοιο θέτει σε κίνδυνο το οικοδόμημα ενός ευρωπαϊκού χώρου χωρίς σύνορα, που ξεκίνησε το 1985.
<SPEAKER ID="535" NAME="Kathleen Van Brempt" LANGUAGE="NL">
Οι προτάσεις που ανακοίνωσε η Επιτροπή την Τετάρτη για την ενίσχυση της πολιτικής ασύλου και μετανάστευσης περιέχουν κάποιες ανοησίες και ορισμένες καλές πρωτοβουλίες. " αναφορά στους συνοριακούς ελέγχους στα εσωτερικά μας σύνορα αποδεικνύει περισσότερο πολιτική σκοπιμότητα παρά ηγεσία και διορατικότητα. Εντάξει, όμως, αυτή η παραχώρηση στη Γαλλία και στην Ιταλία είναι, ευτυχώς, μόνο συμβολική. Με χαροποιεί επίσης το γεγονός ότι, στις προτάσεις της, η Επιτροπή έδειξε ότι γνωρίζει και αυτή πως δεν χρειάζεται να αναζητεί βάσιμες λύσεις για μια αποτελεσματικότερη πολιτική ασύλου και μετανάστευσης κάτω από καμπαναριά και ότι αυτό απαιτεί μια άλλη, πιο ευρωπαϊκή, μορφή συνεργασίας.
<P>
Υπάρχουν τεράστιες διαφορές μεταξύ των κρατών μελών όσον αφορά το πώς αντιμετωπίζουν τις αιτήσεις ασύλου που λαμβάνουν και το αποτέλεσμα των διαδικασιών αυτών. Χρειάζεται, λοιπόν, ενιαίο ευρωπαϊκό σύστημα ασύλου, ώστε οι αιτούντες άσυλο να μπορούν να δουν ότι η Ευρώπη μπορεί να παρέχει βοήθεια όταν χρειάζεται, αλλά δεν δίνει δωρεάν εισιτήρια σε τυχοδιώκτες. Πρέπει να το συνδέσουμε αυτό με την ανάπτυξη ουσιαστικών εταιρικών σχέσεων μεταξύ της Ευρώπης και των γειτονικών χωρών της, ώστε να μπορούμε να στηρίξουμε τη μεγέθυνση και την ανάπτυξη. Ελπίζω ότι η Επιτροπή δεν θα επιτρέψει πλέον στον εαυτό της να χρησιμοποιείται ως παιχνίδι από ορισμένους πολιτικούς που θέλουν να κερδίσουν πόντους στην πατρίδα τους. Αυτό που χρειαζόμαστε είναι βάσιμες ευρωπαϊκές λύσεις σε ένα ευρωπαϊκό πρόβλημα. Οι προτάσεις αυτές είναι μια καλή αφετηρία, αλλά χρειάζομαι και άλλα πράγματα εκτός από αυτό.
<SPEAKER ID="536" NAME="Iuliu Winkler" LANGUAGE="RO">
Με τον σοβαρό αντίκτυπο της οικονομικής και χρηματοπιστωτικής κρίσης, καθώς και τις επιπτώσεις της Αραβικής Άνοιξης με τις μεγάλες προεκτάσεις της όσον αφορά τις απαιτήσεις ελέγχου των μεταναστευτικών ρευμάτων και την πρόσβαση σε πετρελαϊκούς πόρους, η ΕΕ μοιάζει ολοένα και περισσότερο διχασμένη και πιθανόν να εγκαταλείψει ένα από τα πολυτιμότερα επιτεύγματά της - την ελεύθερη κυκλοφορία στον χώρο Σένγκεν. Ο περιορισμός της ελεύθερης μετακίνησης των ευρωπαίων πολιτών με την εισαγωγή ορισμένων νέων περιορισμών, αν και προσωρινός, και η επιβολή επιπρόσθετων κριτηρίων στη Ρουμανία και τη Βουλγαρία από αυτά που περιέχονται στη συμφωνία Σένγκεν θα έχουν ως αποτέλεσμα την υπονόμευση της ευρωπαϊκής ενότητας. Πιστεύω σε μια ισχυρή Ευρώπη που επιδεικνύει αλληλεγγύη και είμαι υποστηρικτής του οράματος που προωθεί η ουγγρική Προεδρία της ΕΕ και εκφράζεται μέσα από το σύνθημα "Ισχυρή Ευρώπη". Εντούτοις, αν κοιτάξουμε τις πρόσφατες εξελίξεις σχετικά με το μέλλον του χώρου Σένγκεν, οφείλω να ομολογήσω ότι έχουμε πάρει λάθος δρόμο. Σε κρίσιμες περιόδους όπως αυτή που διανύουμε, η ηγεσία της ΕΕ πρέπει να επιδείξει μεγαλύτερο όραμα και αλληλεγγύη και να επιδιώκει να εμποδίσει την αναζωπύρωση του ανόητου λαϊκισμού και του εσωτερικού προστατευτισμού στην Ευρώπη. Τα προβλήματα αυτά θα έχουν δραματικές επιπτώσεις, που εύκολα μπορεί να προβλέψει κανείς. Είναι σίγουρο ότι οι περιορισμοί και οι απαγορεύσεις δεν θα συμβάλλουν στην ενίσχυση του χώρου Σένγκεν και στην εδραίωση της σταθερότητάς του.
<SPEAKER ID="536" NAME="Anna Záborská" LANGUAGE="SK">
Από τη συζήτηση της Ολομέλειας του Ευρωπαϊκού Κοινοβουλίου προέκυψε επίσης ότι η ελεύθερη κυκλοφορία που κατέστη δυνατή μέσω της συμφωνίας Σένγκεν συνιστά έναν από τους βασικούς πυλώνες της ευρωπαϊκής συνεργασίας και πρέπει να κάνουμε ό,τι μπορούμε για να την διατηρήσουμε. Ταυτόχρονα, όμως, βλέπουμε ότι η Ευρώπη δεν ήταν έτοιμη για τον αυξανόμενο αριθμό μεταναστών από την Τυνησία και τη Λιβύη. Το γεγονός ότι η Ιταλία χορήγησε στους εν λόγω μετανάστες ταξιδιωτικά έγγραφα, τους επιτρέπει να κυκλοφορούν ελεύθερα στον χώρο Σένγκεν. Αυτό ανάγκασε, λοιπόν, άλλα κράτη, και συγκεκριμένα τη Γαλλία και τη Γερμανία, να αρχίσουν να αναζητούν εντατικά λύση. " συμφωνία Σένγκεν επιτρέπει στα κράτη να πραγματοποιούν τυχαίους συνοριακούς ελέγχους στους ταξιδιώτες σε εξαιρετικές περιστάσεις, και η Δανία, παραδείγματος χάρη, έχει ήδη κάνει χρήση αυτής της επιλογής. Κατά τη γνώμη μου, μια κοινή ευρωπαϊκή πολιτική μετανάστευσης και ασύλου δεν είναι η λύση, καθώς αυτό το ζήτημα εμπίπτει στην αρμοδιότητα των κρατών μελών. Αυτήν τη στιγμή, τα παραμεθόρια κράτη του χώρου Σένγκεν πρέπει να αποδεχτούν τις ευθύνες τους για την προστασία των κοινών συνόρων και να λάβουν μέτρα για την ταχεία επιστροφή των οικονομικών μεταναστών στη χώρα προέλευσής τους.

<CHAPTER ID="004">
Συμφωνία για τις δημόσιες συμβάσεις (συζήτηση) 
<SPEAKER ID="024" NAME="Πρόεδρος">
" ημερήσια διάταξη προβλέπει την προφορική ερώτηση - B6-0450/2006) του Daniel Varela Suanzes-Carpegna, εξ ονόματος της Επιτροπής Διεθνούς Εμπορίου, προς την Επιτροπή, σχετικά με την επαναδιαπραγμάτευση της συμφωνίας για τις δημόσιες συμβάσεις.
<SPEAKER ID="025" NAME="Daniel Varela Suanzes-Carpegna " AFFILIATION="PPE-DE">
συντάκτης. - (ES) Κυρία Πρόεδρε, κύριε Επίτροπε, κυρίες και κύριοι, υποβάλλουμε αυτή την προφορική ερώτηση σχετικά με την επαναδιαπραγμάτευση της συμφωνίας για τις δημόσιες συμβάσεις, η οποία θα λήξει τον Μάρτιο, διότι βρισκόμαστε σε μια κρίσιμη στιγμή. Επιπλέον, δεδομένης της σημασίας αυτής της συμφωνίας και της περιόδου ισχύος της, η οποία θα είναι και πάλι δέκα ή δώδεκα χρόνια, κατέστη αναγκαίο να τεθεί αυτό το θέμα στην Επιτροπή εδώ στο Κοινοβούλιο.
<P>
Οι αγορές των δημόσιων συμβάσεων γίνονται ολοένα και πιο σημαντικές στον κόσμο, λόγω του όγκου τους, ο οποίος μπορεί να ανέρχεται στο 25% του παγκόσμιου ΑΕγχΠ και, επιπλέον, επειδή αποτελούν ένα συγκριτικό πλεονέκτημα για την Ευρωπαϊκή Ένωση, καθώς αυτή τη στιγμή μπορούμε να είμαστε ανταγωνιστικοί σε αυτόν τον τομέα σε σύγκριση με τον ανταγωνισμό που αντιμετωπίζουμε από άλλες χώρες σε άλλους τομείς, όπως η γεωργία και η βιομηχανία. Αν θέλουμε να προσαρμοστούμε στην παγκοσμιοποίηση, επομένως, είναι σημαντικό η Ευρωπαϊκή Ένωση να αναπτύξει τους τομείς στους οποίους μπορεί να είναι ανταγωνιστική διεθνώς και με αυτόν τον τρόπο να δημιουργήσει δίκαιες και ευνοϊκές συνθήκες για τις ευρωπαϊκές εταιρείες.
<P>
Στις περισσότερες χώρες, αυτές οι αγορές προορίζονται για τις κρατικές εταιρείες, γεγονός που αποτελεί έναν από τους κύριους μη δασμολογικούς φραγμούς στο διεθνές εμπόριο. Υπάρχουν δύο πτυχές σε αυτή την επαναδιαπραγμάτευση που θα ήθελα να υπογραμμίσω ιδιαίτερα. Καταρχάς, η γεωγραφική επέκταση αυτής της συμφωνίας, με την είσοδο σημαντικών παικτών, όπως η Κίνα και οι αναπτυσσόμενες χώρες, και, δεύτερον, η ανάγκη να διασφαλιστούν δίκαιες, ισορροπημένες και αμοιβαίες συνθήκες για τις εταιρείες των διαφορετικών χωρών.
<P>
Όσον αφορά το πρώτο σημείο, όσο μεγαλύτερη γεωγραφική περιοχή καλύπτεται από αυτή τη συμφωνία σχετικά με τις δημόσιες συμβάσεις, τόσο πιο έγκυρη είναι. Το Κοινοβούλιο επιθυμεί επομένως να μάθει αν υπάρχουν νέες χώρες που ενδιαφέρονται να υπογράψουν τη συμφωνία βραχυπρόθεσμα, και ιδιαίτερα αν μπορούμε να περιμένουμε σημαντικές δεσμεύσεις από την Κίνα σε σχέση με το άνοιγμα των δημόσιων αγορών της. Ας μην λησμονούμε ότι η Κίνα δεσμεύτηκε να ανοίξει την αγορά των δημόσιων συμβάσεών της -η οποία παραμένει σε μεγάλο βαθμό κλειστή, ή έχει απαιτήσεις που είναι απαράδεκτες για τις ευρωπαϊκές εταιρείες- και να ξεκινήσει διαπραγματεύσεις το 2008 σχετικά με την προσχώρηση στη συμφωνία για τις δημόσιες συμβάσεις, μετά την ένταξή της στον Παγκόσμιο Οργανισμό Εμπορίου.
<P>
Δεύτερον, όσον αφορά τις δίκαιες και αμοιβαίες συνθήκες, πρέπει να θυμόμαστε ότι οι δημόσιες αγορές της Ευρωπαϊκής Ένωσης είναι ήδη πολύ ανοιχτές στον διεθνή ανταγωνισμό. Αυτό έχει σημαντικά πλεονεκτήματα για τους δημόσιους οργανισμούς που αναθέτουν συμβάσεις, καθώς αυτό το άνοιγμα τους δίνει μεγαλύτερη επιλογή και επομένως τη δυνατότητα να βρίσκουν αγαθά και υπηρεσίες καλύτερης ποιότητας σε χαμηλότερο κόστος. Ας μην ξεχνάμε, ωστόσο, ότι αυτό μπορεί να ζημιώσει ευρωπαϊκές εταιρείες σε περιπτώσεις που προτιμούνται ξένοι ανταγωνιστές.
<P>
" εμπορική πολιτική της Ένωσης κατευθύνεται προς ένα μεγαλύτερο άνοιγμα όλων των πτυχών των διεθνών αγορών. " λύση δεν είναι επομένως να κλείσουν οι δημόσιες αγορές στις ξένες εταιρείες. Για αυτόν τον λόγο, έχουμε το θεμιτό δικαίωμα να απαιτήσουμε να απολαμβάνουν οι εταιρείες μας παρόμοιες συνθήκες πρόσβασης στις δημόσιες αγορές των κύριων εμπορικών εταίρων μας, οι εταιρείες των οποίων απολαμβάνουν ήδη πρόσβαση στις δημόσιες αγορές μας. Αυτό δεν συμβαίνει σήμερα, ωστόσο, καθώς οι δεσμεύσεις που έχουν αναλάβει οι εμπορικοί εταίροι μας είναι πολύ περιορισμένες σε σχέση με τις δεσμεύσεις της Ευρωπαϊκής Ένωσης.
<P>
Ο Επίτροπος Mandelson αναφέρθηκε επίσης σε αυτή την ανισορροπία στην ανακοίνωσή του σχετικά με την ανταγωνιστική Ευρώπη σε μια παγκοσμιοποιημένη οικονομία. Σε αυτή, προτείνει την πιθανότητα εισαγωγής συγκεκριμένων περιορισμών στην πρόσβαση σε ορισμένα τμήματα των δημόσιων αγορών της Ένωσης, με στόχο να πείσουμε τους εμπορικούς εταίρους μας να ανοίξουν τις αγορές τους με αμοιβαίο τρόπο.
<P>
Τούτου λεχθέντος, πιστεύω ότι αυτή η προφορική ερώτηση προς την Ευρωπαϊκή Επιτροπή εξ ονόματος της Επιτροπής Διεθνούς Εμπορίου, η οποία την καλεί να εξηγήσει τη στρατηγική της σε αυτή την επαναδιαπραγμάτευση της συμφωνίας, είναι επίκαιρη - και επομένως κάτι παραπάνω από ενδεδειγμένη. Επαναλαμβάνω ότι είμαστε σε μια κρίσιμη στιγμή, καθώς πρέπει να επιτύχουμε μια συμφωνία τις προσεχείς εβδομάδες.
<P>
Πώς προτίθεται να προστατέψει η Επιτροπή τα συμφέροντα των ευρωπαϊκών εταιρειών στις αγορές των τομέων στους οποίους είμαστε άκρως ανταγωνιστικοί, όπως οι μεταφορές, η ενέργεια και τα δημόσια έργα, στο πλαίσιο του στόχου της συνέχισης της πορείας προς μεγαλύτερο εμπορικό άνοιγμα, και όχι το αντίθετο; Στο πλαίσιο αυτό, πώς θα αντιμετωπίσουμε την κατάσταση των ευρωπαϊκών ΜΜΕ, που βρίσκονται ήδη σε μειονεκτική θέση σε σχέση με τις μεγάλες εταιρείες, σε σύγκριση με την κατάσταση άλλων ΜΜΕ σε άλλες χώρες, οι κυβερνήσεις των οποίων κρατούν ένα ποσοστό των δημόσιων συμβάσεών τους για αυτές, όπως στην περίπτωση των "νωμένων Πολιτειών;
<P>
Λόγω της έλλειψης αμοιβαίων συμφωνιών, των μειονεκτημάτων που αντιμετωπίζουν οι ευρωπαϊκές ΜΜΕ και της σημασίας τους όσον αφορά τους κύριους στόχους της Στρατηγικής της Λισαβόνας, καλούμε την Επιτροπή να απαιτήσει από τα άλλα μέρη των διαπραγματεύσεων να άρουν τις εξαιρέσεις τους ή, αν αυτό δεν είναι δυνατό, να δεχτούν την εφαρμογή μιας εξαίρεσης του ίδιου είδους υπέρ των ευρωπαϊκών ΜΜΕ. Εν πάση περιπτώσει, χρειαζόμαστε αυτό το είδος αμοιβαίας συμφωνίας καθώς οι ευρωπαϊκές εταιρείες είναι επί του παρόντος σε μειονεκτική θέση.
<P>
Επομένως, ζητώ από την Επιτροπή να μας πει πώς προχωρούν οι διαπραγματεύσεις, ιδιαίτερα όσον αφορά τα θέματα που έχω θίξει και εκείνα που αναφέρονται στο κείμενο της ερώτησής μας. Θα ήθελα επίσης να ζητήσω από την Επιτροπή να σημειώσει τις ανησυχίες που εξέφρασε το Ευρωπαϊκό Κοινοβούλιο και να τις λάβει υπόψη στις διαπραγματεύσεις της στη Γενεύη.
<SPEAKER ID="026" NAME="Charlie McCreevy" AFFILIATION="Μέλος της Επιτροπής" LANGUAGE="EN">
Κυρία Πρόεδρε, το θέμα της επαναδιαπραγμάτευσης της συμφωνίας για τις δημόσιες συμβάσεις στο πλαίσιο του ΠΟΕ είναι σημαντικό για την Ευρώπη, καθώς θα προσφέρει στις εταιρείες μας μελλοντικές ευκαιρίες εκτός της Κοινότητας. Τον περασμένο Δεκέμβριο, ύστερα από πολλά χρόνια μακρών και δύσκολων διαπραγματεύσεων, τα συμβαλλόμενα μέρη πέτυχαν μια προσωρινή συμφωνία για ένα νέο αναθεωρημένο κείμενο. Θεωρώ ότι αυτό αποτελεί σημαντικό επίτευγμα στο ισχύον πλαίσιο του Γύρου της Ντόχα. Αποδεικνύει ότι η πολιτική βούληση για την επίτευξη συμφωνίας σχετικά με ευαίσθητα θέματα παραμένει ζωντανή.
<P>
Το νέο κείμενο προβλέπει περισσότερη σαφήνεια και διαφάνεια, καθώς και καλύτερες εγγυήσεις για ίση μεταχείριση στις διαδικασίες δημόσιων συμβάσεων. Περιλαμβάνει, για πρώτη φορά, διατάξεις για τη διεξαγωγή ηλεκτρονικών δημόσιων συμβάσεων.
<P>
" Ευρωπαϊκή Κοινότητα διαδραμάτισε σημαντικό ρόλο κατά τη διάρκεια των διαπραγματεύσεων. " ισχύουσα συμφωνία στερείται ισορροπίας, τόσο ως προς τις διαδικαστικές εγγυήσεις όσο και ως προς την κάλυψη. Οι βασικοί μας στόχοι ήταν να γεμίσουμε τα κενά και να εξαλείψουμε τις αμφισημίες.
<P>
Θέλαμε να επιτύχουμε καλύτερες νομικές εγγυήσεις για τους προμηθευτές μας, παρόμοιες με αυτές που παρέχονται από το εσωτερικό καθεστώς μας. Ταυτόχρονα, επιδιώξαμε να καταστήσουμε τη νέα συμφωνία ελκυστικότερη για τις αναπτυσσόμενες χώρες μέσω νέων συγκεκριμένων μέτρων. " τελική συμφωνία επί του νέου κειμένου θα εξαρτηθεί από το ικανοποιητικό αποτέλεσμα των διαπραγματεύσεων για την πρόσβαση στην αγορά, οι οποίες είναι σε εξέλιξη. Και εδώ, επίσης, πρέπει να ισορροπήσουμε εκ νέου την κατάσταση υπέρ της Κοινότητας. Για αυτό, η κάλυψη που παρέχουν επί του παρόντος οι εταίροι μας θα πρέπει να επεκταθεί στο επίπεδο που προσέφερε η Κοινότητα και θα πρέπει να είναι περισσότερο ομοιόμορφη.
<P>
Όλοι θέλουμε να υπάρχει βελτιωμένη πρόσβαση για τις εταιρείες μας στις αγορές δημοσίων συμβάσεων ξένων χωρών. Το Συμβούλιο τόνισε στα πρόσφατα συμπεράσματά του σχετικά με την ανακοίνωση της Επιτροπής "Παγκόσμια Ευρώπη: ανταγωνιστική στον κόσμο" ότι πρέπει να επιτύχουμε περαιτέρω βελτιώσεις στην πρόσβαση στις αγορές με τους μελλοντικούς μεγάλους εμπορικούς εταίρους μας, δηλαδή στην αγορά των δημόσιων συμβάσεων.
<P>
" Κοινότητα υπέβαλε ένα ολοκληρωμένο αίτημα και μια προσφορά που θα παράσχουν στα άλλα συμβαλλόμενα μέρη όλα τα απαραίτητα κίνητρα για να προσφέρουν σημαντικές πρόσθετες ευκαιρίες συμβάσεων. Εάν δεν καταφέρουμε να επιτύχουμε ουσιαστική βελτίωση από τα άλλα συμβαλλόμενα μέρη, θα εξετάσουμε το ενδεχόμενο λήψης των αναγκαίων μέτρων για να προσαρμόσουμε αναλόγως τις κοινοτικές δεσμεύσεις στη νέα συμφωνία.
<P>
Απουσία βελτιωμένης πρόσβασης για την ΕΕ στις αγορές δημοσίων συμβάσεων τρίτων χωρών, ο Επίτροπος Mandelson και εγώ μελετούμε ένα μέσο ανοίγματος της αγοράς για την ενίσχυση της κοινοτικής πρόσβασης.
<P>
Το θέμα των ΜΜΕ ασφαλώς χρήζει ιδιαίτερης προσοχής. Θα ωφεληθούν ιδιαίτερα από το νέο κείμενο, με τη θέσπιση κανόνων για τις ηλεκτρονικές δημόσιες συμβάσεις και, αν οι διαπραγματεύσεις ολοκληρωθούν επιτυχώς, με τη μείωση των ορίων ορισμένων μερών. Ωστόσο, επιτρέψτε μου να σας υπενθυμίσω ότι η συμφωνία αφορά αρκετά μεγάλες δημόσιες συμβάσεις που κυρίως αναλαμβάνονται από μεγάλες εταιρείες. Οι ΜΜΕ ασφαλώς μπορούν να διαδραματίσουν σημαντικό ρόλο, αλλά κυρίως ως υπεργολάβοι. Γι' αυτό ζητήσαμε από τους εταίρους μας, που διατηρούν επί του παρόντος ειδικές παρεκκλίσεις για τις εγχώριες ΜΜΕ, να τις εγκαταλείψουν.
<P>
Όσον αφορά τις προοπτικές της επέκτασης του γεωγραφικού πεδίου εφαρμογής της συμφωνίας, οκτώ μέλη του ΠΟΕ βρίσκονται σε διαδικασία προσχώρησης σε αυτή. Από αυτά, η Ιορδανία έχει προχωρήσει περισσότερο. " Κίνα ανέφερε ότι θα ξεκινήσει διαπραγματεύσεις προσχώρησης έως τον Δεκέμβριο του τρέχοντος έτους και, μετά την επίσκεψή μου εκεί πέρυσι, προετοιμάζουμε ήδη αυτήν τη σημαντική προσχώρηση. Όπως ήδη αναφέρθηκε, η Κοινότητα άσκησε πιέσεις για καλύτερες διατάξεις σχετικά με την ειδική και διαφορετική μεταχείριση για τις αναπτυσσόμενες χώρες. Πιστεύω ότι επιτύχαμε ένα καλό αποτέλεσμα με προσαρμοσμένους νέους κανόνες που λαμβάνουν πλήρως υπόψη τις συγκεκριμένες ανάγκες τους.
<P>
Είμαι βέβαιος ότι αν επιτύχουμε, αυτή η νέα συμφωνία θα αποτελέσει ορόσημο για το διεθνές εμπόριο και θα δημιουργήσει νέες ευκαιρίες για τις επιχειρήσεις μας.
<SPEAKER ID="027" NAME="Jean-Pierre Audy">
εξ ονόματος της Ομάδας PPE-DE. - (FR) Κυρία Πρόεδρε, κύριε Επίτροπε, κυρίες και κύριοι, θα αρχίσω συγχαίροντας τον εξαίρετο συνάδελφό μου, κ. Varela Suanzes-Capegna, και ευχαριστώντας τον που κατέθεσε, εξ ονόματος της Επιτροπής Διεθνούς Εμπορίου, αυτή την προφορική ερώτηση σχετικά με τις διαπραγματεύσεις που είναι σε εξέλιξη στον Παγκόσμιο Οργανισμό Εμπορίου όσον αφορά τους κανόνες για την πρόσβαση στις δημόσιες συμβάσεις. Για τις μικρομεσαίες επιχειρήσεις, κύριε Επίτροπε, χρειαζόμαστε εξαιρέσεις.
<P>
Το θέμα για το οποίο συζητούμε σήμερα είναι κρίσιμο στον βαθμό που αφορά την ανάπτυξη και την απασχόληση στην Ευρώπη. Οι κανόνες του ΠΟΕ για το εμπόριο αγαθών και υπηρεσιών δεν ισχύουν για αγορές που πραγματοποιεί ένα κράτος για δική του χρήση, δηλαδή για τις δημόσιες προμήθειες. Αυτός είναι ο λόγος για τον οποίο ορισμένες χώρες, λειτουργώντας ακριβώς εκτός των συμφωνιών του Μαρακές του Απριλίου 1994, έχουν εκουσίως υπογράψει ειδικό παράρτημα που περιέχει συμφωνία για τις δημόσιες συμβάσεις. Εξαιρουμένης της Ευρωπαϊκής Ένωσης, όλες οι μεγάλες χώρες που συμμετέχουν σε αυτή τη συμφωνία ο Καναδάς, η Κορέα, οι "νωμένες Πολιτείες και η Ιαπωνία έχουν εξαιρέσει από την προσφορά τους συμβάσεις που προορίζουν για τις ΜΜΕ τους. Αυτή η ανισορροπία είναι απαράδεκτη, και οι δημόσιες συμβάσεις που αποκλείονται με αυτόν τον τρόπο είναι ακριβώς εκείνες που αφορούν τις μικρομεσαίες επιχειρήσεις μας, ενώ οι μικρομεσαίες επιχειρήσεις των χωρών αυτών έχουν απεριόριστη πρόσβαση σε όλες τις δημόσιες συμβάσεις μας.
<P>
Έτσι, οι δικές μας ΜΜΕ υποεκπροσωπούνται όσον αφορά τις δημόσιες συμβάσεις, και πρέπει να ξεκινήσουμε μια ευρεία συζήτηση σχετικά με τους λόγους αυτής της κατάστασης. Πρέπει να διορθώσουμε αυτή την ανισορροπία επιτυγχάνοντας μια εξαίρεση όσον αφορά τις δημόσιες συμβάσεις που θα ευνοεί τις ευρωπαϊκές ΜΜΕ. Δεν μπορούμε να δεχθούμε στρεβλώσεις αυτού του είδους.
<P>
Κύριε Επίτροπε, κυρίες και κύριοι, πέρα και πάνω από αυτή τη διαπραγμάτευση, το θέμα που διακυβεύεται είναι η βούληση της Ευρωπαϊκής Ένωσης να εξασφαλίσει στις μικρομεσαίες επιχειρήσεις το ευνοϊκό περιβάλλον που χρειάζονται και να χρησιμοποιήσει την πρόσβαση στις δημόσιες συμβάσεις ως εξαιρετικό μοχλό για την ανάπτυξη και την απασχόληση· διακυβεύεται επίσης η ανάγκη παροχής ασφάλειας δικαίου, εντός της Ευρωπαϊκής Ένωσης, μεταξύ του διεθνούς νομικού συστήματος, του ευρωπαϊκού δικαίου και των εθνικών νομοθεσιών. Εδώ δεν μιλάμε για προστατευτισμό· αντιθέτως, μιλάμε για αύξηση της προσφοράς έχοντας περισσότερες επιχειρήσεις για να ικανοποιούν τη ζήτηση.
<P>
Κύριε Επίτροπε, υπάρχουν τρεις χώροι στον πλανήτη σήμερα: η Ασία, εξαιρούμενης της Ιαπωνίας, η οποία έχει φτωχές χώρες αλλά ισχυρή ανάπτυξη· οι "νωμένες Πολιτείες, οι οποίες είναι μια πλούσια χώρα με ισχυρή ανάπτυξη· και η Ευρώπη, η οποία έχει πλούσιες χώρες αλλά αδύναμη ανάπτυξη. Πρέπει να σκεφτούμε. Όταν ρυθμίζαμε την εσωτερική αγορά με την ψήφιση της οδηγίας για τις υπηρεσίες, οικοδομήσαμε αυτή την αγορά πάνω στους νόμους του ανταγωνισμού και η Ευρωπαϊκή Ένωση επέδειξε μεγάλο ενδιαφέρον για τους καταναλωτές. Τώρα πρέπει να επιδείξουμε ενδιαφέρον για τις μεταποιητικές βιομηχανίες μας. " διαπραγμάτευση της πολυμερούς συμφωνίας για τις δημόσιες συμβάσεις που διεξάγεται τώρα στον ΠΟΕ είναι, κατά την άποψή μας, μια εξαιρετική ευκαιρία για να ενεργήσουμε και να σκεφτούμε τη θέση που έχουν οι ΜΜΕ όσον αφορά την πρόσβαση στις δημόσιες συμβάσεις.
<P>
Οφείλουμε, κύριε Επίτροπε, να δώσουμε στην εσωτερική αγορά το δώρο ενός νόμου περί ευρωπαϊκών μικρομεσαίων επιχειρήσεων που θα περιλαμβάνει κοινωνικές θεωρήσεις της οικονομίας της αγοράς. " συζήτηση έχει αρχίσει και χαιρετίζω το γεγονός.
<SPEAKER ID="028" NAME="Erika Mann">
εξ ονόματος της Ομάδας PSE. - (EN) Κυρία Πρόεδρε, με ιδιαίτερη χαρά σας βλέπω στην Προεδρία.
<P>
Το ενδιαφέρον και συναρπαστικό στην παρούσα συζήτηση είναι ότι μιλάμε για μια πλειομερή συμφωνία πολύ συγκεκριμένης φύσης. Αποτελεί, φυσικά, μέρος του πολυμερούς πλαισίου αλλά, καθώς είναι εκ φύσεως πλειομερής, επιτρέπει περισσότερη ευελιξία σε όσα κράτη μέλη είναι συμβαλλόμενα μέρη αυτής της συμφωνίας.
<P>
Σε αυτό το πλαίσιο, και καθώς είναι η δέκατη επέτειός της, θα μπορούσε ο Επίτροπος να μας μιλήσει λίγο για αυτή: πώς λειτούργησε στο παρελθόν, αν είναι ικανοποιημένος με αυτή και αν πιστεύει ότι αξίζει επαναδιαπραγμάτευση; Δεν αποτελεί μέρος του χαρτοφυλακίου του, αλλά πιστεύει άραγε ότι αξίζει επαναδιαπραγμάτευση και η συμφωνία για τις τηλεπικοινωνίες, η οποία γίνεται επίσης δέκα ετών φέτος;
<P>
Όσον αφορά τη συμφωνία για τις δημόσιες συμβάσεις -τη οποία ανέφερε ο κ. Audy- μας απασχολούν ιδιαίτερα οι ΜΜΕ, επειδή γνωρίζουμε εκ πείρας ότι αντιμετωπίζουν πολύ περισσότερες δυσκολίες στην πρόσβαση στις διεθνείς αγορές. Τι προτίθεται να κάνει η Επιτροπή για αυτό πέρα από όσα έκανε στο παρελθόν;
<P>
" Κίνα προκαλεί μεγάλη ανησυχία. Χαιρόμαστε που η Κίνα αποτελεί μέρος του παγκόσμιου περιβάλλοντος, αλλά αυτό δημιουργεί μεγάλη πίεση σε ορισμένες εταιρείες. Συνεπώς, μόλις η Κίνα γίνει μέλος της πλειομερούς συμφωνίας, ποιες εγγυήσεις θα θεσπίσει ο Επίτροπος για να διασφαλίσει τα συμφέροντα των ευρωπαϊκών εταιρειών και των εργαζομένων; Σε ποιο βαθμό αυτή η προσπάθεια αποτελεί μέρος της παγκόσμιας Ευρώπης; Πόσο σχετίζεται με τη νέα προσέγγιση της Επιτροπής, η οποία συμφώνησε για διαφορετικές διμερείς συμφωνίες, και τι θα αποτελέσει μέρος αυτής της σύνδεσης;
<P>
Όσον αφορά τις υπηρεσίες κοινής ωφέλειας, πώς θα διασφαλίσει ο Επίτροπος ότι θα προστατευτούν τα ευρωπαϊκά συμφέροντα; Μπορεί ο Επίτροπος να μας πει περισσότερα για αυτό το θέμα; Δεν το ανέφερε καθόλου.
<P>
Τέλος, μπορεί ο Επίτροπος να διασφαλίσει ότι το Κοινοβούλιο θα τηρείται ενήμερο; Μπορεί να υποσχεθεί ότι η Επιτροπή Διεθνούς Εμπορίου, η οποία μόλις εξέλεξε τον νέο της πρόεδρο σήμερα το πρωί, θα τηρείται επίσης ενήμερη;
<SPEAKER ID="029" NAME="Ryszard Czarnecki">
εξ ονόματος της Ομάδας UEN. - (PL) Κυρία Πρόεδρε, είναι απολύτως ορθό να ασχολείται το Κοινοβούλιο με το θέμα της μεγαλύτερης ελευθέρωσης των αγορών δημόσιων συμβάσεων σήμερα και πιστεύω ότι είναι λυπηρή η έλλειψη της ίδιας αποφασιστικότητας όταν συζητούσαμε σχετικά με την ελευθέρωση των υπηρεσιών στην ήπειρό μας. Ουσιαστικά, τα θέματα είναι τα ίδια. Ορθώς εξετάζουμε το ενδεχόμενο επέκτασης του γεωγραφικού πεδίου εφαρμογής της συμφωνίας για τις δημόσιες συμβάσεις και είναι ατυχές το γεγονός ότι δεν εκμεταλλευτήκαμε την ευκαιρία να εμβαθύνουμε σημαντικά την αγορά υπηρεσιών μας πριν από λίγους μήνες.
<P>
Και οι δύο περιπτώσεις αφορούν πολύ περισσότερα από απλά μέτρα που θα συμβάλουν στη λειτουργία των μεγαλύτερων ευρωπαϊκών εταιρειών. Δίνεται ιδιαίτερη έμφαση στην προώθηση των συμφερόντων των μικρών και μεσαίων επιχειρήσεων. Υποστηρίζω τις διαπραγματεύσεις για τις συμβάσεις που θα μας επιτρέψουν να συμμετάσχουμε στην κινεζική αγορά δημόσιων συμβάσεων, αλλά είναι επίσης σημαντικό να έχουμε υπόψη τις πραγματικές ευκαιρίες για συμμετοχή στην ευρωπαϊκή αγορά και από την άλλη πλευρά, όπως ανέφερε η κ. Mann. Όσον αφορά τους κινέζους εταίρους μας, αυτό το νόμισμα έχει δύο όψεις και εκτιμώ ότι πρέπει να λάβουμε επίσης υπόψη τις ειδικές προκλήσεις που υπάρχουν για την ευρωπαϊκή αγορά σε αυτόν τον τομέα.
<SPEAKER ID="030" NAME="Caroline Lucas">
εξ ονόματος της Ομάδας Verts/ALE. - (EN) Κυρία Πρόεδρε, συγχαρητήρια! Χαίρομαι πολύ που σας βλέπω στην Προεδρία.
<P>
Επίτροπε McCreevy, θα ήθελα και εγώ να ξεκινήσω αναφερόμενη στο πώς θα υποστηρίξουμε αποτελεσματικότερα τις μικρομεσαίες επιχειρήσεις. Είμαι ιδιαίτερα ικανοποιημένη διότι φαίνεται ότι υπάρχει ενδιαφέρον στις διάφορες πολιτικές ομάδες αυτού του Σώματος. Νομίζω ότι όλοι το συμμεριζόμαστε αυτό.
<P>
Θα ήθελα να ζητήσω καταρχάς ορισμένες διευκρινίσεις σχετικά με τις παρατηρήσεις που έκανε η γαλλίδα Υπουργός Εμπορίου, Christine Lagarde, όταν προσήλθε στην Επιτροπή Διεθνούς Εμπορίου του Κοινοβουλίου μόλις την προηγούμενη εβδομάδα. Μίλησε πολύ θερμά και ορθά, κατά τη γνώμη μου, για τη σημασία της προστασίας των μικρομεσαίων επιχειρήσεων στην Ευρώπη. Ωστόσο εσείς, κύριε Επίτροπε, φαίνεται ότι έχετε πολύ διαφορετική άποψη για τον ρόλο των ΜΜΕ και για τον καλύτερο τρόπο υποστήριξής τους.
<P>
" διασφάλιση καλύτερης πρόσβασης στις δημόσιες συμβάσεις για τις καινοτόμες μικρομεσαίες επιχειρήσεις είναι ουσιαστικής σημασίας. Αντιπροσωπεύουν 75 εκατομμύρια θέσεις εργασίας στην Ένωση και το 50% του κοινοτικού ΑΕΕ, και αποτελούν ζωτικό στοιχείο των αποδοτικών τοπικών και περιφερειακών οικονομιών σε ολόκληρη την ΕΕ.
<P>
Φαίνεται όμως ότι η Επιτροπή εγκαταλείπει εκουσίως το δικαίωμα να στηρίξει τις ΜΜΕ της. Υπάρχουν ήδη πέντε χώρες -ο Καναδάς, οι "ΠΑ, το Ισραήλ, η Ιαπωνία και η Νότια Κορέα- που θα περιλάβουν στη νομοθεσία τους διατάξεις για την παροχή προνομιακής πρόσβασης των ΜΜΕ στις δημόσιες συμβάσεις, ωστόσο η ΕΕ, παραδόξως, αποφάσισε ότι δεν ενδιαφέρεται να προστατέψει τις δικές της ΜΜΕ.
<P>
Μπορείτε λοιπόν, κύριε Επίτροπε, να δικαιολογήσετε πραγματικά αυτήν τη θέση; Το να απεμπολήσει η ΕΕ το δικαίωμα σε ένα ισότιμο πλαίσιο, το οποίο θα επέτρεπε στις ΜΜΕ να έχουν ίσες ευκαιρίες ανταγωνισμού με τις μεγάλες πολυεθνικές, είναι ασυνήθιστο αλλά και πραγματικά απαράδεκτο. Ασφαλώς και εμείς θα έπρεπε να χρησιμοποιήσουμε την επαναδιαπραγμάτευση της συμφωνίας για τις δημόσιες συμβάσεις στη Γενεύη για να άρουμε τους φραγμούς του ΠΟΕ που εμποδίζουν τα κράτη μέλη να εφαρμόζουν ένα μέτρο προνομιακής πρόσβασης για τις ΜΜΕ εφόσον το επιθυμούν. Και εμείς θα έπρεπε να επιχειρηματολογούμε υπέρ των παρεκκλίσεων ως μέρος της αναθεωρημένης συμφωνίας για τις δημόσιες συμβάσεις ώστε να μπορούμε να εφαρμόζουμε προτιμησιακά μέτρα, και έτσι να αποκαταστήσουμε απλά την ισότιμη μεταχείριση προκειμένου να αποτρέψουμε την απόκτηση όλων των πλεονεκτημάτων από τις μεγάλες πολυεθνικές επιχειρήσεις.
<P>
Λυπάμαι πολύ και για το ότι δεν είχαμε την ευκαιρία να διεξαγάγουμε στο παρελθόν μια συζήτηση στην Ευρώπη για το αν θα ήταν σκόπιμο να προσπαθήσουμε να επεκτείνουμε τους κανόνες του διεθνούς εμπορίου ώστε να καλύπτουν τις δημόσιες συμβάσεις. Πολλοί θα υποστήριζαν ότι οι δημόσιες συμβάσεις δεν έχουν καμία σχέση, ή έστω ότι έχουν ελάχιστη σχέση, με τα διεθνή θέματα εμπορίου, τους δασμούς και τις ποσοστώσεις και ότι πρόκειται για έναν απαράδεκτο τομέα για διαπραγματεύσεις στον ΠΟΕ, επειδή το να υπόκεινται οι δημόσιες συμβάσεις εθνικού, τοπικού ή περιφερειακού επιπέδου σε γενικούς κανόνες παγκόσμιου επιπέδου σχετικά με τον τρόπο που δαπανώνται τα χρήματα των φορολογουμένων πιστεύω ότι καταστρέφει τις εύλογες προσδοκίες των πολιτών, οι οποίοι θα πρέπει να έχουν το δικαίωμα κάποιας δημοκρατικής λογοδοσίας σχετικά με το πώς δαπανώνται τα χρήματά τους. Κατά βάση, τα χρήματα των φορολογουμένων είναι διαφορετικά από τα ιδιωτικά, εταιρικά χρήματα και οι πολίτες δικαίως αναμένουν να έχουν το δικαίωμα, για παράδειγμα, να ασκούν πιέσεις για περικοπή των δαπανών σε εταιρείες που δραστηριοποιούνταν στη Νότιο Αφρική όταν υπήρχε το καθεστώς του φυλετικού διαχωρισμού ή για απόρριψη των εταιρειών με κακό ιστορικό ως προς την εργασία ή το περιβάλλον.
<P>
Πιστεύω ότι πρέπει να διαδραματίσουμε έναν πραγματικά σημαντικό ρόλο για την προστασία της τοπικής αναζήτησης πόρων και των δημόσιων συμβάσεων ως ζωτικό μέσο για την τοπική απασχόληση και τη βιομηχανική πολιτική.
<SPEAKER ID="031" NAME="Helmuth Markov">
εξ ονόματος της Ομάδας GUE/NGL. - (DE) Κυρία Πρόεδρε, θερμά συγχαρητήρια για την εκλογή σας. Κύριε Επίτροπε, η συμφωνία για τις δημόσιες συμβάσεις μέχρι τώρα περιοριζόταν στα κράτη του ΟΟΣΑ, οι δε δημόσιες δαπάνες για δημόσιες συμβάσεις προμηθειών, υπηρεσιών και κατασκευαστικών έργων ανέρχονται σε περίπου 10%-25% του ΑΕγχΠ τους.
<P>
Τώρα η Κίνα εξετάζει το ενδεχόμενο προσχώρησής της. Οι νέες διαπραγματεύσεις που διεξάγονται σήμερα έχουν γενικά ως στόχο τη διεύρυνση του πεδίου εφαρμογής της συμφωνίας και ασφαλώς αυτό θα αύξανε πάρα πολύ τη σημασία της συμφωνίας όσον αφορά τις διεθνείς ανταλλαγές προϊόντων και υπηρεσιών.
<P>
Οπωσδήποτε, η Επιτροπή πρέπει να επιδιώξει κατά τη διαδικασία αναθεώρησης τη βελτίωση της διαφάνειας και την καταπολέμηση της διαφθοράς στις διεθνείς δημόσιες συμβάσεις, όμως οι επείγουσες περιβαλλοντικές προκλήσεις σημαίνουν πως πρέπει να δοθεί μεγαλύτερη προτεραιότητα στην περιβαλλοντική αειφορία στον δημόσιο τομέα και κατά την άποψή μου, αυτό σημαίνει ότι χρειάζονται και σχετικοί κανόνες. Για παράδειγμα, πρέπει να είναι νόμιμο και θεμιτό να προτιμώνται, κατά την ανάθεση των δημοσίων συμβάσεων, τα προϊόντα και οι υπηρεσίες που είναι φιλικά για το περιβάλλον, ακόμα κι αν κοστίζουν λίγο παραπάνω.
<P>
Ένα κρίσιμο ερώτημα είναι το πώς πρέπει να αντιμετωπιστούν οι αναπτυσσόμενες χώρες. Πρέπει να εξασφαλιστεί ότι οι δημόσιες συμβάσεις, όπως και τα άλλα θέματα της Σιγκαπούρης, θα αντιμετωπιστούν εντελώς ανεξάρτητα από τις τρέχουσες διαπραγματεύσεις του αναπτυξιακού γύρου της Ντόχα, πράγμα την αναγκαιότητα του οποίου εξέφρασαν με μεγάλη σαφήνεια οι αναπτυσσόμενες χώρες στην Κανκούν.
<P>
Το έγγραφο για το οποίο συζητάμε και για το οποίο πρέπει να γίνουν νέες διαπραγματεύσεις μπορεί βασικά να ισχύσει μόνο για εταίρους συγκρίσιμης ισχύος. Έτσι, θεωρώ κάπως προβληματική την ιδέα της μη διάκρισης ή της αμοιβαιότητας που μου φαίνεται ότι γι' άλλη μια φορά δείχνει την τάση να αντιμετωπίζονται ακριβώς με τον ίδιο τρόπο οι βιομηχανικές και οι αναπτυσσόμενες χώρες, πράγμα που δεν μπορεί να λειτουργήσει.
<P>
Οι προτεινόμενες διατάξεις για τις αναπτυσσόμενες χώρες, που περιλαμβάνουν μία τριετή μεταβατική περίοδο -πενταετή για τις λιγότερο ανεπτυγμένες χώρες- είναι εντελώς ανεπαρκείς για να πεισθούν οι χώρες αυτές να υπογράψουν τη συμφωνία. Θεωρώ πως μία θλιβερή συνέπεια αυτού είναι ότι πολλές από αυτές τις χώρες θα κρατηθούν μακριά από αυτή τη συμφωνία και νομίζω καταρχήν ότι αυτό είναι κρίμα δεδομένου ότι ο στόχος είναι μια πλειομερής προσέγγιση.
<SPEAKER ID="032" NAME="Graham Booth">
εξ ονόματος της Ομάδας IND/DEM. - (EN) Κυρία Πρόεδρε, η συζήτηση που διεξάγουμε σχετικά με αυτήν την προφορική ερώτηση συνοψίζει πολλά από τα "στραβά" της Ευρωπαϊκής Ένωσης. Πρώτον, καλούμαστε να αντιμετωπίσουμε τον ΠΟΕ μέσω ενός ανθρώπου που εκπροσωπεί τουλάχιστον 27 έθνη. Δεν έχει λαϊκή εντολή και λαμβάνοντας υπόψη την πορεία του στη βρετανική πολιτική σκηνή δεν θα επιλεγόταν ούτε για να οργανώσει ένα πανηγύρι σε χωριό. Δεν θέλω να μιλά εξ ονόματος της χώρας μου στον ΠΟΕ ένας εκπρόσωπος της ΕΕ. Θέλω έναν εκπρόσωπο της κυβέρνησης της Αυτής Μεγαλειότητας που όχι μόνο γνωρίζει τη χώρα μου αλλά και που ενδιαφέρεται για αυτήν.
<P>
Επίσης υπάρχει το όλο θέμα της ανταγωνιστικής υποβολής προσφορών. " Κίνα αναφέρθηκε ως δυνητικός πάροχος στην προφορική ερώτηση και μπορεί να είναι εξαιρετικά ανταγωνιστική. Μολονότι καταδικάζω την καταπίεση των ατομικών ελευθεριών και δικαιωμάτων στην Κίνα, οι Κινέζοι γνωρίζουν αρκετά για τη λειτουργία μιας επιτυχούς οικονομίας. Οι δημόσιες δαπάνες αντιστοιχούν μόνο στο 20% του ΑΕγχΠ, ενώ στην ευρωζώνη ανήλθαν σε 47,5% το 2005. Στην Κίνα, οι επιχειρήσεις λειτουργούν με μια ήπια ρυθμιστική εποπτεία. Στην Ευρωπαϊκή Ένωση, εφαρμόζουμε ρυθμίσεις σε υπερβολικό βαθμό.
<P>
Το 2005 ο κ. Μπλερ δεσμεύτηκε ότι η βρετανική Προεδρία θα μείωνε τη γραφειοκρατία. Δεν έκανε τίποτα τέτοιο. Πόσες χιλιάδες σελίδες άραγε πρόσθεσε στο βουνό της νομοθεσίας; " χώρα μου ξεγελάστηκε και προσχώρησε στην Ευρωπαϊκή Ένωση το 1973 θεωρώντας ότι ήταν απλώς ένας χώρος ελεύθερου εμπορίου. Μόνο αυτό θα έπρεπε να είναι: χωρίς Κοινοβούλιο, χωρίς Επιτροπή, χωρίς οδηγίες. Αντί για αυτό, έγινε ένα γραφειοκρατικό τέρας που ρημάζει την οικονομία μας.
<SPEAKER ID="034" NAME="Γεώργιος Παπαστάμκος" AFFILIATION="PPE-DE">
Κύριε Πρόεδρε, έχει επιτευχθεί ήδη προσωρινή συμφωνία ως προς το αναθεωρημένο κείμενο της συμφωνίας για τις δημόσιες συμβάσεις ενώ αναμένεται και η επίτευξη της τελικής συμφωνίας.
<P>
Σέβομαι την ανάγκη μυστικής διεξαγωγής των διαπραγματεύσεων, ωστόσο δεν θεωρείτε, κύριε Επίτροπε, ότι καθυστερημένα ενημερώνετε το Ευρωπαϊκό Κοινοβούλιο για τις προτεραιότητες, τα αιτήματα και τις προσφορές της Ένωσης κατά την επαναδιαπραγμάτευση της σημαντικής αυτής συμφωνίας;
<P>
Θεωρώ ότι η βασική διαπραγματευτική αρχή για την Ένωση πρέπει να είναι η αμοιβαιότητα και η επίτευξη ισόρροπου αποτελέσματος μεταξύ των εμπορικών εταίρων. Το ισόρροπο μάλιστα αποτέλεσμα δεν πρέπει να είναι σε επίπεδο θεωρητικών δεσμεύσεων μεταξύ των εμπορικών εταίρων, εκ μέρους των άλλων εταίρων. Οφείλει να αξιολογείται σε επίπεδο πραγματικών δυνατοτήτων αξιοποίησης του όγκου των προκηρύξεων που υπάγονται σε διασυνοριακό ανταγωνισμό. Έχει εκπονήσει η Επιτροπή μελέτες σχετικά με την πραγματική πρόσβαση των ευρωπαϊκών επιχειρήσεων στην αγορά των λοιπών κρατών από την έως τώρα εφαρμογή της συμφωνίας; Οι "ΠΑ, ο Καναδάς, η Νότιος Κορέα και η Ιαπωνία -συμβαλλόμενα μέρη στη συμφωνία- έχουν ήδη μεριμνήσει για την προνομιακή πρόσβαση των μικρομεσαίων επιχειρήσεων στην αγορά δημοσίων συμβάσεων. Παραδόξως όμως, η Ένωση όχι.
<P>
Θεωρώ ότι η Ευρωπαϊκή Ένωση θα πρέπει να ζητήσει εξαίρεση στο πλαίσιο εφαρμογής της συμφωνίας για τις δημόσιες συμβάσεις υπέρ των μικρομεσαίων επιχειρήσεων. Το αίτημα είναι εύλογο, πολύ περισσότερο που το έχουν πράξει ήδη οι εταίροι μας.
<P>
Οι μικρομεσαίες επιχειρήσεις αποτελούν βασική συνιστώσα της ευρωπαϊκής οικονομίας. Σημαντική πηγή ανάπτυξης και απασχόλησης. Το τόνισαν και ο κ. Varela, ο εισηγητής και ο κ. Audy. Συμβάλλουν στην οικονομική και κοινωνική συνοχή. Έχουμε υποχρέωση να αναλάβουμε τις πρωτοβουλίες εκείνες που θα διασφαλίσουν τον δυναμικό τους ρόλο.
<SPEAKER ID="035" NAME="David Martin" AFFILIATION="PSE">
(EN) Κύριε Πρόεδρε, θα ήθελα να σας συγχαρώ για τον διορισμό σας.
<P>
Δεν πρόκειται να μιλήσω για τις ΜΜΕ διότι το έκαναν ήδη πολλοί από τους συναδέλφους μου, αλλά θέλω να τονίσω και να συμφωνήσω μαζί τους ότι το θέμα αυτό είναι εξαιρετικά σημαντικό.
<P>
Οι δημόσιες συμβάσεις αντιστοιχούν στο 20% του ΑΕγχΠ στις αναπτυσσόμενες χώρες και γύρω στο 15% του ΑΕγχΠ στις αναπτυγμένες χώρες. Αισθάνομαι λίγο διχασμένος ως προς αυτό θέμα, διότι ενστικτωδώς είμαι υπέρ του ανοίγματος των δημόσιων συμβάσεων στον ανταγωνισμό. Αυτό θα πρέπει θεωρητικά να μειώσει τις δημόσιες δαπάνες και να αυξήσει τη διαφάνεια στις δημόσιες συμβάσεις και επομένως να μειώσει τη διαφθορά. Θα επιφέρει οφέλη τόσο στον αναπτυγμένο όσο και στον αναπτυσσόμενο κόσμο και, στον αναπτυσσόμενο κόσμο, θα ελευθερώσει πόρους για την υγεία και την εκπαίδευση. Ωστόσο, αν δει κανείς τον κατάλογο των χωρών που υπέγραψαν τη συμφωνία για τις δημόσιες συμβάσεις, θα διαπιστώσει ότι μεταξύ των 36 χωρών δεν περιλαμβάνεται καμιά αφρικανική χώρα. Είναι σαφές ότι οι αφρικανικές χώρες και άλλες λιγότερο αναπτυγμένες χώρες πιστεύουν ότι οι δαπάνες ενδέχεται να υπερακοντίζουν τα οφέλη της προσχώρησης σε αυτήν τη συμφωνία.
<P>
Θα ήθελα να ρωτήσω την Επιτροπή τι υποστήριξη προτίθεται να παράσχει, πρώτον, στις αφρικανικές και σε άλλες λιγότερο αναπτυγμένες χώρες ώστε να τις διευκολύνει να ανταγωνίζονται επί ίσοις όροις στην ευρωπαϊκή αγορά και σε άλλες αναπτυγμένες αγορές και ποια βοήθεια μπορεί να δοθεί για να αναπτύξουν τη δική τους βιομηχανία ώστε να μπορούν να αντέξουν τον ανταγωνισμό στο εσωτερικό τους αν συμφωνήσουν στο άνοιγμα των δημόσιων συμβάσεων.
<P>
Ανησυχώ επίσης, όπως υπέδειξε η κ. Lucas με κάπως διαφορετικό τρόπο, για τα μη εμπορικά θέματα που θα ληφθούν υπόψη στη συμφωνία για τις δημόσιες συμβάσεις και για την εφαρμογή της συμφωνίας, καθώς και για τον τρόπο με τον οποίο θα ληφθούν υπόψη θέματα όπως το περιβάλλον, τα ανθρώπινα δικαιώματα και τα εργασιακά δικαιώματα. Συμφωνώ με την κ. Lucas ότι πρόκειται για δημόσια χρήματα και ότι υπάρχει ο κίνδυνος, αν συνάψουμε απλώς μια συμφωνία χωρίς όρους, να υποβαθμιστούν τα εργασιακά και περιβαλλοντικά πρότυπα. Από την άλλη πλευρά, διαβλέπω το πλεονέκτημα του ανοίγματος των δημόσιων συμβάσεων, αλλά είναι γεμάτο κινδύνους και ελπίζω ότι η Επιτροπή θα εξετάσει αυτά τα θέματα.
<SPEAKER ID="036" NAME="Syed Kamall" AFFILIATION="PPE-DE">
(EN) Κύριε Πρόεδρε, θα ήθελα να σας συγχαρώ και πάλι και να ευχαριστήσω τον Επίτροπο.
<P>
Στη Βρετανία, οι ΜΜΕ αποκλείονται άδικα από τις δημόσιες συμβάσεις εξαιτίας καλοπροαίρετων απαιτήσεων όπως η εταιρική κοινωνική ευθύνη και τα περιβαλλοντικά πρότυπα· αρκετά συχνά εξαιτίας μιας απαίτησης για ελεγμένους ισολογισμούς τριών ετών, την οποία πολλές μικρές επιχειρήσεις δεν πληρούν, της έλλειψης ανταγωνιστικής υποβολής προσφορών, της σώρευσης συμβάσεων που είναι υπερβολικά μεγάλες για τις ΜΜΕ και ευνοούν τις μεγάλες εταιρείες, και της μυστικότητας και της έλλειψης διαφάνειας.
<P>
Γνωρίζουμε ότι η κοινοτική οδηγία απαιτεί διαφάνεια και ανταγωνιστική υποβολή προσφορών, αλλά οι περισσότερες συμβάσεις για τις οποίες οι ΜΜΕ υποβάλλουν προσφορές είναι αρκετά συχνά κάτω από το όριο. Συνεπώς, όταν απευθύνεται κάποιος στις ΜΜΕ και τις ρωτά τι θέλουν, απαντούν ότι θέλουν μείωση της γραφειοκρατίας και του όγκου των εγγράφων. Θέλουν να αποφεύγουν οι αρχές τη γενική απαίτηση για πιστοποίηση. Θέλουν να διαφημίζονται οι συμβάσεις σε δικτυακούς τόπους όπως ο "supply2.gov" και θέλουν χωριστές συμβάσεις. Πρέπει όμως να αναγνωρίσουμε ότι οι κυβερνητικές υπηρεσίες δεν είναι εμπορικοί οργανισμοί και συχνά επιθυμούν να αποφεύγουν το πρόσθετο έργο που σχετίζεται με τις πολλαπλές προσφορές, πρέπει επομένως να παρέχουμε κίνητρα στις κυβερνήσεις και στην τοπική αυτοδιοίκηση.
<P>
Στην Αμερική, παρέχονται στόχοι ως προς το αν υπάρχει ή δεν υπάρχει στην πραγματικότητα δίκαιος ανταγωνισμός. Οι ΜΜΕ δεν χρειάζονται ποσοστώσεις, αλλά ένα σύστημα μέτρησης της απόδοσης για να διαπιστώνεται αν υπάρχει θεμιτός ανταγωνισμός. Επίσης στην Αμερική υπάρχουν σύμβουλοι των ΜΜΕ που βοηθούν την κυβέρνηση να διευκολύνει τις ΜΜΕ να αποκτήσουν θεμιτή πρόσβαση. Αυτές οι απαιτήσεις -τα σημεία αναφοράς και οι υποστηρικτές του ανταγωνισμού- πιθανόν δεν θα επιτρέπονται στο πλαίσιο της συμφωνίας του ΠΟΕ και κατανοώ τον λόγο, αλλά άθελά του απαγορεύει μέτρα που διασφαλίζουν τον θεμιτό ανταγωνισμό.
<P>
" συμφωνία στο πλαίσιο του ΠΟΕ είναι πραγματικά θετική σε γενικές γραμμές, καθώς είναι κατά του προστατευτισμού, αλλά απαγορεύει μέτρα τα οποία είναι απαραίτητα για τη διευκόλυνση των μικρών επιχειρήσεων. Έτσι, ενώ ορισμένα κράτη μέλη θέλουν τη δυνατότητα παρέκκλισης, ορισμένα άλλα δικαίως φοβούνται ότι αυτό θα αύξανε τον προστατευτισμό. Κατά συνέπεια, ας ζητήσουμε από την Επιτροπή να επιδιώξει έναν συμβιβασμό σύμφωνα με τον οποίο θα διασφαλίζεται η δυνατότητα παρέκκλισης, αλλά και να εκπονηθεί μια νέα συμφωνία η οποία θα προβλέπει μέτρα φιλικά για τις ΜΜΕ και θα επεκτείνει σε μεγάλο βαθμό τα μέτρα κατά του προστατευτισμού. Αν επιτρέψουμε την εφαρμογή μέτρων φιλικών για τις ΜΜΕ, η συμφωνία θα άρει τους λόγους της Αμερικής για την παρέκκλισή της, η οποία χρησιμοποιήθηκε για να διατηρηθεί ο νόμος Buy America (Αγοράστε αμερικανικά). Θα βοηθούσε επίσης τις βρετανικές και ευρωπαϊκές ΜΜΕ να γίνουν ανταγωνιστικές σε παγκόσμιο επίπεδο.
<SPEAKER ID="037" NAME="Margrietus van den Berg" AFFILIATION="PSE">
(NL) Κύριε Πρόεδρε, μια συμφωνία για τις δημόσιες συμβάσεις θα μπορούσε να σημαίνει περισσότερη διαφάνεια και, ως εκ τούτου, λιγότερη διαφθορά. Θα μπορούσε να σημαίνει επίσης δίκαιες τιμές -κάτι που δεν είναι ασήμαντο δεδομένου ότι οι δημόσιες συμβάσεις υπηρεσιών αφορούν τα χρήματα των φορολογουμένων- με το δικαίωμα, ωστόσο, να περιλαμβάνονται κοινωνικά και περιβαλλοντικά κριτήρια στο στάδιο υποβολής προσφορών. Οι αναπτυσσόμενες χώρες θα μπορούσαν επίσης να ωφεληθούν σε τεράστιο βαθμό από όλα αυτά τα πλεονεκτήματα. Είναι περιττό να πούμε ότι η συμμετοχή τους στη διεθνή συμφωνία για τις δημόσιες συμβάσεις στο μέλλον δεν μπορεί να αποκλειστεί, αλλά η Επιτροπή πρέπει να διασφαλίσει ότι μπορούν να εφαρμόσουν αυτή τη μέθοδο -και το ίδιο ισχύει για τους κανόνες δίκαιου ανταγωνισμού- σε εθνικό ή περιφερειακό επίπεδο αρχικά, όπως κάναμε στην Ευρώπη και επομένως δεν χρειάζεται να επιτρέψουμε αμέσως την είσοδο όλου του κόσμου και των μεγάλων μονοπωλίων. Έτσι θα εναπόκειται στις αναπτυσσόμενες χώρες να καθορίσουν πότε θα αισθανθούν επαρκώς αναπτυγμένες. Κάτι που ισχύει μάλιστα σε όλο τον κόσμο είναι ότι οι υποχρεωτικές προσκλήσεις υποβολής προσφορών μεγάλης κλίμακας, εξαιτίας των οποίων οι μικρές και μεσαίες επιχειρήσεις εκτοπίζονται από την αγορά, πρέπει να αποφεύγονται πάση θυσία. Δυστυχώς, έχω άμεση εμπειρία ακριβώς αυτού του φαινομένου σε έναν σιδηροδρομικό σταθμό στο Άμστερνταμ όπου οι υπηρεσίες ασφάλειας του σιδηροδρομικού σταθμού υποβλήθηκαν σε διαδικασία πρόσκλησης για υποβολή προσφορών. " εταιρεία που ήταν στο παρελθόν υπεύθυνη για την ασφάλεια του σταθμού ήταν μια μικρή επιχείρηση και έκανε άριστη δουλειά. Κατά τη διάρκεια της υποβολής προσφορών, ωστόσο, αυτή η εταιρεία αποδείχθηκε υπερβολικά μικρή για να ανταγωνιστεί για τη συνολική σύμβαση που αφορούσε πολλούς από αυτούς τους σταθμούς και έτσι παραγκωνίστηκε από την αγορά.
<P>
Οι συνάδελφοι βουλευτές έχουν συναντήσει αναμφίβολα παρόμοια παραδείγματα και γι' αυτό θέλουμε να ρωτήσουμε την Επιτροπή πώς μπορεί να εγγυηθεί καλύτερη πρόσβαση των ΜΜΕ στις συμβάσεις προμηθειών.
<P>
Τέλος, η υποχρεωτική διάσπαση των εθνικών και ημι-δημόσιων συμβάσεων για χάρη των μεγάλων ξένων παρόχων είναι ουσιαστικά λάθος. Κάθε χώρα έχει το δικαίωμα να ρυθμίζει δημόσια αυτά που το κοινό θα ήθελε να διατηρήσει. Μιλάμε για τις βασικές παροχές εδώ, όπως η εκπαίδευση και η ύδρευση, παροχές που βρίσκονται στο επίκεντρο της κοινωνίας και που δεν θα πρέπει να αντιμετωπίζονται απερίσκεπτα.
<SPEAKER ID="038" NAME="Andreas Schwab" AFFILIATION="PPE-DE">
(DE) Κύριε Πρόεδρε, κύριε McCreevy, κυρίες και κύριοι, η ερώτηση της Επιτροπής Διεθνούς Εμπορίου για το πρόβλημα των συμβάσεων σε επίπεδο ΠΟΕ αφορά άμεσα την ευρωπαϊκή εσωτερική αγορά και γι' αυτό πιστεύω ότι πρέπει να εξετάσουμε προσεκτικότερα τις εν λόγω συνέπειες. Ασφαλώς, από τη μια πρόκειται εδώ για τη συμφωνία του ΠΟΕ, από την άλλη όμως πρέπει επίσης να καταλάβουμε πως αυτές οι διεθνείς συμφωνίες έχουν -όπως συμβαίνει με την παγκοσμιοποίηση- άμεσες επιπτώσεις στην ευρωπαϊκή εσωτερική αγορά.
<P>
Ο κ. Kamall υπογράμμισε ότι σε ορισμένα κράτη μέλη του ΠΟΕ όπως π.χ. στις "ΠΑ πρέπει ήδη σήμερα να τηρούνται ορισμένες ποσοστώσεις στις εθνικές αναθέσεις συμβάσεων σε μικρές και μεσαίες επιχειρήσεις. Αυτό τελικά δεν σημαίνει τίποτα άλλο από το ότι περιορίζεται το πεδίο εφαρμογής της ρύθμισης του ΠΟΕ για τις συμβάσεις. Θα ήθελα να πραγματοποιηθεί μια αξιολόγηση επιπτώσεων που θα δείξει αν αυτό ωφελεί μακροπρόθεσμα τις μικρές και μεσαίες επιχειρήσεις ή όχι. Αυτό δεν είναι, εν πάση περιπτώσει, σίγουρο.
<P>
Όσο δεν το γνωρίζουμε σίγουρα αυτό, δεν χρειάζεται να ανησυχούμε για τον περιορισμό του πεδίου εφαρμογής, διότι οι μικρές και μεσαίες επιχειρήσεις ασφαλώς ζουν από τις αγορές με τη μεγαλύτερη δυνατή διαφάνεια και στις οποίες βρίσκουν την ευκολότερη πρόσβαση, κι αν τα κράτη μέλη του ΠΟΕ περιορίσουν κατά το ένα τέταρτο το πεδίο εφαρμογής, δεν ξέρω αν αυτό θα έχει πραγματικά κάποιο όφελος για τις μικρές και μεσαίες επιχειρήσεις.
<P>
Ασφαλώς θα είχε μεγάλη αξία -και γι' αυτό υποστηρίζω κι εγώ αυτήν την ερώτηση- να μπορούσε να το εξετάσει αυτό διεξοδικά η Επιτροπή και να μας δείξει αν έχει θετικά αποτελέσματα για τις μικρές και μεσαίες επιχειρήσεις.
<P>
Φυσικά, στο Συμβούλιο -κανένας εκπρόσωπος του οποίου δεν παρίσταται δυστυχώς αυτή τη στιγμή- πρέπει να βρεθεί μία ισορροπία μεταξύ εκείνων που προτιμούν μία προσέγγιση σαν αυτή των "ΠΑ και εκείνων που θέλουν ακριβώς το αντίθετο, δηλαδή τη μείωση των ποσοστώσεων αυτών προκειμένου να έχουμε μία ελεύθερη και ανοιχτή αγορά σε ολόκληρο τον ΠΟΕ και να μπορούν οι μικρές και μεσαίες επιχειρήσεις να έχουν παντού μια ευκαιρία.
<P>
Για τον λόγο αυτόν πιστεύω ότι το σοβαρότερο πρόβλημα για τις μικρές και μεσαίες επιχειρήσεις εν προκειμένω είναι μάλλον το ότι δεν έχουμε ακόμα καταφέρει πραγματικά να επιληφθούμε του προβλήματος των υπεργολάβων, γιατί οι μικρές και μεσαίες επιχειρήσεις χρησιμοποιούνται συχνά ως υπεργολάβοι και μπορούν έτσι να δημιουργήσουν θέσεις εργασίας και να κερδίσουν χρήματα, τελικά όμως κατευθύνονται από επάνω και αυτό συχνά τις φέρνει σε δύσκολη θέση, καθώς ανήκουν σε δύο διαφορετικά στρατόπεδα.
<P>
Θεωρώ ότι πρέπει να ασχοληθούμε περισσότερο ειδικά με το πρόβλημα αυτό και γι' αυτό θα χαιρόμουν αν το εξέταζε η Επιτροπή και μας κρατούσε ενήμερους για τις εξελίξεις. Πρέπει δηλαδή να ασχοληθεί με το πρόβλημα στο οποίο αναφέρεται η ερώτηση και μετά από αυτό θα μπορέσουμε να απευθύνουμε συγκεκριμένα αιτήματα στον Επίτροπο.
<SPEAKER ID="039" NAME="Stefano Zappalà" AFFILIATION="PPE-DE">
(IT) Κύριε Πρόεδρε, κυρίες και κύριοι, θέλω να συγχαρώ τον κ. Varela Suanzes-Carpegna και να τον ευχαριστήσω για την υποβολή της ερώτησής του, η οποία μας παρέχει ένα μέσο ώστε να αντιμετωπίσουμε το εν λόγω ζήτημα. Ήμουν εισηγητής σε αυτό το Σώμα όσον αφορά τη μεταρρύθμιση για τις συμβάσεις, τις προμήθειες και τις υπηρεσίες, με άλλα λόγια για τις οδηγίες 17 και 18.
<P>
Αν και υπάρχει πολύ λίγος χρόνος, νομίζω ότι αξίζει να τονίσω τις κύριες πτυχές του προβλήματος. Όπως άκουσα από ορισμένους ομιλητές να λένε σήμερα το πρωί, το Κοινοβούλιο εξέτασε σοβαρά την οδηγία 18, ή τη γενική οδηγία για τις συμβάσεις, για τα περιβαλλοντικά θέματα, το εκσυγχρονισμένο σύστημα των ηλεκτρονικών συμβάσεων, την κοινωνική σφαίρα και το ζήτημα των κατωτάτων ορίων και, για αυτόν τον λόγο, πιστεύω ότι διαθέτουμε μια νομοθεσία, η οποία είναι χωρίς αμφιβολία εξαιρετική, αλλά δεν αφορά στην πραγματικότητα το σημερινό θέμα.
<P>
Το ζήτημα που τέθηκε είναι εντελώς διαφορετικό: βρίσκεται σε εξέλιξη η αναθεώρηση μιας διεθνούς συμφωνίας, η οποία θέτει τις ευρωπαϊκές χώρες -και κατά συνέπεια τις ευρωπαϊκές επιχειρήσεις- σε μειονεκτικότερη θέση σε σχέση με άλλες. Ποιο είναι το πρόβλημα; Το 1994 και στα χρόνια που ακολούθησαν, σχεδιάστηκαν σε παγκόσμιο επίπεδο, μέσω πλειομερών συμφωνιών, πολύ διαφορετικές μορφές δραστηριότητας. Στην πραγματικότητα, οι "νωμένες Πολιτείες, η Κίνα και άλλες χώρες απολαμβάνουν προνόμια, τα οποία δεν απολαμβάνουν οι ευρωπαϊκές επιχειρήσεις. Το σύστημα αυτό είναι σήμερα υπό αναθεώρηση, πρέπει όμως να καθοριστούν οι μέθοδοι της αναθεώρησής του, διότι, όπως θυμούνται οι συνάδελφοι βουλευτές και εγώ ο ίδιος, μόνο οι "νωμένες Πολιτείες έχουν ετήσια παραγωγή περίπου 200 δισ. αμερικανικών δολαρίων, ένα ποσό που στην πραγματικότητα παραμένει εντός των "νωμένων Πολιτειών.
<P>
Το θέμα είναι ότι, ενώ όλοι μπορούν να έρθουν να εργαστούν στην Ευρώπη, οι δικές μας μικρές και μεσαίες επιχειρήσεις δεν μπορούν να μεταβούν και να δραστηριοποιηθούν στον υπόλοιπο κόσμο. Οι συμφωνίες για τις δημόσιες συμβάσεις είναι, μεταξύ άλλων, συμφωνίες που αρνούνται στις ευρωπαϊκές επιχειρήσεις την πρόσβαση στο διεθνές σύστημα.
<P>
Επομένως, ποιες αποφάσεις μπορούμε να λάβουμε σήμερα; Όπως το αντιλαμβάνομαι, η Επιτροπή πιστεύει ότι, καταργώντας τα προνόμια των άλλων, θα μπορέσουμε να ανταγωνιστούμε εκ νέου σε ισότιμη βάση. Τα πράγματα όμως δεν είναι έτσι. Εγώ, αντίθετα, πιστεύω ότι είναι ανάγκη να προστατεύσουμε τις μικρές και μεσαίες ευρωπαϊκές επιχειρήσεις, διασφαλίζοντας σε αυτές, εντός της Ευρωπαϊκής Ένωσης και, επομένως, σε σχέση με την Ευρωπαϊκή Ένωση, τα ίδια προνόμια που απολαμβάνουν οι μικρές και μεσαίες επιχειρήσεις των "νωμένων Πολιτειών και άλλων χωρών του κόσμου.
<P>
Για τον λόγο αυτό, όχι μόνο είμαι ευγνώμων στον κ. Varela Suanzes-Carpegna, αλλά επίσης είμαι της άποψης ότι πρέπει να προωθήσουμε και να υποστηρίξουμε, έναντι της θέσης της Ευρωπαϊκής Επιτροπής, το επιχείρημα που υποστηρίζει επί του παρόντος η Γαλλία στο Συμβούλιο.
<SPEAKER ID="040" NAME="Charlie McCreevy" AFFILIATION="Μέλος της Επιτροπής" LANGUAGE="EN">
Κύριε Πρόεδρε, θα ήθελα να ευχαριστήσω όλους τους βουλευτές για τις παρατηρήσεις τους.
<P>
Θεωρώ ότι το θέμα των δημόσιων συμβάσεων είναι ύψιστης σημασίας. Οι ορθές, δίκαιες και διαφανείς διαδικασίες είναι ζωτικής σημασίας όχι μόνο για τις επιχειρήσεις που θέλουν να συμμετάσχουν σε διαγωνισμούς για έργα, αλλά και για τις αρχές που θα μπορούν να εξοικονομήσουν για εκείνες και τους φορολογούμενους τεράστια χρηματικά ποσά αν οι διαδικασίες εφαρμοστούν σωστά.
<P>
" εξασφάλιση δεσμεύσεων από τους εμπορικούς εταίρους μας για το άνοιγμα της αγοράς δημόσιων συμβάσεών τους στους Ευρωπαίους που συμμετέχουν σε διαγωνισμούς είναι ουσιαστικής σημασίας. Οι εταιρείες μας έχουν πολλά να προσφέρουν. Είναι ανταγωνιστικές, αλλά συχνά δεν έχουν το δικαίωμα ή δεν καλούνται να υποβάλουν προσφορές.
<P>
Οι ΜΜΕ ωφελούνται από τις δημόσιες συμβάσεις. Κατέχουν ήδη ένα μεγάλο μερίδιο της αγοράς, αλλά δεν πιστεύω ότι η απάντηση έγκειται στην εφαρμογή ποσοστώσεων ή την προτιμησιακή μεταχείριση. Αν το κάναμε αυτό, θα έκαναν το ίδιο και οι περισσότεροι εμπορικοί εταίροι μας και το αποτέλεσμα θα ήταν αρνητικό για τις ευρωπαϊκές εταιρείες. Πιστεύω ότι όλες οι πλευρές εξυπηρετούνται καλύτερα με τις ανοιχτές αγορές. Οι ΜΜΕ μας είναι δυναμικές και ισχυρές. Θα ωφεληθούν και αυτές.
<P>
" κ. Mann ζήτησε να τηρείται ενήμερη. Θα ζητήσω από τους υπαλλήλους μου να κρατούν την επιτροπή της ενήμερη. Θα παρίστανται σε συνεδριάσεις της επιτροπής και θα απαντούν στις ερωτήσεις σας σχετικά με τις λεπτομέρειες των διαπραγματεύσεων.
<P>
Διάφοροι βουλευτές αναφέρθηκαν στις ειδικές ρυθμίσεις για τις ΜΜΕ και ότι αυτό θα πρέπει να αποτελέσει μέρος της διαπραγματευτικής μας θέσης. Όπως είπα, δεν συμφωνώ. Συμφωνώ με πολλά από όσα είπε ο κ. Kamall και με την παρατήρησή του ότι τα ίδια τα κράτη μέλη θα μπορούσαν να κάνουν πολλά για να βοηθήσουν τις ΜΜΕ τους στον τομέα των δημόσιων συμβάσεων χωρίς να παραβαίνουν κανέναν απολύτως κανόνα. Αν διαχώριζαν ορισμένες από τις συμβάσεις τους και εξάλειφαν ένα μεγάλο μέρος της γραφειοκρατίας, αυτό θα ωφελούσε σημαντικά τις ΜΜΕ και δεν θα χρειαζόταν η εφαρμογή ποσοστώσεων. Εκεί που θα διαφωνούσα είναι με το συμπέρασμα ορισμένων ότι για να γίνει αυτό με τον καλύτερο τρόπο για τις ΜΜΕ θα πρέπει να εφαρμοστούν ποσοστώσεις.
<P>
Ο κ. Kamall έθεσε επίσης το θέμα των "νωμένων Πολιτειών, οι οποίες έχουν έναν νόμο για τις μικρές επιχειρήσεις και μια υπηρεσία που ασχολείται με αυτά τα θέματα. Ωστόσο, τα αριθμητικά στοιχεία δείχνουν ότι, είτε ως προς τον όγκο είτε ως προς την ποσότητα, οι ΜΜΕ στην Ευρώπη λαμβάνουν πολύ μεγαλύτερο ποσοστό συμβάσεων από ό,τι στις "νωμένες Πολιτείες. Αυτό θα πρέπει να ενδιαφέρει πολλούς.
<P>
Επομένως, υποστηρίζω -και έχετε το δικαίωμα να διαφωνήσετε με τις απόψεις μου σε αυτό το θέμα- ότι οι δημόσιες συμβάσεις έχουν να κάνουν με τον ανταγωνισμό: τα καλύτερα αγαθά και υπηρεσίες για το χαμηλότερο ποσό. Αυτό σημαίνει σχέση κόστους-ωφέλειας. " διατήρηση τμημάτων της αγοράς υπογραμμίζει αυτήν την ανάγκη. Συζητούσαμε επίσης για τις ΜΜΕ σε μια προηγούμενη συζήτηση σήμερα το πρωί. Οι βουλευτές είπαν ότι οι ΜΜΕ χρειάζονται ευκαιρίες. Συμφωνώ απολύτως. Ωστόσο, ο προστατευτισμός δεν είναι η απάντηση. Αλλά, φυσικά, δεν πρόκειται να φανούμε αφελείς: περιμένουμε και από τους εμπορικούς εταίρους μας να ανοίξουν τις αγορές τους.
<SPEAKER ID="041" NAME="Πρόεδρος">
Θα διακόψουμε τη συνεδρίαση και θα συνεχίσουμε στις 11.00 για την πανηγυρική συνεδρίαση με τον Πρόεδρο της Βουλγαρίας.
<P>
(" συνεδρίαση διακόπτεται στις 10.25 και συνεχίζεται στις 11.00)

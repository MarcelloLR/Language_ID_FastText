<CHAPTER ID="020">
Σχέδιο γενικού προϋπολογισμού για το 2007, όπως τροποποιήθηκε από το Συμβούλιο (όλα τα τμήματα) - Δημοσιονομικός κανονισμός που εφαρμόζεται στο γενικό προϋπολογισμό των Ευρωπαϊκών Κοινοτήτων - Σχέδιο διορθωτικού προϋπολογισμού αριθ. 6/2006 (συζήτηση) 
<SPEAKER ID="247" NAME="Πρόεδρος">
" ημερήσια διάταξη προβλέπει την κοινή συζήτηση των εκθέσεων:
<P>
του κ. Elles και του κ. Grech, εξ ονόματος της Επιτροπής Προϋπολογισμών, σχετικά με το σχέδιο γενικού προϋπολογισμού της Ευρωπαϊκής Ένωσης για το οικονομικό έτος 2007, όπως τροποποιήθηκε από το Συμβούλιο (όλα τα τμήματα) (15637/2006 - C6-0442/2006 - -
<P>
και τις διορθωτικές επιστολές αριθ. 1/2007 (SEC (2006)0762), 2/2007 (13886/2006 - C6 0341/2006) και 3/2007 (15636/2006 - C6 0443/2006) επί του σχεδίου γενικού προϋπολογισμού της Ευρωπαϊκής Ένωσης για το οικονομικό έτος 2007
<P>
Τμήμα I - Ευρωπαϊκό Κοινοβούλιο,
<P>
Τμήμα II - Συμβούλιο,
<P>
Τμήμα III - Επιτροπή,
<P>
Τμήμα IV - Δικαστήριο,
<P>
Τμήμα V - Ελεγκτικό Συνέδριο,
<P>
Τμήμα VI - Ευρωπαϊκή Οικονομική και Κοινωνική Επιτροπή,
<P>
Τμήμα VII - Επιτροπή των Περιφερειών,
<P>
Τμήμα VIII(A) - Ευρωπαίος Διαμεσολαβητής,
<P>
Τμήμα VIII(B) - Ευρωπαίος Επόπτης Προστασίας Δεδομένων, και
<P>
της κ. Gräßle, εξ ονόματος της Επιτροπής Προϋπολογισμών, σχετικά με την κοινή κατευθυντήρια γραμμή που εγκρίθηκε από το Συμβούλιο ενόψει της έγκρισης κανονισμού του Συμβουλίου που τροποποιεί τον κανονισμό (EΚ, Ευρατόμ) αριθ. 1605/2002 για τη θέσπιση του δημοσιονομικού κανονισμού που εφαρμόζεται στον γενικό προϋπολογισμό των Ευρωπαϊκών Κοινοτήτων - C6-0207/2006 -, και
<P>
του κ. Pittella, εξ ονόματος της Επιτροπής Προϋπολογισμών, σχετικά με το σχέδιο διορθωτικού προϋπολογισμού αριθ. 6/2006 της Ευρωπαϊκής Ένωσης για το οικονομικό έτος 2006, Τμήμα III - Επιτροπή [15635/2006 - C6-0441/2006 -.
<SPEAKER ID="248" NAME="James Elles " AFFILIATION="PPE-DE">
εισηγητής. - (EN) Κύριε Πρόεδρε, θα ήθελα να κάνω μια σύνοψη καθώς αυτή θα είναι αισίως η τελευταία μας συζήτηση για τον προϋπολογισμό του 2007. Θα ήθελα επίσης να καλωσορίσω το Συμβούλιο και τους εκπροσώπους του, οι οποίοι μπερδεύτηκαν κάπως σε ορισμένα σημεία της διαδικασίας μας, γεγονός που οδήγησε σε παρεξηγήσεις που ελπίζουμε ότι θα αποσαφηνιστούν πριν φτάσουμε στην τελική ψηφοφορία.
<P>
Θέλω να ευχαριστήσω πάρα πολύ την Επίτροπο για όλη την υποστήριξη που παρείχε στις περισσότερες ιδέες του Κοινοβουλίου. " υποστήριξή της ήταν ιδιαίτερα χρήσιμη κατά τη διάρκεια αυτής της διαδικασίας. Ευχαριστώ τους συναδέλφους μου στην Επιτροπή Προϋπολογισμών για τη στήριξη και τη συνδρομή τους σε αυτή τη διαδικασία, αλλά πάνω απ' όλα θέλω να ευχαριστήσω το προσωπικό της Επιτροπής Προϋπολογισμών που κατάφερε να συνθέσει όλες αυτές τις προσπάθειες. Χωρίς αυτούς δεν νομίζω ότι θα βρισκόμασταν σε αυτό το στάδιο της διαδικασίας.
<P>
Σε αυτή την κρίσιμη στιγμή, θα ήθελα να κάνω ορισμένες παρατηρήσεις ως γενικός εισηγητής. Δεν καταφέραμε μόνο να επιτύχουμε -πιστεύω ότι θα αποσαφηνιστεί ότι το επιτύχαμε αυτό- τη σημαντική διαπραγμάτευση για τον Δημοσιονομικό Κανονισμό, στον οποίο θα αναφερθεί σε λίγο η συνάδελφός μου κ. Gräßle, αλλά καταφέραμε επίσης να καθιερώσουμε με τον δικό μας τρόπο για τον προϋπολογισμό του 2007 μια πολύ συνετή προσέγγιση στις πληρωμές κάτω του 1%, κυρίως διότι βρισκόμαστε στο στάδιο της εκπόνησης νέων προγραμμάτων για τις δημοσιονομικές προοπτικές. Δεν υπάρχουν ιδιαίτερα αιτήματα ή απαιτήσεις από τις Ομάδες ή τις επιτροπές. Αυτό είναι κάτι που μπορούμε αναμφίβολα να περιμένουμε στα προσεχή έτη. Επομένως, βασικά επανακαθορίζουμε το ΠΣΠ, αλλά με έμφαση στις πολιτικές προτεραιότητές μας όσον αφορά την καινοτομία στην έρευνα όπου είχαμε πρόσθετες πιστώσεις.
<P>
Δεύτερον, εφαρμόσαμε μια λογική, θα έλεγα, προσέγγιση στη χρήση του αποθεματικού. Συχνά σε αυτό το Σώμα καταφέρνουμε να εγγράφουμε συγκεκριμένα κονδύλια στο αποθεματικό στην πρώτη ανάγνωση, αλλά ίσως οι όροι αποδέσμευσης ή ο τρόπος με τον οποίο αυτή προσεγγίζεται δεν ήταν λογικοί ή συναφείς. Εδώ υπάρχουν τρία παραδείγματα που θα ήθελα να αναφέρω στα οποία πιστεύω ότι οι όροι αποδέσμευσης και η πολιτική για τη χρήση του αποθεματικού ήταν πραγματικά χρήσιμα στην ενίσχυση της θέσης του Κοινοβουλίου στη δημοσιονομική διαδικασία.
<P>
Πρώτον, θα αναφέρω την κοινή εξωτερική πολιτική και πολιτική ασφάλειας στην οποία έχουμε έναν πολύ σαφέστερο ορισμό του τι κερδίσαμε στη διοργανική συμφωνία. Ελπίζουμε τώρα ότι το Συμβούλιο θα τηρήσει αυτή τη συμφωνία, καθώς είχαμε μια πολύ σαφή ανταλλαγή επιστολών και δεν θα έχουμε την ίδια παρερμήνευση στον προϋπολογισμό του 2008.
<P>
Δεύτερον, όσον αφορά το θέμα του προσωπικού, και εδώ το Κοινοβούλιο κατάφερε να παράσχει έναν τρόπο λογικής αντιμετώπισης αυτής της διαδικασίας, αντί για μια άμεση αύξηση -όπως ήθελε το Συμβούλιο- των οφελών της παραγωγικότητας χωρίς όμως να επιτυγχάνονται πολλά. Καταφέραμε να ζητήσουμε από την Επιτροπή -και εκείνη συμφώνησε- την καθιέρωση μιας ορθής διαδικασίας ελέγχου μέχρι τις 30 Απριλίου 2007, προκειμένου να έχουμε μια ουσιαστική αιτιολόγηση για τις αυξήσεις προσωπικού τα προσεχή έτη. Αυτό θα είναι πολύ θετικό καθώς μέρος των όρων αποδέσμευσης του αποθεματικού για το προσωπικό θα είναι μια δήλωση από την Επιτροπή τον Φεβρουάριο του προσεχούς έτους. Έτσι θα γνωρίζουμε ακριβώς ποιο θα είναι το νομοθετικό πρόγραμμα για την Ένωση τον Φεβρουάριο του 2007.
<P>
Τελευταίο αλλά εξίσου σημαντικό για τη χρήση του αποθεματικού είναι το θέμα της αξιοποίησης των πόρων. Διεξήγαμε μια εξαίρετη συζήτηση στις 15 Νοεμβρίου στην τελευταία σύνοδό μας με την Επίτροπο και τον Γενικό Γραμματέα, ο οποίος μας έδειξε ακριβώς πού είχαμε εγγράψει γραμμές στο αποθεματικό και πού θα μπορούσαμε τώρα να τις αποδεσμεύσουμε. Τώρα είναι πολύ λίγες οι διαθέσιμες γραμμές. " διαδικασία αυτή ήταν πολύ χρήσιμη καθώς αποκτήσαμε πολύ καλύτερη αντίληψη ως προς το ποιες γραμμές είναι ασθενείς και σε ποιες έχουμε ασθενή εφαρμογή. Χαιρετίζουμε τη συμμετοχή της Επιτροπής σε αυτή την προσπάθεια.
<P>
Κοιτάζοντας μπροστά, θεωρώ ότι τώρα πρέπει να εφαρμόσουμε αυτό το ψήφισμα σχετικά με την ορθή εφαρμογή του προϋπολογισμού. Ίσως το Συμβούλιο θα μπορούσε να συμφωνήσει και να υπογράψει το ψήφισμα σχετικά με την αξιοποίηση των πόρων. Αν δεν το κάνει τώρα, ελπίζουμε ότι θα το κάνει υπό τη γερμανική Προεδρία.
<P>
Πρέπει να διατηρήσουμε τις προτεραιότητές μας. Ήμασταν σαφέστατοι. Αναλάβαμε τις προτεραιότητες των δημοσιονομικών προοπτικών. Καθώς τώρα προσβλέπουμε περαιτέρω στα δημοσιονομικά έτη 2008 και 2009, πρέπει να γίνουν πολλά.
<P>
Δεν θα ξεφύγουμε από την ταχύτητα της παγκοσμιοποίησης. Αυτή ήταν η πρώτη παρατήρηση που κάναμε όταν εξετάσαμε την ετήσια στρατηγική χάραξης πολιτικής (ΕΣΧΠ) τον Μάιο. Θα πρέπει να προσαρμόσουμε τα προγράμματα για τη χρηματοδότηση, περιμένοντας με ανυπομονησία να δούμε πού θα δαπανηθούν τα χρήματά μας με τον καλύτερο τρόπο.
<P>
(Ο Πρόεδρος διακόπτει τον ομιλητή)
<SPEAKER ID="249" NAME="Louis Grech " AFFILIATION="PSE">
εισηγητής. - (MT) Κύριε Πρόεδρε, οι δημοσιονομικές απαιτήσεις του τρέχοντος έτους εξετάστηκαν βάσει της αξίας τους, και οι παρούσες ανάγκες και προτεραιότητες των θεσμικών οργάνων ελήφθησαν υπόψη. Ταυτόχρονα, όλες οι μορφές δαπανών εξετάστηκαν με κριτικό τρόπο προκειμένου να περιοριστούν σπατάλες και κακές πρακτικές. Ήταν εξίσου σημαντικό, ωστόσο, για μένα να διασφαλίσω ότι τα θεσμικά όργανα θα είχαν τα απαραίτητα εργαλεία και κεφάλαια για να λειτουργούν αποτελεσματικά.
<P>
Μία γενική παρατήρηση που θα ήθελα να κάνω είναι ότι δεν γίνονται αρκετές προσπάθειες από τα θεσμικά όργανα να παρουσιάσουν πιο σαφείς, πιο ακριβείς και πιο αναλυτικές εκτιμήσεις. Αν συνέβαινε αυτό τα ποσά που είναι σε αποθεματικό θα ήταν σημαντικά χαμηλότερα, και δεν θα υπήρχε ανάγκη για υπερβολικά διογκωμένα περιθώρια, με αποτέλεσμα να καταλήγουμε να ακυρώνουμε πιστώσεις στο τέλος του έτους και να εκτελούμε μεταφορές της τελευταίας στιγμής. Για άλλη μια φορά, θα ήθελα να τονίσω την ανάγκη να παρουσιάσουν όλα τα θεσμικά όργανα πιο λεπτομερείς και κατατοπιστικές εκθέσεις για τις δραστηριότητές τους ετησίως, δηλώνοντας αν οι στόχοι τους έχουν επιτευχθεί και πώς έχουν χρησιμοποιηθεί οι πιστώσεις που τους διατίθενται.
<P>
Ένα άλλο σημαντικό σημείο σε αυτή τη διαδικασία του προϋπολογισμού ήταν η πολιτική σχετικά με την υπηρεσία προσλήψεων, η οποία πρέπει να βελτιωθεί. Τόσο το Κοινοβούλιο όσο και το Συμβούλιο έχουν εγκρίνει, επί της αρχής, κάθε αίτημα για θέσεις εργασίας που σχετίζονται με τη διεύρυνση της Ένωσης. Ωστόσο, γίνεται ολοένα και πιο δύσκολο να κατανοήσουμε ή να δικαιολογήσουμε την καθυστέρηση στη διαδικασία της επιλογής προσωπικού σχετικά με τη διεύρυνση του 2004. Αυτή η αδυναμία πρέπει να διορθωθεί, και τα θεσμικά όργανα, μαζί με την Ευρωπαϊκή Υπηρεσία Επιλογής Προσωπικού, πρέπει να λύσουν αυτό το πιεστικό πρόβλημα της κάλυψης των κενών θέσεων. Συνεπώς, η απόφαση που ελήφθη από το Κοινοβούλιο και το Συμβούλιο να παρακολουθούν εκ του σύνεγγυς τη διαδικασία προσλήψεων είναι αναγκαία.
<P>
Το δημοσιονομικό πλαίσιο για το 2007 εστιάζει επίσης σε ένα άλλο σημαντικό σημείο, δηλαδή τη συνεργασία μεταξύ της Επιτροπής των Περιφερειών και της Οικονομικής και Κοινωνικής Επιτροπής. Το επόμενο δημοσιονομικό έτος, πρέπει να διενεργηθεί μία ρεαλιστική ανάλυση για να διασφαλιστεί ότι η συμφωνία μεταξύ τους θα ανανεωθεί χωρίς να εξαιρούνται άλλες μορφές συνεργασίας. Το σημείο αφετηρίας οποιασδήποτε εκτέλεσης του προϋπολογισμού πρέπει να είναι η συνεργασία που σέβεται τις διαφορετικές ταυτότητες. Επίσης πρέπει να διασφαλίζεται πιο ισότιμη διαχείριση των κοινών υπηρεσιών. Ενόψει αυτού, θα ήταν συνετό να συσταθεί μια επιτροπή εργασίας που θα εξέταζε αυτό το θέμα και θα διερευνούσε τον αντίκτυπο των γνωμοδοτήσεων που εκδίδουν αυτές οι δύο επιτροπές και του λοιπού έργου που επιτελείται από αυτές. Το 2007 πρέπει να έχουμε λιγότερα προβλήματα όσον αφορά τη συνδρομή των βουλευτών και το Πρόγραμμα Επισκεπτών. Πιστεύω ότι έχουμε σημειώσει απτή πρόοδο αναφορικά με αυτές τις δύο υπηρεσίες και ότι ο αντίκτυπός της θα πρέπει να γίνει αισθητός το 2007 και το 2008. Πρέπει, ωστόσο, να επισημανθεί ότι οι πληροφορίες που παρέχονται στους βουλευτές για τις διαθέσιμες υπηρεσίες πρέπει να είναι πιο αποτελεσματικές.
<P>
Το επόμενο έτος περιμένουμε μια αναβάθμιση στη θεσμική δομή προκειμένου να επιτευχθεί μεγαλύτερος βαθμός εξορθολογισμού, καθώς και μια πιο αποφασιστική εφαρμογή της πολιτικής αναδιατάξεων, που πιστεύω ότι θα έχει ένα θετικό αντίκτυπο τα επόμενα λίγα χρόνια. Αφενός, η πολυγλωσσία ήταν απογοητευτική. Από αυτή την άποψη, επαναλαμβάνουμε την υποστήριξή μας για την πρωτοβουλία που ελήφθη από το Προεδρείο του Κοινοβουλίου να θεσπιστεί ένας οδηγός χρηστών πρακτικών, που θα πρέπει να περιλαμβάνει κυρώσεις και ποινές. " καλή διαχείριση αυτής της χρήσιμης, αν και δαπανηρής, υπηρεσίας το επόμενο έτος πρέπει να είναι στην ημερήσια διάταξη όλων των θεσμικών οργάνων.
<P>
Κύριε Πρόεδρε, δεν υπάρχει αρκετός χρόνος για να μιλήσω για άλλες προτεραιότητες που έχουν εξεταστεί σε αυτόν τον προϋπολογισμό, όπως η πολιτική ενημέρωσης, όπου αναμένουμε να διαπιστώσουμε περαιτέρω πρόοδο το 2007, και η αγορά ακινήτων -ιδιαίτερα ακινήτων από κοινού με την Επιτροπή- σε σχέση με την οποία περιμένουμε μεγάλη βελτίωση, όπως και στην επιστήμη της πληροφορίας, την ασφάλεια, την κατάρτιση, την απλούστευση της νομοθεσίας και τόσα πολλά άλλα θέματα. Πρέπει να επισημανθεί ότι, κατά τη διάρκεια των φάσεων σχεδιασμού και ανάπτυξης αυτού του προϋπολογισμού, αισθανθήκαμε την ανάγκη να διατηρήσουμε επαφή με όλα τα θεσμικά όργανα.
<P>
Το επίπεδο του τελευταίου προϋπολογισμού που επιτεύχθηκε κατά την πρώτη ανάγνωση ήταν αποτέλεσμα αυτής της διαδικασίας. Στην πραγματικότητα, κατά τη διαδικασία συνδιαλλαγής με το Συμβούλιο και την Επιτροπή, οι κοινοβουλευτικοί αντιπρόσωποι έκαναν ό,τι μπορούσαν για να εξευρεθεί μία ισορροπημένη μέθοδος, και υποθέτουμε ότι όλα τα μέρη, συμπεριλαμβανομένου του Συμβουλίου, θα τιμήσουν τις συμφωνίες που επιτεύχθηκαν κατά τη διάρκεια αυτών των συνεδριάσεων. Διαφορετικά ο πρωταρχικός στόχος αυτών των τριμερών διαλόγων και συνεδριάσεων συνδιαλλαγής θα χανόταν. Δεν μπορούσαμε να δεχτούμε μία κατάσταση στην οποία οι διαδικασίες δεν είχαν πλέον νόημα ή, ακόμη χειρότερα, ήταν αντιπαραγωγικές για αυτό το Κοινοβούλιο. Υπό αυτές τις συνθήκες πιστεύω ότι η Επιτροπή Προϋπολογισμών πρέπει να εξετάσει αυτά τα θέματα επειγόντως τους επόμενους λίγους μήνες.
<SPEAKER ID="250" NAME="Ingeborg Gräßle " AFFILIATION="PPE-DE">
εισηγήτρια. - (DE) Κύριε Πρόεδρε, κυρία Προεδρεύουσα του Συμβουλίου, κυρία Επίτροπε, κυρίες και κύριοι, σήμερα είναι μια μεγάλη μέρα για το Σώμα. Για δύο ολόκληρα χρόνια εργαστήκαμε από κοινού για τον δημοσιονομικό κανονισμό, τελευταία μάλιστα είχαμε εξαίρετη συνεργασία με την Επιτροπή.
<P>
Το Κοινοβούλιο κατέστησε σαφές σε όλους ότι θεωρούμε τον δημοσιονομικό κανονισμό μία σημαντική νομοθετική διαδικασία. Στόχος μας ήταν η βελτίωση της εκτέλεσης του προϋπολογισμού, η διόρθωση των υπερβολών της μεταρρύθμισης του 2002 και η ανταπόκριση στη δικαιολογημένη κριτική για τις πολύ γραφειοκρατικές και δυσκίνητες διαδικασίες, και τον επιτύχαμε. Σε αυτό συνέβαλαν οι συνάδελφοι της Επιτροπής Προϋπολογισμών και της Επιτροπής Ελέγχου των Προϋπολογισμών και πρώτα απ' όλα ο καλός μου φίλος κ. Pahor, τα μέλη της ομάδας εργασίας μας, οι γραμματείες και ο προσωπικός βοηθός μου, που τους ευχαριστώ όλους πολύ. " Γενική Διεύθυνση Προϋπολογισμού με επικεφαλής την Επίτροπο Grybauskaitδιαδραμάτισε επίσης πολύ επιτυχημένα και συμπαθητικά τον ρόλο της και την ευχαριστώ επίσης θερμά.
<P>
Στην αρχή συνεργάστηκε καλά και το Συμβούλιο, μετά όμως τρόμαξε από το ίδιο το θάρρος του. Κρίμα, γιατί δεν θα έπρεπε να φέρεται έτσι σε φίλους. Ας ελπίσουμε πως δεν θα κάνει το ίδιο ως προς τις διατάξεις εφαρμογής. " Ευρώπη χρειάζεται μεγαλύτερο ζήλο από την πλευρά του Συμβουλίου σχετικά με το μόνιμο ζήτημα της βελτίωσης της ποιότητας του ελέγχου στα κράτη μέλη. Ίσως η Υπουργός κ. Wideroos μπορεί να επιβεβαιώσει πως το Συμβούλιο δέχεται το αποτέλεσμα της διαμεσολάβησης που επιτεύχθηκε με το Κοινοβούλιο στις 21 Νοεμβρίου. Εάν δεν το κάνει, το Κοινοβούλιο δεν θα ψηφίσει την Πέμπτη για τον προϋπολογισμό του 2007.
<P>
Αφού επενέβη με αμέλεια και ισχυρογνωμοσύνη στη διοργανική ισορροπία, η φινλανδική Προεδρία αφήνει στο Σώμα μια πραγματικά πικρή γεύση και στερεί από τον εαυτό της μια μεγάλη επιτυχία για τη θητεία της, δηλαδή την επίτευξη μιας πραγματικής απαλλαγής της Ευρώπης από τη γραφειοκρατία - κυρίως με βάση τις τροπολογίες μας. Ευχαριστούμε, ωστόσο, θερμά το Συμβούλιο που τις υποστήριξε και τις προώθησε, ιδίως αναφορικά με το θέμα της ανάγκης για μια διοίκηση πιο φιλική για τον πελάτη, της αύξησης της διαφάνειας, της βελτίωσης της εποπτείας με σκοπό την προστασία του ευρωπαϊκού χρήματος και της τράπεζας δεδομένων όπου θα καταχωρούνται οι εγκληματίες που ενήργησαν σε βάρος της ΕΕ, οι οποίοι θα αποκλείονται για μία δεκαετία από την ενίσχυση με ευρωπαϊκούς πόρους. Όλα αυτά είναι ορόσημα στην πορεία προς μια καλύτερη διαχείριση των κοινοτικών πόρων και βασικά μπορείτε να είσαστε μαζί με εμάς περήφανοι γι' αυτό.
<P>
Θα συγκεκριμενοποιήσουμε αυτά τα σημεία στις διατάξεις εφαρμογής και θα βελτιώσουμε τη χρήση τους με γνώμονα τον δημοσιονομικό κανονισμό και την ανάγκη να αντιμετωπίσουμε ένα προς ένα αυτά τα εντελώς καινούργια σημεία. Επιτρέψτε μου να διασαφηνίσω ότι η θέσπιση του κανονισμού εφαρμογής είναι αποκλειστικά στην αρμοδιότητα της Επιτροπής. Το Κοινοβούλιο και η Επιτροπή αρκούνται στην ακρόαση. Είναι απαράδεκτο για μας να ασκεί κανείς τόσο εύκολα πίεση στην Επιτροπή όπως προσπαθήσατε εσείς να κάνετε τις τελευταίες ημέρες, γιατί έτσι θα περιορίσετε τελικά το δικαίωμα ακρόασης του Σώματος. Διατυπώσαμε τροπολογίες για τον δημοσιονομικό κανονισμό αποκλειστικά και μόνο επειδή ο έλεγχος των κοινοτικών κονδυλίων, η ανάκτησή τους και η εφαρμογή ενιαίων κανόνων ως προς τη διαφάνεια αποτελούν πρόβλημα.
<P>
Ζητώ από τους αντιπροσώπους των κρατών μελών να δώσουν επιτέλους απαντήσεις σε αυτά τα προβλήματα αντί να ακολουθούν το πρότυπο των τριών πιθήκων: δεν ακούω, δεν μιλάω, δεν βλέπω. Το Κοινοβούλιο δεν θα επιτρέψει να του στερήσουν το δικαίωμά του να γνωμοδοτεί. Αυτό που μας ενδιαφέρει είναι ένας εποικοδομητικός ρόλος στη διαχείριση των κοινοτικών πόρων. Μάθαμε το μάθημα που μας δίδαξε το παρελθόν και θέλουμε να συμμαχήσουμε με όλους όσους θέλουν να δείξουν κι εκείνοι ότι έμαθαν το δικό τους.
<SPEAKER ID="251" NAME="Ulla-Maj Wideroos">
Προεδρεύουσα του Συμβουλίου. (FI) Κύριε Πρόεδρε, κυρίες και κύριοι, είναι τιμή για μένα να είμαι εδώ στο Κοινοβούλιο συζητώντας για τον προϋπολογισμό του 2007, σε μία κατάσταση όπου το περίγραμμα μιας μακροσκελούς διαδικασίας κατάρτισης είναι σαφώς προφανές. Αισθάνομαι ανακούφιση που οι δημοσιονομικές αρχές έχουν καταλήξει σε συμφωνία σχετικά με τον προϋπολογισμό του 2007. Αυτό είναι το έργο του Συμβουλίου και του Κοινοβουλίου.
<P>
Θα ήθελα να ευχαριστήσω τους βουλευτές του Κοινοβουλίου για τη συνεργασία τους τελευταίους έξι μήνες. Υπήρξε πιο ανοιχτός διάλογος μεταξύ των δημοσιονομικών αρχών από πριν και αυτό καθιστά εφικτό για μας να συμβιβάσουμε πιο εύκολα τις διαφορετικές μας απόψεις. Οι ιδιαίτερες ευχαριστίες μου πηγαίνουν στον Πρόεδρο της Επιτροπής Προϋπολογισμών, κ. Lewandowski, και στους εισηγητές κ. Elles και κ. Grech.
<P>
Τούτου λεχθέντος, πιστεύω ότι το σωστό είναι να αξιολογήσω το πακέτο από την άποψη του Συμβουλίου.
<P>
" αύξηση στον προϋπολογισμό του 2007 συμβαδίζει αρκετά καλά με τους στόχους των κρατών μελών και δεν επιβαρύνει πάρα πολύ τον φορολογούμενο. Ευτυχώς, το Συμβούλιο και το Κοινοβούλιο κατέληξαν σε συμφωνία για ένα ρεαλιστικό ποσό για τις πιστώσεις πληρωμών. " αυστηρή δημοσιονομική πειθαρχία έχει συμπεριληφθεί επομένως τώρα ως βασική αρχή. Αυτή πρέπει να συνεχίσει να είναι η προσέγγιση τα επόμενα χρόνια.
<P>
Συνολικά ήταν ένα σημαντικό επίτευγμα η υιοθέτηση της τροποποίησης του δημοσιονομικού κανονισμού σε μία κατάσταση που υπάρχουν συνεχώς αυξανόμενες πιέσεις να γίνει η δημοσιονομική διαχείριση πιο αποτελεσματική. Σε σχέση με τον δημοσιονομικό κανονισμό, πρέπει να πω ότι το Συμβούλιο ξεκίνησε σήμερα το πρωί μία γραπτή διαδικασία. Με αυτόν τον τρόπο αυτός ο κανονισμός του Συμβουλίου μπορεί να περάσει αυτή την Τετάρτη, δηλαδή στις 13 Δεκεμβρίου, αφού το Κοινοβούλιο αποφανθεί σχετικά με αυτόν. Αναφορικά με το θέμα αυτό, θα ήθελα να ακούσω τη δέσμευση της Επιτροπής στην επιστολή που απεστάλη χθες από τον Γενικό Διευθυντή της Γενικής Διεύθυνσης Προϋπολογισμού σχετικά με το θέμα των κανόνων για την εφαρμογή του δημοσιονομικού κανονισμού.
<P>
Εξ ονόματος του Συμβουλίου, επιθυμώ να ευχαριστήσω το Κοινοβούλιο που επέτρεψε και στις δύο δημοσιονομικές αρχές να αποφασίζουν τώρα από κοινού για πιλοτικά προγράμματα. Το Συμβούλιο θα ενεργήσει υπεύθυνα τα επόμενα χρόνια. Παρομοίως, πρέπει να επικροτηθεί η συμμόρφωση με τη νέα διοργανική συμφωνία, ιδιαίτερα αναφορικά με τις πιστώσεις για την κοινή εξωτερική πολιτική και πολιτική ασφαλείας.
<P>
Οι δημοσιονομικές αρχές δείχνουν μία αίσθηση ευθύνης και ρεαλισμού μην χρησιμοποιώντας το μέσο ευελιξίας το 2007. Αυτό θα παρέχει μια σταθερή βάση για τη δημοσιονομική πρακτική στα μελλοντικά χρόνια. Οι προϋπολογισμοί πρέπει να σχεδιάζονται σε γενικότερα πλαίσια.
<P>
Ο προϋπολογισμός του 2007 περιέχει σαφείς προτεραιότητες. " προώθηση του ανταγωνισμού, η εισαγωγή και παρακολούθηση θέσεων εργασίας σε σχέση με τη διεύρυνση, και η έναρξη προγραμμάτων νέας γενιάς είναι πρακτικά παραδείγματα αυτών.
<P>
Ωστόσο, αυτή η διαδικασία του προϋπολογισμού, περιέχει επίσης μερικές ανησυχητικές προοπτικές για το μέλλον. Δεν σημειώσαμε επαρκή πρόοδο στην προσπάθεια να γίνει η διοίκηση πιο αποτελεσματική. " Επιτροπή και το Κοινοβούλιο δεν μπορεί να αγνοήσουν την ευθύνη τους όσον αφορά την πιο αποτελεσματική διοίκηση της Ένωσης. Αν οι πολίτες στα κράτη μέλη αντιτίθενται έντονα στις περικοπές στον αριθμό θέσεων εργασίας, γιατί δεν εγκρίνονται τα ίδια μέτρα σε ευρωπαϊκό επίπεδο, χωρίς να πλήττεται κανείς προσωπικά; Πρόκειται για ένα θέμα αξιοπιστίας του έργου της ΕΕ στο σύνολό του από την άποψη της κοινής γνώμης, και αυτό σημαίνει τον προϋπολογισμό, για την χρηματοδότηση του οποίου είναι υπεύθυνοι οι πολίτες των κρατών μελών.
<P>
Κύριε Πρόεδρε, κυρίες και κύριοι, είναι σημαντικό το Συμβούλιο και το Κοινοβούλιο να οριστικοποιήσουν αυτό το πακέτο που έχει υιοθετηθεί από κοινού στο πλαίσιο αυτής της διαδικασίας προϋπολογισμού. Θέλω να ξαναπώ ότι χαίρομαι που ο προϋπολογισμός που θα εγκριθεί για το 2007 θα περιέχει επαρκή περιθώρια σε όλες σχεδόν τις κατηγορίες.
<SPEAKER ID="252" NAME="Dalia Grybauskaitė">
Μέλος της Επιτροπής. (EN) Κύριε Πρόεδρε, σήμερα οριστικοποιούμε το έργο και τις συζητήσεις μας για τον προϋπολογισμό του 2007. Αυτό είναι πολύ σημαντικό για όλους μας διότι είναι ο πρώτος προϋπολογισμός για τη "νέα Ευρώπη" των 27 κρατών μελών. Είναι ο προϋπολογισμός ενός νέου δημοσιονομικού πλαισίου· είναι ο προϋπολογισμός ενός νέου Δημοσιονομικού Κανονισμού· είναι ο προϋπολογισμός ενός νέου δημοσιονομικού νομοθετικού πακέτου, το οποίο συμφωνήσαμε ότι θα ξεκινήσει πλήρως από την 1η Ιανουαρίου. Συνεπώς, αυτό σημαίνει ότι αυτός ο προϋπολογισμός δεν έχει να κάνει μόνο με νούμερα, αλλά με πολλά πράγματα που καταφέραμε φέτος μαζί με το Κοινοβούλιο και το Συμβούλιο.
<P>
Στις διαπραγματεύσεις μας, ο σημερινός προϋπολογισμός χρειάστηκε τεράστια προσπάθεια από όλες τις πλευρές και τεράστιες προσπάθειες συμβιβασμού. Το αποτέλεσμα επιτεύχθηκε όταν συνεδριάσαμε στις 21 Νοεμβρίου στη συνδιαλλαγή και οριστικοποιήθηκε σε μια εβδομάδα. Γι' αυτό το πακέτο, η Επιτροπή κρατά πάντα τον λόγο της και δεν αλλάζει ποτέ τις γνώμες που επιτυγχάνονται στις διαπραγματεύσεις συνδιαλλαγής.
<P>
Θα ήθελα να ευχαριστήσω όλη την ομάδα που διαπραγματεύτηκε εξ ονόματος του Κοινοβουλίου, καθώς και το προσωπικό της, για τη συνδρομή τους στην εξεύρεση της λύσης, και όλους τους βουλευτές, ειδικά τους εισηγητές της Επιτροπής Προϋπολογισμών, που μας βοήθησαν να επιτύχουμε αυτό το πακέτο. Δεν αναφέρομαι μόνο στο πακέτο για τον προϋπολογισμό του 2007, αλλά και στο πακέτο του Δημοσιονομικού Κανονισμού. Θέλω επίσης να ευχαριστήσω τον εισηγητή που δεν παρίσταται τώρα εδώ, τον κ. Pitella, ο οποίος μας βοήθησε να ολοκληρώσουμε την εκτέλεση του προϋπολογισμού για το 2006.
<P>
Θα ήθελα να πω ότι σήμερα η συζήτηση είναι πολύ σημαντική ως τελικό στάδιο για την ψηφοφορία της Πέμπτης και είμαι ευγνώμων προς όλους όσοι συνέβαλαν στην υλοποίησή της. Σας εύχομαι να έχετε μια καλή συζήτηση και μια πολύ εποικοδομητική και θετική ψηφοφορία επί του προϋπολογισμού για το 2007 την Πέμπτη.
<SPEAKER ID="253" NAME="Borut Pahor " AFFILIATION="PSE">
συντάκτης γνωμοδότησης της Επιτροπής Ελέγχου των Προϋπολογισμών. - (SL) Αν και έχω μόνο ένα σύντομο λεπτό στη διάθεσή μου, δεν μπορώ παρά να εκφράσω τον ειλικρινή μου θαυμασμό για τη συνεισφορά της κ. Gräßle στη συζήτηση για τον προϋπολογισμό. Γιατί;
<P>
Υπάρχουν, κατά τη γνώμη μου, τουλάχιστον τρία σημαντικά προβλήματα με τον ευρωπαϊκό προϋπολογισμό. Υπό το πρίσμα της στρατηγικής της Λισαβόνας, ο προϋπολογισμός είναι: καταρχάς, κακώς διαρθρωμένος· δεύτερον, πολύ μικρός· και τρίτον, πολύ μικρής πρακτικής επίδρασης. " συνεισφορά της κ. Gräßle έχει εξαλείψει τουλάχιστον ένα από αυτά τα προβλήματα, συγκεκριμένα το τρίτο, δηλαδή την ελάχιστη αποτελεσματικότητά του.
<P>
" μεταρρύθμιση που προτείνεται από αυτή την έκθεση θα κάνει τις δημοσιονομικές διαδικασίες λιγότερο γραφειοκρατικές, πιο εύκολα κατανοητές, πιο απλές και, πάνω απ' όλα, φιλικές για τον χρήστη. Για αυτούς τους λόγους, η κ. Gräßle αξίζει πολλές ευχαριστίες για τη συμβολή της.
<SPEAKER ID="254" NAME="Ville Itälä">
εξ ονόματος της Ομάδας PPE-DE. - (FI) Κύριε Πρόεδρε, καταρχάς θα ήθελα να ευχαριστήσω και τους δύο εισηγητές, τον κ. Elles και τον κ. Grech, για το εξαιρετικό τους έργο και επίπεδο συνεργασίας. Αναφορικά με τον κ. Elles, θα ήθελα απλά να πω εν συντομία ότι είμαι ιδιαίτερα ευχαριστημένος με την ιδέα του για την "αξιοποίηση των πόρων". Θα είναι επίσης ένα εξαιρετικό εργαλείο τα επόμενα χρόνια και θα μας βοηθήσει κατά την κατάρτιση του προϋπολογισμού. Όσον αφορά τον Louis Grech, θέλω να πω ότι το επίπεδο συνεργασίας του ήταν εξαιρετικό και ότι τελικά συμφωνήσαμε σε όλες τις κύριες γραμμές του προϋπολογισμού.
<P>
Θα ήθελα απλά να θέσω ένα θέμα, το οποίο αφορά την έκθεση που ζητήσαμε από την Επιτροπή των Περιφερειών και την Οικονομική και Κοινωνική Επιτροπή. Δεν υπάρχει καμία πρόθεση εδώ να τις επικρίνουμε, αλλά δεν πρέπει να ξεχνάνε αυτή την προσέγγιση "αξιοποίησης των πόρων". Θα δούμε τότε τι θα φέρει αυτή η έκθεση όταν παρουσιαστεί τελικά.
<P>
Αυτό που είναι ιδιαίτερα σημαντικό για αυτό το πακέτο για τον προϋπολογισμό στο σύνολό του είναι ότι μπορούμε να υιοθετήσουμε τον δημοσιονομικό κανονισμό για την προώθηση του οποίου εργάστηκε τόσο σκληρά η κ. Ingeborg Grässle. Είναι πράγματι όπως είπε η ίδια: η πρόληψη της εγκληματικής χρήσης των πόρων, η διαφάνεια, και πολλά άλλα καλά πράγματα θα επακολουθήσουν αν μπορέσει να εγκριθεί από κοινού αυτός ο δημοσιονομικός κανονισμός. Θα είναι ένα σημαντικό βήμα προς τα εμπρός ενόψει των αποφάσεων του προϋπολογισμού αυτού του έτους.
<P>
Υπουργέ Lehtomäki, όπως έχει αναφερθεί εδώ, αυτή η διαδικασία προκάλεσε κάποια σύγχυση στο Κοινοβούλιο. Είναι σημαντικό τώρα να επιτευχθεί συναίνεση ούτως ώστε να μπορέσει να υπογραφεί ο προϋπολογισμός την Πέμπτη. Αυτή η πρόταση σχετικά με περικοπές προσωπικού, ωστόσο, δεν ήταν ρεαλιστική. Προσωπικά, πιστεύω πάντα ότι είναι συνετό να αμφισβητούμε τα θεσμικά όργανα και τη γραφειοκρατία και αυτό που κάνει ο καθένας. " ιδέα δεν ήταν κακή, αλλά ίσως η πρόταση που έκανε η Φινλανδία ήταν απλά υπερβολικά γενικού χαρακτήρα. Το πιο σημαντικό, ωστόσο, είναι ότι υπήρξαν καλά επίπεδα συνεργασίας και ότι ο προϋπολογισμός θα υπογραφεί την Πέμπτη.
<SPEAKER ID="255" NAME="Catherine Guy-Quint">
εξ ονόματος της Ομάδας PSE. - (FR) Κύριε Πρόεδρε, κυρία Grybauskaitė, κυρία Wideroos, κυρίες και κύριοι συνάδελφοι, καταρχάς, θέλω να εκφράσω ένα μεγάλο ευχαριστώ προς όλους τους συντελεστές αυτής της δημοσιονομικής διαδικασίας και ιδιαιτέρως προς τους εισηγητές μας, τον κ. Grech, τον κ. Elles, χωρίς να ξεχνώ την κ. Gräßle και τον κ. Pittella, και τις γραμματείες μας. Χάρη σε αυτούς, καταφέραμε να θεσπίσουμε έναν προϋπολογισμό που σέβεται πλήρως τις δημοσιονομικές εξουσίες του Κοινοβουλίου.
<P>
Αυτό το σχέδιο προϋπολογισμού αναφορικά με τις δημοσιονομικές προοπτικές είναι ιδιαίτερα ευαίσθητο. Λάβαμε υπόψη μας τον χρόνο που απαιτούνταν για την έναρξη των νέων προγραμμάτων, δίνοντας παράλληλα προτεραιότητα στις βασικές δράσεις για τη Σοσιαλιστική Ομάδα στο Ευρωπαϊκό Κοινοβούλιο: τις πολιτικές την έρευνα, τις μεταφορές, την καινοτομία, την κοινωνική Ευρώπη, την Ευρώπη του περιβάλλοντος και της γνώσης, εν συντομία, την Ευρώπη των πολιτών. Το δημοσιονομικό μέσο του Ευρωπαϊκού Ταμείου Προσαρμογής στην Παγκοσμιοποίηση δημιουργεί ένα νέο μέσο ευρωπαϊκής αλληλεγγύης.
<P>
Όσον αφορά τις εξωτερικές υποθέσεις, ακολουθούμε τους προσανατολισμούς των εξειδικευμένων επιτροπών, οι οποίες σέβονται την ισορροπία μεταξύ της θεματικής και της γεωγραφικής προσέγγισης. Ελπίζαμε, χάρη στις νέες δημοσιονομικές προοπτικές, να καταλήξουμε σε καλύτερες διοργανικές σχέσεις και δεν σας κρύβω τη μεγάλη μου απογοήτευση επί του θέματος. Ακόμη και οι σχέσεις μας με το Συμβούλιο επιδεινώνονται.
<P>
Καταρχάς, κυρία Wideroos, μόλις μας διαβεβαιώσατε για τις δεσμεύσεις που ανέλαβε το Συμβούλιο όσον αφορά τη διαδικασία συνδιαλλαγής: πράγματι, αποδίδουμε μεγάλη σημασία σε αυτή τη συμφωνία για τον δημοσιονομικό κανονισμό. Ωστόσο, συχνά λησμονήσατε τις εξουσίες του Ευρωπαϊκού Κοινοβουλίου και εμείς συχνά είχαμε την εντύπωση ότι τα δικαιώματά μας δεν γίνονταν σεβαστά. Εξάλλου, βιώνουμε πολύ δυσάρεστα την περιφρόνηση με την οποία αντιμετωπίζονται τα νέα κράτη μέλη είχατε την πρόθεση να τους στερήσετε τα μέσα σε ό,τι αφορά τις προσλήψεις και τις διαρθρωτικές πολιτικές. Αντιμετωπίσαμε, λοιπόν, δυσκολίες προτού καταλήξουμε σε έναν ενδεδειγμένο προγραμματισμό για το 2007.
<P>
Κυρία Επίτροπε, το Κοινοβούλιο θέτει στη διάθεσή σας όλα τα μέσα που ζητήσατε: επαρκείς πιστώσεις υποχρεώσεων, χαμηλό επίπεδο πληρωμών -0,99% του ΑΕΕ- το οποίο πάντως κρίνετε επαρκές και, κυρίως, ελάχιστα αποθέματα. Σε αντιστάθμισμα, θα παρακολουθούμε πολύ προσεχτικά ώστε η ψήφος μας να μην αλλοιωθεί κατά την εκτέλεση. Για να γίνω σαφής: αποκλείονται ψηφοφορίες για συνολική μεταφορά πιστώσεων ή διορθωτικοί και συμπληρωματικοί προϋπολογισμοί που είναι τόσο σημαντικοί σήμερα όσο στο παρελθόν. Δεν θα θέσουμε προσκόμματα στην Επιτροπή στην άσκηση των προνομίων της.
<P>
Θα πράτταμε καλύτερα να στοχαστούμε αν οι πόροι, όσον αφορά το προσωπικό, είναι επαρκείς για την υλοποίηση των πολιτικών, τις οποίες επιζητούμε να προωθήσουμε. Στο μέλλον, αν μειώσουμε δραματικά τον προϋπολογισμό, δεν θα μπορούμε πλέον να αναπτύξουμε καμία από αυτές τις πολιτικές που αναμένουν οι πολίτες. Καθώς αντιμετωπίζει σωρεία προσκομμάτων στο εγχείρημά της, η Ένωση νοσεί βαριά, και της παρέχουμε έναν προϋπολογισμό για το 2007 που είναι ιδιαιτέρως λιτός! Πρέπει, στο πλαίσιο των προσεχών προϋπολογισμών, να ακολουθήσουμε μια εποικοδομητική προσέγγιση, στραμμένη προς το μέλλον, και όχι πλέον μια αμυντική στάση, με στόχο την περιχαράκωση των εθνικών ιδιοτελειών. Για το Κοινοβούλιο, για τους σοσιαλιστές, το ευρωπαϊκό εγχείρημα έγκειται στην πραγματική, χρηματοδοτική αλληλεγγύη, πράγμα που δυστυχώς το Συμβούλιο το λησμονεί καθημερινά.
<SPEAKER ID="256" NAME="Anne E. Jensen">
εξ ονόματος της Ομάδας ALDE. - (DA) Κύριε Πρόεδρε, κυρία Επίτροπε, κυρία Προεδρεύουσα του Συμβουλίου, αυτή η διαδικασία του προϋπολογισμού ήταν βασικά απλή χωρίς περιπλοκές. Έχει περάσει λιγότερο από ένας χρόνος από τη στιγμή που καταλήξαμε σε συμφωνία σχετικά με τον προϋπολογισμό για τα επόμενα επτά χρόνια, και ο προϋπολογισμός για τον οποίο θα ψηφίσουμε την Πέμπτη ταιριάζει απόλυτα στο συμφωνημένο πλαίσιο. Μέσω αυτής της συμφωνίας του προϋπολογισμού έχουμε επιτύχει καλά αποτελέσματα. Έχουμε εξασφαλίσει έναν Δημοσιονομικό Κανονισμό με λιγότερη γραφειοκρατία, με περισσότερη διαφάνεια για το ποιος λαμβάνει αγροτικές ενισχύσεις και με κοινή μαύρη λίστα των επιχειρήσεων εκείνων που έχουν καταχραστεί πόρους της ΕΕ. Έχουμε εξασφαλίσει έναν προϋπολογισμό που εκπληρώνει τις πολιτικές μας επιθυμίες στο σχεδιασμένο πλαίσιο.
<P>
Ο προϋπολογισμός του 2007 είναι ο πρώτος σε αυτό το νέο επταετές πλαίσιο και χαρακτηρίζεται από το γεγονός ότι πολλά νέα προγράμματα, για παράδειγμα, για τα διαρθρωτικά ταμεία, την έρευνα και την κατάρτιση και την εκπαίδευση πρόκειται να ξεκινήσουν. Αυτός είναι ο πρώτος προϋπολογισμός στον οποίο οι αγροτικές ενισχύσεις είναι χαμηλότερες από τις πιστώσεις για την ανάπτυξη φτωχών περιοχών. Οι αγροτικές ενισχύσεις ισοδυναμούν περίπου με το ένα τρίτο των σχεδόν 126 δισεκατομμυρίων ευρώ του προϋπολογισμού. Το μεγαλύτερο μέρος του προϋπολογισμού του 2007 δαπανάται επομένως για τη διασφάλιση της ανάπτυξης και της αλληλεγγύης στην ΕΕ. Έχουμε εξασφαλίσει περισσότερους πόρους για την Κοινή Πολιτική για τους Πρόσφυγες και για την εξωτερική πολιτική και έχουμε διασφαλίσει μεγαλύτερη διαφάνεια σε σχέση με την κοινή εξωτερική πολιτική και πολιτική ασφαλείας. Όσον αφορά την διοίκηση, το Κοινοβούλιο ήταν πιο πρόθυμο από το Συμβούλιο να χορηγήσει τους απαραίτητους πόρους, αλλά, φυσικά, συμφωνούμε ότι η διοίκηση της ΕΕ πρέπει να είναι πιο ευέλικτη, πιο αποτελεσματική και προσαρμοσμένη στις νέες ανάγκες.
<P>
Θεωρώ ότι είναι λυπηρό που δεν είχαμε ακόμη καμία δήλωση από το Συμβούλιο και την Επιτροπή που να καθιστά δυνατή την κατάργηση του αποθεματικού των πιστώσεων για την ανάπτυξη των αγροτικών περιοχών. Πρέπει να επισημανθεί ότι η προαιρετική διαφοροποίηση δεν πρέπει να σφετερίζεται τις δημοσιονομικές εξουσίες του Κοινοβουλίου.
<P>
Τέλος, θα ήθελα να ευχαριστήσω τους εισηγητές, τον κ. Elles, τον κ. Grech, τον κ. Pittella και την κ. Gräßle για το ουσιαστικό, εποικοδομητικό και σοβαρό έργο που έχουν επιτελέσει - έργο που πιστεύω ότι έχει αποφέρει θετικά αποτελέσματα.
<SPEAKER ID="257" NAME="Gérard Onesta">
εξ ονόματος της Ομάδας Verts/ALE. - (FR) Κύριε Πρόεδρε, αφού άκουσα την Επιτροπή και το Συμβούλιο, εκφράζω τη χαρά μου που επίκειται η συμφωνία. Σας υπενθυμίζω ότι το Κοινοβούλιο είναι έτοιμο να αυξήσει τη χρηματοδότηση για την ΚΕΠΠΑ από 102 σε 159 εκατομμύρια ευρώ, είναι όμως έτοιμο να το πράξει αυτό διότι το Συμβούλιο αποδέχεται τις τροπολογίες του, τουλάχιστον ένα μεγάλο τμήμα από αυτές, επί του δημοσιονομικού κανονισμού. Είναι μια συνολική δέσμη, την οποία δεν πρέπει να την ακυρώσουμε την τελευταία στιγμή!
<P>
Όσον αφορά τις δημοσιονομικές προοπτικές, γνωρίζετε ότι η Ομάδα μας τις καταψήφισε, θεωρώντας ότι το πλαίσιο παραήταν στενό: θα προσπαθήσουμε για το καλύτερο, τώρα, για να προβούμε σε αλλαγές. Ανάμεσα στις αλλαγές είναι η στήριξη μελετών για την προστιθέμενη αξία των προγραμμάτων, σε ό,τι πάντως μας αφορά, ήδη προσβλέπουμε στη συνολική αναθεώρηση, η οποία ανακοινώθηκε για το 2008 και το 2009. Να σας το ξεκαθαρίσουμε, για μας, το να πράττουμε καλύτερα, δεν σημαίνει να πράττουμε λιγότερα! Δεν τίθεται θέμα ελευθέρωσής μας από τις υποχρεώσεις μας: γι' αυτόν τον λόγο εκφραζόμαστε υπέρ της άρσης των επιφυλάξεων.
<P>
Όσον αφορά τον χρηματοδοτικό κανονισμό, συμφωνούμε επίσης ως προς την ανάγκη απλούστευσης των διαδικασιών, ώστε ο καθένας να μπορεί να συμμετάσχει πιο ενεργά στο ευρωπαϊκό εγχείρημα και πιστεύουμε ότι μπορούμε να απλουστεύσουμε τις διαδικασίες διατηρώντας παράλληλα τη διαφάνεια και τον έλεγχο με μεγάλη αυστηρότητα: αμφότερα μας φαίνονται δυνατά.
<P>
Τέλος, η Ομάδα μας παρουσίασε μια εναλλακτική δέσμη αυξήσεων για τα προγράμματα εξωτερικής πολιτικής διότι θεωρούμε ότι το μέσο σταθερότητας, το οποίο περιλαμβάνει ένα τμήμα για την πρόληψη, υπέφερε υπερβολικά από τις μειώσεις που επιβλήθηκαν στις δημοσιονομικές προοπτικές. Προσοχή να μην εστιάσουμε αποκλειστικά στα ζητήματα στα οποία είναι στραμμένα τα φώτα της δημοσιότητας! Είναι αλήθεια ότι η Μέση Ανατολή πλήττεται πολύ στην παρούσα φάση, αλλά στα Βαλκάνια, η φωτιά σιγοκαίει ακόμα...
<P>
Ολοκληρώνω ευχαριστώντας τους τέσσερις σωματοφύλακες της Επιτροπής Προϋπολογισμών -τον κ. Elles, τον κ. Grech, την κ. Gräßle και τον κ. Pittella- χωρίς τους οποίους τίποτε δεν θα ήταν δυνατόν.
<SPEAKER ID="258" NAME="Esko Seppänen">
εξ ονόματος της Ομάδας GUE/NGL. - (FI) Κύριε Πρόεδρε, κυρία Επίτροπε, Υπουργέ Lehtomäki, ο προϋπολογισμός του επόμενου έτους είναι λιγότερο από το 1% του ΑΕγχΠ. " πλειονότητα των μελών της Ομάδας μας είναι δυσαρεστημένη με αυτό το ποσό και με το γεγονός ότι το Συμβούλιο δεν θέλει να οικοδομήσει μια πιο κοινωνική Ευρώπη. Αντίθετα, θέλει να στρατιωτικοποιήσει την ΕΕ και προτείνει περισσότερες δαπάνες για την Κοινή Εξωτερική Πολιτική και Πολιτική Ασφαλείας. Στις διαπραγματεύσεις σχετικά με το προϋπολογισμό, το Κοινοβούλιο συμφώνησε να αυξηθούν αυτές οι δαπάνες στρατικοποίησης όταν το Συμβούλιο συμφώνησε να συμβιβαστεί σχετικά με τη διατύπωση του νέου δημοσιονομικού κανονισμού.
<P>
" φινλανδική Προεδρία έδειξε έλλειψη ικανότητας στη διαδικασία της συνδιαλλαγής και η συμφωνία σχετικά με το προϋπολογισμό επιτεύχθηκε μόνο μετά από περαιτέρω συνομιλίες. Ελπίζουμε ότι το Κοινοβούλιο δεν θα χρειαστεί να γίνει μάρτυρας άλλης μίας αποτυχίας εκ μέρους της Προεδρίας, καθώς το αποτέλεσμα της συνδιαλλαγής δεν έχει εγκριθεί ακόμη από το Συμβούλιο αναφορικά με τον δημοσιονομικό κανονισμό. Παραμένει ασαφές αν θα εγκριθεί. Κάτω από αυτές τις συνθήκες, θα ικανοποιούσε πολύ την Ομάδα μας αν το Κοινοβούλιο χρησιμοποιούσε τις δημοσιονομικές του εξουσίες και μείωνε τις δαπάνες στρατικοποίησης, που το Συμβούλιο έχει θέσει ως τομέα προτεραιότητας.
<P>
Υπάρχουν ειδικές συνθήκες που θα επικρατήσουν το επόμενο έτος. Αυτό είναι το πρώτο έτος του νέου δημοσιονομικού πλαισίου και δεν είναι ακόμη έτοιμα όλα τα διαρθρωτικά ή άλλα προγράμματα. Τα νέα κράτη μέλη μπορεί να μην είναι έτοιμα επίσης να χρησιμοποιήσουν όλους τους πόρους που τους έχουν διατεθεί. Αν εγκριθεί το χαμηλό επίπεδο δημοσιονομικών δαπανών, δεν θα είναι αποδεκτό αν η Επιτροπή αποτύχει ξανά να δαπανήσει επτά δις ευρώ, όπως συνέβη το τρέχον έτος. Ελπίζουμε σε μία βελτιωμένη εκτέλεση του προϋπολογισμού, Επιτροπή.
<SPEAKER ID="259" NAME="Zbigniew Krzysztof Kuźmiuk">
εξ ονόματος της Ομάδας UEN. - (PL) Κύριε Πρόεδρε, λαμβάνοντας τον λόγο στη συζήτηση για τον προϋπολογισμό του 2007 εξ ονόματος της Ομάδας Ένωση για την Ευρώπη των Εθνών, θα ήθελα να σας υπενθυμίσω ότι αυτός ο προϋπολογισμός είναι ένα εξαιρετικά σημαντικό δημοσιονομικό σχέδιο για την Ευρωπαϊκή Ένωση για δύο τουλάχιστον λόγους. Καταρχάς, είναι ο πρώτος προϋπολογισμός των δημοσιονομικών προοπτικών για την περίοδο 2007-2013, που είναι ιδιαίτερα σημαντική για τα νέα κράτη μέλη. Δεύτερον, είναι ο πρώτος προϋπολογισμός της διευρυμένης Ευρωπαϊκής Ένωσης, της Ένωσης των 27 κρατών μελών. Αυτά τα δύο γεγονότα μόνο σημαίνουν ότι το επίπεδο των δαπανών που προτείνεται στον προϋπολογισμό πρέπει να είναι όσο το δυνατόν πιο υψηλό.
<P>
Το Ευρωπαϊκό Κοινοβούλιο αποδείχτηκε αντάξιο της αποστολής και πρότεινε δαπάνες 122 δισ. ευρώ, δηλαδή 1,04% του ΑΕΠ της Ευρωπαϊκής Ένωσης. Δυστυχώς, παρά τις μακρές διαπραγματεύσεις με την Επιτροπή και το Συμβούλιο, το δεύτερο συμφώνησε στο ποσό των 115,5 δισ. μόνο, δηλαδή, 0,99% του ΑΕΠ της Ευρωπαϊκής Ένωσης. Με αυτό τον τρόπο οι επιθυμίες των πλουσιότερων κρατών μελών, της λεγόμενης "λέσχης του ένα τοις εκατό" έχουν εκπληρωθεί. Αυτή η Ομάδα δεν ήθελε να υπερβούν οι δαπάνες του προϋπολογισμού το 1% του ΑΕΠ της Ευρωπαϊκής Ένωσης.
<P>
Ευτυχώς, οι αναπόφευκτες δημοσιονομικές περικοπές που προέκυψαν από το γεγονός ότι το Συμβούλιο χαμήλωσε το επίπεδο των δαπανών έχουν επηρεάσει τα νέα κράτη μέλη σε ένα περιορισμένο βαθμό. Θα ήθελα να εκμεταλλευτώ αυτή την ευκαιρία για να εκφράσω την ελπίδα μου ότι η λύση που προτείνει το Ευρωπαϊκό Κοινοβούλιο η οποία συνεπάγεται τη μεταφορά του 30% της χρηματοδότησης για πολλές γραμμές του προϋπολογισμού, 400 εκατομμύρια ευρώ συνολικά, θα συμβάλλει στην εκλογίκευση των δημοσιονομικών δαπανών. " συμφωνία του Ευρωπαϊκού Κοινοβουλίου να επιστρέψει η χρηματοδότηση της κοινής εξωτερικής πολιτικής και πολιτικής ασφαλείας σε ένα επίπεδο περίπου 160 εκατομμυρίων ευρώ πρέπει να σημαίνει ότι το Συμβούλιο και η Επιτροπή θα λαμβάνουν υπόψη, περισσότερο απ' όσο τις λάμβαναν μέχρι στιγμής, τις προτάσεις του Κοινοβουλίου σχετικά με την κατεύθυνση και την εφαρμογή της εξωτερικής πολιτικής.
<SPEAKER ID="260" NAME="Nils Lundgren">
εξ ονόματος της Ομάδας IND/DEM. - (SV) Κύριε Πρόεδρε, υπάρχει ένας πληθωρικός χείμαρρος παροτρύνσεων από διάφορα θεσμικά όργανα της ΕΕ στα κράτη μέλη για το πόσο σημαντικό είναι να μειώσουν τις δημόσιες δαπάνες τους. Ταυτόχρονα, αυτό το Κοινοβούλιο ζητάει συνεχώς αυξανόμενες δαπάνες σε επίπεδο ΕΕ. Το όλο θέμα είναι παράλογο. Τα κράτη μέλη δαπανούν δημόσια χρήματα για σχολεία, ιατρική περίθαλψη, έρευνα, υποδομές και στήριξη των ευάλωτων ομάδων της κοινωνίας, ενώ το μεγαλύτερο μέρος των δαπανών της ΕΕ πηγαίνει σε μία παράλογη γεωργική πολιτική, σε Διαρθρωτικά Ταμεία με λανθασμένη κατεύθυνση και στη χρηματοδότηση των θεσμικών οργάνων της ΕΕ που θα έπρεπε να είχαν κλείσει προ πολλού.
<P>
Οι δαπάνες των κρατών μελών υπόκεινται σε συνεχή δημοκρατικό έλεγχο. Αξιωματούχοι που είναι ένοχοι για αναποτελεσματικότητα, αμέλεια, απάτη ή διαφθορά δεν απαλλάσσονται και σε πολλές περιπτώσεις απολύονται. Πολιτικοί που δεν είναι τόσο έντιμοι και αποτελεσματικοί όσο απαιτούν οι ψηφοφόροι αντικαθίστανται σε δημοκρατικές εκλογές. Οι δαπάνες της ΕΕ ελέγχονται από το Ελεγκτικό Συνέδριο, το οποίο ωστόσο, δεν έχει καταφέρει να εκδώσει μία καθαρή έκθεση ελέγχου. Όταν η OLAF ανακαλύπτει εγκλήματα, αυτά δεν πηγαίνουν στο δικαστήριο. Ουσιαστικά, αυτό το Κοινοβούλιο χορηγεί απαλλαγή ανεξάρτητα από το τι ανακύπτει σχετικά με τον τρόπο που χρησιμοποιούνται οι δημοσιονομικοί πόροι της ΕΕ, και οι πολιτικοί δεν χάνουν ποτέ τις εκλογές στις χώρες τους επειδή έχουν κακοδιαχειριστεί κεφάλαια της ΕΕ. Συνοπτικά, τα κράτη μέλη έχουν αποτελεσματικούς δημοκρατικούς ελέγχους για τον τρόπο που χρησιμοποιούνται τα χρήματα των φορολογούμενων, ενώ τα θεσμικά όργανα της ΕΕ και αυτό το Κοινοβούλιο όχι.
<SPEAKER ID="261" NAME="Sergej Kozlík" AFFILIATION="NI">
(SK) Είναι γενικά αλήθεια πως οτιδήποτε εγκρίνεται μέσω δημοκρατικής συμφωνίας με μια μεγάλη πλειοψηφία ψήφων τείνει να είναι καλό. Υποθέτω ότι αυτή η υπόθεση θα ισχύει επίσης μετά την ψηφοφορία την επόμενη Πέμπτη σχετικά με τον γενικό προϋπολογισμό της ΕΕ για το 2007. Σε αυτό το πλαίσιο θα ήθελα να συγχαρώ εκ των προτέρων τους εισηγητές και όλη την ομάδα, η οποία διαπραγματεύτηκε τον προϋπολογισμό.
<P>
Από την άλλη πλευρά, οι παράμετροι του προϋπολογισμού υποδηλώνουν ότι υπάρχουν συνεχιζόμενα προβλήματα. Το χάσμα μεταξύ των αναλήψεων υποχρεώσεων και των πιστώσεων πληρωμών, καθώς και της σχέσης μεταξύ των διαθέσιμων πόρων και των προβλεπόμενων δαπανών εξακολουθεί να είναι πολύ μεγάλο. Αυτό υπονοεί ότι οι ρυθμίσεις για την εκταμίευση και τη χρήση των πόρων αφήνει μεγάλα περιθώρια για βελτίωση και, παραδόξως, αυτό ισχύει ιδιαίτερα για χώρες που απαιτούν περισσότερη χρηματοδότηση για ανάπτυξη. Αυτό ισχύει επίσης για τα νέα κράτη μέλη της ΕΕ, όπου τα τρέχοντα ποσοστά εκταμίευσης κυμαίνονται τώρα μεταξύ 20%-30%.
<P>
Καθώς οι χώρες αναφέρουν ότι η χρηματοδότηση που έχουν στη διάθεσή τους ταιριάζει απόλυτα με τα εγκεκριμένα σχέδια, φαίνεται ότι το βασικό πρόβλημα αυτή τη στιγμή είναι η εφαρμογή αυτών των σχεδίων και η κάλυψη του κόστους τους. Οι κυβερνήσεις των κρατών μελών της ΕΕ κρατούν τα βασικά μέσα που είναι απαραίτητα για την αντιμετώπιση της κατάστασης. Εκτός αν επιτευχθεί μια αλλαγή πολιτικής, θα περιορίσουν το δυναμικό τους για οικονομική ανάπτυξη και οι στόχοι του μακροπρόθεσμου δημοσιονομικού πλαισίου θα μείνουν μόνο στα χαρτιά.
<SPEAKER ID="262" NAME="Giovanni Pittella " AFFILIATION="PSE">
εισηγητής. - (IT) Κύριε Πρόεδρε, κυρίες και κύριοι, σας ευχαριστώ που μου επιτρέψατε να λάβω τον λόγο παρά την απουσία μου στην αρχή της συζήτησης. Θέλω να ευχαριστήσω την κ. Επίτροπο και τις συναδέλφους Guy-Quint και Jensen για τα καλά τους λόγια, καθώς και τους συναδέλφους Elles και Grech για τον θετικό τρόπο με τον οποίο κατηύθυναν τη διαδικασία του προϋπολογισμού.
<P>
Με τον διορθωτικό αυτόν προϋπολογισμό επιστρέφονται στα κράτη μέλη πάνω από επτά δισεκατομμύρια ευρώ. Το ποσόν αυτό προέρχεται εν μέρει από την εγγραφή στον προϋπολογισμό μιας σημαντικής αύξησης των προβλεπόμενων εσόδων και, κατά το υπόλοιπο, στην υψηλή υποχρησιμοποίηση των πιστώσεων που είχαν εγκριθεί και ήταν διαθέσιμες στον προϋπολογισμό, ύψους τεσσάρων δισεκατομμυρίων ευρώ. " υποχρησιμοποίηση αυτή αφορά κατά κύριο λόγο τις κατηγορίες δαπανών της γεωργίας, των διαρθρωτικών ταμείων και της προενταξιακής στρατηγικής.
<P>
Θελήσαμε να ενσωματώσουμε τη συζήτηση αυτή στη συζήτηση του γενικού προϋπολογισμού, ακριβώς γιατί η επιστροφή επτά δισεκατομμυρίων ευρώ δεν είναι κάτι ασήμαντο, αλλά αποτελεί ζήτημα που πρέπει να μας ανησυχεί.
<P>
Το πρόβλημα έχει δύο πτυχές: αφενός, τα κράτη μέλη υποεκτιμούν συνεχώς τα έσοδα και αυτό στρεβλώνει την αντίληψη των πολιτών για το ποσοστό πλούτου που διατίθεται από τα κράτη μέλη για την Ευρώπη. Πράγματι, υπό το πρίσμα αυτών των στοιχείων και των προηγούμενων διορθωτικών προϋπολογισμών, συνάγεται σαφώς ότι το ποσοστό των πόρων που διαθέτουν τα κράτη μέλη για τα ευρωπαϊκά ταμεία είναι ακόμη μικρότερο από το 1% που αποσπάσαμε από τη φειδώ των εθνικών κυβερνήσεων. Είναι σαν να αποφασίζει κανείς να διαθέτει για έναν καλό σκοπό το 1% από εκατό ευρώ ετησίως και εν συνεχεία να αποκαλύπτεται στο τέλος του έτους ότι κερδίζει πάντα περισσότερα. Θα συμφωνήσετε, συνεπώς, και εσείς ότι η στάση αυτή των κρατών μελών είναι λιγότερο γενναιόδωρη από ό,τι φαίνεται εκ πρώτης όψεως.
<P>
Από την άλλη, ακόμη και οι πραγματικά διαθέσιμοι πόροι δεν χρησιμοποιούνται πλήρως. Εάν αναλύσουμε τον τύπο των πόρων που υποχρησιμοποιούνται, θα ανακαλύψουμε ότι υπεύθυνα για την υποχρησιμοποίηση είναι πάντα τα κράτη μέλη και όχι η Επιτροπή. Δεν ήμουν ποτέ ιδιαίτερα ήπιος με την Επιτροπή Barroso, αλλά, για να είμαι ειλικρινής, πρέπει να πω ότι στο ζήτημα αυτό δεν υπάρχει άμεση ευθύνη της Επιτροπής, αλλά αντιθέτως η ευθύνη βαρύνει κατά κύριο λόγο τα κράτη μέλη. Θα πρέπει να εκμεταλλευθούμε την ευκαιρία αυτής της συζήτησης για να ενθαρρύνουμε τα κράτη μέλη προκειμένου να ασκούν καλύτερη επιτήρηση και έλεγχο και να επαγρυπνούν για την κατάλληλη χρησιμοποίηση των πόρων που έχουν εγκριθεί και πιστωθεί.
<P>
Συνεπώς, αντί να περιοριζόμαστε στην κουραστική πλέον απαγγελία κατηγοριών στον ευρωπαϊκό γραφειοκρατικό μηχανισμό -την αποκαλούμενη ευρωκρατία των Βρυξελλών- θα πρέπει να εξετάσουμε και την κατάσταση των κρατών μας, καθώς εάν αναλύσουμε προσεκτικότερα τη λειτουργία των εθνικών δημόσιων μηχανισμών των χωρών μας και καλέσουμε τις κυβερνήσεις σε μια συντονισμένη προσπάθεια για τη βελτίωση της απόδοσης της δημόσιας διοίκησης, ίσως να μην επαναληφθεί αυτή η επιστροφή των επτά δισεκατομμυρίων ευρώ το προσεχές έτος.
<SPEAKER ID="263" NAME="Salvador Garriga Polledo" AFFILIATION="PPE-DE">
(ES) Κύριε Πρόεδρε, συμμετέχω σε συζητήσεις για τον προϋπολογισμό εδώ και δώδεκα χρόνια και δεν έχω δει ποτέ έναν Πρόεδρο του Κοινοβουλίου να αποσύρει το μικρόφωνο από τον κύριο εισηγητή. Πιστεύω ότι ο τρόπος προεδρίας σας σε αυτή την περίπτωση ήταν μάλλον ατυχής.
<P>
Θα ήθελα να συγχαρώ τους τέσσερις εισηγητές για τις εκθέσεις τους και για τις συναινέσεις που πέτυχαν υπό ιδιαίτερα δύσκολες συνθήκες.
<P>
" πολιτική μου ομάδα έδωσε ιδιαίτερη έμφαση στην ποιότητα των δαπανών -την αξιοποίηση των πόρων- και στην παράλληλη διαπραγμάτευση της αναθεώρησης του δημοσιονομικού κανονισμού. Και στις δύο περιπτώσεις ελπίζουμε σε ένα ικανοποιητικό ψήφισμα μετά την ψηφοφορία την Πέμπτη.
<P>
Σε μια εποχή μεγάλων δημοσιονομικών περιορισμών, με προϋπολογισμούς γύρω στο 1%, ο μοναδικός τρόπος με τον οποίο μπορεί το Κοινοβούλιο να βελτιώσει την αποτελεσματικότητα των κοινοτικών πολιτικών είναι να ξεκινήσει μια αξιολόγηση σε βάθος των πόρων που χρησιμοποιούνται και των αποτελεσμάτων που επιτυγχάνονται.
<P>
Πιστεύω ότι η προσέγγιση της "αξιοποίησης των πόρων" θα εφαρμοστεί ευρέως στο μέλλον. Ως συμπλήρωμα σε αυτή την προσέγγιση, έχουμε την αναθεώρηση του δημοσιονομικού κανονισμού, την οποία χρειαζόμαστε προκειμένου να αυξήσουμε την πειθαρχία δαπανών των κρατών μελών και της ίδιας της Επιτροπής.
<P>
Όσον αφορά τις πληρωμές, πρέπει να επισημάνω ότι ο προϋπολογισμός αυτός ήταν πολύ φθηνός για το Συμβούλιο και μπορεί να είναι ανεπαρκής για την Ευρωπαϊκή Ένωση, αλλά η αλήθεια είναι ότι τα προσεχή έτη το Κοινοβούλιο θα είναι πολύ πιο απαιτητικό ως προς την επίτευξη ενός επαρκούς ύψους πληρωμών για την εκπλήρωση των δεσμεύσεών μας.
<P>
Θα τελειώσω με μια σκέψη αναφορικά με αυτό που είπε η Προεδρεύουσα του Συμβουλίου για την αποτελεσματικότητα και τις ευθύνες καθενός από τα θεσμικά όργανα: εμείς τις επιδεικνύουμε. Είμαστε ένα ιδιαίτερα υπεύθυνο θεσμικό όργανο και επομένως από την αρχή υποστηρίξαμε τις θέσεις εργασίας στην Επιτροπή και έχουμε απορρίψει την προσέγγιση της Προεδρίας.
<SPEAKER ID="264" NAME="Πρόεδρος">
Και εγώ επίσης λυπάμαι που πρέπει να προεδρεύσω αυτής της συζήτησης κάτω από αυτές τις περιοριστικές συνθήκες. Επιτρέψτε μου να δηλώσω ότι, αν υπάρχει χρόνος στο τέλος της συζήτησης, ο κ. Elles μπορεί να ζητήσει εκ νέου τον λόγο.
<P>
Έχω επίγνωση ότι τον διέκοψα στο τέλος της ομιλίας του και δεν πιστεύω ότι ο κ. Elles είχε κάτι άλλο ουσιαστικό να πει.
<SPEAKER ID="265" NAME="Jutta Haug" AFFILIATION="PSE">
(DE) Κύριε Πρόεδρε, πριν αρχίσω την αγόρευσή μου θα ήθελα να πω το εξής στον κ. Garriga Polledo: έχω παρακολουθήσει κι εγώ επί 12 χρόνια συζητήσεις για τον προϋπολογισμό εδώ στο Σώμα και στο διάστημα αυτό δεν έχω δει ούτε έναν εισηγητή για τον προϋπολογισμό να σηκώνεται μετά από την αγόρευσή του και να μην ακούει πια αυτά που έχουν να πουν οι συνάδελφοί του στο Σώμα.
<P>
Το Ευρωπαϊκό Κοινοβούλιο ως συνέλευση πολιτικά σκεπτόμενων ανθρώπων περνάει στο πλαίσιο μίας δημοσιονομικής διαδικασίας από ορισμένες εσωτερικές αντιπαραθέσεις. Όμως για το θέμα των οργανισμών δεν υπήρξαν διαφορές μεταξύ των διαφόρων Ομάδων. Είμαστε σύμφωνοι ότι η συνεργασία με τους οργανισμούς βελτιώθηκε τα τελευταία χρόνια, αυτό ωστόσο δεν σημαίνει πως δεν μπορεί να βελτιωθεί ακόμα περισσότερο. Γι' αυτό αναθέσαμε καθήκοντα στους οργανισμούς, τα οποία πρέπει να φέρουν σε πέρας πριν μπορέσουν να χρησιμοποιήσουν όλα τα χρήματα που προβλέπονται γι' αυτούς. Πρέπει να μας στείλουν το πρόγραμμα εργασίας τους με έναν κατάλογο καθηκόντων και τις πληροφορίες σχετικά με το τι άλλαξε στα καθήκοντά τους σε σχέση με πέρυσι και γιατί. Πρέπει επίσης να υλοποιήσουν τις συμφωνηθείσες κατευθυντήριες γραμμές για την πολιτική προσωπικού. Αυτά είναι τα καθήκοντα των οργανισμών, που μπορούν να τα φέρουν εις πέρας μόνοι τους.
<P>
Υπάρχουν, ωστόσο, κι άλλοι που πρέπει να δραστηριοποιηθούν. Πρόκειται αφενός για την Επιτροπή που πρέπει να συντονίσει και να μας παρουσιάσει γρήγορα -το τονίζω: γρήγορα- τα σχέδια για το προσωπικό, και αφετέρου οι συνάδελφοι των ειδικών επιτροπών που πρέπει να αξιολογήσουν την εργασία των επιμέρους οργανισμών με βάση το πρόγραμμα εργασίας τους. Πρέπει κι αυτό να γίνει γρήγορα προκειμένου να μην τιμωρηθούν οι οργανισμοί για κάτι για το οποίο δεν φέρουν την ευθύνη. Παρακαλώ λοιπόν, όχι κλίκες. Και λέγοντας "γρήγορα" εννοώ ότι όλα αυτά πρέπει να έχουν τελειώσει μέσα στο πρώτο τρίμηνο του επόμενου έτους.
<SPEAKER ID="266" NAME="Kyösti Virrankoski" AFFILIATION="ALDE">
(FI) Κύριε Πρόεδρε, κυρία Επίτροπε, Υπουργέ Lehtomäki, καταρχάς θα ήθελα να ευχαριστήσω τους γενικούς εισηγητές, James Elles και Louis Grech, για το καλό έργο που επιτέλεσαν. Ο προϋπολογισμός του επόμενου έτους δείχνει δημοσιονομική πειθαρχία· τα επίπεδα δαπανών του είναι χαμηλότερα από το 1% του ΑΕγχΠ και είναι σαφώς κατώτερα από τις δημοσιονομικές προοπτικές. Φέτος η συζήτηση επισκιάστηκε από ορισμένες δυσκολίες με το Συμβούλιο. Δεν υπήρξε μεγάλη διαφορά απόψεων σχετικά με τις δημοσιονομικές δαπάνες. Το θέμα δεν ήταν τόσο πολύ τα χρήματα όσο η διαδικασία. Το Συμβούλιο ξανάνοιξε τη συζήτηση σχετικά με τις συμφωνημένες λεπτομέρειες μερικές φορές. Αυτή τη στιγμή, η απόφαση σχετικά με τον νέο Δημοσιονομικό Κανονισμό εξακολουθεί να είναι ανοιχτή. Κάποια χρονική στιγμή συμφωνήθηκε κατά γράμμα, αλλά το Συμβούλιο δεν το έχει επιβεβαιώσει ακόμη. " γραπτή διαδικασία για την υιοθέτησή του που έχει αρχίσει θα σώσει την κατάσταση αύριο.
<P>
Είναι σημαντικό να κάνει το Συμβούλιο ό,τι μπορεί για να επιτρέψει στο Κοινοβούλιο να εγκρίνει τον προϋπολογισμό του επόμενου έτους με την διαπραγματευόμενη μορφή του την Πέμπτη.
<SPEAKER ID="267" NAME="Hans-Peter Martin" AFFILIATION="NI">
(DE) Κύριε Πρόεδρε, μπορώ να συμφωνήσω απόλυτα με όσα μόλις είπε ο κ. Virrankoski. Θεωρώ ότι ο δημοσιονομικός κανονισμός είναι πραγματικά μια σημαντική υπόθεση. Επίσης, θα ήθελα να ευχαριστήσω και πάλι θερμά τη φινλανδική Προεδρία του Συμβουλίου γιατί έθιξε ένα καυτό θέμα κάνοντας, τουλάχιστον, την πρόταση να εξεταστεί ποιες θέσεις εργασίας θα μπορούσαν ενδεχομένως να εξοικονομηθούν στα θεσμικά όργανα των Βρυξελλών των αλλαγών που σημειώθηκαν στην Ευρωπαϊκή Ένωση. Το ότι δεν καταφέρατε να το επιβάλετε αυτό δείχνει, δυστυχώς, πόσο ανθεκτικά είναι όλα εδώ σε σχέση με τις αλλαγές. Ωστόσο, θα δώσετε τη σκυτάλη στη γερμανική προεδρία του Συμβουλίου και τώρα ελπίζουμε ακόμα περισσότερο ότι θα μπορέσει να προχωρήσει η εξαγγελία της ότι θα ασχοληθεί με τη red tape -δηλαδή τη γραφειοκρατία, τις περιττές διατάξεις και τις δυσκολίες λήψης ενίσχυσης- μειώνοντας ταυτόχρονα τον αριθμό των υπαλλήλων. Εδώ θα μπορούσαν να εξοικονομηθούν πολλά χρήματα και αυτό θα μπορούσε και να συμβάλει ώστε να αποκατασταθεί η αξιοπιστία των θεσμικών οργάνων.
<SPEAKER ID="268" NAME="Janusz Lewandowski" AFFILIATION="PPE-DE">
(PL) Κύριε Πρόεδρε, πέρυσι, όταν ολοκληρώναμε την ετήσια διαδικασία του προϋπολογισμού, ήμασταν αβέβαιοι για τη μοίρα των πολυετών δημοσιονομικών προοπτικών. Φέτος, κάποια αβεβαιότητα επανεμφανίστηκε για το αν θα εκπληρωθούν όλα τα στοιχεία της συμφωνίας μας με το Συμβούλιο. Φυσικά, αναφέρομαι εδώ στους δημοσιονομικούς κανονισμούς και θα ήθελα να δηλώσω σαφώς, εξ ονόματος της Επιτροπής Προϋπολογισμών και παρουσία της Υπουργού, ότι χρειαζόμαστε μία εγγύηση και ότι η έγκριση του προϋπολογισμού την επόμενη Πέμπτη εξαρτάται από την εξασφάλιση αυτής της εγγύησης.
<P>
Το 2007 θα έχουμε μία νέα γενιά πολυετών ευρωπαϊκών προγραμμάτων για τα είκοσι επτά κράτη μέλη και αυτός ο προϋπολογισμός θα έχει μια σειρά συγκεκριμένων χαρακτηριστικών. Το πρώτο είναι η σημασία που δίνεται σε δημοσιονομικούς κανονισμούς, οι οποίοι υποτίθεται ότι είναι πιο "φιλικοί στους χρήστες" και, ταυτόχρονα, πιο διαφανείς. Το δεύτερο χαρακτηριστικό αφορά την εκμετάλλευση διαρκώς πλουσιότερων πηγών ενημέρωσης σχετικά με την χρήση συγκεκριμένων γραμμών του προϋπολογισμού προκειμένου να διασφαλιστεί καλύτερος σχεδιασμός και να επιτευχθεί αυτό που ο James Ellis αποκαλεί "αξιοποίηση των πόρων" στο μέλλον.
<P>
Το τρίτο χαρακτηριστικό αφορά τον προσεχτικό σχεδιασμό δαπανών το επόμενο έτος, λαμβάνοντας υπόψη πιθανές καθυστερήσεις. Τέταρτον, γίνεται προσπάθεια να επιτευχθεί μεγαλύτερος δημοκρατικός έλεγχος στο πεδίο της κοινής εξωτερικής πολιτικής και πολιτικής ασφαλείας, με σεβασμό παράλληλα στην ιδιαίτερη φύση αυτού του τομέα. Πέμπτον, υπάρχει μία κίνηση να τεθεί τέλος στη συζήτηση σχετικά με την απασχόληση στην Επιτροπή. Έχοντας λάβει επιπρόσθετες πληροφορίες, συμφωνούμε να ελευθερώσουμε τα αποθεματικά για τους μισθούς της Επιτροπής, αλλά θα επιμείνουμε σε μία αναθεώρηση του προσωπικού. Προσδοκούμε ότι αυτό θα διευκολύνει την πρόσληψη προσωπικού από τα νέα κράτη μέλη ιδιαίτερα. Αυτά είναι τα κύρια σημεία στρατηγικής για το 2007.
<P>
Ειλικρινά ελπίζω σε μια ευτυχή ολοκλήρωση αυτής της διαδικασίας, η οποία θα βάλει τέλος στην αβεβαιότητα αναφορικά με τους δημοσιονομικούς κανονισμούς. Θα ήθελα να ευχαριστήσω ειλικρινά τους εισηγητές, τους συντονιστές των πολιτικών ομάδων και τη Γραμματεία. Θα ήθελα να ευχαριστήσω την κ. Grybauskaité για τη συνεργασία της με την Επιτροπή η οποία, κατά την άποψή μας, ήταν καλύτερη απ' ό,τι ήταν πέρυσι, και θα ήθελα να ευχαριστήσω επίσης την Υπουργό Wideroos. Είμαι σίγουρος ότι ένα επιτυχές τέλος σε αυτή τη διαδικασία την Πέμπτη θα αποζημιώσει για ορισμένες κατανοητές εντάσεις.
<SPEAKER ID="269" NAME="Neena Gill" AFFILIATION="PSE">
(EN) Κύριε Πρόεδρε, θα ήθελα να συγχαρώ και τους δύο εισηγητές για το έργο τους. Παρά αυτή την προσπάθεια, ωστόσο, δεν μπορούμε να πούμε ότι το Κοινοβούλιο κατάφερε πολλά ως αποτέλεσμα της φετινής δημοσιονομικής διαδικασίας. Λυπάμαι για το γεγονός ότι το Συμβούλιο επέδειξε ανησυχητική έλλειψη σεβασμού προς τις απόψεις του Κοινοβουλίου εν γένει. Είμαστε το μόνο δημοκρατικά εκλεγμένο θεσμικό όργανο με καθήκον να προωθούμε τις απόψεις των πολιτών της ΕΕ· αναρωτιέμαι λοιπόν αν το Συμβούλιο θα σεβαστεί τη δέσμευσή του στη συμφωνία που επιτεύχθηκε επιτέλους με το δευτερεύον σκέλος της αρμόδιας για τον προϋπολογισμό αρχής. Ειλικρινά το ελπίζω. Θα ήθελα να κάνω εν συντομία ορισμένα σχόλια, όχι μόνο για τον προϋπολογισμό του 2007, αλλά και έχοντας υπόψη την αναθεώρηση του 2008.
<P>
Πρώτον, η βασική φιλοδοξία μας για τον προϋπολογισμό της ΕΕ είναι ότι πρέπει να εστιάζει σε προτεραιότητες που υλοποιούν τους στόχους που θέσαμε εμείς και οι ηγέτες μας. Με λύπη μου λοιπόν διαπιστώνω ότι, αν και σημειώθηκε μια αύξηση στα προγράμματα, όπως το έβδομο πρόγραμμα πλαίσιο για την έρευνα, σε καμία περίπτωση δεν πλησιάζει το ποσό που ζήτησαν η Επιτροπή και το Κοινοβούλιο.
<P>
Πρόκειται για έναν εξαιρετικά σημαντικό τομέα πολιτικής με άμεσο αντίκτυπο στον τρόπο με τον οποίο η ΕΕ αναπτύσσει την παγκόσμια οικονομία της και στον τρόπο με τον οποίο μας βλέπει ο υπόλοιπος κόσμος. Το Συμβούλιο το γνωρίζει αυτό και προσπάθησε πολύ κραυγαλέα να προωθήσει την ανάγκη για μια αύξηση στις δαπάνες για την Ε[amp]Α. Ωστόσο, βρισκόμαστε ακόμα στο 1,5%. Είναι πραγματικά καιρός να υλοποιήσει το Συμβούλιο τις εξαγγελίες του.
<P>
Δεύτερον, προκειμένου η ΕΕ να αντιμετωπιστεί σοβαρά ως παγκόσμιος εταίρος, πρέπει να υποστηρίξει τη θέση της με τη χρηματοδότηση που απαιτείται για να διαδραματίσει τον ρόλο της - για παράδειγμα, στην Ασία, η οποία είναι η μεγαλύτερη και πιο πολυπληθής ήπειρος, με το 60% του παγκόσμιου πληθυσμού σε ορισμένες από τις πιο φτωχές χώρες του κόσμου. Ως εκ τούτου, η συνεχής τάση μείωσης των πόρων σε αυτή την περιοχή αποτελεί καταστροφική πολιτική.
<SPEAKER ID="270" NAME="Markus Ferber" AFFILIATION="PPE-DE">
(DE) Κύριε Πρόεδρε, κυρία Προεδρεύουσα του Συμβουλίου, κυρία Επίτροπε, κυρίες και κύριοι, θα πω μόνο λίγα λόγια για τον προϋπολογισμό 2007, τον πρώτο προϋπολογισμό των νέων δημοσιονομικών προοπτικών. Θεωρώ ότι πρέπει να αναρωτηθούμε πολύ σοβαρά αν είναι έξυπνο να αφαιρούμε πρώτα με μια δύσκολη γραφειοκρατική διαδικασία τα χρήματα από την τσέπη των πολιτών, να τα μεταφέρουμε με πολλές γραφειοκρατικές διαδικασίες στις Βρυξέλλες και ύστερα να τα κατανέμουμε με ακόμα μεγαλύτερο γραφειοκρατικό κόστος στα κράτη μέλη.
<P>
Εδώ χάθηκε μια μεγάλη ευκαιρία εξαιτίας της περικοπής της δημοσιονομικής προοπτικής και της αποτυχίας αναδιατύπωσης πολλών νομικών βάσεων, αφού σχεδόν όλα τα πολυετή προγράμματα έπρεπε να εγκριθούν εκ νέου. Κυρία Grybauskaitė, δεν μπορώ παρά να ζητήσω από την Επιτροπή, να αναλάβει πρωτοβουλία για το 2008 και το 2009, όταν θα πρέπει να εξετάσουμε πώς θα προετοιμαστούμε κατάλληλα για την επόμενη δημοσιονομική προοπτική.
<P>
Θα ήθελα να αναφέρω ένα ακόμα σημείο: η Ευρωπαϊκή Επιτροπή αναθέτει ολοένα περισσότερα καθήκοντα σε οργανισμούς και σε εκτελεστικούς οργανισμούς. Περιμένω να υποβάλει κάποτε η Επιτροπή προτάσεις που θα δείχνουν την προθυμία της για μείωση προσωπικού. Ολοκληρώσαμε τώρα τον μεγαλύτερο γύρο διεύρυνσης στην ιστορία της Ευρωπαϊκής Ένωσης. Την 1η Ιανουαρίου 2007 θα έχουν προσχωρήσει στην Ευρωπαϊκή Ένωση δώδεκα νέα κράτη μέλη. Έτσι χρειαζόμαστε λιγότερο προσωπικό γιατί πολλά από τα μέχρι τώρα καθήκοντα της Επιτροπής ανατέθηκαν σε οργανισμούς. Περιμένω να γίνουν εδώ πολύ συγκεκριμένες προτάσεις σχετικά με τον περιορισμό της γραφειοκρατίας στην Ευρώπη. Αυτό δεν γίνεται όπως το κάνει ο κ. Verheugen, εξετάζοντας νόμους, αλλά μειώνοντας το προσωπικό, κι έτσι δεν δημιουργείται καν γραφειοκρατία.
<P>
Θα ήθελα να τελειώσω κάνοντας αυτοκριτική σε ένα σημείο που πρέπει να θυμόμαστε, ότι δηλαδή πρέπει να εξετάσουμε περισσότερο και τη δική μας στρατηγική. Λυπάμαι πολύ διότι αυτό δεν έγινε στο μέτρο που θα ήταν επιθυμητό εδώ στο Σώμα πριν από τις διαβουλεύσεις.
<SPEAKER ID="271" NAME="Paulo Casaca" AFFILIATION="PSE">
(PT) Θα ήθελα να ευχαριστήσω την κ. Gräßle, την κ. Grybauskaitκαι, φυσικά, το Συμβούλιο για την επιτυχία των διαπραγματεύσεων για τον νέο δημοσιονομικό κανονισμό. Συγχαρητήρια αξίζουν ιδιαίτερα στην εισηγήτριά μας για τη σκληρή δουλειά της, την επιμονή και το πείσμα της. Πρέπει να πω, όμως ότι, τα επόμενα χρόνια θα πρέπει να διενεργήσουμε μία διεξοδική αξιολόγηση της αποτελεσματικότητας αυτού του δημοσιονομικού κανονισμού προκειμένου να προσδιοριστεί ο βαθμός στον οποίο οι κανόνες που περιέχονται σε αυτόν μπορεί να είναι υπερβολικός ή όχι και αν είναι ή όχι η αιτία του αφύσικα μεγάλου αριθμού σημαντικών λαθών που εντοπίζονται κάθε χρόνο από το Ελεγκτικό Συνέδριο.
<P>
Αυτό που χρειαζόμαστε είναι ένα δημοσιονομικός κανονισμός που επιβάλει φυσικά δημοσιονομική πειθαρχία και την αποτελεσματική χρήση των δημοσιονομικών πόρων. Δεν μπορούμε, ωστόσο, να έχουμε έναν κανονισμό που προκαλεί ατελείωτα λάθη και μας θέτει στην παρούσα, εξαιρετικά ταπεινωτική, θέση όσον αφορά την απαλλαγή, με το Ελεγκτικό Συνέδριο να αρνείται συστηματικά να εγκρίνει τους λογαριασμούς μας.
<P>
Θα τελειώσω, ωστόσο, εκφράζοντας απλά την ελπίδα ότι η Επιτροπή και η εισηγήτριά μας θα συνεχίσουν το έργο που έχουν επιτελέσει μέχρι στιγμής.
<SPEAKER ID="272" NAME="Αντώνης Σαμαράς" AFFILIATION="PPE-DE">
Κύριε Πρόεδρε, αγαπητοί συνάδελφοι, πιστεύω βαθιά στην ανάπτυξη. Το 2007 οι δαπάνες του κοινοτικού προϋπολογισμού θα είναι κάτω από το 1% του κοινοτικού ΑΕΠ. Είναι αυτό ένα επίτευγμα για το οποίο πρέπει να καμαρώνουμε; Κάποιοι συνάδελφοι είναι υπερήφανοι. "Τουλάχιστον καταφέραμε" λένε "να επιβάλουμε δημοσιονομική πειθαρχία". Λυπάμαι που δεν μπορώ να συμμερισθώ την αίσθηση υψηλού επιτεύγματος που τους διακατέχει. Όταν διευρύνεται η Ένωσή μας και εμείς, την ίδια στιγμή, περιορίζουμε τον κοινοτικό μας προϋπολογισμό, αυτό δεν μας καθιστά πιο πειθαρχημένους δημοσιονομικά, μας καθιστά πιο ανύπαρκτους στα μάτια των Ευρωπαίων πολιτών.
<P>
Δεν θέλω να παρεξηγηθώ, πιστεύω βαθύτατα στην έννοια της δημοσιονομικής πειθαρχίας. Αν κάπου υπάρχουν σπατάλες, πρέπει να τις κόψουμε. Όμως οι μεγάλες σπατάλες υπάρχουν στους εθνικούς προϋπολογισμούς των κρατών μελών. Όχι στον μικροσκοπικό κοινοτικό μας προϋπολογισμό. Ασφαλώς οι εθνικές δαπάνες βρίσκονται έξω από τη δικαιοδοσία του Ευρωκοινοβουλίου και, επειδή δεν μπορούμε να κόψουμε τις σπατάλες από τους εθνικούς προϋπολογισμούς, περικόπτουμε απαραίτητες δαπάνες από τον κοινοτικό μας προϋπολογισμό.
<P>
Έτσι όμως, κανείς δεν θα μας πάρει στα σοβαρά σε θέματα πειθαρχίας, δεν θα μας πάρουν στα σοβαρά ούτε και σε θέματα ευρωπαϊκής ολοκλήρωσης. Πώς θα πάμε έτσι στη Λισαβόνα; Οι Αμερικανοί ξοδεύουν πάνω από το 20% του ΑΕΠ τους στον ομοσπονδιακό τους προϋπολογισμό. Εμείς κάτω του 1%! Πώς θα τους ανταγωνιστούμε; " αλήθεια είναι ότι δεν μπορούμε να τους ανταγωνιστούμε. Ένας ευρωπαϊκός προϋπολογισμός που συνεχώς συρρικνώνεται πλήττει καίρια το κύρος μας, πλήττει την αξιοπιστία μας, πλήττει τη δυνατότητά μας να επιφέρουμε οποιεσδήποτε αλλαγές.
<P>
Οι ανεπάρκειες της Φιλανδικής Προεδρίας, τις οποίες ζήσαμε στην Επιτροπή Προϋπολογισμών, έκαναν τα πράγματα χειρότερα. Έτσι, φοβάμαι ότι συλλογικά βρισκόμαστε πολύ κάτω του 1% των δυνατοτήτων μας ως Ευρωπαίοι. Λυπάμαι που το λέω αυτό, αγαπητοί συνάδελφοι, αλλά νομίζω ότι βρισκόμαστε σε λάθος δρόμο.
<SPEAKER ID="274" NAME="Vladimír Maňka" AFFILIATION="PSE">
(SK) Ο προϋπολογισμός του 2007 είναι ο πρώτος σε μια επταετή περίοδο προγραμματισμού και επομένως έχει αναμφισβήτητη στρατηγική σημασία για τα επόμενα χρόνια. Είναι εξαιρετικά σημαντικό να ξεκινήσουμε την νέα δημοσιονομική περίοδο αποφασιστικά και συνετά.
<P>
Θα ήθελα να ευχαριστήσω τους εισηγητές, τα μέλη της Επιτροπής Προϋπολογισμών, και όλους τους διαπραγματευτές για το έργο τους στη διαπραγμάτευση του προϋπολογισμού της Ευρωπαϊκής Ένωσης για το 2007. Ιδιαίτερα, εκτιμώ την υποστήριξη της Σοσιαλιστικής Ομάδας στο Ευρωπαϊκό Κοινοβούλιο στην προσπάθεια που καταβάλλουν τα νέα κράτη μέλη να μειωθεί το διοικητικό αποθεματικό κατά 50 εκατομμύρια ευρώ. Αυτό το θέμα είναι ιδιαίτερα σημαντικό για τα νέα κράτη μέλη. " ουσία του προβλήματος είναι ότι η διατήρηση ενός μεγάλου δημοσιονομικού αποθεματικού θα έθετε σε σοβαρό κίνδυνο την πρόσληψη νέου προσωπικού. Αυτό είναι ιδιαίτερα αληθές για τα νέα κράτη μέλη, καθώς οι ποσοστώσεις τους κάθε άλλο παρά έχουν εξαντληθεί.
<P>
Κατά τη διάρκεια των συναντήσεών τους με βουλευτές της Επιτροπής Προϋπολογισμών οι αξιωματούχοι σας, κυρία Επίτροπε, επέστησαν επανειλημμένα την προσοχή στα προβλήματα που θέτουν την επιλογή προσωπικού για τα θεσμικά όργανα της Ευρωπαϊκής Ένωσης σε κίνδυνο. Χάρη στις προειδοποιήσεις τους και στην ενωμένη θέση της Σοσιαλιστικής Ομάδας στο Ευρωπαϊκό Κοινοβούλιο, τα πράγματα προχώρησαν και τώρα είμαστε κοντά στη σημαντική περικοπή αυτού του περιττού αποθεματικού. " κοινή επίτευξη αυτού του στόχου θα είναι μια εξαιρετική κίνηση απέναντι στα νέα κράτη μέλη της Ευρωπαϊκής Ένωσης, που τώρα συμπεριλαμβάνουν τη Ρουμανία και τη Βουλγαρία.
<P>
Οι πολίτες των χωρών μας παρακολουθούν στενά την αλληλεπίδραση λόγων και έργων στα θεσμικά όργανα της Ευρωπαϊκής Ένωσης. Μπορώ επομένως να ζητήσω τη στήριξή σας στις προσπάθειές μας για την επίτευξη αυτού του κοινού στόχου;
<SPEAKER ID="275" NAME="Jean-Claude Martinez" AFFILIATION="NI">
(FR) Κυρία Πρόεδρε, στις αρχές Δεκεμβρίου, η NASA ανακοίνωσε ότι εγκρίθηκε ένας προϋπολογισμός με στόχο την εγκατάσταση ενός διαστημικού σταθμού στη Σελήνη το 2020.
<P>
Εμείς, το 2020, έχουμε ένα σχέδιο προϋπολογισμού που θα επιτρέψει σε ένα τρένο να πραγματοποιεί το δρομολόγιο από τη Hendaye της Γαλλίας στο Irún της Ισπανίας. Έτσι, οι "νωμένες Πολιτείες διαθέτουν έναν προϋπολογισμό για να πάνε με πύραυλο στη Σελήνη και εμείς διαθέτουμε προϋπολογισμό για να διασχίσουμε τα Πυρηναία με τρένο! Πώς εξηγείται αυτή η διαφορά; Οι "νωμένες Πολιτείες εφοδιάζονται με μια δημοσιονομική πολιτική ύψους 2 500 δισεκατομμυρίων δολαρίων ετησίως, ενώ εμείς, παίζουμε με προϋπολογισμό της τάξης των 122 δισεκατομμυρίων ευρώ. Παίζουμε με 1 260 τροπολογίες, παίζουμε με τις εταιρικές σχέσεις σε παγκόσμια κλίμακα, με το Europalia, το Daphne το Σχέδιο Δ, εν ολίγοις, εξαπλωνόμαστε αμυδρά.
<P>
Δεν διαθέτουμε παρά μόνο δύο σοβαρές δημοσιονομικές πολιτικές, τη γεωργική πολιτική και την περιφερειακή πολιτική. Οι εναπομείνασες δημοσιονομικές κατηγορίες, κυρίως η κατηγορία 3 "Ιθαγένεια", εκφράζουν έναν επικοινωνιακό προϋπολογισμό, για τις γυναίκες, τους νέους, τους καταναλωτές, τους ανέργους, τους απολυμένους, τα θύματα βίας ...
<P>
" πραγματική αιτία αυτής της κατάστασης δεν είναι η απουσία ιδίων πόρων: μολονότι υπάρχει όντως μια πραγματική στασιμότητα, αυτή απορρέει από την ιδεολογία των ισοσκελισμένων προϋπολογισμών, η οποία εμποδίζει τη χρηματοδότηση έκτακτων δαπανών μέσω έκτακτων εσόδων, δηλαδή μέσω του δανεισμού που προορίζεται για τα μεγάλα ευρωπαϊκά δίκτυα, όπως το σιδηροδρομικό για παράδειγμα. " πραγματική δημοσιονομική συζήτηση, αγαπητοί συνάδελφοι, δεν συνίσταται στο να εκφραζόμαστε υπέρ ή κατά ενός ευρωπαϊκού φόρου το 2014, αλλά υπέρ ή κατά ενός ευρωπαϊκού δανείου, το οποίο να χρηματοδοτήσει το μέλλον της έρευνας, των μεταφορών, της υγείας και της εκπαίδευσης.
<SPEAKER ID="276" NAME="Ingeborg Gräßle " AFFILIATION="PPE-DE">
εισηγήτρια. - (DE) Κυρία Πρόεδρε, τώρα πρέπει τρόπον τινά να "πάρω πίσω το αίμα" του κ. Elles και γι' αυτό δέχομαι ευχαρίστως να πάρω αυτόν τον χρόνο ομιλίας, θέλω δε να ευχαριστήσω και εξ ονόματός του για τους επαίνους και τις προτάσεις του Σώματος. Σχετικά με τον δημοσιονομικό κανονισμό και την ολοκλήρωση των μεταρρυθμίσεων, θα ήθελα να ζητήσω να δείξουμε την ίδια ενότητα που δείξαμε μέχρι σήμερα. Ως εισηγήτρια δέχομαι ευχαρίστως την προτροπή του κ. Casaca να εξακολουθήσω να ασχολούμαι με το θέμα αυτό. Για το ζήτημα των εμπειριών μας με τον δημοσιονομικό κανονισμό υπάρχει και μία δική μου ιστοσελίδα, στην οποία τα θεσμικά όργανα της ΕΕ ή και σύμβουλοί τους μπορούν να μας διαβιβάζουν τις πληροφορίες τους για το πώς διαμορφώνεται τώρα η κατάσταση με τον νέο δημοσιονομικό κανονισμό. Θεωρώ ότι με αυτόν τον προϋπολογισμό επιτύχαμε για πρώτη φορά -και αυτό είναι το μεγάλο επίτευγμα του εισηγητή κ. Elles- μία μεγαλύτερη σύγκλιση του σχεδιασμού, της εφαρμογής, της εκτέλεσης και του ελέγχου. Αυτό είναι ένα έργο που πρέπει να το αντιμετωπίσουμε πολύ σοβαρά τα επόμενα χρόνια.
<SPEAKER ID="277" NAME="Πρόεδρος">
Πριν λάβει τον λόγο η Επίτροπος θα ήθελα να ρωτήσω ξανά αν υπάρχουν ενδεχομένως ερωτήσεις, στων οποίων την απάντηση θα μπορούσε να βοηθήσει.
<SPEAKER ID="278" NAME="Catherine Guy-Quint" AFFILIATION="PSE">
(FR) Κυρία Πρόεδρε, θέλω απλώς να πω ότι εκφράζουμε τη λύπη μας για την οργάνωση της συζήτησης σε δεύτερη ανάγνωση υπό την παρούσα μορφή της. Πράγματι, κάθε φορά, η Επιτροπή Προϋπολογισμών επιτελεί τεράστιο έργο και καταλήγουμε να τιμωρούμαστε με τον χρόνο που μας επιμερίζεται προκειμένου να παρουσιάσουμε το έργο μας και προκειμένου να εξηγήσουμε τον τρόπο με τον οποίο εργαστήκαμε και το αποτέλεσμα στο οποίο καταλήξαμε.
<P>
Θα ήταν άκρως ενδιαφέρον να δούμε άλλους συναδέλφους να λαμβάνουν μέρος σε αυτή τη συζήτηση και να ακούσουν την απάντηση της κ. Επιτρόπου και, εν τέλει, του Συμβουλίου. Υπερβολικά συχνά, δεν μας λαμβάνουν υπόψη στο πλαίσιο της οργάνωσης των συνόδων της Ολομέλειας. Διαπιστώνουμε για μια ακόμη φορά ότι μένουν περισσότερα από δέκα λεπτά, τα οποία αρκετοί συνάδελφοι θα μπορούσαν να εκμεταλλευτούν για να εκθέσουν το έργο που επιτέλεσαν τη χρονιά αυτή.
<SPEAKER ID="279" NAME="Paul Rübig" AFFILIATION="PPE-DE">
(DE) Κυρία Πρόεδρε, η φινλανδική Προεδρία του Συμβουλίου έδειξε πως είναι δυνατό να λειτουργήσει ο δημοσιονομικός κανονισμός στο Έβδομο Πρόγραμμα Πλαίσιο για την Έρευνα και γι' αυτό θα ήθελα να ζητήσω από την Επίτροπο να αναφερθεί και πάλι στις δημοσιονομικές διατάξεις, γιατί αυτό έχει ιδιαίτερη σημασία για εμάς. Ασκείται μεγάλη και δικαιολογημένη κριτική στην Ευρωπαϊκή Ένωση και εδώ θέλουμε να δούμε σύντομα ορατή πρόοδο. Γι' αυτό ζητώ να ληφθούν σοβαρά υπόψη τα ζητήματα αυτά ιδίως στο τεχνικό επίπεδο διότι τα θεωρούμε επείγοντα από πολιτική άποψη.
<SPEAKER ID="280" NAME="Richard Corbett" AFFILIATION="PSE">
(EN) Κυρία Πρόεδρε, το θέμα αυτό δεν είναι επί της ουσίας, αλλά θέλω να σας συγχαρώ διότι θέσατε σε εφαρμογή αυτό ακριβώς που πρότεινα στην ώρα των ψηφοφοριών σήμερα το πρωί, δηλαδή να λάβουν τον λόγο οι ομιλητές της διαδικασίας "catch the eye" στο τέλος της συζήτησης. Πιστεύω ότι θα πρέπει να το κάνουμε αυτό για ένα σύντομο χρονικό διάστημα στο τέλος κάθε συζήτησης, αλλά βέβαια όταν υπάρχει διαθέσιμος χρόνος, όπως τώρα. Είναι μια εξαιρετική πρωτοβουλία, συγχαρητήρια!
<SPEAKER ID="281" NAME="Πρόεδρος">
Γνωρίζετε ότι αυτό στην πραγματικότητα γίνεται μόνον όταν υπάρχει ακόμα λίγος χρόνος. Ασφαλώς δεν είναι δυνατός ο προγραμματισμός των συζητήσεων της Ολομέλειας μέχρι το τελευταίο λεπτό.
<SPEAKER ID="282" NAME="Dalia Grybauskaitė">
Μέλος της Επιτροπής. (LT) Θα ήθελα να ευχαριστήσω όλους όσους συμμετείχαν στη συζήτηση για τα σημερινά θέματα. Πράγματι, έχει ολοκληρωθεί ένα πολύ μεγάλο έργο - όλες οι πολιτικές ομάδες και η Επιτροπή Προϋπολογισμών εργάστηκαν πραγματικά πολύ εντατικά, θα ήθελα λοιπόν να τους ευχαριστήσω επίσης, διότι ήταν ένα έργο που συνεπαγόταν πολιτική υπευθυνότητα. Αποφεύχθηκε η πολιτική καιροσκοπία και όλες οι αποφάσεις ελήφθησαν σύμφωνα με τα συμφέροντα της Ευρώπης και όλων των λαών της Ευρώπης.
<P>
Θα ήθελα επίσης να ευχαριστήσω τους ανθρώπους μου, τη Διεύθυνσή μου, οι οποίοι βρίσκονται εδώ και οι οποίοι κατέβαλαν μεγάλη προσπάθεια ούτως ώστε να μπορέσουμε να κάνουμε αυτή τη συζήτηση σήμερα, δηλαδή, αυτό που κάνουμε τώρα. Επιπλέον, θα ήθελα να ευχαριστήσω τη Γραμματεία, καθώς και την Επιτροπή Προϋπολογισμών (στα γαλλικά COBU) και το προσωπικό του Συμβουλίου, το οποίο κατέφερε επίσης να δει πέρα από τις προσωπικές του φιλοδοξίες και να ξεπεράσει τα λάθη του ούτως ώστε να μπορέσουμε τελικά να επιτύχουμε τη λύση που έχουμε τώρα στο τραπέζι.
<P>
Επομένως, σας παροτρύνω όλους, συμπεριλαμβανομένων των ιθυνόντων του προϋπολογισμού και των οικονομικών της Ευρώπης που μίλησαν εδώ σήμερα, να προσπαθήσετε και, όπως πάντα, να εντυπωσιάσετε τους συναδέρφους σας στο Ευρωπαϊκό Κοινοβούλιο προκειμένου να ψηφίσουν θετικά και, την Πέμπτη, να εγκρίνουν τον προϋπολογισμό της νέας Ευρώπης, της διευρυμένης Ευρώπης των 27 χωρών.
<SPEAKER ID="283" NAME="Πρόεδρος">
" κοινή συζήτηση έληξε.
<P>
" ψηφοφορία για τις εκθέσεις Elles και Grech θα διεξαχθεί την Πέμπτη. " ψηφοφορία για τις εκθέσεις Gräßle και Pittella θα διεξαχθεί αύριο.
<P>
Γραπτή δήλωση (άρθρο 142 του Κανονισμού)
<SPEAKER ID="284" NAME="László Surján" AFFILIATION="PPE-DE">
(HU) Φαίνεται ότι έχουμε προετοιμάσει τον προϋπολογισμό της Ένωσης για το 2007 χωρίς άγριες συγκρούσεις, μολονότι τον Ιούλιο δεν είχε επιτευχθεί καμία συμφωνία σχετικά με τον δημοσιονομικό κανονισμό, για παράδειγμα. Ο προϋπολογισμός δεν θα λειτουργήσει χωρίς έγκυρους κανονισμούς. Αυτός είναι ο λόγος που το Κοινοβούλιο δεν θα τον υπογράψει, εκτός αν τεθεί σε ισχύ ο νέος δημοσιονομικός κανονισμός.
<P>
Στον προϋπολογισμό του 2007 το Κοινοβούλιο, σε συμφωνία με το Συμβούλιο, έχει αυξήσει τις εκταμιεύσεις, και σε αντάλλαγμα οι δαπάνες δεν θα υπερβούν το 1% του ΑΕΕ της Ένωσης. Γιατί δεν αγωνιστήκαμε πιο σθεναρά; Ένα νέο δημοσιονομικό πρόγραμμα πλαίσιο θα τεθεί σε ισχύ το 2007, διάφορα προγράμματα θα ξεκινήσουν εκ νέου, και αυτός είναι ο λόγος που θα χρειαστεί μόνο μια μικρή εκταμίευση. Έχει επίσης αποκαλυφθεί ότι τα κράτη μέλη δεν έχουν χρησιμοποιήσει έξι δις ευρώ από τους συνολικούς πόρους που αυξήθηκαν το προηγούμενο έτος μετά από σκληρές μάχες.
<P>
Φέτος έχει εισαχθεί ένα νέο στοιχείο από το Κοινοβούλιο με τη μορφή της ανάλυσης "αξιοποίησης των πόρων", που αποδεικνύει ότι η Ένωση χρησιμοποιεί σωστά τα χρήματα. Δυστυχώς, η αλληλεγγύη μεταξύ των κρατών μελών μειώνεται κάθε χρόνο, με τους χορηγούς να δηλώνουν δυσκολίες με τους εθνικούς προϋπολογισμούς τους γι' αυτή, ενώ αποτυγχάνουν να αναφέρουν τα οφέλη που έχουν αποκομίσει από το άνοιγμα της αγοράς. Δεν πρέπει να ψαλιδίσουμε το προϋπολογισμό, αλλά αυτό που πρέπει να κάνουμε είναι να διαθέσουμε περισσότερους πόρους εκεί όπου η συνεργασία συμβαδίζει με την προστιθέμενη αξία. Ανάλογοι τομείς συμπεριλαμβάνουν την έρευνα και την ανάπτυξη, καθώς και τη συνοχή. Μπορούμε να νικήσουμε στο παγκόσμιο ανταγωνιστικό περιβάλλον μόνο αν εργαστούμε μαζί. Αλλά η βούληση του Κοινοβουλίου δεν είναι αρκετή για να αυξήσει η Ευρωπαϊκή Ένωση το δυναμικό της. Αυτό που χρειαζόμαστε είναι να έχουμε πολιτικές προσωπικότητες στο τιμόνι των κρατών μελών μας και όχι πολιτικούς που ζουν μόνο για τη στιγμή.

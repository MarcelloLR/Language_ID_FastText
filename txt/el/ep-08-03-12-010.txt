<CHAPTER ID="010">
Ανακοίνωση της Προεδρίας
<SPEAKER ID="212" NAME="Πρόεδρος">
Κυρίες και κύριοι, θα ήθελα να κάνω μια σημαντική ανακοίνωση σχετικά με την απογευματινή ψηφοφορία. Για τεχνικούς λόγους, τα αποτελέσματα των ονομαστικών ψηφοφοριών που προβάλλονται και ανακοινώνονται από τον Πρόεδρο της συνεδρίασης δεν αντιστοιχούν ακριβώς στον πραγματικό αριθμό καταχώρησης του συστήματος ψηφοφορίας. Σε καμία περίπτωση δεν έχει επηρεαστεί το αποτέλεσμα της ψηφοφορίας, καθώς οι πλειοψηφίες δεν έχουν μεταβληθεί.
<P>
Δεδομένου ότι ισχύει αυτό, οι μεσημεριανές ψηφοφορίες δεν μπορούν να αμφισβητηθούν και θεωρούνται εγκεκριμένες. Τα αποτελέσματα που θα δημοσιευτούν ως παράρτημα των πρακτικών της σημερινής συνεδρίασης θα είναι τα πραγματικά αποτελέσματα.
<P>
Είναι ευνόητο ότι οι τεχνικές υπηρεσίες καταβάλλουν κάθε προσπάθεια να προσδιορίσουν τον λόγο αυτής της δυσλειτουργίας και την αποκατάσταση όλων των λειτουργιών για τις αυριανές ψηφοφορίες.

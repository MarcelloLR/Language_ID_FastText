<CHAPTER ID="018">
Υλοποίηση του έβδομου προγράμματος-πλαισίου της ΕΚ και της ΕΚΑΕ (συζήτηση) 
<SPEAKER ID="175" NAME="Πρόεδρος">
" ημερήσια διάταξη προβλέπει την κοινή συζήτηση της σύστασης για τη δεύτερη ανάγνωση (Α6-0392/2006) της Επιτροπής Βιομηχανίας, Έρευνας και Ενέργειας, σχετικά με την κοινή θέση του Συμβουλίου (12032/2/2006 - C6-0318/2006 - ενόψει της έγκρισης της απόφασης του Ευρωπαϊκού Κοινοβουλίου και του Συμβουλίου που αφορά το έβδομο πρόγραμμα πλαίσιο δραστηριοτήτων έρευνας, τεχνολογικής ανάπτυξης και επίδειξης της Ευρωπαϊκής Κοινότητας (2007-2013) (εισηγητής: ο κ. Jerzy Buzek)·
<P>
της έκθεσης (Α6-0304/2006) του κ. Philippe Busquin, εξ ονόματος της Επιτροπής Βιομηχανίας, Έρευνας και Ενέργειας, σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου με τον οποίο καθορίζονται οι κανόνες συμμετοχής επιχειρήσεων, ερευνητικών κέντρων και πανεπιστημίων στις δράσεις που αναλαμβάνονται βάσει του έβδομου προγράμματος πλαισίου και οι κανόνες διάδοσης των ερευνητικών αποτελεσμάτων (2007-2013) - C6-0005/2006 -·
<P>
της έκθεσης (Α6-0305/2006) της κ. Anne Laperrouze, εξ ονόματος της Επιτροπής Βιομηχανίας, Έρευνας και Ενέργειας, σχετικά με την πρόταση κανονισμού του Συμβουλίου (Ευρατόμ) με τον οποίο καθορίζονται οι κανόνες συμμετοχής επιχειρήσεων, ερευνητικών κέντρων και πανεπιστημίων στις δράσεις που αναλαμβάνονται βάσει του έβδομου προγράμματος πλαισίου της Ευρωπαϊκής Κοινότητας Ατομικής Ενέργειας και οι κανόνες διάδοσης των ερευνητικών αποτελεσμάτων (2007-2011) - C6-0080/2006 -·
<P>
της έκθεσης (Α6-0360) του κ. Umberto Pirilli, εξ ονόματος της Επιτροπής Βιομηχανίας, Έρευνας και Ενέργειας, σχετικά με την πρόταση απόφασης του Συμβουλίου που αφορά το ειδικό πρόγραμμα "Άνθρωποι" με το οποίο τίθεται σε εφαρμογή το έβδομο πρόγραμμα πλαίσιο (2007-2013) δράσεων έρευνας, τεχνολογικής ανάπτυξης και επίδειξης της Ευρωπαϊκής Κοινότητας - C6-0383/2005 -·
<P>
της έκθεσης (Α6-0369/2006) της κ. Angelika Niebler, εξ ονόματος της Επιτροπής Βιομηχανίας, Έρευνας και Ενέργειας, σχετικά με την πρόταση απόφασης του Συμβουλίου για το ειδικό πρόγραμμα "Ιδέες" με το οποίο τίθεται σε εφαρμογή το 7ο πρόγραμμα πλαίσιο (2007-2013) δραστηριοτήτων έρευνας, τεχνολογικής ανάπτυξης και επίδειξης της Ευρωπαϊκής Κοινότητας - C6-0382/2005 -·
<P>
της έκθεσης (Α6-0371/2006) του κ. Vittorio Prodi, εξ ονόματος της Επιτροπής Βιομηχανίας, Έρευνας και Ενέργειας, σχετικά με την πρόταση απόφασης του Συμβουλίου που αφορά το ειδικό πρόγραμμα "Ικανότητες" με το οποίο τίθεται σε εφαρμογή το 7ο πρόγραμμα πλαίσιο (2007-2013) δραστηριοτήτων έρευνας, τεχνολογικής ανάπτυξης και επίδειξης της Ευρωπαϊκής Κοινότητας - C6-0384/2005 -·
<P>
της έκθεσης (Α6-0379/2006) της κ. Teresa Riera Madurell, εξ ονόματος της Επιτροπής Βιομηχανίας, Έρευνας και Ενέργειας, σχετικά με την πρόταση απόφασης του Συμβουλίου όσον αφορά το ειδικό πρόγραμμα "Συνεργασία" για την εκτέλεση του 7ου προγράμματος πλαισίου (2007-2013) της Ευρωπαϊκής Κοινότητας για τις δραστηριότητες έρευνας, τεχνολογικής ανάπτυξης και επίδειξης της Ευρωπαϊκής Κοινότητας - C6-0381/2005 -·
<P>
της έκθεσης (Α6-0335/2006) του κ. David Hammerstein Mintz, εξ ονόματος της Επιτροπής Βιομηχανίας, Έρευνας και Ενέργειας, σχετικά με την πρόταση απόφασης του Συμβουλίου που αφορά το ειδικό πρόγραμμα που θα υλοποιηθεί με άμεσες δράσεις από το Κοινό Κέντρο Ερευνών με το οποίο τίθεται σε εφαρμογή το 7ο πρόγραμμα πλαίσιο (2007-2013) δραστηριοτήτων έρευνας, τεχνολογικής ανάπτυξης και επίδειξης της Ευρωπαϊκής Κοινότητας - C6-0380/2005 -·
<P>
της έκθεσης (Α6-0357/2006) του κ. Daniel Caspary, εξ ονόματος της Επιτροπής Βιομηχανίας, Έρευνας και Ενέργειας, σχετικά με την πρόταση απόφασης του Συμβουλίου για το ειδικό πρόγραμμα που θα υλοποιηθεί με άμεσες δράσεις από το Κοινό Κέντρο Ερευνών ώστε να εκτελεστεί το έβδομο πρόγραμμα πλαίσιο (2007-2011) δραστηριοτήτων πυρηνικής έρευνας και εκπαίδευσης της Ευρωπαϊκής Κοινότητας Ατομικής Ενέργειας (Ευρατόμ) - C6-0385/2005 -·
<P>
της έκθεσης (Α6-0333/2006) του κ. Umberto Guidoni, εξ ονόματος της Επιτροπής Βιομηχανίας, Έρευνας και Ενέργειας, σχετικά με την πρόταση απόφασης του Συμβουλίου που αφορά το ειδικό πρόγραμμα με το οποίο τίθεται σε εφαρμογή το έβδομο πρόγραμμα πλαίσιο (2007-2011) δραστηριοτήτων πυρηνικής έρευνας και εκπαίδευσης της Ευρωπαϊκής Κοινότητας Ατομικής Ενέργειας (Ευρατόμ) - (C6-0386/2005 -.
<SPEAKER ID="176" NAME="Janez Potočnik">
Μέλος της Επιτροπής. (EN) Κύριε Πρόεδρε, αξιότιμοι βουλευτές, υπουργέ Lehtomäki, το σημερινό απόγευμα και το αυριανό μεσημέρι είναι σημαντικές ώρες για την Ευρώπη και την ευρωπαϊκή επιστήμη. Με την ψήφο σας αύριο, εσείς, οι βουλευτές του Κοινοβουλίου, θα δείξετε ότι η Ευρώπη της έρευνας είναι ζωντανή.
<P>
Εργαστήκαμε σκληρά μαζί τα τελευταία χρόνια προκειμένου οι ερευνητές της Ευρώπης να μπορέσουν να αρχίσουν να εργάζονται και να αξιοποιούν στο μέγιστο τις ευκαιρίες που θα τους προσφέρει το νέο πρόγραμμα πλαίσιο.
<P>
Μαζί καταφέραμε να δημιουργήσουμε ένα πρόγραμμα πλαίσιο που επιτυγχάνει τους στόχους που θέσαμε στην αρχή: φιλοδοξία και αριστεία, καλή ισορροπία ανάμεσα στη συνέχεια και στην καινοτομία και μια ισχυρή βάση για απλουστευμένους κανόνες και διαδικασίες.
<P>
Και, εκτός των άλλων, παραδίδουμε το έβδομο πρόγραμμα πλαίσιο εγκαίρως.
<P>
Καταφέραμε να το κάνουμε αυτό παρά ορισμένες δύσκολες περιστάσεις, όπως η καθυστερημένη συμφωνία για τις δημοσιονομικές προοπτικές και μια μεστή συζήτηση για ευαίσθητα ηθικά ζητήματα.
<P>
Επιτύχαμε διότι όλοι έχουμε την ίδια έντονη πεποίθηση ότι η συνεργασία στον τομέα της έρευνας αποτελεί τη βάση της επιτυχούς κοινωνίας της γνώσης που θέλουμε να γίνει η Ευρώπη: μια Ευρώπη που παρέχει ανάπτυξη και θέσεις εργασίας και ένα καλό βιοτικό επίπεδο.
<P>
" έγκαιρη έγκριση του φιλόδοξου ΠΠ7 θα στείλει ένα ισχυρό μήνυμα στην επιστημονική κοινότητα, στη βιομηχανία και στο κοινό εν γένει.
<P>
Το μήνυμα είναι: ας μην χάσουμε χρόνο. Ας εργαστούμε μαζί και ας υλοποιήσουμε τις δυνατότητες της Ευρώπης για αριστεία.
<P>
Θα ήθελα να αποτίσω φόρο τιμής στους βουλευτές που τα έκαναν όλα δυνατά: τον εισηγητή του Έβδομου Προγράμματος Πλαισίου, κ. Buzek, τον εισηγητή για τους κανόνες συμμετοχής, κ. Busquin, και, για το τμήμα σχετικά με την Ευρατόμ, την κ. Laperrouze· τους εισηγητές για τα επτά ειδικά προγράμματα, την κ. Riera Madurell για τη "Συνεργασία", την κ. Niebler και τον κ. Ehler για το "Ιδέες", τον κ. Pirilli για το "Άνθρωποι", τον κ. Prodi για το "Ικανότητες", τον κ. Guidoni για την Ευρατόμ, τον κ. Hammerstein Mintz για τις άμεσες δράσεις ΕΚ από το Κοινό Κέντρο Ερευνών, τον κ. Caspary για τις άμεσες δράσεις Ευρατόμ από το Κοινό Κέντρο Ερευνών και τη μακρά λίστα σκιωδών εισηγητών και άλλων βουλευτών που συμμετείχαν στην προσπάθεια.
<P>
" συνεργασία μας διευκολύνθηκε σημαντικά από την ικανή προεδρία του κ. Chichester. Έμαθα πολλά από εκείνον και θέλω να τον ευχαριστήσω.
<P>
Θα ήθελα επίσης να αναγνωρίσω τη σκληρή δουλειά και την καλή συνεργασία όλων των Προεδριών που συμμετείχαν στην έγκριση των προγραμμάτων. Θα ήθελα ειδικά να ευχαριστήσω τη φινλανδική Προεδρία για τον εποικοδομητικό της ρόλο στην τελική φάση της διαδικασίας.
<P>
Οι διαπραγματεύσεις μας οδήγησαν σε σταθερή και ευρεία συναίνεση μεταξύ των τριών θεσμικών οργάνων σχετικά με τις βασικές πτυχές του πακέτου του 7ου προγράμματος πλαισίου. Προχωρήσαμε θεωρώντας κάθε πράξη ως μέρος του ίδιου πακέτου, διασφαλίζοντας πλήρη πολιτική συνάφεια σε όλο το πακέτο.
<P>
Γνωρίζετε πολύ καλά το έβδομο πρόγραμμα πλαίσιο και το περιεχόμενό του. Συνεπώς, θα περιορίσω τις παρατηρήσεις μου σε ορισμένα βασικά θέματα.
<P>
Πρώτον, η έκθεση του κ. Buzek για το έβδομο πρόγραμμα πλαίσιο, δεύτερη ανάγνωση. Χρειάστηκε πολύ δουλειά για την επίτευξη μιας ισορροπημένης συμφωνίας επί της οποίας θα μπορούν να συμφωνήσουν και τα τρία θεσμικά όργανα. Θα ήθελα να εκφράσω τις θερμές ευχαριστίες μου στον εισηγητή για την ειλικρίνεια και τη σταθερή συνεργασία του.
<P>
" Επιτροπή δέχεται όλα τα στοιχεία της συμφωνίας που επιτεύχθηκε μετά τις τριμερείς συναντήσεις. Συγκεκριμένα, θα ήθελα να αναφέρω κάποια από τα σημαντικότερα θέματα επί των οποίων επιτύχαμε τελικά κατάλληλη ισορροπία.
<P>
Πρώτον, η ενδιάμεση αναθεώρηση και οι μελλοντικές αποφάσεις σχετικά με το Ευρωπαϊκό Συμβούλιο Έρευνας, ο διορισμός των μελών του και οι διοικητικές δαπάνες του. " Επιτροπή εξέδωσε και δήλωση επί αυτού του θέματος.
<P>
Δεύτερον, η ενισχυμένη εστίαση στις ανανεώσιμες πηγές ενέργειας και στην ενεργειακή απόδοση, στα οποία θα αφιερωθεί πάνω από το ήμισυ του προϋπολογισμού για την προτεραιότητα της ενέργειας. Είμαι ιδιαίτερα ικανοποιημένος από το επίπεδο προσοχής που θα δοθεί στην ενεργειακή απόδοση σε όλες τις θεματικές προτεραιότητες. " Επιτροπή εξέδωσε δήλωση και επί αυτού του θέματος επίσης.
<P>
Τρίτον, η ανακατανομή του προϋπολογισμού υπέρ των ειδικών προγραμμάτων "Συνεργασία", "Ιδέες" και "Άνθρωποι" και, στο πλαίσιο του προϋπολογισμού για το πρόγραμμα Συνεργασία, υπέρ της υγείας, της ενέργειας, των κοινωνικοοικονομικών και ανθρωπιστικών επιστημών και της ασφάλειας.
<P>
Τέταρτον, η προσέγγιση για την αποδέσμευση σε δύο φάσεις του προϋπολογισμού που προορίζεται για τον μηχανισμό χρηματοδότησης επιμερισμού κινδύνου.
<P>
Όσον αφορά το θέμα της κοινοτικής χρηματοδότησης για την έρευνα του ανθρώπινου εμβρυϊκού βλαστοκυττάρου, εκτιμώ ότι συμφωνήσαμε ένα πολύ υπεύθυνο ηθικό πλαίσιο για ένα πρόγραμμα έρευνας που καλύπτει τόσο πολλές διαφορετικές χώρες. Συνεχίζει το ηθικό πλαίσιο του έκτου προγράμματος πλαισίου, το οποίο αποδείχθηκε επιτυχές στην πράξη.
<P>
" Επιτροπή έκανε μια λεπτομερή δήλωση σχετικά με αυτό το ηθικό πλαίσιο, η οποία θα δημοσιευθεί στην Επίσημη Εφημερίδα ως μέρος του πακέτου του 7ου προγράμματος πλαισίου. " Επιτροπή θα σεβαστεί πλήρως και θα εφαρμόσει αυστηρά αυτή τη δήλωση, την οποία θεωρώ αναπόσπαστο τμήμα της συμφωνίας για το 7ο πρόγραμμα πλαίσιο.
<P>
Συνεπώς, η Επιτροπή δεν θα χρηματοδοτήσει σχέδια που περιλαμβάνουν ερευνητικές δραστηριότητες οι οποίες καταστρέφουν ανθρώπινα έμβρυα, ακόμα και για την παροχή εμβρυϊκών βλαστοκυττάρων. Ο αποκλεισμός της χρηματοδότησης αυτού του βήματος έρευνας δεν θα εμποδίσει την κοινοτική χρηματοδότηση επακόλουθων βημάτων που περιλαμβάνουν ανθρώπινα εμβρυϊκά βλαστοκύτταρα. Παρόλο που το άρθρο 6, παράγραφος 3, της απόφασης σχετικά με το έβδομο πρόγραμμα πλαίσιο αναφέρεται στην παραγωγή, η Επιτροπή δεν θα χρηματοδοτήσει την παραγωγή που σχετίζεται με την καταστροφή ενός ανθρώπινου εμβρύου.
<P>
" συμφωνία για τις ηθικές πτυχές αντανακλά μια προσεκτική και υπεύθυνη ισορροπία. " Επιτροπή ζητά από το Ευρωπαϊκό Κοινοβούλιο να μην θέσει σε κίνδυνο αυτή την ισορροπία με περαιτέρω τροποποίηση.
<P>
Τώρα θα αναφερθώ στα επτά ειδικά προγράμματα, τα οποία καθορίζουν τις λεπτομέρειες των δύο προγραμμάτων πλαίσιο για την έρευνα.
<P>
Σε μεγάλο βαθμό, οι τροποποιήσεις των προτάσεων της Επιτροπής αφορούσαν τη μεταφορά των διατάξεων του συμφωνηθέντος προγράμματος πλαισίου στα κείμενα των ειδικών προγραμμάτων. Μετά από αυτές τις αλλαγές, τα τελικά σχέδια κειμένων της Προεδρίας σχετικά με τα ειδικά προγράμματα περιλαμβάνουν ένα θετικό μίγμα των αιτημάτων του Κοινοβουλίου και των σκέψεων του Συμβουλίου, που καθιστά αυτά τα κείμενα απολύτως συμβατά με την θέση της Επιτροπής.
<P>
Για το ειδικό πρόγραμμα "Συνεργασία", οι τροπολογίες του Κοινοβουλίου που θα τεθούν σε ψηφοφορία είναι, σε γενικές γραμμές, συναφείς με το κείμενο του προγράμματος πλαισίου και σε μεγάλο βαθμό αποδεκτές. Αυτό οφείλεται επίσης στο άριστο έργο της εισηγήτριας, κ. Riera Madurell. Δεν ήταν εύκολο το έργο της ενασχόλησης με ένα τόσο ευρύ φάσμα τομέων με σημαντικές ερευνητικές προκλήσεις. Επιτρέψτε μου να αναφέρω ως παράδειγμα της στενής συνεργασίας μας τη συμφωνία που επετεύχθη για τις ανανεώσιμες πηγές ενέργειας και την ενεργειακή απόδοση.
<P>
Για το πρόγραμμα "Ιδέες", λήφθηκαν υπόψη οι βασικές ανησυχίες του Ευρωπαϊκού Κοινοβουλίου, όπως αντανακλώνται στις τροπολογίες και συζητήθηκαν εντατικά κατά τη διάρκεια των τριμερών συναντήσεων. Συγκεκριμένα, εξετάστηκαν προσεκτικά τα εξής: το ανώτατο όριο των διοικητικών δαπανών του συνολικού προϋπολογισμού, ζητήματα που σχετίζονται με το διοικητικό προσωπικό του Ευρωπαϊκού Συμβουλίου Έρευνας, μια σαφώς καθορισμένη προσέγγιση στη διαδικασία επιλογής, στη διάρκεια θητείας και στην ανανέωση των μελών του επιστημονικού συμβουλίου, η αναφορά στην αναθεώρηση των δομών και των μηχανισμών του Ευρωπαϊκού Συμβουλίου Έρευνας και το ενδεχόμενο του διορισμού Γενικού Γραμματέα από το Επιστημονικό Συμβούλιο. Για άλλη μια φορά, ευχαριστώ την εισηγήτρια κ. Niebler και τον κ. Ehler για το εποικοδομητικό έργο τους.
<P>
Για το πρόγραμμα "Άνθρωποι", το τρέχον κείμενο της Προεδρίας έλαβε υπόψη αρκετές τροπολογίες του Κοινοβουλίου, οι οποίες είναι απολύτως αποδεκτές στην Επιτροπή. Θα ήθελα να τονίσω ειδικά αυτές που αναφέρονται στη σημασία της ενθάρρυνσης των νέων να ενταχθούν στα ερευνητικά επαγγέλματα, της παροχής προς αυτούς μιας πιο σταθερής σταδιοδρομίας και της πλήρους αξιοποίησης των δυνατοτήτων των γυναικών. Εκφράζω τις ευχαριστίες μου για την υποστήριξη που παρείχε ο εισηγητής, κ. Pirilli.
<P>
Όσον αφορά το ειδικό πρόγραμμα "Ικανότητες", επιτρέψτε μου να τονίσω κάποιες από τις τροπολογίες που βελτίωσαν πραγματικά την αρχική πρόταση της Επιτροπής. Αναφέρομαι συγκεκριμένα στις τροπολογίες που αποσαφηνίζουν τον ρόλο των εργοληπτών ΕΤΑ για δράσεις έρευνας προς όφελος των ΜΜΕ και την εισαγωγή μηχανισμών για συνεργασία με εθνικά και περιφερειακά προγράμματα υποστήριξης Ε[amp]Α. Όσον αφορά τις δυνητικές δραστηριότητες έρευνας, η προσθήκη της αναφοράς στις συνδεδεμένες χώρες αποσαφηνίζει και τονίζει την επιλεξιμότητα των νομικών οντοτήτων από αυτές τις χώρες για τη συμμετοχή στις δράσεις που υποστηρίζονται από το συγκεκριμένο πρόγραμμα. " σταθερή και χρήσιμη υποστήριξη που λάβαμε από τον εισηγητή, κ. Prodi, εκτιμήθηκε ιδιαίτερα.
<P>
Σχετικά με το ειδικό πρόγραμμα του Κοινού Κέντρου Ερευνών (ΚΚΕρ), χαίρομαι που βλέπω ότι το Κοινοβούλιο υποστηρίζει τις προτεραιότητες του ΚΚΕρ όπως υποδεικνύονται στο ειδικό πρόγραμμα. Συμφωνώ με την πλειοψηφία των τροπολογιών που κατατέθηκαν, οι οποίες στοχεύουν στον καλύτερο προσδιορισμό της αποστολής του ΚΚΕρ σε σχέση με τις διαφορετικές δραστηριότητές του. Συγκεκριμένα, συμφωνώ με το αίτημα σχετικά με τον ρόλο που θα μπορούσε να διαδραματίσει το ΚΚΕρ στην παροχή ενός συστήματος αναφοράς αειφόρου ενέργειας και πληροφοριών σχετικά με την αξιοπιστία του ενεργειακού εφοδιασμού της Ευρώπης, καθώς και με τη διαθεσιμότητα των ανανεώσιμων ενεργειακών πόρων. Σας ευχαριστώ για το άριστο έργο σας, κύριε Hammerstein Mintz.
<P>
Όσον αφορά το ειδικό πρόγραμμα Ευρατόμ, το κείμενο είναι γενικά αποδεκτό με ορισμένες μικρές εξαιρέσεις. Ευχαριστώ τον εισηγητή, κ. Guidoni, για την έντονη υποστήριξή του στην πρόταση της Επιτροπής.
<P>
Επιτρέψτε μου να ανοίξω μια παρένθεση εδώ για να πω απλώς ότι το έργο ITER είναι ύψιστης σημασίας. Πρέπει να πω ότι αισθάνομαι τυχερός που συμμετείχα άμεσα στην προσπάθεια. Την περασμένη εβδομάδα είχα την τιμή να συμμετάσχω στην τελετή στο Παρίσι και, όπως είπα εκεί, είμαι βέβαιος ότι "οι δυσκολίες μας χαλυβδώνουν". Σκέφτηκα κι εσάς, κύριε Busquin, εκείνη τη στιγμή.
<P>
Σχετικά με το ειδικό πρόγραμμα για το Κοινό Κέντρο Ερευνών της Ευρατόμ, με ικανοποίηση διαπιστώνω ότι το Ευρωπαϊκό Κοινοβούλιο και το Συμβούλιο υποστηρίζουν την προσέγγιση της Επιτροπής και ότι οι προτεινόμενες τροπολογίες βελτιώνουν την πρόταση της Επιτροπής. Και συμμερίζομαι το αίτημα που εξέφρασε το Κοινοβούλιο ότι "δεδομένης της απειλής απώλειας γνώσης και της ελλιπούς ανάπτυξης του τομέα της πυρηνικής τεχνολογίας, [...] το ΚΚΕρ θα εφαρμόσει πρόγραμμα διατήρησης της γνώσης, το οποίο θα διασφαλίζει ότι οι γνώσεις αυτές θα είναι εύκολα διαθέσιμες, κατάλληλα οργανωμένες και καλά τεκμηριωμένες". Και πάλι, ευχαριστώ για την υποστήριξη από τον εισηγητή, κ. Caspary.
<P>
Επιτρέψτε μου τώρα να αναφερθώ στις εκθέσεις του κ. Busquin και της κ. Laperrouze σχετικά με τους κανόνες συμμετοχής του ΕΚ και της Ευρατόμ αντίστοιχα. " Επιτροπή είναι ευγνώμων στο Ευρωπαϊκό Κοινοβούλιο και, συγκεκριμένα, στους εισηγητές, στους σκιώδεις εισηγητές και σε άλλα μέλη της Επιτροπής Βιομηχανίας, Έρευνας και Ενέργειας για την εποικοδομητική τους στάση και την έντονη αφοσίωση στην επίτευξη ενός καλού συμβιβασμού με το Συμβούλιο, επιτρέποντας την έγκριση των κανόνων συμμετοχής του 7ου προγράμματος πλαισίου του ΕΚ στην πρώτη ανάγνωση. Αυτό ακολουθεί μετά το θετικό προηγούμενο που καθιερώθηκε με το έκτο πρόγραμμα πλαίσιο και είμαι βέβαιος ότι αυτή η συνεργασία θα συνεχιστεί στο μέλλον.
<P>
Οι κανόνες Ευρατόμ θα ακολουθήσουν τις ίδιες αρχές με αυτές που συμφωνήθηκαν για τους κανόνες ΕΚ, λαμβάνοντας υπόψη τις απαραίτητες ρυθμίσεις λόγω των ιδιαιτεροτήτων του προγράμματος πλαισίου Ευρατόμ του έβδομου προγράμματος πλαισίου.
<P>
Όσον αφορά τις εκθέσεις Busquin και Laperrouze, η Επιτροπή μπορεί να δεχθεί όλα τα στοιχεία της συμφωνίας που επιτεύχθηκε μεταξύ του Ευρωπαϊκού Κοινοβουλίου και του Συμβουλίου. Δεν υπάρχει αμφιβολία ότι το τελικό κείμενο προβλέπει σημαντικές βελτιώσεις στην αρχική πρόταση της Επιτροπής.
<P>
Θα ήθελα να επισημάνω τα εξής στοιχεία της συμφωνίας σχετικά με τους κανόνες συμμετοχής.
<P>
Πρώτον, η κάλυψη και ο υπολογισμός των έμμεσων δαπανών, ειδικά του κατ' αποκοπήν ποσοστού που εισάγεται για μη κερδοσκοπικούς δημόσιους φορείς, πανεπιστήμια, ερευνητικούς οργανισμούς και ΜΜΕ. Αυτό το κατ' αποκοπήν ποσοστό έχει σταθεροποιηθεί στο 60% για τα πρώτα τρία έτη (2007-2009) και στη συνέχεια η Επιτροπή θα καθιερώσει ένα νέο κατ' αποκοπήν ποσοστό το οποίο θα αντανακλά μια προσέγγιση των πραγματικών έμμεσων δαπανών των συμμετεχόντων, αλλά δεν θα είναι χαμηλότερο από 40%. Ήσασταν πολύ πειστικοί πείθοντας τόσο το Συμβούλιο όσο και την Επιτροπή γι' αυτό.
<P>
Δεύτερον, το ταμείο εγγυήσεων των συμμετεχόντων, το οποίο αντικαθιστά τη συλλογική οικονομική ευθύνη, όπως ήταν γνωστή στο έκτο πρόγραμμα πλαίσιο. Αυτό το ταμείο θα δημιουργηθεί από την Επιτροπή και θα αποτελέσει μια βάση για εξαίρεση από τους συμμετέχοντες επαλήθευσης -με εξαίρεση τους συντονιστές έργων - που ζητούν λιγότερα από 500 000 ευρώ για ένα έργο. Επίσης, δεν μπορεί να ζητηθεί από τους συμμετέχοντες ή να επιβληθεί σε αυτούς πρόσθετη εγγύηση ή ασφάλεια, κάτι που θα βοηθήσει ειδικά τις ΜΜΕ και άλλους μικρούς χρήστες.
<P>
Τρίτον, τα κριτήρια αξιολόγησης θα καθοριστούν με σαφήνεια στους κανόνες του έβδομου προγράμματος πλαισίου.
<P>
Τέταρτον, υπάρχει η διευκρίνιση σχετικά με τα δημοσιονομικά δελτία, όπου ο συμβιβασμός που συμφωνήθηκε εκφράζει τον κοινό στόχο του Κοινοβουλίου και του Συμβουλίου για την απλούστευση και τον περιορισμό του αριθμού των πιστοποιητικών.
<P>
Πέμπτον, το ανώτατο όριο χρηματοδότησης του 75% για την έρευνα στον τομέα της ασφάλειας στην περίπτωση της ανάπτυξης αξιόπιστων ικανοτήτων επιδρά στην ασφάλεια των ευρωπαίων πολιτών και στοχεύει σε περιορισμένο αριθμό δημόσιων χρηστών. " επιθυμία του Κοινοβουλίου ικανοποιήθηκε πλήρως ως προς αυτό.
<P>
Τέλος, υπάρχουν τα δικαιώματα πρόσβασης για ευρωπαϊκές συνδεδεμένες νομικές οντότητες εγκατεστημένες σε ένα κράτος μέλος ή σε συνδεδεμένη χώρα, τα οποία θα απολαμβάνουν εφόσον χρειαστεί να χρησιμοποιήσουν τα δικά τους νέα στοιχεία υπό τους ίδιους όρους με τον συμμετέχοντα με τον οποίο συνδέονται.
<P>
Επαναλαμβάνω τα θερμά μου συγχαρητήρια για το άριστο έργο σας, κύριε Busquin και κυρία Laperrouze.
<P>
Πριν τελειώσω, θα ήθελα να αναφερθώ σε ένα θέμα που αφορά τουλάχιστον κάποιους από εσάς, όπως υποδεικνύουν οι τροπολογίες που κατατέθηκαν.
<P>
Το θέμα σχετίζεται με τη συμμετοχή οντοτήτων εγκατεστημένων σε περιοχές που δεν είναι διεθνώς αναγνωρισμένες. Κατανοώ ότι ο στόχος είναι να αποκλειστούν οι νομικές οντότητες που λειτουργούν σε εδάφη κατεχόμενα από το Ισραήλ.
<P>
Από τον Αύγουστο του 1996, το Ισραήλ συνδέεται πλήρως με το πρόγραμμα πλαίσιο για την έρευνα και την ανάπτυξη. Τα ερευνητικά ιδρύματα του Ισραήλ είναι σήμερα άξιοι και ενεργοί εταίροι στην εφαρμογή του προγράμματος πλαισίου. " Επιτροπή λοιπόν σύστησε να ανανεώσει το Συμβούλιο τη συμφωνία σύνδεσης για όσο διάστημα θα διαρκέσει το έβδομο πρόγραμμα πλαίσιο.
<P>
Οι συμφωνίες σύνδεσης σε συνδυασμό με τους κανόνες συμμετοχής παρέχουν στις νομικές οντότητες που είναι εγκατεστημένες στο Ισραήλ τα ίδια δικαιώματα και υποχρεώσεις ως προς τη συμμετοχή και τη χρηματοδότηση με αυτά που ισχύουν για μια νομική οντότητα εγκατεστημένη σε ένα κράτος μέλος. Μόνο οι νομικές οντότητες που είναι εγκατεστημένες εντός του διεθνώς αναγνωρισμένου εδάφους του Ισραήλ μπορούν να θεωρηθούν ως νομικές οντότητες που υπόκεινται στο ανά χείρας κείμενο των κανόνων συμμετοχής. Οι νομικές οντότητες που είναι εγκατεστημένες στις κατεχόμενες περιοχές δεν μπορούν να θεωρηθούν ισραηλινές νομικές οντότητες όπως ορίζονται στους κανόνες συμμετοχής του ΠΠ6 και στη συμφωνία σύνδεσης. " Επιτροπή θα είναι σε επαγρύπνηση ως προς αυτό το θέμα.
<P>
Επιτρέψτε μου να ολοκληρώσω λέγοντας ότι πραγματικά εκτίμησα αυτούς τους 19 μήνες εντατικής εργασίας και φιλικής συνεργασίας.
<P>
Πολλές τροπολογίες έχουν ειδική σημασία για μένα, καθώς μου θυμίζουν τον καθένα από εσάς, από το ενδιαφέρον του κ. Liese για τις ασθένειες των παιδιών μέχρι την έντονη υποστήριξη της κ. Riera Madurell και της κ. Gutiérrez-Cortines για την πολιτιστική κληρονομιά, από τη θερμή υπεράσπιση των ευρωπαϊκών πλατφόρμων τεχνολογίας του κ. Prodi μέχρι την προσοχή του κ. Hammerstein Mintz και του κ. Turmes στις ανανεώσιμες πηγές ενέργειας και την ένθερμη υποστήριξη του κ. Busquin για το ταμείο εγγυήσεων, για να αναφέρω λίγους μόνο.
<P>
Πιστεύω ότι η συνεργασία μας αποτελεί καλή αρχή για την εφαρμογή του έβδομου προγράμματος πλαισίου και για τη συνεχή ανάπτυξη φιλόδοξων πολιτικών έρευνας και καινοτομίας που η Ευρώπη χρειάζεται και δικαιούται.
<P>
" συζήτηση σήμερα και η ψηφοφορία αύριο προαναγγέλλουν την αρχή ενός νέου ταξιδιού, στο οποίο ελπίζω ότι η Ευρώπη θα υπερβεί σύνορα και θα φτάσει σε νέους ορίζοντες. Οι ερευνητές θα μάθουν ότι τα ευρωπαϊκά θεσμικά όργανα είναι δίπλα τους για να τους στηρίξουν σε αυτό το ταξίδι.
<P>
Ναι, το σημερινό απόγευμα και το αυριανό μεσημέρι είναι πραγματικά σημαντικές ώρες για την Ευρώπη και την ευρωπαϊκή επιστήμη. Μπορούμε να είμαστε πραγματικά υπερήφανοι γι' αυτά που επιτύχαμε και για την κατεύθυνση του επιστημονικού ταξιδιού, για το οποίο ξεκινήσαμε μαζί για μια καλύτερη ζωή για όλους τους Ευρωπαίους και για όλη την ανθρωπότητα.
<P>
(Χειροκροτήματα)
<SPEAKER ID="177" NAME="Πρόεδρος">
Κύριε Επίτροπε, πιστεύω ότι τα παρατεταμένα χειροκροτήματα του Σώματος σε τόσο προχωρημένη ώρα αντανακλούν τον βαθμό ικανοποίησής του για το έργο της Επιτροπής.
<SPEAKER ID="178" NAME="Paula Lehtomäki">
Προεδρεύουσα του Συμβουλίου. (FI) Κύριε Πρόεδρε, κύριε Επίτροπε, κυρίες και κύριοι, καταρχάς θέλω να αναφέρω ότι ο Υπουργός Εμπορίου και Βιομηχανίας, Mauri Pekkarinen, στον τομέα του οποίου ανήκει αυτό το πρόγραμμα πλαίσιο, δυστυχώς δεν θα παραστεί εδώ σήμερα το απόγευμα λόγω ασθένειας. Για τον λόγο αυτό, είναι χαρά και τιμή μου να εκπροσωπήσω εγώ το Συμβούλιο σε αυτή τη συζήτηση. Λόγω αυτής της ασθένειας, η Προεδρία δεν θα εκπροσωπηθεί σε υπουργικό επίπεδο στην αυριανή συνέντευξη τύπου, αλά είμαι βέβαιη ότι θα πάει καλά.
<P>
Το έβδομο πρόγραμμα πλαίσιο για την έρευνα της Ευρωπαϊκής Κοινότητας είναι ένα από τα πιο σημαντικά μέτρα της Κοινότητας για την εφαρμογή της Στρατηγικής της Λισαβόνας και για τη βελτίωση της ευρωπαϊκής ανταγωνιστικότητας. Τα κοινοτικά μέτρα για την έρευνα και την ανάπτυξη είναι καίριας σημασίας για να επιτευχθεί αυτός ο στόχος. Ο προϋπολογισμός του προγράμματος πλαισίου σε επτά χρόνια ανέρχεται σε πάνω από 50 δισ. ευρώ. Έτσι καθίσταται το μεγαλύτερο πρόγραμμα πλαίσιο που έγινε ποτέ από πλευράς προϋπολογισμού και το πιο μακροχρόνιο.
<P>
" διοργανική συμφωνία σχετικά με το δημοσιονομικό πλαίσιο της Κοινότητας εγκρίθηκε τον περασμένο Μάιο. Ως αποτέλεσμα, καταφέραμε να οδηγήσουμε σε επιτυχή κατάληξη τις διαπραγματεύσεις που διεξήχθησαν από το Κοινοβούλιο και το Συμβούλιο, αν και το χρονοδιάγραμμα ήταν αυστηρό. Ελπίζω πραγματικά ότι θα τηρήσουμε το φιλόδοξο χρονοδιάγραμμά μας και θα ολοκληρώσουμε το νομοθετικό έργο για το πρόγραμμα πλαίσιο μέχρι το τέλος του έτους.
<P>
Σε αυτό το πλαίσιο, θέλω να ευχαριστήσω το Ευρωπαϊκό Κοινοβούλιο γι' αυτόν τον συμβιβασμό και ειδικά τους εισηγητές Jerzy Buzek και Philippe Busquin, τον Πρόεδρο της Επιτροπής Βιομηχανίας, Έρευνας Ενέργειας Giles Chichester, τους σκιώδεις εισηγητές και τους πολλούς άλλους βουλευτές που δραστηριοποιήθηκαν για την εξεύρεση κοινής λύσης. Συγκεκριμένα, θέλω να ευχαριστήσω τον Επίτροπο Potočnik για την εποικοδομητική συνδρομή του στην προώθηση των διαπραγματεύσεων. " Φινλανδία, με την ιδιότητά της ως ασκούσα την Προεδρία του Συμβουλίου, κατάφερε να στηρίξει το έργο της στα αποτελέσματα που επετεύχθησαν από τις προηγούμενες προεδρίες, ειδικά της Αυστρίας.
<P>
Το σχέδιο πρότασης της Επιτροπής σχετικά με το πρόγραμμα πλαίσιο περιείχε πολλές νέες φιλόδοξες πρωτοβουλίες, όπως το Ευρωπαϊκό Συμβούλιο Έρευνας, κοινές πρωτοβουλίες τεχνολογίας και τον μηχανισμό χρηματοδότησης επιμερισμού κινδύνου. Κατά καιρούς οι διαπραγματεύσεις ήταν πολύ δύσκολες· για παράδειγμα, όσον αφορά τις πρωτοβουλίες που αναφέρθηκαν. Το αποτέλεσμα των συνομιλιών συνεπαγόταν πολλή δουλειά, σημαντική ευελιξία και πραγματική βούληση για συμβιβασμό από την πλευρά του Κοινοβουλίου, της Επιτροπής και του Συμβουλίου.
<P>
Έχοντας αυτό υπόψη, θα ήθελα να αναφέρω ότι το Συμβούλιο ενέκρινε στην κοινή θέση του την τροπολογία του Κοινοβουλίου που αφορά τις αρχές που καθοδηγούν τη χρηματοδότηση για την έρευνα των βλαστοκυττάρων στο πρόγραμμα πλαίσιο. " Επιτροπή κατέβαλε αποφασιστική προσπάθεια για την επίτευξη συμφωνίας, για την οποία θέλω να ευχαριστήσω τον Επίτροπο.
<P>
Κατά τη γνώμη μου, το αποτέλεσμα είναι ένα αισιόδοξο, αλλά και ισορροπημένο πρόγραμμα. Παρέχει μια άριστη βάση για κοινοτικά μέτρα στον τομέα της έρευνας και της ανάπτυξης για τα προσεχή επτά έτη. Ένας σημαντικός στόχος της πρότασης της Επιτροπής για τους κανόνες συμμετοχής ήταν η απλούστευση της συμμετοχής. Σε αυτό το πλαίσιο, ο δυναμικός ρόλος του Κοινοβουλίου διευκόλυνε πολύ περισσότερο όλους τους ερευνητές να συμμετάσχουν πλήρως στο πρόγραμμα πλαίσιο.
<P>
" φινλανδική Προεδρία με ικανοποίηση διαπιστώνει ότι υπάρχουν δέσμες τροπολογιών επί των οποίων θα διεξαχθεί ψηφοφορία, τροπολογίες που βασίζονται στο αποτέλεσμα των τριμερών διαπραγματεύσεων. Μπορώ να βεβαιώσω ότι αυτές οι τροπολογίες έχουν την έγκριση του Συμβουλίου. Ελπίζω, ωστόσο, ότι το αποτέλεσμα των διαπραγματεύσεων θα παραμείνει αμετάβλητο ενόψει των άλλων τροπολογιών που κατατέθηκαν.
<P>
Ελπίζω ότι το Κοινοβούλιο θα εγκρίνει τις αποφάσεις του έβδομου προγράμματος πλαισίου για την έρευνα και τους κανόνες συμμετοχής που συνδέονται με την εφαρμογή στην αυριανή συνεδρίαση. Έτσι, ο κοινός στόχος όλων των θεσμικών οργάνων, του Ευρωπαϊκού Κοινοβουλίου, της Επιτροπής και του Συμβουλίου, για την έναρξη του προγράμματος πλαισίου αμέσως στις αρχές του προσεχούς έτους μπορεί να γίνει πραγματικότητα. Αυτό περιμένει από εμάς και η επιστημονική κοινότητα της Ευρώπης.
<SPEAKER ID="179" NAME="Jerzy Buzek " AFFILIATION="PPE-DE">
εισηγητής. - (PL) Κύριε Πρόεδρε, κύριε Επίτροπε, η ψηφοφορία επί του έβδομου προγράμματος πλαισίου θα διεξαχθεί αύριο. Τους τελευταίους 18 μήνες, εργάστηκαν γι' αυτό το πρόγραμμα τέσσερις Προεδρίες, μαζί με το Κοινοβούλιο και την Επιτροπή. " συνδρομή κάθε Προεδρίας ήταν πολύτιμη, αλλά οφείλουμε να ευχαριστήσουμε ιδιαίτερα τη φινλανδική Προεδρία. Ως αποτέλεσμα της άριστης συνεργασίας με το Συμβούλιο και του αξιοσημείωτου προσωπικού ενδιαφέροντος που επέδειξε ο Επίτροπος Potočnik, για το οποίο τον ευχαριστώ, και επίσης χάρη στην τεχνική υποστήριξη που παρείχε η Ευρωπαϊκή Επιτροπή, επετεύχθη τον Οκτώβριο ένας συμβιβασμός αποδεκτός από όλους. Κύριε Επίτροπε, θέλουμε να σας ευχαριστήσουμε ιδιαίτερα για τη δήλωση σχετικά με την έρευνα για τα βλαστοκύτταρα. Ήταν πολύ σημαντική για το Κοινοβούλιο.
<P>
Οι συμβιβαστικές τροπολογίες εγκρίθηκαν από την Επιτροπή Βιομηχανίας, Έρευνας και Ενέργειας χωρίς να συναντήσουν εμπόδια. Θα ήθελα να επαινέσω τους σκιώδεις εισηγητές για την καταπληκτική αίσθηση ευθύνης και πνεύματος συνεργασίας που επέδειξαν καθ' όλη τη διάρκεια της διαδικασίας. Σας ευχαριστώ όλους. Τόσο από πλευράς δουλειάς όσο και συνεργασίας, η περίοδος αυτή ήταν ιδιαίτερα γεμάτη για μένα. Οφείλω ένα ευχαριστώ στους συντονιστές και στους πολιτικούς συμβούλους που επέβλεψαν το έργο και στις οκτώ κοινοβουλευτικές επιτροπές που συμμετείχαν για τις γνωμοδοτήσεις τους.
<P>
Μαζί με το έβδομο πρόγραμμα πλαίσιο, θα συζητήσουμε σήμερα τα ειδικά προγράμματα και τις αρχές συμμετοχής. " Επιτροπή Βιομηχανίας, Έρευνας και Ενέργειας συντόνισε το έργο γι' αυτά τα έγγραφα στο Ευρωπαϊκό Κοινοβούλιο και πρέπει να ευχαριστήσω ιδιαίτερα την επιτροπή και για το δικό της έργο.
<P>
Όσον αφορά το ίδιο το έβδομο πρόγραμμα πλαίσιο, θα ήθελα να τονίσω ότι το Κοινοβούλιο το προσέγγισε από την αρχή με θετικό πνεύμα. Εισαγάγαμε, ωστόσο, πολλές βελτιώσεις, καθώς και νέες μερικές λύσεις. Αυτά τα στοιχεία είναι σημαντικά για το Πρόγραμμα και κρίθηκαν ωφέλιμα από το Συμβούλιο και την Ευρωπαϊκή Επιτροπή, όπως αποδεικνύουν οι συμβιβαστικές τροπολογίες. " δομή και οι βασικές διατάξεις του προγράμματος αποτελούν μια άριστη απάντηση από την Ένωση στις συστάσεις που έγιναν στις εκθέσεις Kok και Marimon και στις προτάσεις του Ευρωπαϊκού Κοινοβουλίου που περιελήφθησαν στην έκθεση Locatelli.
<P>
Το έβδομο πρόγραμμα πλαίσιο θα επιτρέψει την επίτευξη των στόχων της Στρατηγικής της Λισαβόνας με πολλούς τρόπους. Όλα θα βασίζονται στο κριτήριο της αριστείας στην έρευνα. Υπάρχουν επίσης νέες και ενδιαφέρουσες προτάσεις, κοινές τεχνολογικές πρωτοβουλίες, οι οποίες αντλούν από τους χρηματοδοτικούς πόρους της ευρωπαϊκής βιομηχανίας. Αυτό είναι ένα αποφασιστικό βήμα για μια καινοτόμο Ευρώπη και συνάδει με τις δραστηριότητες των ευρωπαϊκών τεχνολογικών πλατφόρμων.
<P>
Επιπροσθέτως, το Ευρωπαϊκό Κοινοβούλιο αποφάσισε ότι πρέπει να απελευθερωθεί η ικανότητα έρευνας σε όλες τις περιοχές της Ευρώπης, προκειμένου να δημιουργηθεί ένας πραγματικός χώρος έρευνας.
<P>
Όσον αφορά το κεφάλαιο "Ιδέες", περιέχει έναν ορισμό του Ευρωπαϊκού Συμβουλίου Έρευνας. Πρόκειται για μια νέα προσπάθεια που αποσκοπεί στην προώθηση της βασικής και υψηλού επιπέδου πρωτοποριακής έρευνας. Το Ευρωπαϊκό Κοινοβούλιο τόνισε ιδιαίτερα την ανάγκη το Συμβούλιο αυτό να είναι απολύτως αυτόνομο, οι δραστηριότητές του να είναι σαφείς και διαφανείς και οι διοικητικές δαπάνες να περιοριστούν σε χαμηλά επίπεδα.
<P>
Το επόμενο κεφάλαιο με τίτλο "Άνθρωποι" εστιάζει στους επιστήμονες. Αν η Ευρώπη εκμεταλλευτεί πλήρως το ανθρώπινο δυναμικό της και ειδικά αν υποστηρίξει τους νέους επιστήμονες στο ξεκίνημα της επαγγελματικής πορείας τους, η Ευρώπη θα είναι σε θέση να ανοίξει τα φτερά της και να εμποδίσει τη διαρροή εγκεφάλων.
<P>
" ανάπτυξη της ευρωπαϊκής ερευνητικής υποδομής αποτελεί βασικό θέμα. Αναφέρεται στο κεφάλαιο με τίτλο "Ικανότητες". Οι ΜΜΕ αποτελούν άλλη μια προτεραιότητα. Σύμφωνα με το έκτο πρόγραμμα πλαίσιο, διασφαλίζεται ένα μερίδιο 15% για τα ερευνητικά προγράμματα. Έχουν δημιουργηθεί επίσης πρόσθετες ταχείες διαδικασίες και ειδικά προγράμματα, με στόχο τα μικρά έργα. Σε αυτό το τμήμα του έβδομου προγράμματος πλαισίου, τις τροπολογίες μας στηρίζουν επίσης οι νέες τεχνολογίες και η καινοτομία.
<P>
Το έργο ως προς τη νομοθεσία έχει σχεδόν ολοκληρωθεί και πρέπει τώρα να περάσουμε στην εφαρμογή του προγράμματος. Οι απλούστερες και πιο ευέλικτες διαδικασίες αποτελούν βασικό θέμα, όπως και ο συντονισμός των ευρωπαϊκών προγραμμάτων με τα εθνικά. Ο κατακερματισμός της ευρωπαϊκής έρευνας πρέπει να αποφευχθεί με κάθε τρόπο.
<P>
Είμαι βέβαιος ότι το έβδομο πρόγραμμα πλαίσιο θα μας επιτρέψει να ανανεώσουμε τον ενθουσιασμό για το Πρόγραμμα της Λισαβόνας και να ξεπεράσουμε το γνωστό ευρωπαϊκό παράδοξο.
<P>
Συμπερασματικά, θα ήθελα να απευθυνθώ στους συναδέλφους βουλευτές του Ευρωπαϊκού Κοινοβουλίου και να τους διαβεβαιώσω ότι μετά την έγκριση των συμβιβαστικών τροπολογιών που διαπραγματευτήκαμε με το Συμβούλιο, το κείμενο του έβδομου προγράμματος πλαισίου αντανακλά πλήρως τις προτεραιότητες της πρώτης ανάγνωσης. Ως εκ τούτου, ζητώ την υποστήριξή σας γι' αυτές τις τροπολογίες, ώστε να μπορέσει το Κοινοβούλιο να μιλήσει με μία φωνή για την έρευνα, την ανάπτυξη, την καινοτομία και το μέλλον της Ευρώπης.
<SPEAKER ID="180" NAME="Philippe Busquin " AFFILIATION="PSE">
εισηγητής. - (FR) Κύριε Πρόεδρε, κυρία Υπουργέ, κύριε Επίτροπε, κυρίες και κύριοι, η συζήτηση στο Κοινοβούλιο απόψε για το έβδομο πρόγραμμα πλαίσιο και την προοπτική υλοποίησής του μας προκαλούν αναμφίβολα ικανοποίηση. Είναι μια ευοίωνη στιγμή ιδίως για την επιστημονική κοινότητα, επειδή επιπλέον αυτό είναι το τρίτο σημαντικότερο πρόγραμμα της Ευρωπαϊκής Ένωσης και ένα πρόγραμμα που δίνει τη δυνατότητα στην επιστημονική κοινότητα να αποκτήσει ευρωπαϊκή διάσταση και της παρέχει κίνητρα να αγωνιστεί για να αριστεύσει. Κατά συνέπεια, ένας από του κύριους στόχους μας είναι η αποφυγή οποιασδήποτε έλλειψης συνέχειας από το ένα πρόγραμμα στο άλλο.
<P>
Χάρη στις κοινές προσπάθειες της φινλανδικής Προεδρίας, την επιμονή και το υψηλής ποιότητας έργο της οποίας οφείλω να εξάρω, του Επιτρόπου και των αρμοδίων υπηρεσιών της Επιτροπής και του Κοινοβουλίου, σε πνεύμα εξαιρετικής συνεργασίας και με απόλυτη εστίαση στους καθορισμένους στόχους, φτάσαμε στο στάδιο από το οποίο μπορούμε να θέσουμε σε λειτουργία το έβδομο πρόγραμμα πλαίσιο εντός του επιθυμητού χρονικού πλαισίου. Αυτό είναι ένα κρίσιμο σημείο.
<P>
Το δεύτερο σημείο είναι κάπως λιγότερο ευχάριστο, καθότι η εξασφαλισμένη χρηματοδότηση για το πρόγραμμα είναι χαμηλότερη από όσο είχαμε ελπίσει. Δεν μπορούμε να κάνουμε τίποτε γι' αυτό. Όπως τόνισε ο κ. Επίτροπος, οι δημοσιονομικές προοπτικές αρχικά καθυστέρησαν τη συζήτηση του προγράμματος και στη συνέχεια υπολείπονταν των αναγκών της Ευρώπης προκειμένου να εκπληρώσει τις φιλοδοξίες της. Δεν θα πάψω να επαναλαμβάνω ότι το μέλλον της Ευρώπης θα οικοδομηθεί με βάση την έρευνα και την καινοτομία. Το θέμα συζητείται επανειλημμένα· εντούτοις, τα κράτη μέλη δεν είναι ακόμη διατεθειμένα να ευθυγραμμίσουν τις πολιτικές τους με αυτούς τους στόχους. Είναι βεβαίως αρνητικό το γεγονός ότι το πρόγραμμα πλαίσιο όπως προτάθηκε από την Επιτροπή έχει περικοπεί κατά τουλάχιστον 25 με 30%· όμως, όπως λέμε στο Βέλγιο, "il faut faire avec" -πρέπει να τα φέρουμε βόλτα- που σημαίνει ότι πρέπει να προσπαθήσουμε να κάνουμε το πρόγραμμα πλαίσιο όσο το δυνατόν αποτελεσματικότερο. Ως προς αυτό, πιστεύω, όπως είπε και ο κ. Buzek, ότι η πρόταση της Επιτροπής έχει γίνει ευρέως αποδεκτή και ότι οι βελτιώσεις και οι τροπολογίες που έχουν κατατεθεί στοχεύουν όλες προς τη σωστή κατεύθυνση.
<P>
Από την πλευρά μου, θέλω να εγείρω δύο θέματα. Το πρώτο είναι το Ευρωπαϊκό Συμβούλιο Έρευνας, το οποίο σαφώς αποτελεί ουσιαστική καινοτομία στον τομέα της ευρωπαϊκής πολιτικής. Είναι όντως επιτακτικό καθήκον η επιστημονική κοινότητα να καθιερωθεί σε ευρωπαϊκή κλίμακα και να αναγνωρίσει η ίδια τον στόχο της αριστείας. Έτσι θα αυξηθεί πολύ σημαντικά το κύρος της Ευρώπης. Αυτός είναι ο λόγος για τον οποίο εμείς, μαζί με την κ. Niebler και άλλους, έχουμε δώσει πολύ μεγάλη προσοχή στον τρόπο με τον οποίο θα λειτουργεί αυτό το Ευρωπαϊκό Συμβούλιο Έρευνας.
<P>
Ένα άλλο θέμα, το οποίο φαίνεται ότι είναι κρίσιμης σημασίας, αφορά τις κοινές τεχνολογικές πρωτοβουλίες. Αυτή η διαδικασία, η οποία είναι προέκταση των τεχνολογικών πλατφόρμων, είναι ένα από τα κλειδιά για την ανταγωνιστικότητα της ευρωπαϊκής βιομηχανίας. Θα είναι κατά συνέπεια σημαντικό το Συμβούλιο, η Επιτροπή και το Κοινοβούλιο να έχουν τη δυνατότητα να αναλάβουν γρήγορα κοινές πρωτοβουλίες σε ορισμένους τομείς. Είναι αυτονόητο ότι δεν θα είναι δυνατόν να το επιτύχουμε σε κάθε τομέα, όμως πιστεύω ότι το μέσο είναι απαραίτητο.
<P>
Κύριε Επίτροπε, είστε καλύτερος διπλωμάτης από εμένα, γι' αυτό επιτρέψτε μου να σας συγχαρώ απερίφραστα που εξασφαλίσατε μια συμφωνία με το Συμβούλιο για τη συνέχιση της έρευνας για τα βλαστικά κύτταρα, ιδιαίτερα όσον αφορά τα υπεράριθμα εμβρυϊκά βλαστικά κύτταρα. Πρόκειται για μια ισορροπημένη συμφωνία. Χρησιμοποιεί ως βάση τα όσα κατοχυρώθηκαν με το έκτο πρόγραμμα πλαίσιο, αλλά πλαισιώνεται επαρκώς με ηθικές δεοντολογικές ασφαλιστικές δικλείδες. " δήλωση στην οποία μόλις προβήκατε καθησυχάζει το Σώμα ότι τα έμβρυα δεν θα καταστρέφονται αλλά ότι όλες οι δυνατότητες που προσφέρουν τα βλαστικά κύτταρα, ιδιαίτερα τα πλεονάζοντα εμβρυϊκά βλαστικά κύτταρα, για τη δημιουργία της αυριανής επιστημονικής και ιατρικής γνώσης θα διασώζονται. Κατά συνέπεια, σας συγχαίρω για την εξασφάλιση αυτής της συμφωνίας.
<P>
Θέλω επίσης να τονίσω προς το Σώμα ότι αύριο θα ψηφίσουμε επίσης επί των ειδικών προγραμμάτων και ότι έχουν κατατεθεί τροπολογίες. Γνωρίζω ότι η διαδικασία είναι διαφορετική στην περίπτωση των ειδικών προγραμμάτων, για τα οποία διατυπώνουμε μόνο γνώμη. Εν πάση περιπτώσει, η ψήφος μας επί των ειδικών προγραμμάτων δεν πρέπει να είναι αντιφατική με τις διατάξεις που εγκρίθηκαν για το πρόγραμμα πλαίσιο. Ο κ. Buzek ορθώς δήλωσε ότι το Κοινοβούλιο υποστηρίζει τις συμβιβαστικές προτάσεις. Έχουν κατατεθεί επίσης εύλογες τροπολογίες από τους βουλευτές. " θέρμη με την οποία παρέχει τη στήριξή του το Κοινοβούλιο διαφέρει μεταξύ των ειδικών προγραμμάτων και του προγράμματος πλαισίου. Όμως, χάριν της γενικής συνοχής του συστήματος, δεν πρέπει να υπάρξει διαχωρισμός μεταξύ των ειδικών προγραμμάτων και του προγράμματος πλαισίου.
<P>
Επιτρέψτε τώρα μου να έλθω στο θέμα των κανόνων συμμετοχής. Θα είμαι σύντομος, διότι εσείς, κύριε Επίτροπε, έχετε ήδη τονίσει τα σημεία που είναι νέα σε σχέση με την πρόταση. Υπάρχει, ωστόσο, ένας κανόνας στον οποίο πιστεύω ότι συμφωνούμε. Ο στόχος είναι η απλούστευση, και προσπαθήσαμε να κινηθούμε προς αυτή την κατεύθυνση. Παρά ταύτα, φοβάμαι ότι πρέπει να παραμείνουμε ταπεινοί και μετριόφρονες, διότι παρότι η ανάγκη απλούστευσης επαναλαμβάνεται κάθε φορά, αυτοί που έχουν μεγαλύτερη εμπειρία με προγράμματα πλαίσια με θλίψη παρατηρούν κάθε φορά ότι ακόμη δεν είναι τέλεια. Δεν είμαι βέβαιος πως ό,τι έχουμε κάνει θα είναι τέλειο. Αυτό θα εξαρτηθεί εν μέρει από την επαγρύπνησή σας, αλλά και από εμάς τους ίδιους. Είμαστε εδώ για να σας βοηθήσουμε να άρετε τους περιορισμούς από άλλους πόρους που περιπλέκουν τη διαδικασία.
<P>
Για παράδειγμα, επιδιώξαμε να εγγυηθούμε τη συμμετοχή των μικρών και μεσαίων επιχειρήσεων. Αυτό δεν συνεπαγόταν απλώς τη χορήγηση σε αυτές τις επιχειρήσεις του 75% των συνολικών επιλέξιμων δαπανών· στο πλαίσιο του ταμείου εγγυήσεων, για παράδειγμα, δεν θα υποχρεούνται να υποβάλλουν τρίμηνους λογιστικούς ελέγχους για να ελέγχονται αν είναι επιλέξιμες για να συμμετέχουν. Αυτές, λοιπόν, είναι οι πρακτικές συνέπειες, αλλά εξαρτώνται από την υλοποίηση, επειδή ενίοτε εμπλέκονται άτομα με υπερβολικό ζήλο. Αυτό είναι απολύτως φυσικό, αλλά ενδέχεται να καταλήξει σε υπερβολές.
<P>
Με απασχολεί επίσης η μείωση των έμμεσων δαπανών στο 60%. Μπορεί να υποστηριχθεί ότι αυτό το ποσοστό είναι κάπως αυθαίρετο και ότι οι έμμεσες δαπάνες πρέπει να υπολογίζονται όσο το δυνατόν ακριβέστερα. Αυτός, παρεμπιπτόντως, είναι ο λόγος για τον οποίο γίνεται διάκριση μεταξύ των πρώτων τριών ετών και των υπολοίπων ετών, όμως ένα τέτοιο ποσοστό ήταν ουσιώδες προκειμένου να συμμετέχουν πανεπιστήμια και μικρομεσαίες επιχειρήσεις από όλες τις χώρες, επειδή τα λογιστικά συστήματα από χώρα σε χώρα διαφέρουν σημαντικά.
<P>
Επιτρέψτε μου να ολοκληρώσω ευχαριστώντας σας θερμά για το έργο που επιτελέσατε, ενώ σας ευχαριστώ ειδικά για το ότι κάνατε δυνατή τη δημιουργία αυτού του προγράμματος πλαισίου, μαζί με τους κανόνες συμμετοχής για την επιστημονική κοινότητα, με τη διάθεσή σας για διάλογο και με την αντίστοιχη διάθεση που επέδειξε η φινλανδική Προεδρία, η οποία υπήρξε εξαιρετική καθ' όλη αυτή τη διαδικασία. Σας ευχαριστώ εκ νέου, και πιστεύω ότι αύριο θα προσέλθει μεγάλος αριθμός βουλευτών, ώστε να ψηφίσουμε χωρίς πρόβλημα τις προτάσεις σας και τις τροποποιημένες προτάσεις μας.
<SPEAKER ID="181" NAME="Anne Laperrouze " AFFILIATION="ALDE">
εισηγήτρια. - (FR) Κύριε Πρόεδρε, κύριε Επίτροπε, κυρία Υπουργέ, κυρίες και κύριοι, θέλω να εκφράσω τα συγχαρητήριά μου για το εξαιρετικό έργο που επιτέλεσαν οι συνάδελφοί μου εισηγητές και, γενικότερα, τα τρία θεσμικά όργανα, δημιουργώντας τις προϋποθέσεις για την ταχεία έγκριση αυτής της δέσμης μέτρων στον τομέα της έρευνας.
<P>
Το έβδομο πρόγραμμα πλαίσιο είναι το βασικό μέσο δημιουργίας ενός ευρωπαϊκού χώρου έρευνας εντός του οποίου ο στόχος μας είναι να διατίθεται το 3% του ΑΕγχΠ στην έρευνα. Αυτό πρέπει να χρησιμεύει στις αυξημένες συνέργιες και στην αλληλοσυμπλήρωση των εθνικών πολιτικών, καθώς και στην προαγωγή της συνεκτικότητας μεταξύ των προτεραιοτήτων των κρατών μελών και των κύριων στόχων που θα καθορίζονται από το Ευρωπαϊκό Συμβούλιο Έρευνας. Παρά το γεγονός ότι ο προϋπολογισμός είναι μικρότερος από ό,τι ήλπιζαν η Επιτροπή και το Κοινοβούλιο, η αξία αυτού του προγράμματος πλαισίου έγκειται στην ώθηση που προσφέρει. Ενόψει της ανάγκης να υπερπηδηθούν οι δυσκολίες στην πρόσβαση στη χρηματοδότηση, ιδιαίτερα για τις ΜΜΕ, η θέσπιση ενός μηχανισμού χρηματοδότησης και καταμερισμού κινδύνων αποτελεί βήμα προς τη σωστή κατεύθυνση. Αυτός ο μηχανισμός πρέπει να χρησιμεύει για την αύξηση του αριθμού των δανείων που χορηγούνται από την Ευρωπαϊκή Τράπεζα Επενδύσεων και τα χρηματοπιστωτικά ιδρύματα, προκειμένου να διατίθενται μεγαλύτερα χρηματικά ποσά και να στηρίζονται σχέδια μεγαλύτερου κινδύνου.
<P>
Όσον αφορά τους κανόνες συμμετοχής της Ευρατόμ για το έβδομο πρόγραμμα πλαίσιο, η στρατηγική μου ήταν να συνεργάζομαι στενά με τον κ. Busquin, εισηγητή για τους κανόνες που διέπουν το συμβατικό πρόγραμμα πλαίσιο έρευνας και ανάπτυξης, με σκοπό να διαφυλαχθεί η ομοιότητα μεταξύ των δύο σχεδίων και με τον τρόπο αυτόν να επωφεληθούν από τη διαδικασία συναπόφασης. Αυτός είναι ο λόγος για τον οποίο οι συμβιβαστικές τροπολογίες που σας προτάθηκαν είναι καρπός συζητήσεων μεταξύ της Επιτροπής, του Συμβουλίου και του Κοινοβουλίου επί της έκθεσης του κ. Busquin, προσαρμοσμένες για τον τομέα της πυρηνικής ενέργειας. Δύο τροπολογίες, ωστόσο, αποκλίνουν από τη θέση του Συμβουλίου.
<P>
Στην πραγματικότητα, θέλαμε να προσδιορίσουμε, μέσω της τροπολογίας 58, τα κριτήρια επιλογής και κατακύρωσης, όπως η επιστημονική αριστεία, η ικανότητα επιτυχούς εκτέλεσης της δράσης, η συνάφεια με τους στόχους του ειδικού προγράμματος, η κρίσιμη μάζα κινητοποιούμενων πόρων και η ποιότητα του σχεδίου για τη χρησιμοποίηση και διάδοση της αποκτώμενης γνώσης.
<P>
Επιτρέψτε μου επίσης να επιστήσω την προσοχή σας στην τροπολογία 88 επί της έκθεσης αυτής, για την οποία ορισμένοι βουλευτές έχουν ζητήσει χωριστή ψηφοφορία. " εν λόγω τροπολογία δεν είναι ασύμβατη με την επιλογή της Βαρκελώνης ως έδρας της κοινοπραξίας. Πράγματι, ο τόπος της έδρας αναφέρεται σαφώς στην απόφαση 2006/458 του Συμβουλίου, και εγκρίνουμε την επιλογή. Ο σκοπός της τροπολογίας είναι να διασφαλιστεί ότι οι λοιπές δραστηριότητες που εξετάζονται εντός του θεματικού τομέα της ενέργειας σύντηξης θα υλοποιούνται και διαχειρίζονται χωριστά από την κοινοπραξία, έτσι ώστε οι ερευνητές να μπορούν να αναπτύσσουν το δημιουργικό δυναμικό τους. Αυτός ο διαχωρισμός θα μπορούσε έτσι να χρησιμεύει στη διατήρηση της ολοκληρωμένης προσέγγισης και στη στενή συμμετοχή των φορέων που δραστηριοποιούνται στον τομέα της σύντηξης, ιδιαίτερα μέσω της ευρωπαϊκής συμφωνίας για την ανάπτυξη της σύντηξης. Αυτό το θέμα εθίγη κατά τη διάρκεια των τριμερών διαλόγων με την Επιτροπή και το Συμβούλιο σχετικά με τους κανόνες συμμετοχής με σκοπό τον σαφή καθορισμό του ρόλου εκάστου οργάνου.
<P>
Οι στόχοι αυτής της έκθεσης σχετικά με τους κανόνες συμμετοχής είναι να παρασχεθεί ευρωπαϊκή στήριξη για ερευνητικές δραστηριότητες στον τομέα της ατομικής ενέργειας με την ελπίδα της επίλυσης των τεχνολογικών προβλημάτων στον πυρηνικό τομέα και ειδικότερα της εκπλήρωσης των υποσχέσεων που προσφέρει η σύντηξη για τη μελλοντική παραγωγή ενέργειας.
<P>
Επιθυμώ να εκφράσω τις ειλικρινέστατες ευχαριστίες μου στον κ. Busquin, ο οποίος έθεσε στη διάθεσή μου τις ικανότητες και την πείρα του και ο οποίος εξασφάλισε τη συμμετοχή μου σε όλες τις συνεδριάσεις στις οποίες διεξάγονταν διαπραγματεύσεις όσον αφορά τις συμβιβαστικές τροπολογίες με το Συμβούλιο και την Επιτροπή.
<P>
Επιτρέψτε μου τώρα να ολοκληρώσω τις παρατηρήσεις μου με λίγα λόγια σχετικά με τα ειδικά προγράμματα τα οποία παρακολούθησα στενότερα εξ ονόματος της Ομάδας μου.
<P>
Όσον αφορά τις άμεσες δράσεις που διεξάγονται από το Κοινό Κέντρο Ερευνών, αξίζει να σημειωθεί ότι η εμπειρογνωμοσύνη του κέντρου έχει επεκταθεί σε τομείς σημαντικού πολιτικού και δημόσιου ενδιαφέροντος, όπως η ανάπτυξη εναλλακτικών λύσεων στα πειράματα με ζώα, την κοινωνική πρόνοια, τη βιώσιμη γεωργία και την προστασία του περιβάλλοντος. Στον χώρο της πυρηνικής ενέργειας, επιθυμούμε το Κοινό Κέντρο Ερευνών να διαδραματίζει μεγαλύτερο ρόλο στην προαγωγή της δημόσιας ευαισθητοποίησης και στην παροχή κατάρτισης. Επιθυμία μας είναι επίσης το Κοινό Κέντρο Ερευνών να προσφέρει την εμπειρογνωμοσύνη του στην προσπάθεια πρόληψης της διάδοσης των πυρηνικών όπλων. Το ειδικό πρόγραμμα για τη συνεργασία πρέπει να συμβάλει στην αντιμετώπιση κοινωνικών, οικονομικών και περιβαλλοντικών προκλήσεων επικεντρώνοντας τις προσπάθειες σε τομείς όπως η υγεία, η ενέργεια ή το περιβάλλον και η αλλαγή του κλίματος.
<P>
Ο μακρύς κατάλογος τροπολογιών τις οποίες κατέθεσε το Ευρωπαϊκό Κοινοβούλιο μοιάζει, στα μάτια ορισμένων, με κατάλογο αγορών, ενώ η ίδια η έκτασή του καταδεικνύει κυρίως ότι προσδοκάται σημαντικός όγκος έρευνας.
<P>
Ας έχουμε κατά νου τη θέση και τον ρόλο της Ευρωπαϊκής Ένωσης στον κόσμο, αλλά ειδικότερα στις ζωές των ανθρώπων. Ένα επιτυχές πρόγραμμα πλαίσιο θα είναι απόδειξη ότι η Ευρωπαϊκή Ένωση σημειώνει πρόοδο.
<SPEAKER ID="182" NAME="Umberto Pirilli " AFFILIATION="UEN">
εισηγητής. - (IT) Κύριε Πρόεδρε, κύριε Επίτροπε, κυρία Υπουργέ, κυρίες και κύριοι, το πρόγραμμα "Άνθρωποι" παρουσιάζεται στο Σώμα μετά από ένα έτος συζητήσεων, ενδελεχούς ανάλυσης και συγκρίσεων. " επαγγελματική και πολιτική μου εμπειρία μου επέτρεψε να προτείνω ιδέες ευρείας αποδοχής που μεταφέρθηκαν εν συνεχεία στο πρόγραμμα και ενσωματώθηκαν επίσης εν μέρει και στο κύριο νομικό μέσο του έβδομου προγράμματος πλαισίου. Εκφράζω, συνεπώς, τις ειλικρινείς μου ευχαριστίες προς τον κ. Buzek.
<P>
Ο σύγχρονος κόσμος τρέχει με ιλιγγιώδη ταχύτητα. Ο εικοστός αιώνας ήταν μια ταραχώδης και μαγευτική περίοδος: είδε την ανατολή τριών εποχών περνώντας από την αγροτική στη βιομηχανική και τη μεταβιομηχανική, ενώ την τελευταία δεκαετία προχώρησε ακόμη παραπέρα. Τότε ήταν που οι αρχηγοί κρατών και κυβερνήσεων της Ευρωπαϊκής Ένωσης συνέταξαν με διορατικότητα το πρόγραμμα για το μέλλον: η Λισαβόνα 2000 είναι ένα πρόγραμμα διάρκειας δέκα ετών, τον προβλεπόμενο δηλαδή χρόνο για την οικοδόμηση στην Ευρώπη της κοινωνίας της γνώσης που θα βασίζεται στην έρευνα και στην καινοτομία. Σήμερα, ωστόσο, είμαστε αναγκασμένοι να διαπιστώσουμε ότι η πρόοδος ήταν αργή, μολονότι το έκτο πρόγραμμα πλαίσιο σηματοδότησε μια σημαντική θετική καμπή της ευρωπαϊκής πολιτικής σε αυτόν τον ειδικό στρατηγικό τομέα.
<P>
Είναι μια μικρή προσπάθεια εάν συγκριθεί με τα κολοσσιαία επιτεύγματα των αναδυόμενων οικονομιών: τα τελευταία δεκαπέντε χρόνια οι επενδύσεις στον τομέα της Έρευνας και Ανάπτυξης αυξήθηκαν στην Κίνα από 12,4 σε 84,6 δισεκατομμύρια δολάρια με μια άνοδο της τάξης του 580%. Σήμερα, η Κίνα αντιπροσωπεύει το 12,5% του παγκόσμιου εμπορίου και είναι ο δεύτερος παραγωγός προϊόντων υψηλής τεχνολογίας στον κόσμο. Δεν πρέπει επίσης να ξεχνάμε την Ινδία και τις χώρες της περιοχής του Ινδικού και του Ειρηνικού, οι οποίες αποτελούν τον τρίτο τεχνικό και επιστημονικό πόλο παγκοσμίως και παράγουν το 36% των προϊόντων υψηλής τεχνολογίας όλου του πλανήτη, ακριβώς το διπλάσιο σε σχέση με όλη την Ευρώπη.
<P>
Υπό αυτές τις συνθήκες, τα συμπεράσματα ορισμένων αναλυτών είναι καταστροφικά: σε είκοσι χρόνια το 90% των επιστημόνων του πλανήτη θα ζει σε μία από τις χώρες της Ανατολικής Ασίας. Σε σύγκριση λοιπόν με τις τεράστιες επενδύσεις αυτών των χωρών στην έρευνα και στην ανάπτυξη -σε ορισμένες περιπτώσεις υπερβαίνουν το 10% του ΑΕγχΠ- η Ευρώπη μένει πίσω, παγιδευμένη από τους εγωισμούς των κρατών μελών, ορισμένα από τα οποία ακόμη και σήμερα επενδύουν λιγότερο από το 1%, ενώ ο ευρωπαϊκός μέσος όρος παραμένει κάτω από το 2% του ΑΕγχΠ. Αυτή, πολύ συνοπτικά, είναι η γενική εικόνα, ενώ ετοιμαζόμαστε να εγκρίνουμε το έβδομο πρόγραμμα πλαίσιο, για το οποίο ορθώς η Ευρωπαϊκή Επιτροπή είχε ζητήσει από τα κράτη μέλη την ενίσχυση της οικονομικής προσπάθειας.
<P>
Το πρόγραμμα "Άνθρωποι" αποτελεί ταυτοχρόνως τον νου και το σώμα όλου του νομοθετικού πλαισίου: νους υγιής εν σώματι υγιεί. Εξ ου και η ιδέα παροχής κινήτρων στους ερευνητές για να προωθηθεί η έρευνα. Με το έβδομο πρόγραμμα πλαίσιο δημιουργείται ο ελεύθερος, ανεξάρτητος και δραστήριος ευρωπαίος ερευνητής. Αυτή είναι η κατεύθυνση προς την οποία πρέπει να κινηθούμε: από την αναγνώριση του επαγγέλματος του ερευνητή έως το νομικό καθεστώς του· από έναν κώδικα δεοντολογίας έως τη δημιουργία μιας βάσης δεδομένων για την επιλογή και την πρόσληψη ερευνητών· από την εναρμόνιση των αμοιβών με τα υψηλότερα διεθνή πρότυπα έως τις ίσες ευκαιρίες για άνδρες και γυναίκες με μέτρα προστασίας των γυναικών ερευνητριών και έως τη συμφιλίωση της οικογενειακής με την επαγγελματική ζωή· από πρωτοβουλίες υποστήριξης της κινητικότητας των οικογενειών έως τις αναγκαίες κοινωνικές και ασφαλιστικές καλύψεις, την εναρμόνιση των φορολογικών συστημάτων, την αναγνώριση των επαγγελματικών τίτλων μεταξύ των χωρών της ΕΕ, την ελεύθερη κυκλοφορία και την ανεξαρτησία. Αυτές είναι οι αναγκαίες προϋποθέσεις για τη δημιουργία του Ευρωπαϊκού Χώρου Έρευνας και την επαγγελματική ένταξη, δεδομένου ότι, μετά από χρόνια επενδύσεων στην κατάρτιση νέων ερευνητών, το συμφέρον μας επιβάλλει την αξιοποίησή τους. " εγκατάλειψή τους θα ήταν ένα δώρο προς τις "ΠΑ ή την Κίνα.
<P>
" θετική εμπειρία των δράσεων Μαρία Κιουρί έχει αναθεωρηθεί καταλλήλως και θα συνεχιστεί, δίνοντας πνοή σε ένα πρόγραμμα με στόχο την αριστεία ως προστιθέμενη αξία: αυτό θα έχει αντίκτυπο στην οργάνωση του Ευρωπαϊκού Χώρου Έρευνας. Προβλέπεται επίσης συνεργασία και ίσες ευκαιρίες μεταξύ του δημόσιου και του ιδιωτικού τομέα. Τέλος, αλλά όχι λιγότερο σημαντικό από τα υπόλοιπα, η πνευματική ιδιοκτησία με την οποία το Συμβούλιο συμπεριφέρθηκε όπως ο Πόντιος Πιλάτος με τον Ιησού της Ναζαρέτ: αποδέχθηκε την ιδέα και την μετέτρεψε σε γενικό κανόνα.
<P>
Πρόκειται για μέγα σφάλμα! Εάν θέλουμε πράγματι να δώσουμε κίνητρα στους ερευνητές, θα πρέπει να τους εγγυηθούμε την προστασία των δικαιωμάτων τους που απορρέουν από την παραγόμενη πνευματική ιδιοκτησία. Αυτό μπορεί να επιτευχθεί -και θα επιμένω ως προς αυτό στο αίτημά μου προς την Επιτροπή και το Συμβούλιο- με συμβατικές ρήτρες ιδιωτικού δικαίου, οι οποίες θα προστατεύουν τα αποτελέσματα της έρευνας και του μεμονωμένου ερευνητή.
<P>
Για την αριστεία είναι αναγκαία η παροχή κινήτρων και για την προσέλκυση ερευνητών από όλον τον κόσμο είναι αναγκαίο να προσφέρουμε ελκυστικές συνθήκες. Για να συνδυάσουμε την ποσότητα με την ποιότητα και να παράγουμε αριστεία στη βασική και τεχνολογική έρευνα, όπως επιδιώκουν το πρόγραμμα "Άνθρωποι" και το έβδομο πρόγραμμα πλαίσιο, θα πρέπει να ενισχύσουμε όλους τους κρίκους της αλυσίδας και να δώσουμε απαντήσεις σε όλα τα ανοικτά προβλήματα, να προστατεύσουμε τη βιομηχανία και τις ιδιωτικές επενδύσεις παρέχοντας βεβαίως κίνητρα, χωρίς ωστόσο να υποβαθμίζουμε την κινητήρια δύναμη: τον άνθρωπο που παραμένει η ψυχή και ο νους της έρευνας.
<P>
Ευχαριστώ όλους τους συναδέλφους και τους σκιώδεις εισηγητές για το ενδιαφέρον τους και ειδικότερα τον κ. Chichester και τους συναδέλφους της Επιτροπής Βιομηχανίας, Έρευνας και Ενέργειας, οι οποίοι, ψηφίζοντας ομόφωνα την έκθεσή μου, θέλησαν να στείλουν ένα ισχυρό μήνυμα προς την Επιτροπή και το Συμβούλιο και όχι να αναγνωρίσουν απλώς το ταπεινό μου έργο.
<SPEAKER ID="183" NAME="Angelika Niebler " AFFILIATION="PPE-DE">
εισηγήτρια. - (DE) Κύριε Πρόεδρε, κυρία Lehtomäki, κύριε Επίτροπε, κυρίες και κύριοι, μετά από παραπάνω από ενάμισι έτος εντατικής κοινοβουλευτικής συζήτησης, θα εγκρίνουμε τώρα το 7ο πρόγραμμα πλαίσιο για την έρευνα και τα σχετικά ειδικά προγράμματα και σήμερα ευχαριστώ, φυσικά, πρώτα απ' όλους τον εισηγητή μας κ. Buzek για τον ζήλο με τον οποίο εργάστηκε, αλλά και όλα τα άλλα μέλη του Σώματος που συνεισέφεραν στο πρόγραμμα πλαίσιο και στα ειδικά προγράμματα.
<P>
Ασφαλώς είναι μεγάλη μου τιμή και ευχαρίστηση ως εισηγήτριας για το ειδικό πρόγραμμα "Ιδέες" ότι με το 7ο πρόγραμμα πλαίσιο και ειδικότερα το ειδικό πρόγραμμα "Ιδέες" εγκαινιάζεται επιτέλους το Ευρωπαϊκό Συμβούλιο Έρευνας.
<P>
Γιατί χρειαζόμαστε ένα Ευρωπαϊκό Συμβούλιο Έρευνας; Το συμβούλιο αυτό θα ενισχύσει τη βασική έρευνα στην Ευρώπη κλείνοντας έτσι ένα ουσιαστικό κενό στην ευρωπαϊκή χρηματοδότηση της έρευνας που μέχρι σήμερα ήταν επικεντρωμένη κυρίως στην εφαρμοσμένη έρευνα, μολονότι σχεδόν όλες οι επαναστατικές καινοτόμες εξελίξεις είναι αποτέλεσμα της βασικής έρευνας. Αρκεί να σκεφτούμε καθημερινά πράγματα όπως οι ψηφιακές κάμερες ή το CD player, που δεν θα ήταν δυνατά χωρίς επιστήμονες σαν τον Max Planck ή τον Albert Einstein που προσέφεραν τη σχετική θεωρητική θεμελίωση.
<P>
Το Ευρωπαϊκό Συμβούλιο Έρευνας (European Research Council, ERC) πρέπει να επιτύχει αν θέλουμε να φέρει στην Ευρώπη κορυφαίους ερευνητές ή να κρατήσει εδώ τους ευρωπαίους κορυφαίους ερευνητές. Για να γίνει αυτό, πρέπει να μπορεί να εργάζεται ανεξάρτητα. Αυτό το έχει υπογραμμίσει επανειλημμένα το Σώμα και ο Επίτροπος υποστήριξε επίσης αυτήν την ιδέα στην παρουσίασή του. Αυτό σημαίνει πως σε αυτό το Ευρωπαϊκό Συμβούλιο Έρευνας πρέπει να υπολογίζονται πρωτίστως οι απόψεις των ερευνητών, οι οποίοι θα αποφασίζουν ποια προγράμματα βασικής έρευνας θα ενισχύονται. Είναι πραγματικά καινοφανές για τους πολιτικούς να λένε πως δεν θα αναμιχθούν στη λήψη αποφάσεων σχετικά με το τι πρέπει να λάβει ενίσχυση αφήνοντας την απόφαση στην κοινότητα των ερευνητών, δηλαδή στους ερευνητές που θα εκλέξουμε για το συμβούλιο. Επίσης, είμαι ιδιαίτερα περήφανη διότι αποφασίσαμε -ή μάλλον ελπίζω πως θα αποφασίσουμε αύριο- ότι το μόνο κριτήριο για τη χορήγηση χρημάτων από το Ευρωπαϊκό Συμβούλιο Έρευνας θα είναι η επιστημονική αριστεία.
<P>
Το Σώμα είχε εμμείνει από την αρχή να μην είναι το Ευρωπαϊκό Συμβούλιο Έρευνας μία μικρογραφία της Γενικής Διεύθυνσης για την Έρευνα. Πιστεύω πως ο κ. Επίτροπος θα καταλάβει ότι λέω πως δεν έχω τίποτα εναντίον της Επιτροπής, αν όμως πρόκειται το Ευρωπαϊκό Συμβούλιο Έρευνας να είναι πραγματικά κάτι καινούργιο, τότε αυτοί που θα αποφασίζουν τι θα κάνει δεν πρέπει να είναι πολιτικοί, ούτε και οι εξαιρετικά ικανοί υπάλληλοι της Γενικής Διεύθυνσης για την έρευνα, αλλά οι ερευνητές -ξέρω ότι επαναλαμβάνομαι, πιστεύω όμως ότι αυτό είναι σημαντικό.
<P>
Εμείς εδώ στο Σώμα συμβάλαμε στο να λάβει το Ευρωπαϊκό Συμβούλιο Έρευνας τη σωστή κατεύθυνση, πρέπει όμως μετά από μια αρχική φάση όπου το συμβούλιο θα διοικείται από την Επιτροπή να εξεταστεί αν είναι πραγματικά ικανό να λειτουργήσει ανεξάρτητα. Αφού γίνει αυτή η αξιολόγηση, θα μπορέσουμε να καταλήξουμε σε μια απόφαση για την τελική δομή του. Θα ήθελα να εκφράσω τις ευχαριστίες μου για τη διαβεβαίωση που μας δόθηκε στον τριμερή διάλογο ότι το Σώμα θα έχει το δικαίωμα συναπόφασης για την τελική δομή του συμβουλίου.
<P>
Επίσης, θεωρήσαμε σημαντικό να μην αποτελέσει το Συμβούλιο Έρευνας κατά την έναρξη της εργασίας του την 1η Ιανουαρίου 2007 ένα closed shop, δηλαδή να είναι ανοιχτό και διαφανές και να εργάζεται με ανοιχτό και διαφανή τρόπο. Το Σώμα υπέβαλε για τον σκοπό αυτόν ορισμένες τροπολογίες που περιλαμβάνουν και κανόνες για το ότι τα μέλη του επιστημονικού συμβουλίου του θα εκλέγονται βάσει ενός εκ περιτροπής συστήματος, και φυσικά εξασφαλίσαμε θεσπίζοντας ένα ανώτατο όριο για τον προϋπολογισμό του Συμβουλίου Έρευνας ότι τελικά τα χρήματα θα πηγαίνουν εκεί που πρέπει, δηλαδή στους ερευνητές και όχι στη διαχείριση. Ο προϋπολογισμός για το Ευρωπαϊκό Συμβούλιο Έρευνας, που ανέρχεται σε 7,5 δισ. ευρώ για επτά χρόνια, θα πρέπει επομένως να είναι μια καλή βάση για να αρχίσει να εργάζεται το συμβούλιο.
<P>
Το Συμβούλιο Έρευνας έχει όσα χρειάζεται για να αποτελέσει το πρότυπο της ευρωπαϊκής επιτυχίας που μας χρειάζεται και να γίνει ένας φωτοδότης της ευρωπαϊκής έρευνας. Χρειαζόμαστε επίσης κάτι που δεν έχει καμία σχέση με το Συμβούλιο Έρευνας. Αύριο πρέπει να απευθύνουμε έκκληση προκειμένου ένα από τα πράγματα με τα οποία προσδιορίζει την ταυτότητά της η Ευρώπη να είναι και η επιστημονική της κοινότητα. " Ευρώπη είναι μία ειρηνική κοινότητα, θεωρείται μία κοινότητα αξιών, θεμελιωμένη στο κράτος δικαίου, με την ευρωπαϊκή εσωτερική αγορά, αλλά και την οικονομική και νομισματική ένωση. Μόνο ένα μας λείπει ακόμα, και ο κ. Busquin άνοιξε πραγματικά τον σωστό δρόμο με τον ευρωπαϊκό χώρο έρευνας. Πρέπει να γίνουμε και μία ευρωπαϊκή κοινότητα γνώσης, μια ευρωπαϊκή κοινότητα ερευνητών. Εάν το Συμβούλιο Έρευνας και τα προγράμματα και όλα αυτά για τα οποία θα ψηφίσουμε αύριο στην Ολομέλεια συμβάλουν σε αυτό, τότε εμείς εδώ στο Σώμα θα έχουμε κάνει όλοι μαζί μια καλή εργασία.
<P>
(Χειροκροτήματα)
<SPEAKER ID="184" NAME="Vittorio Prodi " AFFILIATION="ALDE">
εισηγητής. - (IT) Κύριε Πρόεδρε, κυρίες και κύριοι, θέλω φυσικά να εκφράσω τις ευχαριστίες μου προς τη φινλανδική Προεδρία, τον κ. Buzek και όλους τους άλλους συναδέλφους, ενώ ιδιαίτερες ευχαριστίες θέλω να απευθύνω προς τον κ. Potočnik κυρίως για το έργο που επιτελέσαμε από κοινού, το οποίο είχε ως αφετηρία τις συστάσεις του για το έβδομο πρόγραμμα πλαίσιο.
<P>
Θα ήθελα ειδικότερα να επισημάνω την επίσημη υπόσχεσή του για τον αποκλεισμό όλων των προτάσεων που προβλέπουν τη χρήση υποδομών και εταιρειών οι οποίες λειτουργούν παραβιάζοντας τη διεθνή νομοθεσία, καθώς επίσης και την επίσημη δέσμευσή του σε ένα αναπόσπαστο μέρος του έβδομου προγράμματος πλαισίου που αφορά τους κανόνες σχετικά με τα εμβρυϊκά βλαστικά κύτταρα. Επιτελέσαμε από κοινού ένα σπουδαίο έργο με στόχο το καλύτερο δυνατόν για την Ευρώπη.
<P>
Το έβδομο πρόγραμμα πλαίσιο παρέχει μια εξαιρετική ευκαιρία για τον σχεδιασμό μιας εκτεταμένης προσπάθειας ανάκτησης της ανταγωνιστικότητάς μας για ολόκληρη την Ευρωπαϊκή Ένωση, μέσω της πλήρους εφαρμογής του σεναρίου της Λισαβόνας. Θα πρέπει να λοιπόν να υπογραμμίσουμε ότι αυτό το έβδομο πρόγραμμα πλαίσιο καταδεικνύει την ανάγκη αντιμετώπισης του ζητήματος της έρευνας και της ανάπτυξης σε επίπεδο ΕΕ και θα πρέπει, συνεπώς, να αντιμετωπισθεί ως ο πρώτος πυρήνας της πολιτικής για την οικονομική και κοινωνική ανάπτυξη της ΕΕ.
<P>
Σήμερα ο ανταγωνισμός λαμβάνει χώρα μεταξύ παραγόντων ηπειρωτικής -ή εν πάση περιπτώσει περιφερειακής-ηπειρωτικής- εμβέλειας, και είναι σαφές ότι εκτείνεται πέρα από τα σύνορα των επί μέρους κρατών μελών. " αριστεία θα πρέπει, ως εκ τούτου, να αναζητηθεί σε ευρωπαϊκό επίπεδο και αυτός είναι ο στόχος που θέτει το έβδομο πρόγραμμα πλαίσιο. Αυτό λοιπόν επιχειρήσαμε να πράξουμε και εμείς σε ευρωπαϊκό επίπεδο.
<P>
" επιμονή μου στο ζήτημα αυτό επισημάνθηκε με ιδιαίτερα ευγενικό τρόπο από τον κ. Επίτροπο: η συνεργασία μας είχε ορισμένες πολύ προσωπικές και αλλά εξαιρετικά σημαντικές συνέπειες, οι οποίες δίνουν επίσης την αίσθηση ότι θα πρέπει να υπάρξει για την έρευνα μια εκτεταμένη συμμετοχή όλων των εταιρειών, κυρίως και προπαντός σε ευρωπαϊκό επίπεδο, γιατί διαφορετικά δεν θα καταφέρουμε να επιτύχουμε τον στόχο μας. Το έβδομο πρόγραμμα πλαίσιο αντιπροσωπεύει τη συνειδητοποίηση του γεγονότος ότι, χωρίς μια πραγματικά κοινή προσπάθεια, θα πρέπει να αποδεχθούμε την ιδέα μιας Ευρώπης χωρίς ανάπτυξη και μεταποιητική βιομηχανία. Αυτό είναι το ουσιαστικό ζήτημα που μας απασχολεί σήμερα και αυτός είναι ο τρόπος με τον οποίο εμπλακήκαμε προσωπικά σε αυτήν την προσπάθεια. Χρειάσθηκε ασφαλώς να γίνουν κάποιες παραχωρήσεις, αλλά επιτελέσαμε τελικά από κοινού ένα εξαιρετικό έργο.
<P>
Θα ήθελα τέλος να προβώ σε ορισμένες διευκρινήσεις όσον αφορά το πρόγραμμα "Ικανότητες": κατά την άποψή μου, η διάρθρωση του έβδομου προγράμματος πλαισίου σε περιφερειακό επίπεδο, η ικανότητα δηλαδή να θέσουμε από κοινού σε συνέργεια τους πόρους του έβδομου προγράμματος πλαισίου και των Διαρθρωτικών Ταμείων, με την ικανότητα εμπλοκής των περιφερειών σε επενδύσεις, μπορεί να αποδειχθεί πραγματικά παραγωγική για το μέλλον, τόσο στις υποδομές έρευνας όσο και στις περιφέρειες της γνώσης και στις περιοχές της παραγωγής. Υπάρχει συνεπώς, κατά την άποψή μου, ένα σύνολο μέσων, τα οποία μπορούν από κοινού να μας βοηθήσουν να προσδιορίσουμε την καλύτερη δυνατή προσέγγιση για όλα τα ζητήματα στην ατζέντα μας.
<P>
Θα ήθελα επίσης να υπενθυμίσω ειδικότερα την ανάγκη να εξοικειώσουμε περισσότερο τους πολίτες μας με την επιστήμη σε περιφερειακό επίπεδο, καθώς και αυτό που αποτέλεσε για εμένα μια έμμονη ιδέα αυτά τα πρώτα χρόνια εργασίας στο Κοινοβούλιο: τη διαπαιδαγώγηση των ατόμων να αξιολογούν τον κίνδυνο ως μέσο πολιτικών επιλογών, επιδιώκοντας τη συμμετοχή των πολιτών σε μια καθολική ευαισθητοποίηση. Αυτό πιστεύω πως πράξαμε με τον καλύτερο δυνατό τρόπο και είναι κάτι για το οποίο μπορούμε να είμαστε ικανοποιημένοι.
<SPEAKER ID="185" NAME="Teresa Riera Madurell " AFFILIATION="PSE">
εισηγήτρια. - (ES) Κύριε Πρόεδρε, κύριε Επίτροπε, κυρία Υπουργέ, καταρχάς θα ήθελα να συγχαρώ τον κ. Buzek, τον κ. Busquin, το Συμβούλιο και την Επιτροπή για το σημαντικό έργο που επιτέλεσαν και επίσης τους συναδέλφους μου εισηγητές για τα άλλα ειδικά προγράμματα, διότι, κυρίες και κύριοι, σε αυτή τη συνεδρίαση της Ολομέλειας θα εγκρίνουμε τελικά το Έβδομο Πρόγραμμα Πλαίσιο, το οποίο καθορίζει την επιστημονική πολιτική της Ευρωπαϊκής Ένωσης για τα επόμενα επτά χρόνια.
<P>
Πρόκειται για ένα θεμελιώδες θέμα στο πλαίσιο της Στρατηγικής της Λισαβόνας, καθώς, αν ο στόχος μας είναι να γίνουμε μια δυναμική και ανταγωνιστική οικονομία βασισμένη στη γνώση, η έρευνα, η τεχνολογική ανάπτυξη και η καινοτομία είναι αναμφίβολα τα κύρια εργαλεία για την προώθηση της ανάπτυξης, της απασχόλησης και της ανταγωνιστικότητας.
<P>
Ο κύριος στόχος μας ήταν να ανταποκριθούμε στις μεγάλες προκλήσεις που αντιμετωπίζουν η επιστήμη, η τεχνολογία και η καινοτομία μας προκειμένου να μειώσουμε το χάσμα που μας χωρίζει από τους ανταγωνιστές μας. Το έργο μας δεν ήταν εύκολο, ειδικά μετά τη συμφωνία σχετικά με τις δημοσιονομικές προοπτικές που περιόρισε τον αρχικό δημοσιονομικό μας ορίζοντα. Ωστόσο, πιστεύω ότι, συνολικά, μπορούμε να νιώθουμε ικανοποιημένοι σήμερα.
<P>
Ως εισηγήτρια του ειδικού προγράμματος "Συνεργασία", θα ήθελα να ευχαριστήσω τους σκιώδεις εισηγητές και όλους τους συναδέλφους μας για τις συνδρομές τους, οι οποίες ήταν κρίσιμες για την εκπόνηση αυτής της έκθεσης.
<P>
Το ειδικό πρόγραμμα "Συνεργασία", με προϋπολογισμό 32 500 εκατ. ευρώ για τα προσεχή επτά έτη, αντιστοιχεί στο 65% του συνολικού προϋπολογισμού του Έβδομου Προγράμματος Πλαισίου, το οποίο αποτελεί σημαντική αύξηση σε σχέση με το προηγούμενο πρόγραμμα πλαίσιο.
<P>
Κυρίες και κύριοι, αυτό είναι το μεγαλύτερο διεθνές πρόγραμμα συνεργασίας για την έρευνα και την ανάπτυξη παγκοσμίως. Αυτό το πρόγραμμα αποσκοπεί να κάνει την Ευρωπαϊκή Ένωση ηγέτη σε στρατηγικούς επιστημονικούς και τεχνολογικούς τομείς, υποστηρίζοντας τη συνεργασία μεταξύ πανεπιστημίων, ερευνητικών κέντρων, επιχειρήσεων και θεσμών, τόσο στην Ευρωπαϊκή Ένωση όσο και με τρίτες χώρες.
<P>
Για τον σκοπό αυτό, η πρόταση της Επιτροπής Βιομηχανίας, Έρευνας και Ενέργειας περιλαμβάνει δέκα κύριους τομείς προτεραιότητας, οι οποίοι προσφέρουν έναν σημαντικό βαθμό συνέχειας από το έκτο πρόγραμμα πλαίσιο, αν και προτείνονται βελτιώσεις σε προσεγγίσεις που είμαστε πεπεισμένοι ότι θα παρέχουν στις ερευνητικές ομάδες ευκολότερη πρόσβαση στα προγράμματα.
<P>
Το τελικό κείμενο που εγκρίθηκε από την Επιτροπή Βιομηχανίας, Έρευνας και Ενέργειας, το οποίο παρουσιάζουμε στην Ολομέλεια για την τελική του έγκριση, υιοθετεί βασικά την προσέγγιση που προτείνει η Ευρωπαϊκή Επιτροπή. Περιλαμβάνει ισχυρά εργαλεία για την ενθάρρυνση των ιδιωτικών επενδύσεων στην έρευνα, αν και ζητά μεγαλύτερο κοινοβουλευτικό έλεγχο καθ' όλη την εκτέλεση του προγράμματος. Επίσης, επεκτείνει και υπογραμμίζει ορισμένα πεδία έρευνας που ήταν αφηρημένα ή δεν εκπροσωπούνταν επαρκώς στην αρχική πρόταση και τονίζει μια σειρά οριζόντιων διαρθρωτικών πτυχών του προγράμματος που πιστεύουμε ότι είναι σημαντικές.
<P>
Σε αυτό το πλαίσιο, θα ήθελα να υπογραμμίσω ότι η πρότασή μας προσφέρει σημαντική πρόοδο όσον αφορά την οργάνωση των μηχανισμών που διασφαλίζουν τη συμμετοχή των ΜΜΕ σε όλες τις δράσεις του προγράμματος. Τέθηκε γι' αυτές ένας ελάχιστος στόχος συμμετοχής 15% επί του συνολικού προϋπολογισμού και αναζητήθηκε η μέγιστη συνεισφορά όλων των κοινοτικών θεσμικών οργάνων, συμπεριλαμβανομένης της Ευρωπαϊκής Τράπεζας Επενδύσεων για τη χρηματοδότηση σχεδίων στα οποία συμμετέχουν ΜΜΕ.
<P>
" πρότασή μας καθιστά την αρχή της επιστημονικής και τεχνολογικής συνοχής έναν από τους στόχους του προγράμματος και επισημαίνει την ανάγκη αναζήτησης του μέγιστου βαθμού συμπληρωματικότητας και συνεργίας με άλλα εθνικά και περιφερειακά ταμεία. Ζητάμε μηχανισμούς για τη θέσπιση κοινών προσεγγίσεων σε επιστημονικά και τεχνολογικά θέματα ενδιαφέροντος σε περισσότερους από έναν τομείς και επίσης μηχανισμούς για την αντιμετώπιση των περίπλοκων προβλημάτων των θεματικών προτεραιοτήτων για τις οποίες μία απλώς μονοθεματική προσέγγιση δεν είναι επαρκής για την επίτευξη σημαντικών επιστημονικών βημάτων.
<P>
Πολλές πτυχές σχετικά με κοινές τεχνολογικές πρωτοβουλίες βελτιώθηκαν ως αποτέλεσμα της έγκρισης του ειδικού προγράμματος "Συνεργασία" από το Κοινοβούλιο. Αυτά τα νέα μέσα τεχνικής και οικονομικής διαχείρισης και συμμετοχής στο ειδικό πρόγραμμα "Συνεργασία" απαιτούσαν μηχανισμούς για τη διασφάλιση της εκπλήρωσης των καθορισμένων κριτηρίων για τη σύστασή τους και διαφάνεια στην επιλογή προτεραιοτήτων· απαιτούσαν επίσης καλή και αποτελεσματική διαχείριση. Αυτή η έκθεση περιέχει προτάσεις για την επίτευξη προόδου σε όλες αυτές τις πτυχές.
<P>
Δεν θα υπεισέλθω στις λεπτομέρειες καθεμιάς από τις θεματικές προτεραιότητες -έχει γίνει πολλή δουλειά- αλλά θα ήθελα να τελειώσω λέγοντας ότι είμαι μία από εκείνους που είναι υπέρ της συνέχισης της χρηματοδότησης της έρευνας με πλεονάζοντα ανθρώπινα έμβρυα στα πρώτα στάδια της ανάπτυξης, καθώς αυτά είναι σημαντικά για την πρόοδο σε θεραπείες υπογονιμότητας και για τη γνώση των αιτιών εκφυλιστικών και εκ γενετής ασθενειών, καθώς επίσης για την εξεύρεση εναλλακτικών λύσεων στα πειράματα σε ζώα.
<P>
Κυρίες και κύριοι, μέσω του έργου που επιτελούμε εδώ και πολλούς μήνες, προσπαθήσαμε να συμβάλουμε στην επίλυση μερικών από τα κύρια προβλήματα που αντιμετωπίζουν η επιστήμη και η τεχνολογία μας. Πιστεύω ότι το αποτέλεσμα, ο καρπός της μεγαλύτερης δυνατής συναίνεσης, μπορεί να περιγραφεί ως ικανοποιητικό. Επομένως, θα ήθελα να ευχαριστήσω για άλλη μια φορά όλους τους συναδέλφους μου για τις συνδρομές τους, καθώς και την Ευρωπαϊκή Επιτροπή, ιδιαίτερα τον Επίτροπο Potočnik, ο οποίος είναι εδώ σήμερα, για τη συνεχή του βοήθεια και συνεργασία.
<SPEAKER ID="186" NAME="David Hammerstein Mintz " AFFILIATION="Verts/ALE">
εισηγητής. - (ES) Σας ευχαριστώ, κύριε Πρόεδρε. Σας ευχαριστώ, κύριε Potočnik, για την ανοιχτή και συνεργάσιμη στάση σας· σας ευχαριστώ, κύριε Buzek και όλους τους άλλους σκιώδεις εισηγητές. Είμαστε όλοι μέλη της οικογένειας του Έβδομου Προγράμματος Πλαίσιο και στην οικογένειά μας είχαμε έναν μακρύ και δύσκολο τοκετό, με ελάχιστα μέσα ιατρικής περίθαλψης, αλλά το μωρό γεννήθηκε υγιές, αν και λίγο ελλιποβαρές.
<P>
Πότε θα αντιληφθούμε ότι η ευρωπαϊκή έρευνα είναι πιο σημαντική ακόμη και από τις αγροτικές επιδοτήσεις και την κατασκευή αυτοκινητοδρόμων; Αυτή δεν είναι ρητορική ερώτηση· πρέπει να θέσουμε στους εαυτούς μας την ξεκάθαρη ερώτηση ποια είναι η προτεραιότητα για το μέλλον της Ευρώπης, αυτής της Ευρώπης που θέλει να δράσει, αλλά δεν μπορεί.
<P>
Θέσαμε ορισμένες προκλήσεις σε αυτό το πρόγραμμα πλαίσιο και σε έναν μεγάλο βαθμό τις καλύψαμε. Σημειώσαμε κάποια πρόοδο όσον αφορά το άνοιγμα της επιστήμης, όσον αφορά την επίτευξη της μέγιστης μεταφοράς επιστημονικών γνώσεων και τεχνικών πληροφοριών και την υποστήριξη όλων των κινήτρων που προωθούν τη μεταφορά των τεχνολογιών, ούτως ώστε οι επιχειρήσεις, η κοινωνία των πολιτών και τα πανεπιστήμια να μπορέσουν να χτίσουν γέφυρες ανάμεσα στην έρευνα και στην απαραίτητη οικονομική και τεχνολογική ανανέωση στις σύγχρονες ευρωπαϊκές κοινωνίες, χάρη σε αυτή την επικοινωνία και χάρη στους κανόνες σχετικά με την υποχρεωτική δημοσίευση των αποτελεσμάτων, την προώθηση ελεύθερου λογισμικού ή την υποχρέωση, για παράδειγμα, της προώθησης της διαλειτουργικότητας· σημειώσαμε κάποια πρόοδο, αλλά πρέπει να συνεχίσουμε να σημειώνουμε περισσότερη.
<P>
Πρέπει επίσης να αναρωτηθούμε αν η επιστήμη θα είναι από τους ανθρώπους και για τους ανθρώπους, διότι οι απόψεις των ερευνητών πρέπει να είναι σύμφωνες με εκείνες των ανθρώπων που δεν είναι απαραίτητα εμπειρογνώμονες. Σε αυτό το πλαίσιο, πρέπει να χαιρετήσουμε την υποστήριξη και το σημαντικό έργο του επιστημονικού τομέα και της κοινωνίας σε αυτό το πρόγραμμα, την οικονομική ενίσχυση αυτού του τομέα και το άνοιγμα του προγράμματος στις οργανώσεις της κοινωνίας των πολιτών.
<P>
Διερωτώμαι επίσης αν το μικρό είναι όμορφο στην ευρωπαϊκή επιστήμη, διότι μιλάμε όλοι για ΜΜΕ, αλλά είναι αυτό μια κενή ρητορική ή μια αποφασιστική δέσμευση; Οι ΜΜΕ δημιουργούν το μεγαλύτερο μέρος της σταθερής απασχόλησης και είναι πηγή οικονομικής σταθερότητας. " υποστήριξη πρωτοβουλιών όπως αυτή της δημιουργίας ομάδων μικρών επιχειρήσεων στο πλαίσιο των τεχνολογικών πλατφόρμων είναι πολύ αξιέπαινη· είναι σημαντικό που θεσπίσαμε ένα πλαίσιο 15% για τις μικρές επιχειρήσεις σε όλα τα προγράμματα. Αυτή είναι μια πρόκληση που πρέπει να εκπληρώσουμε· ας δούμε αν μπορούμε να μετατρέψουμε τη ρητορική μας σε αποτελέσματα.
<P>
Θα υπάρχει λιγότερη γραφειοκρατία και περισσότερη διαφάνεια σε αυτό το πρόγραμμα; Θα υπάρχει σαφής και κατανοητή πρόσβαση του κοινού στην πληροφόρηση, η οποία πρέπει να διασφαλίζεται για όλες τις διαδικασίες αξιολόγησης και χρηματοδότησης των έργων της Ευρωπαϊκής Ένωσης; Ήρθε η ώρα να μειώσει η Ευρωπαϊκή Επιτροπή τις δαπανηρές διοικητικές διαδικασίες, καθώς οδηγούν στην περιθωριοποίηση μικρών ερευνητικών ομάδων και μικρών επιχειρήσεων και ΜΚΟ που δεν μπορούν να αντεπεξέλθουν σε αυτές λόγω του μεγέθους τους. Απαιτούμε να απλοποιηθούν το συντομότερο δυνατό. Δεν θέλουμε άλλες δικαιολογίες. Ήρθε η ώρα να δράσουμε.
<P>
Αυτό το πρόγραμμα πλαίσιο σημαίνει επίσης μια επιστροφή στις βασικές αξίες και επομένως, με τη θέσπιση του Ευρωπαϊκού Συμβουλίου Έρευνας, αυτό το πρόγραμμα πλαίσιο θα παράσχει ισχυρή δημόσια υποστήριξη στη βασική έρευνα με μεσοπρόθεσμους και μακροπρόθεσμους κοινωνικούς και περιβαλλοντικούς στόχους, υπό την καθοδήγηση επιφανών ερευνητών που θα υπερασπίζονται την αυτονομία τους. Πρέπει να διασφαλίσουμε ότι αυτή η αυτονομία είναι σεβαστή από όλους, τόσο από το Κοινοβούλιο όσο και από την Επιτροπή.
<P>
Εμείς οι Πράσινοι διερωτόμαστε αν, ενόψει της ενεργειακής κρίσης, θα διαθέτουμε την επιστήμη για ένα καλό κλίμα, το οποίο είναι αυτό που χρειαζόμαστε. Είναι πολύ θετικό το γεγονός ότι υπάρχει οικονομική στήριξη για τις ανανεώσιμες πηγές ενέργειας και την ενεργειακή αποδοτικότητα και ότι έχει αυξηθεί κατά 250%, αλλά ταυτόχρονα λυπόμαστε που εξακολουθεί να αντιστοιχεί μόνο στο ένα τρίτο του ποσού που λαμβάνει η πυρηνική έρευνα στο σύνολό της.
<P>
Χαιρόμαστε επίσης διότι, όσον αφορά τις κοινωνικές επιστήμες, οι οποίες είναι επίσης επιστήμες, αυτό το πρόγραμμα προσφέρει σθεναρή στήριξη για την κοινωνικοοικονομική έρευνα και την πολυεπιστημονική έρευνα.
<P>
Σε γενικές γραμμές, πιστεύουμε ότι αυτό το πρόγραμμα είναι θετικό· η συνεργασία μεταξύ όλων θα οδηγήσει την Ευρωπαϊκή Ένωση στην κατεύθυνση που πρέπει να ακολουθήσουμε αν θέλουμε να έχουμε μακροβιότερη και πιο ευτυχισμένη ζωή και προκειμένου να διαδραματίσει η Ευρώπη έναν πιο σημαντικό ρόλο στον κόσμο.
<SPEAKER ID="187" NAME="Daniel Caspary " AFFILIATION="PPE-DE">
εισηγητής. - (DE) Κύριε Πρόεδρε, κυρίες και κύριοι, επιτέλους τα καταφέραμε. Το Έβδομο πρόγραμμα πλαίσιο για την έρευνα δρομολογήθηκε και τα επόμενα επτά έτη, η Ευρωπαϊκή Ένωση θα επενδύσει συνολικά 54 δισ. ευρώ στην έρευνα. Αφού εγκρίνουμε αύριο τα ειδικά προγράμματα, θα μπορούμε εδώ στο Σώμα, στην Επιτροπή και στο Συμβούλιο να κοιτάξουμε με καθαρή συνείδηση προς τα πίσω, ατενίζοντας σχεδόν δύο χρόνια σκληρής εργασίας.
<P>
Θα ήθελα να ευχαριστήσω ιδίως όλους τους συναδέλφους με τους οποίους είχα το προνόμιο να συνεργαστώ, και στους οποίους είχα απόλυτη εμπιστοσύνη, τους περασμένους μήνες ως εισηγητής για τις δραστηριότητες πυρηνικής έρευνας του Κοινού Κέντρου Ερευνών, καθώς και τον Επίτροπο Potočnik.
<P>
Δυστυχώς, όμως, δεν επιτύχαμε όλα όσα θέλαμε - για παράδειγμα, δεν καταφέραμε να διπλασιάσουμε τις δαπάνες για την έρευνα. " αξιοσημείωτη αύξηση του προϋπολογισμού κατά 50% συγκριτικά με το Έκτο Πρόγραμμα Πλαίσιο, την οποία θα εγκρίνουμε αύριο, είναι ένα βήμα προς τη σωστή κατεύθυνση. Για την αύξηση αυτήν απαιτήθηκαν κάποιες σκληρές διαπραγματεύσεις με το Συμβούλιο. " αύξηση είναι ένα θετικό μήνυμα για τα ερευνητικά μας ινστιτούτα και ελπίζουμε ότι θα φέρει μια αισιόδοξη διάθεση, όμως αποτύχαμε πλήρως σχετικά με τον διπλασιασμό που ελπίζαμε, ενώ άλλοι οικονομικοί χώροι στον πλανήτη έχουν πολύ μεγαλύτερα ποσοστά αύξησης των δαπανών για την έρευνα.
<P>
Επομένως, η απόστασή μας από τις "ΠΑ και την Ιαπωνία θα μεγαλώσει ακόμα περισσότερο. " Κίνα και άλλα κράτη συνεχίζουν να μας πλησιάζουν. Αυτό θα έχει συνέπειες που θα μας πλήξουν σκληρά και θα έχουν επιπτώσεις στην ευημερία, την αγορά εργασίας και την κοινωνική ειρήνη.
<P>
Ασφαλώς, το ερευνητικό πρόγραμμα της Ευρώπης δεν είναι το πιο ευρύ στον κόσμο, είναι όμως ένα από τα πιο έξυπνα και το ίδιο μπορούμε να πούμε στον τομέα της πυρηνικής έρευνας για το Κοινό Κέντρο Ερευνών, στο οποίο αναφέρεται η έκθεσή μου. Όπως σωστά υπογράμμισε ο Επίτροπος Potočnik στις εισαγωγικές παρατηρήσεις του, το Κοινό Κέντρο Ερευνών θα αναλάβει κεντρικό συντονιστικό ρόλο σε πολλούς καίριους τομείς που αφορούν πυρηνικά θέματα.
<P>
Ένα από αυτά είναι, πρώτον, η πυρηνική ασφάλεια. Τα κράτη μέλη έχουν διαφορετικές απόψεις για τη χρησιμοποίηση της πυρηνικής ενέργειας. Μερικά από αυτά κατασκευάζουν νέους σταθμούς πυρηνικής ενέργειας, ενώ άλλα όχι. Μερικά κάνουν έρευνα για τους νέους αντιδραστήρες τέταρτης γενιάς, άλλα όχι. Αυτά είναι θέματα για τα οποία τα κράτη μέλη έχουν ασφαλώς το δικαίωμα να αποφασίζουν μόνα τους, η ασφάλεια όμως δεν γνωρίζει εθνικά σύνορα και γι' αυτό, το Κοινό Κέντρο Ερευνών πρέπει να εξασφαλίσει ότι είναι διαθέσιμη σε ευρωπαϊκό επίπεδο η απαραίτητη τεχνογνωσία.
<P>
Δεύτερον, έχουμε την περιφρούρηση της ασφάλειας. Πρόσφατες εξελίξεις σε διεθνές επίπεδο έκαναν ακόμα πιο επίκαιρα και σημαντικά τα θέματα της μη διάδοσης της πυρηνικής τεχνολογίας και των πυρηνικών όπλων. " Ευρώπη πρέπει να δώσει μια απάντηση σε αυτά και γι' αυτό χαίρομαι που το Έβδομο Πρόγραμμα Πλαίσιο θα αποτελέσει μια τονωτική ένεση για το Ινστιτούτο Υπερουρανίων Στοιχείων που είναι κορυφαίο στον κόσμο στον τομέα αυτόν.
<P>
Τρίτον, το ίδιο μπορούμε να πούμε για τη διατήρηση και τη μεταφορά γνώσης στον τομέα της πυρηνικής τεχνολογίας, που με ενδιαφέρει ιδιαίτερα. Πρέπει να εξασφαλίσουμε ότι νέοι, εξαίρετοι επιστήμονες σε όλη την Ευρώπη θα μπορούν να εφαρμόσουν νέες ιδέες για την αντιμετώπιση υφισταμένων προβλημάτων, δεν πρέπει όμως ταυτόχρονα να χάσουμε τη γνώση που έχει ήδη αποκτηθεί, και έτσι πρέπει να εξασφαλίσουμε ότι θα γίνεται ακόμα μεγαλύτερη ανταλλαγή υφισταμένων και νέων γνώσεων στην Ευρωπαϊκή Ένωση. Ασφαλώς, το Κοινό Κέντρο Ερευνών μπορεί να συνεισφέρει σημαντικό σε αυτό, και μάλιστα όχι μόνο στον πυρηνικό τομέα.
<P>
Μολονότι το έργο του Σώματος τελειώνει με την αυριανή ψηφοφορία, απομένουν ακόμα πολλά που πρέπει να γίνουν, από τα κράτη μέλη, από την Επιτροπή και πρώτα από όλα από την ερευνητική κοινότητα. Απευθύνω έκκληση προς τα κράτη μέλη να επενδύσουν ακόμα περισσότερα σε ερευνητικές δραστηριότητες, για παράδειγμα να εκμεταλλευτούν την ευκαιρία να επενδύσουν πόρους των διαρθρωτικών ταμείων για την ανάπτυξη ερευνητικών και αναπτυξιακών δυνατοτήτων στις εκάστοτε χώρες. " δημιουργία νέων ερευνητικών δομών είναι καθήκον όχι τόσο του Έβδομου Προγράμματος Πλαισίου για την Έρευνα, αλλά μάλλον των κρατών μελών και των διαρθρωτικών ταμείων.
<P>
Ευτυχώς, το Έβδομο Πρόγραμμα Πλαίσιο για την Έρευνα μπορεί να επικεντρωθεί πραγματικά στην αριστεία στην έρευνα. Απευθύνω έκκληση προς την Επιτροπή να υλοποιήσει άμεσα το πρόγραμμα και να θεσπίσει σαφείς, διαφανείς, καλά σχεδιασμένες, αποτελεσματικές και δίκαιες διαδικασίες πρόσκλησης υποβολής προσφορών, να τις αξιολογήσει -ή να αναθέσει την αξιολόγησή τους- με αντικειμενικό τρόπο και να τις υλοποιήσει με πρακτικό τρόπο και χωρίς γραφειοκρατία. Είμαι βέβαιος ότι η προσέγγιση που παρουσιάσαμε εδώ στο Σώμα ασφαλώς δεν είναι η χειρότερη δυνατή.
<P>
Επιτρέψτε μου, ωστόσο, να απευθύνω τελειώνοντας έκκληση προς την ευρωπαϊκή ερευνητική κοινότητα -τους ανθρώπους που διεξάγουν την έρευνα, εκείνους που επεξεργάζονται τις λεπτομέρειες και εκείνους που κάνουν ανακαλύψεις- να κάνουν χρήση όσων προσφέρει το εν λόγω πρόγραμμα έρευνας. Το Κοινοβούλιο επιτέλεσε το έργο του και τώρα είναι η σειρά σας να προαγάγετε την έρευνα και να κάνετε κάτι σημαντικό προσφέροντας στην Ευρώπη ένα ειρηνικό μέλλον με ελευθερία και ευημερία.
<P>
(Χειροκροτήματα)
<SPEAKER ID="188" NAME="Umberto Guidoni " AFFILIATION="GUE/NGL">
εισηγητής. - (IT) Κύριε Πρόεδρε, κυρίες και κύριοι, θέλω να ευχαριστήσω τον κ. Potočnik και τη φινλανδική Προεδρία, η οποία παρέλαβε τη σκυτάλη ενός έργου που έχει ξεκινήσει πριν από αρκετά χρόνια. Πριν περάσω στο συγκεκριμένο πρόγραμμα του οποίου είμαι εισηγητής, δηλαδή το ειδικό πρόγραμμα "Ευρατόμ", θα ήθελα να αναπτύξω ορισμένες σκέψεις όσον αφορά το έβδομο πρόγραμμα πλαίσιο και τα επιμέρους προγράμματα.
<P>
Συγχαίρω επίσης τον κ. Buzek και όλους τους άλλους εισηγητές για την εξαίρετη ομαδική εργασία τους, η οποία, έστω και την τελευταία στιγμή, μας οδήγησε στην εκπόνηση του έβδομου προγράμματος πλαισίου. Παραμένει, ωστόσο, η πικρία γιατί δεν στάθηκε δυνατόν να συντελεσθεί ένα ποιοτικό άλμα, ο διπλασιασμός δηλαδή των πόρων στον οποίο στηρίχθηκαν πολλές ελπίδες και ο οποίος θα αποτελούσε ένα ισχυρό μήνυμα για τη σημασία που αποδίδει η Ευρώπη και προπαντός για την πεποίθησή μας όσον αφορά την επίτευξη του στόχου της Λισαβόνας. Ο διπλασιασμός των πόρων δεν έγινε, αλλά οφείλουμε να καταβάλουμε προσπάθειες για την επίτευξη ενός αποτελέσματος.
<P>
Θα ξεκινήσω από την τελευταία παρατήρηση του Επιτρόπου Potočnik σχετικά με τη συνεργασία, όσον αφορά την ανησυχία που εξέφρασα εξ ονόματος της Ομάδας μου και εμού προσωπικώς για τον κίνδυνο χρηματοδότησης στο πλαίσιο του έβδομου προγράμματος πλαισίου οργανισμών ή φορέων που έχουν συσταθεί ή λειτουργούν κατά παράβαση του διεθνούς δικαίου. Το ζήτημα απασχόλησε προσφάτως το Ευρωπαϊκό Κοινοβούλιο, ιδίως σε σχέση με τον οργανισμό που συστάθηκε στα κατεχόμενα εδάφη -Δυτική Όχθη, Γάζα και Ανατολική Ιερουσαλήμ-, αν και έχει γενικότερη σημασία.
<P>
Θέλω να επαναλάβω ότι η ανησυχία αυτή αφορά και καταστάσεις που διαπιστώθηκαν παραδείγματος χάρη σε επιστημονικές ενώσεις, οι οποίες μπορούν να γίνουν δεκτές στους διαγωνισμούς του έβδομου προγράμματος πλαισίου, ακόμη και εάν βασίζονται σε εθνικούς νόμους που παραβιάζουν το διεθνές δίκαιο, απαγορεύοντας επί παραδείγματι την ελεύθερη συμμετοχή ανθρώπων από ορισμένες εθνικές και θρησκευτικές ομάδες στην ερευνητική δραστηριότητα. Πιστεύω πως αυτό είναι το πρόβλημα επί του οποίου καλείται να αποφανθεί η Επιτροπή. " απάντηση για το ζήτημα αυτό δεν με ικανοποίησε, καθώς νομίζω ότι περιορίσθηκε σε έναν συγκεκριμένο τομέα, ενώ πιστεύω πως θα έπρεπε να αφορά ένα γενικότερο πλαίσιο.
<P>
Όσον αφορά τα ειδικά προγράμματα, είμαι γενικά ικανοποιημένος από το μεγαλύτερο μέρος των αποτελεσμάτων που επετεύχθησαν και, ειδικότερα, θέλω να επισημάνω το ενδιαφέρον που επιδεικνύεται για τους ερευνητές. Πράγματι, θεωρώ ότι πολλές δραστηριότητες στην πολυσύνθετη σύγχρονη κοινωνία μας βασίζονται ολοένα και περισσότερο στον ανθρώπινο παράγοντα. Δεν είναι ασφαλώς δυνατόν να προσεγγίσουμε την ευρωπαϊκή έρευνα, χωρίς να ενδιαφερθούμε για τους ερευνητές και τις ανάγκες τους που αφορούν την κινητικότητα, την κατάρτιση και το καθεστώς τους, όπως εκφράζονται στον Ευρωπαϊκό Χάρτη Δικαιωμάτων των Ερευνητών. Το έβδομο πρόγραμμα πλαίσιο πρέπει να θεσπίσει μέτρα με σκοπό τη διασφάλιση των καλύτερων συνθηκών εργασίας για τους ευρωπαίους επιστήμονες, προκειμένου να περιορισθεί και, ει δυνατόν, να αντιστραφεί η τάση διαρροής εγκεφάλων προς άλλες περιοχές του πλανήτη.
<P>
Επικροτώ ιδιαίτερα την προσπάθεια ενίσχυσης της βασικής έρευνας μέσω της δημιουργίας ενός ανεξάρτητου από την Επιτροπή οργανισμού, ο οποίος θα πρέπει να αποφαίνεται επί της ουσίας μιας επιστημονικής πρότασης προς χρηματοδότηση από το έβδομο πρόγραμμα πλαίσιο. " αποτελεσματικότητα αυτού του νέου οργανισμού θα κριθεί από την ικανότητά του να είναι αξιόπιστος στις διαδικασίες επιλογής των προτάσεων και να κερδίσει τον σεβασμό της επιστημονικής κοινότητας. Μόνον έτσι θα μπορέσει να προσελκύσει καινοτόμες προτάσεις και θα είναι σε θέση να χρηματοδοτήσει φιλόδοξα σχέδια που θα ενισχύσουν την ποιότητα της ευρωπαϊκής έρευνας. " διαφάνεια της λειτουργίας του, η οποία θα διασφαλίζει εν μέρει με τη συμμετοχή του Κοινοβουλίου στην αξιολόγηση της δράσης αυτού του οργανισμού, θα αποτελέσει θεμελιώδη παράγοντα για την επιτυχία του.
<P>
Θα ήθελα τώρα να εκμεταλλευθώ τον χρόνο που απομένει για να αναφερθώ στο ειδικό πρόγραμμα "Ευρατόμ". Συμφωνώ με τη θέση της Επιτροπής, την οποία εξέφρασε και ο εισηγητής κ. Buzek όσον αφορά το πρόγραμμα πλαίσιο "Ευρατόμ", και πιστεύω ότι η Ευρώπη πρέπει να επενδύσει στην ανάπτυξη της σύντηξης, προκειμένου να καταστεί μια αναντικατάστατη πηγή ενέργειας μακροπρόθεσμα: ανεξάντλητη, περιβαλλοντικά αποδεκτή και οικονομικά ανταγωνιστική, ικανή να συμβάλλει σημαντικά στην υλοποίηση αειφόρου και ασφαλούς ενεργειακού εφοδιασμού.
<P>
Θεμελιώδες βήμα προς την κατεύθυνση της ενέργειας σύντηξης αποτελεί ο ITER. Μετά από μακρά διαπραγμάτευση σχετικά με την επιλογή του τόπου στον οποίο θα εγκατασταθεί ο αντιδραστήρας, οι εταίροι του προγράμματος υπέγραψαν τελικά τη διεθνή συμφωνία για τον ITER. " θετική έκβαση αυτών των διαπραγματεύσεων, με την απόφαση να εγκατασταθεί ο ITER στο Καραντάς στη Γαλλία, απαιτεί τώρα τη λήψη συνεπών και αποφασιστικών μέτρων από την ΕΕ στο παρόν πρόγραμμα πλαίσιο αλλά και στα επόμενα.
<P>
Είναι συνεπώς αναγκαία η ίδρυση ενός ευρωπαϊκού οργανισμού για το ITER, υπό μορφή κοινής επιχείρησης στο πλαίσιο της συνθήκης Ευρατόμ, προκειμένου να παρέχει τα μέσα για την εκπλήρωση των διεθνών υποχρεώσεων μας που απορρέουν από τη συμφωνία ITER. Αυτό σημαίνει την παραγωγή του μηχανικού εξοπλισμού και την εκπόνηση των σχεδίων συνεργασίας με την Ιαπωνία. Αυτός ο οργανισμός με έδρα τη Βαρκελώνη θα πρέπει να έχει ως πρώτο στόχο τη δημιουργία του ITER. Πιστεύω, ωστόσο, ότι το πεδίο αρμοδιότητας του οργανισμού πρέπει να περιορίζεται σε αυτό και διαφωνώ με τη θέση της Επιτροπής για την ανάθεση σε έναν μόνο οργανισμό όλου του πεδίου έρευνας για την πυρηνική σύντηξη. Στόχος μου δεν είναι να αποδυναμώσω τον ρόλο του οργανισμού, ο οποίος πιστεύω πως είναι σημαντικός, αλλά θεωρώ απαραίτητο να τον βοηθήσουμε για την επίτευξη ενός στόχου που είναι από μόνος του αρκετά περίπλοκος.
<P>
Θεωρώ επίσης ότι η ευρωπαϊκή έρευνα πρέπει να είναι περισσότερο ανεξάρτητη, πράγμα που ισχύει κατά κάποιον τρόπο και για το Ευρωπαϊκό Κέντρο Έρευνας. Εκτός αυτού, οι οργανώσεις της Ευρωπαϊκής Συμφωνίας για την Ανάπτυξη της Σύντηξης έχουν αποδείξει με την πάροδο των ετών ότι διαδραματίζουν έναν ουσιαστικό ρόλο. Εάν η Ευρώπη διατηρεί τη διεύθυνση αυτού του προγράμματος, είναι γιατί έχει αποδείξει στην πράξη την υψηλή ποιότητα της έρευνας που διενεργεί.
<P>
" κατασκευή του ITER αποτελεί απλώς το πρώτο βήμα, καθώς θα πρέπει να το χρησιμοποιήσουμε με τον καλύτερο δυνατό τρόπο με μια νέα γενιά ερευνητών και για έρευνα υψηλής αξίας για την Ευρώπη. Αυτό μπορεί να διασφαλισθεί διατηρώντας την έρευνα διαχωρισμένη από την υλοποίηση. " έρευνα θα πρέπει να διεξάγεται με τον υπάρχοντα μηχανικό εξοπλισμό, καθώς θα κατασκευάζεται ο ITER. Να γιατί πιστεύω πως είναι σημαντικό να εγκριθεί από το Σώμα η τροπολογία που πρότεινα, όπως συνέβη και με την έκθεση Buzek.
<SPEAKER ID="189" NAME="Neena Gill " AFFILIATION="PSE">
συντάκτρια της γνωμοδότησης της Επιτροπής Προϋπολογισμών. - (EN) Κύριε Πρόεδρε, θα ήθελα να ξεκινήσω συγχαίροντας τους εισηγητές και την συνάδελφό μου στην Επιτροπή Προϋπολογισμών, κ. Ξενογιαννακοπούλου, για την εκτενή και διορατική γνωμοδότησή της.
<P>
Θέλω να εκφράσω την ανεπιφύλακτη υποστήριξή μου για τα συνεργατικά προγράμματα έρευνας και ανάπτυξης στην Ευρώπη. Εκτιμώ ότι πρόκειται για έναν πολύ σημαντικό τομέα πολιτικής που έχει άμεση επίπτωση στον τρόπο με τον οποίο αναπτύσσεται η ΕΕ ως παγκόσμια οικονομία και στον τρόπο με τον οποίο μας βλέπει ο υπόλοιπος κόσμος.
<P>
Το έβδομο πρόγραμμα πλαίσιο, όπως ακούσαμε, είναι το μεγαλύτερο ερευνητικό πρόγραμμα της ΕΕ μέχρι σήμερα και συγκεντρώνει όλες τις κοινοτικές πρωτοβουλίες σχετικά με την έρευνα στο πρόγραμμα ύψους 53 δισ. ευρώ. Το αρχικό αίτημα της Επιτροπής ήταν για 70 δισ. ευρώ, ποσό το οποίο αποτελούσε τεράστια αύξηση σε σχέση με τα προηγούμενα έτη. Ωστόσο, δεν θα πρέπει να ξεχνάμε ότι πρόκειται για ένα επταετές πρόγραμμα, και όχι για πενταετές όπως το αμέσως προηγούμενό του, και ότι οι πόροι του θα κατανεμηθούν σε 27 κράτη μέλη αντί για 15 και 25 των προηγούμενων προγραμμάτων. Θα πρέπει επίσης να κατανοήσουμε ότι ο διπλασιασμός του ΠΠ7 αντικατοπτρίζει τη σαφή σημασία της επιστήμης και της έρευνας στην ανάπτυξη της ΕΕ ως παγκόσμιου εταίρου και ως οικονομικής δύναμης.
<P>
Αν θέλουμε να είμαστε ανταγωνιστικοί, πρέπει να υλοποιήσουμε τις δεσμεύσεις μας επενδύοντας σε τομείς που γνωρίζουμε ότι είναι βασικοί για την ανάπτυξή μας. Δυστυχώς, δεν νομίζω ότι το Συμβούλιο το πιστεύει πραγματικά αυτό και είναι κρίμα που δεν υποστήριξε το αίτημα της Επιτροπής για 70 δισ. ευρώ. Παρά τα μεγάλα λόγια που ακούσαμε από το Συμβούλιο και όλο τον θόρυβο που προκάλεσε σχετικά με την ανάγκη επίτευξης των στόχων της Λισαβόνας και με τη σημασία της προώθησης της έρευνας και της ανάπτυξής μας δαπανώντας έως 3% του ΑΕγχΠ -που εξακολουθεί να είναι ποσοστό αρκετά μικρότερο από αυτό της Ιαπωνίας και των "ΠΑ- δεν είναι απίστευτο ότι το τελικό ποσό που συμφωνήθηκε από το Συμβούλιο οδηγεί το ποσοστό των δαπανών στο μόλις 1,5%; Αυτό που προκαλεί ακόμα μεγαλύτερη έκπληξη είναι ότι η αρχική πρόταση της Προεδρίας του Λουξεμβούργου ήταν να μειώσει την έρευνα και την ανάπτυξη ακόμα περισσότερο. Ευτυχώς, αυτή η επιλογή απορρίφθηκε από πολλά κράτη, συμπεριλαμβανομένης της χώρας μου, τα οποία είδαν τη σαφή σύνδεση ανάμεσα στην έρευνα και την ανάπτυξη και στην ενίσχυση και την ανταγωνιστικότητα της ΕΕ. Αυτός ο τομέας πολιτικής επανεξετάστηκε από την Προεδρία του "Β, η οποία κατέθεσε προτάσεις για αύξηση των δαπανών. Χαιρετίζω ιδιαίτερα την αύξηση, αλλά λυπάμαι, όπως είπα νωρίτερα, διότι δεν προσεγγίζει σε καμία περίπτωση το ποσό που ζήτησαν η Επιτροπή και το Κοινοβούλιο.
<P>
" έναρξη αυτού του προγράμματος αποτελεί για εμάς μια πραγματική ευκαιρία να διδαχθούμε από τα λάθη του παρελθόντος και να τα διορθώσουμε. Ένας τομέας στον οποίο πρέπει να εστιάσουμε τις προσπάθειές μας είναι αυτός της μείωσης της διάρκειας των διαδικασιών χρηματοδότησης. " διαδικασία αυτή είναι εξωφρενικά μακρά. Δεν το βίωσαν αυτό μόνο οι οργανισμοί στην περιοχή μου στα West Midlands: το Ευρωπαϊκό Ελεγκτικό Συνέδριο ανέφερε καθυστερήσεις μεταξύ οκτώ και εννέα μηνών. " περίοδος αυτή είναι απαράδεκτα μεγάλη και πρέπει να μειωθεί δραστικά. " μακρά διαδικασία προκαλεί πολλά προβλήματα. Ένα σημαντικό είναι η ανάγκη για μια μακρά προχρηματοδότηση από τους συμμετέχοντες. Είναι ένα θέμα που πρέπει να αντιμετωπίσουμε άμεσα.
<P>
Προχωρώντας, οι καθυστερημένες πληρωμές είναι ιδιαίτερα επιζήμιες για τις ΜΜΕ. Σε αυτό το Σώμα μιλούμε διαρκώς για τις ΜΜΕ που θέλουμε να υποστηρίξουμε και που αποτελούν τον θεμελιώδη μοχλό ανάπτυξης στην ΕΕ. Ωστόσο, οι προϋπολογισμοί τους δέχονται σκληρές πιέσεις για να αντιμετωπιστούν αυτές οι καθυστερήσεις. Εντούτοις, η Επιτροπή μάς λέει ότι οι ΜΜΕ, όπως είπα, πρέπει να στοχευθούν και να ενθαρρυνθούν ενεργά να συμμετάσχουν. Ίσως πριν προσπαθήσουμε να τις ενθαρρύνουμε, θα πρέπει να διασφαλίσουμε ότι δεν τις αποθαρρύνουμε στην πραγματικότητα. Γι' αυτό, σας ζητώ να κάνετε τις πληρωμές γρήγορα.
<P>
Οι καθυστερημένες πληρωμές θέτουν επίσης υπό αμφισβήτηση την αρχή του ενιαυσίου. Καθώς η Επιτροπή αναγνώρισε αυτά τα προβλήματα, θα την προέτρεπα να θέσει σε προτεραιότητα την επίλυσή τους. " Επιτροπή πρέπει να βεβαιωθεί ότι αξιολογεί, επιλέγει και παρέχει χρηματοδότηση με αποδοτικό και αποτελεσματικό τρόπο.
<P>
Επιπλέον, προκειμένου να επιτευχθεί ορθός σχεδιασμός, οι συμμετέχοντες πρέπει να γνωρίζουν εκ των προτέρων την ημερομηνία κατά την οποία θα ληφθεί η απόφαση. Αυτό μπορεί να επιτευχθεί μόνο αν απλουστευθούν οι μελλοντικές μέθοδοι και διαδικασίες για να επιταχυνθεί η επιλογή. Αυτό θα οδηγήσει σε μια πολύ πιο συνεκτική προσέγγιση, σε αποφυγή της περιττής γραφειοκρατίας για τους συμμετέχοντες και σε επιτάχυνση της διαπραγμάτευσης των επιλεγμένων προτάσεων. Θα οδηγήσει επίσης σε αυξημένη διαφάνεια με τη διευκόλυνση της πρόσβασης στο πρόγραμμα στους πολλούς οργανισμούς που ανέφερα πριν.
<P>
Ένα εμπόδιο σε αυτό είναι το σύστημα διπλής εξακρίβωσης. " Επιτροπή πρέπει να δημιουργήσει ένα ενιαίο σύστημα εξακρίβωσης και πιστοποίησης και να εγκρίνει και να δημοσιεύσει ειδικούς κανόνες σαφείς και δίκαιους για όλα τα ενδιαφερόμενα μέρη.
<P>
Στο πλαίσιο αυτής της απολύτως αναγκαίας απλούστευσης της πρόσβασης στη χρηματοδότηση, υποστηρίζω τις προτάσεις της Επιτροπής Προϋπολογισμών για τη δημιουργία μιας βάσης δεδομένων για την υποβολή αιτήσεων και παροτρύνω την Επιτροπή να εφαρμόσει την αρχή της αναλογικότητας όσον αφορά τα έγγραφα που απαιτεί. Εντούτοις, θα παρότρυνα επίσης την Επιτροπή να δώσει προσοχή στον τρόπο με τον οποίο ελέγχεται το πρόγραμμα. Οι μηχανισμοί ελέγχου πρέπει να συντονιστούν και, όπως είπα, πρέπει να αποφύγουμε την περιττή αλληλεπικάλυψη και να διασφαλίσουμε ότι το γενικό κόστος του ελέγχου θα είναι ανάλογο προς το όφελος που επιφέρει.
<P>
Συμπερασματικά, επιτρέψτε μου να υπενθυμίσω στην Επιτροπή και στο Συμβούλιο ότι αυτό το πρόγραμμα έχει σκοπό να ωφελήσει τους πολίτες και να προωθήσει την επιστημονική αριστεία σε όλη την Ευρωπαϊκή Ένωση. Δεν πιστεύω ότι, υπό αυτό το πρίσμα, θα πρέπει να ζητάμε από όλους τους αιτούντες παράλογα πράγματα. Αντιθέτως, πρέπει να παρέχουμε γρήγορα χρηματοδότηση σε όσους στην Ευρώπη επιδεικνύουν πραγματική καινοτομία και πρωτοβουλία και να τους βοηθούμε να ανακαλύψουν νέες χρηματοδοτικές ευκαιρίες για να αυξήσουμε το ανταγωνιστικό μας πλεονέκτημα έναντι άλλων περιοχών του κόσμου. Όπως είπαμε εγώ και οι συνάδελφοί μου, όλοι αναγνωρίζουν τον ζωτικό ρόλο που διαδραματίζει η έρευνα και η ανάπτυξη στην προσπάθεια της Ευρωπαϊκής Ένωσης να αντιμετωπίσει τις προκλήσεις που θέτουν οι ραγδαία αναπτυσσόμενες οικονομίες της Κίνας και της Ινδίας. Για τον λόγο αυτό, καλώ μετ' επιτάσεως την Επιτροπή να αξιοποιήσει κάθε ευρώ που κατανεμήθηκε σε αυτό το πρόγραμμα με τον πλέον αποτελεσματικό τρόπο και να διασφαλίσει ότι εφαρμόζεται σε ποσοστό 100%.
<P>
Τέλος, καλώ επίσης τους ηγέτες μας στο Συμβούλιο να δουν πέρα από τα σύνορα της ΕΕ και να συγκρίνουν εμάς με άλλες περιοχές του κόσμου και να προσπαθήσουν να επανεξετάσουν αυτή την πολιτική προκειμένου να αυξηθούν οι πόροι το συντομότερο δυνατόν.
<SPEAKER ID="190" NAME="Jamila Madeira " AFFILIATION="PSE">
συντάκτρια της γνωμοδότησης της Επιτροπής Απασχόλησης και Κοινωνικών Υποθέσεων. - (PT) Κύριε Πρόεδρε, κύριε Επίτροπε, κυρίες και κύριοι, η καινοτομία και η γνώση προστατεύονται τώρα ως πυλώνας ανάπτυξης για την Ευρωπαϊκή Ένωση. Ωστόσο, προκειμένου αυτή η προσπάθεια να αποφέρει καρπούς, η επένδυση σε ανθρώπινους πόρους στον τομέα της επιστήμης και της τεχνολογίας, και ειδικά στους νέους επιστήμονες, πρέπει να αντιμετωπιστεί ως καίριας σημασίας και ύψιστης συνάφειας, αν θέλουμε να επιτύχουμε τους στόχους της Λισαβόνας που θέσαμε στο επόμενο χρηματοδοτικό πακέτο για την περίοδο 2007-2013.
<P>
" αλήθεια είναι ότι οι εγκέφαλοι της Ευρώπης εγκαταλείπουν την ΕΕ και καταφεύγουν κυρίως στις "νωμένες Πολιτείες, όπου, πολύ συχνά, έχουν διασφαλισμένες καλύτερες εργασιακές συνθήκες -θα μπορούσαμε να πούμε ίσως και καλύτερες εργαστηριακές συνθήκες- καθώς και καλύτερες αμοιβές. Ξεκινούμε λοιπόν με καθυστέρηση και από μειονεκτική θέση και πρέπει συνεπώς να καταβάλουμε κάθε προσπάθεια για να αλλάξουμε αυτό το σενάριο. Ο στόχος είναι να επιτύχουμε όχι μόνο στην προσπάθεια να πείσουμε τους νέους ερευνητές να μείνουν, αλλά και πολλούς από όσους έχουν ήδη φύγει να επιστρέψουν και να εγκατασταθούν στην παλιά τους ήπειρο, η οποία προσπαθεί να δείξει ένα καλύτερο πρόσωπο. Πρέπει επίσης να επιτύχουμε στην προσπάθεια προσέλκυσης ερευνητών από τρίτες χώρες μέσω νέων κινήτρων και της αμοιβαίας αναγνώρισης προσόντων.
<P>
Θα ήθελα να ολοκληρώσω εκφράζοντας μια έκκληση: οι ερευνητές, οι οποίοι αποτελούν την καρδιά και την ψυχή του έβδομου προγράμματος πλαισίου, δεν θα πρέπει να περιοριστούν σε ένα μόνο λεπτό σε αυτό το πρόγραμμα, καθώς αυτός ήταν ο χρόνος που δόθηκε στην Επιτροπή Απασχόλησης και Κοινωνικών Υποθέσεων σε αυτή τη συζήτηση.
<SPEAKER ID="191" NAME="Markus Pieper " AFFILIATION="PPE-DE">
συντάκτης της γνωμοδότησης της Επιτροπής Γεωργίας. - (DE) Κύριε Πρόεδρε, κυρία Υπουργέ, κύριε Επίτροπε, κυρίες και κύριοι, η γεωργική έρευνα αποκτά για πρώτη φορά έναν δικό της τίτλο στο πλαίσιο της ενίσχυσης της έρευνας. Μεταξύ 2007 και 2013 θα διατεθούν περίπου 1,9 δισ. ευρώ για καινοτομίες στα τρόφιμα, τη γεωργία και τη βιοτεχνολογία. " Επιτροπή Γεωργίας και Ανάπτυξης της Υπαίθρου επικροτεί τη σαφή αναφορά στη γεωργική έρευνα που μαζί με την έρευνα στον τομέα της ενέργειας και στον περιβαλλοντικό τομέα διαθέτει τώρα επιπλέον δυνατότητες να λάβει κοινοτική ενίσχυση. Με τον τρόπο αυτόν δεν συμβάλλουμε μόνο στην αειφόρο γεωργική έρευνα και ανάπτυξη, αλλά βοηθάμε και τους αγρότες να εφαρμόσουν τη γεωργική μεταρρύθμιση του 2003 και να περάσουν σε συστήματα παραγωγής που είναι ανταγωνιστικά σε διεθνές επίπεδο. Τώρα πρέπει η πιλοτική γεωργική παραγωγή και παραγωγή τροφίμων, τα γεωργικά ινστιτούτα, τα υπουργεία, τα επιμελητήρια και οι σύλλογοι να προετοιμαστούν όλα προκειμένου να επωφεληθούν από τις καινοτόμες δυνατότητες που τους προσφέρει η Ευρώπη.
<SPEAKER ID="192" NAME="Giovanni Berlinguer " AFFILIATION="PSE">
συντάκτης γνωμοδότησης της Επιτροπής Πολιτισμού και Παιδείας. - (IT) Κύριε Πρόεδρε, κυρίες και κύριοι, η παρέμβασή μου θα είναι συντομότερη των τεσσάρων λεπτών. Θα ήθελα απλώς να επισημάνω ένα σημείο, ήτοι τη μεγάλη σημασία που αποδίδει αυτό το πρόγραμμα πλαίσιο στη σχέση μεταξύ επιστήμης και κοινωνίας: αρκεί να αναλογισθούμε τις δράσεις με σκοπό την προώθηση των ίσων ευκαιριών για τις γυναίκες στην επιστημονική έρευνα έως και τα υψηλότερα επίπεδα, τη δράση "Νέοι", τη σχέση μεταξύ των πολιτών και της επιστήμης, καθώς και τη σχέση μεταξύ των συστημάτων εκπαίδευσης και κατάρτισης που εμπνέονται από τον ανθρωπιστικό πολιτισμό και των απαιτήσεων της επιστημονικής προόδου.
<P>
Πρόκειται για κοινοτοπία, αλλά θέλω να υπογραμμίσω ότι η επιστήμη έχει μια εγγενή αξία, και όχι μόνο υλική, παραγωγική και ανταγωνιστική αξία, έστω και εάν αυτές οι πτυχές είναι εξίσου σημαντικές. " επιστήμη πρέπει να θεωρείται ως κοινό αγαθό και τα επιτεύγματά της να είναι προσιτά σε όλους.
<P>
Πιστεύω ότι τη στιγμή ακριβώς που η Ευρωπαϊκή Ένωση επεκτείνει τη δραστηριότητά της, αντιμετωπίζει νέα ζητήματα και στοχεύει στην ποιότητα, πρέπει να διατηρήσει τον προσανατολισμό προς τον υπόλοιπο κόσμο, χωρίς να απομονώνεται· αυτή είναι μια ουσιαστική πτυχή του ρόλου της. Πράγματι, τα επιτεύγματα της επιστήμης πρέπει να είναι προσιτά σε όλους. " κατάσταση παγκοσμίως είναι ιδιαίτερα αρνητική και μεγάλο μέρος της έρευνας και της γνώσης αφορά την ευημερία του 10% του πληθυσμού, ενώ το υπόλοιπο 90% δεν αποκομίζει κανένα όφελος.
<P>
Υπάρχουν ασφαλώς σημαντικά μέτρα που πρέπει να ληφθούν, συμπεριλαμβανομένου του περιορισμού των διπλωμάτων ευρεσιτεχνίας, όταν επηρεάζουν τη συνολική ευημερία και προπαντός στην περίπτωση των ασθενειών. Κλείνω λέγοντας ότι, όσον αφορά το ηθικό πρόβλημα, συμφωνώ απόλυτα με τις δηλώσεις του κ. Busquin: πρέπει να υπάρχει συνεκτικότητα μεταξύ των αποφάσεων που λαμβάνονται σε αυτό το Σώμα και εκείνων που υιοθετούνται σε όλα τα άλλα όργανα.
<SPEAKER ID="193" NAME="Giles Chichester">
εξ ονόματος της Ομάδας PPE-DE. - (EN) Κύριε Πρόεδρε, αισθάνομαι ιδιαίτερα ταπεινός μέσα σε αυτόν τον γαλαξία εισηγητών και συντακτών. Ξέρω ότι αναφέρθηκαν ορισμένα ευγενικά λόγια σήμερα το απόγευμα και θα ήθελα να ανταποδώσω ευχαριστώντας τον Επίτροπο, την Προεδρία και τους συναδέλφους μου, τους εισηγητές και τους σκιώδεις εισηγητές, για την πολύ εποικοδομητική συμμετοχή τους σε αυτό το σχέδιο. Εργαστήκαμε πολύ σκληρά και θέλω να πιστεύω ότι πιέσαμε το Συμβούλιο και την Επιτροπή να παραχωρήσουν κάτι παραπάνω απ' ό,τι θα ήθελαν και ίσως όχι τόσα όσα θα θέλαμε: αυτή είναι καλή συναλλαγή.
<P>
Συμμερίζομαι την απογοήτευση ορισμένων συναδέλφων διότι δεν καταφέραμε να πείσουμε το Συμβούλιο να εξασφαλίσει περισσότερα χρήματα από τους φορολογούμενους για να αυξήσει τις δαπάνες για την έρευνα. Κρίμα που αυτό δεν ταίριαζε με την προηγούμενη ρητορική.
<P>
Ελπίζω πραγματικά ότι το πακέτο συμβιβασμού θα εγκριθεί αύριο. Αυτό θα δώσει ένα ισχυρό μήνυμα στην ερευνητική κοινότητα ότι μπορούμε να διεξάγουμε τις δραστηριότητές μας και να εκπονήσουμε τη νομοθεσία εγκαίρως.
<P>
Οι ειδικές πτυχές του πλαισίου που θεωρώ νέες και ενδιαφέρουσες είναι το Ευρωπαϊκό Συμβούλιο Έρευνας και η έννοια της αριστείας, διότι χρειαζόμαστε και τα δύο για να μπορέσουμε να είμαστε ανταγωνιστικοί στον ευρύτερο κόσμο. Χαιρετίζω την ενθάρρυνση για τις ΜΜΕ, για τους ερευνητές στην αρχή της σταδιοδρομίας τους και για τις γυναίκες στην επιστήμη, καθώς και τις κοινές πρωτοβουλίες τεχνολογίας, ειδικά για τον κ. Prodi.
<P>
Ολοκληρώνοντας, θα ήθελα να ευχαριστήσω ένα άλλο θεσμικό όργανο της Ευρωπαϊκής Ένωσης, δηλαδή το Ελεγκτικό Συνέδριο, για τη συνδρομή του στο έργο για τους κανόνες συμμετοχής, καθώς ανταποκρίθηκε στην πρόσκλησή μας για γνωμοδότηση. Ας ελπίσουμε ότι, ως αποτέλεσμα, θα καταστήσουμε τη συμμετοχή στο πρόγραμμα πλαίσιο για την έρευνα πιο απλή, πιο σαφή και πιο υπεύθυνη.
<SPEAKER ID="194" NAME="Reino Paasilinna">
εξ ονόματος της Ομάδας PSE. - (FI) Κύριε Πρόεδρε, θέλω να ευχαριστήσω τους εισηγητές και ειδικά τον κ. Busquin, ο οποίος κάθεται εδώ κοντά μου. Ευτυχώς, το πρόγραμμα πλαίσιο για την έρευνα θα μας βοηθήσει να κάνουμε περαιτέρω βήματα προς την επίτευξη των στόχων της Λισαβόνας. Το Κοινοβούλιο παρέχει την υποστήριξή του σε αυτό το άριστο πακέτο, όπως και η Ομάδα μου.
<P>
Τα δισεκατομμύρια ευρώ στο ταμείο επιχειρηματικού κινδύνου θα στηρίξουν τις μικρές και μεσαίες επιχειρήσεις και οι ίδιες αυτές ΜΜΕ πρέπει να είναι σε θέση να σταθούν ανταγωνιστικά απέναντι στις μεγάλες εταιρείες και να δώσουν απασχόληση σε εργαζόμενους. Έχουμε κάθε λόγο να αυξήσουμε τις επενδύσεις στην έρευνα. Παρά ταύτα, μόνο μία χώρα επένδυσε πάνω από 1% του προϋπολογισμού της στην έρευνα και την ανάπτυξη και αυτή η χώρα είναι η Φινλανδία.
<P>
" κοινοτική επένδυση στην έρευνα είναι πιο σποραδική από αυτή των "νωμένων Πολιτειών Αμερικής, ακόμα και αν αγνοήσουμε τα χρήματα που χρησιμοποιούνται εκεί για την έρευνα στον τομέα της άμυνας. Με το νέο πρόγραμμα πλαίσιο για την έρευνα, θα υπάρξουν νέοι τομείς για έρευνα και νέες πρωτοβουλίες.
<P>
Οι τεχνολογικές πρωτοβουλίες θα βελτιώσουν τις ευκαιρίες συμμετοχής του επιχειρηματικού κόσμου στο πρόγραμμα πλαίσιο. Το Ευρωπαϊκό Επιστημονικό Συμβούλιο του Ευρωπαϊκού Συμβουλίου Έρευνας (ΕΣΕ) θα είναι υπεύθυνο για τη διαχείριση της σαφώς βασικής έρευνας. Το πρόγραμμα πλαίσιο για την ανταγωνιστικότητα και την καινοτομία, από την πλευρά του, θα εστιάσει στην υποστήριξη των επιχειρήσεων. Το Ευρωπαϊκό Ινστιτούτο Τεχνολογίας μπορεί να προσθέσει στην εξίσωση ένα κορυφαίο πανεπιστήμιο που θα ανταγωνιστεί άλλα πανεπιστήμια. Ακόμα και το Κοινό Κέντρο Ερευνών, το οποίο έχει τώρα πάνω από 2 000 ερευνητές, δραστηριοποιείται σε αυτούς τους τομείς.
<P>
Φοβάμαι ότι όλο αυτό το έργο θα κατακερματιστεί και θα υπάρξει περιττή αλληλεπικάλυψη. Οι αιτούντες μπερδεύονται και αναρωτιούνται πού ακριβώς υποβάλουν αίτηση: ίσως στο φεγγάρι.
<P>
Ως εκ τούτου, θα ήθελα να ζητήσω από την Επιτροπή να πει στο Κοινοβούλιο πώς θα προσπαθήσει να οργανώσει την ευρωπαϊκή αρχιτεκτονική στην Έρευνα και την Ανάπτυξη, ώστε η σύγχυση να μην επιβραδύνει την ανάπτυξη. Το σχέδιο των δικτύων του ευρωπαϊκού χώρου έρευνας (ERA-NET) αποτελεί σημαντικό μέρος αυτού του έργου, αλλά χρειαζόμαστε πραγματικά τόσο πολλές κοινοτικές πρωτοβουλίες; Γνωρίζει ο Επίτροπος στα δεξιά τι κάνει ο Επίτροπος στα αριστερά;
<P>
(Χειροκροτήματα)
<SPEAKER ID="195" NAME="Patrizia Toia">
εξ ονόματος της Ομάδας ALDE. - (IT) " έρευνα αποτελεί έναν σημαντικό πυλώνα της ευρωπαϊκής προσπάθειας για την ανάπτυξη, όχι μόνον της οικονομίας, αλλά και όλης της κοινωνίας, καθώς αξιοποιεί το ανθρώπινο κεφάλαιο και τα αποτελέσματα της έρευνας αποσκοπούν στη βελτίωση της κοινωνικής ζωής, της υγείας και της γνώσης. Οι θετικές αυτές πτυχές δεν μπορούν να αποκρύψουν ή να μας κάνουν να λησμονήσουμε ότι, όπως είναι διατυπωμένο το άρθρο 6, υπάρχει ένα έλλειμμα από πλευράς ηθικής όσον αφορά την έρευνα για τα βλαστικά κύτταρα. Δεν θέλουμε να τεθούν όρια και σκοταδιστικοί περιορισμοί: θέλουμε απλώς να πούμε ότι οι κανόνες και τα κατευθυντήρια κριτήρια είναι αναγκαία και στον τομέα της επιστήμης και της έρευνας.
<P>
Εάν δεν θέλουμε την ανατροπή στόχων και μέσων, βασικό κριτήριο πρέπει να είναι ο πρωταρχικός ρόλος του ανθρώπου. Ο ηθικός δεν μπορεί να μην λαμβάνεται υπόψη όταν η έρευνα φτάνει στο εσωτερικό του γενετικού κώδικα και όταν η επιστήμη αγγίζει την αρχή της ζωής και, συνεπώς, την καταγωγή του ανθρώπου. " πεποίθηση ότι η έρευνα μπορεί να αυτορρυθμιστεί και να βρει στο εσωτερικό της και στην ανάπτυξή της τις κατευθυντήριες γραμμές είναι παραπλανητική και μυωπική. Δεν συμφωνούμε με τη διατύπωση του άρθρου 6, γιατί δεν μπορούμε να αποδεχθούμε το γεγονός ότι οι ευρωπαϊκοί πόροι πρέπει να διατεθούν για έρευνα που μπορεί να καταστρέψει ένα έμβρυο.
<P>
Για αυτό ήταν σημαντικό, κύριε Επίτροπε, να προσδιορίσουμε μια καταληκτική ημερομηνία, μια οριστική προθεσμία όσον αφορά τη χρήση των καλλιεργειών κυττάρων που έχουν εξαχθεί. Τέτοιο χρονικό όριο δεν ορίσθηκε. Θα αποτελούσε, ωστόσο, πραγματική απόδειξη ότι δεν υπάρχει επιθυμία να χρησιμοποιηθούν έμβρυα ειδικά για ερευνητικούς σκοπούς στο μέλλον. Κάτι τέτοιο δεν συνέβη και αυτός είναι ο λόγος για τον οποίο εκφράζουμε αρνητική κριτική.
<P>
Υπάρχει, ωστόσο, ένα σημείο στο παράρτημα της δήλωσης, με το οποίο εκφράζεται η απόφαση να μην χρηματοδοτηθούν έρευνες που προβλέπουν την καταστροφή εμβρύων. Ζητάμε από την Επιτροπή να τηρήσει αυτήν τη δέσμευση, προκειμένου να μην μείνει μια τυπική δήλωση χωρίς συνέπειες, ενώ, θα θέλαμε επίσης η δήλωση της Επιτροπής και το παράρτημά της να παραμείνουν οριστικά προσαρτημένα στον κανονισμό κατόπιν ρητής απόφασης της Επιτροπής και του Συμβουλίου, διαφορετικά κινδυνεύουν να χαθούν και να διαχωριστούν από τον κανονισμό. Πρέπει να αποτελούν αναπόσπαστο μέρος του κανονισμού, όπως νομίζω ότι δήλωσε και ο Επίτροπος στην παρέμβασή του. Επιθυμούμε επίσης να δοθεί νομική ισχύς σε αυτή την επιθυμία, έτσι ώστε να μην επαφίεται μόνο στην πολιτική βούληση που καταγράφεται στα ξεχασμένα πρακτικά του Σώματος.
<P>
" αυριανή ημέρα θα είναι σημαντική για την έρευνα, αν και, κατά την άποψή μου, πρέπει να επισημάνουμε ότι παραμένει η πικρία όσων συνάντησαν ορισμένες φορές ανυπέρβλητα εμπόδια στις διαπραγματεύσεις για αυτά τα ζητήματα. Θα συνεχίσουμε να είμαστε αντίθετοι σε οιαδήποτε λύση επιλεχθεί για την έρευνα για τα βλαστικά κύτταρα και δεν θα είναι σαφής ούτε θα σέβεται τις ανθρώπινες αξίες.
<SPEAKER ID="196" NAME="Claude Turmes">
εξ ονόματος της Ομάδας Verts/ALE. - (EN) Κύριε Πρόεδρε, η κοινωνία σημειώνει πρόοδο όχι λόγω των θεσμικών οργάνων αλλά λόγω των γενναίων και έξυπνων γυναικών και ανδρών που αναλαμβάνουν πρωτοβουλίες και τις πραγματοποιούν.
<P>
Κύριε Επίτροπε, είστε ένας από αυτούς τους άνδρες. Κατανοήσατε την αλλαγή του κλίματος και τη μείωση των ενεργειακών πόρων. Αυτές είναι οι προκλήσεις του 21ου αιώνα. Συνάδελφοι, τρέχουμε με αντίπαλο τον χρόνο. Μπορεί να έχουμε μόνο 10, 15 ή το πολύ 20 χρόνια για να βγούμε από μια παγίδα που θα προκαλέσει σίγουρα αιματοχυσία, πολέμους, καιρικές ανωμαλίες και ασθένειες. Θα είναι καταστροφή για τον πλανήτη. " μόνη διέξοδος θα είναι να επενδύσουμε μαζικά και ραγδαία στη χρήση ευφυούς ενέργειας και στους ανανεώσιμους ενεργειακούς πόρους και υλικά.
<P>
Διαπραγματευτήκαμε μια συμφωνία να διοχετεύσουμε τουλάχιστον το 50% των χρημάτων για τη μη πυρηνική έρευνα στις ανανεώσιμες πηγές ενέργειας και στην ενεργειακή απόδοση κατά την τελική χρήση. Έχουμε μια συμφωνία για τρία θέματα. Πρώτον, η ενεργειακή απόδοση πρέπει να είναι οριζόντια προτεραιότητα σε όλη την έρευνά μας - αφορά την έρευνα υλικών και ΤΠΕ, η οποία πρέπει να περιλαμβάνει τη διάσταση ενέργειας και πόρων. Κύριε Επίτροπε, πρέπει να συστήσετε ένα όργανο συντονισμού για να το υλοποιήσετε αυτό και στην πραγματικότητα, όχι μόνο στα χαρτιά.
<P>
Δεύτερον, σχετικά με τις ανανεώσιμες πηγές, εμείς στην Ευρώπη είμαστε ο ηγέτης όσον αφορά την τεχνολογία σε αυτόν τον τομέα διότι επενδύσαμε χρήματα από τα ΠΠ4, ΠΠ5 και ΠΠ6 στην αιολική ενέργεια, στη φωτοβολταϊκή ενέργεια και στη βιομάζα. Θέλω τα χρήματα του ΠΠ7 να κάνουν την Ευρώπη παγκόσμιο ηγέτη στην παράκτια αιολική ενέργεια, στον ηλιακό θερμικό ηλεκτρισμό και στη θαλάσσια τεχνολογία. Πρέπει να προχωρήσουμε προς αυτό. Το τρίτο μέρος της συμφωνίας μας είναι ότι αυτά τα θέματα πρέπει να παρακολουθούνται.
<P>
Τέλος, ο ITER είναι απολύτως κακή απόφαση. Γιατί; Διότι κάποιος μου είπε ότι όσο λιγότερες πιθανότητες υπάρχουν για μια τεχνολογική επανάσταση, τόσο μεγαλύτερες είναι οι πιθανότητες για μια διεθνή συμφωνία.
<SPEAKER ID="197" NAME="Miloslav Ransdorf" LANGUAGE="CS">
Κυρίες και κύριοι, όταν κοιτάζω γύρω μου, έχω την αίσθηση ότι λειτουργεί ένας από τους νόμους του Μέρφι δηλαδή, όσο πιο σημαντικό είναι το θέμα, τόσο λιγότερη προσοχή του δίνουμε. Αυτό συμβαίνει παρά το εξαιρετικό έργο του Επιτρόπου Potočnik και του κ. Buzek και των συναδέλφων του, οι οποίοι ήταν ανάμεσα στους πρώτους που εξέτασαν τις ανάγκες των νέων κρατών μελών, όπου η επιστήμη και η έρευνα υποχρηματοδοτούνται οικτρά. Ένα από τα έργα που έχουμε μπροστά μας είναι να συγκεντρώσουμε περισσότερους πόρους σε τομείς που θα επιτύχουν ένα πολλαπλασιαστικό αποτέλεσμα, όπως στην περίπτωση των νανοεπιστημών και των νανοτεχνολογιών, όπου οι πόροι είναι κάπως χαμηλότεροι από τους αρχικά προγραμματισμένους. Εκεί όμως που πρέπει να εργαστούμε περισσότερο, ωστόσο, είναι στη νέα πολιτική για τα μέσα ενημέρωσης, προκειμένου να ενισχυθεί το κύρος της επιστήμης και των επιστημόνων στην Κοινότητα, για την προώθηση του χαρακτηριζόμενου στην Αμερική ως πνεύμα πρωτοπορίας και να διασφαλιστεί ότι το έβδομο πρόγραμμα πλαίσιο θα γίνει η ναυαρχίδα της Στρατηγικής της Λισαβόνας.
<SPEAKER ID="198" NAME="Leopold Józef Rutowicz">
εξ ονόματος της Ομάδας UEN. - (PL) Κύριε Πρόεδρε, το έβδομο πρόγραμμα πλαίσιο είναι εκ των ων ουκ άνευ αν η Ευρώπη θέλει να γίνει ηγέτης στη σύγχρονη οικονομική σκηνή, προς όφελος της ευημερίας και της υγείας των πολιτών της και της προστασίας του περιβάλλοντος. " οικονομική και πολιτική κατάσταση και η προστασία του περιβάλλοντος απαιτούν, ωστόσο, τον καθορισμό των προτεραιοτήτων προκειμένου να ωφεληθούν από συγκεκριμένη χρηματοδοτική και οργανωτική υποστήριξη. Μία από αυτές τις προτεραιότητες είναι η μείωση της εξάρτησης από το αέριο και το πετρέλαιο. Τα προβλήματα εφοδιασμού και οι αυξημένες τιμές αυτών των καυσίμων έχουν αρνητική επίπτωση στην οικονομία και στο βιοτικό επίπεδο.
<P>
Στις "ΠΑ, η έρευνα και ανάπτυξη για τα βιοκαύσιμα έδωσε τη δυνατότητα να αναπτυχθούν αυτά τα καύσιμα και να εισαχθούν κινητήρες που λειτουργούν με βιοκαύσιμα. Επέτρεψε επίσης τη μείωση των εισαγωγών καυσίμων και τη δημιουργία τεράστιας ζήτησης για γεωργικά προϊόντα, αυξάνοντας έτσι την κερδοφορία αυτού του τομέα. " κατασκευή νέων πυρηνικών σταθμών για την κάλυψη των αναγκών του ευρωπαϊκού συστήματος ενέργειας, καθώς και η κατασκευή εργοστασίων παραγωγής ηλεκτρισμού από αιολική, υδραυλική και ηλιακή ενέργεια θα διασφαλίσουν οικονομική σταθερότητα. Θα μειωθεί επίσης το φαινόμενο του θερμοκηπίου και θα περιοριστεί η ζημιά στο περιβάλλον. " αεροποίηση και η υγροποίηση άνθρακα έχουν παρόμοια οφέλη.
<SPEAKER ID="199" NAME="Nils Lundgren">
εξ ονόματος της Ομάδας IND/DEM. - (SV) Κύριε Πρόεδρε, ποτέ σε αυτό το Σώμα δεν γίνεται σεβαστή η αρχή της επικουρικότητας και ποτέ δεν υποβάλλεται πρόταση για επιστροφή της πολιτικής εξουσίας από την ΕΕ στα κράτη μέλη. Όσον αφορά την έρευνα, ωστόσο, υπάρχουν εύλογα οικονομικά επιχειρήματα υπέρ της επιτέλεσης περισσότερου έργου από την ΕΕ. Μια αμιγής οικονομία της αγοράς οδηγεί σε ελάχιστη έρευνα διότι τα οφέλη της έρευνας μπορούν να τα απολαύσουν όλοι ενώ τις δαπάνες της πρέπει να τις επωμιστούν μεμονωμένες εταιρείες. Αξίζει λοιπόν τον κόπο των φορολογουμένων να χρηματοδοτηθεί η βασική έρευνα. Αν πολλές χώρες ενώσουν τις δυνάμεις τους, αξίζει ακόμα περισσότερο τον κόπο από κοινωνικοοικονομικής πλευράς, διότι επιστρέφει στους φορολογούμενους ένα ακόμα μεγαλύτερο μερίδιο των οφελών. Είναι εξαιρετική ιδέα η συγκρότηση του Ευρωπαϊκού Συμβουλίου Έρευνας και η διευκόλυνση της κυκλοφορίας των ερευνητών στην ΕΕ. Πρέπει, ωστόσο, να απορρίψουμε την κρατική παρέμβαση και την αυξημένη γραφειοκρατία. Αυτό που απαιτείται είναι περισσότεροι πόροι για την έρευνα, μαζί με διαφάνεια και ελευθερία κυκλοφορίας. Το θέμα εδώ είναι η διαχείριση της έρευνας, ωστόσο οι πολιτικοί, οι γραφειοκράτες και τα νέα θεσμικά όργανα της ΕΕ βλέπουν παρά ταύτα την επέκταση του πεδίου των δραστηριοτήτων τους.
<P>
Επιτρέψτε μου τέλος να επιστήσω την προσοχή στον ανάρμοστο τρόπο με τον οποίο κατανέμονται οι πόροι. Τα διαθέσιμα χρήματα στο πλαίσιο του έβδομου προγράμματος πλαισίου αντιστοιχούν στο ένα έβδομο των δαπανών της γεωργικής πολιτικής της ΕΕ. Οι πιστώσεις στην έρευνα είναι πολύ σημαντικές για το μέλλον της Ευρώπης. Αντ' αυτού, η γεωργική πολιτική σπαταλά πόρους, εκμεταλλεύεται τους ευρωπαίους καταναλωτές και επιδεινώνει τη φτώχια στον κόσμο. Ο διπλασιασμός των πιστώσεων στην έρευνα, η μείωση κατά 50% των γεωργικών επιχορηγήσεων και η μείωση κατά 40% στα τέλη που καταβάλλονται στην ΕΕ θα ήταν ευλογία.
<SPEAKER ID="200" NAME="Gunnar Hökmark" AFFILIATION="PPE-DE">
(EN) Κύριε Πρόεδρε, δεν θέλω να χαλάσω το πάρτι εδώ απόψε. Νομίζω ότι μπορούμε να είμαστε υπερήφανοι για ό,τι επιτύχαμε -το Ευρωπαϊκό Συμβούλιο Έρευνας, την αναζήτηση αριστείας σε διάφορα προγράμματα- αλλά πιστεύω ότι πρέπει να δηλώσουμε απόψε πως αυτό δεν είναι αρκετό. Δεν είναι αρκετό αν το συγκρίνουμε με αυτά που θα έπρεπε να μπορούμε να κάνουμε σε ευρωπαϊκό επίπεδο και είναι σημαντικό οι εκπρόσωποι του Συμβουλίου καθώς και εσείς, κύριε Επίτροπε, να το θυμάστε αυτό και να τονίζετε ότι δεν μπορούμε να περιμένουμε άλλα επτά χρόνια για να επιταχυνθούν οι προσπάθειες που χρειαζόμαστε για να συμβαδίσουμε με άλλα μέρη του κόσμου αν θέλουμε να γίνουμε ηγετική οικονομία της γνώσης στον κόσμο.
<P>
Ως σκιώδης εισηγητής είμαι υπερήφανος για όσα πετύχαμε από την πλευρά μας. Θέλαμε να καταστήσουμε ευκολότερη για τις ΜΜΕ την πρόσβαση σε ερευνητικά προγράμματα και το επιτύχαμε. Θέλαμε να έχουμε καλύτερη χρηματοδότηση για τις ΜΜΕ και το επιτύχαμε. Θέλαμε να διασφαλίσουμε ότι τα πανεπιστήμια θα μπορούσαν να συμμετέχουν στα έργα χωρίς να χάνουν χρήματα μέσω έμμεσων δαπανών και το επιτύχαμε. Θέλαμε επίσης λιγότερη γραφειοκρατία και το επιτύχαμε. Θέλαμε να δημιουργήσουμε ευκαιρίες για χρήση των δικαιωμάτων πνευματικής ιδιοκτησίας και το επιτύχαμε.
<P>
Είμαστε ικανοποιημένοι για ό,τι επιτύχαμε, αλλά αυτό αποδεικνύει ότι πρέπει να κάνουμε περαιτέρω βήματα.
<SPEAKER ID="201" NAME="Catherine Trautmann" AFFILIATION="PSE">
(FR) Κύριε Πρόεδρε, στο παρά πέντε, το Κοινοβούλιο έβγαλε τα κάστανα από τη φωτιά εγκρίνοντας το έβδομο πρόγραμμα πλαίσιο και αποφεύγοντας ένα κενό έτος για την ευρωπαϊκή έρευνα. " εξέλιξη αυτή μας δίδει επίσης τη δυνατότητα να ανταποκριθούμε στη συναρπαστικότερη των προκλήσεων, αυτή των ευφυών δικτύων.
<P>
Επιτρέψτε μου να επισημάνω ορισμένες προόδους: η έγκριση των προτεραιοτήτων που συνδέονται με την καθημερινότητα των ανθρώπων, όπως η υγεία, η ενέργεια, το περιβάλλον, η στήριξη για τεχνολογίες πληροφοριών και επικοινωνιών, η επίπτωση των οποίων αντανακλάται σε όλες τις πολιτικές της Ένωσης, η αυξημένη μέριμνα για τις ΜΜΕ, την κινητήρια δύναμη της ανταγωνιστικότητας, μέσω του ταμείου επιμερισμού κινδύνων και, τέλος, η προοπτική μελλοντικής διάθεσης πόρων, η οποία εμπνέει εμπιστοσύνη, με την ενίσχυση των υποτροφιών Marie Curie και τη δημιουργία του Ευρωπαϊκού Συμβουλίου Έρευνας. Ως σκιώδης εισηγήτρια του προγράμματος "Ιδέες", είμαι ευτυχής για το γεγονός ότι το Ευρωπαϊκό Συμβούλιο Έρευνας, το οποίο θα λειτουργεί από τους ερευνητές και για τους ερευνητές, θα αντιπροσωπεύει μια νέα μορφή επιστημονικής διακυβέρνησης και θα εμπίπτει στον τομέα της συναπόφασης.
<P>
Το Ευρωπαϊκό Κοινοβούλιο έχει επιδείξει ενότητα και υπευθυνότητα. Ταυτόχρονα, λυπάμαι που ο προϋπολογισμός δεν είναι επαρκής για να καλύψει την υστέρησή μας έναντι των αμερικανών και ιαπώνων ανταγωνιστών μας, οι οποίοι επενδύουν στην έρευνα διπλάσια και πλέον κονδύλια σε σχέση με αυτά που επενδύουμε εμείς. Το Συμβούλιο πρέπει να ακούσει το μήνυμά μας ενισχύοντας το δικό σας, κύριε Επίτροπε. " αξία αυτού του προγράμματος πλαισίου είναι ότι προσδίδει στην παγκοσμιοποίηση ανθρώπινο πρόσωπο, και αυτό αξίζει όντως μια πρόσθετη δημοσιονομική προσπάθεια. Ας ορίσουμε λοιπόν ημερομηνία για την αναθεώρηση των δημοσιονομικών προοπτικών!
<SPEAKER ID="202" NAME="Carlo Casini" AFFILIATION="PPE-DE">
(IT) Κύριε Πρόεδρε, κυρίες και κύριοι, η Ευρώπη που ονειρευόμαστε είναι πρώτα απ' όλα η Ευρώπη των δικαιωμάτων του ανθρώπου και έπειτα η Ευρώπη της αγοράς· είναι πρώτα η Ευρώπη της αλληλεγγύης με τα μικρότερα έθνη και έπειτα η Ευρώπη της ανταγωνιστικότητας. Σας ευχαριστώ λοιπόν για τις σημερινές σας διευκρινήσεις, αλλά γνωρίζετε ότι ορισμένες διασαφηνίσεις παραμένουν ελλιπείς, όπως ασαφής παραμένει και η διατύπωση της κοινής θέσης. Γνωρίζετε επίσης ότι οι ευρωπαϊκοί πόροι θα παράσχουν ένα κίνητρο για την καταστροφή ανθρώπινων εμβρύων.
<P>
Αναπολώ με ευχαρίστηση το 1989 όταν η Σοσιαλιστική Ομάδα στο Ευρωπαϊκό Κοινοβούλιο και η Ομάδα τoυ Ευρωπαϊκoύ Λαϊκoύ Κόμματoς (Χριστιαvoδημoκράτες) και των Ευρωπαίωv Δημoκρατώv ψήφισαν από κοινού τη δέσμευση για την απαγόρευση των πειραμάτων στο ανθρώπινο έμβρυο εάν δεν είχαν ως στόχο τη σωτηρία του ίδιου του εμβρύου. Σήμερα, ωστόσο, ανατρέπουμε αυτήν τη θέση. Υποστηρίζεται ότι η επείγουσα ανάγκη άμεσης διάθεσης των χρημάτων δεν αφήνει περιθώρια για περαιτέρω προβληματισμό, παρά το γεγονός ότι θα αρκούσε να αποδεχθεί το Συμβούλιο την αυθεντική ερμηνεία, η οποία διατυπώνεται στις δύο τροπολογίες που κατέθεσαν πολλοί από εμάς. Ελπίζω ότι οι τροπολογίες αυτές θα γίνουν δεκτές τουλάχιστον στα ειδικά προγράμματα.
<SPEAKER ID="203" NAME="Britta Thomsen" AFFILIATION="PSE">
(DA) Κύριε Πρόεδρε, κύριε Επίτροπε, κυρίες και κύριοι, θα ήθελα να ευχαριστήσω τους συναδέλφους μου βουλευτές και να επιστήσω την προσοχή σε ορισμένα θετικά στοιχεία του ειδικού προγράμματος "Ικανότητες". Πρώτον, η επένδυση σε υποδομές αποτελεί βασική προϋπόθεση καινοτομίας και ανάπτυξης νέας γνώσης. Με μια ευρωπαϊκή προοπτική στις ερευνητικές υποδομές, οι ερευνητές θα είναι σε θέση να αντλήσουν αμοιβαία οφέλη σε όλη την Ευρώπη από το νέο μέσο. Οι νέες και εξειδικευμένες μορφές ερευνητικής υποδομής είναι δαπανηρές και θα πρέπει να καταστεί δυνατή η χρήση τους από όσο το δυνατόν περισσότερους ερευνητές. Με κοινούς πόρους, θα καταφέρουμε να διασφαλίσουμε καλύτερη πρόσβαση στα πιο νέα εργαλεία για όλους τους ευρωπαίους ερευνητές.
<P>
Δεύτερον, πιστεύω ότι είναι σημαντικό να κατανείμει το πρόγραμμα πόρους για την καλύτερη ενσωμάτωση της πτυχής της διάδοσης στην έρευνα. Για να δρέψει η κοινωνία όσο το δυνατόν περισσότερα οφέλη από την ευρωπαϊκή έρευνα, πρέπει να διασφαλίσουμε ότι τα αποτελέσματα της έρευνας θα ενδιαφέρουν τα άτομα, τις αρχές και τη βιομηχανία. " διάδοση της έρευνας υψηλής ποιότητας βοηθά επίσης στη νομιμοποίηση της επένδυσης της κοινωνίας στην έρευνα και στην αφύπνιση του ενδιαφέροντος των νέων να γίνουν ερευνητές. Σε αυτό το πλαίσιο, είναι επίσης σημαντικό να επισημανθεί ότι το πρόγραμμα εστιάζει στις γυναίκες στην έρευνα και στην αύξηση των ευκαιριών των γυναικών να μπουν στον κόσμο της έρευνας. " υποεκπροσώπηση των γυναικών σε αυτόν τον κόσμο είναι αποδεδειγμένη, ειδικά από τις ίδιες τις μονάδες της Επιτροπής για τις γυναίκες και την έρευνα. Τόσο σε κοινοτικό όσο και σε εθνικό επίπεδο, πρέπει συνεπώς να εργαστούμε για να επιτύχουμε μια κατάσταση στην οποία η σταδιοδρομία στην έρευνα θα αποτελεί ελκυστική επιλογή τόσο για τους άνδρες όσο και για τις γυναίκες.
<P>
Τρίτον, πιστεύω ότι είναι σημαντικό όχι μόνο να γίνονται ανταλλαγές ερευνητικού προσωπικού και διευθυντών ερευνητικών ινστιτούτων μεταξύ οργανώσεων εταίρων στα κράτη μέλη, αλλά και να επεκταθεί αυτή η αρχή ώστε να περιλαμβάνονται εταίροι σε συνδεδεμένες χώρες και σε τρίτες χώρες. Τα προγράμματα πλαίσιο της ΕΕ είναι ανοιχτά σε διάφορες χώρες εταίρους και, στο έβδομο πρόγραμμα πλαίσιο, η Επιτροπή θέλει να προωθήσει τη συμμετοχή αυτών των χωρών σε μεγαλύτερο βαθμό από τον σημερινό. " συμμετοχή των χωρών εταίρων στην ανταλλαγή ερευνητικού προσωπικού θα προσθέσει σίγουρα αξία στην ευρωπαϊκή ανταλλαγή γνώσεων.
<SPEAKER ID="204" NAME="Cristina Gutiérrez-Cortines" AFFILIATION="PPE-DE">
(ES) Κύριε Πρόεδρε, η ευρωπαϊκή έρευνα αφιερώνει σταδιακά περισσότερο χώρο σε θέματα που σχετίζονται με το περιβάλλον, τον άνθρωπο και τον πολιτισμό, προσδίδοντας έτσι μεγαλύτερη σημασία στην κατάστασή τους και στη διατήρηση και επιβίωσή τους. " προσοχή που εφιστάται στην ιστορική και πολιτιστική κληρονομιά αποτελεί ένα σχετικό παράδειγμα. Θα ήθελα να ευχαριστήσω τους ανθρώπους εκείνους στην Επιτροπή που την υποστήριξαν.
<P>
Το ίδιο πρέπει να ειπωθεί για τη συμπερίληψη της βιομηχανίας του θεάματος και των πολυμέσων, των τεχνολογιών της πληροφορίας και των κοινωνικών επιστημών στο πρόγραμμα, καθώς και για την καινοτομία της εισαγωγής της έρευνας σχετικά με τις υπηρεσίες πληροφοριών και την καταπολέμηση της τρομοκρατίας.
<P>
Χαίρομαι για τις συμφωνίες που επιτεύχθηκαν σχετικά με την έρευνα των βλαστικών κυττάρων: θεσπίσαμε σαφή όρια που σέβονται όλες τις ευαισθησίες, η χρηματοδότηση της ανθρώπινης κλωνοποίησης, η κλωνοποίηση ή δημιουργία εμβρύων για την έρευνα και η καταστροφή τους απαγορεύτηκαν, πάντα υπό τον έλεγχο των περιφερειακών, εθνικών και διεθνών οργάνων.
<P>
Όταν μιλάω σε ασθενείς και στις οικογένειές τους, συγκινούμαι από την ικανότητά τους να αγκαλιάζουν την ελπίδα. Ξέρουν ότι μπορεί να μην είναι εκείνοι που θα ωφεληθούν από τις λύσεις, αλλά αισθάνονται υποχρεωμένοι να υπερασπιστούν αυτή την αχτίδα ελπίδας για τους νέους ασθενείς· ασφαλώς δεν πρόκειται να τους στερήσω εγώ αυτή την ελπίδα.
<P>
" έρευνα ήταν πάντα ένα χαρακτηριστικό του ευρωπαϊκού πολιτισμού· αυτό το είπε ο μεγάλος ευρωπαίος ερευνητής, Steiner. " δημιουργικότητα και η έρευνα είναι πτυχές της ταυτότητάς μας.
<SPEAKER ID="205" NAME="Eluned Morgan" AFFILIATION="PSE">
(EN) Κύριε Πρόεδρε, ήθελα μόνο να πω πόσο χαίρομαι που επιτυγχάνουμε συμφωνία σε αυτό το θέμα. " επιστήμη είναι αποφασιστικής σημασίας για την ανταγωνιστικότητα της Ευρωπαϊκής Ένωσης. Βλέποντας τους οικονομικούς γίγαντες που υψώνονται στην Κίνα και στην Ινδία και τον αριθμό των επιστημόνων που ασχολούνται με τους υπολογιστές σε αυτό το μέρος του κόσμου, κατανοεί κανείς ότι η πρόκληση είναι μεγάλη.
<P>
" Επιτροπή το αναγνώρισε αυτό στην αρχική παρουσίαση της χρηματοδότησης που επιχείρησε να διασφαλίσει για το συγκεκριμένο πρόγραμμα. Πρέπει να αναφερθεί ότι η απάντηση του Συμβουλίου ήταν πολύ απογοητευτική και δεν ήταν η πρώτη υπό την Προεδρία του Λουξεμβούργου. Ευτυχώς οι Βρετανοί έσωσαν την κατάσταση και αύξησαν το ποσό των χρημάτων που κατανέμονται στον προϋπολογισμό για την επιστήμη. Είναι σημαντικό να αναγνωριστεί ο ρόλος του κ. Μπλερ σε αυτό.
<P>
Ωστόσο, πρέπει επίσης να αναγνωρίσουμε ότι ακόμα δεν είναι αρκετά: 50 δισ. ευρώ δεν είναι αρκετά για ένα επταετές πρόγραμμα για 27 χώρες. Δεν αποτελεί σοβαρή πρόταση. Τουλάχιστον, τα κράτη μέλη πρέπει να εργαστούν μαζί πολύ πιο εποικοδομητικά για να αναπτύξουν αυτή την ικανότητα, διότι είναι καίριας σημασίας. Αναφέρομαι σε αυτό που είπε ο κ. Turmes νωρίτερα. Παίρνοντας ως παράδειγμα την ενέργεια, είναι σημαντικό να εξετάσουμε στοιχεία όπως οι τεχνολογικές πλατφόρμες και η πλατφόρμα μηδενικών εκπομπών. Αυτό θα κάνει πραγματική διαφορά στην αλλαγή του κλίματος. Αν δεν κατανείμουμε αυτά τα χρήματα και δεν τονίσουμε αυτή τη σύνδεση μεταξύ επιστήμης, κράτους και ιδιωτικού τομέα, δεν θα έχουμε ελπίδα στην αντιμετώπιση αυτών των θεμάτων. Στην ιδανική περίπτωση, θα αναπτύσσαμε αυτές τις δράσεις στην Ευρωπαϊκή Ένωση για να τις μετακυλήσουμε σε περιοχές όπως η Κίνα και να επιτύχουμε μια μεγάλη διαφορά.
<P>
Τέλος, σχετικά με τις ικανότητες, είναι σημαντικό οι περιοχές στις φτωχότερες περιοχές της Κοινότητας να καλύψουν το χαμένο έδαφος, δηλαδή είναι σημαντικό να αναπτύξουν την πτυχή των ικανοτήτων αυτού του προγράμματος περαιτέρω.
<SPEAKER ID="206" NAME="Françoise Grossetête" AFFILIATION="PPE-DE">
(FR) Κύριε Πρόεδρε, η έρευνα δεν μπορεί να διεξάγεται χωρίς ανθρώπους, και γι' αυτόν τον λόγο τα επαγγέλματα που σχετίζονται με την έρευνα καθίστανται όλο και περισσότερο σημαντικά· για τον ίδιο, άλλωστε, λόγο υποστηρίζουμε τη δημιουργία ενός πραγματικού ευρωπαϊκού χώρου έρευνας. Αυτός πρέπει να συνοδεύεται από τη δέουσα αναγνώριση των ερευνητών ως χωριστής επαγγελματικής κατηγορίας, διότι χρειαζόμαστε ερευνητές, πρέπει να καταρτίσουμε καλούς ερευνητές, πρέπει να κρατήσουμε τους ερευνητές μας και να φέρουμε πίσω αυτούς που έφυγαν από την Ευρώπη, ενώ οφείλουμε επίσης να προσκαλέσουμε ερευνητές από άλλες χώρες που επιθυμούν να συνεργαστούν μαζί μας.
<P>
Προς τον σκοπό αυτόν, πρέπει να απλοποιήσουμε τις διαδικασίες πρόσβασης στις υποτροφίες Marie Curie. Πρέπει να ενθαρρύνουμε μια προσέγγιση στην έρευνα η οποία θα βασίζεται σταθερότερα στους στόχους της Λισαβόνας, ειδικά με την προαγωγή των σχέσεων μεταξύ πανεπιστημίων και επιχειρήσεων. Πρέπει επίσης να εξετάσουμε την αποτελεσματικότητα των ενισχύσεων και τη χρήση των δημοσίων κονδυλίων και να προαγάγουμε την ισότητα μεταξύ ανδρών και γυναικών. Τέλος, πρέπει να κατοχυρώσουμε την προστασία των δικαιωμάτων πνευματικής ιδιοκτησίας, όχι μόνον όσον αφορά τις ερευνητικές ανακαλύψεις αλλά επίσης όσον αφορά την πνευματική ιδιοκτησία εκάστου μεμονωμένου ερευνητή.
<P>
Τέλος, αναμένουμε η Ευρωπαϊκή Επιτροπή να μας διαβιβάζει την πληρέστερη δυνατή πληροφόρηση σχετικά με την παρακολούθηση αυτού του προγράμματος.
<SPEAKER ID="207" NAME="Dorette Corbey" AFFILIATION="PSE">
(NL) Κύριε Πρόεδρε, καθώς το ερευνητικό πρόγραμμα αποτελεί βασικό στοιχείο της Στρατηγικής της Λισαβόνας, είναι θετικό το γεγονός ότι διατίθενται περισσότεροι πόροι. Ωστόσο, δυστυχώς αυτοί δεν είναι αρκετοί, ούτε κατά διάνοια. Είναι σημαντικό να προβλεφθούν περισσότερα χρήματα για την έρευνα στους τομείς της υγείας και της ενέργειας, καθώς υπάρχει τεράστια ανάγκη για καινοτόμο έρευνα σε αυτούς τους τομείς. Προβλέφθηκαν δύο δισ. ευρώ για την ενέργεια, εκ των οποίων τα μισά τουλάχιστον προορίζονται για τη βιώσιμη ενέργεια και την ενεργειακή απόδοση. Υπάρχουν ελπιδοφόρες ιδέες που αξίζουν περαιτέρω έρευνας και είναι σημαντικό να εργαστούν μαζί τα κράτη μέλη πολύ περισσότερο σε αυτόν τον τομέα.
<P>
Στον τομέα της υγείας, είναι σημαντικό να στρέψουμε την προσοχή μας στις παραμελημένες ασθένειες και στην αντοχή στα αντιβιοτικά. Καθώς αυτή την εβδομάδα είναι η Παγκόσμια "μέρα κατά του AIDS, τώρα είναι ίσως η κατάλληλη στιγμή για να προβλέψουμε περισσότερους πόρους για την έρευνα στον τομέα της υγείας. Είναι επίσης θετικό ότι το 15% των ερευνητικών πόρων μένουν στο αποθεματικό για τις μικρές και μεσαίες επιχειρήσεις. Για να γίνει αυτό, ωστόσο, είναι φυσικά απαραίτητο να μειωθεί δραστικά η γραφειοκρατία στον προγραμματισμό των ερευνητικών προγραμμάτων. Μέχρι σήμερα, η συμμετοχή των ΜΜΕ ήταν περιορισμένη διότι ήταν αδύνατο να ολοκληρώσουν όλο το γραφειοκρατικό έργο. Ελπίζουμε ότι αυτό θα μπορέσει να αλλάξει τώρα.
<P>
Κύριε Επίτροπε, θα ήθελα να ολοκληρώσω εφιστώντας την προσοχή σας στο εξής: η έρευνα για την αλιεία είναι τεράστιας σημασίας προκειμένου να προστατευθούν τα ιχθυαποθέματα και να αποτραπεί η υπεραλιεία. Δυστυχώς, το θέμα της αλιείας δεν αντιμετωπίζεται ξεχωριστά στο έβδομο πρόγραμμα πλαίσιο. Τι εγγυήσεις μπορείτε να δώσετε ότι θα αφιερωθεί επαρκής χρόνος και πόροι σε αυτό το σημαντικό ερευνητικό έργο;
<SPEAKER ID="208" NAME="Lambert van Nistelrooij" AFFILIATION="PPE-DE">
(NL) Κύριε Πρόεδρε, κύριε Υπουργέ, κύριε Επίτροπε, κυρίες και κύριοι, αυτό το έβδομο πρόγραμμα πλαίσιο αποτελεί πράγματι ορόσημο αν εξετάσουμε τον προϋπολογισμό και την πολιτική ως σύνολο.
<P>
Ως σκιώδης εισηγητής της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, διαπίστωσα ότι, όσον αφορά τις "Ικανότητες", καταφέραμε να εξασφαλίσουμε πρόσθετες πιστώσεις και πρόσθετο πεδίο εφαρμογής για την ανάπτυξη των Διαρθρωτικών Ταμείων για την ερευνητική υποδομή σε περιφερειακό επίπεδο. Χάρη στον κ. Buzek, στον κ. Prodi, στην Επίτροπο Hübner και στην Επιτροπή Περιφερειακής Ανάπτυξης, ο προϋπολογισμός αυξήθηκε έτσι κατά πολλά δισεκατομμύρια. Αυτό δεν χρειάζεται να γίνει σε ευρωπαϊκό επίπεδο και μαζί με τον μηχανισμό χρηματοδότησης επιμερισμού του κινδύνου της ΕΤΕπ μπορούν να γίνουν σημαντικές επενδύσεις.
<P>
Ο χάρτης πορείας για την έρευνα και τις ερευνητικές υποδομές που δημοσιεύθηκε πρόσφατα καθορίζει την πορεία γι' αυτό. Μπορώ να δω την παρουσία αυτών των κοινών επενδύσεων, των πανεπιστημιακών χώρων υψηλής τεχνολογίας και της ανοιχτής καινοτομίας σε όλη την Ευρώπη. Πρέπει, ενόψει του εξοντωτικού παγκόσμιου ανταγωνισμού, να αναζητήσουμε περισσότερη εστίαση, περισσότερη ουσία και περισσότερη σύνδεση ανάμεσα στην έρευνα και στην υποδομή. Ολοκληρώνω. Με αυτόν τον τρόπο, μπορούμε να επιτύχουμε τα κέντρα αριστείας για τη νανοτεχνολογία, τη μικροηλεκτρονική, την υγειονομική περίθαλψη, κλπ. Δεν υποστηρίζουμε τη "διαρροή εγκεφάλων", αλλά την "αύξηση εγκεφάλων".
<SPEAKER ID="209" NAME="Jan Březina" AFFILIATION="PPE-DE">
(CS) Κύριε Πρόεδρε, κύριε Επίτροπε, κυρίες και κύριοι, θα ήθελα να ευχαριστήσω τον κ. Buzek για την έκθεσή του και για τις προτεινόμενες τροπολογίες στο έβδομο πρόγραμμα πλαίσιο, καθώς και τους υπόλοιπους βουλευτές για το έργο τους στα ειδικά προγράμματα, και συγκεκριμένα στο ειδικό πρόγραμμα για τις άμεσες δράσεις του Κοινού Κέντρου Ερευνών (ΚΚΕρ), του οποίου είμαι σκιώδης εισηγητής.
<P>
Σε μια εποχή όπου περίπου το 25% όλης της κοινοτικής νομοθεσίας αφορά τεχνικά ή επιστημονικά θέματα, το ΚΚΕρ μπορεί να διαδραματίσει ζωτικό ρόλο. Ως τμήμα της Επιτροπής, αυτό το όργανο είναι υπεύθυνο για την προετοιμασία του επιστημονικού υποβάθρου για τις νομοθετικές προτάσεις. Συνεπώς, είναι ζωτικό να διασφαλιστεί η υψηλή ποιότητα της έρευνας και η επαρκής χρηματοδότησή της. Εκτιμώ επίσης ότι η τροπολογία στους κανόνες συμμετοχής στο έβδομο πρόγραμμα πλαίσιο αποδείχθηκε επιτυχής καθώς κατάφερε να απλουστεύσει τους ισχύοντες κανόνες, ειδικά για την πανεπιστημιακή έρευνα. Ελπίζω ότι αυτή η διαδικασία της άρσης των διοικητικών φραγμών θα οδηγήσει στην καλύτερη αξιοποίηση του δυναμικού μας για την επιστήμη και την έρευνα στην Ευρώπη.
<SPEAKER ID="210" NAME="Romana Jordan Cizelj" AFFILIATION="PPE-DE">
- (SL) Θα ήθελα να αναφερθώ στο πρόγραμμα Ευρατόμ. " Ευρωπαϊκή Ένωση θα παράσχει επίσης χρηματοδοτική στήριξη για την έρευνα στους τομείς της πυρηνικής σχάσης και της ακτινοπροστασίας τα προσεχή έτη. " βασική καινοτομία της, ωστόσο, είναι το σημαντικά υψηλότερο επίπεδο χρηματοδότησης που διέθεσε για ερευνητικές δραστηριότητες στον τομέα της πυρηνικής σύντηξης. " κατασκευή του μεγαλύτερου πειραματικού πυρηνικού αντιδραστήρα σύντηξης στον κόσμο, το οποίο δεν είναι απλώς ευρωπαϊκό έργο αλλά και παγκόσμιο, αναμένεται να ξεκινήσει σύντομα. Αυτό το πρόγραμμα είναι φιλόδοξο και επιτυγχάνει τους βραχυπρόθεσμους, μεσοπρόθεσμους και μακροπρόθεσμους στόχους της Ευρωπαϊκής Ένωσης στον τομέα της ενέργειας.
<P>
Ελπίζω ότι το Κοινοβούλιο θα υποστηρίξει την πρόταση που υπέβαλε η Επιτροπή Βιομηχανίας, Έρευνας και Ενέργειας και θα απορρίψει τα νέα σχέδια τροπολογιών που κατατέθηκαν στη σύνοδο της Ολομέλειας. Συνοψίζοντας, πρέπει να συμφωνήσουμε ότι η αποδοτικότητα της χρηματοοικονομικής διαχείρισης πρέπει να βελτιωθεί και ότι πρέπει να υποβάλλονται στα ευρωπαϊκά θεσμικά όργανα τακτικές εκθέσεις για την εφαρμογή του προγράμματος. Κατατάξαμε την πυρηνική ενέργεια ως έναν από τους ζωτικούς πόρους για την αξιοπιστία και την αειφορία της ενέργειας στην Ευρώπη. Τονίσαμε τη σημασία της διασφάλισης επαρκών ανθρώπινων πόρων και της παροχής στους πολίτες επαρκών, λεπτομερών πληροφοριών για τις ειρηνικές χρήσεις της πυρηνικής ενέργειας. Είμαι ικανοποιημένη με τα περιεχόμενα, αλλά όχι με το ύψος των χρηματοδοτικών πόρων.
<P>
Σε αυτό το σημείο, θα ήθελα να ευχαριστήσω όλους για τη συμμετοχή τους στη συγκρότηση αυτού του προγράμματος.
<SPEAKER ID="211" NAME="Ján Hudacký" AFFILIATION="PPE-DE">
(SK) Θα ήθελα να εκφράσω την εκτίμησή μου για το γεγονός ότι από την αρχή η Επιτροπή Βιομηχανίας, Έρευνας και Ενέργειας προσπάθησε να υιοθετήσει σαφείς κανόνες για τη συμμετοχή στο έβδομο πρόγραμμα πλαίσιο με όσον το δυνατόν μεγαλύτερη διαφάνεια. Παρόμοια υπεύθυνη προσέγγιση εφαρμόσαμε και στον σχεδιασμό όσο το δυνατόν απλούστερων διοικητικών διαδικασιών, έχοντας κυρίως υπόψη τους μικρούς οργανισμούς που συμμετέχουν στο ΠΠ7. Οι περισσότερες αρχές που διέπουν τους κανόνες συμμετοχής στο πρόγραμμα Euratom είναι ίδιες με τους γενικούς κανόνες που ισχύουν για το έβδομο πρόγραμμα πλαίσιο. Λόγω περιορισμένου χρόνου, δεν θα σταθώ στις συμφωνίες που επετεύχθησαν ήδη. Ωστόσο, οι κανόνες εφαρμογής του προγράμματος Euratom στο πλαίσιο του έβδομου προγράμματος πλαισίου έχουν τα δικά τους ιδιαίτερα χαρακτηριστικά, ειδικά όσον αφορά την έρευνα για την ελεγχόμενη θερμοπυρηνική σύντηξη. Εκτιμώ το γεγονός ότι και σε αυτό το πρόγραμμα καταφέραμε να επιτύχουμε συμφωνία, με την έγκριση πολλών ειδικών τροπολογιών που συντελέσουν στην πιο αποδοτική εφαρμογή του έργου ITER, καθώς και στη χρηματοδότηση διαφόρων άλλων πρωτοβουλιών που θεωρούνται προτεραιότητες από την Ευρωπαϊκή Συμφωνία Ανάπτυξης της Σύντηξης.
<SPEAKER ID="212" NAME="Jan Christian Ehler" AFFILIATION="PPE-DE">
(DE) Κύριε Πρόεδρε, θα ήθελα να πω δυο λόγια στην κ. Morgan: φυσικά, θα χαιρόμασταν πολύ αν ο Τόνι Μπλερ δεν αγωνιζόταν μόνο, αλλά πλήρωνε και τον λογαριασμό. Πιστεύω, κύριε Επίτροπε, ότι το Σώμα σάς έδωσε υλικό το οποίο ελπίζουμε πως θα μπορέσετε τώρα να αξιοποιήσετε. Πέρα από το καθαυτό πρόγραμμα πλαίσιο για την έρευνα, θα πρέπει επίσης να ασχοληθούμε με το πρόβλημα της σύνδεσής τους με το ΠΑΚ και με τα χρηματοδοτικά μέσα. Εμείς εδώ στο Σώμα κάναμε κάτι για το οποίο το Συμβούλιο μας είχε υποσχεθεί πρόσθετη οικονομική ενίσχυση. Το κάναμε με χρήματα από το πρόγραμμα και αυτό δεν ήταν εύκολο για εμάς. Ωστόσο, το κάναμε γιατί το θεωρήσαμε σωστό ως μέρος μιας γενικής στρατηγικής.
<P>
Πρέπει να πούμε ανοιχτά ότι τώρα χρησιμοποιούμε χρήματα από το πρόγραμμα για την έρευνα για τη χρηματοδότηση της καινοτομίας και έτσι αισθανόμαστε πως έχουμε μια υποχρέωση. Το Κοινοβούλιο εξακολουθεί να είναι υποχρεωμένο να παρακολουθεί τον μηχανισμό επιμερισμού των κινδύνων, δηλαδή δεν υπαναχωρούμε, θα συνεχίσουμε να σας υποστηρίζουμε, όμως -και πρέπει να το πω αυτό αφού ήταν για μας ένα μεγάλο βήμα- θα πρέπει να συνεχίσουμε να παρακολουθούμε το θέμα αυτό. Επομένως, είναι μια μεγάλη επιτυχία, όμως στην πραγματικότητα εσείς θα αναλάβετε το μεγάλο καθήκον να τα συνδέσετε όλα αυτά.
<SPEAKER ID="213" NAME="Etelka Barsi-Pataky" AFFILIATION="PPE-DE">
(HU) Κύριε Πρόεδρε, χαιρετίζω το γεγονός ότι το ευρωπαϊκό πρόγραμμα πλαίσιο για την έρευνα πέτυχε τους στόχους του και ότι οι συμφωνίες ολοκληρώθηκαν εντός προγράμματος. Βλέπω σημαντικές διασφαλίσεις ότι θα καταφέρουμε να κρατήσουμε και να δώσουμε κίνητρα στους ερευνητές μας. Πολλές από τις προτάσεις μας είχαν στόχο να καταστήσουν τη συμμετοχή πιο εύκολη και πιο διαφανή. " εφαρμογή αυστηρών διαδικασιών αξιολόγησης και η διασφάλιση της ευρείας πρόσβασης στην πληροφόρηση μπορούν να διευρύνουν τον κύκλο όσων είναι σε θέση να συμμετάσχουν σε αυτά τα ευρωπαϊκά έργα. Με λυπεί, ωστόσο, το γεγονός ότι το Συμβούλιο και η Επιτροπή ήταν αμετακίνητοι στην άρνησή τους να διασφαλίσουν ότι το μη επιστρεπτέο ΦΠΑ θα χαρακτηριζόταν ως χρηματοδοτούμενη δαπάνη, αν και το Ελεγκτικό Συνέδριο υποστήριξε την πρότασή μας και το σκεπτικό της. Ωστόσο, ο μηχανισμός για προαιρετική κατ' αποκοπή χρηματοδότηση, ο οποίος προμηνύει ότι θα είναι επιτυχής, θα ανοίξει περαιτέρω ευκαιρίες στα πανεπιστήμιά μας και στα ερευνητικά ιδρύματα και θα διασφαλίσει την ευρεία, πιο μακροπρόθεσμη βιώσιμη συμμετοχή. Οι κανόνες συμμετοχής λοιπόν υπέστησαν μια θετική αλλαγή και αυτό σημαίνει μεγάλη ικανοποίηση και καλές ευκαιρίες για τους ερευνητές των νέων κρατών μελών.
<SPEAKER ID="214" NAME="Paul Rübig" AFFILIATION="PPE-DE">
(DE) Κύριε Πρόεδρε, κύριε Επίτροπε, κυρίες και κύριοι, θα ήθελα αρχικά να συγχαρώ τον κ. Επίτροπο και την Επιτροπή, γιατί η αύξηση του προϋπολογισμού κατά 63% συγκριτικά με το έκτο πρόγραμμα πλαίσιο είναι ένα σπουδαίο επίτευγμα και δείχνει πως η ατζέντα της Λισαβόνας και η εστίασή μας σε αυτήν ήταν σωστή. Έτυχε της πλήρους υποστήριξης του Σώματος και του Συμβουλίου. Περάσαμε πολλά χρόνια εργαζόμενοι για να επιφέρουμε βελτιώσεις σε αυτό και οι συμβιβασμοί που επιτύχαμε είναι αποφασιστικής σημασίας για την ενθάρρυνση της δημιουργίας θέσεων εργασίας και της ανάπτυξης. Σκέφτομαι από σήμερα το όγδοο πρόγραμμα πλαίσιο. Αφού αυτή τη φορά επιτύχαμε αύξηση 63%, ελπίζω ότι θα επιτύχουμε παρόμοια αύξηση και στο όγδοο πρόγραμμα πλαίσιο.
<P>
Ωστόσο, πολύ πιο σημαντικό είναι πως τώρα μόλις τελειώσαμε την τεχνική εργασία και τώρα αρχίζει το πραγματικό έργο. Το 2009 έχουμε πάλι εκλογές για το Ευρωπαϊκό Κοινοβούλιο και θα έχουμε μια νέα Επιτροπή. Έχουμε ακόμα καιρό μέχρι τότε για να πουλήσουμε τις επιτυχίες μας. Σας παρακαλώ να συναντηθείτε με την Επίτροπο Wallström και τον πρόεδρο της Επιτροπής για να επεξεργαστείτε ένα σχέδιο για τον καλύτερο τρόπο με τον οποίο μπορούμε να περάσουμε στους ενδιαφερομένους, για τους οποίους εκπονήσαμε αυτό το πρόγραμμα -στα πανεπιστήμια, στα εργοστάσια, σε κάθε τομέα και κλάδο- το μήνυμα ότι το πρόγραμμα αυτό το εκπονήσαμε για το μέλλον της Ευρώπης και ότι τα νέα προϊόντα και υπηρεσίες θα μας δώσουν τη δυνατότητα να τα καταφέρουμε στον παγκόσμιο ανταγωνισμό.
<P>
Εφόσον δαπανούμε παραπάνω από 50 δισ. ευρώ για την πολιτική για τα προϊόντα, ζητώ να συμφωνήσουμε σε έναν προϋπολογισμό για το μάρκετινγκ και τις δημόσιες σχέσεις, προκειμένου η απλούστευση που επιτεύχθηκε -αυτό το γιγαντιαίο καθήκον που φέραμε εις πέρας για την Ευρώπη- να γίνει κατανοητή και από τον πληθυσμό.
<SPEAKER ID="215" NAME="Janez Potočnik">
Επιτροπή. (EN) Κύριε Πρόεδρε, σε αυτή την περασμένη ώρα, θέλω να ξεκινήσω ευχαριστώντας το Κοινοβούλιο, εξ ονόματος όλων των ερευνητών στην Ευρώπη, για τα λόγια υποστήριξής σας κατά τη διάρκεια αυτής της τρίωρης συζήτησης.
<P>
Πολλοί αναφέρατε τη χρηματοδότηση. Δυστυχώς, έχουμε χάσει το στοίχημα, διότι ο αριθμός επτά θα ήταν πραγματικά τυχερός - επτά χρόνια, έβδομο πρόγραμμα, 70 δισ. ευρώ. Εν πάση περιπτώσει, μπορούμε να είμαστε ακόμα υπερήφανοι για ό,τι επιτύχαμε, διότι πρόκειται για σοβαρή αύξηση.
<P>
Δεν έχω αμφιβολία ότι το πρόγραμμα θα εγκριθεί αύριο. Έτσι, θα μπορέσουμε να συνεχίσουμε το έργο μας για το μέλλον. Πρώτον, όσον αφορά το ερώτημα για την αλιεία, θα προσέθετα απλώς ότι τώρα έχουμε το θέμα αριθ. 2, με τίτλο "τρόφιμα, γεωργία, αλιεία και βιοτεχνολογία". Αυτή ήταν η τελευταία αλλαγή που έγινε στην τελευταία συζήτηση, γι' αυτό συμπεριελήφθη.
<P>
Θα ήθελα να επιστήσω την προσοχή σας στα πολλά σημαντικά στοιχεία που αποτελούν μέρος της επιτυχίας μας. Θα πρέπει όλοι να εξετάσουμε στο μέλλον πώς αναπτύσσεται το Ευρωπαϊκό Συμβούλιο Έρευνας. Είναι κάτι σημαντικό για την Ευρώπη. Αποτελεί μεγάλη υπέρβαση το γεγονός ότι για πρώτη φορά καταφέραμε να εξασφαλίσουμε πόρους μαζί σε επίπεδο ΕΕ, επιτυγχάνοντας αριστεία χωρίς πολιτική παρέμβαση, συμπεριλαμβανομένης της δικής μου. Πρόκειται για μεγάλη αλλαγή νοοτροπίας, η οποία ελπίζω ότι θα αποτελέσει πηγή μελλοντικών αποφάσεων σχετικών με τον ευρωπαϊκό χώρο έρευνας. Έχουμε ευρωπαϊκές τεχνολογικές πλατφόρμες που υπερβαίνουν κατά πολύ το πρόγραμμα πλαίσιο και έχουν πολύ περισσότερες δυνατότητες. Μιλάμε για συμπράξεις δημόσιου-ιδιωτικού τομέα σε κοινές πρωτοβουλίες τεχνολογίας, οι οποίες θα αποτελέσουν μια ευαίσθητη αλλά πολύτιμη άσκηση στο μέλλον. Θα πρέπει επίσης να τις παρακολουθούμε στενά. Θα πρέπει να ασχοληθούμε με έναν μηχανισμό χρηματοδότησης επιμερισμού κινδύνου, τον οποίο αναφέρατε, και γνωρίζω πολύ καλά ότι περιμένετε απλουστευμένες διαδικασίες, οι οποίες δεν θα είναι εύκολο να επιτευχθούν. Δεσμεύομαι να το κάνω αυτό, αλλά ειλικρινά ελπίζω ότι θα έχω την υποστήριξη όλων εκείνων που μπορούν να βοηθήσουν.
<P>
Δυστυχώς, έμαθα ότι ορισμένες φορές είναι απλώς αδύνατο να ικανοποιηθούν όλες οι προσδοκίες. Αν υπάρχουν, αφενός, ιδιωτικές ανάγκες που απαιτούν γρήγορες λύσεις και, αφετέρου, δημόσια χρήματα, δεν μπορούν αυτά να ενωθούν 100%. Θα κάνουμε ό,τι μπορούμε και θα προσπαθήσουμε, αλλά θέλω μόνο να πω ότι σε ορισμένους τομείς η λογική της δουλειάς απλώς δεν ταιριάζει 100%.
<P>
Έχουμε μια σημαντική επιτυχία με το πρόγραμμα πλαίσιο που καταθέτουμε. Ωστόσο, το πρόγραμμα πλαίσιο αποτελεί μόνο το θεμέλιο στο οποίο θα βασιστούμε. Πρέπει να προχωρήσουμε πέρα από αυτό. Γι' αυτό θέλω να ξεκινήσω τη συζήτηση σχετικά με τον ευρωπαϊκό χώρο έρευνας αμέσως. Έχω τρεις σοβαρούς λόγους γι' αυτό. Πρώτον, ο χώρος δρομολογήθηκε το ίδιο έτος με την ατζέντα της Λισαβόνας. Αυτό μπορεί να είναι σύμπτωση, αλλά εγώ δεν το πιστεύω, διότι ο ευρωπαϊκός χώρος έρευνας είναι το κύριο μέρος του σκεπτικού της Λισαβόνας.
<P>
Δεύτερον, το 2009 θα ξεκινήσουμε μια νέα συζήτηση για τις δημοσιονομικές προοπτικές. Θα είναι κάτι περισσότερο από μια νέα συζήτηση για τις δημοσιονομικές προοπτικές, θα είναι μια συζήτηση σχετικά με το πώς θα πρέπει να είναι το μέλλον της Ευρώπης. Πρέπει να μπούμε σε αυτή τη συζήτηση με ισχυρό δυναμικό και μόνο αν έχουμε διεξαγάγει πραγματικά μια συζήτηση σχετικά με τον ευρωπαϊκό χώρο έρευνας θα είμαστε αρκετά δυνατοί να αποδείξουμε με σαφήνεια ότι όλα τα μηνύματα που άκουσα σήμερα είναι τα σωστά. Επίσης, θα τα κατανοήσουν και οι άλλοι.
<P>
Τρίτον, όταν μιλάμε για συνταγματικές, θεσμικές αλλαγές, πρέπει να είμαστε παρόντες σε αυτή τη συζήτηση. Αυτή η συζήτηση θα διεξαχθεί σύντομα και σε αυτό το πλαίσιο είναι επίσης σημαντικό το πώς θα αντιμετωπιστούν στο μέλλον ο ευρωπαϊκός χώρος έρευνας και η ευρωπαϊκή συνεργασία έρευνας. Αυτοί οι λόγοι είναι αρκετά καλοί όταν θα ασχοληθούμε με τη διεθνή συνεργασία, τη χρηματοδότηση, τους μηχανισμούς στήριξης υποδομών και πολλά θέματα που αφορούν το τι έχουμε κάνει μέχρι τώρα και το πώς μπορούμε να βελτιωθούμε στο μέλλον.
<P>
Όταν μιλάμε για το διάσημο 3% που έχουμε όλοι υπόψη, ας είμαστε σαφείς ότι αντιμετωπίζουμε δύο σημαντικές προκλήσεις. " μία πρόκληση έρχεται από τις αναπτυγμένες χώρες. Εδώ υστερούμε σημαντικά στην ετήσια χρηματοδότηση για την επιστήμη και την έρευνα. Όσον αφορά τις αναπτυσσόμενες χώρες, δεν είναι τα χρήματα το πρόβλημα, αλλά ο ρυθμός, διότι σημειώνουν ραγδαία πρόοδο. Αυτές είναι οι δύο προκλήσεις που πρέπει να αντιμετωπίσουμε. Όταν μιλάμε για το 3%, πρέπει να είμαστε σαφείς ότι η σύνθεσή του είναι διττή: δημόσια χρηματοδότηση και ιδιωτική χρηματοδότηση. Κατά κάποιον τρόπο, εφόσον μπορούμε να λάβουμε αποφάσεις άμεσα, είναι πιο εύκολο να αντιμετωπίσουμε τη δημόσια χρηματοδότηση. Ωστόσο, δεν είναι πάντα εύκολο να φτάσουμε στα ποσά όπως αυτά του ΠΠ7 που θα θέλαμε, ωστόσο υπόκειται σε άμεσο πολιτικό έλεγχο. Όταν όμως μιλάμε για ιδιωτική χρηματοδότηση, η οποία συνήθως αποτελεί τα δύο τρίτα υπό κανονικές συνθήκες, δεν έχουμε άμεσο έλεγχο. Εδώ μπορούμε να επέμβουμε μέσω άμεσων δραστηριοτήτων που συνδέονται σαφώς με αυτή, όπως κρατικές ενισχύσεις, φορολογικά κίνητρα, δικαιώματα πνευματικής ιδιοκτησίας, κανονισμοί, τυποποίηση, πρωτοβουλίες πρωτοπόρου αγοράς, δημόσιες συμβάσεις, κεφάλαιο επιχειρηματικού κινδύνου, κλπ. Ωστόσο, αν θέλουμε να είμαστε ειλικρινείς, θα πρέπει να λάβουμε υπόψη και όσα στοιχεία συνδέονται με την ανταγωνιστικότητα και την εσωτερική αγορά.
<P>
Όσον αφορά την ανώτατη εκπαίδευση, αν δεν σημειώσουμε πρόοδο γρήγορα, τότε η ανώτατη εκπαίδευση και τα πανεπιστήμια στην Ευρώπη είναι πραγματικά ο κινητήρας πίσω από όλα: τις αγορές εργασίας και χρηματοπιστωτικών υπηρεσιών και, τέλος, τη συνεκτικότητα μεταξύ των μακροοικονομικών πολιτικών και των διαρθρωτικών πολιτικών που πρέπει να εφαρμοστούν. Συνεπώς, όταν μιλάμε γι' αυτά τα θέματα, πρόκειται για θέματα όλων των κυβερνήσεων, όλης της Επιτροπής, όλου του Κοινοβουλίου. Δεν μπορούμε να τα αντιμετωπίσουμε μόνοι. Γι' αυτό πρέπει πάντα να βλέπουμε τη γενική εικόνα και γι' αυτό πρέπει να ξεκινήσουμε αυτή τη συζήτηση στο μέλλον.
<P>
Πρέπει να βασιστούμε στο θετικό κλίμα που πιστεύω ότι έχουμε στην Ευρώπη. Τώρα είναι σαφές ότι δίδουμε πολιτική προσοχή στη γνώση, στην έρευνα και στην ανάπτυξη, αλλά το σημαντικό δεν είναι να τη φτάσουμε κάπου, το σημαντικό είναι να την κρατήσουμε εκεί. Γιατί; Διότι μόνο αν έχουμε σταθερή στρατηγική προσοχή για μια περίοδο αρκετών ετών μπορούμε πραγματικά να επιτύχουμε σοβαρές αλλαγές στην Ευρώπη.
<P>
Είναι αλήθεια ότι είναι σχεδόν μεσάνυχτα, αλλά, αν εργαστούμε μαζί, είμαι βέβαιος ότι δεν είναι πολύ αργά.
<P>
(Χειροκροτήματα)
<SPEAKER ID="216" NAME="Πρόεδρος">
Είναι σπάνιο, κύριε Επίτροπε, να υπάρχουν ακόμη τόσοι πολλοί βουλευτές στην αίθουσα αν και είναι μεσάνυχτα. Αυτό είναι ενδεικτικό της σημασίας αυτής της συζήτησης που διεξάγουμε επί σχεδόν τρεις ώρες.
<P>
" συζήτηση έληξε.
<P>
" ψηφοφορία θα διεξαχθεί αύριο, στις 11.00.
<P>
Γραπτές δηλώσεις (άρθρο 142 του Κανονισμού)
<SPEAKER ID="217" NAME="Gábor Harangozó" AFFILIATION="PSE">
(ΕΝ) Το έβδομο πρόγραμμα πλαίσιο δεν είναι άλλο ένα πρόγραμμα πλαίσιο, καθώς σχεδιάστηκε με το περιεχόμενο, την οργάνωση, τους τρόπους εφαρμογής και τα μέσα διαχείρισής του, ως βασική συνδρομή στην αναθεωρημένη στρατηγική της Λισαβόνας δίνοντας έμφαση στην καινοτομία και στη γνώση για την ανάπτυξη και την απασχόληση.
<P>
Με την εισαγωγή και την υποστήριξη νέων, καινοτόμων ιδεών στο πλαίσιο του ΠΠ7 μέσω εκτεταμένης διεθνικής συνεργασίας, ο στόχος είναι να φέρουμε κοντά την επιστήμη και την κοινωνία. Πρέπει να αναγνωριστεί ότι υπάρχει πραγματική ευρωπαϊκή προστιθέμενη αξία στην συνένωση πανεπιστημίων, ερευνητικών κέντρων και τομέων, βιομηχανίας, ΜΜΕ και άλλων νομικών οντοτήτων προκειμένου να συνεργαστούν και να συμμετάσχουν σε ερευνητικά προγράμματα σχετικά με καθορισμένες προτεραιότητες εντός ενός μοναδικού πλαισίου διαχείρισης σε πολυετή βάση.
<P>
Το ΠΠ7 θα πρέπει φυσικά να εφαρμοστεί σε συνέργια με άλλες κοινοτικές πολιτικές όπως η πολιτική συνοχής και τα διαρθρωτικά ταμεία που, ως έναν βαθμό, επίσης στηρίζουν την έρευνα και την ανάπτυξη. Με την εφαρμογή του ΠΠ7, θα υπάρξει πραγματικό αποτέλεσμα ενίσχυσης των στόχων άλλων κοινοτικών πολιτικών όπως η ανάπτυξη, η απασχόληση και η ανταγωνιστικότητα. Θα διασφαλιστεί ότι η γνώση, η ικανότητα και οι καινοτόμες τεχνολογίες θα γίνουν γνωστές, θα μεταφερθούν, θα αφομοιωθούν και θα χρησιμοποιηθούν από επιχειρήσεις σε όλη την Ένωση.
<SPEAKER ID="218" NAME="James Nicholson" AFFILIATION="PPE-DE">
(EN) Πιστεύω ακράδαντα στα αποτελέσματα που μπορεί να επιφέρει η επιστήμη μέσω της έρευνας μη εμβρυϊκών βλαστοκυττάρων. Πρέπει να υποστηριχθεί. Πρέπει να διασφαλίσουμε αποτελέσματα. Οι θεραπείες με σωματικά βλαστοκύτταρα, οι οποίες χρησιμοποιούν βλαστοκύτταρα που προέρχονται από ανθρώπους αμέσως μετά τη γέννησή τους ή από τον ομφάλιο λώρο ή τον πλακούντα, βρίσκονται σε κρίσιμο σημείο. Προηγμένες δοκιμές σε ανθρώπους δείχνουν ελπιδοφόρα αποτελέσματα. Αυτή η πρόοδος διαπιστώνεται σε ένα ευρύ φάσμα ασθενειών, όπως καρδιακή και ηπατική ανεπάρκεια, διαβήτης, τύφλωση από βλάβη του κερατοειδούς, ατελής οστεογένεση, κυστική ίνωση, εγκεφαλικό, νόσος του Πάρκινσον, σκλήρυνση κατά πλάκας, και άλλες.
<P>
Ως εκ τούτου, εκτιμώ ότι είναι προς όφελος των ανθρώπων που εκπροσωπούμε να διασφαλίσουμε ότι θα δοθεί χρηματοδοτική προτεραιότητα και ισχυρότερα κίνητρα στους ερευνητές που είναι ικανοί να βρουν θεραπείες σε ασθένειες στο προσεχές μέλλον μέσω της χρήσης βλαστοκυττάρων ενηλίκων.
<P>
Επιπλέον, πιστεύω ότι θα πρέπει να εφαρμόζεται μια περιοδική επανεξέταση της χρηματοδότησης στην έρευνα που μπορεί να έχει ή όχι αποτελέσματα.
<SPEAKER ID="219" NAME="Lydia Schenardi" AFFILIATION="NI">
(FR) Το έβδομο πρόγραμμα πλαίσιο για την έρευνα υποτίθεται ότι σχεδιάζεται ως εργαλείο στην υπηρεσία μιας συνολικής πολιτικής έρευνας που απλοποιείται, είναι περισσότερο προσιτή στις ΜΜΕ και ενισχύει τους δεσμούς μεταξύ έρευνας και βιομηχανίας ειδικότερα. Το πρόγραμμα είναι σχεδόν αντάξιο αυτού του στόχου.
<P>
Γεγονός είναι ότι ανησυχίες και ερωτήματα εξακολουθούν να υπάρχουν, ειδικά όσον αφορά τη συμμετοχή των ΜΜΕ, ως προς τις οποίες οι δαπάνες πρόσβασης για τους συμμετέχοντες και η πρόσβαση στον μηχανισμό επιμερισμού κινδύνων θέτουν ακόμη προβλήματα, όσον αφορά τη συνοχή και την απουσία σύγχυσης με άλλες κοινοτικές πολιτικές, όσον αφορά τη διάδοση της γνώσης, ως προς την οποία εγείρονται τα θέματα της ποιότητας και του σεβασμού της πνευματικής ιδιοκτησίας, και όσον αφορά τον ρόλο των κρατών μελών στη διακυβέρνηση του προγράμματος. " επταετής διάρκεια του προγράμματος φαίνεται επίσης ακατάλληλη για την επιδίωξη των ερευνητικών στόχων, οι οποίοι υπόκεινται σε αλλαγές σε βραχύ χρονικό διάστημα παρά τις καθορισμένες φάσεις και αξιολογήσεις.
<P>
Λυπούμεθα επίσης για το γεγονός ότι η έρευνα για τα εμβρυϊκά βλαστικά κύτταρα δεν έχει απαγορευθεί και για το γεγονός ότι στον τομέα αυτόν το Κοινοβούλιο, όπως επίσης το Συμβούλιο και η Επιτροπή, έχει περιοριστεί σε απλούς ορισμούς και περιορισμούς.
<P>
Δεν παύει, ωστόσο, να είναι αλήθεια ότι η έρευνα, αν είναι αντικείμενο πολιτικής βασισμένης στην επιδίωξη της αριστείας, αποτελεί έναν από τους λίγους τομείς στους οποίους η Ευρωπαϊκή Ένωση μπορεί να επιτύχει καλύτερα αποτελέσματα από ό,τι θα μπορούσαν να επιτύχουν οι εθνικές πολιτικές.

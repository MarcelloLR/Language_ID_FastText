<CHAPTER ID="020">
Σύστημα γενικευμένων προτιμήσεων της Ευρωπαϊκής Ένωσης (συζήτηση) 
<SPEAKER ID="438" NAME="Πρόεδρος">
" ημερήσια διάταξη προβλέπει τη δήλωση της Επιτροπής για το σύστημα γενικευμένων προτιμήσεων της Ευρωπαϊκής Ένωσης.
<SPEAKER ID="439" NAME="Peter Mandelson">
Μέλος της Επιτροπής. - (EN) Κύριε Πρόεδρε, με χαρά θα μοιραστώ μαζί σας κάποιες επιπλέον σκέψεις σχετικά με το ΣΓΠ+ και τη φιλοσοφία που το διέπει. Αποτελεί ένα σημαντικό αναπτυξιακό μέσο της ΕΕ: συμβάλλει στην οικονομική πρόοδο στις αναπτυσσόμενες χώρες και στη μείωση της φτώχειας, ενώ αναγνωρίζει τη διαρκή ανάγκη προώθησης βασικών ανθρωπίνων και εργασιακών δικαιωμάτων καθώς και των αρχών της βιώσιμης ανάπτυξης και διακυβέρνησης.
<P>
Μια από τις κύριες προτεραιότητες της εμπορικής πολιτικής της ΕΕ είναι να είναι συνεπής και να διασφαλίζει τους στόχους της αναπτυξιακής πολιτικής, κυρίως δε την προώθηση της βιώσιμης ανάπτυξης και της χρηστής διακυβέρνησης. Ο στόχος αυτός αναδεικνύεται ιδιαίτερα με το ΣΓΠ+ που αποσκοπεί στην ενθάρρυνση των αναπτυσσόμενων χωρών να συμμορφωθούν με τα διεθνή πρότυπα ως προς τα κοινωνικά δικαιώματα, την προστασία του περιβάλλοντος και τη διακυβέρνηση, περιλαμβανομένης της καταπολέμησης των ναρκωτικών.
<P>
Αξίζει να υπενθυμίσουμε ότι τα κριτήρια στα οποία βασίζεται η χορήγηση καθεστώτος ΣΓΠ+ είναι αντικειμενικά και διαφανή και έχουν δημοσιοποιηθεί στον ίδιο τον κανονισμό - αυτό συνάδει με τις υποχρεώσεις μας έναντι του ΠΟΕ. " επιτυχία του ΣΓΠ+ είναι ότι παρέχει κίνητρο στις υποψήφιες χώρες να επικυρώσουν τις βασικές συμβάσεις της ΔΟΕ προκειμένου να πληρούν τα κριτήρια του ΣΓΠ+.
<P>
Διαδραμάτισε πρωταρχικό ρόλο στην περίπτωση του Ελ Σαλβαδόρ, που κατέθεσε τις πράξεις επικύρωσης των υπολειπόμενων συμβάσεων της ΔΟΕ στις 6 Σεπτεμβρίου 2006. Οι εποπτικές επιτροπές της ΔΟΕ ανέφεραν ότι οι περισσότερες υποψήφιες για ένταξη στο ΣΓΠ+ χώρες έχουν πραγματοποιήσει ουσιαστικές αλλαγές στα νομικά τους συστήματα ώστε να είναι πλήρως σύμφωνες με τα δικαιώματα που προβλέπουν οι συμβάσεις της ΔΟΕ, κάτι που αποτελούσε εξαρχής προϋπόθεση για χορήγηση εμπορικών προτιμήσεων στο πλαίσιο του ΣΓΠ+.
<P>
Το ΣΓΠ+ είναι μέσο ενθάρρυνσης και υποστήριξης. Δεν μπορεί να επιλύσει τα πάντα διαμιάς· ο ρόλος του είναι να αποτελεί κίνητρο, όπως είπα, όχι να τιμωρεί, και να διατηρεί τη δυναμική της μεταρρύθμισης. Στόχος είναι επίσης η ένταξη των ωφελούμενων από το ΣΓΠ+ στο παγκόσμιο εμπορικό σύστημα. Είμαι πεπεισμένος ότι η ένταξη στο παγκόσμιο εμπορικό σύστημα θα βοηθήσει περαιτέρω τις χώρες αυτές να προχωρήσουν προς τον μεγαλύτερο σεβασμό των αρχών που προβλέπονται στις συμβάσεις και να εμπεδώσουν ουσιαστικές μεταρρυθμίσεις.
<P>
Κατόπιν της επικύρωσης των εν λόγω συμβάσεων, είναι σαφές ότι πρέπει να υπάρξει έλεγχος της εφαρμογής στην πράξη. " πρόοδος στην εφαρμογή της επιλεξιμότητας για το ΣΓΠ+ αξιολογείται σε σχέση με τις εξελίξεις στην κυβερνητική πολιτική, με τη διοικητική ικανότητα και άλλους θεσμικούς, νομικούς και δημοσιονομικούς περιορισμούς. Ορισμένα από αυτά δεν μπορούν παρά να βελτιωθούν με τον καιρό.
<P>
Σε σχέση με τον έλεγχο, η ΕΕ βασίζεται στις αποφάσεις της, ιδίως όσον αφορά την εκκίνηση διαδικασίας ανάκλησης, τις διαδικασίες ελέγχου και την εμπειρογνωμοσύνη αρμόδιων φορέων ελέγχου, όπως είναι η ΔΟΕ, τους οποίους δεν μπορεί να υποκαταστήσει η ίδια η ΕΕ.
<P>
Ωστόσο, έχουμε και εμείς ρόλο στην ορθή εφαρμογή του ΣΓΠ. Επομένως, όποτε λαμβάνει η Επιτροπή πληροφορίες από συνδικάτα και άλλα ενδιαφερόμενα μέρη σχετικά με σοβαρές και συστηματικές παραβιάσεις των συναφών διεθνών προτύπων, εξετάζει επισταμένως αν μπορεί να αναληφθεί κατάλληλη δράση σύμφωνα με τον κανονισμό του ΣΓΠ. Ο συντονισμός με τους αρμόδιους φορείς ελέγχου είναι καλός, και το Κοινοβούλιο πρέπει να ενημερώνεται τακτικά για τις εξελίξεις.
<P>
Θέλω να τονίσω τον σημαντικό ρόλο που μπορούν να διαδραματίσουν το Ευρωπαϊκό Κοινοβούλιο και τα κοινοβούλια των ενδιαφερομένων χωρών, τόσο ως προς την εποπτεία της κατάστασης όσο και ως προς τη βοήθεια για την προώθηση εκτελεστικής νομοθεσίας στις ενδιαφερόμενες χώρες και τη διασφάλιση της αποτελεσματικής εφαρμογής της.
<P>
Επιτρέψτε μου να πω στους βουλευτές του Σώματος: οι διακοινοβουλευτικές επαφές σας είναι πολύτιμες για την αποστολή αυτού του σημαντικού μηνύματος και είμαι πρόθυμος να συνεργαστώ ακόμη πιο στενά μαζί σας προς τον σκοπό αυτόν.
<SPEAKER ID="440" NAME="Godelieve Quisthoudt-Rowohl">
εξ ονόματος της Ομάδας PPE-DE. - (DE) Κύριε Πρόεδρε, το σύστημα γενικευμένων προτιμήσεων απέδειξε την αξία του, αφού υποστηρίζει τις χώρες στις προσπάθειές τους για αειφόρο ανάπτυξη και χρηστή διακυβέρνηση. Έχουμε εμπορικές σχέσεις με αυτές τις χώρες και διαπραγματευόμαστε ισότιμα με αυτές. Τους ανοίγουμε τις αγορές μας και αυτό δημιουργεί και ανταγωνισμό, και μάλιστα μόνο μεσοπρόθεσμα εφόσον χρειάζεται. Με άλλα λόγια, είναι και προς το δικό μας συμφέρον να εξασφαλίσουμε τη συμμόρφωση με τους κανόνες και τις συμβάσεις των "νωμένων Εθνών και της Διεθνούς Οργάνωσης Εργασίας. Από αυτήν την άποψη υποστηρίζουμε πλήρως τις προσπάθειες της Επιτροπής.
<P>
Ωστόσο ζητάμε επίσης -και ο Επίτροπος υποδήλωσε ήδη ότι είναι πρόθυμος γι' αυτό- να μας ενημερώνει σε τακτική βάση η Επιτροπή. Αυτό αφορά, πρώτον, τις παρατηρήσεις της σχετικά με την εφαρμογή των διαφόρων κανονισμών στις χώρες αποδέκτες, δεύτερον, τις ενδεχόμενες κυρώσεις βάσει του άρθρου 16 και τρίτον, μία ενδιάμεση αξιολόγηση της αποτελεσματικότητας των κανόνων του ΣΓΠ+, το οποίο πρέπει να μας δίνει τη δυνατότητα να παρέχουμε υποστήριξη, αλλά και να επωφελούμαστε ταυτόχρονα από το εμπόριο με αυτές τις χώρες. Ταυτόχρονα πρέπει να λάβουμε υπόψη τα νόμιμα συμφέροντα της οικονομίας και της αγοράς εργασίας μας και να δημιουργήσουμε μία ισορροπία μεταξύ αυτών των δύο στόχων.
<SPEAKER ID="441" NAME="Antolín Sánchez Presedo">
εξ ονόματος της Ομάδας PSE. - (ES) Κύριε Πρόεδρε, κυρίες και κύριοι, συμφωνώ απολύτως με τη δήλωση του Επιτρόπου Mandelson και, ως εισηγητής της έκθεσης για το σύστημα γενικευμένων προτιμήσεων, θα ήθελα να υπογραμμίσω τη σημασία του ΣΓΠ+ ως κίνητρο για να δεσμευτούν οι πιο ευάλωτες αναπτυσσόμενες χώρες στη βιώσιμη ανάπτυξη και στην καλή διακυβέρνηση.
<P>
Εκτιμώ θετικά την απόφαση της Επιτροπής, της 21ης Δεκεμβρίου να παραχωρήσει οφέλη σε δεκαπέντε χώρες που το ζήτησαν και τα μέτρα που έλαβαν στη συνέχεια χώρες όπως η Κολομβία, η Βενεζουέλα και το Ελ Σαλβαδόρ, επικυρώνοντας σημαντικές συμβάσεις της ΔΟΕ.
<P>
Σχετικά με τη λειτουργία του συστήματος, θα ήθελα να αναφέρω τρία βασικά θέματα. Καταρχάς, ο στόχος του ΣΓΠ+ είναι να προωθήσουμε, μεταξύ άλλων, τα ανθρώπινα και τα εργασιακά δικαιώματα μέσω του εμπορίου. Αυτή η σύνδεση είναι σημαντική και δεν πρέπει να χαθεί. Το εμπόριο πρέπει να παρέχει ένα κίνητρο όσον αφορά τα ανθρώπινα και εργασιακά δικαιώματα. Πρέπει να διασφαλίσουμε ότι οι τάσεις προστατευτισμού δεν υπονομεύουν αυτόν τον στόχο.
<P>
Δεύτερον, προκειμένου να διασφαλίσουμε την επιτυχία του συστήματος, ο αριθμός των δικαιούχων χωρών πρέπει να αυξηθεί. Μία από τις προτεραιότητες της Επιτροπής πρέπει να είναι να διασφαλίσει ότι ο αριθμός θα αυξηθεί σημαντικά, καθώς αυτές οι χώρες εκπροσωπούν αυτή τη στιγμή μόνο το 3% του παγκόσμιου πληθυσμού.
<P>
Τρίτον, πρέπει να εγγυηθούμε την αποτελεσματικότητα του συστήματος, διασφαλίζοντας ότι εφαρμόζεται έξυπνα, με τη συμμετοχή του Ευρωπαϊκού Κοινοβουλίου. Είναι σημαντικό να συνεργαστεί η Επιτροπή με τις δικαιούχους χώρες στις προσπάθειές τους να εκπληρώσουν τις δεσμεύσεις τους, μέσω διαφόρων πρωτοβουλιών και, ιδιαίτερα, ενισχύοντας τους αυστηρούς και τακτικούς ελέγχους και την αξιολόγηση της εφαρμογής τους, με διαφάνεια και με τη συμμετοχή των κύριων κοινωνικών φορέων και δικαιούχων χωρών, όπως επισημαίνεται στην έκθεση του Κοινοβουλίου.
<P>
Επιπλέον, οι κυρώσεις που προβλέπονται πρέπει να εφαρμόζονται σε περίπτωση σοβαρών και συστηματικών παραβιάσεων των αρχών. Εκείνοι που τις παραβιάζουν πρέπει να τιμωρούνται, αλλά όχι οι φορείς που εκπληρώνουν τις δεσμεύσεις τους.
<P>
Τέλος, όπως επαναλαμβάνει η πρόταση ψηφίσματος, η Επιτροπή, πριν από την επόμενη αναθεώρηση του κανονισμού, πρέπει να διενεργήσει μια μελέτη για την αξιολόγηση των επιπτώσεων του συστήματος, να αναλύσει τη λειτουργία του και να θέσει τις βάσεις για τις μεταρρυθμίσεις που θα πραγματοποιηθούν.
<SPEAKER ID="442" NAME="Sajjad Karim" LANGUAGE="EN">
Κύριε Πρόεδρε, το ΣΓΠ σχεδιάστηκε για να βοηθήσει τους φτωχότερους και πλέον ευάλωτους στον κόσμο να βγουν από τη φτώχεια μέσω του εμπορίου. Δεν υπάρχει προκαθορισμένος κατάλογος χωρών που εμπίπτουν σε αυτή την κατηγορία. Αν σε μια χώρα το ΣΓΠ σημειώσει επιτυχία, η εν λόγω χώρα μπορεί να περάσει σε μια νέα σχέση με την ΕΕ. Ωστόσο, δεν είναι όλες οι κινήσεις ανοδικές: ορισμένες χώρες, λόγω συνθηκών οι οποίες είναι τελείως εκτός του δικού τους ελέγχου, μπορεί να βρίσκονται τώρα σε χειρότερη θέση από ό,τι όταν ανανεώθηκε το σύστημα.
<P>
Το Πακιστάν είναι μια τέτοια περίπτωση. Παρά την υποστήριξη του Σώματος, το Συμβούλιο αρνήθηκε να χορηγήσει καθεστώς ΣΓΠ+ στο Πακιστάν με αποτέλεσμα την απώλεια 300 000 θέσεων εργασίας και κόστος 40 εκατ. στερλινών Μεγάλης Βρετανίας ετησίως. Είναι τραγικό, αλλά λιγότερους από έξι μήνες μετά τη θέση σε ισχύ του ΣΓΠ, το Πακιστάν και μεγάλο μέρος του υπό πακιστανική διοίκηση Κασμίρ επλήγησαν από έναν σεισμό που σύμφωνα με την Παγκόσμια Οργάνωση Υγείας ξεπέρασε το τσουνάμι όσον αφορά τις καταστροφές και την ανθρώπινη οδύνη.
<P>
Οι μεγάλες καταστροφές του σεισμού στα βορειοανατολικά της περιοχής προκάλεσαν μεγάλης κλίμακας μετακινήσεις του ειδικευμένου και ανειδίκευτου εργατικού δυναμικού του Πακιστάν. Παραδοσιακά αποτελούσαν σημαντικό τμήμα του εργατικού δυναμικού ολόκληρης της βιομηχανίας του Πακιστάν, ιδιαίτερα στην υφαντουργία. Πολλοί έμειναν άστεγοι, χωρίς συζύγους και με παιδιά να φροντίσουν. Περισσότερο από ένα χρόνο αργότερα, δεν μπορούν να επιστρέψουν σε αμειβόμενη εργασία, διότι αναμένουν οικονομικές ενισχύσεις για να ξαναχτίσουν τα σπίτια τους. Ως αποτέλεσμα, αυξήθηκαν οι μισθοί στη βιομηχανία, αυξάνοντας το κόστος της παραγωγής και επηρεάζοντας δραστικά την ανταγωνιστικότητα του Πακιστάν.
<P>
Ενώ η ΕΕ είναι πάντα πολύ γενναιόδωρη όσον αφορά τη βοήθεια που προσφέρουμε στις χώρες που χρήζουν βοηθείας, οι δυνατότητές μας δεν είναι απεριόριστες. Πρέπει να αναθεωρήσουμε το ΣΓΠ ώστε να διασφαλίσουμε όχι μόνο ότι βοηθάμε τους φτωχούς να ξεφύγουν από τη φτώχεια μέσω του εμπορίου αλλά και ότι βοηθάμε τους απελπισμένους να βγουν από τα συντρίμμια της καταστροφής μέσω του εμπορίου.
<SPEAKER ID="443" NAME="Caroline Lucas" LANGUAGE="EN">
Κύριε Πρόεδρε, προκειμένου να είμαστε αξιόπιστοι και πραγματικά αποτελεσματικοί, πρέπει να αποδείξουμε ότι το ΣΓΠ+ λειτουργεί σωστά. Με άλλα λόγια, η ΕΕ πρέπει να ενεργεί με ταχύτητα και αποφασιστικότητα όταν υπάρχουν παραβάσεις των εν λόγω κοινωνικών ή περιβαλλοντικών προτύπων. " συζήτηση δεν είναι μόνο θεωρητική ή ακαδημαϊκή αλλά πολύ πραγματική για πολύ πραγματικές χώρες.
<P>
Ήδη αναφέρθηκε η περίπτωση του Ελ Σαλβαδόρ. Μάλιστα, οι εργαζόμενοι στο Ελ Σαλβαδόρ για χρόνια βίωσαν την απίστευτη αντίσταση της ίδιας τους της κυβέρνησης, των ιδιοκτητών εταιρειών και των δεξιών μέσων ενημέρωσης που προσπαθούσαν να αποφύγουν, ή τουλάχιστον να καθυστερήσουν, την εφαρμογή βασικών συμβάσεων εργασίας, και είναι ιδιαίτερα θλιβερό το γεγονός ότι ένα κράτος μέλος της ΕΕ, η Ισπανία, φαίνεται να τους έχει υποστηρίξει σε αυτή την προσπάθεια.
<P>
Ωστόσο, το γεγονός ότι η κυβέρνηση του Ελ Σαλβαδόρ επικύρωσε πρόσφατα τέσσερις συμβάσεις της ΔΟΕ δεν είναι όσο μεγάλη νίκη φαίνεται, διότι μεταρρυθμίζοντας τους νόμους της περί δημόσιας διοίκησης η κυβέρνηση στην πραγματικότητα κατόρθωσε να στερήσει από πολλούς εργαζόμενους κάθε πιθανό όφελος από τις εν λόγω συμβάσεις της ΔΟΕ. Αυτό είναι απολύτως απαράδεκτο, και συνεπώς ζητώ ρητώς από την Επιτροπή να διερευνήσει χωρίς καθυστέρηση την κατάσταση στο Ελ Σαλβαδόρ και να εξετάσει την περίπτωση προσωρινής ανάκλησης των προτιμήσεων ΣΓΠ. Με χαρά θα παράσχω στον Επίτροπο επιπλέον πληροφορίες από τις ομάδες των συνδικάτων και τις κοινωνίες των πολιτών στο Ελ Σαλβαδόρ.
<P>
" Κολομβία είναι άλλη μια περίπτωση κατάφωρης παραβίασης των δικαιωμάτων των εργαζομένων, παρά τη φαινομενική επίσημη τήρηση των συμβάσεων της ΔΟΕ. Οι μηνιαίες και συχνά εβδομαδιαίες αναφορές για "εξαφανίσεις" και δολοφονίες μελών συνδικάτων προσφέρουν την πραγματική εικόνα του φόρου αίματος που καταβάλλουν όσοι τολμούν να πιστέψουν ότι τα δικαιώματα της ΔΟΕ που υιοθετούνται στη θεωρία θα είναι σεβαστά και στην πράξη. Δεν μπορούμε να περιμένουμε τον Δεκέμβριο του 2008 για να επανεξετάσουμε αυτές τις περιπτώσεις. Καλώ την Επιτροπή να τις επανεξετάσει τώρα.
<SPEAKER ID="444" NAME="Jan Andersson" AFFILIATION="PSE">
(SV) Κύριε Πρόεδρε, κύριε Επίτροπε, το σύστημα γενικευμένων προτιμήσεων, το ΣΓΠ+, είναι ένα καλό σύστημα που παρέχει προνόμια σε χώρες του αναπτυσσόμενου κόσμου όσον αφορά την πρόσβασή τους στις ευρωπαϊκές αγορές, κάτι που είναι ιδιαίτερα θετικό. Ωστόσο, υπάρχει μια σειρά προϋποθέσεων. Είναι σωστό να λέει ο Επίτροπος, κ. Mandelson, ότι καταρχάς πρέπει να παράσχουμε στις χώρες αυτές ενθάρρυνση και υποστήριξη. Ωστόσο, είναι δυνατόν να προκύψουν καταστάσεις, στις οποίες η παροχή ενθάρρυνσης και υποστήριξης δεν είναι αρκετή και στις οποίες, επιπλέον, είναι πραγματικά αναγκαίο να καταστήσουμε αυστηρότερους τους ελέγχους και να χρησιμοποιήσουμε ίσως όλα τα διαθέσιμα μέσα, αν δεν ικανοποιηθούν οι όροι των συμβάσεων σχετικά με τα δικαιώματα των εργαζομένων, και τα συναφή. Γνωρίζουμε ότι σήμερα γίνονται παραβάσεις και, κατά συνέπεια, θέλουμε να καταστήσει η Επιτροπή αυστηρότερους του ελέγχους και, όπου είναι απαραίτητο, να χρησιμοποιήσει τα διαθέσιμα μέσα για να αναστείλει προσωρινά τα δικαιώματα των παραβαινουσών χωρών.
<P>
Όταν ληφθούν αυτά τα μέτρα, θα θέλαμε επίσης τη συμμετοχή του Κοινοβουλίου στη διαδικασία, έτσι ώστε να καταθέσουμε τις απόψεις μας και να εργαστούμε από κοινού, προκειμένου να κάνουμε το σύστημα να λειτουργήσει. Αυτό πρέπει να γίνει τώρα. Όπως τόνισαν και πολλοί άλλοι ομιλητές, είναι επίσης σημαντικό να επανεξετάσουμε προσεκτικά ορισμένα σημεία προτού αξιολογήσουμε το σύστημα το 2008, με άλλα λόγια αν έχει λειτουργήσει το σύστημα από κάθε άποψη, τι αδυναμίες παρουσιάζει και τι χρειάζεται να λάβουμε υπόψη μας όταν ανανεώσουμε το σύστημα.
<SPEAKER ID="445" NAME="Kader Arif" AFFILIATION="PSE">
(FR) Κύριε Πρόεδρε, κύριε Επίτροπε, κυρίες και κύριοι συνάδελφοι, εγκρίνοντας τον κανονισμό του Συμβουλίου της 27ης Ιουνίου 2005 με τον οποίο αναθεωρείται το σύστημα προτιμήσεων, το οποίο ίσχυε από το 1971, η Ευρωπαϊκή Ένωση επέλεξε να απλουστεύσει και να ενισχύσει το βασικό εμπορικό της μέσο για τη στήριξη αναπτυσσόμενων χωρών.
<P>
Επομένως, εφεξής θα ισχύουν τρία συστήματα: το γενικό σύστημα, το σύστημα "όλα εκτός από όπλα" -το οποίο είναι ένα μέσο προσαρμοσμένο στα ειδικά χαρακτηριστικά των λιγότερο αναπτυγμένων χωρών- και τέλος, το ΣΓΠ+. Οι επιπλέον προτιμήσεις, οι οποίες θα χορηγούνται στο πλαίσιο αυτής της τελευταίας επικεφαλίδας προέκυψαν από την εδραία πεποίθηση ότι η θεώρηση της ανάπτυξης μπορεί να γίνει μόνο σε στενή συνάρτηση με τη δημοκρατική διαδικασία και με τον σεβασμό των ανθρωπίνων δικαιωμάτων, του εργατικού δικαίου και του περιβάλλοντος. Δεκαπέντε χώρες επωφελούνται την τρέχουσα περίοδο από αυτόν τον μηχανισμό, ο οποίος και ενθαρρύνει και ανταμείβει αυτές τις αναπτυσσόμενες χώρες, που είναι οι κατεξοχήν ευάλωτες και οι οποίες καταβάλλουν τις μεγαλύτερες προσπάθειες σε αυτούς τους τομείς.
<P>
Ωστόσο, αν θέλουμε το ΣΓΠ+ να συμβάλει πραγματικά στην καλύτερη διακυβέρνηση και στον μεγαλύτερο σεβασμό έναντι του περιβάλλοντος, των ανθρωπίνων δικαιωμάτων και της απασχόλησης, πρέπει να το διαχειριστούμε αποτελεσματικά και αυτό σημαίνει, πρώτον, να προειδοποιήσουμε τις χώρες που δεν εκπληρώνουν τις υποχρεώσεις τους -και εξακολουθούν να υπάρχουν ουκ ολίγες τέτοιες χώρες- και πρωτίστως να προβαίνουμε σε απειλές ανά τακτά διαστήματα, ούτως ώστε να άρουμε αποτελεσματικά τις προτιμήσεις που χορηγούνται σε αυτούς που παραβιάζουν κατά κόρον και συστηματικά τις συμβάσεις της ΔΟΕ και που δεν τιμούν τις δεσμεύσεις τους.
<P>
Έπειτα, είναι ζωτικής σημασίας να διεξάγεται τακτική αξιολόγηση προκειμένου να διασφαλιστεί ότι κάθε χώρα που επωφελείται του ΣΓΠ+ τιμά τις δεσμεύσεις της. " αξιολόγηση πρέπει να είναι ιδιαιτέρως εξαντλητική με στόχο την ανανέωση αυτού του μέσου στα τέλη του 2008. " αξιοπιστία μας και η αποτελεσματικότητα αυτού του μέσου εξαρτώνται από αυτό που οι νομικοί εμπειρογνώμονες αποκαλούν την αρχή του παραλληλισμού των τύπων. Δεν μπορεί να συνεχιστεί η χορήγηση αυτών των προτιμήσεων σε χώρες που από πολιτικής απόψεως αδυνατούν να εκπληρώσουν αυτές τις δεσμεύσεις. Το ίδιο ισχύει για το μέλλον αυτής της πολιτικής.
<SPEAKER ID="446" NAME="Peter Mandelson">
Μέλος της Επιτροπής. - (EN) Κύριε Πρόεδρε, θα προσπαθήσω να σας κάνω οικονομία διατυπώνοντας τρεις παρατηρήσεις. Καταρχάς, ο Επίτροπος σίγουρα συμφωνεί ότι πρέπει να διατηρήσουμε υψηλά πρότυπα εποπτείας και εγρήγορσης και σκοπεύουμε να το κάνουμε. Το κάναμε στην περίπτωση της Λευκορωσίας και υποβάλαμε συναφείς προτάσεις στο Συμβούλιο.
<P>
Ως προς το Πακιστάν, η χορήγηση εμπορικών προνομίων μάς υποχρεώνει να τηρούμε τους κανόνες που δημιουργούν τα εν λόγω προνόμια, πράγμα που πράξαμε και συνεχίζουμε να πράττουμε όσον αφορά το Πακιστάν, όμως δέχομαι φυσικά την άποψη του αξιότιμου βουλευτή ότι πρέπει να κάνουμε ό,τι μπορούμε στο πλαίσιο αυτών των κανόνων για να συνδράμουμε το Πακιστάν.
<P>
Όσον αφορά το Ελ Σαλβαδόρ, ναι, δέχομαι απολύτως ότι, αφού χορηγήσαμε καθεστώς ΣΓΠ+, πρέπει τώρα να ελέγξουμε, βάσει εκθέσεων διεθνών φορέων, την αποτελεσματική εφαρμογή των δύο συμβάσεων της ΔΟΕ στο Ελ Σαλβαδόρ, και αυτό αποτελεί σαφή μας πρόθεση.
<SPEAKER ID="447" NAME="Πρόεδρος">
Έλαβα, σύμφωνα με το άρθρο 103, παράγραφος 2, του Κανονισμού έξι προτάσεις ψηφίσματος.
<P>
" συζήτηση έληξε.
<P>
" ψηφοφορία θα διεξαχθεί αύριο, στις 11.30.

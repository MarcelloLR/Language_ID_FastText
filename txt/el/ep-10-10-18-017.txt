<CHAPTER ID="017">
Παρεμβάσεις διάρκειας ενός λεπτού (άρθρο 150 του Κανονισμού)
<SPEAKER ID="178" NAME="Íñigo Méndez de Vigo" AFFILIATION="PPE">
(ES) Κύριε Πρόεδρε, στις 14 Φεβρουαρίου 2008, σαν δώρο για τη γιορτή του Αγίου Βαλεντίνου, η Διάσκεψη των Προέδρων αποφάσισε ότι οι διακομματικές ομάδες θα συνεδριάζουν μόνο τις Πέμπτες.
<P>
Από τότε, προσπαθούμε να επιλύσουμε αυτό το ζήτημα. Δεν τα καταφέραμε. Τώρα οι διακομματικές ομάδες πρέπει να συνεδριάζουν σε μια ακατάλληλη ημερομηνία. Σχεδόν ποτέ δεν έχουν αίθουσες και ποτέ δεν έχουν διερμηνεία.
<P>
Σήμερα παρεμβαίνω όχι μόνο ως πρόεδρος της διακομματικής ομάδας για τη φτώχεια και τα ανθρώπινα δικαιώματα, αλλά με εντολή της πλειοψηφίας των διακομματικών ομάδων αυτού του Σώματος και, ως εκ τούτου, των βουλευτών του Κοινοβουλίου που συμμετέχουν σε αυτές τις διακομματικές ομάδες. Ζητώ επισήμως από τη Διάσκεψη των Προέδρων να επανεξετάσει και να ακυρώσει την απόφαση της 14ης Φεβρουαρίου 2008, επιστρέφοντας στην προηγούμενη κατάσταση της παροχής ελευθερίας στις διακομματικές ομάδες.
<P>
Αν δεν το πράξει αυτό, θα ήθελα να πω με όλο τον σεβασμό ότι θα υποβάλουμε το θέμα στη σύνοδο της Ολομέλειας του Κοινοβουλίου, που θα αποφασίσει ποιος είναι κυρίαρχος σε αυτό το Σώμα, δηλαδή το Κοινοβούλιο.
<SPEAKER ID="179" NAME="Evgeni Kirilov" AFFILIATION="S&amp;D">
(BG) Σήμερα είναι η 85η επέτειος της Συνθήκης της Άγκυρας μεταξύ της Βουλγαρίας και της Τουρκίας. Αφορά το θέμα των δικαιωμάτων ιδιοκτησίας περίπου 350.000 Βούλγαρων της Θράκης, οι οποίοι εκδιώχθηκαν διά της βίας από την Τουρκία στις αρχές του περασμένου αιώνα. Ορισμένοι εξ αυτών είναι ακόμα εν ζωή, ενώ οι απόγονοί τους ανέρχονται σχεδόν σε 800.000.
<P>
Το θέμα της κατασχεμένης θρακικής περιουσίας συζητήθηκε πολλές φορές και από τις δύο χώρες, τόσο σε ανώτατο επίπεδο όσο και στις ομάδες εργασίας, αλλά χωρίς αποτέλεσμα. " Τουρκία θεωρεί αυτούς τους ανθρώπους εκτοπισθέντα άτομα, αλλά διάφορα ιστορικά γεγονότα και έγγραφα, περιλαμβανομένου του Πρωτοκόλλου της Κοινωνίας των Εθνών του 1926 για τα προσφυγικά δάνεια για τη Βουλγαρία, αποδεικνύουν το προσφυγικό καθεστώς τους.
<P>
Ο πρωθυπουργός Erdoğan ήδη έκανε μία πρόταση - τα άτομα με έγγραφα ιδιοκτησίας θα πρέπει να προσφύγουν στα τουρκικά δικαστήρια. Τα έγγραφα αυτά υπάρχουν, αλλά είναι επαίσχυντο να ζητούνται από ανθρώπους που πέθαναν ή μετά βίας επέζησαν. Στο ψήφισμά του της 21ης Μαΐου 2008, το Ευρωπαϊκό Κοινοβούλιο απηύθυνε έκκληση στην Τουρκία να βελτιώσει τον διάλογο με τη Βουλγαρία επ' αυτού του θέματος. Ειλικρινά ελπίζω ότι θα δούμε το καλό να επικρατεί υπέρ των καλών σχέσεων γειτονίας.
<SPEAKER ID="180" NAME="Ramon Tremosa i Balcells" AFFILIATION="ALDE">
(EN) Κύριε Πρόεδρε, όπως ενδεχομένως γνωρίζετε, υπάρχει μια σαφής ασυμμετρία στον γαλακτοπαραγωγικό τομέα όσον αφορά τη διαπραγματευτική ισχύ μεταξύ των αγροτών και της βιομηχανίας διανομής γάλακτος. Αυτή η ασυμμετρία και η αστάθεια των τιμών γάλακτος αυξάνονται τα τελευταία χρόνια, μειώνοντας τα κέρδη και την προβλεψιμότητα για τους γαλακτοπαραγωγούς.
<P>
Για να αντιμετωπιστεί αυτό το πρόβλημα υποστηρίζω τη δημιουργία ενός ευρωπαϊκού οργανισμού εποπτείας γάλακτος για την επίτευξη καλύτερων συμφωνιών σχετικά με τους όγκους και τις τιμές του γάλακτος. Αυτός ο οργανισμός, υπό την εποπτεία της Ευρωπαϊκής Επιτροπής, θα καθορίζει τις ανάγκες της αγοράς και θα μελετά την εξέλιξη του κόστους παραγωγής γάλακτος σε τακτική βάση. Αυτό το σύστημα θα παρείχε στον γαλακτοπαραγωγικό τομέα υψηλότερο βαθμό σταθερότητας, επιτρέποντας τη μείωση των σημερινών κρατικών επιδοτήσεων.
<SPEAKER ID="181" NAME="Michael Cramer" AFFILIATION="Verts/ALE">
(DE) Κύριε Πρόεδρε, την Παρασκευή 15 Οκτωβρίου, η εφημερίδα Rheinische Post δημοσίευσε ένα πρωτοσέλιδο άρθρο σχετικά με τον Επίτροπο που είναι αρμόδιος για τις μεταφορές, Siim Kallas, ο οποίος φαίνεται πως δήλωσε ότι η σιδηροδρομική σύνδεση υψηλής ταχύτητας μεταξύ Παρισιού και Μπρατισλάβας αποτελεί εξαιρετικά σημαντικό διευρωπαϊκό άξονα Ανατολής-Δύσης και ότι η Επιτροπή εκτιμά πως η κατασκευή του είναι ύψιστης σημασίας. Δήλωσε επίσης ότι το πρόγραμμα Στουτγάρδη 21 αποτελούσε βασικό στοιχείο αυτής της κεντρικής γραμμής.
<P>
Μήπως πρόκειται περί φάρσας; Ο συντονιστής του έργου, Péter Balázs, δήλωσε επανειλημμένα ότι, αν και η σιδηροδρομική γραμμή αποτελεί μέρος των έργων ΔΕΔ, οι σταθμοί αποτελούν εθνικό θέμα. Λαμβάνοντας υπόψη την περιορισμένη χρηματοδότηση για την ανάπτυξη του διευρωπαϊκού δικτύου μεταφορών, οι σταθμοί και όλες οι συναφείς υποδομές πρόκειται να χρηματοδοτηθούν από τις ίδιες τις δημοτικές, περιφερειακές και εθνικές αρχές.
<P>
Ζητώ από τον Επίτροπο Kallas να επιβεβαιώσει τη μέχρι τώρα θέση της Επιτροπής με μια δήλωση στον Τύπο και να δηλώσει ξεκάθαρα ότι ο υπόγειος σταθμός στη Στουτγάρδη δεν θα συγχρηματοδοτηθεί από την Ευρωπαϊκή Ένωση.
<SPEAKER ID="182" NAME="Marisa Matias" AFFILIATION="GUE/NGL">
(PT) Κύριε Πρόεδρε, το τρέχον σύνθημα στις Βρυξέλλες είναι λιτότητα, λιτότητα, λιτότητα. Δυστυχώς, τα αποτελέσματα αυτού είναι σαφή. Τα σχέδια για σταθερότητα και ανάπτυξη δεν είναι τίποτα περισσότερο από συλλογική κλοπή από τους εργαζόμενους και τους συνταξιούχους, δηλαδή από τους ευρωπαίους πολίτες. Για κάποιον λόγο, είδαμε ένα κύμα γενικών απεργιών άνευ προηγουμένου σε όλη την Ευρώπη. Αρχικά ήταν η Ελλάδα, η Ισπανία και η Γαλλία. Έχουν ήδη προγραμματιστεί απεργίες για τον Νοέμβριο στην Ιταλία και για τις 24 Νοεμβρίου στην Πορτογαλία. Και αυτό είναι μόνο η αρχή.
<P>
Σας ερωτώ: πόσες ακόμα γενικές απεργίες, πόσες ακόμα διαδηλώσεις, πόσες ακόμα φωνές πρέπει να ακουστούν για να υπάρξει υπαναχώρηση, σπάσιμο της ομοφωνίας των Βρυξελλών και σεβασμός προς τους πολίτες; Αυτά τα μέτρα δεν καταπολεμούν την κρίση, αλλά την επιδεινώνουν, και θα ήθελα να ζητήσω, κύριε Πρόεδρε, τη λήψη άλλων, δικαιότερων μέτρων. Θα ήθελα να ρωτήσω: τι ακριβώς περιμένουμε;
<SPEAKER ID="183" NAME="Νικόλαος Σαλαβράκος" AFFILIATION="EFD">
Κύριε Πρόεδρε, από δημοσιεύματα στον ελληνικό Τύπο και επίσημα στοιχεία της ελληνικής κυβέρνησης, τα οποία δεν αμφισβητούνται βέβαια, προκύπτει ότι έχει αυξηθεί ανησυχητικά η είσοδος αλλοδαπών, χωρίς έγγραφα, από τα βόρεια σύνορα της Ελλάδας. " FRONTEX, η οποία με τη δράση της έχει καταφέρει να περιορίσει σημαντικά τις ροές αλλοδαπών από τα βορειοανατολικά θαλάσσια σύνορα, δεν έχει επιδείξει τα ίδια αποτελέσματα στα βόρεια χερσαία σύνορα, από όπου εισέρχονται πλέον κατά χιλιάδες οι αλλοδαποί δημιουργώντας νέα ασφυκτική κατάσταση. Χαρακτηριστικά, αναφέρεται ότι σε ένα χρόνο αυξήθηκαν κατά 640% οι συλλήψεις αλλοδαπών στη παραμεθόριο πόλη της Ορεστιάδας, ενώ στα νησιά μειώθηκαν κατά 80%.
<P>
Ενόψει των ανωτέρω, κύριε Πρόεδρε, προτείνω όπως επειγόντως αποφασισθεί από το Κοινοβούλιο, πρώτον: δημιουργία γραφείου FRONTEX στην πλευρά της Τουρκίας, στον Έβρο ποταμό. Δεύτερον, καταγγελία της Τουρκίας, η οποία χρηματοδοτείται αδρά από την Ευρωπαϊκή Ένωση για το μεταναστευτικό, αλλά δεν σέβεται τις υποχρεώσεις της από το Πρωτόκολλο της Άγκυρας. Τέλος, τρίτον, έλεγχος του προβλήματος της λαθρομετανάστευσης, που αποτελεί ευρωπαϊκό πρόβλημα.
<SPEAKER ID="184" NAME="Csanád Szegedi" AFFILIATION="NI">
(HU) Κυρίες και κύριοι, σήμερα θα ήθελα να μιλήσω για την καταστροφή της κόκκινης λάσπης στην Ουγγαρία. Καταρχάς, θα ήθελα να ευχαριστήσω όλους όσοι βοήθησαν τα θύματα και τους οικείους τους το τελευταίο διάστημα. Το τραγικότερο σε αυτήν την καταστροφή είναι ότι όλα όσα συνέβησαν, και τα οποία δυστυχώς στοίχισαν πολλές ζωές, θα μπορούσαν να είχαν αποτραπεί. Είναι καθήκον του Ευρωπαϊκού Κοινοβουλίου να εμποδίζει καταστροφές όπως αυτή. Για να μπορούμε να το κάνουμε αυτό, είναι απαραίτητο να επανεξετάσουμε τις συμβάσεις ιδιωτικοποιήσεων που συνήφθησαν στην περιφέρεια της Κεντρικής Ευρώπης, οι οποίες αντιστοιχούν σε λεηλασία και εκχώρησαν εξουσίες σε ύποπτους μετακομμουνιστικούς οικονομικούς κύκλους. Επιπλέον, όπου είναι δυνατόν, οι εταιρείες που αποσπάστηκαν από τον λαό παράνομα πρέπει να εθνικοποιηθούν. Αυτοί οι οικονομικοί κύκλοι δεν δίνουν καμία σημασία πλέον στους εργαζόμενους και οι πρακτικές αρπαγής χρημάτων που εφαρμόζουν δεν διακόπτονται ούτε καν από μία οικολογική καταστροφή. Σε αυτό το θέμα ζητώ βοήθεια από την Ευρωπαϊκή Ένωση.
<SPEAKER ID="185" NAME="Alf Svensson" AFFILIATION="PPE">
(SV) Τα θέματα που αφορούν το περιβάλλον και το κλίμα μάς επηρεάζουν όλους. Όπως γνωρίζουμε, έχουν παγκόσμιο αντίκτυπο. Είναι αυτονόητο ότι η ΕΕ πρέπει να διαδραματίσει ηγετικό ρόλο στην προσπάθεια διασφάλισης των συνθηκών διαβίωσής μας.
<P>
Οι εμπειρογνώμονες στον τομέα του περιβάλλοντος ισχυρίζονται ότι, μετά τη βιομηχανία, η επόμενη σημαντικότερη αιτία επιβάρυνσης του κλίματος και η επόμενη μεγαλύτερη πηγή εκπομπών είναι όλες οι πρωτόγονες εστίες και φούρνοι που βρίσκονται σε καλύβες και παραπήγματα σε όλη την Αφρική, την Ασία και τη Νότια Αμερική.
<P>
Ορισμένα κράτη που εστιάζουν την προσοχή τους στην προστασία του περιβάλλοντος το συνειδητοποίησαν επιτέλους αυτό. Σήμερα, υπάρχουν απλοί φούρνοι ηλιακής ενέργειας που, με ένα πολύ μικρό κόστος, καταργούν το 95% αυτών των τοξικών εκπομπών, οι οποίες προκαλούνται από την καύση κάρβουνου, κοπριάς και άλλων καυσίμων.
<P>
Οι υπολογισμοί δείχνουν επίσης, και αυτό είναι το σημαντικότερο που πρέπει να επισημανθεί, ότι σχεδόν δύο εκατομμύρια άνθρωποι πεθαίνουν πρόωρα λόγω της εισπνοής αυτών των αερίων.
<P>
Ελπίζω ότι η ΕΕ, μαζί με τις "νωμένες Πολιτείες, οι οποίες επέδειξαν ευαισθησία ως προς αυτό το πρόβλημα, θα ενδιαφερθούν ενεργά γι' αυτό το εξαιρετικά απτό μέσο προστασίας των ανθρώπων και του περιβάλλοντος.
<SPEAKER ID="186" NAME="Iosif Matula" AFFILIATION="PPE">
(RO) Μόλις πρόσφατα, λήφθηκαν συγκεκριμένα μέτρα για την ενίσχυση της ενεργειακής ασφάλειας της Ευρωπαϊκής Ένωσης μέσω της παροχής φυσικού αερίου από πολλαπλές πηγές, προκειμένου να αποφευχθεί μια νέα κρίση φυσικού αερίου στην Ευρώπη. Αναφέρομαι στο άνοιγμα του αγωγού φυσικού αερίου Arad-Szeged, ο οποίος συνδέει τη Ρουμανία και την Ουγγαρία και έλαβε επίσης ευρωπαϊκή χρηματοδότηση.
<P>
Αυτό καθιστά την επένδυση όχι μόνο επιτυχή, αλλά και πρότυπο συνεργασίας μεταξύ των χωρών της ΕΕ.
<P>
Οι διασυνδέσεις που προβλέπονται σε ευρωπαϊκό επίπεδο, μαζί με τη γενική εγκατάσταση για τη μεταφορά αερίου και προς τις δύο κατευθύνσεις μέχρι το 2014, καθώς και τα αποθέματα φυσικού αερίου, επιτρέπουν σε όλες τις χώρες στην περιοχή να έχουν μεγαλύτερη ενεργειακή ανεξαρτησία. Τα ευρωπαϊκά κράτη θα μπορέσουν να βοηθήσουν αλλήλους σε περίπτωση νέων κρίσεων φυσικού αερίου.
<P>
Μία άλλη, εξίσου σημαντική πτυχή είναι το ότι η τιμή του φυσικού αερίου θα καθορίζεται σε περιφερειακό επίπεδο και όχι μέσω διαπραγμάτευσης με έναν μόνο προμηθευτή. Ελπίζω ότι η ολοκλήρωση του αγωγού Arad-Szeged θα δώσει ώθηση όχι μόνο στο έργο του αγωγού Nabucco, αλλά και στο πρόγραμμα AGRI, το οποίο θα χρησιμοποιηθεί για τη μεταφορά φυσικού αερίου στην Ευρώπη μέσω μιας διαδρομής που περνά από το Αζερμπαϊτζάν, τη Γεωργία και τη Ρουμανία.
<SPEAKER ID="187" NAME="Alexander Mirsky" AFFILIATION="S&amp;D">
(LV) Σας ευχαριστώ, κύριε Πρόεδρε. Θα ήθελα να επιστήσω την προσοχή σας σε μια ενδιαφέρουσα στιγμή της δουλειάς μας. Την Πέμπτη, σχεδόν όλοι οι βουλευτές του Ευρωπαϊκού Κοινοβουλίου φεύγουν από το Στρασβούργο στις 13.30. Όπως όλοι γνωρίζουμε, ναυλώνεται ειδικό τρένο γι' αυτήν την ώρα. Εξηγήστε μου παρακαλώ, ποια είναι η λογική εδώ; Γιατί πάντα ψηφίζουμε για τα ανθρώπινα δικαιώματα στις 16.00 στις συνόδους της Ολομέλειας; Γιατί προγραμματίζετε ψηφοφορίες ενώ γνωρίζετε ότι το 95% των βουλευτών δεν έχουν λάβει μέρος στη σύνοδο; Αυτό είναι ανοησία. Είμαι βέβαιος ότι η παρέμβασή μου δεν θα εισακουστεί. Αυτό είναι πολύ λυπηρό, κύριε Πρόεδρε. Σας ευχαριστώ.
<SPEAKER ID="188" NAME="Daciana Octavia Sârbu" AFFILIATION="S&amp;D">
(RO) " δημοκρατία παραβιάζεται στη Ρουμανία, ένα κράτος μέλος της Ευρωπαϊκής Ένωσης, από το κυβερνόν κόμμα, χωρίς τον φόβο των επιπτώσεων. Ο πρόεδρος της Βουλής των Αντιπροσώπων, μίας από τις δύο βουλές του ρουμανικού κοινοβουλίου, μέτρησε τους 80 βουλευτές που παρίσταντο στην αίθουσα και ανακοίνωσε ότι το αποτέλεσμα της καταμέτρησης ήταν 170.
<P>
Εκείνη τη στιγμή τίθετο σε ψηφοφορία ένας νόμος που είναι ζωτικής σημασίας για έναν μεγάλο αριθμό ρουμάνων πολιτών. Πρόκειται για το σχέδιο του νέου συνταξιοδοτικού νόμου, το οποίο προέβλεπε την υπερβολική αύξηση της ηλικίας συνταξιοδότησης, ορίζοντας την ίδια ηλικία συνταξιοδότησης για τους άνδρες και τις γυναίκες, και εφαρμόζοντας έναν επανυπολογισμό που ισοδυναμούσε στην πραγματικότητα με μείωση του ποσού της σύνταξης για έναν μεγάλο αριθμό συνταξιούχων.
<P>
Αν και η αντιπολίτευση εξέφρασε τη σθεναρή αντίθεσή της σε αυτές τις τροπολογίες και δεν ήταν παρούσα στην αίθουσα την ώρα της ψηφοφορίας, οι κάμερες κατάφεραν να αποκαλύψουν την απάτη που λάμβανε χώρα. Ωστόσο, αν η αντιπολίτευση και ο Τύπος δεν διαμαρτύρονταν γι' αυτήν την πράξη κάθε μέρα από τότε, ο νόμος θα είχε ανακοινωθεί επίσημα σήμερα από τον ρουμάνο Πρόεδρο.
<SPEAKER ID="189" NAME="Olle Schmidt" AFFILIATION="ALDE">
(EN) Κύριε Πρόεδρε, σήμερα η σουηδική κυβέρνηση έλαβε μια νομική γνωμοδότηση για την υπόθεση του Dawit Isaak, ο οποίος κρατείται εδώ και εννέα έτη στην Ερυθραία. Ο Dawit Isaak είναι ένας σουηδός δημοσιογράφος που φυλακίστηκε, επειδή έκανε χρήση του δικαιώματός του στην ελεύθερη έκφραση.
<P>
Σύμφωνα με τη νομική γνωμοδότηση που βασίζεται στην Ευρωπαϊκή Σύμβαση για την Προστασία των Δικαιωμάτων του Ανθρώπου και τη νομολογία του Ευρωπαϊκού Δικαστηρίου Ανθρωπίνων Δικαιωμάτων, η Σουηδία, τα κράτη μέλη της ΕΕ και η ΕΕ έχουν καθήκον να χρησιμοποιήσουν κάθε διαθέσιμο διπλωματικό και νομικό μέσο, προκειμένου να διασφαλιστούν τα βασικά δικαιώματα του Dawit Isaak. " Ερυθραία είναι μία από τις φτωχότερες χώρες του κόσμου και εξαρτάται από τη βοήθεια της Ευρωπαϊκής Ένωσης. Πρέπει να απαιτήσουμε την άμεση απελευθέρωση του Dawit Isaak με αντάλλαγμα οικονομική βοήθεια.
<P>
Αύριο, ο αδελφός του Dawit Isaak θα έλθει στο Ευρωπαϊκό Κοινοβούλιο για να συναντήσει τον Πρόεδρο του Κοινοβουλίου και τον Επίτροπο Piebalgs και θα παραδώσει τη νομική γνωμοδότηση στα ευρωπαϊκά θεσμικά όργανα. Ελπίζω ότι αυτό θα υποχρεώσει τα ευρωπαϊκά θεσμικά όργανα να ασκήσουν μεγαλύτερη πίεση στον Πρόεδρο της Ερυθραίας για την απελευθέρωση του Dawit Isaak, σώζοντας έτσι τη ζωή του.
<SPEAKER ID="190" NAME="Joe Higgins" AFFILIATION="GUE/NGL">
(EN) Κύριε Πρόεδρε, τον Σεπτέμβριο, διέμεινα μία εβδομάδα στο Καζακστάν ως μέλος μιας αντιπροσωπείας από την Ομάδα της Ευρωπαϊκής Ενωτικής Αριστεράς του Ευρωπαϊκού Κοινοβουλίου. Το Καζακστάν, υπό τον πρόεδρο Nazarbayev, είναι μία απολυταρχική δικτατορία όπου καταπιέζονται συστηματικά τα ανθρώπινα δικαιώματα.
<P>
Συναντήσαμε πολλές ομάδες που αγωνίζονται για τα ανθρώπινα, πολιτικά και εργασιακά δικαιώματα. Ακούσαμε ανατριχιαστικές μαρτυρίες για ένα τερατώδες καθεστώς ακραίας κτηνωδίας σε πολλές φυλακές του Καζακστάν, ενώ πρόσφατα απελευθερωμένοι κρατούμενοι περιγράφουν την αθλιότητα των κρατουμένων και συστηματικούς άγριους ξυλοδαρμούς, βάναυσους βιασμούς και άλλα βασανιστήρια.
<P>
Λαμβάνοντας αυτά υπόψη, είναι επαίσχυντο το γεγονός ότι ανατέθηκε στο Καζακστάν η προεδρία του Οργανισμού για την Ασφάλεια και τη Συνεργασία στην Ευρώπη για το 2010, ενώ θα διεξαχθεί και μια μεγάλη σύνοδος κορυφής των αρχηγών κρατών του ΟΑΣΕ τον Δεκέμβριο στην πρωτεύουσα, την Αστάνα. Είναι επαίσχυντο το ότι ο πρόεδρος Nazarbayev, ο οποίος είναι υπεύθυνος γι' αυτόν τον εφιάλτη, θα βρίσκεται σε επίσημη επίσκεψη στην Ευρωπαϊκή Ένωση την προσεχή εβδομάδα και θα γίνει δεκτός από τον Πρόεδρο του Κοινοβουλίου, κ. Buzek, τον Πρόεδρο της Επιτροπής, κ. Barroso, και άλλους. Θα γίνει δεκτός, φυσικά, λόγω των τεράστιων συναλλαγών στον τομέα πετρελαίου και φυσικού αερίου που έχουν οι εταιρείες της ΕΕ στο Καζακστάν, αλλά απαιτώ αυτοί οι ηγέτες να εγείρουν το εν λόγω θέμα της φρικτής υποβάθμισης των ανθρωπίνων δικαιωμάτων και να απαιτήσουν από τον Nazarbayev αποδεδειγμένη δράση προκειμένου να τεθεί τέρμα σε αυτήν.
<SPEAKER ID="191" NAME="Oriol Junqueras Vies" AFFILIATION="Verts/ALE">
(IT) Κύριε Πρόεδρε, τις τελευταίες εβδομάδες, περισσότεροι από 30 ιθαγενείς της φυλής Μαπούτσε ξεκίνησαν απεργία πείνας για να διαμαρτυρηθούν κατά της στρατικοποίησης της γης τους, καθώς υπόκειται σε διπλή πολιτική και στρατιωτική δικαιοδοσία και στην εφαρμογή της αντιτρομοκρατικής νομοθεσίας, η οποία ισχύει από την περίοδο της στρατιωτικής δικτατορίας. Παρά ταύτα, οι δύο ομάδες πλειοψηφίας του Κοινοβουλίου δεν συμφώνησαν σε μια επείγουσα ανθρωπιστική κίνηση.
<P>
Τώρα, η απεργία πείνας έληξε, αλλά οι θεμελιώδεις λόγοι που την προκάλεσαν εξακολουθούν να υπάρχουν, όπως αναγνώρισε τον περασμένο Απρίλιο ο Εισηγητής της Διακήρυξης των "νωμένων Εθνών για τα Δικαιώματα των Αυτοχθόνων Λαών.
<P>
" Χιλή πρέπει να σεβαστεί τη Διεθνή Διακήρυξη για τα Δικαιώματα των Αυτοχθόνων Λαών και τη Σύμβαση 169 της Διεθνούς Οργάνωσης Εργασίας για το δικαίωμα σε προηγούμενη διαβούλευση και στην ελεύθερη και εν επιγνώσει συναίνεση από αυτούς τους ανθρώπους σχετικά με κάθε νομοθεσία που επηρεάζει τα δικαιώματα και τα συμφέροντά τους. Το Ευρωπαϊκό Κοινοβούλιο πρέπει να χρησιμοποιήσει κάθε πολιτικό μέσο που έχει στη διάθεσή του για να διασφαλίσει ότι η χιλιανή κυβέρνηση σέβεται το διεθνές δίκαιο και τις συμφωνίες με την ίδια την Ευρωπαϊκή Ένωση.
<SPEAKER ID="192" NAME="Dimitar Stoyanov" AFFILIATION="NI">
(BG) Ήθελα να εκφράσω την άποψή μου για την επερχόμενη συζήτηση στην Εθνική Συνέλευση της Βουλγαρίας σχετικά με το δημοψήφισμα που διεξήχθη για την ένταξη της Τουρκίας στην Ευρωπαϊκή Ένωση. Ωστόσο, ενοχλήθηκα από τη δήλωση του συναδέλφου μου στην άλλη πλευρά του Κοινοβουλίου, του κ. Kirilov, ο οποίος επανέλαβε κατά λέξη την ομιλία του προέδρου του κόμματός μου, Volen Siderov, στην Εθνική Συνέλευση της Βουλγαρίας μόλις λίγες ημέρες πριν.
<P>
Ωστόσο, θα ήθελα να προσθέσω κάτι σε αυτά που είπε ο κ. Kirilov. Αγαπητοί συνάδελφοι, αυτοί οι άνθρωποι που εκδιώχθηκαν από την Ανατολική Θράκη δεν έχουν έγγραφα για την ιδιοκτησία τους. Εγκατέλειψαν τα παιδιά τους στον θάνατό τους, διότι όταν τα βρέφη έκλαιγαν, αποκάλυπταν αυτούς τους ανθρώπους στους Τούρκους που τους καταδίωκαν και τους σκότωναν.
<P>
" Τουρκία είναι μια χώρα υπερήφανη για την ιστορία της με τις γενοκτονίες, καθώς η γενοκτονία που διαπράχθηκε το 1913, όταν 50.000 Βούλγαροι σφαγιάστηκαν και 300.000 εκδιώχθηκαν από την Ανατολική Θράκη, ήταν η πρόβα για τη γενοκτονία των Αρμενίων που δεν έχει αναγνωριστεί από τους Οθωμανούς. Γι' αυτό το μήνυμα από το Attack είναι "Ναι" σε ένα δημοψήφισμα για την προσχώρηση της Τουρκίας στην Ευρωπαϊκή Ένωση και "Όχι" στην προσχώρηση της Τουρκίας στην Ευρωπαϊκή Ένωση.
<SPEAKER ID="193" NAME="Θεόδωρος Σκυλακάκης" AFFILIATION="PPE">
Κύριε Πρόεδρε, ο Jean-Claude Juncker είπε εχθές ότι από το 2008 ασκούσαμε πιέσεις στην ελληνική κυβέρνηση να λάβει τα σωστά μέτρα, αλλά δεν βγάλαμε το πρόβλημα προς τα έξω, γιατί το Εurogroup είναι ανεπίσημο όργανο. " Επιτροπή αφήνει να εννοηθεί ότι το ελληνικό έλλειμμα του 2009 θα ξεπεράσει το 15%, από 5% που προέβλεπε το Μάιο του 2009.
<P>
Αναρωτιέμαι: 10 μονάδες του ΑΕΠ πώς μπορούν να περάσουν απαρατήρητες; Και όλα αυτά δεν ήταν γνωστά στους υπουργούς Οικονομικών όταν, αντί για το Εurogroup, συνεδρίαζαν στα πλαίσια του ECOFIN που είχε και θεσμική αρμοδιότητα; Το πρόβλημα συνεπώς, δεν ήταν τόσο η αδυναμία πρόβλεψης, όσο η επικράτηση πολιτικών κριτηρίων. Οι έλληνες πολίτες, όμως, δεν είχαν το δικαίωμα, ως ευρωπαίοι φορολογούμενοι, να γνωρίζουν; Χρειαζόμαστε, τελικά, μεγαλύτερη ανεξαρτησία των αρχών που παρακολουθούν τα δημοσιονομικά κριτήρια και προπαντός δίκαιη και αυτόματη εφαρμογή των κανόνων προς όλους.
<SPEAKER ID="194" NAME="Crescenzio Rivellini" AFFILIATION="PPE">
(IT) Κύριε Πρόεδρε, κυρίες και κύριοι, η διάσκεψη κορυφής ΕΕ-Κίνας, η οποία διεξήχθη στις 6 Οκτωβρίου στις Βρυξέλλες, ολοκληρώθηκε με ένταση όταν η προγραμματισμένη τελική συνέντευξη Τύπου ακυρώθηκε για συνοπτικούς υλικοτεχνικούς λόγους. Στο παρασκήνιο, υπήρχε μια διαφωνία σχετικά με το θέμα της συναλλαγματικής ισοτιμίας του γιουάν, η οποία θεωρείται υπερβολικά χαμηλή από τη ζώνη του ευρώ.
<P>
" Ευρωπαϊκή Ένωση ζήτησε από τον κινέζο πρωθυπουργό να ανατιμήσει το νόμισμά τους και να θέσει τέρμα στις αθέμιτες εμπορικές πρακτικές που πυροδοτούν, εδώ και χρόνια, δασμολογικούς πολέμους, επισημαίνοντας ότι αυτό αποτελεί βασικό όρο πριν αντιμετωπιστεί το θέμα της αναγνώρισης της Κίνας ως οικονομίας της αγοράς.
<P>
Από τον Ιούνιο, το κινεζικό νόμισμα αυξήθηκε κατά 2,15% έναντι του δολαρίου, αλλά μειώθηκε 9,4% έναντι του ευρώ. Αυτό είναι αρνητικό για τις εξαγωγές από τη ζώνη του ευρώ, ειδικά διότι η Ευρώπη φαίνεται ότι είναι η μόνη δύναμη χωρίς μηχανισμούς υποτίμησης του νομίσματός της.
<P>
Στις σχέσεις ΕΕ-Κίνας, μειονεκτούμε ως αποτέλεσμα των συμβατικών διαφορών μεταξύ των εργαζομένων, του κόστους των πρώτων υλών και των προστατευτικών και επιπόλαιων εμπορικών πολιτικών τους. Συνεπώς, είναι αδύνατον να είμαστε ανταγωνιστικοί αν το ευρώ είναι και υπερτιμημένο. Σε δύο εβδομάδες, θα προσπαθήσουμε να αντιμετωπίσουμε αυτά τα θέματα με την ευρωπαϊκή αντιπροσωπεία.
<SPEAKER ID="195" NAME="Vasilica Viorica Dăncilă" AFFILIATION="S&amp;D">
(RO) Σε μια εποχή όπου το θέμα της μείωσης της μεταφοράς προϊόντων διατροφής σε μεγάλες αποστάσεις καθίσταται επιτακτικότερο, με την ενθάρρυνση της τοπικής παραγωγής και την προσαρμογή στις απαιτήσεις της αγοράς, είναι σημαντικό να δοθεί ώθηση στην παραγωγή πρόβειου κρέατος στην ΕΕ.
<P>
Είναι απαράδεκτο η αγορά της ΕΕ να προμηθεύεται πρόβειο κρέας από περιοχές χιλιάδες χιλιόμετρα μακριά σε εξωφρενικές τιμές, ενώ οι παραγωγοί μας αναγκάζονται να πωλούν τα προϊόντα τους σε εξευτελιστικές τιμές και να εγκαταλείπουν αυτόν τον τομέα.
<P>
" Ρουμανία έχει τον πέμπτο μεγαλύτερο αριθμό προβάτων μεταξύ των κρατών μελών της Ευρωπαϊκής Ένωσης, αλλά οι αριθμοί των μονάδων εκτροφής προβάτων μειώθηκαν κατά πάνω από 40%. Εντούτοις, οι εξαγωγές πρόβειου κρέατος αποτελούν σημαντικό τμήμα της οικονομίας μας.
<P>
Λαμβάνοντας υπόψη αυτούς τους παράγοντες και τις σοβαρές κοινωνικές, οικονομικές και περιβαλλοντικές επιπτώσεις που θα μπορούσαν να προκύψουν μακροπρόθεσμα, προκαλώντας την απώλεια μιας μακράς παράδοσης, η Ρουμανία υποστηρίζει τη δράση της Ιρλανδίας και προσδοκά τη λήψη κατάλληλων μέτρων στήριξης από την Επιτροπή και το Συμβούλιο, τα οποία θα ανακόψουν την αυξανόμενη πτώση του κλάδου πρόβειου κρέατος στην Ευρωπαϊκή Ένωση.
<SPEAKER ID="196" NAME="Κρίτων Αρσένης" AFFILIATION="S&amp;D">
Κύριε Πρόεδρε, το 2008 είχαμε τη μεγαλύτερη επισιτιστική κρίση. Οι τιμές των δημητριακών εκτοξεύτηκαν, οδηγώντας σε πείνα τεράστιους πληθυσμούς, κυρίως στην Αφρική. Την ίδια χρονιά, είχαμε τη μεγαλύτερη παραγωγή δημητριακών. Για αυτό το παράδοξο, κατηγορήθηκαν τα βιοκαύσιμα. Τελικά, αποδείχθηκε ότι υπεύθυνες ήταν οι χρηματοπιστωτικές εταιρείες, που μετά τα παιχνίδια στο Nasdaq και τις φούσκες στην κτηματομεσιτική αγορά, στράφηκαν προς τα χρέη των κρατών και προς τις τιμές των βασικών τροφίμων, προκειμένου να κερδοσκοπήσουν.
<P>
Αυτά τα παιχνίδια οδηγούν σε εξαθλίωση εκατομμύρια συμπολίτες μας στον κόσμο. Δεν μπορούμε πλέον να ανεχόμαστε την ανεξέλεγκτη δράση αυτών των εταιρειών και απαιτείται σήμερα να καθοριστεί ένα σαφές πλαίσιο λειτουργίας, σε ευρωπαϊκό και παγκόσμιο επίπεδο, αυτών των εταιρειών.
<SPEAKER ID="197" NAME="Ilda Figueiredo" AFFILIATION="GUE/NGL">
(PT) Σήμερα είναι η Ευρωπαϊκή "μέρα κατά της Εμπορίας Ανθρώπων. Αυτό αξίζει την αμέριστη προσοχή μας και θα πρέπει να απαιτήσουμε να γίνουν περισσότερα από το να λέγονται κοινοτυπίες γι' αυτήν την τραγωδία, η οποία σήμερα επηρεάζει εκατοντάδες χιλιάδες ανθρώπους ετησίως μόνο στην ΕΕ. Πρόκειται για θύματα σύγχρονης δουλείας, λόγω της πείνας και της ακραίας φτώχειας που πλήττει 1 δισεκατομμύριο ανθρώπους παγκοσμίως. Αυτή είναι η σκοτεινότερη πλευρά της καπιταλιστικής εκμετάλλευσης και οι συνέπειες της αποικιοκρατίας και του νεοφιλελευθερισμού, για τα οποία έχουν μεγάλη ευθύνη πολλές ευρωπαϊκές δυνάμεις.
<P>
Συνεπώς, υπάρχει μια συμβολική σύνδεση ανάμεσα στη χθεσινή επέτειο της Διεθνούς "μέρας για την Εξάλειψη της Φτώχειας και, σήμερα, της Ευρωπαϊκής "μέρας κατά της Εμπορίας Ανθρώπων. " καταπολέμηση της φτώχειας και της εμπορίας ανθρώπων απαιτεί τη λήψη παγκόσμιων μέτρων που περιλαμβάνουν την απομάκρυνση από τις νεοφιλελεύθερες πολιτικές και τη σταθερή προσήλωση στην κοινωνική διάσταση των μακροοικονομικών πολιτικών, προκειμένου να διασφαλιστεί μια πολιτική βασισμένη στην ανάπτυξη και την κοινωνική πρόοδο, όπως απαιτούσαν οι πολίτες και οι εργαζόμενοι στις διαδηλώσεις που είδαμε στην Ευρώπη.
<SPEAKER ID="198" NAME="Franz Obermayr" AFFILIATION="NI">
(DE) Κύριε Πρόεδρε, κυρίες και κύριοι, σήμερα -67 χρόνια μετά την πτώση του δικτάτορα Benito Mussolini- φασιστικά μνημεία εξακολουθούν να συντηρούνται, να διατηρούνται και να ανακαινίζονται σε ευρεία κλίμακα στο νότιο Τιρόλο. Για τους κατοίκους του νότιου Τιρόλου, αυτό αποτελεί καθημερινή υπενθύμιση της αδικίας που υπέστησαν. Αυτό δεν είναι αντάξιο μιας ενωμένης Ευρώπης του 21ου αιώνα. Πριν από χρόνια, ο τότε ευρωπαίος Επίτροπος, Franco Frattini, πρότεινε έναν ευρωπαϊκό νόμο για την απαγόρευση όλων των ναζιστικών συμβόλων. " λογική συνέπεια αυτού θα ήταν τα φασιστικά μνημεία στο νότιο Τιρόλο, στο πλαίσιο της κίνησης κατά των ναζιστικών συμβόλων, να απαγορευθούν και να απομακρυνθούν. " πρόταση του κ. Frattini δεν κατέληξε πουθενά και τώρα είναι καιρός να γίνει μια νέα προσπάθεια.
<P>
" Επιτροπή θα πρέπει να καταστήσει απολύτως σαφές ότι η παραβίαση των δικαιωμάτων των μειονοτήτων αποτελεί παραβίαση των αξιών της ΕΕ. Το άρθρο 2 της Συνθήκης της Λισαβόνας απαιτεί περαιτέρω αποσαφήνιση. Επιπροσθέτως, πρέπει να εξετάσουμε πόσο καλά προστατεύονται οι μειονότητες και πρέπει να καθοριστούν επισήμως δεσμευτικές κυρώσεις.
<SPEAKER ID="199" NAME="Czesław Adam Siekierski" AFFILIATION="PPE">
(PL) " Ευρωπαϊκή Ένωση κήρυξε το έτος 2010 Ευρωπαϊκό Έτος Καταπολέμησης της Φτώχειας και του Κοινωνικού Αποκλεισμού. Στις 17 Οκτωβρίου 2010, έγιναν 23 εορτασμοί της Διεθνούς "μέρας για την Εξάλειψη της Φτώχειας που ανακοινώθηκαν από τον Ο"Ε. Εκείνη την ημέρα, οργανώθηκαν σε όλο τον κόσμο ειδικές εκδηλώσεις για να επιδειχθεί η αλληλεγγύη και η κατανόηση για τις ανάγκες των κοινωνικά αποκλεισμένων ατόμων.
<P>
" Διεθνής "μέρα για την Εξάλειψη της Φτώχειας πάνω απ' όλα αποσκοπεί να ευαισθητοποιήσει το κοινό ως προς την ανάγκη εξάλειψης της φτώχειας παγκοσμίως, ειδικά στις αναπτυσσόμενες χώρες, και να τονίσει ότι η καταπολέμηση της φτώχειας αποτελεί προτεραιότητά μας. Είναι επίσης σημαντικό να δοθεί μεγαλύτερη προσοχή στις αιτίες και τις συνέπειες της φτώχειας στην Ευρώπη. Επαναλαμβάνω, στην Ευρώπη. Γι' αυτό η εφαρμογή του προγράμματος της Ευρωπαϊκής Ένωσης για τη δωρεάν διανομή τροφίμων στους φτωχότερους συμπολίτες μας, με κόστος 500 εκατομμύρια ετησίως, είναι τόσο σημαντική. " πρωτοβουλία εορτασμού της Διεθνούς "μέρας για την Εξάλειψη της Φτώχειας είναι πολύ χρήσιμη, διότι μας βοηθά να συνειδητοποιήσουμε την κλίμακα της φτώχειας παγκοσμίως και να βρούμε τις αιτίες και τις λύσεις του προβλήματος. Σας ευχαριστώ.
<SPEAKER ID="200" NAME="Sergio Gutiérrez Prieto" AFFILIATION="S&amp;D">
(ES) Κύριε Πρόεδρε, τη Διεθνή "μέρα κατά της Εμπορίας Ανθρώπων για κοινωνική εκμετάλλευση, αποκαλύφθηκαν ορισμένα στοιχεία που πρέπει να μας κάνουν να δράσουμε ως πολιτικοί ηγέτες.
<P>
Πάνω από το 90% της πορνείας στην Ευρώπη ξεκινά από εκβιασμό. Ανταποκρινόμενοι σε αυτά τα στοιχεία, θα πρέπει να αναρωτηθούμε αν κάνουμε ό,τι είναι δυνατόν για να προστατεύσουμε την αξιοπρέπεια και την ακεραιότητα χιλιάδων γυναικών των οποίων τα δικαιώματα προστατεύονται και από τον Χάρτη Θεμελιωδών Δικαιωμάτων που εγκρίναμε με τη Συνθήκη της Λισαβόνας.
<P>
Δεν μιλάμε για το "αρχαιότερο επάγγελμα στον κόσμο", αλλά για τη μόνη μορφή δουλείας που δεν καταφέραμε να εξαλείψουμε από την παλαιά Ευρώπη. Χώρες όπως η Ισπανία κάνουν σημαντικές προσπάθειες σε αυτό το πλαίσιο, διώκοντας τους διακινητές ανθρώπων, αυξάνοντας την ευαισθητοποίηση και προωθώντας σχέδια επανένταξης για τις γυναίκες θύματα. Αυτό δεν είναι αρκετό. " Ευρώπη πρέπει να είναι μια ενιαία ζώνη δράσης και δέσμευσης.
<P>
" επόμενη οδηγία για τη διακίνηση αποτελεί ευκαιρία για δράση ως προς τη ζήτηση για τον τομέα μέσω της εκπαίδευσης και, ως προς την προσφορά, για παράδειγμα, να καταστήσουμε δύσκολη τη διαφήμιση σε όλα τα μέσα μαζικής ενημέρωσης, καθώς και αυξάνοντας τη διμερή συνεργασία με τρίτες χώρες για να καταπολεμήσουμε αυτήν τη μάστιγα στην πηγή της.
<P>
Έχουμε μια ευκαιρία. Θα ήθελα να επιστήσω την προσοχή του Κοινοβουλίου σε αυτό, προκειμένου να συνεχίσει να είναι στην πρώτη γραμμή όσον αφορά τα δικαιώματα των πολιτών.
<SPEAKER ID="201" NAME="Marc Tarabella" AFFILIATION="S&amp;D">
(FR) Κύριε Πρόεδρε, σύμφωνα με το καταστατικό της, η Ευρωπαϊκή Αρχή για την Ασφάλεια των Τροφίμων (ΕΑΑΤ) είναι μια ανεξάρτητη πηγή επιστημονικών συμβουλών για τους κινδύνους που σχετίζονται με την αλυσίδα τροφίμων. Κύριε Πρόεδρε, κυρίες και κύριοι, επιτρέψτε μου να πω ότι έχω τις αμφιβολίες μου γι' αυτό, και δεν είμαι ο μόνος.
<P>
Ας πάρουμε ένα συγκεκριμένο παράδειγμα: πολλά κράτη όπως η Δανία και η Γαλλία απαγόρευσαν τη χρήση της δισφαινόλης Α στα μπιμπερό σύμφωνα με έναν μεγάλο αριθμό μελετών που καταδεικνύουν πόσο επιβλαβής είναι. Ωστόσο, η ΕΑΑΤ εξακολουθεί να επιτρέπει τη χρήση της σε προϊόντα που προορίζονται για κατανάλωση, παραβιάζοντας κατάφωρα την αρχή της προφύλαξης.
<P>
" ΕΑΑΤ δέχθηκε επίσης κάθε αίτηση χρήσης ΓΤΟ που υποβλήθηκε σε αυτήν. Συνολικά, όμως, υποβλήθηκαν 125 παρόμοιες αιτήσεις. Δεν πιστεύετε ότι αυτό είναι παράξενο; Ο Επίτροπος που αρμόδιος γι' αυτό το θέμα, ο κ. Dalli, κράτησε αποστάσεις την προηγούμενη εβδομάδα από την ΕΑΑΤ σχετικά με το θέμα της δισφαινόλης Α, και το Συμβούλιο ζητά λεπτομέρειες για τον τρόπο με τον οποίο λειτουργεί ο εν λόγω οργανισμός από το 2008.
<P>
Ως εκ τούτου, ζητώ, ως ελάχιστη αντίδραση και το συντομότερο δυνατόν, μια κοινή ακρόαση της ΕΑΑΤ από την Επιτροπή Γεωργίας και Ανάπτυξης της Υπαίθρου, την Επιτροπή Περιβάλλοντος, Δημόσιας Υγείας και Ασφάλειας των Τροφίμων και την Επιτροπή Εσωτερικής Αγοράς και Προστασίας των Καταναλωτών του Κοινοβουλίου. Πρέπει να διασκεδάσουμε τις αμφιβολίες που πλανώνται σχετικά με την ΕΑΑΤ, προκειμένου να διασφαλίσουμε την καλύτερη προστασία του κοινού και της υγείας του, η οποία διακυβεύεται.
<SPEAKER ID="202" NAME="Cătălin Sorin Ivan" AFFILIATION="S&amp;D">
(RO) Το μήνυμά μου είναι για τον Πρόεδρο του Ευρωπαϊκού Κοινοβουλίου, Jerzy Buzek.
<P>
Όταν επισκέφθηκε τη Ρουμανία πριν από λίγους μήνες, συμμετείχε στη σύνοδο της ολομέλειας του ρουμανικού κοινοβουλίου και υποστήριξε την κυβέρνηση του Φιλελεύθερου Κόμματος (PDL) και τα μέτρα λιτότητας που προωθεί. Θέλω να πω στον Πρόεδρο Buzek ότι, εδώ και πάνω από έναν μήνα, η Ρουμανία δεν έχει πλέον κοινοβούλιο. Εδώ και πάνω από έναν μήνα οι συνεδριάσεις δεν διεξάγονται στο ρουμανικό κοινοβούλιο και σταμάτησαν να λαμβάνονται αποφάσεις, λόγω της παράνομης έγκρισης του συνταξιοδοτικού νόμου, όπως ανέφερε η συνάδελφός μου, Daciana Sârbu.
<P>
Δεδομένου ότι ο ρουμάνος πρόεδρος, Traian Băsescu, δεν υιοθετεί μια στάση επί του θέματος, ούτε αρνείται αυτές τις πρακτικές, διότι το PDL συνήθως τις υποστηρίζει, με την απάτη να καθίσταται πρακτική που χρησιμοποιείται στο ρουμανικό κοινοβούλιο, θα με ενδιέφερε να μάθω αν ο κ. Buzek εξακολουθεί να υποστηρίζει το PDL και τις αρχές στη Ρουμανία και αν θα πήγαινε πάλι στο ρουμανικό κοινοβούλιο σήμερα για να υποστηρίξει την κυβέρνηση Boc.
<SPEAKER ID="203" NAME="Slavi Binev" AFFILIATION="NI">
(BG) Πιστεύω ότι η Ευρωπαϊκή Ένωση και όλοι μας καταβάλλουμε προσπάθειες για να βγάλουμε την Ευρώπη από την ύφεση. Ορισμένες χώρες βγαίνουν από την ύφεση αλλά, δυστυχώς, γίνεται βαθύτερη σε άλλες χώρες για κάποιον λόγο. Πιστεύω ότι η αποκατάσταση και η εδραίωση της ευρωπαϊκής αγοράς αποτελούν προτεραιότητες όλων των κρατών μελών.
<P>
Γι' αυτόν τον λόγο, ανησυχώ ιδιαίτερα για την πρόθεση της Ευρωπαϊκής Ένωσης να παράσχει στο Πακιστάν εμπορικό καθεστώς χωρίς δασμούς. Αναγνωρίζω ότι το Πακιστάν επλήγη σοβαρά από τις φυσικές καταστροφές, αλλά δεν θεωρώ ότι αυτός είναι επαρκής λόγος που αιτιολογεί την απειλή του ευρωπαϊκού εμπορίου, ειδικά τη βιομηχανία κλωστοϋφαντουργικών προϊόντων.
<P>
Απευθύνω έκκληση εξ ονόματος της βουλγαρικής ένωσης παραγωγών και εξαγωγέων προϊόντων ένδυσης και κλωστοϋφαντουργίας, τα μέλη της οποίας με προσέγγισαν με το αίτημα της παροχής βοήθειας, προκειμένου να σωθεί αυτός ο τομέας στη Βουλγαρία. " Βουλγαρία είναι μια μικρή χώρα και η ύφεση είναι στο απόγειό της εκεί. " παροχή πρόσβασης στην ευρωπαϊκή αγορά για το Πακιστάν θα θέσει σε κίνδυνο την παραγωγή προϊόντων ένδυσης και κλωστοϋφαντουργίας της Βουλγαρίας.
<P>
Κύριε Πρόεδρε και αγαπητοί συνάδελφοι, κατά τη διάρκεια της ύφεσης, κατά τη γνώμη μου, η προστασία της ευρωπαϊκής αγοράς πρέπει να αποτελεί διπλή προτεραιότητα, ενώ το εμπόριο χωρίς δασμούς με το Πακιστάν δεν είναι η οδός που πρέπει να ακολουθήσουμε για να βγούμε από την ύφεση στην Ευρώπη.
<SPEAKER ID="204" NAME="Ioan Enciu" AFFILIATION="S&amp;D">
(RO) Θα ήθελα να επισημάνω την ιδιαιτέρως σοβαρή οικονομική και κοινωνική κατάσταση στην οποία βρίσκεται η Ρουμανία. Τα μέτρα ανάκαμψης που ενέκρινε η ρουμανική κυβέρνηση είναι αναποτελεσματικά και σαφώς αντικοινωνικά. Αποτελούν επίθεση κατά των θεμελιωδών ανθρωπίνων δικαιωμάτων, ειδικά στους τομείς της υγείας και της εκπαίδευσης, και του δικαιώματος στην αξιοπρεπή διαβίωση. Ποια είναι τα αποτελέσματα αυτών των μέτρων; Πληθωρισμός 8%, η μεγαλύτερη πτώση ΑΕγχΠ σε όλη την Ευρωπαϊκή Ένωση, παράλυση της εθνικής οικονομίας, καθώς και άνευ προηγουμένου διαμαρτυρίες από αστυνομικούς, δασκάλους, συνταξιούχους, υπαλλήλους από το Υπουργείο Οικονομικών και από κάθε συνομοσπονδία συνδικάτων. Αυτή η κυβέρνηση λειτουργεί εις βάρος των συμφερόντων του ρουμανικού λαού και υπονομεύει το καθεστώς των ρουμανικού πληθυσμού ως ευρωπαίων πολιτών. " Ευρωπαϊκή Επιτροπή έχει στη διάθεσή της τα κατάλληλα μέσα και τους μηχανισμούς για την εποπτεία και την προσαρμογή των οικονομικών πολιτικών των κρατών μελών. " Επιτροπή πρέπει να πάρει μια θέση σχετικά με τα μέτρα λιτότητας που εφαρμόζει η ρουμανική κυβέρνηση, τα οποία παραβιάζουν τα θεμελιώδη ανθρώπινα δικαιώματα.
<SPEAKER ID="205" NAME="Zigmantas Balčytis" AFFILIATION="S&amp;D">
(LT) Στις 10 Οκτωβρίου του τρέχοντος έτους, ξέσπασε πυρκαγιά στο "Lisco Gloria" εν πλω από Κίελο προς Klaipėda. Αν και δεν χάθηκαν ζωές, το ατύχημα κατέδειξε τα τεράστια προβλήματα όσον αφορά την προστασία της ασφάλειας των ανθρώπων που ταξιδεύουν με πλοία. Σύμφωνα με πληροφορίες που παρασχέθηκαν από εμπλεκόμενους, το πλήρωμα του πλοίου δεν ήταν προετοιμασμένο για διάσωση και οι επιβάτες έπρεπε να φροντίσουν αλλήλους. Επίσης, ο αριθμός των διασωθέντων επιβατών ήταν υψηλότερος από τον καταγεγραμμένο αριθμό στην επίσημη λίστα επιβατών, πράγμα που εγείρει σοβαρή ανησυχία σχετικά με τη γενική ασφάλεια των επιβατών και την ενδεχόμενη απειλή τρομοκρατικού χτυπήματος. Μετά την 11η Σεπτεμβρίου, δόθηκε μεγάλη προσοχή στην Ευρωπαϊκή Ένωση στην ασφάλεια των επιβατών που ταξιδεύουν αεροπορικώς. Αυτό το ατύχημα ανέδειξε ότι πρέπει να εφαρμοστεί ένα παρόμοιο σύστημα ελέγχου στα πλοία όπως αυτό που ισχύει στα αεροσκάφη και ότι πρέπει να διεξάγονται συνεχείς ανεξάρτητες δοκιμές επάρκειας, τόσο στην τεχνική κατάσταση των σκαφών όσο και στο πλήρωμα που είναι υπεύθυνο για την ασφάλεια των επιβατών.
<SPEAKER ID="206" NAME="Katarína Neveďalová" AFFILIATION="S&amp;D">
(SK) Την περασμένη εβδομάδα, ηγήθηκα μιας αντιπροσωπείας παρατηρητών του Ευρωπαϊκού Κοινοβουλίου στις κοινοβουλευτικές εκλογές του Κιργιζιστάν. Είχαμε πολλές συναντήσεις με εκπροσώπους των πολιτικών κομμάτων και οργανώσεις πολιτών και επίσης συναντήσαμε την προσωρινή πρόεδρο, Roza Otumbayeva.
<P>
Παρόλο που, κατά τη διάρκεια της αποστολής μας, λάβαμε διαβεβαιώσεις ότι η χώρα ακολουθούσε σαφώς μια πορεία αλλαγής καθεστώτος σε κοινοβουλευτική δημοκρατία και ότι η κατάσταση της ασφάλειας είχε ηρεμήσει, αμέσως μετά την αναχώρησή μας από το Μπισκέκ, τα επεισόδια ξεκίνησαν πάλι και τα πολιτικά κόμματα άρχισαν να αμφισβητούν τα αποτελέσματα των εκλογών. Και αυτό παρά τις δηλώσεις που έγιναν από τις διεθνείς οργανώσεις ότι οι εκλογές στο Κιργιζιστάν διεξήχθησαν με σχετικά ορθό τρόπο. Σε μια χώρα όπου τα επίπεδα κοινωνικών προτύπων είναι πραγματικά οικτρά και δεκάδες χιλιάδες άνθρωποι υποχρεώθηκαν να εγκαταλείψουν τα σπίτια τους, η μάχη για τη θέση του μοναδικού ηγέτη ξεκίνησε πάλι και η χώρα αρχίζει να αντιστρέφει την πορεία της.
<P>
Θεωρώ αναγκαίο να απευθύνω έκκληση στην Ευρωπαϊκή Ένωση και στο Ευρωπαϊκό Κοινοβούλιο να αυξήσουν το ενδιαφέρον τους για την περιοχή της Κεντρικής Ασίας που είναι εξαιρετικά ταραχώδης επί του παρόντος. Αυτό δεν ισχύει μόνο για το Κιργιζιστάν αλλά και για την πρόσφατη αναταραχή στο Τατζικιστάν, και δεν χρειάζεται να αναφερθώ στην εγγύτητα του Αφγανιστάν. Είναι σημαντικό να αυξήσουμε το ενδιαφέρον και την παρουσία μας στην περιοχή για ένα καλύτερο μέλλον για όλους μας.
<SPEAKER ID="207" NAME="Ivailo Kalfin" AFFILIATION="S&amp;D">
(BG) Θα ήθελα να επιστήσω την προσοχή σας σε σημαντικά θέματα που σχετίζονται με την ασφάλεια στον κυβερνοχώρο. " πρόληψη των κινδύνων που σχετίζονται με τη ραγδαία επέκταση του Διαδικτύου είναι πολύ πιο αποτελεσματική από την αποκατάσταση της ζημιάς που προκαλείται από την κατάχρησή του. Για να γίνει αυτό απαιτείται τουλάχιστον μια σειρά δράσεων.
<P>
Πρώτον, ο κυβερνοχώρος χρήζει προστασίας που θα είναι δυναμική και δεν θα χτίζει στατικά τείχη, αλλά θα βασίζεται στην ευελιξία και στην προορατική καινοτομία. Δεύτερον, η νομοθεσία που διέπει το Διαδίκτυο πρέπει να αξιοποιεί και όχι να περιορίζει τις ευκαιρίες που προσφέρουν οι τεχνολογίες της πληροφορίας. Τρίτον, απαιτείται πολύ ενεργός οριζόντιος συντονισμός των οργάνων που εμπλέκονται στην ασφάλεια του κυβερνοχώρου. Τέταρτον, η ασφάλεια του κυβερνοχώρου απαιτεί εξαιρετικά δραστήριους και αποτελεσματικούς μηχανισμούς διεθνούς συνεργασίας και συντονισμού.
<P>
Θα ήθελα να ενθαρρύνω την Ευρωπαϊκή Επιτροπή να επιδείξει ιδιαίτερη αποφασιστικότητα και να επιμείνει στις μελλοντικές νομοθετικές πρωτοβουλίες για τη χάραξη και εφαρμογή μιας ευρωπαϊκής στρατηγικής ασφάλειας του κυβερνοχώρου και τη δημιουργία θέσεων ή ενός μηχανισμού διευκόλυνσης του οριζόντιου συντονισμού όλων των κοινοτικών και εθνικών πολιτικών που σχετίζονται με αυτό το θέμα.
<SPEAKER ID="208" NAME="Πρόεδρος">
Έληξε η συζήτηση επί του σημείου αυτού.

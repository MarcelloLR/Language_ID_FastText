<CHAPTER ID="1">
<SPEAKER ID="1" LANGUAGE="" NAME="" AFFILIATION="Προέδρου">
<SPEAKER ID="2" LANGUAGE="" NAME="Πρόεδρος." AFFILIATION="">
<P>
   Κηρύσσω την επανάληψη της συνόδου του Ευρωπαϊκού Κοινοβουλίου που είχε διακοπεί την Πέμπτη 1η Δεκεμβρίου 2005. 
<SPEAKER ID="3" LANGUAGE="" NAME="Πρόεδρος." AFFILIATION="(Χειροκροτήματα)">
<P>
   Κυρίες και κύριοι, πιστεύω ότι αυτή είναι μία καλή ευκαιρία για να προβεί ο Πρόεδρος σε μία δήλωση σχετικά με τη θανατική ποινή. Λέω ότι αυτή είναι μία καλή ευκαιρία διότι, όπως γνωρίζετε, στις 10 Δεκεμβρίου –πριν από δύο ημέρες– γιορτάσαμε την επέτειο της Οικουμενικής Διακήρυξης των Δικαιωμάτων του Ανθρώπου. Αυτά τα δικαιώματα περιλαμβάνουν ένα θεμελιώδες δικαίωμα: το δικαίωμα στη ζωή.
<P>
Δυστυχώς, ωστόσο, λίγες μέρες νωρίτερα, στις Ηνωμένες Πολιτείες, έγινε η εκτέλεση του χιλιοστού ατόμου από την επαναφορά της θανατικής ποινής το 1976. Η μαγεία των στρόγγυλων αριθμών –1 000– και το γεγονός ότι συμπίπτει με την επέτειο της Διακήρυξης των Δικαιωμάτων του Ανθρώπου καθιστά αυτήν την περίσταση ιδιαίτερα σημαντική.
<P>
Ευτυχώς, σημειώνεται πρόοδος με την κατάργηση της θανατικής ποινής στον κόσμο: το 1977, 16 χώρες είχαν καταργήσει τη θανατική ποινή και τώρα αυτός ο αριθμός έχει αυξηθεί στις 84.
<P>
Ωστόσο, σε 76 χώρες, η θανατική ποινή εξακολουθεί να ισχύει, και, σε 24 χώρες, μολονότι έχει καταργηθεί ουσιαστικά, καθώς δεν έχουν γίνει εκτελέσεις εδώ και 10 χρόνια, παραμένει στον ποινικό κώδικα.
<P>
Μολονότι ο αριθμός των χωρών που εφαρμόζουν τη θανατική ποινή έχει μειωθεί, ο αριθμός των εκτελέσεων έχει αυξηθεί δραματικά. Σύμφωνα με τη Διεθνή Αμνηστία, το 2004, 7 400 άτομα καταδικάστηκαν σε θάνατο και σε 25 χώρες περίπου 3 800 άτομα εκτελέστηκαν.
<P>
Επομένως, δεν πρέπει να επικεντρωθούμε μόνο στον αριθμό 1 000 στις Ηνωμένες Πολιτείες, και πρέπει να διατηρήσουμε μία συνολική άποψη γι’ αυτό που συμβαίνει σε ολόκληρο τον κόσμο: 3 800 άτομα εκτελέστηκαν κατά τη διάρκεια του 2004.
<P>
Εντούτοις, το 95% αυτών των εκτελέσεων, σχεδόν όλες, έγιναν στην Κίνα, στο Ιράν, στο Βιετνάμ και στις Ηνωμένες Πολιτείες. Οι Ηνωμένες Πολιτείες είναι, συνεπώς, η μόνη δημοκρατική χώρα που εξακολουθεί να εφαρμόζει τη θανατική ποινή σε σημαντικό ποσοστό· 3 400 άτομα που κρατούνται στις φυλακές της αναμένουν την εκτέλεσή τους.
<P>
Σημαντικό γεγονός συνιστά το ότι 120 άτομα που καταδικάστηκαν σε θάνατο αφέθηκαν ελεύθερα πριν από την εκτέλεσή τους, διότι αποδείχθηκε η αθωότητά τους.
<P>
Αυτή είναι η κατάσταση. Υπάρχει, ωστόσο, μία αχτίδα ελπίδας, διότι η κοινωνία των Ηνωμένων Πολιτειών στρέφεται κατά της θανατικής ποινής, όπως και τα σώματα ενόρκων, ενώ το Ανώτατο Δικαστήριο την έχει καταργήσει στην περίπτωση των ανηλίκων και των διανοητικά καθυστερημένων ατόμων. Έχει καταργηθεί σε δώδεκα πολιτείες· σε άλλες 20, δεν γίνονται πλέον εκτελέσεις.
<P>
Δυστυχώς όμως, η Κίνα είναι η χώρα που έχει το ρεκόρ εκτελέσεων. Κατά τα φαινόμενα, γίνονται περίπου 6 000 εκτελέσεις ετησίως, αν και η Διεθνής Αμνηστία τις υπολογίζει σε 3 400.
<SPEAKER ID="4" LANGUAGE="" NAME="Πρόεδρος." AFFILIATION="- Τετάρτη:">
<P>
   Το τελικό σχέδιο της ημερήσιας διάταξης, που κατάρτισε η Διάσκεψη των Προέδρων κατά τη συνεδρίαση της Πέμπτης 8 Δεκεμβρίου 2005, σύμφωνα με τα άρθρα 130 και 131 του Κανονισμού, έχει διανεμηθεί.
<SPEAKER ID="5" LANGUAGE="DE" NAME="Martin Schulz (PSE ). –" AFFILIATION="(χειροκροτήματα)">
<P>
   Κύριε Πρόεδρε, έχω να υποβάλω μια παράκληση όσον αφορά την ημερήσια διάταξη της Τετάρτης. Σχετίζεται με τις δηλώσεις του προέδρου του Ιράν κ. Ahmadinejad. Πιστεύω ότι οι δηλώσεις που έκανε τις τελευταίες ημέρες ο πρόεδρος του Ιράν είναι κάτι για το οποίο πρέπει είτε εσείς, ως Πρόεδρος του Κοινοβουλίου, είτε ο Πρόεδρος του Συμβουλίου να λάβετε θέση. Θεωρώ απαράδεκτο ένας αρχηγός κράτους να κάνει δηλώσεις με έναν λίγο έως πολύ ωμό και ξεκάθαρο τρόπο, οι οποίες αμφισβητούν το δικαίωμα ύπαρξης ενός κράτους και ενός ολόκληρου λαού, και να φτάνει στο σημείο να υπονομεύει την ειρήνη στην περιοχή και να προάγει τη βία. Επιτρέψτε μου να πω στο Κοινοβούλιο, εξ ονόματος της ομάδας μου –και πιστεύω ότι τα χειροκροτήματα δείχνουν ότι μιλώ, κατ’ εξαίρεση ίσως, εξ ονόματος όλων των βουλευτών– ότι όποιος επιχειρηματολογεί υπέρ του προέδρου του Ιράν όσον αφορά το Ισραήλ παραβιάζει τους θεμελιώδεις νόμους και τους κανόνες της διεθνούς κοινότητας, και πιστεύω επίσης ότι ένα πολυεθνικό κοινοβούλιο, όπως το δικό μας, θα πρέπει να αποκηρύξει αυτές τις δηλώσεις με τον κατηγορηματικότερο τρόπο. Αυτό περιμένουμε να πράξει το Συμβούλιο εξ ονόματος του Συμβουλίου αρχηγών κρατών και κυβερνήσεων!
<SPEAKER ID="6" LANGUAGE="DE" NAME="Hannes Swoboda (PSE ). –" AFFILIATION="">
<P>
   Κύριε Πρόεδρε, μάλλον παραλείφθηκε στη μετάφραση το ότι αυτό που ζητούσε ο κ. Schulz ήταν η Προεδρία του Συμβουλίου, στη δήλωσή της την Τετάρτη, να λάβει θέση επί αυτού του θέματος και να καταστήσει απόλυτα σαφή τη θέση του Συμβουλίου. 
<SPEAKER ID="7" LANGUAGE="" NAME="Πρόεδρος." AFFILIATION="- Πέμπτη:">
<P>
   Πολύ καλά, θα διαβιβάσω επομένως το αίτημα του κ. Martin Schulz στην Προεδρία του Συμβουλίου ούτως, ώστε να συμπεριληφθεί στη δήλωσή της, αλλά δεν αλλάζουμε επισήμως κανένα σημείο της ημερήσιας διάταξης.
<SPEAKER ID="8" LANGUAGE="" NAME="Graham Watson (ALDE ). –" AFFILIATION="(ΕΝ)">
<SPEAKER ID="9" LANGUAGE="DE" NAME="Hannes Swoboda (PSE ). –" AFFILIATION="(Το Σώμα εγκρίνει την προτεινόμενη τροποποίηση)">
<P>
   Κύριε Πρόεδρε, θέλουμε να υποστηρίξουμε αυτό το αίτημα, διότι, αν μιλάμε για επείγοντα ζητήματα, τότε αυτό είναι σίγουρα ένα πολύ επείγον ζήτημα, γεγονός που αποδεικνύεται από τις διαδηλώσεις στις οποίες αναφέρθηκε ήδη ο κ. Watson. Το θεωρούμε ως την κορύφωση της αίσθησης ότι η κατάσταση στο Χονγκ Κονγκ δεν εξελίσσεται όπως θα επιθυμούσαμε ή όπως είχε δεσμευθεί σε κάποιον βαθμό η κυβέρνηση της Λαϊκής Δημοκρατίας της Κίνας. Η υποστήριξή μας σε ένα δίκαιο αίτημα δεν είναι κάτι που στρέφεται εναντίον της Κίνας ή της Λαϊκής Δημοκρατίας αλλά κάτι που θέλουμε να κάνουμε για να υποστηρίξουμε τους κατοίκους του Χονγκ Κονγκ στην προσπάθειά τους να οικοδομήσουν τη δημοκρατία. Η Κίνα πρέπει να καταλάβει ότι η εν λόγω προσπάθεια για την οικοδόμηση της δημοκρατίας στο Χονγκ Κονγκ θα έχει μεγάλα οφέλη και για την ίδια την Κίνα. Με αυτό το σκεπτικό, υποστηρίζουμε αυτό το αίτημα. 
<SPEAKER ID="10" LANGUAGE="" NAME="Πρόεδρος." AFFILIATION="">
<SPEAKER ID="11" LANGUAGE="" NAME="Graham Watson (ALDE ). –" AFFILIATION="(ΕΝ)">
<SPEAKER ID="12" LANGUAGE="" NAME="" AFFILIATION="(Το Σώμα εγκρίνει την προτεινόμενη τροποποίηση)">
<P>
(1)
<SPEAKER ID="13" LANGUAGE="" NAME="" AFFILIATION="Για άλλες αλλαγές στη διάταξη των εργασιών:"/>
<SPEAKER ID="14" LANGUAGE="" NAME="Πρόεδρος." AFFILIATION="">
<SPEAKER ID="15" LANGUAGE="SK" NAME="Zita Pleštinská (PPE-DE )." AFFILIATION="Damas de Blanco">
<P>
Προσωπικά, έλαβα αναλυτικές πληροφορίες για τις δραστηριότητες των μητέρων και των συζύγων των πολιτικών κρατουμένων από την κ. Gisela Sánchez Verdecia, τη σύζυγο του κουβανού κρατούμενου Antonio Díaz Sánchez, τον οποίο υιοθέτησα συμβολικά μαζί με τους συναδέλφους μου βουλευτές κκ. Peter Šťastný και Milan Gaľo. Αυτή η ηρωική γυναίκα αγωνίζεται για τον σύζυγό της, ο οποίος εκτίει εικοσαετή κάθειρξη και η κατάσταση της υγείας του είναι κρίσιμη εξαιτίας της απάνθρωπης μεταχείρισης. Θα ήθελα να εκφράσω τη βαθύτατη αλληλεγγύη μου προς αυτήν την ομάδα των κουβανών γυναικών στον γενναίο αγώνα τους για την απελευθέρωση όλων των πολιτικών κρατουμένων.
<SPEAKER ID="16" LANGUAGE="FR" NAME="Yannick Vaugrenard (PSE ). –" AFFILIATION="">
<P>
   Κύριε Πρόεδρε, η βρετανική Προεδρία παρουσίασε τα αριθμητικά στοιχεία των προτάσεών της για τις δημοσιονομικές προοπτικές 2007-2013. Φοβόμασταν τα χειρότερα. Δεν είχαμε άδικο.
<SPEAKER ID="17" LANGUAGE="IT" NAME="Marta Vincenzi (PSE ). –" AFFILIATION="Margaret">
<P>
   Κύριε Πρόεδρε, κυρίες και κύριοι, στις 2 Δεκεμβρίου, στα ανοιχτά του λιμανιού της Λα Σπέτσια, στον υπέροχο μεσογειακό Κόλπο των Ποιητών, βυθίστηκε ένα πλοίο μεταφοράς τσιμέντου, το . Το πλήρωμα διασώθηκε και το σύστημα SeaDarQ εντόπισε διαρροή περίπου 90 000 λίτρων καυσίμου. Η άντληση του καυσίμου θα κοστίσει τουλάχιστον 2 εκατ. ευρώ και η επέμβαση θα διαρκέσει αρκετούς μήνες.
<P>
Η αντίδραση ήταν άμεση και υψηλού επαγγελματικού επιπέδου, καθίσταται ωστόσο εμφανής η άμεση ανάγκη για αυστηρότερους ελέγχους, καθώς επρόκειτο για ένα απαρχαιωμένο σκάφος που ήταν εγγεγραμμένο στα ουκρανικά νηολόγια και ταξίδευε με νόμιμα έγγραφα. Πρέπει, συνεπώς, να εξεταστεί η δυνατότητα διενέργειας τεχνικής έρευνας μετά το ατύχημα, για να προσδιορισθούν οι αιτίες και οι ευθύνες, αλλά η υπόθεση αυτή πρέπει επίσης να εξεταστεί στο πλαίσιο της δέσμης μέτρων Erika II, ώστε να μπορεί να ισχυρισθεί κανείς ότι πράγματι υφίστανται ελέγχους και οι ίδιοι οι ελεγκτές. 
<SPEAKER ID="18" LANGUAGE="FR" NAME="Fernand Le Rachinel (NI ). –" AFFILIATION="">
<P>
   Κύριε Πρόεδρε, κυρίες και κύριοι, παρότι η έκθεση για την αίτηση υπεράσπισης της ασυλίας και των προνομίων του συναδέλφου μου, κ. Gollnisch, θα συζητηθεί σε λίγο, επιτρέψτε μου να εγείρω ένα ιδιαίτερα επίκαιρο ζήτημα.
<P>
Τι προσάπτουν, λοιπόν, οι πολιτικές και οι δικαστικές αρχές στον κ. Gollnisch; Ότι είπε ακριβώς το ίδιο πράγμα πριν από μερικούς μήνες, δηλαδή ότι εναπόκειτο στους ιστορικούς να μελετήσουν τα θέματα που αφορούν τον Δεύτερο Παγκόσμιο Πόλεμο, ανεξάρτητα από τις απόψεις ορισμένων από τους συναδέλφους μου, οι οποίοι αυτοανακηρύχθηκαν αστυνόμοι της σκέψης, φθάνοντας μέχρι του σημείου να ασκούν απαράδεκτες πολιτικές πιέσεις, ώστε να απορριφθεί το αίτημα υπεράσπισης της ασυλίας του κ. Gollnisch.
<SPEAKER ID="19" LANGUAGE="" NAME="Κυριάκος Τριανταφυλλίδης (GUE/NGL ). –" AFFILIATION="">
<P>
Ένας 44χρονος Αμερικανός με παρελθόν ψυχιατρικών νόσων ταξίδευε αεροπορικώς με τη σύζυγό του από το Μαϊάμι στο Ορλάντο, ξαφνικά, και για ανεξήγητους ακόμη λόγους, αισθάνθηκε την ανάγκη να κατεβεί από το αεροπλάνο. Το έκανε τρέχοντας και τον ακολούθησε αστυνομικός που του φώναξε να σταματήσει. Όταν ο επιβάτης δεν συμμορφώθηκε στις διαταγές, εκτελέστηκε εν ψυχροτάτω στην περιοχή επιβίβασης. Αυτόπτες μάρτυρες λένε ότι άκουσαν μέχρι και 6 πυροβολισμούς.
<SPEAKER ID="20" LANGUAGE="ES" NAME="José Ignacio Salafranca Sánchez-Neyra (PPE-DE ). –" AFFILIATION="">
<SPEAKER ID="21" LANGUAGE="" NAME="Πρόεδρος." AFFILIATION="">
<P>
   Κύριε Salafranca, μπορείτε να είστε βέβαιος ότι η Προεδρία και όλα τα όργανα του Κοινοβουλίου έχουν καταβάλει κάθε δυνατή προσπάθεια, προκειμένου να ασκήσουν πίεση στις κουβανικές αρχές και να εξασφαλίσουν τη χορήγηση αυτής της άδειας. Λίγα λεπτά πριν μπω στην αίθουσα, μίλησα άλλη μία φορά με τον προσφάτως διορισθέντα κουβανό πρεσβευτή στην Ευρωπαϊκή Ένωση, ο οποίος υπέβαλε τα διαπιστευτήριά του σήμερα το πρωί στην Προεδρία του Συμβουλίου, και ελπίζω ότι θα μπορέσω να μιλήσω με τον κουβανό υπουργό Εξωτερικών σήμερα το απόγευμα.
<SPEAKER ID="22" LANGUAGE="PL" NAME="Urszula Krupa (IND/DEM )." AFFILIATION="">
<P>
      Κύριε Πρόεδρε, τα καθήκοντα που ανέλαβε η ΕΕ περιλαμβάνουν ειδικά την προώθηση της εναρμονισμένης, ισορροπημένης και βιώσιμης ανάπτυξης σε ολόκληρη την Κοινότητα και την επίτευξη ενός υψηλού επιπέδου απασχόλησης και κοινωνικής ευημερίας, καλύτερης ποιότητας ζωής και μεγαλύτερης οικονομικής και κοινωνικής συνοχής, σε συνδυασμό με αυξημένη αλληλεγγύη μεταξύ των κρατών μελών. Οποιοσδήποτε διάβαζε αυτόν τον κατάλογο καθηκόντων θα δικαιολογείτο αν πίστευε ότι σύντομα θα ζούμε σε έναν επίγειο παράδεισο. Ωστόσο, οι προαναφερθείσες βασικές αρχές δεν έχουν καμία σχέση με την πραγματική κατάσταση, δεδομένων ειδικότερα των σημαντικών μειώσεων που έγιναν στον προϋπολογισμό. Αυτό ισχύει ειδικά όσον αφορά την κατάσταση στην Πολωνία, όπου η ανεργία αγγίζει το 20% και οι πολωνοί πολίτες χάνουν τις θέσεις εργασίας τους ως αποτέλεσμα της άρσης των φραγμών για την ελεύθερη κυκλοφορία των εμπορευμάτων, των προσώπων, των υπηρεσιών και του κεφαλαίου. Αυτή η ανεργία οδηγεί σε φτώχεια, πείνα και απόγνωση, οι οποίες επιδεινώνονται ακόμα περισσότερο από τις προτάσεις για την επέκταση των περιόδων μετάβασης. Αυτοί οι συλλογισμοί είναι πραγματικά παράδοξοι στο διάστημα πριν από τα Χριστούγεννα, ειδικά αν ληφθεί υπόψη το γεγονός ότι απορρίπτονται οι χριστιανικές αρχές, μαζί με τη γνώση της αλήθειας που μας ελευθερώνει. Ελπίζω ότι αυτή η αλήθεια θα εκπληρωθεί και ότι τα φετινά Χριστούγεννα και το νέο έτος θα είναι γεμάτα από ελπίδα και αγάπη. 
<SPEAKER ID="23" LANGUAGE="" NAME="Alyn Smith (Verts/ALE ). –" AFFILIATION="(ΕΝ)">
<P>
Το διαδικτυακό όνομα τομέα «.eu» είναι διαθέσιμο στις επιχειρήσεις της Ευρώπης μόλις από τις 7 Δεκεμβρίου και υπάρχουν ήδη 100 000 αιτήσεις από ολόκληρη την ευρωπαϊκή ήπειρο. Αυτό, κατά τη γνώμη μου, καταδεικνύει το ενδιαφέρον των εταιρειών μας για έναν ευρωπαϊκό προσδιορισμό και αναμένω πολύ περισσότερες αιτήσεις την επόμενη άνοιξη, όταν οι πολίτες θα μπορούν να εγγράφονται σε ατομική βάση.
<P>
Ως υπερήφανος Σκώτος, θα ήθελα να δω μια ιδιαίτερη παρουσία της Σκωτίας στον κυβερνοχώρο και πιστεύω ότι η χώρα σας, κύριε Πρόεδρε, μας έδειξε τον δρόμο με την ονομασία «puntCAT», που πρόσφατα μόλις εξασφαλίσατε για την Καταλανία. Θα ήθελα να εκφράσω την υποστήριξή μου στην εκστρατεία «.sco», καθώς μια ευρύτερη παρουσία της γλώσσας και του πολιτισμού της Σκωτίας στον κυβερνοχώρο θα μας ήταν πολύ χρήσιμη. Ελπίζω να συναντηθούμε στον κυβερνοχώρο, αν όχι γεωγραφικά. 
<SPEAKER ID="24" LANGUAGE="" NAME="Nirj Deva (PPE-DE ). –" AFFILIATION="(ΕΝ)">
<SPEAKER ID="25" LANGUAGE="ES" NAME="Antonio Masip Hidalgo (PSE ). –" AFFILIATION="Länder">
<P>
   Κύριε Πρόεδρε, εξ ονόματός μου και εξ ονόματος της κ. Madeira και του κ. Pittella, καλώ τον κ. Μπλερ, ο οποίος εκπροσωπείται στα έδρανα του Συμβουλίου, να επανορθώσει για την προσβολή στη νοημοσύνη μας και στις ευρωπαϊκές δημοκρατικές αξίες που συνεπάγεται η διάκριση στη δημοσιονομική πρότασή του εναντίον των περιφερειών Αλγκάρβε, Μπασιλικάτα, Αστούριας, Θέουτα και Μελίγια σε σύγκριση με τρία γερμανικά , τρεις ελληνικές περιοχές και μία αυστριακή, οι οποίες υφίσταται τον ίδιο στατιστικό αντίκτυπο αλλά τυγχάνουν καλύτερης μεταχείρισης. Στις 20 Δεκεμβρίου, στις Βρυξέλλες, θα σας μιλήσουμε για άλλη μία φορά. Ας ελπίσουμε ότι, μέχρι τότε, αυτή η επαίσχυντη και απαράδεκτη διάκριση δεν θα έχει υλοποιηθεί και ότι θα είμαστε σε θέση να τον συγχαρούμε. 
<SPEAKER ID="26" LANGUAGE="PT" NAME="Pedro Guerreiro (GUE/NGL )." AFFILIATION="">
<P>
   – Στις 30 Νοεμβρίου, η Επιτροπή αποκάλυψε τις προτάσεις της για τις αλιευτικές ποσοστώσεις και συναφή μέτρα για το 2006, στο πλαίσιο της κοινής αλιευτικής πολιτικής, οι οποίες θα εγκριθούν έως το τέλος του έτους. Η Επιτροπή ανακοίνωσε τον στόχο της εισαγωγής, στο μέτρο του δυνατού, μιας σταδιακής προσέγγισης στο θέμα της ανάκαμψης των ιχθυοαποθεμάτων που επιτρέπει στους αλιείς να ασκούν τις δραστηριότητές τους. Οι προτάσεις της Επιτροπής για τη μείωση της αλιευτικής προσπάθειας, ωστόσο, δεν περιλαμβάνουν καμία εκτίμηση του οικονομικού και κοινωνικού κόστους για τους αλιείς.
<SPEAKER ID="27" LANGUAGE="PL" NAME="Bogusław Rogalski (IND/DEM )." AFFILIATION="">
<P>
Η κατασκευή αυτού του αγωγού αερίου μπορεί να προκαλέσει περιβαλλοντική καταστροφή στην περιοχή της Βαλτικής. Μετά τον Δεύτερο Παγκόσμιο Πόλεμο απορρίφθηκαν στη Βαλτική Θάλασσα αποθέματα γερμανικών χημικών όπλων, τα οποία ενδέχεται να διαταραχθούν κατά τη διάρκεια των εργασιών για τον αγωγό. Τα δηλητηριώδη χημικά ενδέχεται να μολύνουν τα ύδατα της Βαλτικής. Ακόμα και η σύναψη της συμφωνίας για τον αγωγό αυτό ήταν σκανδαλώδης. Σύμφωνα με αναφορές των μέσων ενημέρωσης, ο Γκέρχαρντ Σρέντερ θα προεδρεύσει του διοικητικού συμβουλίου της εταιρείας και ο Matthias Warning θα αναλάβει τον ρόλο του προέδρου της εταιρείας. Μέχρι το 1990, ο κ. Warning διετέλεσε αξιωματικός της Στάζι, της μυστικής αστυνομίας της Ανατολικής Γερμανίας, και κατά τη διάρκεια αυτής της περιόδου λέγεται ότι γνώρισε τον Βλαντιμίρ Πούτιν, ο οποίος τότε ήταν πράκτορας της KGB. Το γεγονός ότι ένας πρώην καγκελάριος θα συνεργαστεί με μια εταιρεία, της οποίας τα συμφέροντα υπερασπίστηκε με τόσο κραυγαλέο τρόπο, είναι εξαιρετικά ύποπτο.
<SPEAKER ID="28" LANGUAGE="" NAME="Πρόεδρος." AFFILIATION="">
<SPEAKER ID="29" LANGUAGE="DE" NAME="Jörg Leichtfried (PSE ). –" AFFILIATION="">
<P>
   Κύριε Πρόεδρε, κυρίες και κύριοι, δράττομαι της ευκαιρίας σήμερα για να μιλήσω στο πλαίσιο της συζήτησης που υποκίνησε η Επιτροπή –και χρησιμοποιώ σκόπιμα αυτόν τον όρο– σχετικά με την αυστριακή απαγόρευση της χρησιμοποίησης άγριων ζώων σε τσίρκα. Η παράγραφος 27 του αυστριακού ομοσπονδιακού νόμου για την προστασία των ζώων ορίζει ότι δεν επιτρέπεται να κρατούνται είδη άγριων ζώων σε τσίρκα, σε παραστάσεις βαριετέ και σε παρόμοιες ψυχαγωγικές εκδηλώσεις ή να χρησιμοποιούνται σε παραστάσεις.
<SPEAKER ID="30" LANGUAGE="PT" NAME="Ilda Figueiredo (GUE/NGL )." AFFILIATION="Delphi">
<P>
   – Η Πορτογαλία έχει πληγεί από τις μετεγκαταστάσεις εταιρειών, οι οποίες αύξησαν την ανεργία σε ανησυχητικά επίπεδα, φαινόμενο που επηρεάζει κυρίως τις γυναίκες. Σε αυτήν την περίπτωση, η αμερικανική πολυεθνική εταιρεία ανακοίνωσε πρόσφατα ότι κλείνει μία από τις μονάδες της, το εργοστάσιο συρματόσχοινων στο Linhó, το οποίο απασχολούσε 1 200 άτομα και τώρα πιέζει σε παραίτηση τα 300 που έχουν απομείνει. Αυτό συμβαίνει σε μια εποχή που η πολυεθνική εταιρεία σημειώνει κερδοφορία από τη δραστηριότητά της στην Πορτογαλία και συνολικό κέρδος εκατομμυρίων ευρώ. Κύριε Πρόεδρε, θα ήθελα συνεπώς να ζητήσω από το Συμβούλιο και από την Επιτροπή, άλλη μία φορά, να επιδείξουν αλληλεγγύη προς αυτούς τους εργαζόμενους και να λάβουν άμεσα μέτρα για την αποτροπή της επιδείνωσης της ανεργίας και για τη διακοπή αυτών των βάναυσων μετεγκαταστάσεων των πολυεθνικών σε διάφορες χώρες της ΕΕ, και ειδικά στην Πορτογαλία. 
<SPEAKER ID="31" LANGUAGE="" NAME="Claude Moraes (PSE ). –" AFFILIATION="(ΕΝ)">
<P>
   Κύριε Πρόεδρε, οι ιταλοί συνάδελφοί μας ασφαλώς γνωρίζουν ότι, πριν από λίγες μέρες, ο διεθνής ποδοσφαιριστής Marc Zoro αναγκάστηκε να εγκαταλείψει τον αγωνιστικό χώρο λόγω επίμονης ρατσιστικής συμπεριφοράς εις βάρος του. Αυτό είναι κάτι μέσα στο πλαίσιο αυτού του όμορφου παιχνιδιού, του ευρωπαϊκού παιχνιδιού, που το ασχημαίνει. Καθημερινά, σε όλα τα κράτη μέλη, βλέπουμε περιστατικά ρατσιστικής κακομεταχείρισης: κάποια είναι οργανωμένα, κάποια άλλα μεμονωμένα. Δεν υπάρχει χώρα στην Ευρωπαϊκή Ένωση που να εξαιρείται από αυτό το φαινόμενο. Η UEFA και οι βουλευτές του Ευρωπαϊκού Κοινοβουλίου είναι αποφασισμένοι να το πατάξουν. Έχουμε πρακτικά μέτρα, σε συνεργασία με τα μέσα ενημέρωσης, για την εξάλειψη αυτού του καρκινώματος από το άθλημα.
<SPEAKER ID="32" LANGUAGE="PL" NAME="Bogdan Pęk (IND/DEM )." AFFILIATION="">
<P>
Έχοντας σήμερα ανά χείρας τις προτάσεις της βρετανικής Προεδρίας, οι οποίες σαφέστατα λειτουργούν ενάντια στα βασικά συμφέροντα των 10 νέων κρατών μελών, δεν έχουμε παρά να αναρωτηθούμε το εξής. Πώς είναι δυνατόν μία από τις πλουσιότερες χώρες της Ευρωπαϊκής Ένωσης, μιας Ένωσης που ακόμα εξελίσσεται, να έχει σχεδιάσει ένα σύστημα σύμφωνα με το οποίο οι φτωχότερες χώρες πρέπει να δίνουν χρήματα στις πλουσιότερες και τα προγράμματα να σχεδιάζονται με τέτοιον τρόπο, ώστε οι φτωχές χώρες να πληρώνουν τα σπασμένα; Η Πολωνία δαπάνησε 150 δισεκατομμύρια για να συμμορφωθεί με τις απαιτήσεις της ΕΕ πριν από την προσχώρηση και, ως εκ τούτου, οφείλω να εκφράσω τη διαμαρτυρία μου εν ονόματι της ειλικρίνειας, της αλήθειας και της συνοχής. Η Ευρωπαϊκή Ένωση δεν μπορεί να αναπτυχθεί περαιτέρω χωρίς αλληλεγγύη. 
<SPEAKER ID="33" LANGUAGE="FR" NAME="Marie-Noëlle Lienemann (PSE ). –" AFFILIATION="">
<P>
Περιττό να σας πω ότι αυτά τα λόγια είναι ιδιαίτερα ανησυχητικά. Ο συνάδελφός μου που μίλησε πριν από εμένα αναφέρθηκε στο θέμα των συνθημάτων που ακούγονται στις κερκίδες των ποδοσφαιρικών γηπέδων. Από την πλευρά του, ο ιταλός υπουργός Θεσμικών Μεταρρυθμίσεων, κ. Roberto Calderoli, πιστεύει ότι οι μετανάστες πρέπει να επιστρέψουν στην έρημό τους για να μιλούν στις καμήλες και στη ζούγκλα για να χορεύουν με τους πιθήκους – και αυτά τα αναφέρει ένας υπουργός που μετέχει στο Συμβούλιο Υπουργών της Ευρωπαϊκής Ένωσης!
<SPEAKER ID="34" LANGUAGE="" NAME="Christopher Beazley (PPE-DE ). –" AFFILIATION="(ΕΝ)">
<P>
   Κύριε Πρόεδρε, νωρίς χθες το πρωί ήμουν παρών στην πρωτοφανή πυρκαγιά κοντά στο Hemel Hempstead. Αξίζει ίσως να σημειωθεί ότι δεν αναφέρθηκε ούτε ένας θάνατος ως αποτέλεσμα αυτού του τρομερού συμβάντος.
<P>
Ελπίζω ότι η Επιτροπή θα είναι σε θέση να συνεργαστεί με τις βρετανικές αρχές όσον αφορά τη διερεύνηση των αιτίων της πυρκαγιάς, ώστε η εμπειρία από αυτό το συμβάν να γίνει κοινό κτήμα των 25 κρατών μελών μας.
<SPEAKER ID="35" LANGUAGE="IT" NAME="Giusto Catania (GUE/NGL ). –" AFFILIATION="">
<P>
   Κύριε Πρόεδρε, κυρίες και κύριοι, η Ιταλία βρέθηκε στο επίκεντρο της σημερινής συζήτησης, καθώς μετά την περίπτωση Zoro δεν θεωρείται προσβλητικό να αποκαλείς κάποιον «βρωμονέγρο». Οι πολιτικές ευθύνες είναι προφανείς. Ένας ποδοσφαιριστής βγήκε μάλιστα στον αγωνιστικό χώρο χαιρετώντας φασιστικά. Πιστεύω πως για όλα αυτά φέρουν συγκεκριμένες ευθύνες οι πολιτικές αρχές, οι οποίες ενοχοποιούν ολοένα και περισσότερο τη μετανάστευση.
<SPEAKER ID="36" LANGUAGE="" NAME="Vytautas Landsbergis (PPE-DE ). –" AFFILIATION="(ΕΝ)">
<P>
Τον Νοέμβριο του 2005, η κρατικής ιδιοκτησίας ρωσική εταιρεία σωληνώσεων Transneft διέκοψε τη μακροπρόθεσμη συμφωνία μεταφοράς που είχε συνάψει με την καζακστανική εταιρεία KazMunaiGaz, καθώς διαπραγματεύεται τώρα την απόκτηση των μετοχών ενός λιθουανικού διυλιστηρίου πετρελαίου και μια μακροπρόθεσμη σύμβαση για μεταφορά πετρελαίου, που φαίνεται να έρχεται σε αντίθεση με τα επεκτατικά σχέδια της Ρωσίας.
<P>
Η Ρωσία πρόσφατα απαγόρευσε τις εισαγωγές προϊόντων εργοστασιακού εξοπλισμού από τη Λιθουανία και τώρα από την Πολωνία. Και οι δύο χώρες τιμωρούνται ανοιχτά για την υποστήριξή τους προς την Ουκρανία. Η περίφημη υπόθεση Yukos αποδεικνύει την απουσία κράτους δικαίου, ανεξάρτητης δικαιοσύνης, εγγυήσεων για τις ιδιωτικές επιχειρήσεις και προβλεψιμότητας των εμπορικών συναλλαγών. Ας μην λησμονούμε εξάλλου τη δήμευση των αποταμιεύσεων μιας ολόκληρης ζωής απλών λιθουανών υπηκόων από τη Μόσχα το 1990.
<SPEAKER ID="37" LANGUAGE="FR" NAME="Catherine Guy-Quint (PSE ). –" AFFILIATION="">
<P>
   Κύριε Πρόεδρε, θα ήθελα απλώς να τονίσω ότι πριν από τέσσερεις εβδομάδες, μιλήσαμε στην αίθουσα αυτή για τις βουλγάρες νοσοκόμες και για τον παλαιστίνιο γιατρό που κρατούνται στη Λιβύη. Έκτοτε, η δικαστική απόφαση που ανέμεναν αναβλήθηκε για την 31η Ιανουαρίου. Έκτοτε, μάθαμε ότι, το 2005, στο πλαίσιο της εκστρατείας κατά του AIDS, η Ευρωπαϊκή Ένωση απέστειλε πλέον του 1 εκατομμυρίου ευρώ στα παιδιά που είχαν μολυνθεί στο νοσοκομείο της Βεγγάζης. Έκτοτε, μάθαμε ότι η Λιβύη αναμένει ακόμη περισσότερα χρήματα πριν προβεί σε κάποια χειρονομία. Έκτοτε, ουδεμία άδεια δόθηκε για επίσκεψη αυτών των γυναικών και αυτού του άνδρα που κρατούνται σε φυλακές της Λιβύης.
<SPEAKER ID="38" LANGUAGE="PL" NAME="Zdzisław Zbigniew Podkański (PPE-DE )." AFFILIATION="">
<P>
      Κύριε Πρόεδρε, κυρίες και κύριοι, έχουν περάσει σχεδόν 18 μήνες από τις τελευταίες εκλογές του Ευρωπαϊκού Κοινοβουλίου. Συνεπώς, έχει περάσει αρκετός χρόνος ώστε να διαμορφώσουμε απόψεις σχετικά με τον τρόπο που λειτουργεί το Κοινοβούλιο και με τον ρόλο και τη σημασία της Ευρωπαϊκής Ένωσης. Αν και δεν έχουμε προβλήματα με την έγκριση των ψηφισμάτων που υποστηρίζουν τη δημοκρατία και τα ανθρώπινα δικαιώματα σε τρίτες χώρες, με λυπεί το γεγονός ότι δυστυχώς δεν είμαστε ικανοί να ενισχύσουμε τα δικά μας δικαιώματα αποτελεσματικά.
<SPEAKER ID="39" LANGUAGE="" NAME="Νικόλαος Σηφουνάκης (PSE ). –" AFFILIATION="">
<P>
   Κύριε Πρόεδρε, αγαπητοί συνάδελφοι, εδώ και λίγες ημέρες οι ευρωπαίοι πολίτες παρακολουθούν ενεοί τις καταγγελίες για τις μυστικές φυλακές της CIA στην Ευρώπη, για απαγωγές υπόπτων τρομοκρατικής δράσης, για μυστικές πτήσεις αμερικανικών αεροσκαφών, για βασανιστήρια. Η παράνομη δράση ενός μεγάλου κράτους, όπως οι Ηνωμένες Πολιτείες της Αμερικής, σε μια ήπειρο ανεξάρτητη, όπως η Ευρώπη, και η καταπάτηση των ανθρωπίνων δικαιωμάτων αποτελούν προσβολή για την Ευρώπη, που γέννησε τη δημοκρατία και κατοχύρωσε την ελευθερία, το τεκμήριο της αθωότητας και την ασφάλεια, εδώ και τρεις αιώνες με τη διακήρυξη των δικαιωμάτων του ανθρώπου. Αποτελεί συνάμα ειρωνεία κατά το ότι οι αποκαλύψεις αυτές συμπίπτουν με την επέτειο των 60 χρόνων της Οικουμενικής Διακήρυξης των Ανθρωπίνων Δικαιωμάτων. Ο αιώνας που διανύουμε έχει να επιδείξει πολλά επιτεύγματα. Ωστόσο, πρώτη φορά σε τόσο μεγάλη έκταση και ένταση δύο σημαντικότατα αγαθά, η ασφάλεια και η ελευθερία, συγκρούονται στη διεθνή αρένα συνθλίβοντας ανάμεσά τους τα ανθρώπινα δικαιώματα.
<SPEAKER ID="40" LANGUAGE="" NAME="Πρόεδρος." AFFILIATION="">
<SPEAKER ID="41" LANGUAGE="" NAME="Proinsias De Rossa (PSE ). –" AFFILIATION="(ΕΝ)">
<SPEAKER ID="42" LANGUAGE="" NAME="Πρόεδρος." AFFILIATION="">
<SPEAKER ID="43" LANGUAGE="" NAME="Proinsias De Rossa (PSE ). –" AFFILIATION="(ΕΝ)">
<SPEAKER ID="44" LANGUAGE="" NAME="Πρόεδρος." AFFILIATION="">
<P>
   Κύριε De Rossa, είμαι διατεθειμένος να αλλάξω τους κανόνες που έχουμε θεσπίσει. Θα ήθελα να σας υπενθυμίσω ότι απέστειλα επιστολή σε όλους σας πριν από αρκετό καιρό, εξηγώντας πώς σκόπευα να διαχειριστώ αυτό το δύσκολο σημείο στις συνεδριάσεις μας. Δεν διατυπώθηκε καμία αντίρρηση, αλλά μπορούμε να αναθεωρήσουμε τους κανονισμούς ανά πάσα στιγμή, δηλαδή, αν πιστεύετε ότι υπάρχει κάποιος τρόπος να βελτιωθούν, παρακαλώ πιστέψτε με, θα χαρώ πολύ να τον ακούσω. Δεν σας έδωσα τον λόγο σήμερα, κύριε De Rossa, διότι είχατε την τύχη να μιλήσετε κατά τη διάρκεια των δύο προηγούμενων συνεδριάσεων, όπως γνωρίζετε πολύ καλά, και θεώρησα ότι έπρεπε να δώσω προτεραιότητα στους βουλευτές που είχαν περισσότερο καιρό να μιλήσουν. 
<SPEAKER ID="45" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A6-0376/2005) της κ. Diana Wallis, εξ ονόματος της Επιτροπής Νομικών Θεμάτων, σχετικά με την αίτηση υπεράσπισης της ασυλίας και των προνομίων του Bruno Gollnisch (2005/2072(IMM)). 
<SPEAKER ID="46" LANGUAGE="" NAME="Diana Wallis (ALDE )," AFFILIATION="εισηγήτρια">
<P>
   . Κύριε Πρόεδρε, χρησιμοποιώ τον χρόνο μου ως εισηγήτρια για να αναφέρω στο Σώμα την απόφαση της Επιτροπής Νομικών Θεμάτων. Δεν κρύβω ότι ήταν μια δύσκολη υπόθεση για την επιτροπή. Ήταν μια υπόθεση όπου ο συνάδελφός μας, κ. Gollnisch, μας ζήτησε, ως Κοινοβούλιο, να του παραχωρήσουμε το προνόμιο της ασυλίας. Θα ήθελα επίσης να τον ευχαριστήσω για την ευγένεια και τη συνεργασία του στις έρευνες της επιτροπής.
<P>
Ο κ. Gollnisch βρέθηκε να διώκεται βάσει του γαλλικού δικαίου –του δικαίου της πατρίδας του για λόγια που χρησιμοποίησε σε συνέντευξη Τύπου τα οποία υποτίθεται ότι αποτελούν ένα είδος άρνησης του Ολοκαυτώματος.
<P>
Η επιτροπή εξέτασε το ζήτημα σε αρκετές συνεδριάσεις και κατέληξε στην απόφαση, με ευρεία και πειστική πλειοψηφία, ότι δεν θα ήταν ορθό στην προκειμένη περίπτωση να δοθεί στον κ. Gollnisch το προνόμιο της ασυλίας του Ευρωπαϊκού Κοινοβουλίου. Η επιτροπή πιστεύει ότι οι περιστάσεις όπου χρησιμοποίησε τα λόγια στα οποία βασίστηκε η δίωξη από τον γάλλο εισαγγελέα δεν ήταν τέτοιες, ώστε να μπορούμε να πούμε απερίφραστα ότι ασκούσε απλώς τη βουλευτική του εντολή ή εκτελούσε τα καθήκοντά του ως βουλευτής του Σώματος. Με αυτά τα δεδομένα, δεν ανήκε στην αρμοδιότητα της επιτροπής να διεξαγάγει περαιτέρω έρευνες, και η επιτροπή έλαβε την απόφασή της σε αυτήν τη βάση. Επομένως, αρνούμαστε να παραχωρήσουμε στον κ. Gollnisch το προνόμιο της βουλευτικής ασυλίας, και αυτή είναι η σύσταση της επιτροπής προς την Προεδρία και το Σώμα. 
<SPEAKER ID="47" LANGUAGE="" NAME="" AFFILIATION="Αντιπροέδρου">
<SPEAKER ID="48" LANGUAGE="FR" NAME="Roselyne Bachelot-Narquin," AFFILIATION="εξ ονόματος της Ομάδας PPE-DE">
<P>
   . Η διατήρηση ή όχι της ασυλίας του κ. Gollnisch είναι ένα λεπτό θέμα. Αποφάσισα να μην αποφύγω τις ευθύνες μου για να πω στον κ. Gollnisch, δημοσίως και με κάθε ειλικρίνεια, για ποιον λόγο δεν θα υπερασπιστώ την ασυλία του.
<P>
Ο πειρασμός είναι μεγάλος να εκφράσω γνώμη για το περιεχόμενο παρατηρήσεων που αποδίδονται στον βουλευτή του Εθνικού Μετώπου. Ο πειρασμός είναι μεγάλος να υπενθυμίσω μόνο το μαρτύριο του εβραϊκού λαού, παραμερίζοντας τη μόνη συζήτηση που πρέπει έχουμε, τη συζήτηση δηλαδή για τις προϋποθέσεις που διέπουν την εφαρμογή της βουλευτικής ασυλίας. Ο πειρασμός είναι μεγάλος να απορρίψω την υπεράσπιση της ασυλίας του κ. Gollnisch βλέποντάς τον μόνον ως τον εκπρόσωπο μιας ιδεολογίας την οποία το σύνολο σχεδόν αυτού του Κοινοβουλίου απορρίπτει και σε αντίθεση προς την οποία οικοδομήθηκε το ευρωπαϊκό σχέδιο με βάση την ευρωπαϊκή ιδέα.
<P>
Η έκθεση της κ. Wallis είναι ισορροπημένη. Μας υπενθυμίζει ότι η ασυλία δεν έχει θεσπιστεί για να προστατεύει τους βουλευτές του Ευρωπαϊκού Κοινοβουλίου αλλά την ακεραιότητα του Ευρωπαϊκού Κοινοβουλίου, μέσω των αντιπροσώπων του, και να τους παρέχει την ανεξαρτησία με την οποία εκτελούν τα καθήκοντά τους.
<P>
Δεν υπάρχει αμφιβολία ότι, στη Λυών, στην καρδιά του πανεπιστημίου όπου διδάσκει, μακριά από την εκλογική του περιφέρεια στη Βορειοανατολική Γαλλία, ο κ. Gollnisch δεν μιλούσε υπό την ιδιότητα του βουλευτή του Ευρωπαϊκού Κοινοβουλίου. Ο κ. Gollnisch ζει επικίνδυνα, διαρκώς στην κόψη του ξυραφιού. Αυτή η μορφή πολιτικού βίου αποτελεί, στην πραγματικότητα, χαρακτηριστικό της άκρας δεξιάς στη Γαλλία και στη Γερμανία. Ο κ. Gollnisch είναι υπέρ του δέοντος καλλιεργημένος και ευφυής ώστε να μην αντιληφθεί ότι οι παρατηρήσεις του κινδύνευαν να καταδικαστούν από τη γαλλική νομοθεσία. Αν πρέπει να εισέλθει απερίσκεπτα σε μια δικαστική δοκιμασία για να παραμείνει πιστός σε αυτό που θεωρεί σωστό, τότε το σωστό είναι να μην παρασύρει το κοινοβουλευτικό μας όργανο και να μην το εμπλέξει σε μια συζήτηση στην οποία δεν έχει θέση.
<P>
Η αίτηση υπεράσπισης της ασυλίας, η οποία διατυπώθηκε με τη συγκατάθεσή σας, κ. Gollnisch, βρίσκεται μεταξύ μιας έκκλησης βοήθειας χωρίς νομική βάση, δεδομένου ότι αυτή η διαδικασία δεν απειλεί επ’ ουδενί τρόπω να εγείρει εμπόδια στην άσκηση των καθηκόντων σας, και, όπως το βλέπω εγώ, μιας αμήχανης προσπάθειας να αποφύγετε τις ευθύνες σας, ωσάν ακριβώς να έχετε καταληφθεί από πανικό στην ιδέα αυτού που ενσυνείδητα πυροδοτήσατε και το οποίο σαφώς έχει πλέον διαφύγει του ελέγχου σας.
<SPEAKER ID="49" LANGUAGE="DE" NAME="Maria Berger," AFFILIATION="εξ ονόματος της Ομάδας PSE">
<P>
   . Κύριε Πρόεδρε, επιτρέψτε μου καταρχάς να ευχαριστήσω θερμά την εισηγήτριά μας, κ. Wallis. Υπάρχουν διάφορα μέλη της Επιτροπής Νομικών Θεμάτων που ασχολούνται με υποθέσεις ασυλίας, αλλά πιστεύω ότι αυτή η υπόθεση ήταν ιδιαίτερα δύσκολη και λεπτή και απαιτούσε πολύ προσεκτική εξέταση εκ μέρους της εν λόγω επιτροπής· από όσο μπορώ να κρίνω ούτε και για την ίδια προσωπικά ήταν τόσο απλή υπόθεση.
<P>
Εμείς, η Σοσιαλιστική Ομάδα στο Ευρωπαϊκό Κοινοβούλιο, υποστηρίξαμε τα συμπεράσματα της εισηγήτριας. Και εμείς πιστεύουμε ότι η ασυλία που απονέμεται από τη συμμετοχή στο παρόν Σώμα δεν πρέπει να εφαρμοστεί στην προκειμένη περίπτωση. Θέλω να προσθέσω και μια προσωπική παρατήρηση. Στην πατρίδα μου βρίσκεται το άλλοτε στρατόπεδο συγκέντρωσης Mauthausen, όπου βρίσκεται και η εκλογική μου περιφέρεια. Αν εξακολουθείτε να έχετε αμφιβολίες για το αν αυτά τα στρατόπεδα συγκέντρωσης πράγματι υπήρξαν, ευχαρίστως σας προσκαλώ να τα επισκεφτούμε μαζί. Θα βρείτε ανθρώπους που επιβίωσαν και κατοικούν ακόμη στην περιοχή· επίσης στην πατρίδα μου κατοικούν άνθρωποι που βοήθησαν τους λίγους ανθρώπους που κατάφεραν να δραπετεύσουν από αυτά τα στρατόπεδα· σήμερα τιμάται εδώ μια γυναίκα που έπραξε κάτι τέτοιο. Θέλω με αυτές τις επισημάνσεις να τιμήσω τη μνήμη της. 
<SPEAKER ID="50" LANGUAGE="FR" NAME="Lydia Schenardi (NI ). –" AFFILIATION="">
<P>
   Κύριε Πρόεδρε, κυρίες και κύριοι, η έκθεση της κ. Wallis σχετικά με την αίτηση υπεράσπισης της ασυλίας και των προνομίων του κ. Gollnisch είναι, τόσο ως προς τη μορφή όσο και ως προς την ουσία, πραγματικά σκανδαλώδης. Είναι σκανδαλώδης, διότι, ποτέ πριν, οι κανόνες δικαίου και η πάγια νομολογία του Κανονισμού μας και της Επιτροπής Νομικών Θεμάτων δεν είχαν σε τέτοιον βαθμό διαστρεβλωθεί και παραβιαστεί. Είναι σκανδαλώδης, διότι ο φάκελος που παρουσιάστηκε ενώπιον της Επιτροπής Νομικών Θεμάτων αποτέλεσε το αντικείμενο μιας άνευ προηγουμένου πολιτικοποίησης και πολιτικών πιέσεων εκ μέρους των πολιτικών αντιπάλων του κ. Gollnisch. Χρειάστηκαν όχι λιγότερα από τέσσερα σχέδια έκθεσης, όλα διαφορετικά κάθε φορά στα συμπεράσματα και το σκεπτικό τους, για να φθάσουμε στην έκθεση που μας παρουσιάστηκε σήμερα στην Ολομέλεια, η οποία δεν είναι, εξάλλου, αυτή την οποία τα μέλη της Επιτροπής Νομικών Θεμάτων είχαν υπερψηφίσει, καθώς έκτοτε το σκεπτικό της απόφασης που πρότεινε η κ. Wallis έχει τροποποιηθεί.
<P>
Το επιχείρημα που προβάλλεται από την έκθεση σε στήριξη της απόφασης να μην υπάρξει υπεράσπιση της ασυλίας και των προνομίων του κ. Gollnisch είναι ότι δεν έκανε χρήση της ελευθερίας έκφρασης που απολαμβάνει κατά την εκτέλεση των καθηκόντων του μιλώντας κατά τη διάρκεια συνέντευξης Τύπου που έλαβε χώρα στο πολιτικό του γραφείο στη Λυών στις 11 Οκτωβρίου 2004. Οποία υποκρισία και οποίο ψέμα! Η γραπτή πρόσκληση στη συνέντευξη Τύπου του κ. Gollnisch ανέφερε, δίπλα στο όνομά του, την ιδιότητά του ως βουλευτή του Ευρωπαϊκού Κοινοβουλίου. Τα περισσότερα ανακοινωθέντα Τύπου, ανέφεραν την ιδιότητα του βουλευτή του Ευρωπαϊκού Κοινοβουλίου. Εξάλλου, τα θέματα που ανέπτυξε διαδοχικά ο κ. Gollnisch αφορούσαν την Ευρώπη: την ένταξη της Τουρκίας στην Ευρώπη, τη διαδικασία κύρωσης της Ευρωπαϊκής Συνταγματικής Συνθήκης ή, ακόμη, τη λεγόμενη έκθεση Rousso που αφορά κυρίως τις πολιτικές απόψεις ορισμένων πανεπιστημιακών που ασχολούνται με την ιστορία του Δευτέρου Παγκοσμίου Πολέμου στην Ευρώπη.
<P>
Η πάγια νομολογία της Επιτροπής Νομικών Θεμάτων σε θέματα απόψεων που διατυπώνουν μέλη του Ευρωπαϊκού Κοινοβουλίου τείνει, σε τέτοιες περιπτώσεις, προς την κατεύθυνση της συστηματικής προστασίας της ασυλίας. Σε πολύ σοβαρότερα προηγούμενα που αφορούσαν διώξεις για δυσφήμηση, συκοφαντία, αντίσταση κατά της αρχής ή ακόμη και προσβολή δικαστηρίου, η ασυλία βουλευτή του Ευρωπαϊκού Κοινοβουλίου είχε προστατευθεί. Αλλά δεν συνέβη το ίδιο και με τον συνάδελφό μας κ. Gollnisch, προσβάλλοντας έτσι την ανεξαρτησία και την ελευθερία έκφρασης όλων των βουλευτών. Ας μην απατόμεθα: αν αυτή η έκθεση έμελλε να εγκριθεί στην Ολομέλεια, αυτό που θα περιοριζόταν και θα υπόκειτο στη διακριτική ευχέρεια άλλων θα ήταν το δικαίωμα έκφρασης όλων των βουλευτών του Ευρωπαϊκού Κοινοβουλίου· θα εγκρινόταν μια νέα ερμηνεία της άρσης της ασυλίας για απόψεις που διατυπώνονται από βουλευτές του Ευρωπαϊκού Κοινοβουλίου κατά την άσκηση των καθηκόντων τους· και η τόσο πολύτιμη δημοκρατία και οι θεμελιώδεις αξίες της Ευρώπης θα έχαναν το κύρος τους. 
<SPEAKER ID="51" LANGUAGE="FR" NAME="Adeline Hazan (PSE ). –" AFFILIATION="fumus persecutionis">
<P>
   Κύριε Πρόεδρε, κυρίες και κύριοι, χαίρομαι που θα έχουμε τελικά τη δυνατότητα να εκφράσουμε τη γνώμη μας για την ασυλία του κ. Gollnisch, διότι οι αλλεπάλληλες αναβολές της ψηφοφορίας μας διήρκεσαν πάρα πολύ. Αναλώσαμε πάρα πολύ χρόνο για να αξιολογήσουμε τα γεγονότα. Δεν θα επαναλάβω σε αυτήν την αίθουσα τα γεγονότα όπως αυτά έχουν, αλλά θέλω να τονίσω ότι είναι απολύτως δίκαιο να υποστηρίξουμε την έκθεση της κ. Wallis, η οποία προτείνει την άρση της ασυλίας του κ. Gollnisch για πολλούς λόγους.
<P>
Ο πρώτος, και όχι ο λιγότερο σημαντικός, είναι ότι ο κ. Gollnisch δεν διατύπωσε τα λεγόμενα που του καταλογίζονται υπό την ιδιότητα του βουλευτή του Ευρωπαϊκού Κοινοβουλίου. Η ασυλία που απολαμβάνει κάθε βουλευτής του Ευρωπαϊκού Κοινοβουλίου έχει σκοπό να προστατεύει την ελευθερία έκφρασής του κατά την άσκηση των καθηκόντων του. Στην προκειμένη περίπτωση, ο κ. Gollnisch δεν ασκούσε τα κοινοβουλευτικά του καθήκοντα. Η ασυλία δεν ισούται με ανευθυνότητα, όπως ακριβώς και η ελευθερία έκφρασης δεν μπορεί να δικαιολογήσει μια απαράδεκτη συμπεριφορά.
<P>
Ο δεύτερος λόγος είναι ότι, στην προκειμένη περίπτωση, οι αξίες της Ευρωπαϊκής Ένωσης τις οποίες εμείς, οι βουλευτές του Ευρωπαϊκού Κοινοβουλίου, υποτίθεται ότι υπερασπιζόμαστε, έχουν καταπατηθεί. Μακριά –πολύ μακριά– από αυτές τις ανθρωπιστικές αξίες, ο κ. Gollnisch, που είναι άριστος μαθητής του κ. Le Pen, προσπάθησε να συναγωνιστεί τον δάσκαλό του στο άθλημα της λεκτικής πρόκλησης με τις παρατηρήσεις που διατύπωσε στη συνέντευξη Τύπου. Οφείλουμε λοιπόν να καταδικάσουμε απερίφραστα αυτές τις παρατηρήσεις.
<P>
Τέλος, ο τρίτος και τελευταίος λόγος είναι ότι, στην επιχειρηματολογία που παρουσίασε ο κ. Gollnisch, δεν μπορούμε με κανέναν τρόπο να διαπιστώσουμε . Επειδή δεν μπορεί να αποδεχθεί τις συνέπειες των παρατηρήσεών του, ο κ. Gollnisch ισχυρίζεται ότι είναι θύμα ποταπών πολιτικών διώξεων οι οποίες θα είχαν σκοπό να τον απομακρύνουν από την πολιτική σκηνή. Αυτό είναι ένα ισχνό επιχείρημα μπροστά στις ιδιαίτερα απρεπείς παρατηρήσεις που έκανε έχοντας πλήρη συνείδηση, είμαι βεβαία, του πλήγματος που κατέφερε κατά της δημοκρατίας μας. 
<SPEAKER ID="52" LANGUAGE="FR" NAME="Bruno Gollnisch (NI ). –" AFFILIATION="">
<P>
   Κύριε Πρόεδρε, το άρθρο 7 ορίζει ότι δεν μπορώ να μιλήσω στη συζήτηση. Δεν έχω την πρόθεση να μιλήσω στη συζήτηση, όμως το άρθρο 7 μου επιτρέπει, ωστόσο, να διορθώσω έναν ανακριβή ισχυρισμό. Το τρίτο εδάφιο του άρθρου 7 παράγραφος 8 μου επιτρέπει να παρέμβω βάσει του άρθρου 145, και το άρθρο 145 μου παρέχει τρία λεπτά για να προβώ σε προσωπική δήλωση.
<P>
Αν μου επιτρέπετε, κύριε Πρόεδρε, και χωρίς να λάβω μέρος στη συζήτηση, η έκβαση της οποίας, στην περίπτωσή μου, έχει κριθεί εκ των προτέρων, θα ήθελα, όπως προβλέπεται από το άρθρο 7, να μιλήσω τρία λεπτά βάσει του άρθρου 145, με σκοπό να διατυπώσω τη γνώμη μου για κατηγορίες που απευθύνονται σε εμένα προσωπικά. Κατά συνέπεια, δεν αναφέρομαι στο περιεχόμενο της συζήτησης αλλά απλώς σε ισχυρισμούς που διατυπώθηκαν για το άτομό μου από ορισμένους από τους ομιλητές. Η κ. Bachelot νόμισε ότι μπορούσε να πει –και αυτή είναι μια διαδεδομένη άποψη– ότι είχα μιλήσει στην καρδιά του πανεπιστημίου. Αυτό είναι παντελώς ανακριβές. Οι παρατηρήσεις για τις οποίες έχω επικριθεί έγιναν κατά τη διάρκεια συνέντευξης Τύπου που οργανώθηκε στο πλαίσιο των πολιτικών καθηκόντων μου, κατά τη διάρκεια της οποίας, όπως είπε μια άλλη ομιλήτρια, η κ. Schenardi, απαντούσα σε ερωτήσεις δημοσιογράφων, γεγονός που δεν αμφισβητείται σοβαρά. Αν δεν έχω το δικαίωμα να δώσω αυτές τις απαντήσεις, τότε οι δημοσιογράφοι δεν θα είχαν το δικαίωμα να θέσουν ερωτήσεις σχετικά με την ιστορία του Δευτέρου Παγκοσμίου Πολέμου. Αυτό μου φαίνεται αρκετά σαφές, και δεν είπα αυτά τα λόγια ως πανεπιστημιακός, παρότι οι πανεπιστημιακές αρχές, κατόπιν εντολής της γαλλικής κυβέρνησης, προσπάθησαν να προσβάλουν το τεκμήριο της αθωότητας μου και για την ενέργεια αυτή καταδικάστηκαν από το Συμβούλιο της Επικρατείας, το ανώτατο δικαστήριό μας.
<P>
Δεύτερον, η κ. Berger διατύπωσε την εκδοχή ότι είχα αρνηθεί ότι υπήρξαν ποτέ στρατόπεδα συγκέντρωσης, και συγκεκριμένα το στρατόπεδο Mauthausen. Κυρία Berger, ουδέποτε αμφισβήτησα την ύπαρξη στρατοπέδων συγκέντρωσης, και βεβαίως όχι το στρατόπεδο Mauthausen. Την ύπαρξη των θαλάμων αερίων στο Mauthausen αμφισβήτησε ο κ. Lanzmann, ο δημιουργός της ταινίας «Shoah», και όχι εγώ ο οποίος, αντίθετα, είπα ξεκάθαρα ότι υπήρξαν. Πιστεύω ότι αυτές οι δύο διευκρινίσεις ήσαν, κύριε Πρόεδρε, ιδιαίτερα σημαντικές. Όσον αφορά οιεσδήποτε αναιρέσεις και αναβολές από την Επιτροπή, εγώ προσωπικά δεν έπαιξα κανέναν ρόλο στην υπόθεση αυτή. Θα τονίσω, όπως είπε και ο συνάδελφός μου, ότι ο πρόεδρος της γαλλικής Δημοκρατίας, κ. Σιράκ, υποστήριξε πρόσφατα ότι δεν θα μπορούσε να υπάρξει επίσημη ιστορική αλήθεια. Αναρωτιέμαι πώς μπορούν να με επικρίνουν για παρατηρήσεις που μόλις έχει επαναλάβει ο αρχηγός του κράτους, η κεφαλή της δικαιοσύνης, και πώς είναι δυνατόν να δικαιολογούν δικαστική δίωξη εις βάρος μου με βάση έναν κομμουνιστικό νόμο, τον νόμο Gayssot, ο οποίος, όταν ψηφιζόταν, είχε χαρακτηριστεί από τον κ. Toubon ως σταλινικός νόμος. Θα είναι ενδιαφέρον να δούμε τι έχει να πει ο κ. Toubon όσον αφορά την ασυλία μου. Αυτά είναι όλα όσα είχα να πω στο Σώμα. 
<SPEAKER ID="53" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί αύριο στις 12.00. 
<SPEAKER ID="54" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη σύσταση για τη δεύτερη ανάγνωση (A6-0335/2005) της Επιτροπής Περιβάλλοντος, Δημόσιας Υγείας και Ασφάλειας των Τροφίμων σχετικά με την κοινή θέση που καθόρισε το Συμβούλιο (5694/5/2005 – C6-0268/2005 – 2003/0282(COD)), για την έγκριση της οδηγίας του Ευρωπαϊκού Κοινοβουλίου και του Συμβουλίου που αφορά τις ηλεκτρικές στήλες και τους συσσωρευτές και τις χρησιμοποιημένες ηλεκτρικές στήλες και συσσωρευτές, και την κατάργηση της οδηγίας 91/157/ΕΟΚ (εισηγητής: ο κ. Joahnnes Blokland). 
<SPEAKER ID="55" LANGUAGE="NL" NAME="Johannes Blokland (IND/DEM )," AFFILIATION="εισηγητής.">
<P>
   – Κύριε Πρόεδρε, η έκθεση σχετικά με τις ηλεκτρικές στήλες και τους συσσωρευτές εγκρίθηκε με μεγάλη πλειοψηφία στην Επιτροπή Περιβάλλοντος, Δημόσιας Υγείας και Ασφάλειας των Τροφίμων. Αυτή η επιτροπή εκτιμά ότι οι 41 τροπολογίες σε αυτήν την έκθεση βελτίωσαν την κοινή θέση του Συμβουλίου. Εμείς στην επιτροπή, ωστόσο, δεν έχουμε ακόμα συμφωνήσει σχετικά με μία βασική πτυχή, δηλαδή τη μείωση της χρήσης βαρέων μετάλλων υδραργύρου, καδμίου και μολύβδου σε ορισμένες ηλεκτρικές στήλες.
<P>
Το Κοινοβούλιο υιοθέτησε μια σαφή στάση σε αυτόν τον τομέα κατά την πρώτη ανάγνωση, μετά την οποία εκφράστηκαν προφανώς διαφωνίες ή, θα έλεγα καλύτερα, μετά την οποία οι παραγωγοί ηλεκτρικών στηλών προχώρησαν σε άσκηση σοβαρών πιέσεων. Για να επιτευχθεί τελικά συμφωνία, κατέθεσα μία τροποποιημένη πρόταση, την τροπολογία 42, η οποία αποτελεί μια αποδυναμωμένη εκδοχή της τροπολογίας που εγκρίθηκε κατά την πρώτη ανάγνωση. Θα ήθελα να κάνω τρεις παρατηρήσεις σχετικά με τον περιορισμό της απαγόρευσης στα βαρέα μέταλλα.
<P>
Καταρχάς, η τροπολογία 42 περιορίζει την απαγόρευση στις φορητές ηλεκτρικές στήλες· ως εκ τούτου, η απαγόρευση δεν ισχύει για κανενός είδους βιομηχανικές ηλεκτρικές στήλες. Η εξαίρεση που έγινε για τις βιομηχανικές ηλεκτρικές στήλες κατά την πρώτη ανάγνωση αποδείχθηκε ανεπαρκής για τη βιομηχανία, διότι εκτιμά ότι ένας μη αποδεκτός αριθμός αυτών των ηλεκτρικών στηλών θα καταλήξει στη ζώνη κινδύνου. Για λόγους σαφήνειας, η τροπολογία 42 που κατέθεσα αφαιρεί τις βιομηχανικές ηλεκτρικές στήλες πλήρως από τη ζώνη κινδύνου.
<P>
Δεύτερον, χάρη στην τροπολογία 42, η απαγόρευση του μολύβδου επίσης περιορίζεται στις φορητές ηλεκτρικές στήλες, γεγονός που σημαίνει ότι οι βιομηχανικοί συσσωρευτές μολύβδου είναι επίσης εκτός του πεδίου εφαρμογής της απαγόρευσης.
<P>
Τέταρτον, καθώς η απαγόρευση του καδμίου για τα ασύρματα εργαλεία ανεστάλη για τέσσερα χρόνια, αυτό θα μας δώσει αρκετό χρόνο για την πραγματοποίηση της πλήρους μετάβασης σε ηλεκτρικές στήλες υδριδίου νικελίου μετάλλου (NiMH) και ιόντων λιθίου (Li-ion) ως εναλλακτική λύση στις ηλεκτρικές στήλες NiCd. Αυτές οι εναλλακτικές λύσεις διατίθενται ευρέως εδώ και 10 χρόνια περίπου.
<P>
Πρόσεξα ότι τόσο η Σοσιαλιστική Ομάδα στο Ευρωπαϊκό Κοινοβούλιο όσο και η Ομάδα των Πρασίνων/Ευρωπαϊκή Ελεύθερη Συμμαχία κατέθεσαν μια παρόμοια τροπολογία επί του άρθρου 4, την ουσία της οποίας μπορώ να εγκρίνω.
<P>
Όσον αφορά τους ορισμούς, θεωρώ ότι πρέπει να συμπεριληφθούν σε άρθρο και όχι σε αιτιολογική σκέψη. Γι’ αυτό, διαφωνώ με τις τροπολογίες 46, 48 και 50. Η κοινή θέση του Συμβουλίου παραμένει ασαφής σε ορισμένες πτυχές του ορισμού των φορητών ηλεκτρικών στηλών. Η λέξη «φορητός» είναι υποκειμενική και η Επιτροπή Περιβάλλοντος θα προτιμούσε, συνεπώς, έναν ορισμό που θα καθορίζει ένα σαφές όριο. Η τροπολογία 12 ορίζει ένα μέγιστο βάρος 1 χιλιογράμμου για τις φορητές ηλεκτρικές στήλες.
<P>
Επιπλέον, η τροπολογία 12 κάνει τη σύνδεση με τις συσκευές των καταναλωτών, όπως ορίζονται στην οδηγία για τα ηλεκτρονικά απόβλητα. Για να αποφευχθούν νομικά κενά ή επικάλυψη στους ορισμούς, η Επιτροπή Περιβάλλοντος πρότεινε στην τροπολογία 13 έναν ορισμό των φορητών ηλεκτρικών στηλών μέσω του ορισμού των βιομηχανικών ηλεκτρικών στηλών. Η Επιτροπή Περιβάλλοντος εκτιμά ότι οι τροπολογίες 12 και 13 παρέχουν απόλυτη σαφήνεια σχετικά με αυτούς τους ορισμούς.
<P>
Όσον αφορά την ευθύνη του παραγωγού, πρέπει να πω ότι πρόκειται για μια βασική αρχή για διάφορες άλλες οδηγίες, καθώς και για την οδηγία για τις ηλεκτρικές στήλες. Σε αυτό το πλαίσιο, συμφωνώ με την κοινή θέση του Συμβουλίου. Στην τροπολογία 44, ωστόσο, η πρόταση της από κοινού ευθύνης είναι αμφισβητήσιμη. Αυτό, πρακτικά, οδηγεί σε μεγάλη σύγχυση και η εφαρμογή της είναι ιδιαίτερα πολύπλοκη. Εκτιμώ ότι πρέπει να διατηρήσουμε την ευθύνη του παραγωγού και, ως εκ τούτου, διαφωνώ με την τροπολογία 44.
<P>
Οι τροπολογίες 18 και 40 απαγορεύουν την ενσωμάτωση των ηλεκτρικών στηλών και εισάγουν την απαίτηση της εύκολης αφαίρεσης των ηλεκτρικών στηλών. Αυτό εκ πρώτης όψεως φαίνεται καλό, αλλά εκτιμώ ότι σε πολλές εφαρμογές θα προκύψουν δυσκολίες ως αποτέλεσμα, ειδικά αν η ηλεκτρική στήλη έχει μεγαλύτερη διάρκεια ζωής από τη συσκευή. Επιπλέον, αυτή η διάταξη είναι περιττή, διότι η οδηγία για τα ηλεκτρονικά απόβλητα ορίζει ήδη ότι οι ηλεκτρικές στήλες πρέπει πάντα να αφαιρούνται πριν από τη συλλογή των ηλεκτρικών συσκευών.
<SPEAKER ID="56" LANGUAGE="" NAME="Charlie McCreevy," AFFILIATION="μέλος της Επιτροπής">
<P>
   . Κύριε Πρόεδρε, θα ήθελα να ευχαριστήσω το Ευρωπαϊκό Κοινοβούλιο, την Επιτροπή Περιβάλλοντος, Δημόσιας Υγείας και Ασφάλειας των Τροφίμων, και συγκεκριμένα τον εισηγητή κ. Blokland, για την παρούσα έκθεση.
<P>
Σήμερα, η ισχύουσα κοινοτική νομοθεσία για τις ηλεκτρικές στήλες καλύπτει ένα μικρό μόνο μέρος όλων των φορητών στηλών που πωλούνται ετησίως στην Ευρωπαϊκή Ένωση. Αυτό έχει παρεμποδίσει τη δημιουργία αποτελεσματικών εθνικών συστημάτων συγκέντρωσης και ανακύκλωσης. Συνεπώς, πολλές ηλεκτρικές στήλες που πωλούνται σήμερα στην κοινοτική αγορά εξακολουθούν να κινδυνεύουν να καταλήξουν στο περιβάλλον, στην αποτέφρωση ή στις χωματερές. Για την αντιμετώπιση αυτού του προβλήματος, η Επιτροπή υπέβαλε το 2003 νέα νομοθετική πρόταση για τις ηλεκτρικές στήλες, η οποία θα επέκτεινε το πεδίο εφαρμογής της ισχύουσας κοινοτικής νομοθεσίας από τις στήλες που περιέχουν ορισμένες επικίνδυνες ουσίες σε όλες τις στήλες που κυκλοφορούν στην κοινοτική αγορά.
<SPEAKER ID="57" LANGUAGE="" NAME="Caroline Jackson," AFFILIATION="εξ ονόματος της Ομάδας PPE-DE">
<P>
Αρχίζοντας με τους στόχους συγκέντρωσης, η ομάδα μου αμφιβάλλει εάν έχει νόημα να προσποιούμαστε ότι πολλά κράτη μέλη μπορούν να υπερβούν το ποσοστό συγκέντρωσης που καθορίζεται στην κοινή θέση του Συμβουλίου. Ας είμαστε ειλικρινείς ως προς αυτό: όπως επισημαίνεται στην εκτίμηση επιπτώσεων της Επιτροπής, μόνο έξι κράτη μέλη διαθέτουν αυτήν τη στιγμή εθνικό σύστημα συγκέντρωσης μικρών ηλεκτρικών στηλών για ανακύκλωση –η Αυστρία, το Βέλγιο, η Γαλλία, η Γερμανία, η Ολλανδία και η Σουηδία. Η Αυστρία κατάφερε να φτάσει σε ποσοστό συγκέντρωσης 40% μετά από 14 χρόνια. Η κοινή θέση ζητεί ποσοστό συγκέντρωσης 25% μετά από 6 χρόνια και 40% μετά από 10 χρόνια. Σύμφωνα με όσα γνωρίζουμε για τις χώρες που συγκεντρώνουν ηλεκτρικές στήλες, αυτό φαίνεται λογικό.
<P>
Η έκθεση τώρα θέτει υψηλότερους στόχους: 40% μετά από 6 χρόνια και 50% μετά από 12 χρόνια. Για τα κράτη μέλη που, για οιονδήποτε λόγο, δεν έδωσαν ποτέ υψηλή προτεραιότητα στην ανακύκλωση των ηλεκτρικών στηλών, αυτά τα όρια είναι μη ρεαλιστικά και, εφόσον θεσπιστούν, απλώς δεν πρόκειται να επιτευχθούν. Δεν είναι ούτε η κατάλληλη στιγμή ούτε ο κατάλληλος τόπος για πολιτική εντυπωσιασμού. Η καθυστέρηση στην έγκριση της οδηγίας λόγω διενέξεων επί μη ρεαλιστικών στόχων δεν ωφελεί κανέναν.
<P>
Δεύτερον, ο εισηγητής μεταφέρει την τροπολογία 42 που συνέταξε, ζητώντας απαγόρευση του μολύβδου και του καδμίου στις ηλεκτρικές στήλες εργαλείων. Πιστεύουμε ότι τέτοιες κινήσεις πρέπει να συμμορφώνονται καταρχάς με την κοινή προσέγγιση της εκτίμησης επιπτώσεων που συμφωνήθηκε πρόσφατα μεταξύ Επιτροπής, Συμβουλίου και Κοινοβουλίου. Σε αυτήν τη φάση, το Κοινοβούλιο, με δική μου προτροπή, ζήτησε από εξωτερικούς εμπειρογνώμονες να συντάξουν μια εκτίμηση επιπτώσεων, η οποία όμως ήταν περιορισμένης έκτασης. Χρειαζόμαστε μια πλήρη αξιολόγηση των κοινωνικών, περιβαλλοντικών και οικονομικών επιπτώσεων οποιωνδήποτε τέτοιων απαγορεύσεων πριν συμφωνήσουμε να τις καθιερώσουμε. Έως τότε θα ήταν ανεύθυνο να ακολουθήσουμε τον εισηγητή, καθώς έτσι θα νομοθετούσαμε στα τυφλά.
<P>
Τέλος, όσον αφορά τη νομική βάση, υποστηρίζουμε την πρόταση ότι η οδηγία θα πρέπει να βασίζεται στα άρθρα 175 και 95. Πιστεύουμε ότι βασίζοντας την οδηγία αποκλειστικά στο άρθρο 175 θα κινδυνεύαμε να δημιουργήσουμε στρέβλωση στην αγορά, καθώς μεμονωμένες χώρες πιθανόν να ενίσχυαν τις απαγορεύσεις που περιέχονται σε αυτήν.
<SPEAKER ID="58" LANGUAGE="SV" NAME="Åsa Westlund," AFFILIATION="εξ ονόματος της Ομάδας PSE">
<P>
   . Κύριε Πρόεδρε, επειδή ο σκιώδης εισηγητής μας, κ. Jørgensen, δεν μπορεί να παραστεί στο Κοινοβούλιο σήμερα, έχω εγώ τη χαρά να μιλήσω εξ ονόματος της Σοσιαλιστικής Ομάδας στο Ευρωπαϊκό Κοινοβούλιο. Ξεκινώντας, θα ήθελα να ευχαριστήσω τον κ. Blokland για το πολύ εποικοδομητικό έργο του. Κατέθεσε πολλές τροπολογίες που υποστηρίζει η ομάδα μας.
<P>
Το κάδμιο, ο υδράργυρος και ο μόλυβδος είναι ήδη απαγορευμένα σε εξαρτήματα και υλικά οχημάτων τα οποία τέθηκαν στην αγορά μετά την 1η Ιουλίου 2003, καθώς και στους νέους ηλεκτρικούς και ηλεκτρονικούς εξοπλισμούς οι οποίοι θα τεθούν στην αγορά μετά την 1η Ιουλίου 2006. Ως εκ τούτου, είναι απολύτως φυσικό να προχωρήσουμε τώρα περαιτέρω στην απαγόρευση της χρήσης του καδμίου στις ηλεκτρικές στήλες. Είναι ιδιαίτερα σημαντικό η εξαίρεση που αφορά το κάδμιο στις ηλεκτρικές στήλες και στους συσσωρευτές που χρησιμοποιούνται σε εργαλεία χειρός να αλλάξει σε απαγόρευση μετά από μια τετραετή μεταβατική περίοδο. Υπάρχουν άλλες εναλλακτικές λύσεις στη χρήση καδμίου για αυτά τα εργαλεία. Τη μία την έχω στο χέρι μου και –όπως ελπίζω ότι μπορείτε να ακούσετε όλοι– λειτουργεί θαυμάσια. Χρειάζεται μόνο μια πιο προσεκτική ματιά, προκειμένου να μην δεχθείτε άκριτα αυτά που οι ομάδες πίεσης στους διαδρόμους προσπαθούν να σας παραπλανήσουν να πιστέψετε.
<P>
Πιστεύουμε επίσης ότι οι στόχοι συλλογής που πρότεινε το Συμβούλιο είναι πολύ περιορισμένοι. Θέλουμε να τους αυξήσουμε και εκτιμούμε, όπως και ο εισηγητής, ότι σε αυτό το σχέδιο νομοθεσίας πρέπει να ισχύσει η νομική βάση που ορίζεται από το άρθρο 175, διότι ο ακριβής και αποκλειστικός στόχος της νομοθεσίας είναι η επίτευξη ενός καλύτερου περιβάλλοντος. 
<SPEAKER ID="59" LANGUAGE="DE" NAME="Holger Krahmer," AFFILIATION="εξ ονόματος της Ομάδας ALDE">
<P>
   . Κύριε Πρόεδρε, θέλω να επικεντρωθώ στα τρία βασικά σημεία αυτής της οδηγίας, και αυτά είναι η νομική βάση, η απαγόρευση του καδμίου και οι στόχοι συγκέντρωσης. Πρωταρχικός στόχος της εν λόγω οδηγίας είναι η μείωση και η αποφυγή δημιουργίας αποβλήτων των ηλεκτρικών στηλών, αλλά δεν πρέπει να παραβλέψουμε το γεγονός ότι πρόκειται και για ένα νομοθέτημα που προσανατολίζεται στο προϊόν για την εσωτερική αγορά. Το γεγονός ότι έχει το άρθρο 175 ως μοναδική νομική του βάση θα μπορούσε ενδεχομένως να οδηγήσει σε διαφορετικά πρότυπα και, κατά συνέπεια, σε στρέβλωση του ανταγωνισμού και της αγοράς. Για αυτόν ακριβώς τον λόγο, οι Φιλελεύθεροι υποστηρίζουν τα άρθρα 95 και 175 ως διπλή νομική βάση και, έτσι, ακολουθούμε τις συστάσεις της Επιτροπής Νομικών Θεμάτων. Τόσο στην Επιτροπή Περιβάλλοντος, Δημόσιας Υγείας και Ασφάλειας των Τροφίμων όσο και στο Συμβούλιο εγκρίθηκε απαγόρευση του καδμίου και του υδραργύρου μόνο όσον αφορά τις φορητές ηλεκτρικές στήλες. Η ομάδα μας δεν υποστηρίζει άλλες απαγορεύσεις εμπορικού χαρακτήρα ή την επέκταση της απαγόρευσης καδμίου, για παράδειγμα, στα ασύρματα εργαλεία και στον ιατρικό εξοπλισμό.
<P>
Το παράδειγμα των ηλεκτρικών εργαλείων πάντοτε αναφέρεται, και τώρα θα πω απευθυνόμενος κυρίως προς τον κ. Schlyter και την κ. Westlund ότι για αυτούς φυσικά υπάρχουν εναλλακτικές λύσεις για το νικέλιο-κάδμιο, αλλά κάθε είδος τεχνολογίας έχει πλεονεκτήματα και μειονεκτήματα. Στην περίπτωση των επαναφορτιζόμενων ηλεκτρικών στηλών και συσσωρευτών, που σε κάθε περίπτωση παράγουν πολύ μικρή ποσότητα αποβλήτων, πρέπει να λάβουμε υπόψη και άλλα χαρακτηριστικά, όπως την ενεργειακή απόδοση, την ωφέλιμη διάρκεια ζωής και φυσικά την τιμή που καλείται να πληρώσει ο καταναλωτής. Η παρουσία εναλλακτικής λύσης στην αγορά δεν σημαίνει απαραίτητα ότι πρόκειται για το κατάλληλο υποκατάστατο. Το σημερινό ποσοστό καδμίου που απορροφούμε στην Ευρώπη μέσω του περιβάλλοντός μας είναι σημαντικά χαμηλότερο από το επίπεδο που η ΠΟΥ θεωρεί ως βλαβερό για την υγεία, και αξίζει να σημειωθεί ότι μόνο το ένα τοις εκατό περίπου προέρχεται από ηλεκτρικές στήλες.
<P>
Τέλος, επιτρέψτε μου να αναφερθώ στους στόχους συγκέντρωσης. Το Συμβούλιο δεν ανεβάζει ψηλά τον πήχυ στοχεύοντας στο 25% μετά από έξι χρόνια και στο 45% μετά από δέκα χρόνια, αλλά πρέπει να τονίσουμε ότι το 40% και το 60% αντιστοίχως, τα οποία συμφωνήσαμε στην επιτροπή, δεν είναι ρεαλιστικοί στόχοι· σε ορισμένα κράτη μέλη οι ποσοστώσεις βρίσκονται κάτω από το 10%. Στη Γερμανία, μετά από εντατικές προσπάθειες, που διήρκεσαν πάνω από δέκα χρόνια, πετύχαμε 35%. Από αυτό συνάγεται ότι είναι σημαντικό να αναθεωρήσουμε τους στόχους συγκέντρωσης σε έξι χρόνια και, με αυτόν τον τρόπο, να διδαχθούμε από τις εμπειρίες και τη βέλτιστη πρακτική στα κράτη μέλη.
<SPEAKER ID="60" LANGUAGE="SV" NAME="Carl Schlyter," AFFILIATION="εξ ονόματος της Ομάδας Verts/ALE.">
<P>
   Κύριε Πρόεδρε, σας ευχαριστώ, κ. Blokland, για την προσπάθειά σας να βελτιώσετε αυτήν την πρόταση. Αφορά ένα περιβαλλοντικό θέμα, και το άρθρο 175 αποτελεί τη φυσική νομική βάση. Αφορά επίσης τους καταναλωτές και την εμπιστοσύνη που μπορούν να έχουν στα προϊόντα που αγοράζουν. Ως εκ τούτου, θα ήθελα να εφαρμοστεί η τροπολογία 38 για την επισήμανση εγγυημένης χωρητικότητας σε όλες τις ηλεκτρικές στήλες.
<P>
Πρόκειται για μια περίπτωση όπου οι καταναλωτές αγοράζουν κακή και ξεπερασμένη τεχνολογία από εταιρείες που επί του παρόντος τους εξαπατούν. Όταν τα προϊόντα δεν φέρουν επισήμανση, οι καταναλωτές εξαπατώνται ακόμα περισσότερο. Δεν είμαι ο μόνος που διεξήγαγα αυτήν τη δοκιμή. Σουηδικές οργανώσεις καταναλωτών εξέτασαν τις ηλεκτρικές στήλες νικελίου-υδριδίου μετάλλου μετά από 500 φορτίσεις. Συνεπώς, αυτό που πρέπει να μας απασχολεί σε αυτήν την περίπτωση είναι η διάρκεια ζωής και η οικονομία, καθώς είναι προφανές ότι αυτές οι ηλεκτρικές στήλες διαρκούν κατά μέσο όρο περισσότερο από τον διπλάσιο χρόνο μετά από 500 φορτίσεις.
<P>
Γιατί να μείνει πίσω η Ευρώπη όσον αφορά τη μεταφορά τεχνολογίας; Τι εξαγωγική αγορά θα έχουμε με κακή, ξεπερασμένη τεχνολογία; Είναι καιρός να απορρίψουμε το νικέλιο-κάδμιο και να ψηφίσουμε υπέρ της τροπολογίας 54.
<P>
Η βιομηχανία υποστηρίζει ότι οι ηλεκτρικές στήλες νικελίου-καδμίου είναι απαραίτητες για τα μηχανήματα αυτού του είδους. Το καλύτερο μηχάνημα στην αγορά μπορεί να χρησιμοποιηθεί για έως και 18 λεπτά και 20 δευτερόλεπτα σε αντίθεση με 2 λεπτά και 45 δευτερόλεπτα. Πρόκειται για νέα τεχνολογία ηλεκτρικών στηλών που ωφελεί τον καταναλωτή και είναι φιλική προς το περιβάλλον. Αντίθετα, η παλιά τεχνολογία επιδεινώνει την κατάσταση για τους καταναλωτές και το περιβάλλον.
<P>
Στην πραγματικότητα, το 75% της συνολικής ποσότητας επεξεργασμένου καδμίου χρησιμοποιείται στις ηλεκτρικές στήλες. Αυτό είναι ένα μικρό μέρος της συνολικής ποσότητας καδμίου. Ωστόσο, άλλες χρήσεις του καδμίου δεν είναι σκόπιμες. Αποτελούν παρενέργεια που πρέπει να αντιμετωπίσουμε και να εξαλείψουμε με άλλους τρόπους. Αυτό που μας απασχολεί επί του παρόντος είναι οι ηλεκτρικές στήλες, και το κάδμιο πρέπει να αφαιρεθεί από αυτές. 
<SPEAKER ID="61" LANGUAGE="PL" NAME="Urszula Krupa," AFFILIATION="εξ ονόματος της Ομάδας IND/DEM">
<SPEAKER ID="62" LANGUAGE="SK" NAME="Irena Belohorská (NI )." AFFILIATION="">
<P>
Τέλος, θα ήθελα να εκφράσω μια άποψη επί του θέματος της νομικής βάσης. Φυσικά, είναι απαραίτητο να προστατευθεί το περιβάλλον, αλλά η στήριξη στο άρθρο 175 ως τη μόνη νομική βάση μπορεί να οδηγήσει σε αθέμιτο ανταγωνισμό μέσω της εφαρμογής διαφορετικών νομικών προτύπων στα διάφορα κράτη μέλη. Κατά την άποψή μου, μια διπλή νομική βάση θα μπορούσε να συνδυάσει και τους δύο στόχους: την προστασία του περιβάλλοντος και την ελεύθερη και απεριόριστη κυκλοφορία των αγαθών. 
<SPEAKER ID="63" LANGUAGE="HU" NAME="Péter Olajos (PPE-DE ). –" AFFILIATION="">
<SPEAKER ID="64" LANGUAGE="FR" NAME="Marie-Noëlle Lienemann (PSE ). –" AFFILIATION="">
<P>
   Κύριε Πρόεδρε, κυρίες και κύριοι, το Ευρωπαϊκό Κοινοβούλιο επιθυμούσε την απαγόρευση του καδμίου και τον περιορισμό της χρήσης αυτού του βαρέως υλικού από το 1988. Με κάθε νομοθέτημα, όπως το νομοθέτημα σχετικά με τα οχήματα εκτός χρήσης ή για τα ηλεκτρικά και ηλεκτρονικά προϊόντα, το Κοινοβούλιό μας έχει υπογραμμίσει μια απλή αρχή: η χρήση καδμίου πρέπει να απαγορευθεί, και το εν λόγω προϊόν πρέπει να διατηρηθεί μόνο σε εκείνες τις περιπτώσεις όπου δεν υπάρχει εναλλακτική λύση. Από την αρχή, αυτή ήταν η αρχή της υποκατάστασης, η αρχή που θεμελιώνει το σχέδιο της οδηγίας REACH, η οποία μας κινητοποίησε πριν από αρκετό καιρό.
<P>
Όπως και άλλοι τομείς, η οδηγία REACH εξαιρεί τις ηλεκτρικές στήλες, στη βάση ότι, για να είναι πρόσφορη μια οδηγία, πρέπει ακριβώς να μας επιτρέπει να σφυγμομετρούμε το έργο που επιτελεί το Κοινοβούλιο. Παροτρύνω λοιπόν σθεναρά τους συναδέλφους μου να εφαρμόσουμε την αρχή της υποκατάστασης στις ηλεκτρικές στήλες που περιέχουν κάδμιο. Ο κ. Blokland εξήγησε εκτενώς τις δυσκολίες που συνάντησε για να κερδίσει την αποδοχή μιας φιλόδοξης άποψης, και οφείλουμε να επιδοκιμάσουμε την προθυμία του για την επίτευξη συμβιβασμού. Την στηρίζουμε.
<P>
Ωστόσο, έχω την εντύπωση ότι το Κοινοβούλιό μας θα έπρεπε να μπορεί να δεχθεί μια βασική αρχή. Αν στην αγορά υπάρχει τεχνολογία η οποία μπορεί να προτείνει μια εναλλακτική λύση στις ηλεκτρικές στήλες νικελίου-καδμίου ή στις ηλεκτρικές στήλες που περιέχουν κάδμιο –είτε είναι, εξάλλου, οι λεγόμενες φορητές είτε οι βιομηχανικές ηλεκτρικές στήλες– τότε οφείλουμε να απαγορεύσουμε το κάδμιο. Ο κ. Blokland προσπάθησε να συντάξει έναν κατάλογο αυτών που είναι ήδη διαθέσιμες στην αγορά. Υπάρχουν αναδυόμενες τεχνολογίες, ιδιαίτερα η τεχνολογία νικελίου-ψευδαργύρου για τις βιομηχανικές ηλεκτρικές στήλες. Σας προτείνω λοιπόν να δεχθείτε την τροπολογία 4, που κατέθεσε η Σοσιαλιστική Ομάδα στο Ευρωπαϊκό Κοινοβούλιο, η οποία προτείνει ότι, σε περίπτωση εμφάνισης στην αγορά νέας εναλλακτικής τεχνολογίας για τις βιομηχανικές ηλεκτρικές στήλες, θα κινείται η διαδικασία αναθεώρησης της οδηγίας. Αυτό μου φαίνεται ότι συνιστά την απολύτως ελάχιστη απαίτηση αν θέλουμε να είμαστε πιστοί στην περιβαλλοντική φιλοδοξία μας και, κυρίως, στην επιθυμία να προαγάγουμε την τεχνολογική καινοτομία στην Ευρωπαϊκή Ένωση. 
<SPEAKER ID="65" LANGUAGE="SL" NAME="Mojca Drčar Murko (ALDE )." AFFILIATION="">
<P>
Θα ήταν, ωστόσο, λογικό να επιβληθεί πλήρης απαγόρευση στις φορητές ηλεκτρικές στήλες, καθώς είναι εξαιρετικά πιθανόν ότι θα καταλήξουν σε χώρους ταφής απορριμμάτων. Όσον αφορά τους ελάχιστους στόχους για τη συλλογή των χρησιμοποιημένων ηλεκτρικών στηλών και συσσωρευτών, για την οποία ο στόχος του 25% μετά από έξι χρόνια φαίνεται επιτεύξιμος, εκτιμώ ότι στη διευρυμένη Ευρωπαϊκή Ένωση είναι εύλογη η πρόταση για τον έλεγχο της σκοπιμότητας του δεύτερου, δεκαετούς στόχου στο μεσοδιάστημα. Αυτό θα μπορούσε να γίνει με βάση τις πραγματικές εμπειρίες που αποκομίσαμε ανατρέχοντας στα προηγούμενα έτη στις 25 χώρες, μεταξύ των οποίων υπάρχουν σήμερα ορατές διαφορές στα συστήματα συλλογής και ανακύκλωσης. Για τον σκοπό αυτό, θα πρέπει να αναπτύξουμε ένα σύστημα επαλήθευσης. 
<SPEAKER ID="66" LANGUAGE="PL" NAME="Leopold Józef Rutowicz (NI )." AFFILIATION="">
<P>
      Κύριε Πρόεδρε, κυρίες και κύριοι, θα ήθελα να ευχαριστήσω τον κ. Blokland και να υπογραμμίσω την τεράστια σημασία που έχει η οδηγία σχετικά με τις ηλεκτρικές στήλες και τους συσσωρευτές και τις χρησιμοποιημένες ηλεκτρικές στήλες και συσσωρευτές για την προστασία του περιβάλλοντος. Υπάρχουν πολλές περιπτώσεις ανίχνευσης μετάλλων παρόμοιων με αυτά που χρησιμοποιούνται στις ηλεκτρικές στήλες και στους συσσωρευτές ύστερα από δοκιμές που διενεργήθηκαν σε άτομα που ζουν σε ευαίσθητες περιβαλλοντικά περιοχές και στους υδάτινους πόρους αυτών των περιοχών. Αναλύοντας την προέλευση αυτών των μετάλλων, μπορούμε να πούμε συμπερασματικά ότι ορισμένα από αυτά προέρχονται από ηλεκτρικές στήλες και συσσωρευτές που απορρίφθηκαν σε σκουπιδότοπους. Οι απορριφθείσες ηλεκτρικές στήλες και συσσωρευτές χρειάζονται μεγάλο χρονικό διάστημα για να αποσυντεθούν. Σε αυτό το πλαίσιο, προκύπτουν πολλά προβλήματα, όπως τα εξής. Οι πολίτες υποτιμούν την ανάγκη συλλογής των ηλεκτρικών στηλών και, συνεπώς, πρέπει να ευαισθητοποιηθούν ως προς αυτό. Πρέπει να ληφθούν νομικά και οικονομικά μέτρα για την προώθηση της συλλογής των ηλεκτρικών στηλών, και πρέπει να ενισχύσουμε μια κουλτούρα σύμφωνα με την οποία το κοινό θα αποκτήσει τη συνήθεια να συλλέγει τις ηλεκτρικές στήλες. Τα θέματα που αφορούν οργανωτικά ζητήματα και τη διάθεση αυτών των ρύπων αποτελούν περαιτέρω προβλήματα. Πολλά από τα θέματα που τέθηκαν θα επιλυθούν μόνο εν καιρώ, εφόσον συνεχιστεί η δημοσιοποίηση των προγραμμάτων συλλογής ηλεκτρικών στηλών και συνεχίσουν να γίνονται βελτιώσεις στα συστήματα συλλογής και διάθεσης. Συγκεκριμένα, πρέπει να προωθηθεί η τεχνική πρόοδος στον τομέα της παραγωγής ηλεκτρικών στηλών, προκειμένου να διασφαλιστεί η ασφάλεια των ηλεκτρικών στηλών. 
<SPEAKER ID="67" LANGUAGE="DE" NAME="Thomas Ulmer (PPE-DE ). –" AFFILIATION="">
<P>
   Κύριε Πρόεδρε, κυρίες και κύριοι, ευχαριστούμε θερμά τον κ. Blokland για την καλή, διεξοδική και προσεγμένη έκθεση για τη δεύτερη ανάγνωση.
<P>
Δεν έχω καμία αντίρρηση για την κοινή νομική βάση που χρησιμοποιούν τα άρθρα 95 και 175 των Συνθηκών ή για την κοινή θέση του Συμβουλίου. Συνολικά, το θεμελιώδες ερώτημα, κατά τη γνώμη μου, είναι αν η προαγωγή της έρευνας και των σύγχρονων τεχνολογιών τα επόμενα χρόνια θα μας δώσει τη δυνατότητα να αντικαταστήσουμε πολλές συμβατικές ηλεκτρικές στήλες μας, για παράδειγμα, με στοιχεία καυσίμων. Αν γίνει αυτό, τότε η εν λόγω οδηγία, όπως και οι ουσίες με τις οποίες έχουμε πρόβλημα, θα έχουν περιορισμένη διάρκεια ζωής. 
<SPEAKER ID="68" LANGUAGE="" NAME="Linda McAvan (PSE ). –" AFFILIATION="(ΕΝ)">
<P>
   Κύριε Πρόεδρε, εκφράζω την έντονη ικανοποίησή μου για αυτήν τη νομοθεσία, η οποία πιστεύω ότι θα συμβάλει στην προσπάθεια για καθαρότερο περιβάλλον. Ωστόσο, θα ήθελα επίσης να σχολιάσω τα τρία κύρια θέματα που σχολίασαν οι συνάδελφοι. Το πρώτο αφορά τις απαγορεύσεις, και συγκεκριμένα τη συμβιβαστική τροπολογία 42. Το πρόβλημα για μένα είναι ότι εξακολουθεί να περιλαμβάνει την ιδέα της αυτόματης απαγόρευσης των ηλεκτρικών στηλών νικελίου καδμίου μετά από τέσσερα χρόνια· δεν ζητείται από την Επιτροπή να πραγματοποιήσει εκτίμηση επιπτώσεων, ώστε να δούμε τι θα πρέπει να κάνουμε. Δεν συμφωνώ με την αυτόματη απαγόρευση. Αν πρόκειται να απαγορεύσουμε κάτι, τότε θα πρέπει να το κάνουμε έχοντας πλήρη γνώση.
<P>
Θα πρέπει επίσης να κάνουμε πράγματα αναλογικά: υπάρχει κάδμιο στην ατμόσφαιρα, αλλά οφείλεται στις ηλεκτρικές στήλες σε ποσοστό μικρότερο του 1% –πολύ περισσότερο προέρχεται από τα εντομοκτόνα και άλλες χρήσεις– επομένως, πρέπει να έχουμε νομοθεσία αναλογική προς αυτό που προσπαθούμε να επιτύχουμε. Χρειαζόμαστε μια μελέτη για αυτό το θέμα πριν προχωρήσουμε σε περαιτέρω νομοθεσία. Προτίθεμαι να υποστηρίξω την κοινή θέση.
<P>
Όσον αφορά τους στόχους, συμφωνώ με όσα είπαν οι ομιλητές για ρεαλιστικούς στόχους. Δεν έχει νόημα να προσποιούμαστε ότι μπορούμε αυτόματα να πραγματοποιήσουμε μεγάλα άλματα προόδου, ενώ στην πραγματικότητα μόνο λίγες χώρες συγκεντρώνουν ηλεκτρικές στήλες. Είναι αναγκαίο να κατεβάσουμε τους στόχους σε ένα επίπεδο στο οποίο οι χώρες θα μπορούν να φτάσουν κάποια στιγμή στο μέλλον και να σκεφτούμε με ποιον τρόπο θα φτάσουμε έως εκεί. Κάποιος τόνισε ότι, μετά από 9 χρόνια, το Βέλγιο έφτασε το επίπεδο του 56%, ενώ η Αυστρία, μετά από 14 χρόνια, βρίσκεται ακόμη περίπου στο 40%.
<P>
Τέλος, σχετικά με το θέμα της νομικής βάσης, θα υποστηρίξω τον εισηγητή και τη Σοσιαλιστική Ομάδα για μία νομική βάση, αλλά πρέπει να προσπαθήσουμε από κοινού να εξεύρουμε μια λύση για το ζήτημα των άρθρων 175 και 95, επειδή το βρίσκουμε διαρκώς μπροστά μας στην περιβαλλοντική νομοθεσία τους τελευταίους μήνες. Θα πρέπει να το εξετάσουμε και να αναθέσουμε στους νομικούς εμπειρογνώμονες από τα τρία θεσμικά όργανα να συζητήσουν για τη νομική βάση. Δεν επιθυμούμε να έχουμε μια περιβαλλοντική νομοθεσία που υπονομεύει τα υψηλότερα πρότυπα σε όσα κράτη μέλη επιλέγουν να τα υιοθετήσουν. 
<SPEAKER ID="69" LANGUAGE="FR" NAME="Anne Laperrouze (ALDE ). –" AFFILIATION="">
<SPEAKER ID="70" LANGUAGE="NL" NAME="Frederika Brepoels (PPE-DE ). –" AFFILIATION="">
<P>
   Κύριε Πρόεδρε, κυρίες και κύριοι, θα ήθελα καταρχάς να ευχαριστήσω τον κ. Blokland για την πολύ ενδιαφέρουσα έκθεσή του.
<P>
Είναι προφανές ότι είναι αδιανόητη μια κοινωνία χωρίς ηλεκτρικές στήλες και, όπως ήδη επεσήμαναν ορισμένοι βουλευτές, η χρήση των ηλεκτρικών στηλών βρίσκεται σε έξαρση: παγκοσμίως, σημειώνεται ετήσια αύξηση κατά 9%. Αν λάβουμε υπόψη τη χρήση ηλεκτρονικών συσκευών από τους ίδιους τους καταναλωτές σε καθημερινή βάση, αυτό και μόνο αποτελεί επαρκή λόγο για να εντείνουν τα κράτη μέλη τις προσπάθειές τους, ώστε να μειωθούν στο ελάχιστο οι μελλοντικοί κίνδυνοι για το περιβάλλον. Είναι σαφές ότι η ισχύουσα οδηγία του 1991 οδηγεί σε ανεπαρκή αποτελέσματα σε αυτόν τον τομέα, ακριβώς επειδή δεν περιλαμβάνει αυστηρούς στόχους για τη συλλογή και την ανακύκλωση. Επιπλέον, είναι πολύ δύσκολη η σύγκριση των αποτελεσμάτων στα διάφορα κράτη μέλη.
<P>
Ασφαλώς δεν θα ήθελα να στερήσω από εσάς την συχνά αναφερόμενη επιτυχία της περιφέρειάς μου, Flanders, όπου η κυβέρνηση κατέβαλε, σε συνεργασία με τον ίδιο τον τομέα, τεράστιες προσπάθειες για να καταρτίσει ένα επαρκές σύστημα συλλογής, με αποτέλεσμα να συλλέγεται τουλάχιστον το 60% των ηλεκτρικών στηλών. Το κλειδί σε αυτήν την επιτυχία είναι η από κοινού ευθύνη. Χωρίς ένα καλά αναπτυγμένο, πυκνό δίκτυο σημείων συλλογής, οι στόχοι συλλογής δεν είναι δυνατόν να επιτευχθούν.
<SPEAKER ID="71" LANGUAGE="DE" NAME="Anja Weisgerber (PPE-DE ). –" AFFILIATION="">
<P>
   Κύριε Πρόεδρε, καταρχάς θέλω να ευχαριστήσω θερμά τον εισηγητή, κ. Blokland, για την εργασία που κατέβαλε. Όσο σημαντική και αν είναι η προστασία του περιβάλλοντος –ως άτομο που ασχολούμαι με την περιβαλλοντική πολιτική, έχω δηλώσει ότι αυτός είναι ο στόχος μου– πρέπει να βρούμε τρόπο εξισορρόπησης ανάμεσα στο περιβάλλον και τα νόμιμα επιχειρηματικά συμφέροντα. Συγκεκριμένα, αναφέρομαι σήμερα στην απαγόρευση των ηλεκτρικών στηλών νικελίου-καδμίου στα ηλεκτρικά εργαλεία. Το να τα απαγορεύσουμε τελείως, είτε τώρα είτε μετά από μια μεταβατική περίοδο τεσσάρων ετών –όπως προτείνει ο εισηγητής– είναι υπερβολικό.
<P>
Αντ’ αυτού, προτιμώ να υποστηρίξω την κοινή θέση και την τροπολογία 45 του κ. Krahmer, που προβλέπουν αναθεώρηση της παρέκκλισης από την απαγόρευση την ηλεκτρικών στηλών νικελίου-καδμίου στα ηλεκτρικά εργαλεία μετά από τέσσερα και επτάμισι έτη αντίστοιχα. Τότε θα διαπιστωθεί αν υπήρχαν ισότιμες εναλλακτικές λύσεις και αν ήταν λογική και δικαιολογημένη η απαγόρευση ηλεκτρικών στηλών νικελίου-καδμίου – κάτι που ωστόσο σήμερα δεν ισχύει.
<P>
Ενώ σε πολλούς τομείς υπάρχουν ήδη στην αγορά τεχνολογίες ως εναλλακτικές λύσεις για το νικέλιο-κάδμιο, όπως για παράδειγμα τα υβρίδια νικελίου-μετάλλου, αυτές οι εναλλακτικές λύσεις επί του παρόντος δεν θεωρούνται ισάξιες του νικελίου-καδμίου, όπως αποδεικνύεται μεταξύ άλλων από ορισμένες διαφορές, για παράδειγμα η διάρκεια ζωής των ηλεκτρικών στηλών νικελίου-καδμίου είναι μεγαλύτερη από εκείνη των ηλεκτρικών στηλών υβριδίου νικελίου-μετάλλου, και είναι λιγότερο ευάλωτες σε δυσλειτουργίες και ελαττώματα. Οι ηλεκτρικές στήλες νικελίου-καδμίου μπορούν να φορτιστούν ταχύτερα και αποφορτίζονται πολύ αργότερα όταν δεν χρησιμοποιούνται. επίσης, είναι αξιοσημείωτο το ότι οι ηλεκτρικές στήλες υβριδίου νικελίου-μετάλλου δεν λειτουργούν σε θερμοκρασία μικρότερη των 10 βαθμών Κελσίου.
<P>
Η εδραίωση της θέσης των κατασκευαστών στην αγορά είναι αυτή που τους ωθεί να αναπτύσσουν συνεχώς νέες τεχνολογίες, αλλά μια απαγόρευση σήμερα ή σε τέσσερα χρόνια θα ήταν αντιπαραγωγική, γιατί οι κατασκευαστές θα έπρεπε να προσαρμόσουν τις μεθόδους παραγωγής σε μια τεχνολογία που ακόμη δεν έχει αναπτυχθεί πλήρως, ενώ ο τομέας της έρευνας και της ανάπτυξης δεν θα διέθετε τους οικονομικούς πόρους που χρειαζόταν. Ως εκ τούτου, μια απαγόρευση δεν θα ενίσχυε την καινοτομία στον τομέα των νέων τεχνολογιών και, κατά συνέπεια, δεν θα συνέβαλε ούτε στην προστασία του περιβάλλοντος, και σίγουρα δεν μπορούμε να θέλουμε κάτι τέτοιο. Ολοκληρώνοντας, θέλω να εκφράσω την υποστήριξή μου στα άρθρα 95 και 175 ως διπλή νομική βάση. 
<SPEAKER ID="72" LANGUAGE="FR" NAME="Erna Hennicot-Schoepges (PPE-DE ). –" AFFILIATION="">
<P>
Η κ. Jackson ανέφερε ορισμένα αριθμητικά στοιχεία. Ξέχασε να αναφέρει τα στοιχεία για το Λουξεμβούργο. Το 2001, η χώρα υπερηφανευόταν για ένα ποσοστό ανακύκλωσης της τάξης του 89,5%. Το κείμενο που μας έχει κατατεθεί προς έγκριση κάνει λόγο για έναν ελάχιστο στόχο ανακύκλωσης ανά κάτοικο κατ’ έτος της τάξης των 160 γραμμαρίων· το 2004, στο Λουξεμβούργο αυτή η αναλογία ήταν της τάξης των 245 γραμμαρίων ανά κάτοικο. Αυτά είναι τα αποτελέσματα πολλών ενημερωτικών εκστρατειών και ενός ολόκληρου έργου πρόληψης και ευαισθητοποίησης που διοργάνωσαν η λουξεμβουργιανή κυβέρνηση και τα δημοτικά συμβούλια και στηρίχθηκαν από τον τομέα του λιανικού εμπορίου, ο οποίος συμμετέχει ενεργά στις προσπάθειες συλλογής.
<SPEAKER ID="73" LANGUAGE="" NAME="Charlie McCreevy," AFFILIATION="μέλος της Επιτροπής">
<P>
Πρώτον, σχετικά με τη νομική βάση, το προοίμιο και την αιτιολογική σκέψη 1 – τροπολογίες 1 και 2: η Επιτροπή εξακολουθεί να υποστηρίζει την ιδέα της διπλής νομικής βάσης για αυτήν την οδηγία ως την ορθότερη λύση. Η διπλή νομική βάση αντικατοπτρίζει τον διπλό στόχο της προτεινόμενης οδηγίας. Πράγματι, η οδηγία έχει ως στόχο, αφενός, να επιτύχει ένα υψηλό επίπεδο περιβαλλοντικής προστασίας και, αφετέρου, να συμβάλει στην απρόσκοπτη λειτουργία της εσωτερικής αγοράς. Επιπλέον, θα πρέπει να σημειωθεί ότι η προτεινόμενη οδηγία διευκρινίζει ότι κάθε μεμονωμένο άρθρο έχει μόνο μία νομική βάση.
<P>
Πράγματι, τα άρθρα που θεσπίζουν διατάξεις για την προστασία του περιβάλλοντος βασίζονται στο άρθρο 175 της Συνθήκης ΕΚ. Τα άρθρα που θεσπίζουν διατάξεις σχετικά με την ομαλή λειτουργία της εσωτερικής αγοράς –συγκεκριμένα τα άρθρα 4, 5 και 18 της προτεινόμενης οδηγίας βασίζονται στο άρθρο 95 της Συνθήκης. Συνεπώς, αυτή η διπλή νομική βάση δεν μπορεί να οδηγήσει σε νομικές ασυμβατότητες των διαδικασιών.
<P>
Δεύτερον, στον ορισμό των διαφόρων τύπων ηλεκτρικών στηλών – άρθρο 3, παράγραφος 3 και 6 και αιτιολογικές σκέψεις 8 και 9, τροπολογίες 5, 6, 12 και 13: οι ορισμοί των «φορητών» και «βιομηχανικών» ηλεκτρικών στηλών είναι σημαντικοί, καθώς καθορίζουν το πεδίο εφαρμογής της απαγόρευσης του καδμίου και τον τύπο των απαιτήσεων συγκέντρωσης. Επομένως, η Επιτροπή είναι της γνώμης ότι οι ορισμοί θα πρέπει να πληρούν τα ακόλουθα κριτήρια: θα πρέπει να είναι σαφείς, πρακτικά εφαρμόσιμοι από τα κράτη μέλη, ώστε να εφαρμοστούν με εναρμονισμένο τρόπο, ενώ οποιεσδήποτε επικαλύψεις ή κενά θα πρέπει να αποφεύγονται.
<P>
Λαμβάνοντας υπόψη τα ανωτέρω, η Επιτροπή υποστηρίζει τα πρώτα δύο μέρη της τροπολογίας 12, συγκεκριμένα την εισαγωγή ορίου βάρους για τον ορισμό των φορητών ηλεκτρικών στηλών. Ωστόσο, η Επιτροπή δεν υποστηρίζει τις άλλες αλλαγές που προτείνονται για τους ορισμούς των διαφόρων τύπων ηλεκτρικών στηλών – τροπολογία 12, τρίτο μέρος, και τροπολογία 13.
<P>
Τρίτον, θα αναφερθώ στους στόχους συγκέντρωσης – άρθρο 9, παράγραφος 2 και 4 και τροπολογίες 26 έως 28. Η Επιτροπή πιστεύει ότι η θέση στόχων συλλογής στην προτεινόμενη οδηγία είναι απαραίτητη: πρώτον, για να εξασφαλιστεί ένα ελάχιστο επίπεδο περιβαλλοντικής προστασίας σε όλα τα κράτη μέλη και, δεύτερον, για να παρακολουθείται η αποτελεσματικότητα των εθνικών προγραμμάτων συλλογής ηλεκτρικών στηλών. Είναι σημαντικό οι στόχοι συλλογής να είναι φιλόδοξοι όσον αφορά το περιβάλλον αλλά και εφικτοί, ρεαλιστικοί και οικονομικά αποδοτικοί.
<P>
Η εκτεταμένη εκτίμηση επιπτώσεων της Επιτροπής ανέλυσε προσεκτικά το θέμα και κατέληξε στο συμπέρασμα ότι ο στόχος συλλογής των 160 γραμμαρίων ή του 40% θα ήταν ο πλέον αποδοτικός οικονομικά στόχος, που αντιστοιχεί σε μέρος της τροπολογίας 26.
<P>
Η σκοπιμότητα μιας αύξησης του στόχου μακροπρόθεσμα θα επανεξεταστεί προσεκτικά, όπως προβλέπεται στο άρθρο 20 παράγραφος 2 σημείο β) της προτεινόμενης οδηγίας. Σε αυτήν την επανεξέταση, η Επιτροπή θα λάβει υπόψη την τεχνική πρόοδο και την εμπειρία που θα έχει αποκτηθεί στα κράτη μέλη. Η Επιτροπή, άρα, υποστηρίζει καταρχήν την τροπολογία 26, αλλά επιφυλάσσεται για την τροπολογία 56.
<P>
Εφόσον η προτεινόμενη οδηγία ήδη προβλέπει επανεξέταση των μακροπρόθεσμων στόχων στο άρθρο 20 παράγραφος 2 σημείο β), η Επιτροπή δεν θεωρεί αναγκαία τη θέσπιση συγκεκριμένης υποχρέωσης επανεξέτασης για αύξηση των στόχων συλλογής με συγκεκριμένη ημερομηνία.
<P>
Θα παραδώσω έναν κατάλογο στη Γραμματεία, όπου θα αναφέρονται οι τροπολογίες που είναι ή δεν είναι δεκτές από την Επιτροπή. Θα ήθελα να τονίσω ότι η Επιτροπή επιφυλάσσεται για τις 18 συμπληρωματικές τροπολογίες που κατατέθηκαν ενώπιον της Ολομέλειας, καθώς χρειάζεται περισσότερος χρόνος για την πλήρη αξιολόγηση των περιβαλλοντικών, οικονομικών και κοινωνικών επιπτώσεων αυτών.
<SPEAKER ID="74" LANGUAGE="" NAME="Πρόεδρος." AFFILIATION="Γραπτή δήλωση (άρθρο 142)">
<P>
Η ψηφοφορία θα διεξαχθεί αύριο στις 12.00.
<SPEAKER ID="75" LANGUAGE="HU" NAME="Edit Herczog (PSE ). –" AFFILIATION="">
<P>
   Σε ορισμένα κράτη μέλη, όπως η Ουγγαρία, η συλλογή χρησιμοποιημένων ηλεκτρικών στηλών και συσσωρευτών μπορεί να αποτελεί νέα δραστηριότητα αλλά, ταυτόχρονα, αποτελεί μια μακροπρόθεσμη επένδυση για την προστασία του περιβάλλοντος. Για να είναι εφικτή η εφαρμογή του νόμου, οι στόχοι συλλογής πρέπει να παραμείνουν ρεαλιστικοί τόσο από πλευράς χρόνου όσο και από πλευράς ποσότητας. Οι υπερβολικά φιλόδοξοι στόχοι (όπως 50-60%) θα οδηγήσουν σε όρους που δεν θα είναι δυνατόν να εφαρμοστούν. Η καταναλωτική κουλτούρα της Ελβετίας χρειάστηκε 12 έτη για να φτάσει στο επίπεδο του 60%. Στη χώρα μας, όπου οι ηλεκτρικές στήλες άνθρακα-ψευδαργύρου κατέχουν ακόμα ένα μερίδιο της αγοράς 40-50% λόγω της χαμηλής αγοραστικής δύναμης των καταναλωτών, οι διανομείς δεν θα είναι σε θέση να χρηματοδοτήσουν και οι καταναλωτές δεν θα είναι σε θέση να πληρώσουν το κόστος μιας έντονα ενισχυμένης συλλογής. Αυτό δεν θα οδηγούσε μόνο σε εκκαθάριση των επιχειρήσεων και σε απώλεια θέσεων εργασίας αλλά θα ενίσχυσε επίσης την ήδη ακμάζουσα εισαγωγή ηλεκτρικών στηλών από τη μαύρη αγορά, γεγονός που συνιστά αυξανόμενο κίνδυνο για το περιβάλλον. Αυτό σημαίνει ότι ένας νόμος που δεν είναι δυνατόν να εφαρμοστεί θα επιτύγχανε το αντίθετο από τον στόχο του. Αυτό που χρειαζόμαστε είναι ρύθμιση –ακόμα και με πιθανή αναθεώρηση εντός πενταετίας– που θα διασφαλίζει τη μακροπρόθεσμη επίτευξη των περιβαλλοντικών στόχων και τη διατήρηση των θέσεων εργασίας στην ενδιαφερόμενη βιομηχανία και τους τομείς διανομής για τα προσεχή πέντε ή δέκα έτη. 
<SPEAKER ID="76" LANGUAGE="" NAME="" AFFILIATION="Αντιπροέδρου">
<SPEAKER ID="77" LANGUAGE="" NAME="Πρόεδρος. " AFFILIATION="">
<P>
    Η ημερήσια διάταξη προβλέπει τη συζήτηση της έκθεσης (A6-0334/2005) της κ. Kauppi, εξ ονόματος της Επιτροπής Οικονομικών και Νομισματικών Υποθέσεων, σχετικά με την πρόταση οδηγίας του Ευρωπαϊκού Κοινοβουλίου και του Συμβουλίου που αφορά την τροποποίηση της οδηγίας 2004/39/EΚ για τις αγορές χρηματοπιστωτικών μέσων σε ό,τι αφορά ορισμένες προθεσμίες [COM(2005)0253 – C6-0191/2005 – 2005/0111(COD)]. 
<SPEAKER ID="78" LANGUAGE="" NAME="Charlie McCreevy," AFFILIATION="μέλος της Επιτροπής">
<P>
   . Κύριε Πρόεδρε, θα ήθελα καταρχάς να ευχαριστήσω την κ. Piia-Noora Kauppi και την Επιτροπή Οικονομικών και Νομισματικών Θεμάτων για την αποτελεσματικότητα και την ταχύτητα που επέδειξαν σε αυτήν την υπόθεση. Η συγκεκριμένη πρόταση αποτελεί ουσιώδες συμπλήρωμα της οδηγίας για τις αγορές χρηματοπιστωτικών μέσων – γνωστής ως «MiFID», που είναι πιθανότατα το σημαντικότερο ευρωπαϊκό νομοθέτημα που εγκρίθηκε πρόσφατα στον τομέα του ευρωπαϊκού δικαίου των αξιογράφων. Η πρόταση είναι απλή: αναβολή της ημερομηνίας έναρξης ισχύος της οδηγίας, με το ήμισυ αυτού του επιπλέον χρόνου να προορίζεται για την προετοιμασία του τομέα και το άλλο ήμισυ για τη μεταφορά στο εσωτερικό δίκαιο των κρατών μελών.
<P>
Αυτή η πρόταση ανταποκρίνεται σε ένα δικαιολογημένο και νόμιμο αίτημα που εξέφρασε ο τομέας και υποστήριξαν όλα τα κράτη μέλη και οι εποπτικές αρχές κεφαλαιαγοράς. Είναι σαφές ότι χρειάζεται επιπλέον χρόνος για τις απαραίτητες ρυθμίσεις, ώστε να λειτουργήσει εξαρχής η οδηγία MiFID.
<P>
Η Επιτροπή πρότεινε, τον Ιούνιο του 2005, την παράταση της προθεσμίας κατά έξι μήνες για τη μεταφορά της οδηγίας στο εθνικό δίκαιο των κρατών μελών και προσθέσαμε ένα επιπλέον εξάμηνο για την εφαρμογή στην πράξη της οδηγίας από τον τομέα.
<P>
Κατά τις διαπραγματεύσεις στο Ευρωπαϊκό Κοινοβούλιο και το Συμβούλιο, έγινε μια σειρά βελτιώσεων και διευκρινίσεων όσον αφορά τις ποικίλες προθεσμίες στο κείμενο που προτάθηκε από την Επιτροπή, και η συνεργασία μεταξύ των τριών θεσμικών οργάνων υπήρξε εξαιρετική. Το Ευρωπαϊκό Κοινοβούλιο και το Συμβούλιο προτείνουν η παράταση να γίνει εννιά συν εννιά μήνες, αντί των έξι συν έξι. Η Επιτροπή μπορεί να συμφωνήσει σε αυτό, ειδικά εφόσον τα τεχνικά εκτελεστικά μέτρα της οδηγίας είναι ουσιώδη για την αποτελεσματική εφαρμογή της. Αυτοί οι τεχνικοί κανόνες είναι πολύπλοκοι και δεν πρόκειται να εγκριθούν πριν από τον Μάιο του 2006. Τα κράτη μέλη και οι εταιρείες επενδύσεων χρειάζονται να διαθέτουν την πλήρη εικόνα του νέου πλαισίου, συμπεριλαμβανομένων των τεχνικών λεπτομερειών εφαρμογής, ώστε να μπορέσουν να τις εφαρμόσουν αποτελεσματικά.
<P>
Επομένως, με τον μεγαλύτερο σεβασμό και κατανοώντας πλήρως τη συνολική θέση του Κοινοβουλίου, θεωρώ ότι οι τροπολογίες που υποβλήθηκαν στην επιτροπολογία και στη ρήτρα λήξης ισχύος ούτε απαραίτητες είναι ούτε αρμόζουσες στο πλαίσιο αυτής της πρότασης. Εξάλλου, όσον αφορά τη νομική συμφωνία, δεν εξηγούν κανένα άρθρο του κειμένου. Τα αιτήματα του Ευρωπαϊκού Κοινοβουλίου για επιπλέον αρμοδιότητες συννομοθέτη είναι γνωστά. Έχουν ήδη καταγραφεί στην οδηγία για τις απαιτήσεις κεφαλαίου που εγκρίθηκε πρόσφατα. Το γενικό περιεχόμενο της τροπολογίας 2 περιλαμβάνεται ήδη στην αρχική οδηγία για τις αγορές χρηματοπιστωτικών μέσων, ενώ η τροπολογία 4 απλώς συντομεύει την ημερομηνία λήξης των αρμοδιοτήτων που εκχωρούνται στην Επιτροπή κατά 29 ημέρες.
<SPEAKER ID="79" LANGUAGE="DE" NAME="Othmar Karas (PPE-DE )," AFFILIATION="αναπληρωτής συντάκτης">
<P>
   . Κύριε Επίτροπε, κύριε Πρόεδρε, κυρίες και κύριοι, καταρχάς θέλω να ζητήσω από το Κοινοβούλιο συγγνώμη εκ μέρους της εισηγήτριας, κ. Kauppi, η οποία, λόγω προβλημάτων στο ταξίδι της, δεν μπόρεσε να παρευρεθεί στη συζήτηση για την έκθεσή της. Αυτό δεν σημαίνει ότι δεν ενδιαφέρεται για την έκθεση, το αντίθετο μάλιστα· έκανε εξαιρετική δουλειά, και θέλω να την ευχαριστήσω θερμά γι’ αυτό.
<P>
Περί τίνος πρόκειται; Στο πρώτο μέρος της ομιλίας του, ο Επίτροπος ουσιαστικά παρουσίασε το σχέδιο έκθεσης –αποδεικνύοντας έτσι ότι το Ευρωπαϊκό Κοινοβούλιο είναι ανοιχτό σε λογικές εξηγήσεις– και, περαιτέρω, στο δεύτερο μέρος, τόνισε ότι και οι δύο αντιμετωπίζουμε πρόβλημα με την επιτροπολογία. Χαίρομαι που στο τέλος δήλωσε ότι είναι με το μέρος μας, αν το εγκρίνουμε όπως προτάθηκε – και μπορώ να τον διαβεβαιώσω ότι θα το κάνουμε. Όταν πρόκειται για θέματα που άπτονται των θεμελιωδών δικαιωμάτων του παρόντος Κοινοβουλίου, των δημοκρατικών θεμελιωδών δικαιωμάτων και του δικαιώματος συναπόφασης, είναι καλό να συμφωνούν η Επιτροπή και το Κοινοβούλιο, ιδίως όταν αντιμετωπίζουν το Συμβούλιο. Το ίδιο ισχύει και για τη διαδικασία επιτροπολογίας και τη ρήτρα λήξης ισχύος. Ο συνάδελφός μου κ. Radwan θα ασχοληθεί διεξοδικότερα με αυτό.
<P>
Τι αφορά λοιπόν η οδηγία για τις αγορές χρηματοπιστωτικών μέσων; Δεν είναι κατανοητό από όλους. Πρώτον, προτίθεται να τροποποιήσει μια οδηγία του Κοινοβουλίου και του Συμβουλίου για τις αγορές χρηματοπιστωτικών μέσων. Δεύτερον, σχετίζεται με την παράταση των προθεσμιών μεταφοράς στο εσωτερικό δίκαιο. Γιατί θέλουμε να παρατείνουμε αυτές τις προθεσμίες μεταφοράς; Επειδή η οδηγία οδηγεί σε σημαντικές αλλαγές για τους συντελεστές της αγοράς και τις εθνικές αρχές, καθώς η μεταφορά εξαρτάται από την επεξεργασία και την εφαρμογή αναγκαίων τεχνικών μέτρων, εκ των οποίων το πρώτο, δυστυχώς, γίνεται αυτήν την περίοδο, και η δέσμη μέτρων για την εφαρμογή 17 διατάξεων αναμένεται να εγκριθεί μόλις το 2006. Το θέμα είναι ότι καθυστερούν τα εκτελεστικά μέτρα που πρέπει να ληφθούν στο επίπεδο 2, και ουσιαστικά θα ολοκληρωθούν μόνο όταν η οδηγία για τις αγορές χρηματοπιστωτικών μέσων θα έπρεπε να έχει τεθεί ήδη σε ισχύ. Αυτό που μας ωθεί να ταχθούμε υπέρ της παράτασης των προθεσμιών μεταφοράς στο εσωτερικό δίκαιο είναι το γεγονός ότι αυτό που αντιμετωπίζουμε εδώ λέγεται διαδικασία Lamfalussy και η διαδικασία πρέπει να ολοκληρωθεί μέσω της επιτροπολογίας.
<P>
Και τώρα λοιπόν τι κάνουμε; Παρατείνουμε, για αυτόν τον λόγο, την προθεσμία μεταφοράς στο εσωτερικό δίκαιο, διατηρώντας επίσης σε ισχύ την παλαιά οδηγία σχετικά με τις επενδυτικές υπηρεσίες στον τομέα των κινητών αξιών, έως ότου τεθεί σε ισχύ η οδηγία για τις αγορές χρηματοπιστωτικών μέσων, δηλαδή έως την 1η Νοεμβρίου 2007. Συνεπώς, οι αλλαγές που επιφέρουμε στην οδηγία για τις αγορές χρηματοπιστωτικών μέσων αφορούν περισσότερο τον τύπο παρά την ουσία. Το αποτέλεσμα αυτών των προθεσμιών για τη μεταφορά στο εσωτερικό δίκαιο είναι η αποτροπή της δημιουργίας ενός νομικού κενού. Πέραν όμως αυτών των επιφανειακών προσαρμογών, στην πραγματικότητα αλλάζουμε και τη διαδικασία επιτροπολογίας εντός της οδηγίας για τις αγορές χρηματοπιστωτικών μέσων. Γιατί συμβαίνει αυτό; Πρέπει να πω στον Επίτροπο ότι δεν καταλαβαίνω την αρχική του αντίρρηση. Το κάνουμε γιατί θέλουμε να εγκρίνουμε, στην ίδια ακριβώς μορφή, τις διατάξεις της επιτροπολογίας, τις οποίες συμφωνήσαμε με το Συμβούλιο για την οδηγία «Βασιλεία ΙΙ» σχετικά με την επάρκεια των ιδίων κεφαλαίων, η οποία μπορεί να συνοψιστεί στην έκφραση «ρήτρα λήξης ισχύος». Αυτό που μας παρέχει είναι ασφάλεια δικαίου, καθώς και σαφήνεια για ό,τι επιδιώκουμε.
<SPEAKER ID="80" LANGUAGE="DE" NAME="Alexander Radwan," AFFILIATION="εξ ονόματος της Ομάδας PPE-DE">
<P>
   . Κύριε Πρόεδρε, κύριε Επίτροπε, στην παρούσα συζήτηση έχει αναφερθεί πολλές φορές το θέμα της διαδικασίας Lamfalussy. Οφείλουμε πραγματικά να είμαστε ευγνώμονες προς τη βρετανική Προεδρία, γιατί είναι εκπληκτικό το πείσμα με το οποίο οι Βρετανοί, η χώρα των οποίων θεωρείται λίκνο της δημοκρατίας –κάτι στο οποίο ήδη αναφέρθηκε ο κ. Karas– αντιτάχθηκαν σε ένα σημείο το οποίο συμφωνήθηκε ήδη στην οδηγία «Βασιλεία ΙΙ» από την Επιτροπή, το Συμβούλιο και το Κοινοβούλιο.
<P>
Το θέμα είναι πώς θα χειριστούμε τη διαδικασία Lamfalussy στο μέλλον. Τίθεται επίσης το ερώτημα πόσο σοβαρά θα λάβει το Συμβούλιο υπόψη αυτό το θέμα. Αν η βρετανική Προεδρία είχε καταβάλει έστω και μια προσπάθεια να κάνει κάτι –ίσως με τη βοήθεια της ομάδας «Φίλοι της Προεδρίας»– για τη ρύθμιση της νέας διοργανικής συμφωνίας και είχε καταβάλει λιγότερες προσπάθειες για να εγκριθεί υπό την τότε μορφή, σήμερα θα είχαμε προχωρήσει πολύ περισσότερο. Αυτό που έχω να πω στην Επιτροπή είναι το εξής: προσθέσαμε μια ημερομηνία στην οδηγία «Βασιλεία ΙΙ»· η ημερομηνία ήταν η 1η Απριλίου 2008 και έως τότε το Κοινοβούλιο θα υποστηρίζει τη διαδικασία Lamfalussy και την επιτροπολογία. Έχουμε την πρόθεση να τις υποστηρίζουμε και ύστερα από αυτήν την ημερομηνία, αλλά έως τότε πρέπει να καταλήξουμε σε συμφωνία. Επιτρέψτε μου να πω για όσους δεν έχουν ακόμη ενημερωθεί ότι θα ενσωματώσουμε αυτήν τη ρήτρα λήξης ισχύος σε όλες τις επόμενες οδηγίες. Όταν υποβληθούν νέες προτάσεις από την Επιτροπή, δεν πρέπει να περιοριστούμε μόνο στο αν θα τροποποιηθούν επιμέρους ημερομηνίες ή όχι, αλλά αντιθέτως θα διεκδικήσουμε το δικαίωμα οποιαδήποτε οδηγία έρχεται στο Κοινοβούλιο να εξετάζεται στο σύνολό της. Ελπίζουμε ότι η Επιτροπή θα ασκήσει την κατάλληλη επιρροή στο Συμβούλιο – και μάλιστα βασιζόμαστε σε αυτό. Προσβλέπω ιδίως στο ότι η αυστριακή Προεδρία θα μας εξασφαλίσει μια λύση η οποία επιτέλους θα είναι δίκαιη για όλα τα θεσμικά όργανα και θα μας δώσει τη δυνατότητα να κάνουμε και πάλι όπως πρέπει τη δουλειά μας. 
<SPEAKER ID="81" LANGUAGE="FR" NAME="Pervenche Berès," AFFILIATION="εξ ονόματος της Ομάδας PSE">
<P>
   . Κύριε Πρόεδρε, κύριε Επίτροπε, με αυτήν την έκθεση, βρισκόμαστε στην πρώτη φάση της επιστροφής του Ευρωπαϊκού Κοινοβουλίου σε αυτήν την οδηγία σχετικά με τις επενδυτικές υπηρεσίες, η οποία έχει έκτοτε μετονομαστεί σε οδηγία MiFID.
<P>
Εδώ υπάρχει ένα διαδικαστικό ζήτημα: γνωρίζετε υπό ποιες προϋποθέσεις το Ευρωπαϊκό Κοινοβούλιο αποδέχθηκε τη διαδικασία Lamfalussy. Υπάρχει ένα θεμελιώδες θέμα: υπό ποιες προϋποθέσεις οι αρχές που θεσπίσαμε στο επίπεδο 1 θα τηρηθούν από τα μέτρα τα οποία είναι σε προετοιμασία στο επίπεδο 2; Κάτι μου λέγει ότι, για πρώτη φορά, το Ευρωπαϊκό Κοινοβούλιο, επωφελούμενο από την εξέταση των μέτρων του επιπέδου 2 που περιέχονται σε αυτήν την οδηγία, θα έχει την ευκαιρία να ασκήσει πλήρως τα δικαιώματά του, εξ ου και η σημασία που αποδίδουμε, σε αυτό το κείμενο, στην επισήμανση των προϋποθέσεων υπό τις οποίες το Ευρωπαϊκό Κοινοβούλιο, μπορεί, μέσω της ρήτρας αναστολής και του δικαιώματος ανάκλησης, να παρέμβει εκ νέου μετά τα μέτρα του επιπέδου 2.
<P>
Πιστεύω ότι ορθώς εξετάζουμε αυτά τα μέτρα, επειδή, όταν παρατηρούμε τον τρόπο εξέλιξης της συζήτησης, υπάρχει σαφώς, μετά την έγκριση των μέτρων από το Ευρωπαϊκό Κοινοβούλιο, μια νομική «δημιουργικότητα» η οποία απαιτεί την επαγρύπνησή μας. Όσον αφορά το χρονοδιάγραμμα, παρατηρούμε ότι αυτό που ήταν αρχικά μια μόνη προθεσμία έχει γίνει προθεσμία μεταφοράς στο εσωτερικό δίκαιο και προθεσμία εφαρμογής. Σε άλλα σημεία, πιστεύω ότι η συνολική ισορροπία αυτής της οδηγίας ανάμεσα στο άνοιγμα στον ανταγωνισμό και τη διαφάνεια είναι ένα θέμα αρκετά σοβαρό, ώστε το Ευρωπαϊκό Κοινοβούλιο να διαθέσει όλα τα απαραίτητα μέσα για να εξετάσει, μέσα σε αξιόπιστες συνθήκες, τις προτάσεις που κάνει στο επίπεδο 2 η Επιτροπή.
<SPEAKER ID="82" LANGUAGE="LT" NAME="Margarita Starkevičiūtė," AFFILIATION="εξ ονόματος της Ομάδας ALDE.">
<SPEAKER ID="83" LANGUAGE="SV" NAME="Lars Wohlin" AFFILIATION="εξ ονόματος της Ομάδας IND/DEM.">
<P>
Ωστόσο, οι προτεινόμενες αλλαγές του Κοινοβουλίου αναφέρουν ότι το Ευρωπαϊκό Κοινοβούλιο ζήτησε για το Κοινοβούλιο και το Συμβούλιο ισότιμο ρόλο κατά την εποπτεία του τρόπου με τον οποίο η Επιτροπή ασκεί τον εκτελεστικό της ρόλο για την εφαρμογή αυτών των αλλαγών. Το Κοινοβούλιο προσπαθεί και πάλι να αυξήσει τις αρμοδιότητές του εις βάρος των κρατών μελών. Η Επιτροπή δεν πρέπει να αποτελεί ένα είδος ομοσπονδιακής κυβέρνησης και θα πρέπει να εποπτεύεται από τα κράτη μέλη. Καθώς είναι σημαντικό να επιτευχθεί ένας αποδεκτός συμβιβασμός με το Συμβούλιο, είναι ατυχές το γεγονός ότι το Κοινοβούλιο επέλεξε με αυτόν τον τρόπο να εμπλέξει στην κατάσταση μια διοργανική μάχη αρμοδιοτήτων. Ως εκ τούτου, θα καταψηφίσουμε τις τροπολογίες 1, 2, 4 και 11. 
<SPEAKER ID="84" LANGUAGE="NL" NAME="Ieke van den Burg (PSE ). –" AFFILIATION="">
<P>
Η πολυπλοκότητα της οδηγίας απαιτεί προσεκτική διαβούλευση με τους διάφορους φορείς της αγοράς, μεγάλο μέρος της οποίας διεξάγεται από επόπτες υπό το άγρυπνο βλέμμα της ευρωπαϊκής επιτροπής ρυθμιστικών αρχών των αγορών κινητών αξιών (CESR). Η Ευρωπαϊκή Επιτροπή, με την περιορισμένη δυνατότητά της σε ανθρώπινο δυναμικό, δεν μπορεί να το καταφέρει μόνη της. Είμαι οπαδός αυτής της προσεκτικής προσέγγισης και αυτού του σημαντικού ρόλου για τους επόπτες. Είναι οι βασικοί μας σύμμαχοι στην υπηρεσία του δημόσιου συμφέροντος και στην προστασία μας από την επιρροή μιας μερίδας μεγάλων φορέων της αγοράς ή εθνικών αγορών που εξυπηρετούν τα δικά τους συμφέροντα, γεγονός που, δυστυχώς, συνέβη ορισμένες φορές κατά την εκπόνηση των θεμελίων για αυτόν τον φάκελο.
<P>
Καθώς η διαδικασία Lamfalussy εφαρμόζεται όλο και περισσότερο σε φακέλους της χρηματοπιστωτικής αγοράς, το δικαίωμα ανάκλησης του Κοινοβουλίου θα πρέπει, ως επιτακτικό θέμα, να ρυθμιστεί διαρθρωτικά. Δεν πρόκειται για ένα έργο ή για μια μάχη γοήτρου. Πρόκειται στην πραγματικότητα για τη συνέχιση της συμμετοχής μας σε αυτά που χαράξαμε σε γενικές γραμμές στο επίπεδο 1 και για την αντανάκλασή τους στο στάδιο εφαρμογής που εμείς αναθέσαμε σε επιτροπή. 
<SPEAKER ID="85" LANGUAGE="" NAME="Charlie McCreevy," AFFILIATION="μέλος της Επιτροπής">
<SPEAKER ID="86" LANGUAGE="" NAME="Πρόεδρος. " AFFILIATION="">
<P>
Η ψηφοφορία θα διεξαχθεί την Τρίτη στις 12.00. 
<SPEAKER ID="87" LANGUAGE="" NAME="Πρόεδρος. " AFFILIATION="">
<P>
    Η ημερήσια διάταξη προβλέπει τη συζήτηση της έκθεσης (A6-0382/2005) της κ. Fourtou, εξ ονόματος της Επιτροπής Αναφορών, σχετικά με τους ισχυρισμούς για καταχρηστική εφαρμογή του νόμου περί εγγείου ιδιοκτησίας της Βαλένθια ή Ley reguladora de la actividad urbanística (LRAU – Νόμος περί εκτέλεσης των πολεοδομικών σχεδίων) και τις επιπτώσεις του στους ευρωπαίους πολίτες (Αναφορές 609/2003, 732/2003, 985/2002, 1112/2002, 107/2004 και λοιπές) [2004/2208(INI)]. 
<SPEAKER ID="88" LANGUAGE="FR" NAME="Janelly Fourtou (ALDE )," AFFILIATION="εισηγήτρια">
<P>
Για να αντιμετωπίσει την αυξανόμενη ζήτηση και να αποθαρρύνει την κερδοσκοπία, η αυτόνομη κυβέρνηση της Βαλένθια ενέκρινε το 1994 νόμο περί εκτέλεσης πολεοδομικών δραστηριοτήτων, τον αποκαλούμενο (LRAU). Έκτοτε, το Ευρωπαϊκό Κοινοβούλιο έλαβε χιλιάδες αναφορές κατά της εφαρμογής αυτού ακριβώς του νόμου. Οι αναφέροντες διαμαρτύρονται για την καταχρηστική αμφισβήτηση, όπως πιστεύουν, του δικαιώματος ιδιοκτησίας τους λόγω έργων αστικής υποδομής και πολεοδομικής ανάπτυξης. Οι κριτικές αφορούν τόσο την ουσία –δικαστική, οικονομική, και περιβαλλοντική νομιμότητα τέτοιων έργων– όσο και τον τύπο – ελλιπής ενημέρωση, έλλειψη διαφάνειας, υπερβολικά μικρή προθεσμία υποβολής αμφισβητήσεων και προτάσεων και πάρα πολύ χαμηλό ποσό αποζημίωσης. Αισθάνονται ανίσχυροι μπροστά σε μια κατάσταση η οποία είναι εξαιρετικά περίπλοκη, δεδομένου ότι πρέπει να υπενθυμιστεί ότι τη νομική και την πολιτική ευθύνη σε αυτήν την περίπτωση μοιράζονται η ισπανική κυβέρνηση όσον αφορά το εμπράγματο δίκαιο και η αυτόνομη κοινότητα της Βαλένθια όσον αφορά την τοπική νομοθεσία σχετικά με τους πολεοδομικούς κανόνες και οι δήμοι, οι οποίοι, βάσει τόσο της ισπανικής όσο και της περιφερειακής νομοθεσίας, υλοποιούν τα προγράμματα που κρίνουν νόμιμα.
<P>
Για να εξοικειωθεί με την επί τόπου κατάσταση, η Επιτροπή Αναφορών απέστειλε δύο αντιπροσωπείες, μία το 2004 και μία το 2005, για να συλλέξουν στοιχεία από τα διάφορα εμπλεκόμενα μέρη. Υπό την ιδιότητα της εισηγήτριας, συμμετείχα στη δεύτερη αντιπροσωπεία και εντυπωσιάστηκα από τον αριθμό των αναφερόντων, ενώ βρήκα συγκινητικά όχι μόνο αυτά που έλεγαν αλλά επίσης και την εμπιστοσύνη τους στην ευρωπαϊκή ανταπόκριση. Εκτίμησα επίσης την προσοχή που μας επέδειξαν οι αρχές της Βαλένθια και την επιθυμία τους για συνεργασία.
<P>
Η κοινότητα της Βαλένθια έχει γνώση των προβλημάτων, και αυτήν την περίοδο επεξεργάζεται έναν νέο νόμο, τον αποκαλούμενο νόμο (LUV), ο οποίος θα αντιμετωπίζει τα παράπονα που εγείρουν οι αναφέροντες. Σε πνεύμα ειλικρίνειας, η κυβέρνηση της Βαλένθια κάλεσε επίσης το Ευρωπαϊκό Κοινοβούλιο να της προτείνει οποιεσδήποτε προτάσεις κρίνει απαραίτητες.
<P>
Προσάπτουμε συχνά στην Ευρώπη ότι είναι μακριά από τους πολίτες της και αυτή είναι μια καλή ευκαιρία να αποδείξουμε το αντίθετο: το Ευρωπαϊκό Κοινοβούλιο, μέσω της Επιτροπής Αναφορών, ακούει τους πολίτες. Το πρόβλημα, ωστόσο, είναι ότι δεν μπορούμε να υπερβούμε την εξουσία μας, διότι με κανέναν τρόπο δεν πρέπει να δημιουργήσουμε στους πολίτες ψευδείς ελπίδες που αναπόφευκτα θα διαψευστούν. Όσον αφορά τα δεδομένα και την κοινοτική αρμοδιότητα, ζητούμε λοιπόν από την Ευρωπαϊκή Επιτροπή να συνεχίσει να διασφαλίζει την τήρηση της διαδικασίας των διαγωνισμών και να ελέγχει οιεσδήποτε παραβιάσεις των περιβαλλοντικών οδηγιών. Εξάλλου, η Επιτροπή άρχισε να απαντά στις εκκλήσεις μας στις 21 Μαρτίου, ενεργοποιώντας τη διαδικασία επί παραβάσει κατά του Βασιλείου της Ισπανίας για μη τήρηση της οδηγίας περί σύναψης δημοσίων συμβάσεων.
<P>
Επιμείναμε ενώπιον της περιφερειακής κυβέρνησης και ενώπιον των δήμων ότι θα πρέπει να παρέχουν βοήθεια σε οποιονδήποτε θίγεται από τον νόμο LRAU, η οποία θα του επιτρέπει να εξετάζει μια πιθανή διαδικασία διόρθωσης και αποζημίωσης. Ζητούμε τα περιβαλλοντικά ζητήματα, που είναι τόσο κρίσιμης σημασίας για το μέλλον της Ευρώπης, να λαμβάνονται υπόψη σε όλα τα έργα.
<P>
Μπαίνω στον πειρασμό να πω στους ευρωπαίους πολίτες που θίγονται από τον νόμο LRAU ότι τους έχουμε ακούσει, ότι η κατάσταση μάς έχει συγκλονίσει και ότι δεν είμαστε εδώ για να κρίνουμε αλλά για να προσπαθήσουμε να ασκήσουμε πίεση, ώστε όλοι να ακουστούν και να γίνουν σεβαστοί, και ότι, στο τέλος, θα βρεθεί μια δίκαιη και ισορροπημένη λύση. Ελπίζω αυτή η έκθεση να είναι επιτυχής, η κατάσταση να γίνει επιτέλους δίκαιη για όλους και η Επιτροπή Αναφορών να μπορέσει ακόμη μία φορά να αποδείξει ότι είμαστε ένα σημαντικό γρανάζι στην αλυσίδα της σχέσης μεταξύ των πολιτών και του Ευρωπαϊκού Κοινοβουλίου. 
<SPEAKER ID="89" LANGUAGE="" NAME="Charlie McCreevy," AFFILIATION="μέλος της Επιτροπής">
<P>
   . Κύριε Πρόεδρε, η εισηγήτρια, κ. Fourtou, και οι συνάδελφοί της, μέλη της Επιτροπής Αναφορών, εργάστηκαν πολύ σκληρά για αυτήν την έκθεση, μια πρωτοβουλία του Κοινοβουλίου ως απάντηση στις χιλιάδες αναφορές που ελήφθησαν από την επιτροπή. Θα ήθελα να ευχαριστήσω όλους όσους συμμετείχαν στην εκπόνηση της έκθεσης για το έργο και την πολύτιμη συμβολή τους σε αυτήν τη δύσκολη και λεπτή συζήτηση. Πρόκειται για κάτι που απασχολεί πολλούς ευρωπαίους πολίτες, όπως δείχνει ο αριθμός των αναφορών που ελήφθησαν.
<P>
Η έκθεση της κ. Fourtou θίγει αρκετά σημαντικά ζητήματα που έλκυσαν το πολιτικό ενδιαφέρον του Σώματος. Η Επιτροπή, εντός του ορίου των αρμοδιοτήτων της, έχει εξετάσει το θέμα κυρίως από την άποψη της εσωτερικής αγοράς. Συγκεκριμένα, έχουμε αναλύσει τη διάσταση της δημόσιας σύμβασης στο ισπανικό δίκαιο. Θα επικεντρωθώ σε αυτό.
<P>
Η Επιτροπή υιοθετεί την άποψη ότι η έγκριση των προγραμμάτων ολοκληρωμένης δράσης στο πλαίσιο του νόμου περί ρυθμίσεως των πολεοδομικών δραστηριοτήτων της Βαλένθια (LRAU) περιλαμβάνει την ανάθεση δημοσίων έργων και συμβάσεων υπηρεσιών. Στην αρχή της διαδικασίας, η Επιτροπή θεώρησε ότι ο νόμος LRAU της Βαλένθια ήγειρε ερωτήματα όσον αφορά την τήρηση της νομοθεσίας της ΕΕ περί δημόσιων συμβάσεων. Οι συμβάσεις ανατέθηκαν χωρίς διαφάνεια ή δημοσίευση των ανακοινώσεων στην Επίσημη Εφημερίδα της ΕΕ. Δεν υπήρχαν κριτήρια αντικειμενικής επιλογής ή ανάθεσης ούτε αρμόζουσες ρήτρες τιμής, ενώ δεν δόθηκαν ίσες ευκαιρίες σε όλους τους ενδιαφερόμενους για αυτήν την επιχειρηματική ευκαιρία. Η Επιτροπή, επομένως, αποφάσισε να κινήσει τη διαδικασία επί παραβάσει κατά της Ισπανίας για αυτό το θέμα και απέστειλε προειδοποιητική επιστολή στις 21 Μαρτίου 2005.
<P>
Η έκθεση της κ. Fourtou έθιξε και αρκετά άλλα ζητήματα που μας απασχολούν, αλλά καθώς δεν εμπίπτουν στο πεδίο αρμοδιότητας της Κοινότητας, η Επιτροπή δεν είναι σε θέση να τα εξετάσει. 
<SPEAKER ID="90" LANGUAGE="" NAME="Μαρία Παναγιωτοπούλου-Κασσιώτου," AFFILIATION="εξ ονόματος της Ομάδας PPE-DE">
<P>
   . Κύριε Πρόεδρε, ως μέλος της δεύτερης αντιπροσωπείας του Ευρωπαϊκού Κοινοβουλίου, η οποία τον Ιούνιο του 2005 επισκέφθηκε τις ισπανικές αρχές στη Μαδρίτη και τις περιφερειακές και τοπικές αρχές της αυτόνομης περιφέρειας της Βαλένθιας και συναντήθηκε με ομάδες αναφερόντων, είμαι υποχρεωμένη να διακηρύξω δημόσια ότι όλοι οι παράγοντες επέδειξαν άριστη διάθεση συνεργασίας με τους ευρωβουλευτές και βεβαίωσαν για την κατανόηση και τη φροντίδα για τα δίκαια αλλά όχι για τα παράνομα αιτήματα των πολιτών.
<P>
Η εισηγήτρια κ. Fourtou πραγματοποίησε άθλο συνθέτοντας έκθεση εκ μέρους της Επιτροπής Αναφορών και χρησιμοποίησε με μαεστρία όλη την αφαιρετική της ικανότητα για να κρατήσει όσο γίνεται τα ουσιαστικότερα στοιχεία, που έχει νόημα να προβληθούν σε μια έκθεση που καλείται να ψηφίσει η Ολομέλεια τηρώντας τον Κανονισμό και τις νομικές υποχρεώσεις της και όχι υπερβαίνοντάς τις.
<P>
Δυστυχώς, κατά την ψήφιση της έκθεσης Fourtou στην Επιτροπή Αναφορών, παρεισέφρησαν στο κείμενο, τροπολογίες που θίγουν την αρχή της επικουρικότητας, καθώς και καταγγελίες που δεν συνοδεύονται από τις ανάλογες αποδείξεις.
<P>
Υποστηρίζουμε, λοιπόν, τις τροπολογίες της εισηγήτριας και της ομάδας της με τη διαγραφή ένθετων λεπτομερειών. Οι τροπολογίες αυτές αποκαθιστούν την αξιοπρέπεια του μη νομοθετικού κειμένου, το οποίο, βέβαια, δεν έχει επιπτώσεις. Άλλωστε, και εμείς με μια σειρά δικών μας τροπολογιών προσπαθούμε να βελτιώσουμε τον απαράδεκτα διδακτικό και προσβλητικό για ένα κράτος μέλος, επιτακτικό χαρακτήρα, κυρίως της παραγράφου 6 και της παραγράφου 11. Ιδιαίτερα η τροπολογία της παραγράφου 11 τονίζει το γενικότερο πρόβλημα υπερβολικής πολεοδόμησης των ακτών της Μεσογείου γενικώς και προβάλλει τον γενικό χαρακτήρα προστασίας του περιβάλλοντος.
<P>
Ως προς την αιτιολογική σκέψη Ι, η τροπολογία μας διορθώνει τον αόριστο χαρακτήρα του κειμένου και υπενθυμίζει την ήδη ασκηθείσα διαδικασία επί παραβάσει, σύμφωνα με το άρθρο 226 της Συνθήκης και την ευρωπαϊκή νομοθεσία, όπως αναφέρατε και εσείς, κύριε Επίτροπε, γι’ αυτό και ζητούμε να υπερψηφισθούν οι τροπολογίες από όσους θα υπερψηφίσουν και την έκθεση. Τώρα, το αν θα ψηφίσουν οι συνάδελφοι την έκθεση, είναι στην ελεύθερη θέλησή τους. 
<SPEAKER ID="91" LANGUAGE="" NAME="Proinsias De Rossa," AFFILIATION="εξ ονόματος της Ομάδας PSE">
<P>
   . Κύριε Πρόεδρε, θα ήθελα καταρχάς να ζητήσω συγγνώμη για την απουσία του κ. Cashman, που δεν μπόρεσε να συμμετάσχει στη συζήτησή μας απόψε λόγω προβλημάτων σχετικών με το ταξίδι του. Διαφορετικά θα ήταν επικεφαλής της Ομάδας του ΕΣΚ σε αυτήν συζήτηση απόψε.
<P>
Είναι απαράδεκτο κάτοικοι περιοχών της Βαλένθια να αντιμετωπίζουν το ενδεχόμενο απαλλοτρίωσης της ιδιοκτησίας τους από το κράτος για να πλουτίζουν οι εργολήπτες. Είναι ιδιαίτερα σημαντικό να επιμείνουμε στην εφαρμογή των οδηγιών που εμπίπτουν σε αρμοδιότητα της Επιτροπής που δεν αφορά την εσωτερική αγορά. Αναφέρομαι συγκεκριμένα στην οδηγία του 2001 που αφορά τις στρατηγικές εκτιμήσεις των περιβαλλοντικών επιπτώσεων και στην οδηγία του 2000 η οποία αφορά τη συνετή χρήση και προστασία των υδάτινων πόρων – που αποτελούν το θέμα αυτής της καταγγελίας. Πράγματι, είναι επίσης σημαντικό να αναζητήσουμε τρόπους άσκησης πίεσης στην κυβέρνηση της Βαλένθια να αναστείλει την εκτέλεση νέων σχεδίων, εν αναμονή της εφαρμογής ενός ικανοποιητικού νέου νόμου που θα ανταποκρίνεται πλήρως στις απαιτήσεις της Ευρωπαϊκής Ένωσης.
<P>
Επιτρέψτε μου να αναφερθώ σε ένα άλλο θέμα. Είμαι βέβαιος ότι ο συνάδελφός μου δεν θα είχε αντίρρηση να επισύρω την προσοχή του Επιτρόπου McCreevy στο γεγονός ότι την προηγούμενη Παρασκευή 100 000 άτομα στην Ιρλανδία έκαναν πορεία εκφράζοντας την οργή τους για την οδηγία Bolkestein, για την οποία έχει αυτήν τη στιγμή ευθύνη. Καθώς βρίσκεται στην αίθουσα απόψε, τον καλώ να λάβει υπόψη αυτήν τη σοβαρή εκδήλωση ανησυχίας των ευρωπαίων πολιτών. 
<SPEAKER ID="92" LANGUAGE="" NAME="Diana Wallis," AFFILIATION="εξ ονόματος της Ομάδας ALDE">
<P>
   . Κύριε Πρόεδρε, συγχαίρω τη συνάδελφό μου, κ. Fourtou, για την ισορροπημένη έκθεσή της. Εμείς στην Ομάδα των Φιλελευθέρων θα υποστηρίξουμε, βεβαίως, τις δικές μας τροπολογίες αλλά όχι άλλες τροπολογίες που στοχεύουν στην περαιτέρω αποδυνάμωση της έκθεσης.
<SPEAKER ID="93" LANGUAGE="ES" NAME="David Hammerstein Mintz," AFFILIATION="εξ ονόματος της Ομάδας Verts/ALE">
<SPEAKER ID="94" LANGUAGE="" NAME="Graham Booth," AFFILIATION="εξ ονόματος της Ομάδας IND/DEM">
<P>
Καταρχάς, έχουμε την κοινή αλιευτική πολιτική, με το ιδιαίτερα καταστροφικό σύστημα των ποσοστώσεων. Ενώ χαιρετίστηκε ως περιβαλλοντικό σχέδιο, προκάλεσε σχεδόν ανεπανόρθωτη ζημία στα ιχθυοαποθέματα. Ένα τεράστιο ποσοστό μονάδων επεξεργασίας αλιευμάτων στο Ηνωμένο Βασίλειο αναγκάστηκαν να κλείσουν και οι τοπικές αλιευτικές οικονομίες καταστράφηκαν. Και πώς μπορούμε να μιλάμε για καταστροφές χωρίς να αναφέρουμε την ΚΓΠ, που δημιούργησε λίμνες κρασιού και βουνά βουτύρου και τώρα αποτελεί πονοκέφαλο για τον Επίτροπο Mandelson όσο και για τους αγρότες στον αναπτυσσόμενο κόσμο; Στην ουσία, ο Σιράκ, προστατεύοντας τον γάλλο μικροκαλλιεργητή, κρατά τον κόσμο σε ομηρία. Αντί να σταθεροποιήσει τις τιμές στις αγορές βασικών προϊόντων, η ΕΕ βλάπτει τους ίδιους ανθρώπους που ισχυρίζεται ότι επιθυμεί να βοηθήσει.
<SPEAKER ID="95" LANGUAGE="PL" NAME="Marcin Libicki," AFFILIATION="εξ ονόματος της Ομάδας UEN">
<P>
   .   Κύριε Πρόεδρε, θα ήθελα ξεκινώντας να εκφράσω τις ολόψυχες ευχαριστίες μου σε όλους όσοι διαδραμάτισαν έναν ρόλο σε αυτήν την επιτυχία, το τελευταίο κεφάλαιο της οποίας θα πρέπει να είναι η έγκριση της έκθεσης. Πάνω από όλα, είμαι ικανοποιημένος από το γεγονός ότι οι αναφέροντες εμπιστεύθηκαν την Ευρωπαϊκή Ένωση και την Επιτροπή Αναφορών, της οποίας έχω την τιμή να είμαι πρόεδρος. Είμαι επίσης ιδιαίτερα χαρούμενος για το γεγονός ότι ο διαμεσολαβητής για την περιφέρεια της Βαλένθια προσέφερε τη βοήθειά του κατά την εκπόνηση αυτής έκθεσης και κατά τη διάρκεια της επιτυχούς εξεύρεσης λύσης για αυτό το θέμα. Επίσης, χαίρομαι που το έργο που διεξήχθη από τα μέλη της αποστολής μας, η οποία επισκέφθηκε την περιφέρεια τον Ιούνιο, ήταν τόσο παραγωγικό. Επικεφαλής της αποστολής ήταν ο κ. Cashman, ο αντιπρόεδρος της Επιτροπής Αναφορών, και στην αποστολή συμμετείχε επίσης η κ. Fourtou, την οποία θα ήθελα να ευχαριστήσω για την κατάρτιση της έκθεσης. Στα μέλη που συμμετείχαν συμπεριλαμβάνεται και η κ. Παναγιωτοπούλου-Κασσιώτου, την οποία θα ήθελα επίσης να ευχαριστήσω, και ο επικεφαλής της γραμματείας της Επιτροπής μας. Το σημαντικό έργο που διεξήχθη απέφερε καρπούς υπό τη μορφή αυτής της έκθεσης.
<P>
Οι αναφορές, οι οποίες υποβλήθηκαν αρχικά από τον κ. Charles Svoboda εξ ονόματος της ένωσης που εδρεύει στη Βαλένθια και από τον κ. και την κ. Schuckall και την κ. Perret, υπεγράφησαν στη συνέχεια από περισσότερα από 10 000 άτομα. Στην αρχή, ήταν εύλογο να αναρωτηθεί κανείς αν οι αναφορές έχρηζαν περαιτέρω ελέγχου, αλλά σύντομα αυτό έγινε προφανές. Ο λόγος για αυτό δεν ήταν μόνο διότι παραβιάστηκαν οι αρχές της προστασίας του περιβάλλοντος και οι κανόνες για τη διαδικασία πρόσκλησης υποβολής προσφορών αλλά, πάνω από όλα, διότι καταπατήθηκε ένα θεμελιώδες ανθρώπινο δικαίωμα. Εννοώ το δικαίωμα στην ιδιοκτησία, και μάλιστα το δικαίωμα στην ιδιοκτησία ανθρώπων που συχνά η κατάστασή τους ήταν ιδιαίτερα μετριοπαθής και που δεν ήθελαν τίποτα περισσότερο από το να περάσουν το υπόλοιπο της ζωής τους στα μικρά σπίτια που έχτισαν για τους ίδιους.
<P>
Η επιτροπή μας ενέκρινε την έκθεση Fourtou ομόφωνα, με μόνο μία αποχή. Αυτή η έκθεση ήταν το αποτέλεσμα συμβιβασμού και συζητήσεων στην επιτροπή σχετικά με τις τροπολογίες. Ως εκ τούτου, εκτιμώ ότι αυτή η έκθεση θα πρέπει τώρα να εγκριθεί από το Σώμα χωρίς τροποποιήσεις που θα μπορούσαν να στρεβλώσουν τη σημασία της. Δεδομένου ότι έχει εγκριθεί ομόφωνα ήδη μία φορά, θα χαρώ ιδιαίτερα αν την εγκρίνει και το Σώμα.
<P>
Ελπίζω ότι ο Επίτροπος McCreevy, ο οποίος παρίσταται εδώ εξ ονόματος της Ευρωπαϊκής Επιτροπής, θα καταβάλει κάθε δυνατή προσπάθεια, προκειμένου να διασφαλίσει ότι δεν θα γίνουν άλλες αδικίες και ότι θα αποκατασταθούν τα σφάλματα του παρελθόντος. 
<SPEAKER ID="96" LANGUAGE="ES" NAME="Carlos José Iturgaiz Angulo (PPE-DE ). –" AFFILIATION="">
<P>
   Κύριε Πρόεδρε, πρέπει να αρχίσω φυσικά ευχαριστώντας την κ. Fourtou για την εκπόνηση αυτής της έκθεσης, μίας έκθεσης –όπως έχουμε πει– η οποία ήταν το αντικείμενο πολλής συζήτησης και εργασίας· ας μην ξεχνάμε ότι αυτή η έκθεση –όπως έχει επίσης ειπωθεί εδώ– έτυχε ιδιαίτερης μεταχείρισης στην Επιτροπή Αναφορών: δύο κοινοβουλευτικές αντιπροσωπείες επισκέφτηκαν την κοινότητα της Βαλένθια, προκειμένου να συζητήσουν και να εξετάσουν αυτό το θέμα.
<P>
Πιστεύω, ωστόσο, ότι αυτό το θέμα φτάνει στο τέλος του σήμερα και επίσης ότι, μέσω αυτής της έκθεσης, το σοσιαλιστικό πολεοδομικό μοντέλο που υπήρχε στην κοινότητα της Βαλένθια, το οποίο εφάρμοσαν οι Σοσιαλιστές, όταν ήταν στην κυβέρνηση, πρόκειται να αμφισβητηθεί. Αυτές είναι οι συνέπειες. Επομένως, χαίρομαι επειδή, όπως είπε ο κ. Libicki, από εδώ και στο εξής, ως αποτέλεσμα αυτής της νέας έκθεσης, την οποία φαντάζομαι ότι ο Ευρωπαϊκό Κοινοβούλιο θα εγκρίνει, αυτό το Κοινοβούλιο πρόκειται να επικροτήσει, μεταξύ άλλων πραγμάτων, την πρωτοβουλία να διαπραγματευτεί και να εκπονήσει η σημερινή κυβέρνηση της Βαλένθια έναν νέο νόμο που θα αντικαταστήσει τον προηγούμενο νόμο των Σοσιαλιστών.
<P>
Ειδικότερα, θα ήθελα να υπογραμμίσω ότι αυτός ο νέος νόμος, ο οποίος θα εκπονηθεί και θα εφαρμοστεί, θα περιέχει, μεταξύ άλλων, δύο βασικά σημεία: καταρχάς, ότι αυτός ο νέος νόμος θα εγκριθεί σύμφωνα με τις αρμοδιότητες στον τομέα του πολεοδομικού σχεδιασμού οι οποίες ανήκουν αποκλειστικά στην κυβέρνηση της Βαλένθια, και δεύτερον, ότι η έκθεση εγκρίνει επίσης μια σειρά συστάσεων ούτως, ώστε το κράτος δικαίου να μπορεί να εξετάζει τυχόν καταγγελίες οι οποίες ενδεχομένως έχουν προκύψει ή θα προκύψουν λόγω της εφαρμογής του προηγούμενου νόμου περί εκτέλεσης των πολεοδομικών σχεδίων (LRAU). Με άλλα λόγια, όλα τα δικαιώματα των πολιτών που έχουν καταθέσει καταγγελίες σε αυτήν την Επιτροπή Αναφορών πρόκειται τώρα να διασφαλιστούν.
<SPEAKER ID="97" LANGUAGE="" NAME="" AFFILIATION="Αντιπροέδρου">
<SPEAKER ID="98" LANGUAGE="ES" NAME="Joan Calabuig Rull (PSE ). –" AFFILIATION="">
<P>
   Κύριε Πρόεδρε, καταρχάς θα ήθελα να ευχαριστήσω την κ. Fourtou για το έργο που επιτέλεσε στην επιτροπή. Υιοθέτησε μία ανοιχτή προσέγγιση και ήμασταν σε θέση να συζητήσουμε πολλές συμβιβαστικές τροπολογίες, ενώ γνωρίζουμε επίσης ότι είχε ένα δύσκολο έργο να επιτελέσει, διότι πρόκειται για ένα θέμα σε σχέση με το οποίο δεν μπορείτε να φανταστείτε τον αριθμό των αριθμό των διαφορετικών συμφερόντων που διακυβεύονται και, κατά συνέπεια, των πιέσεων που αντιμετωπίζουμε.
<P>
Θα ήθελα, επομένως, να σας πω ότι είναι σωστό που εξετάζουμε τις ανησυχίες των πολιτών, πιστεύω ότι οι αρχές ήθελαν η αντιπροσωπεία που μετέβη εκεί να κάνει προτάσεις, και πιστεύω ότι αυτό ακριβώς έκανε η επιτροπή. Πιστεύω ότι πρέπει να απαιτήσουμε σεβασμό για τους πολίτες έναντι των οικονομικών ομάδων με τεράστια εξουσία, απέναντι στις οποίες οι πολίτες είναι συχνά ανυπεράσπιστοι. Πιστεύω ότι έχουμε τη δύναμη να συμβάλουμε σε αυτό που πρότεινε ο κ. Iturgaiz: να μην χρειαστεί να επαναλάβουμε αυτήν τη συζήτηση και να καταφέρουμε να θέσουμε τέλος σε αυτήν την κατάσταση. Αν δεν προωθήσουμε τώρα αυτές τις λύσεις, είναι σαφές ότι στο μέλλον θα κληθούμε, δυστυχώς, να αντιμετωπίσουμε αυτό το πρόβλημα και πάλι.
<SPEAKER ID="99" LANGUAGE="ES" NAME="Ignasi Guardans Cambó (ALDE ). –" AFFILIATION="">
<P>
   Κύριε Πρόεδρε, παρακαλώ επιτρέψτε μου καταρχάς να συγχαρώ την εισηγήτρια, κ. Fourtou, για το έργο που επιτέλεσε, εκφράζοντας τη λύπη μου που αυτό το έργο αλλοιώθηκε κατά τη διάρκεια της τελικής διαδικασίας έγκρισης ορισμένων τροπολογιών, γεγονός που υπονόμευσε μία λογική αρχικά έκθεση.
<SPEAKER ID="100" LANGUAGE="" NAME="Bernat Joan i Marí (Verts/ALE ). –" AFFILIATION="(ΕΝ)">
<SPEAKER ID="101" LANGUAGE="DE" NAME="Richard Seeber (PPE-DE ). –" AFFILIATION="">
<P>
   Κύριε Πρόεδρε, κύριε Επίτροπε, καταρχάς επιτρέψτε μου να πω ότι αυτό το ζήτημα υπήρξε το θέμα μιας έκθεσης της Επιτροπής Αναφορών τον Μάιο του 2004, στην οποία αναφέρθηκαν σοβαρές παραβιάσεις των ανθρωπίνων δικαιωμάτων και του κοινοτικού δικαίου με αναφορά σε πραγματικές περιπτώσεις.
<P>
Πρέπει να λάβουμε υπόψη ότι η ισχύουσα νομοθεσία περί εγγείου ιδιοκτησίας στην Ισπανία χορηγεί στους ιδιοκτήτες γης το 90 % των δικαιωμάτων οικοδόμησης και αυτό είναι ένα περίεργο χαρακτηριστικό του υπό εξέταση νόμου –του νόμου περί απαλλοτριώσεων γης– που υποχρεώνει τους ιδιοκτήτες να εκχωρούν άνευ αποζημίωσης το 10% της γης τους σε κάθε τοπικό φορέα που διαθέτει σχέδιο ανάπτυξης. Πρέπει, επίσης, να γνωρίζουμε ότι πολλοί ιδιοκτήτες πράγματι αδικήθηκαν από αυτές τις αναπτυξιακές διαδικασίες και ότι ορισμένα πολεοδομικά σχέδια είχαν καταστροφικές επιπτώσεις στο περιβάλλον και στην οικολογική ισορροπία πολυάριθμων παράκτιων περιοχών, και ειδικότερα στα μελλοντικά προγράμματα ύδρευσης, θέμα το οποίο, μεταξύ άλλων, απασχολεί την Ευρωπαϊκή Ένωση.
<SPEAKER ID="102" LANGUAGE="ES" NAME="José Manuel García-Margallo y Marfil (PPE-DE ). –" AFFILIATION="nullum crimen nulla poena sine lege.">
<P>
Κατανοώ τον συλλογισμό που εξέφρασε ο κ. Guardans και δεν θα ανεχόμουν μία καταπάτηση των εξουσιών είτε του περιφερειακού κοινοβουλίου είτε του εθνικού κοινοβουλίου είτε των ισπανικών δικαστηρίων.
<P>
Εμπίπτει στην αρμοδιότητα αυτού του Κοινοβουλίου και η κ. Fourtou το έπραξε αυτό με απαράμιλλη κομψότητα να εξετάσει τις αναφορές των πολιτών και να κάνει συστάσεις· συστάσεις, παρεμπιπτόντως, που η παρούσα κυβέρνηση της κοινότητας της Βαλένθια έχει υιοθετήσει με μεγάλη γενναιοδωρία και νοημοσύνη.
<P>
Αυτό που δεν μπορεί να κάνει αυτό το Κοινοβούλιο είναι να προσπαθήσει να αναλάβει το έργο του πολεοδομικού σχεδιασμού, που είναι αρμοδιότητα των περιφερειακών αρχών, όπως είναι η εντύπωση που αποκόμισα από την ομιλία –στα αγγλικά πιστεύω– του συμπατριώτη μου Joan i Marí.
<P>
Τέλος, αυτό το Κοινοβούλιο δεν είναι το κατάλληλο μέρος, όπως πολύ ορθά είπε ο κ. Guardans –και απευθύνομαι στον κ. Calabuig– για τη διεξαγωγή πολιτικής δίκης.
<P>
Ο κ. Calabuig δεν είπε ότι ο νόμος που συζητούμε εγκρίθηκε από την πλειοψηφία των Σοσιαλιστών στην οποία ανήκει, και όχι από την πλειοψηφία στην οποία ανήκω εγώ. Δεύτερον, δεν είπε ότι είναι ο συντάκτης μιας τροπολογίας που ορίζει ότι οι αναφορές επικεντρώνονται στα τρία τελευταία χρόνια, μία περίοδο κατά την οποία ήταν στην εξουσία η κυβέρνηση του κ. Camps· οι αναφορές είναι πολύ προγενέστερες και η ωθούμενη από πολιτικά κίνητρα πρόθεσή του είναι να κατηγορηθεί η περιφερειακή διοίκηση, διότι αυτήν τη διοίκηση –μέχρι στιγμής με ελάχιστη επιτυχία, παρεμπιπτόντως, και ελπίζω να συνεχιστεί αυτό για πολύ καιρό– επιθυμεί να ανατρέψει.
<P>
Από αυτήν την άποψη, συμφωνώ με τον κ. Guardans: δεν είναι σωστό, δεν είναι ηθικά ορθό, να χρησιμοποιείται αυτό το Κοινοβούλιο για να αμαυρωθεί το όνομα μιας Κοινότητας, ενός νόμιμα εκλεγμένου Κοινοβουλίου και μιας κυβέρνησης η οποία απολαύει της υποστήριξης των πολιτών. 
<SPEAKER ID="103" LANGUAGE="" NAME="Charlie McCreevy," AFFILIATION="μέλος της Επιτροπής">
<P>
   . Κύριε Πρόεδρε, θα ήθελα να ευχαριστήσω τους βουλευτές για τις παρατηρήσεις τους. Και μόνο ο αριθμός όσων υποστήριξαν τις αναφορές που καλύπτονται από την έκθεση της κ. Fourtou καταδεικνύει ότι η εφαρμογή του νόμου LRAU στη Βαλένθια προκαλεί προβλήματα.
<P>
Όπου διαπιστώνονται προβλήματα συμβατότητας με το κοινοτικό δίκαιο, η Επιτροπή δεν θα παραλείψει να ενεργήσει και να λάβει τα απαραίτητα μέτρα με στόχο τη διόρθωση της κατάστασης. Αυτό ισχύει για τις πτυχές του νόμου LRAU που αφορούν τις δημόσιες συμβάσεις. Έχουμε εντοπίσει αρκετά προβλήματα σε αυτόν τον τομέα, και κινήθηκε η διαδικασία επί παραβάσει κατά της Ισπανίας. Ακολουθούμε αυτές τις διαδικασίες με στόχο να εξασφαλίσουμε την ορθή εφαρμογή της κοινοτικής νομοθεσίας για τις δημόσιες συμβάσεις.
<SPEAKER ID="104" LANGUAGE="" NAME="Πρόεδρος." AFFILIATION="Γραπτή δήλωση (άρθρο 142)">
<P>
Η ψηφοφορία θα διεξαχθεί αύριο στις 12.00.
<SPEAKER ID="105" LANGUAGE="NL" NAME="Jules Maaten (ALDE ). –" AFFILIATION="">
<P>
   Εδώ και περισσότερο από δύο χρόνια, το Ευρωπαϊκό Κοινοβούλιο λαμβάνει δεκάδες αναφορές από ευρωπαίους πολίτες, συμπεριλαμβανομένων πολλών ολλανδών πολιτών, σχετικά με την κατάχρηση του νόμου περί πολεοδομικών σχεδίων (LRAU) στην περιφέρεια της Βαλένθια. Ο νόμος δίνει το δικαίωμα στους εργολάβους οικοδομικών έργων να παίρνουν μέρος των οικοπέδων των ιδιοκτητών παράνομα, ενώ οι ιδιοκτήτες λαμβάνουν ελάχιστη ή καθόλου αποζημίωση και πρέπει να ανταποκριθούν και στην απαίτηση να πληρώσουν ξανά για την κατασκευή δρόμων, αποχέτευσης και δημόσιου φωτισμού.
<P>
Ευτυχώς, το Κοινοβούλιο αντιμετώπισε αυτό το πρόβλημα και αύριο θα ψηφίσει επί της έκθεσης της βουλευτού των Φιλελευθέρων, κ. Fourtou, σχετικά με αυτό το θέμα. Με αυτόν τον τρόπο, θα καλέσει μετ’ επιτάσεως τη Βαλένθια να βελτιώσει τον νόμο –διαδικασία που τέθηκε σε εφαρμογή μετά την επίσκεψη της ευρωπαϊκής διερευνητικής αποστολής– και να καταρτίσει μια διαδικασία για την εκτίμηση της κατάστασης των ιδιοκτητών κατά περίπτωση, καθώς και να λάβει αντισταθμιστικά μέτρα.
<SPEAKER ID="106" LANGUAGE="" NAME="Neil Parish (PPE-DE ). –" AFFILIATION="(ΕΝ)">
<P>
   Το δικαίωμα στην ιδιοκτησία είναι θεμελιώδες. Ιδιοκτήτες ακινήτων στη Βαλένθια είδαν την περιουσία τους να δημεύεται σε εκτεταμένη κλίμακα και να οικοδομείται από συχνά αδίστακτους εργολήπτες και τις τοπικές αρχές, που ενεργούν με τη συνενοχή των αρχών της Βαλένθια στο πλαίσιο του LRAU. Αναφορές προς το Ευρωπαϊκό Κοινοβούλιο και δύο διερευνητικές αποστολές επιβεβαιώνουν αυτό το γεγονός.
<SPEAKER ID="107" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη σύσταση για τη δεύτερη ανάγνωση (A6-0343/2005) της Επιτροπής Βιομηχανίας, Έρευνας και Ενέργειας σχετικά με την κοινή θέση που καθόρισε το Συμβούλιο (10721/3/2005 – C6-0298/2005 – 2003/0300(COD)), για την έγκριση της οδηγίας του Ευρωπαϊκού Κοινοβουλίου και του Συμβουλίου που αφορά την ενεργειακή απόδοση κατά την τελική χρήση και τις ενεργειακές υπηρεσίες, και την κατάργηση της οδηγίας 93/76/ΕΟΚ του Συμβουλίου (εισηγήτρια: η κ. Rothe). 
<SPEAKER ID="108" LANGUAGE="DE" NAME="Mechtild Rothe (PSE )," AFFILIATION="εισηγήτρια">
<P>
Θέλω να ευχαριστήσω θερμά όλους τους σκιώδεις εισηγητές και όσους μας βοήθησαν, με τους οποίους η συνεργασία ήταν εξαιρετική και σίγουρα συνέβαλε σε μεγάλο βαθμό στην επίτευξη του αποτελέσματος. Ενώ αυτό το αποτέλεσμα επιτυγχάνει λιγότερα από όσα πρότεινε η Επιτροπή και σίγουρα πολύ λιγότερα από όσα επεδίωκε το Κοινοβούλιο σε πρώτη ανάγνωση, σας διαβεβαιώνω ότι είναι αξιόπιστο. Ζητεί από τα κράτη μέλη, εντός περιόδου εννέα ετών, να εξοικονομήσουν ενέργεια σε ποσοστό τουλάχιστον 9 %, που είναι μικρότερο από το 11,5 % που ζητούσε το Κοινοβούλιο. Επιπλέον, αυτοί οι στόχοι –αντίθετα με τις επιδιώξεις της Επιτροπής και του Κοινοβουλίου– δεν είναι δεσμευτικοί. Ωστόσο, θεωρώ ότι αυτό δεν πρέπει να αποτελέσει εμπόδιο για την επίτευξη συμφωνίας.
<P>
Αν και δεν μπορέσαμε να συμφωνήσουμε σε δεσμευτικούς στόχους, η οδηγία πράγματι περιέχει συγκεκριμένες αξιώσεις για δράση σε εθνικό επίπεδο. Από τα μέσα του 2007, τα κράτη μέλη καλούνται να συντάσσουν σε τακτά χρονικά διαστήματα, δηλαδή στην αρχικά κάθε τέσσερα χρόνια και στη συνέχεια κάθε τρία, σχέδια δράσης για την ενεργειακή απόδοση κατά την τελική χρήση, τα οποία στη συνέχεια θα τα αποστέλλουν στις Βρυξέλλες. Αυτά τα σχέδια δράσης θα περιέχουν τα μέτρα που θα προγραμματίζουν τα κράτη μέλη για την επίτευξη των στόχων, τα οποία μπορούν κάλλιστα να περιλαμβάνουν προγράμματα ανακαίνισης κτιρίων, την προώθηση συσκευών εξοικονόμησης ενέργειας ή ενεργειακών ελέγχων, ημέρες χωρίς τη χρήση αυτοκινήτου και μεγάλες εκπαιδευτικές και ενημερωτικές εκστρατείες. Αυτά τα σχέδια δράσης θα εστιάζουν την προσοχή τους ιδιαίτερα στον δημόσιο τομέα, ο οποίος σύμφωνα με την οδηγία επιτελεί υποδειγματικό ρόλο. Το επιδιωκόμενο αποτέλεσμα αυτής της οδηγίας είναι να καθιερωθούν μέσω των δεικτών και των επιδόσεων αναφοράς τα νέα πρότυπα της ενεργειακής απόδοσης σε ολόκληρη την Ευρώπη.
<P>
Υπάρχουν τεράστιες δυνατότητες εξοικονομήσεων, και πρέπει επιτέλους να τις αξιοποιήσουμε καλύτερα. Το 20% έως 30% της σημερινής ενεργειακής κατανάλωσης μπορεί να μειωθεί χωρίς να υπάρξουν οικονομικές απώλειες· αυτό το ποσοστό ισοδυναμεί με την ενέργεια που καταναλώνουν έξι κράτη μέλη, δηλαδή η Αυστρία, το Βέλγιο, η Δανία, η Φινλανδία, η Ελλάδα και οι Κάτω Χώρες. Σε μία περίοδο κατά την οποία οι τιμές της ενέργειας είναι υψηλές, είναι αδιανόητο να μην αξιοποιούνται καλύτερα αυτές οι δυνατότητες, και πρέπει επίσης να σημειωθεί ότι ήταν πολύ δύσκολο να επιτευχθεί αυτό το αποτέλεσμα, επειδή ορισμένα κράτη μέλη δεν ήταν διατεθειμένα να προχωρήσουν περαιτέρω.
<P>
Ο Επίτροπος Piebalgs αξίζει θερμά συγχαρητήρια, καθώς δήλωσε ότι η ενεργειακή απόδοση αποτελεί για αυτόν προτεραιότητα. Αυτή η οδηγία έχει ζωτική σημασία για μια τέτοια στρατηγική. Σημασία τώρα έχει να μεταφερθεί στο εσωτερικό δίκαιο και να εφαρμοστεί, και ελπίζω ότι η Επιτροπή θα έχει κριτική στάση απέναντι στα κράτη μέλη, ώστε να διασφαλίσει ότι αυτό θα γίνει με ικανοποιητικό τρόπο. 
<SPEAKER ID="109" LANGUAGE="EN" NAME="Andris Piebalgs," AFFILIATION="μέλος της Επιτροπής">
<P>
Το Κοινοβούλιο σημείωσε σημαντική πρόοδο σχετικά με αυτήν την οδηγία κατά την πρώτη ανάγνωση. Τώρα, κατά τη δεύτερη ανάγνωση, η εισηγήτρια, κ. Rothe, και οι σκιώδεις εισηγητές συνέχισαν να βελτιώνουν τις προτάσεις. Ανέπτυξαν περαιτέρω έναν αριθμό ουσιαστικών στοιχείων στην κοινή θέση και διαπραγματεύτηκαν επιτυχώς μια δέσμη συμβιβαστικών τροπολογιών, οι οποίες θα αναδιαμορφώσουν και θα βελτιώσουν την πρόταση ακόμη περισσότερο.
<P>
Παρόλο που η Επιτροπή θα προτιμούσε έναν ξεχωριστό στόχο για τον δημόσιο τομέα, πιστεύουμε ότι με αυτά τα στοιχεία και με την απαίτηση να συμπεριληφθεί ο δημόσιος τομέας στα εθνικά σχέδια δράσης, θα αναπληρωθεί η απουσία ξεχωριστού στόχου. Το άρθρο 13 σχετικά με τη μέτρηση και την ενημερωτική τιμολόγηση της κατανάλωσης ενέργειας έχει επίσης βελτιωθεί σε σύγκριση με την κοινή θέση.
<P>
Οι απαιτήσεις αναφοράς για τα κράτη μέλη και την Επιτροπή στο άρθρο 14 έχουν ενισχυθεί και, από κοινού με το σύστημα μέτρησης, θα καταστήσουν τα επιτεύγματα των κρατών μελών ορατά και τον ποσοτικό προσδιορισμό τους εφικτό. Αν και η δραστηριότητα αυτή θα αποτελέσει μια επιπλέον επιβάρυνση για την Επιτροπή, η πρόκληση είναι ευπρόσδεκτη. Μπορώ να υποσχεθώ στο Κοινοβούλιο επαρκή εσωτερική διάθεση πόρων σε αυτό το έργο.
<P>
Τελευταίες, αν και εξίσου σημαντικές, οι ευχαριστίες που θα ήθελα να απευθύνω στην εισηγήτρια, κ. Rothe, και στους σκιώδεις εισηγητές για την αφοσίωσή τους, την εξαιρετικά εποικοδομητική συνεργασία τους και τη σκληρή τους εργασία για την επίτευξη συμφωνίας κατά τη δεύτερη ανάγνωση. 
<SPEAKER ID="110" LANGUAGE="ES" NAME="Alejo Vidal-Quadras Roca" AFFILIATION=", εξ ονόματος της Ομάδας PPE-DE">
<P>
   . Κύριε Πρόεδρε, αυτή τη χρονική στιγμή είναι απαραίτητο να λάβει η Ευρωπαϊκή Ένωση άμεσα μέτρα, προκειμένου να βελτιώσει την ενεργειακή απόδοση. Συνεπώς, πρέπει να μας χαροποιεί το γεγονός ότι ήμασταν σε θέση να επιτύχουμε μια συμφωνία μεταξύ των θεσμικών οργάνων, η οποία έχει την υποστήριξη της πλειοψηφίας αυτού του Σώματος. Στο πλαίσιο αυτό, θα ήθελα να συγχαρώ την εισηγήτριά μας, κ. Mechtild Rothe, για το εξαίρετο έργο της και τους άλλους σκιώδεις εισηγητές για την εποικοδομητική τους στάση καθ’ όλη τη διάρκεια της διαδικασίας.
<SPEAKER ID="111" LANGUAGE="FI" NAME="Reino Paasilinna," AFFILIATION="εξ ονόματος της Ομάδας PSE">
<P>
   . Κύριε Πρόεδρε, κυρίες και κύριοι, θα ήθελα να συγχαρώ τη συνάδελφό μου, κ. Mechtild Rothe, για την εξαίρετη έκθεσή της. Το έργο της είναι εξαιρετικό και εμείς στην ομάδα μας την υποστηρίζουμε σθεναρά.
<P>
Ο ετήσιος στόχος του 1% για την περαιτέρω εξοικονόμηση θα είναι σκληρός. Στη χώρα μου, για παράδειγμα, θα θεωρηθεί αδύνατο να επιτευχθεί αυτός ο στόχος ετησίως, αν δεν ληφθεί υπόψη η αρχική κατάσταση αποδοτικής κατανάλωσης ενέργειας που ήδη έχουμε. Είναι άδικο να αγνοείται ένα έργο εξοικονόμησης ενέργειας που ήδη επιτελείται επί του παρόντος μόνο και μόνο επειδή επιτελέσθηκε πολύ νωρίς, φερ’ ειπείν. Είναι, συνεπώς, εύλογο να μην τιμωρηθούν όσοι έχουν ήδη επενδύσει στην απόδοση πριν είναι πολύ αργά. Επιπροσθέτως, στη χώρα μου ήδη έχουμε κατευθυντήριες γραμμές για τη σύναψη δημόσιων συμβάσεων και για τα κτίρια που είναι ενεργειακώς αποδοτικά.
<SPEAKER ID="112" LANGUAGE="EN" NAME="Fiona Hall," AFFILIATION="εξ ονόματος της Ομάδας ALDE">
<P>
   . Κύριε Πρόεδρε, η ομάδα μου υποστηρίζει τον συμβιβασμό που προέκυψε με το Συμβούλιο κατά τη δεύτερη ανάγνωση, διότι αποτελεί ένα βήμα προς τη σωστή κατεύθυνση, παρόλο που δεν είναι τόσο μεγάλο βήμα όσο θα επιθυμούσαμε. Ιδιαίτερα μας απογοήτευσε το γεγονός ότι ο στόχος για εξοικονόμηση ενεργειακής απόδοσης καθορίστηκε μόλις στο 9% μέσα σε 9 χρόνια, αντί του 11,5% που προτάθηκε από το Κοινοβούλιο κατά την πρώτη ανάγνωση. Θα επιθυμούσαμε επίσης να ήταν δεσμευτικοί οι στόχοι, ωστόσο είναι θετικό το γεγονός ότι ο συμβιβασμός ορίζει τουλάχιστον ορισμένες υποχρεωτικές ενέργειες, συμπεριλαμβανομένων των απαιτήσεων για τις δημόσιες συμβάσεις και την εισαγωγή σχεδίων δράσης για την ενεργειακή απόδοση, τα οποία θα χρησιμοποιηθούν για να αξιολογηθεί η πρόοδος των κρατών μελών όσον αφορά την επίτευξη του στόχου της εξοικονόμησης ενέργειας.
<P>
Θα ήθελα να αναφερθώ ιδιαίτερα στις προτάσεις που αφορούν τη μέτρηση και την τιμολόγηση της κατανάλωσης ενέργειας στο άρθρο 13. Οι προτάσεις αυτές είναι ουσιώδεις, διότι εδραιώνουν τη θεμελιώδη αρχή ότι οι καταναλωτές έχουν το δικαίωμα να ενημερώνονται για το ποσό της ενέργειας που χρησιμοποιούν. Μόνο όταν ο κόσμος είναι ενήμερος μπορεί να αρχίσει να προσαρμόζει τη συμπεριφορά του και να προβαίνει σε επιλογές υπέρ της εξοικονόμησης ενέργειας. Είμαι ιδιαίτερα ικανοποιημένη από το γεγονός ότι το κείμενο του συμβιβασμού απαιτεί οι καταναλωτές ηλεκτρικής ενέργειας και φυσικού αερίου να εφοδιάζονται με ατομικούς μετρητές, οι οποίοι θα αντικατοπτρίζουν επακριβώς την πραγματική ενέργεια που καταναλώνουν και θα παρέχουν πληροφορίες όσον αφορά τον χρόνο χρήσης.
<P>
Πιστεύω ότι αυτή η οδηγία σηματοδοτεί την έναρξη μιας νέας εποχής, κατά την οποία σε ολόκληρη την Ευρώπη θα γίνουμε όλοι πολύ πιο συνετοί όσον αφορά τον τρόπο με τον οποίο χρησιμοποιούμε την ενέργεια, και ευελπιστώ ότι το Σώμα θα υποστηρίξει ολόψυχα τον συμβιβασμό. Ευχαριστώ θερμότατα την εισηγήτρια, κ. Rothe, για όλες τις προσπάθειες που κατέβαλε για την επίτευξη αυτής της συμφωνίας. 
<SPEAKER ID="113" LANGUAGE="DE" NAME="Claude Turmes," AFFILIATION="εξ ονόματος της Ομάδας Verts/ALE">
<P>
   . Κύριε Πρόεδρε, η ενεργειακή απόδοση είναι η σημαντικότερη από όλες τις ενεργειακές πηγές της Ευρώπης, και ο ταχύτερος και οικονομικότερος τρόπος για να πετύχουμε τους στόχους του Κυότο· εκτός αυτού, μας δίνει επίσης την ευκαιρία να επενδύσουμε στην Ευρώπη και να δημιουργήσουμε θέσεις εργασίας, αντί να στέλνουμε χρήματα για πετρέλαιο και φυσικό αέριο σε ξένες χώρες ή στον αραβικό κόσμο. Η εν λόγω οδηγία όχι μόνο μας φέρνει πιο κοντά στην ανάπτυξη αυτού του δυναμικού αλλά συμπληρώνει και το άνοιγμα των ευρωπαϊκών αγορών φυσικού αερίου και ηλεκτρικού ρεύματος. Πέραν του ανταγωνισμού στην παραγωγή και την πώληση ηλεκτρικού ρεύματος και φυσικού αερίου, η παρούσα οδηγία συμβάλλει και στην ενίσχυση του ανταγωνισμού όσον αφορά τις επενδύσεις σε τεχνολογίες εξοικονόμησης ενέργειας, τα αποκαλούμενα «negawatts». Ειδικότερα για τις μικρομεσαίες επιχειρήσεις, η εν λόγω αγορά μπορεί να αποφέρει δισεκατομμύρια.
<P>
Ποιο είναι το θετικό στην εν λόγω οδηγία; Ένα θετικό στοιχείο είναι η αρχή των εθνικών σχεδίων δράσης, το πρώτο από τα οποία πρέπει να υποβληθεί έως τον Ιούνιο του 2007, και στη συνέχεια η Επιτροπή έχει προθεσμία έξι μηνών για να προτείνει όποιες βελτιώσεις κρίνει απαραίτητες. Ύστερα από τρία έτη θα γίνει αποτίμηση ή αξιολόγηση, και στη συνέχεια θα συνταχθεί το επόμενο σχέδιο, το οποίο θα ενσωματώνει τα διδάγματα όχι μόνο από τις επιτυχίες και τα λάθη ενός εθνικού σχεδίου αλλά και από τις επιτυχίες και τα λάθη 25 ή 27 σχεδίων. Αυτό σημαίνει ότι εμείς, στην Ευρώπη, μπορούμε πραγματικά να αντιμετωπίζουμε με σοβαρότητα την εξοικονόμηση ενέργειας.
<P>
Δεν πρέπει, ωστόσο, να τρέφουμε ψευδαισθήσεις σχετικά με αυτό: όταν διεξάγεται συζήτηση για την ενεργειακή απόδοση, συχνά οι άνθρωποι δείχνουν διάθεση συναίνεσης που όμως, κατά τη γνώμη μου, δεν υφίσταται στην πραγματικότητα. Ο πραγματικός λόγος για τον οποίο μεγάλες εταιρείες ενέργειας, όπως η RWE και η E.ON, παρασκηνιακά αντιτάχθηκαν με νύχια και με δόντια σε αυτήν την οδηγία στην Επιτροπή, σε αυτό το Κοινοβούλιο και στο Συμβούλιο, είναι ότι τις τρομοκρατεί η προοπτική μιας αγοράς στην εξοικονόμηση ενέργειας. Για αυτόν ακριβώς τον λόγο, οι εν λόγω εταιρείες, με την αρωγή των υποστηρικτών τους στα κοινοβούλια και τις κυβερνήσεις, φρόντισαν να μην είναι δεσμευτικός κανένας από αυτούς τους στόχους. Λυπούμαι για αυτό, αλλά εξακολουθώ να ελπίζω ότι όλοι αυτοί –και δη οι βουλευτές των εθνικών κοινοβουλίων, στο μέλλον– θα είναι σε θέση να διδαχθούν και να μιμηθούν το πρότυπο της Δανίας: ένα δεσμευτικό ποσοστό 1,7%, είναι αυτό που χρειαζόμαστε και στις άλλες χώρες. 
<SPEAKER ID="114" LANGUAGE="IT" NAME="Umberto Guidoni," AFFILIATION="εξ ονόματος της Ομάδας GUE/NGL">
<P>
Ο στόχος του 1% ετησίως επί εννέα έτη είναι κατά πολύ κατώτερος των αναγνωρισμένων δυνατοτήτων περιορισμού της κατανάλωσης που υπερβαίνουν το 30%. Για τον δημόσιο τομέα δεν ισχύουν πιο αυστηρές απαιτήσεις, όπως είχε ζητήσει το Κοινοβούλιο, ενώ ο τομέας των μεταφορών παραμένει στο περιθώριο της οδηγίας.
<P>
Επί τη ευκαιρία, θέλω να ευχαριστήσω την εισηγήτρια, κ. Rothe, και όλους τους σκιώδεις εισηγητές για αυτήν την επιτυχή έκβαση. 
<SPEAKER ID="115" LANGUAGE="DE" NAME="Herbert Reul (PPE-DE ). –" AFFILIATION="">
<P>
   Κύριε Πρόεδρε, κυρίες και κύριοι, θεωρώ εξαιρετικά ευχάριστο το γεγονός ότι καταφέραμε να καταλήξουμε σε συμβιβασμό, ο οποίος έχει βελτιώσει την κατάσταση που επικρατούσε προηγουμένως. Ενώ είναι αλήθεια ότι η ενεργειακή απόδοση είναι ένα πολύ σημαντικό μέσο για την επίλυση του ενεργειακού προβλήματος της Ευρώπης, δεν αποτελεί ωστόσο το μοναδικό μέσο για αυτό. Πρέπει να προσπαθήσουμε να βρούμε τους σωστούς τρόπους για να γίνει αυτό, και αυτό συνέβη με εξαιρετική επιτυχία στον συμβιβασμό που επιτεύχθηκε ανάμεσα στην πρώτη και στη δεύτερη ανάγνωση. Για αυτόν τον λόγο, θέλω να ευχαριστήσω θερμά την κ. Rothe.
<SPEAKER ID="116" LANGUAGE="HU" NAME="Edit Herczog (PSE ). –" AFFILIATION="">
<P>
   Πρώτον, θα ήθελα να συγχαρώ την εισηγήτριά μας για το εξαίρετο έργο της. Δεν είναι μικρό επίτευγμα να επιτυγχάνει κανείς περίπου πενήντα συμβιβασμούς με το Συμβούλιο και με τις πέντε διαφορετικές ομάδες του Κοινοβουλίου. Στο πλαίσιο της διορατικότητας και των πολύ θετικών αποτελεσμάτων, θα ήθελα να υποδείξω ότι αυτό το σχέδιο αποτελεί μόνο το πρώτο βήμα στην ενίσχυση της αποδοτικής κατανάλωσης ενέργειας. Αυτό είναι κάτι που δεν θα πρέπει να λησμονούμε κατά την επίλυση των οικονομικών θεμάτων της εφαρμογής. Στην Ουγγαρία, υπάρχουν 800 000 προκατασκευασμένα διαμερίσματα, όπου η θέρμανση συνιστά το 54% των λειτουργικών εξόδων του νοικοκυριού. Ο μεμονωμένος εκσυγχρονισμός αυτών των διαμερισμάτων αποτελεί απόλυτη αναγκαιότητα, αν θέλουμε να βελτιώσουμε την ενεργειακή απόδοση. Αυτή η προσπάθεια θα κοστίσει πάνω από 40 000 ευρώ ανά διαμέρισμα, με μια περίοδο αποπληρωμής 25 ετών. Δεδομένης της χαμηλής οικονομικής δυνατότητας του πληθυσμού και των τοπικών κυβερνήσεων, το ουγγρικό κράτος έθεσε σε εφαρμογή ένα μακροπρόθεσμο έργο μεγάλης κλίμακας για την ανακαίνιση των προκατασκευασμένων διαμερισμάτων. Βασικά, αυτό σημαίνει ότι το κράτος προκαταβάλλει τους πόρους που απαιτούνται για το έργο εκσυγχρονισμού στους καταναλωτές και ο πληθυσμός τούς επιστρέφει υπό τη μορφή εξοικονόμησης ενέργειας. Δαπανήσαμε 15 εκατ. ευρώ για αυτό το έργο το 2004 και 32 εκατ. ευρώ το 2005. Θα είναι πολύ σημαντικό να θυμόμαστε, κατά τις εργασίες μας επί του προϋπολογισμού της Ευρωπαϊκής Ένωσης για την περίοδο 2007-2013, ότι, για να επιτευχθούν οι σημαντικοί στόχοι ενεργειακής απόδοσης που ορίζονται στο εν λόγω σχέδιο, θα απαιτηθεί η παροχή οικονομικής βοήθειας από την Ευρωπαϊκή Ένωση ύψους άνω του μισού εκατομμυρίου σε μεσαίου κυρίως επιπέδου νοικοκυριά μόνο στην Ουγγαρία. Σας ευχαριστώ για την προσοχή σας και εξ ονόματος αυτών των νοικοκυριών. 
<SPEAKER ID="117" LANGUAGE="SL" NAME="Romana Jordan Cizelj (PPE-DE )." AFFILIATION="">
<SPEAKER ID="118" LANGUAGE="EN" NAME="Andris Piebalgs," AFFILIATION="μέλος της Επιτροπής">
<P>
Ωστόσο, υπάρχουν έμμεσες ενδείξεις ότι οι πολιτικές που ακολουθούν το Ευρωπαϊκό Κοινοβούλιο και τα κράτη μέλη αποδίδουν καρπούς. Θα αναφέρω μόνο δύο παραδείγματα, τα οποία είναι ενθαρρυντικά. Καταρχάς, η Κίνα άρχισε να εφαρμόζει την προσέγγιση του καθορισμού στόχων: αποσκοπεί στη μείωση της ενεργειακής της έντασης κατά 20% έως το 2010. Δεν πρόκειται για τεράστιο βήμα, εντούτοις πρόκειται για την ίδια προσέγγιση, η οποία βασίζεται στον καθορισμό στόχων. Είναι φιλόδοξο, αλλά θα μπορούσε ενδεχομένως να είναι ακόμη πιο φιλόδοξο.
<P>
Θα ήθελα, επίσης, να προβώ σε ορισμένα σχόλια σχετικά με όσα έχουν λεχθεί. Είμαι πραγματικά ευγνώμων και στους δύο αντιπροσώπους από τα νέα κράτη μέλη, την κ. Herczog και τον κ. Jordan Cizelj, διότι η μεγαλύτερη δυσκολία που αντιμετωπίσαμε στο Συμβούλιο αφορούσε τα νέα κράτη μέλη. Το παράδοξο είναι ότι το ζήτημα είχε αντιμετωπιστεί ως ενδεχόμενο εμπόδιο στη μεγέθυνση. Στην πραγματικότητα, ισχύει το αντίθετο: παρέχει μια ευκαιρία για μεγέθυνση. Θα συνεχίσω να εξηγώ στα νέα κράτη μέλη ότι στην πραγματικότητα δεν χρειάζεται να καταναλώνουν μεγάλη κατά κεφαλήν ποσότητα ενέργειας και ότι μπορούν ακόμη και τώρα να επωφεληθούν από τα πλεονεκτήματα.
<P>
Συμφωνώ με τον κ. Reul ότι αυτή είναι μια τεράστια ευκαιρία και θα πρέπει να την αξιοποιήσουμε. Συμφωνώ με τον κ. Guidoni ότι ίσως θα μπορούσαμε να είμαστε πιο φιλόδοξοι όσον αφορά τον τομέα των αερομεταφορών, ωστόσο ο εν λόγω τομέας περιλαμβάνεται στην οδηγία, και το γεγονός αυτό επίσης θα αποτελέσει μια ευκαιρία να ασχοληθούμε με την ενεργειακή απόδοση σε αυτόν τον τομέα.
<SPEAKER ID="119" LANGUAGE="" NAME="Πρόεδρος." AFFILIATION="">
<SPEAKER ID="120" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A6-0386/2005) του κ. Pier Luigi Bersani, εξ ονόματος της Επιτροπής Οικονομικών και Νομισματικών Θεμάτων, σχετικά με τη φορολογία των επιχειρήσεων στην Ευρωπαϊκή Ένωση: μια κοινή ενοποιημένη φορολογική βάση για τις εταιρείες (2005/2120(INI)). 
<SPEAKER ID="121" LANGUAGE="IT" NAME="Pier Luigi Bersani (PSE )," AFFILIATION="εισηγητής">
<P>
Οι λόγοι αυτοί είναι οι δύο. Ο πρώτος αφορά την ανάγκη απλούστευσης και μείωσης του κόστους διαχείρισης και διοίκησης για επιχειρήσεις που αντιμετωπίζουν σήμερα 25 διαφορετικές φορολογικές βάσεις, ενώ στο μέλλον θα μπορούν να εκπληρώνουν ευκολότερα τα φορολογικά τους καθήκοντα και, παράλληλα, θα ενθαρρύνονται να επενδύσουν και να δραστηριοποιηθούν σε ευρωπαϊκό και όχι αποκλειστικά εθνικό επίπεδο.
<SPEAKER ID="122" LANGUAGE="EN" NAME="László Kovács," AFFILIATION="μέλος της Επιτροπής">
<P>
Χαίρομαι ιδιαίτερα που το σχέδιο έκθεσης υποστηρίζει τόσο πολύ την τρέχουσα πολιτική της Επιτροπής όσον αφορά τη φορολογία των εταιρειών και θα ήθελα να συγχαρώ τον εισηγητή, κ. Bersani, για αυτήν την ενδελεχή εργασία. Το σχέδιο έκθεσης περιλαμβάνει μια εξαιρετική σύνοψη της τρέχουσας κατάστασης όσον αφορά τη φορολογία των εταιρειών στην εσωτερική αγορά. Τα συμπεράσματά του είναι παρόμοια με αυτά της Επιτροπής.
<P>
Ο κύριος στόχος μιας κοινής ενοποιημένης φορολογικής βάσης για τις εταιρείες είναι να αρθούν τα εναπομείναντα φορολογικά εμπόδια που παρακωλύουν την ορθή λειτουργία της εσωτερικής αγοράς. Η Επιτροπή συνέταξε έναν κατάλογο με τα εμπόδια αυτά στην έκθεσή της για τον φόρο των εταιρειών το 2001 και η αντίδρασή της ήταν η προώθηση της εξεύρεσης, σε πιο μακροπρόθεσμη βάση, μιας συνολικής λύσης: μιας κοινής ενοποιημένης φορολογικής βάση για τις εταιρείες.
<P>
Τον Οκτώβριο η Επιτροπή εξέδωσε μια ανακοίνωση, η οποία περιέγραφε τη βάση επί της οποίας οι φορολογικές και οι τελωνειακές πολιτικές θα μπορούσαν να συμβάλουν στη στρατηγική της Λισαβόνας. Ένα τέτοιο μέτρο είναι η παρουσίαση ενός κοινοτικού νομοθετικού μέτρου σχετικά με την κοινή ενοποιημένη φορολογική βάση για τον φόρο των εταιρειών μέχρι το 2008. Γνωρίζω ότι πρόκειται για ένα φιλόδοξο χρονοδιάγραμμα, όμως εξ όσων αντιλαμβάνομαι, προτείνετε ένα ακόμη πιο φιλόδοξο με στόχο το 2007.
<P>
Χαίρομαι που η έκθεση του κ. Bersani υποστηρίζει τόσο πολύ ορισμένα από τα πλέον ριζοσπαστικά στοιχεία της κοινής ενοποιημένης φορολογικής βάσης για τον φόρο των εταιρειών, όπως την ενοποίηση και την κοινή υιοθέτηση της ενοποιημένης φορολογικής βάσης από τα επιμέρους κράτη μέλη. Με χαροποιεί εξίσου το γεγονός ότι η έκθεση υποστηρίζει τη θέση της Επιτροπής ότι η νέα φορολογική βάση θα πρέπει να είναι προαιρετική για τις εταιρείες και το γεγονός ότι η έκθεση αποφεύγει την παγίδα να αναμειχθεί στο θέμα των φορολογικών συντελεστών. Η εργασία μας αφορά τη φορολογική βάση και δεν άπτεται των φορολογικών συντελεστών.
<P>
Όπως γνωρίζετε, επί του παρόντος δεν είναι όλα τα κράτη μέλη ενθουσιώδεις υποστηρικτές της κοινής ενοποιημένης φορολογικής βάσης για τις εταιρείες. Σκοπός μας, ωστόσο, είναι να έχουμε μια πρόταση και για τα 25 κράτη μέλη ούτως, ώστε η έκθεσή σας να αποτελέσει ένα σημαντικό πρόσθετο εργαλείο που θα χρησιμοποιήσει η Επιτροπή σε μελλοντικές συζητήσεις επί του θέματος, κατά την προσπάθειά μας να πείσουμε όσους σήμερα διαφωνούν. 
<SPEAKER ID="123" LANGUAGE="" NAME="" AFFILIATION="Αντιπροέδρου">
<SPEAKER ID="124" LANGUAGE="DE" NAME="Christoph Konrad," AFFILIATION="εξ ονόματος της Ομάδας PPE-DE">
<P>
   . Κύριε Πρόεδρε, κυρίες και κύριοι, καταρχάς θέλω να ευχαριστήσω τον κ. Bersani για τη συνεργασία του κατά τη σύνταξη της έκθεσης. Το αποτέλεσμα πραγματικά ήταν ένας συμβιβασμός, και αυτό θέλω να το τονίσω, επειδή στην ομάδα μας εκφράζονται φυσικά και άλλες απόψεις, και μπορώ να πω στον Επίτροπο ότι αντιρρήσεις για αυτήν την πολιτική σε ευρωπαϊκό επίπεδο δεν εκφράζονται μόνο από τα κράτη μέλη αλλά και από τις τάξεις της δικής μας ομάδας, του Ευρωπαϊκού Λαϊκού Κόμματος.
<P>
Τέλος, το γεγονός ότι το Ευρωπαϊκό Δικαστήριο αναμένεται αύριο να εκδώσει απόφαση για την υπόθεση Marks [amp] Spencer καταδεικνύει την προφανή αλήθεια ότι η νομολογία του Δικαστηρίου στο Λουξεμβούργο διευρύνει ακόμη περισσότερο την επιρροή των Βρυξελλών. Και αυτό είναι κάτι ακόμη που πρέπει να ληφθεί υπόψη σε αυτήν τη συζήτηση, και θέλω να τονίσω ότι θα ήταν λάθος να επιτρέψουμε το κοινό σύστημα δικαίου της Ευρωπαϊκής Ένωσης να καταστεί μια κοινότητα που θα βασίζεται σε νόμους που θεσπίζονται από δικαστές – θα ήταν απαράδεκτο, κατά τη γνώμη μου. 
<SPEAKER ID="125" LANGUAGE="ES" NAME="Antolín Sánchez Presedo," AFFILIATION="εξ ονόματος της Ομάδας PSE">
<P>
   . Κύριε Πρόεδρε, Επίτροπε Kovács, κυρίες και κύριοι, η φορολογία των επιχειρήσεων στην Ένωση επηρεάζει τη λειτουργία της εσωτερικής αγοράς, την ανταγωνιστικότητα των ευρωπαϊκών εταιρειών και τις φορολογικές σχέσεις μεταξύ των κρατών μελών. Είναι κρίσιμη για την ώθηση της στρατηγικής της Λισαβόνας και την επίτευξη των στόχων ανάπτυξης και απασχόλησης που θέτει.
<P>
Θα ήθελα να συγχαρώ τον εισηγητή, κ. Bersani, διότι εξέτασε όλες αυτές τις πτυχές στην έκθεσή του με ισορροπία και σχολαστικότητα, επιτυγχάνοντας έναν σημαντικό βαθμό συναίνεσης στο πλαίσιο της Επιτροπής Οικονομικών και Νομισματικών Θεμάτων. Η δημιουργία ενός νομικού πλαισίου που θεσπίζει μια κοινή ενοποιημένη φορολογική βάση για τις κοινοτικές επιχειρήσεις είναι βασικό μέσο για την αντιμετώπιση των προβλημάτων που προκύπτουν. Θα προσφέρει διαφάνεια, προκειμένου να διενεργηθούν ομοιογενείς συγκρίσεις μεταξύ των κρατών και να προωθηθεί ο συντονισμός τους στον τομέα της φορολογίας σύμφωνα με τις ενσωματωμένες κατευθυντήριες γραμμές που έχουν εγκριθεί για το νέο ξεκίνημα της στρατηγικής της Λισαβόνας.
<P>
Η έκθεση είναι φιλόδοξη. Ο στόχος της είναι η πρώτη φορολογική εναρμόνιση στον τομέα της άμεσης φορολογίας, καλεί την Επιτροπή να παρουσιάσει μία νομοθετική πρόταση από τώρα μέχρι το 2007 και προσπαθεί να θέσει τέλος στην καταστρεπτική έλλειψη νομοθετικής προόδου σε αυτόν τον τομέα. Η επίτευξη μιας κοινής φορολογικής βάσης έχει μεγάλη αξία η ίδια, πέρα από το γεγονός ότι είναι σημαντική για την περαιτέρω πρόοδο.
<SPEAKER ID="126" LANGUAGE="LT" NAME="Margarita Starkevičiūtė," AFFILIATION="εξ ονόματος της Ομάδας ALDE.">
<P>
Η ομάδα μου δεν θα εγκρίνει τις τροπολογίες που προτείνουν, με τον ένα ή τον άλλο τρόπο, την επίτευξη της εξίσωσης των συντελεστών φόρου επί των κερδών. Ωστόσο, υποστηρίζουμε τις προτάσεις στην έκθεση του κ. Bersani για ανάπτυξη μιας διαδικασίας υπολογισμού και επιβολής μιας κοινής φορολογικής βάσης. Εκτιμούμε ότι η εισαγωγή της κοινής φορολογικής βάσης, πρωτίστως, θα επιτρέψει μεγαλύτερη εκμετάλλευση των πλεονεκτημάτων της ενιαίας αγοράς και, δεύτερον, θα δώσει τη δυνατότητα να εκδηλωθούν οι ικανότητες των επιχειρηματιών όχι μόνο στις χώρες τους αλλά και σε όλη την Ευρωπαϊκή Ένωση. Αυτό θα συμβάλει επίσης στην ανάπτυξη μιας επιχειρηματικής παράδοσης και θα διευκολύνει την αντιμετώπιση των προκλήσεων της παγκοσμιοποίησης. Τι προκαλεί λοιπόν την ανησυχία; Υπάρχουν δύο θέματα που προκαλούν προβληματισμό και θα πρέπει ίσως να εξεταστούν περαιτέρω στις νομοθετικές μας δραστηριότητες. Πρώτον, οι τρόποι για να αποτραπεί ο αθέμιτος ανταγωνισμός, όπου οι μικρές επιχειρήσεις χρησιμοποιούν την ευρύτερη φορολογική βάση των χωρών τους, ενώ οι μεγαλύτερες επιχειρήσεις που δραστηριοποιούνται σε πολλές χώρες θα είναι σε θέση να επιλέξουν την πιο ευνοϊκή φορολογική βάση από αυτές τις χώρες. Δεύτερον, ο τρόπος διανομής των φορολογικών εσόδων επί των κερδών μεταξύ των μεμονωμένων χωρών, όταν μια επιχείρηση δραστηριοποιείται σε πολλές χώρες και χρησιμοποιεί έναν ομοιόμορφο υπολογισμό του φόρου επί των κερδών. 
<SPEAKER ID="127" LANGUAGE="DE" NAME="Sahra Wagenknecht," AFFILIATION="εξ ονόματος της Ομάδας GUE/NGL">
<P>
   . Κύριε Πρόεδρε, κυρίες και κύριοι, βλέπω να περιλαμβάνεται στην ημερήσια διάταξη το θέμα της ευρωπαϊκής εναρμόνισης της φορολογίας των επιχειρήσεων. Η συνύπαρξη 25 διαφορετικών φορολογικών συστημάτων στο εσωτερικό της ΕΕ, με σημαντικές διαφορές όχι μόνο όσον αφορά τους φορολογικούς συντελεστές που επιβάλλονται αλλά και ως προς τον τρόπο υπολογισμού των κερδών, έχει οδηγήσει τα τελευταία δέκα χρόνια κυρίως σε ένα αποτέλεσμα, δηλαδή το μερίδιο της φορολογίας επί των επιχειρήσεων στη χρηματοδότηση των κρατικών προϋπολογισμών σημειώνει μείωση και μια αυξανόμενη αναλογία των φόρων επιβαρύνει, είτε τον άνθρωπο που αμείβεται εργαζόμενος για λογαριασμό κάποιου άλλου είτε τον καταναλωτή, και ο τελευταίος αποτελεί τη χειρότερη λύση όσον αφορά τον αντίκτυπο στην κοινωνία και την οικονομική ανάπτυξη. Με αυτόν τον τρόπο κυρίως παρέχεται στις μεγάλες πολυεθνικές επιχειρήσεις κάθε δυνατότητα να ελαχιστοποιούν τη φορολογική τους επιβάρυνση. Η μεταφορά τιμολογήσεων και οι μετακυλήσεις των απωλειών είναι μόνο δύο από τους τρόπους που προτιμούν για να εξασφαλίσουν ότι τα κέρδη στα λογιστικά βιβλία θα εμφανίζονται εκεί όπου η εφορία διστάζει να ελέγξει.
<P>
Εκτός από αυτό το είδος φορολογικού ντάμπινγκ, η συνύπαρξη των φορολογικών συστημάτων έχει προκαλέσει ανταγωνιστική προσέγγιση όσον αφορά τη μείωση των φορολογικών συντελεστών. Ο μέσος φορολογικός συντελεστής των επιχειρήσεων για παράδειγμα μειώθηκε συνολικά κατά 15 ποσοστιαίες μονάδες σε σύγκριση με την παλαιά ΕΕ από τα τέλη της δεκαετίας του 1980 και εφεξής. Το γεγονός ότι οι εν λόγω μειώσεις δεν είναι σε καμία περίπτωση ονομαστικές αποδεικνύεται στη μακρόχρονη έρευνα του πανεπιστημίου του Mannheim, σύμφωνα με την οποία το ποσοστό του φόρου που πράγματι καταβλήθηκε από τους 50 μεγαλύτερους ευρωπαϊκούς ομίλους επιχειρήσεων μειώθηκε από 36% το 1988 σε 31% το 2000, γεγονός που σημαίνει ότι δισεκατομμύρια ευρώ δημοσίων εσόδων χαρίστηκαν και σπαταλήθηκαν. Το παράδοξο είναι ότι ο ηγέτης του φορολογικού ντάμπινγκ στην Ευρώπη –ιδίως όσον αφορά τη φορολογία των επιχειρήσεων– δεν είναι ούτε κάποια χώρα της Ανατολικής Ευρώπης ούτε η Ιρλανδία αλλά η Ομοσπονδιακή Δημοκρατία της Γερμανίας, μια χώρα που υποτίθεται ότι έχει υψηλή φορολογία, όπου μια φορολογική μεταρρύθμιση που επιβλήθηκε από την προηγούμενη κυβέρνηση Σρέντερ –που δικαιολόγησε την ενέργειά της επικαλούμενη τον φορολογικό ανταγωνισμό στην Ευρώπη– πάγωσε τελείως τα κέρδη από τη φορολογία των επιχειρήσεων. Μόνο η φορολογική εναρμόνιση σε ευρωπαϊκό επίπεδο μπορεί σταματήσει αυτήν την παράνοια, όπου οι επιχειρήσεις αποκομίζουν τεράστια κέρδη, ενώ συμμετέχουν ολοένα και λιγότερο στη χρηματοδότηση του κοινωνικού συνόλου, και τελικά τα άτομα μέσου και χαμηλού εισοδήματος –και μέσω των φόρων κατανάλωσης ακόμη και οι συνταξιούχοι και οι άνεργοι– καταλήγουν να είναι αυτοί που πρέπει να καλύψουν το έλλειμμα.
<P>
Ωστόσο, δεν πιστεύω ότι αρκεί να εναρμονιστεί η φορολογική βάση. Αυτό που χρειαζόμαστε επειγόντως είναι ένας ευρωπαϊκός ελάχιστος φορολογικός συντελεστής για κέρδη επιχειρήσεων τουλάχιστον της τάξης του 40%, και σε ευρεία φορολογική βάση. Το φορολογικό ντάμπινγκ είναι πανταχού παρόν, και αυτός είναι ο μόνος τρόπος να το σταματήσουμε. 
<SPEAKER ID="128" LANGUAGE="EN" NAME="John Whittaker," AFFILIATION="εξ ονόματος της Ομάδας IND/DEM">
<P>
Αν πρόκειται να εναρμονίσουμε τη βάση για τον φόρο των εταιρειών, γιατί να επιμένουμε ότι δεν πρέπει να εναρμονίσουμε και τους φορολογικούς συντελεστές; Δεν έχει νόημα. Όπως και ο κ. Konrad, υποψιάζομαι ότι οι ενιαίοι συντελεστές βρίσκονται στη μελλοντική ημερήσια διάταξη, παρά τις αντιρρήσεις. Υπάρχουν πολλά οφέλη από την απλούστευση των φορολογικών κανόνων στα επιμέρους κράτη μέλη, ειδικά στα παλαιότερα, ωστόσο αυτό είναι ένα ζήτημα που θα πρέπει να απασχολήσει τα ίδια τα κράτη μέλη. Αν τα κράτη μέλη πιστεύουν ότι υπάρχει ανάγκη για διασυνοριακή συνεργασία σε φορολογικά ζητήματα, τότε αυτό είναι κάτι που θα πρέπει να απασχολήσει τα ίδια και όχι την Επιτροπή ή το Ευρωπαϊκό Δικαστήριο.
<SPEAKER ID="129" LANGUAGE="EN" NAME="James Hugh Allister (NI ). –" AFFILIATION="">
<SPEAKER ID="130" LANGUAGE="DE" NAME="Alexander Radwan (PPE-DE ). –" AFFILIATION="">
<P>
Τέλος, θέλω να πω –και εκφράζομαι εξ ονόματος της ομάδας μου– ότι τασσόμαστε κατηγορηματικά υπέρ του φορολογικού ανταγωνισμού. Φανταστείτε τι θα γινόταν αν κλείναμε τους 25 ευρωπαίους υπουργούς Οικονομικών σε μια αίθουσα και τους αφήναμε να βγουν μόνο όταν εμφανιζόταν λευκός καπνός και είχαν συμφωνήσει για μια φορολογική εναρμόνιση· αν γινόταν αυτό, η Ευρώπη θα είχε μετατραπεί σε περιοχή υψηλής φορολογίας, και αυτό δεν το θέλουμε .
<SPEAKER ID="131" LANGUAGE="NL" NAME="Mia De Vits (PSE ). –" AFFILIATION="">
<P>
   Κύριε Πρόεδρε, κύριε Επίτροπε, χαιρετίζω την πρόταση της Επιτροπής και την πρόταση της έκθεσης Bersani για την εισαγωγή μιας κοινής φορολογικής βάσης για τις εταιρείες. Οδηγεί σε περισσότερη διαφάνεια, η οποία ωφελεί την οικονομία μας και την απασχόληση.
<P>
Πρέπει να αναφερθεί, ωστόσο, ότι ο φάκελος Marks [amp] Spencer, ο οποίος έχει ήδη αναφερθεί, θα στρέψει πολύ γρήγορα τη συζήτηση, είτε το θέλουμε είτε όχι, στη φορολογική εναρμόνιση. Ως εκ τούτου, θα ήθελα να επιστήσω την προσοχή των βουλευτών στις τροπολογίες που εγώ μαζί με άλλους σαράντα συναδέλφους βουλευτές καταθέσαμε, όχι στο πλαίσιο της εναρμόνισης των φόρων αλλά προκειμένου να εισαχθεί ένας ελάχιστος φορολογικός συντελεστής για τις εταιρείες. Αυτή η τροπολογία επιτρέπει τον δημοσιονομικό ανταγωνισμό μεταξύ των κρατών μελών, αλλά έναν ανταγωνισμό θεμιτό, ειδικά για τις επιχειρήσεις. Διασφαλίζει τη συγκέντρωση επαρκών πόρων για τη χρηματοδότη του κοινωνικού μας μοντέλου και υπολείπονται επαρκείς πόροι για να χρηματοδοτήσει η κυβέρνηση έργα όπως η εταιρική υποδομή.
<P>
Σε αυτό το πλαίσιο, θα ήθελα να επαναλάβω τα λόγια της υπουργού Κοινωνικών Υποθέσεων της Ουγγαρίας, Kinga Göncz, η οποία θεωρεί ότι οι πολύ χαμηλοί φόροι δεν ταιριάζουν με το ευρωπαϊκό κοινωνικό μοντέλο και θέτουν σε κίνδυνο τα ταμεία κοινωνικής προστασίας. Παρά τα βραχυπρόθεσμα οφέλη που παράγουν, είναι πιθανό να μας οδηγήσουν σε εξάντληση των πόρων που απαιτούνται για τη διασφάλιση της ευημερίας και την εφαρμογή του κοινωνικού μοντέλου, και αυτό είναι κάτι που θέλουμε να αποφύγουμε. Ήδη έχουμε ελάχιστη φορολόγηση απόδοσης κεφαλαίου και αύριο θέλουμε ελάχιστη φορολόγηση των εταιρειών. 
<SPEAKER ID="132" LANGUAGE="ES" NAME="José Manuel García-Margallo y Marfil (PPE-DE ). –" AFFILIATION="">
<P>
   Κύριε Πρόεδρε, κύριε Επίτροπε, θα ήθελα να ξεκινήσω διευκρινίζοντας αυτό για το οποίο μιλάμε, διότι, βάσει μιας παρέμβασης του Επιτρόπου McCreevy, νομίζω ότι οι απόψεις του δεν συμπίπτουν με εκείνες του κ. Kovács, στο πλαίσιο της Επιτροπής, και ασφαλώς δεν συμπίπτουν ούτε με εκείνες του Κοινοβουλίου, ούτε καν σε σχέση με το θέμα της συζήτησης.
<P>
Ύστερα από αυτήν τη διευκρίνιση, γιατί τάσσομαι υπέρ της ενοποιημένης φορολογικής βάσης και γιατί εγκρίνω και επικροτώ την έκθεση του κ. Bersani; Καταρχάς, διότι πιστεύω σε μία εσωτερική αγορά που λειτουργεί. Και προκειμένου να λειτουργήσει μια εσωτερική αγορά, οι εταιρείες που λειτουργούν σε όλη αυτήν την αγορά, οι πολυεθνικές εταιρείες, δεν μπορούν να υπόκεινται σε είκοσι πέντε διαφορετικούς κανονισμούς όταν πρόκειται για τον προσδιορισμό του τι είναι φορολογητέο εισόδημα και τι είναι εκπιπτόμενες δαπάνες.
<SPEAKER ID="133" LANGUAGE="FR" NAME="Pervenche Berès (PSE ). –" AFFILIATION="">
<P>
   Κύριε Πρόεδρε, ελπίζω ότι, όταν το Κοινοβούλιο θέσει σε ψηφοφορία την εξαιρετική έκθεση του κ. Bersani, θα σας προσφέρει κύριε Επίτροπε, την ισχυρή υποστήριξή του για τη συζήτηση που βρίσκεται μπροστά σας, είτε αυτή που θα γίνει στο Συμβούλιο είτε εντός του ίδιου του Σώματος των Επιτρόπων. Αντιλαμβάνομαι πόση πρόοδος έχει σημειωθεί από τότε που το θέμα αυτό έχει έλθει προς συζήτηση και γνωρίζω ότι εξετάζετε το ενδεχόμενο διαδικασιών στενότερης συνεργασίας. Ας ελπίσουμε ότι δεν θα αναγκαστούμε να φθάσουμε εκεί. Αλλά νομίζουμε ότι ο τρόπος με τον οποίο προσεγγίζετε αυτό το θέμα και η επιθυμία σας να σημειώσετε πραγματική πρόοδο είναι πολύ θετικές ενδείξεις.
<P>
Κατά κάποιον τρόπο, αυτή η έκθεση μάς παρουσιάζει ένα παράδοξο: ελπίζω ότι μπορούμε να καταλήξουμε σε συμφωνία όσον αφορά την έκθεση Bersani, ωστόσο, όμως, αυτή κρύβει ορισμένες διαφορές απόψεων. Είτε υποστηρίζετε τον φορολογικό ανταγωνισμό είτε την εναρμόνιση των φορολογικών συντελεστών, όλοι έχουμε ανάγκη από αυτές τις φορολογικές βάσεις.
<SPEAKER ID="134" LANGUAGE="EN" NAME="John Purvis (PPE-DE ). –" AFFILIATION="">
<P>
   Κύριε Πρόεδρε, υποστηρίζω με μεγάλη ικανοποίηση την έκθεση του κ. Bersani. Η συμβολή του στην επίτευξη συμβιβασμών με εμάς στην Ομάδα του ΕΛΚ-ΕΔ υπήρξε πολύ μεγάλη.
<P>
Θα υποστηρίξω, εντούτοις, δύο τροπολογίες της ομάδας μου για τη διαγραφή της τελευταίας ρήτρας της αιτιολογικής σκέψης Θ –όσον αφορά τον αθέμιτο φορολογικό ανταγωνισμό– και της παραγράφου 2, η οποία επίσης αφορά τον φορολογικό ανταγωνισμό. Η πρόταση αυτή δεν έχει καμία σχέση με την εναρμόνιση των φορολογικών συντελεστών. Επιθυμώ την ύπαρξη ανταγωνισμού μεταξύ των κρατών μελών ως προς τους φορολογικούς συντελεστές. Ωστόσο, πιστεύω ότι μια κοινή βάση για τη φορολογία των επιχειρήσεων θα ευνοήσει τον ανταγωνισμό μεταξύ των κρατών μελών και θα αποβεί προς όφελος των επιχειρήσεων στην ενιαία ευρωπαϊκή αγορά. Μόνο με μια κοινή φορολογική βάση θα είναι δυνατόν να συγκριθούν τα σχετικά φορολογικά πλεονεκτήματα της εγκατάστασης μιας επιχείρησης ή της επένδυσης σε ένα συγκεκριμένο κράτος μέλος σε σχέση με κάποιο άλλο. Θα ασκήσει πίεση στα κράτη μέλη για να παράσχουν ένα ελκυστικό φορολογικό περιβάλλον για τις επιχειρήσεις μας και να είναι αποδοτικά και προσεκτικά στις δημόσιες δαπάνες και την κατάρτιση του προϋπολογισμού τους.
<P>
Θα ήθελα να ζητήσω από τον Επίτροπο να επιβεβαιώσει ότι σε οποιεσδήποτε προτάσεις προωθήσει θα εξακολουθήσουν να επιτρέπονται τέτοια σαφή και διαφανή φορολογικά κίνητρα. Υπό την προϋπόθεση αυτή, χαίρομαι που υποστηρίζω την έκθεση του κ. Bersani και τον συγχαίρω για αυτήν. 
<SPEAKER ID="135" LANGUAGE="DE" NAME="Harald Ettl (PSE ). –" AFFILIATION="">
<SPEAKER ID="136" LANGUAGE="SV" NAME="Gunnar Hökmark (PPE-DE ). –" AFFILIATION="">
<P>
Η ευρωπαϊκή χώρα που έχει τους υψηλότερους συντελεστές φορολόγησης των εταιρειών, η Γερμανία, συγκεντρώνει λιγότερα φορολογικά έσοδα όσον αφορά την εθνική οικονομία από τη Σλοβακία, για παράδειγμα, που έχει χαμηλό συντελεστή φορολόγησης για τις εταιρείες αλλά σταθερό φορολογικό συντελεστή. Η κοινωνική προστασία δεν απειλείται από τις χώρες με χαμηλούς φορολογικούς συντελεστές – οι οποίες διασφαλίζουν νέες επενδύσεις και νέες θέσεις απασχόλησης. Εκτιμώ ότι, σε μια Ευρώπη με 20 εκατ. ανέργους, υπάρχει λόγος να ασκούμε αυτοκριτική για τον τρόπο με τον οποίο έχει λειτουργήσει η πολιτική μας.
<P>
Είναι καλό ότι θα έχουμε ανταγωνισμό. Η διαφάνεια είναι επίσης επιθυμητή, ώστε να διαπιστώσουμε ποιες χώρες έχουν πραγματικά τους υψηλούς φορολογικούς συντελεστές και ποιες τους χαμηλούς. Δεν ισχύει το γεγονός ότι ορισμένα νέα κράτη μέλη εφαρμόζουν φορολογικό ντάμπινγκ, όπως είπε ο πρώην γερμανός καγκελάριος, Γκέρχαρντ Σρέντερ. Αντιθέτως, αυτές οι χώρες έχουν πολλά κενά, καθώς και μεταβλητά και απρόβλεπτα φορολογικά συστήματα που δυσχεραίνουν τη λειτουργία των μικρών επιχειρήσεων και εμποδίζουν τις νέες επενδύσεις. Ως εκ τούτου, υποστηρίζω αυτήν την έκθεση και συγχαίρω τον κ. Bersani για το εξαίρετο έργο του. 
<SPEAKER ID="137" LANGUAGE="NL" NAME="Ieke van den Burg (PSE ). –" AFFILIATION="">
<P>
   Κύριε Πρόεδρε, ως η τελευταία ομιλήτρια της Σοσιαλιστικής Ομάδας στο Ευρωπαϊκό Κοινοβούλιο, θα ήθελα να συγχαρώ επίσης τον κ. Bersani για την έκθεσή του, αλλά θα ήθελα να ευχαριστήσω και τους σκιώδεις εισηγητές και τα μέλη της Ομάδας της Συμμαχίας Φιλελεύθερων και Δημοκρατών για την Ευρώπη και της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών για τον τρόπο με τον οποίο χειρίστηκαν αυτό το θέμα. Θα ήθελα επίσης να συμφωνήσω με τον κ. García-Margallo y Marfil εκφράζοντας την ικανοποίησή μου για το γεγονός ότι τον φάκελο αυτό θα τον αναλάβει ο Επίτροπος Kovács και όχι ο συνάδελφός του, Επίτροπος McCreevy, ο οποίος μας επισκέφθηκε πρόσφατα.
<P>
Οι άμεσοι φόροι, όπως διαπιστώσαμε σε αυτήν τη συζήτηση, αποτελούν ένα θέμα που εγείρει έντονα συναισθήματα και διαφωνίες, και πάντα ήταν πολύ δύσκολο για το Κοινοβούλιο να επιτύχει κοινές θέσεις σε αυτόν τον τομέα, ειδικά στην προηγούμενη περίοδο συνόδου. Έστω και έτσι όμως, έχω την εντύπωση ότι θα επιτύχουμε αυτήν τη φορά και ελπίζω ότι ο Επίτροπος Kovács θα καταφέρει επίσης να επιτύχει συμφωνία με το Συμβούλιο ή, εν πάση περιπτώσει, με έναν μεγάλο αριθμό κρατών μελών. Χαίρομαι που θα πρυτανεύσει η κοινή λογική αντί της εκδήλωσης ιδεολογικής αντίθεσης.
<P>
Δεν είναι τυχαίο το γεγονός ότι η έκκληση για αυτήν την κοινή ενοποιημένη βάση προέρχεται από το επιχειρηματικό περιβάλλον και μάλιστα από εταιρείες, συμπεριλαμβανομένης της UNICE και της Στρογγυλής Τράπεζας. Αυτό δεν έχει καμία σχέση με την ανάληψη δύναμης σε ευρωπαϊκό επίπεδο. Αφορά απλώς την κάλυψη των επιθυμιών της βιομηχανίας.
<P>
Εκτιμώ ότι είναι σημαντικό να σκεφτούμε ποια μπορεί να είναι η επωφελής κατάσταση για όλες τις πλευρές. Αν όλοι γνωρίζουμε με σαφήνεια επί ποιας βάσης εργαζόμαστε, τότε οι επιχειρήσεις θα έχουν μικρότερο διοικητικό βάρος και οι κυβερνήσεις δεν θα χρειάζεται να ανταγωνίζονται για τους συντελεστές ανενόχλητες. Πολλές από τις νέες χώρες έχουν χαμηλούς φορολογικούς συντελεστές, οι οποίοι έχουν επίσης πολύ ευρεία βάση. Ως εκ τούτου, εκτιμώ ότι η λύση σε αυτήν τη διαδικασία εναρμόνισης της φορολογικής βάσης βρίσκεται στην προσέγγιση των συντελεστών ακόμα περισσότερο από αυτήν που ισχύει σήμερα, και χρειαζόμαστε αυτού του είδους τη διαφάνεια. Η συζήτηση σχετικά με το τι θα συμβεί στη συνέχεια, καθώς επίσης και για τους πιθανούς ελάχιστους συντελεστές ή τα εύρη ή οτιδήποτε άλλο, θα μείνει για αργότερα. Προς το παρόν, είναι καίριο να κάνουμε αυτό το πρώτο βήμα, και μπορώ να πω στον Επίτροπο Kovács ότι μπορεί να είναι βέβαιος για την υποστήριξή μας. 
<SPEAKER ID="138" LANGUAGE="EN" NAME="Gay Mitchell (PPE-DE ). –" AFFILIATION="">
<P>
Κατά τρίτον, η πρόταση της Ευρωπαϊκής Επιτροπής για εναρμόνιση του φόρου των εταιρειών βασίζεται στην υπόθεση ότι ο επιβλαβής φορολογικός ανταγωνισμός έχει ως αποτέλεσμα τη μετάθεση της φορολογίας από το κινητό κεφάλαιο προς το σχετικά ακίνητο εργατικό δυναμικό και ότι αυτή η εξέλιξη είναι επιβλαβής για την απασχόληση και τους απλούς πολίτες της ΕΕ. Αυτή η υπόθεση είναι αμφισβητήσιμη, κατά την άποψή μου. Παρόλο που υπήρξε μια πτωτική τάση στους φορολογικούς συντελεστές για τις εταιρείες σε ορισμένα κράτη μέλη, αυτή συνοδεύτηκε τόσο από μια διεύρυνση των φορολογικών βάσεων για τις εταιρείες όσο και από μια βελτίωση της αποδοτικότητας των θυγατρικών εταιρειών. Στη δική μου χώρα, για παράδειγμα, ο χαμηλότερος φορολογικός συντελεστής οδήγησε στον πολλαπλασιασμό των φόρων. Ανήλθαμε από τα 385 εκατ. ευρώ το 1996 στα 5 707 εκατ. ευρώ το 2004.
<P>
Τέλος, ας μην ξεχνούμε ότι σκοπός του προγράμματος δράσης της Λισαβόνας είναι να καταστήσει την ΕΕ την πλέον ανταγωνιστική οικονομία στον κόσμο έως το 2015. Το να ανοίγουμε τον δρόμο για ελάχιστους φορολογικούς συντελεστές ή σχέδια για τον φόρο των εταιρειών δεν θα εμποδίσει τις εταιρείες να αναζητούν πιο ανταγωνιστικούς συντελεστές εκτός ΕΕ. 
<SPEAKER ID="139" LANGUAGE="SK" NAME="Ján Hudacký (PPE-DE )." AFFILIATION="">
<SPEAKER ID="140" LANGUAGE="EN" NAME="László Kovács," AFFILIATION="μέλος της Επιτροπής">
<P>
Θα ήθελα να σχολιάσω τις προταθείσες τροπολογίες. Οι προτάσεις του κ. Konrad δεν αποτελούν πρόβλημα για την Επιτροπή, επομένως τις υποστηρίζουμε. Ωστόσο, η Επιτροπή δεν υποστηρίζει τις τροπολογίες που αφορούν έναν πιθανό ελάχιστο φορολογικό συντελεστή και την κοινή ενοποιημένη φορολογική βάση για τις εταιρείες ως μέσο για μεγαλύτερη προσέγγιση των φορολογικών συντελεστών. Η Επιτροπή δεν έχει καμία πρόθεση να περιορίσει τον θεμιτό ανταγωνισμό και να εναρμονίσει τη φορολογική βάση. Επιθυμεί απλώς να αυξήσει τη διαφάνεια των φορολογικών επιβαρύνσεων. Οι φορολογικοί συντελεστές πρέπει να εξακολουθήσουν να εμπίπτουν στην αρμοδιότητα των κρατών μελών. Αν επρόκειτο να ευνοήσουμε έναν ελάχιστο συντελεστή, υποπτεύομαι ότι θα χάναμε την πολύτιμη υποστήριξη τόσο των κρατών μελών όσο και των επιχειρήσεων, που θα είναι εξάλλου οι μεγαλύτεροι κερδισμένοι από μια κοινή ενοποιημένη φορολογική βάση για τις εταιρείες. Όσο θα ωφελούνται τα κράτη μέλη και οι επιχειρήσεις, τόσο θα ωφελούνται και οι καταναλωτές μέσω των γενικών οικονομικών οφελών.
<SPEAKER ID="141" LANGUAGE="" NAME="Πρόεδρος. " AFFILIATION="">
<P>
Η ψηφοφορία θα διεξαχθεί την Τρίτη στις 12.00. 
<SPEAKER ID="142" LANGUAGE="" NAME="Πρόεδρος. " AFFILIATION="">
<P>
    Η ημερήσια διάταξη προβλέπει τη συζήτηση της έκθεσης (A6-0366/2005) της κ. Roure, εξ ονόματος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, σχετικά με την πρόταση απόφασης του Ευρωπαϊκού Κοινοβουλίου και του Συμβουλίου για το ευρωπαϊκό έτος ίσων ευκαιριών για όλους (2007) – Προς μια δίκαιη κοινωνία [COM(2005)0225 – C6-0178/2005 – 2005/0107(COD)]. 
<SPEAKER ID="143" LANGUAGE="EN" NAME="László Kovács," AFFILIATION="μέλος της Επιτροπής">
<P>
   . Κύριε Πρόεδρε, η Ευρωπαϊκή Ένωση μπορεί να είναι υπερήφανη για τα επιτεύγματά της στο πεδίο της μη διάκρισης, τα οποία την κατατάσσουν ανάμεσα στις πλέον εξελιγμένες περιοχές του κόσμου σε αυτόν τον τομέα. Το 2000, υιοθετήσαμε δύο θεμελιώδους σημασίας οδηγίες: μία, η οποία θέτει εκτός νόμου τις φυλετικές διακρίσεις, και μία άλλη, η οποία απαγορεύει τις άμεσες ή έμμεσες διακρίσεις στην απασχόληση λόγω θρησκείας ή πεποιθήσεων, αναπηρίας, ηλικίας ή γενετήσιου προσανατολισμού. Ωστόσο, η νομοθεσία από μόνη της δεν επαρκεί για την αποτελεσματική καταπολέμηση των διακρίσεων. Πολλά κράτη μέλη βρίσκονται εκτός των χρονοδιαγραμμάτων μεταφοράς της κοινοτικής νομοθεσίας στο εθνικό δίκαιο και στις περιπτώσεις που η εθνική νομοθεσία έχει συμμορφωθεί με τις ευρωπαϊκές οδηγίες, το ευρύ κοινό δεν έχει εξοικειωθεί με αυτήν και δεν εφαρμόζεται ορθά.
<P>
Η Επιτροπή, ως εκ τούτου, πρότεινε, μεταξύ άλλων, να ανακηρύξει το 2007 έτος ίσων ευκαιριών για όλους. Σκοπός είναι η ευαισθητοποίηση του κοινού όσον αφορά τα οφέλη μιας δίκαιης κοινωνίας, η οποία παρέχει σε όλους τις ίδιες ευκαιρίες, ανεξαρτήτως φύλου, εθνοτικής ή φυλετικής καταγωγής, θρησκείας ή πεποιθήσεων, αναπηρίας, ηλικίας ή γενετήσιου προσανατολισμού. Θα υπογραμμίσει τα οφέλη της διαφορετικότητας ως πηγής κοινωνικής και οικονομικής ζωτικότητας, την οποία η Ευρώπη πρέπει να αναγνωρίσει και να αξιοποιήσει. Η διαφορετικότητα εμπλουτίζει τη σύσταση της ευρωπαϊκής κοινωνίας και αποτελεί βασική συνιστώσα της οικονομικής της ευημερίας.
<P>
Η κοινωνία των πολιτών και οι κοινωνικοί εταίροι θα συμμετέχουν πλήρως στην εφαρμογή του ευρωπαϊκού έτους. Μια από τις βασικές αρχές της εφαρμογής του έτους θα είναι η αποκέντρωση των δραστηριοτήτων στο επίπεδο των κρατών μελών. Προκειμένου να μεταδοθεί αυτό το μήνυμα αποτελεσματικά, το έτος πρέπει να εφαρμοστεί όσο το δυνατόν εγγύτερα στους πολίτες. Τέλος, θα πρέπει να διασφαλιστεί ότι κατά τη διάρκεια ολόκληρου του έτους, και σε όλα τα κράτη μέλη, θα αποδοθεί η ίδια σημασία σε όλες τις μορφές διακρίσεων, οι οποίες αναφέρονται στο άρθρο 13 της Συνθήκης, δηλαδή στις διακρίσεις λόγω φύλου, εθνοτικής ή φυλετικής καταγωγής, θρησκείας ή πεποιθήσεων, αναπηρίας, ηλικίας ή γενετήσιου προσανατολισμού. 
<SPEAKER ID="144" LANGUAGE="FR" NAME="Martine Roure (PSE )," AFFILIATION="εισηγήτρια">
<P>
Θέλουμε να προβείτε σε μια ισχυρή δέσμευση, κύριε Επίτροπε. Ακούσαμε προ ολίγου αυτά που είχατε να πείτε. Είμαστε ικανοποιημένοι από αυτά που ακούσαμε, αλλά, όπως αντιλαμβάνεστε, θα επαγρυπνούμε όσον αφορά τον τρόπο εφαρμογής τους, και θα ολοκληρώσω υπενθυμίζοντάς σας τα λόγια που είπε, στις 28 Αυγούστου 1963, στην Ουάσινγκτον, στην περίφημη ομιλία του «Έχω ένα όραμα, ο Μάρτιν Λούθερ Κινγκ, εκφράζοντας υποβλητικά την ελπίδα, το όραμα ενός κόσμου ελευθερίας και δικαιοσύνης για όλους. «Έχω ένα όραμα», είπε, «ότι τα τέσσερα μικρά παιδιά μου θα ζήσουν μια μέρα σε ένα έθνος όπου δεν θα κρίνονται από το χρώμα του δέρματός τους αλλά από το ποιόν του χαρακτήρα τους».
<SPEAKER ID="145" LANGUAGE="FR" NAME="Patrick Gaubert ," AFFILIATION="εξ ονόματος της Ομάδας PPE-DE">
<P>
   . Κύριε Πρόεδρε, κυρίες και κύριοι, θα ήθελα να αρχίσω ευχαριστώντας την κ. Roure για την εργασία της σχετικά με αυτήν την έκθεση. Η Ευρωπαϊκή Ένωση έχει δεσμευτεί να προαγάγει τα βασικά δικαιώματα και τις ίσες ευκαιρίες για όλους. Διαθέτουμε μία από τις πληρέστερες στον κόσμο νομοθεσίες καταπολέμησης των διακρίσεων. Αλλά θέστε στον εαυτό σας το ερώτημα: γνωρίζουν οι συμπολίτες μας τις ευρωπαϊκές οδηγίες καταπολέμησης των διακρίσεων; Γνωρίζουν ότι όλα τα κράτη μέλη έχουν την υποχρέωση να τις μεταφέρουν στο εσωτερικό τους δίκαιο; Δυστυχώς, πιστεύω ότι η απάντηση είναι «όχι». Αυτός είναι ο λόγος για τον οποίο η πρωτοβουλία θέσπισης του ευρωπαϊκού έτους ίσων ευκαιριών για όλους είναι πολύ εποικοδομητική.
<P>
Οι δραστηριότητες που θα στηρίξει η ΕΕ το 2007 και οι εκστρατείες ευαισθητοποίησης και επίδειξης αποτελούν βήμα προς τη σωστή κατεύθυνση. Είναι επίσης ζωτικής σημασίας να υπάρξει μια πραγματική πολιτική βούληση γι’ αυτό, και όλα τα κράτη μέλη ανεξαιρέτως οφείλουν να ενώσουν τις δυνάμεις τους. Η πλήρης εφαρμογή της νομοθεσίας κατά των διακρίσεων παραμένει λοιπόν κορυφαία προτεραιότητα. Είναι λυπηρό που διαπιστώνουμε ότι ορισμένα κράτη μέλη έχουν καταδικαστεί με την αιτιολογία ότι δεν μετέφεραν σωστά στο εσωτερικό τους δίκαιο τις ευρωπαϊκές οδηγίες που αφορούν τον τομέα αυτό.
<SPEAKER ID="146" LANGUAGE="HU" NAME="Katalin Lévai," AFFILIATION="εξ ονόματος της Ομάδας PSE">
<P>
   . Το βασικό μήνυμα του Ευρωπαϊκού Κοινοβούλιο ως απάντηση στην πρόταση της Επιτροπής είναι η καταπολέμηση όλων των μορφών διακρίσεων και, για τον λόγο αυτό, με ιδιαίτερη ικανοποίηση συγχαίρω την κ. Martine Roure για αυτήν την έκθεση. Θα ήθελα να τονίσω ότι η ισότητα ευκαιριών –ως το πρώτο ανθρώπινο δικαίωμα που διαμορφώθηκε από την Ευρωπαϊκή Ένωση– αποτελεί έναν οριζόντιο τομέα που εκτείνεται σε όλους τους κλάδους. Συνεπώς, η ενίσχυση των ίσων ευκαιριών δεν πρέπει να είναι ύψιστη προτεραιότητα μόνο για το Κοινοβούλιο αλλά και για την ΕΕ και για όλα τα κυβερνητικά όργανα των κρατών μελών. Χαιρετίζω ιδιαίτερα το γεγονός ότι ο Πρόεδρος Borrell συγκρότησε μια Επιτροπή Ίσων Ευκαιριών υψηλού επιπέδου και είμαι υπερήφανη που εργάζομαι σε αυτήν ως μέλος. Θα ήθελα να επιστήσω την προσοχή σας σε ένα σημαντικό έργο της επιτροπής που δημοσιεύθηκε πρόσφατα, το οποίο αναφέρει τα οφέλη που προκύπτουν από την εφαρμογή των αρχών της πολυμορφίας όταν ένας χώρος εργασίας παίρνει συνέντευξη και προσλαμβάνει το εργατικό δυναμικό του. Οι χώροι εργασίας που εφαρμόζουν αυτήν την πολιτική, οι εταιρείες που λαμβάνουν υπόψη την πολιτιστική πολυμορφία είναι πιο ανταγωνιστικές μακροπρόθεσμα και σε ορισμένες περιπτώσεις παρουσιάζουν επίσης αυξημένη αποδοτικότητα βραχυπρόθεσμα ή μεσοπρόθεσμα. Συνεπώς, οι ίσες ευκαιρίες δεν αποτελούν εμπόδιο για την αύξηση της οικονομικής ανταγωνιστικότητας αλλά δρουν ως ενισχυτικός παράγοντας. Θα ήθελα επίσης να τονίσω τη μεμονωμένη ευθύνη των κρατών μελών κατά την προετοιμασία για το έτος ίσων ευκαιριών για όλους, και θα ήθελα να προτείνω μια σειρά πρωτοβουλιών. Έχω οργανώσει την πρώτη δημόσια κοινοβουλευτική ακρόαση στην Ουγγαρία, η οποία θα διεξαχθεί την προσεχή εβδομάδα και κατά την οποία οι πολίτες θα μιλήσουν από προσωπική εμπειρία για τις διακρίσεις που έχουν υποστεί. Μια τυφλή κοπέλα που δεν έγινε δεκτή στο πανεπιστήμιο λόγω της τύφλωσής της και ένας νεαρός Ρομά θα μιλήσουν για τη ζωή τους. Θα ήθελα να το καθιερώσω αυτό στην Ουγγαρία και να εισάγω στη χώρα μου τις προσωπικές ακροάσεις που έχουμε εδώ. 
<SPEAKER ID="147" LANGUAGE="EN" NAME="Sophia in 't Veld," AFFILIATION="εξ ονόματος της Ομάδας ALDE">
<P>
Καταρχάς, είναι το ζήτημα του προϋπολογισμού. Πιστεύω ότι όλοι οι παρευρισκόμενοι θα συμφωνήσουν ότι τα 15 εκατ. ευρώ είναι ένας επαίσχυντα ανεπαρκής προϋπολογισμός για τα θεμελιώδη δικαιώματα! Αν συγκρίνω τα χρήματα που διαθέτουμε σε πολλά άλλα πράγματα που είναι λιγότερο σημαντικά από τα θεμελιώδη δικαιώματα, οφείλω να πω ότι με πιάνουν στομαχόπονοι.
<SPEAKER ID="148" LANGUAGE="EN" NAME="Jean Lambert," AFFILIATION="εξ ονόματος της Ομάδας Verts/ALE">
<P>
Ευελπιστούμε όλοι ότι το έτος θα παράσχει ένα κίνητρο σε εκείνα τα κράτη μέλη που παρουσιάζουν ιδιαίτερη καθυστέρηση στην εφαρμογή των οδηγιών του άρθρου 13 για να σημειώσουν πρόοδο. Οι οδηγίες αυτές αντικατοπτρίζουν την πιο θετική διάσταση της Ευρωπαϊκής Ένωσης και ο κόσμος χρειάζεται να γνωρίζει τα δικαιώματά του. Όπως διαπιστώσαμε σε ζητήματα όπως η οδηγία για τον χρόνο εργασίας, ο κόσμος πολύ συχνά δεν συνειδητοποιεί ότι έχει δικαιώματα, πόσο μάλλον ότι μπορεί να απαιτήσει την εφαρμογή τους.
<P>
Συμφωνώ με την κ. Roure ότι οι ίσες ευκαιρίες είναι ένας σημαντικός παράγοντας για την κοινωνική ένταξη και ότι χρειάζεται να καταπολεμήσουμε τη μισαλλοδοξία και την προκατάληψη σε όλα τα επίπεδα, είτε εκδηλώνεται στον δρόμο είτε στην κυβέρνηση, διότι εμποδίζει τόσους πολλούς ανθρώπους από το να αποδώσουν τα μέγιστα των δυνατοτήτων τους και εμποδίζει την κοινωνία να ωφεληθεί από τα ταλέντα τους.
<SPEAKER ID="149" LANGUAGE="EN" NAME="Mary Lou McDonald," AFFILIATION="εξ ονόματος της Ομάδας GUE/NGL">
<P>
   . Κύριε Πρόεδρε, θα ήθελα και εγώ να συγχαρώ την εισηγήτρια για το έργο της σε αυτόν τον πολύ σημαντικό τομέα και να ενώσω τη φωνή μου με όσους υποστηρίζουν την ανακήρυξη του 2007 ως ευρωπαϊκού έτους ίσων ευκαιριών για όλους.
<P>
Όλοι γνωρίζουμε ότι η κοινωνική ανισότητα δεν αποτελεί φυσικό φαινόμενο· είναι το άμεσο αποτέλεσμα των ανισοτήτων σε θέματα εξουσίας και, επομένως, για να αντιμετωπιστεί η ίδια η ανισότητα, πρέπει να αντιμετωπίσουμε ζητήματα εξουσίας στην κοινωνία μας, πρέπει να αλλάξουμε το κατεστημένο. Πιστεύω ότι το 2007 ως έτος ίσων ευκαιριών για όλους μπορεί να καταστεί η βάση για αυτό ακριβώς. Πιστεύω επίσης ότι το ίδιο το γεγονός ότι ελήφθη αυτή η πρωτοβουλία είναι μια σαφής παραδοχή ότι έως τώρα αποτύχαμε στην πορεία μας προς την ισότητα.
<P>
Το γεγονός ότι η έκθεση Roure εστιάζει τόσο στους μετανάστες όσο και στις γυναίκες είναι αξιέπαινο και πρόκειται και πάλι για ένα θέμα που αφορά ιδιαίτερα την πατρίδα μου. Το ευρωπαϊκό έτος πρέπει να στοχεύει σε πολύ περισσότερα από την απλή ευαισθητοποίηση του κοινού έναντι των διακρίσεων. Η νομοθεσία για την ισότητα από μόνη της δεν επαρκεί για την επιτυχή αντιμετώπιση των βαθιά ριζωμένων υφιστάμενων ανισοτήτων, χωρίς την πολιτική βούληση των πολιτικών, των αρμόδιων για τη χάραξη πολιτικής και άλλων να «πιάσουν τον ταύρο από τα κέρατα» και να αντιμετωπίσουν συνολικά τις διακρίσεις.
<P>
Για τον σκοπό αυτό, θα κλείσω επαναλαμβάνοντας την έκκληση της κ. Roure τόσο προς την Επιτροπή όσο και προς το Συμβούλιο να μετατρέψουν τα λόγια σε έργα όσον αφορά την αντιμετώπιση της ανισότητας σε ολόκληρη την Ένωση. 
<SPEAKER ID="150" LANGUAGE="HU" NAME="Zita Gurmai (PSE ). –" AFFILIATION="">
<P>
   Το 2007 είναι ένα πολύ σημαντικό έτος για τα θέματα που θα επιλυθούν στον τομέα των ίσων ευκαιριών και της εφαρμογής των ίσων ευκαιριών σε όλη την Ευρωπαϊκή Ένωση. Η ισότητα ευκαιριών αποτελεί τη βάση του κοινού ευρωπαϊκού συστήματος αξιών και η εφαρμογή της θα προωθήσει την ενίσχυση των βασικών ανθρωπίνων δικαιωμάτων.
<P>
Αυτή η έκθεση, η οποία εκπονείται με διαδικασία συναπόφασης, αγγίζει όλους τους τομείς εφαρμογής –από τη δημιουργία του νομοθετικού πλαισίου μέχρι τον καθορισμό των οικονομικών μέσων– και περιλαμβάνει ευκαιρίες συμμετοχής κρατών μελών και οργανώσεων πολιτών. Η αξιότιμη συνάδελφός μου, Martine Roure, επιτέλεσε σημαντικό έργο. Το πιο σημαντικό είναι να εφαρμοστούν οι κανονισμοί που έχουν ήδη εγκριθεί και γίνει δεκτοί και να διασφαλιστεί ότι όσοι υφίστανται διακρίσεις γνωρίζουν τους νόμους που ισχύουν υπέρ τους. Συνεπώς, χρειαζόμαστε δράση και όχι λόγια. Δεν είναι αρκετό να εφαρμοστεί η αρχή των ίσων ευκαιριών σε κοινοτικό επίπεδο – πρέπει να διασφαλίσουμε πως όλοι θα γνωρίζουν ότι όλοι οι πολίτες, ανεξαρτήτως φύλου, φυλετικής ή εθνοτικής καταγωγής, θρησκείας, αναπηρίας, ηλικίας και γενετήσιου προσανατολισμού, δικαιούνται ίσες ευκαιρίες και ίση μεταχείριση.
<SPEAKER ID="151" LANGUAGE="EN" NAME="Tatjana Ždanoka (Verts/ALE ). –" AFFILIATION="">
<P>
   Κύριε Πρόεδρε, όπως και άλλοι ομιλητές, συμφωνώ με τον Επίτροπο ότι η ΕΕ πρέπει να έχει ένα από τα πλέον εξελιγμένα νομοθετικά πλαίσια για την καταπολέμηση των διακρίσεων. Επομένως, εκτιμώ το γεγονός ότι οι τροπολογίες του Κοινοβουλίου σχετικά με την πρόταση της Επιτροπής, ενισχύουν το αίτημα να επισπεύσει το ευρωπαϊκό έτος ίσων ευκαιριών τη διαδικασία μεταφοράς στο εθνικό δίκαιο των δύο οδηγιών κατά των διακρίσεων, για τις οποίες ευχαριστώ την εισηγήτρια, κ. Roure.
<SPEAKER ID="152" LANGUAGE="EN" NAME="László Kovács," AFFILIATION="μέλος της Επιτροπής">
<P>
Υποστηρίζουμε τις τροπολογίες που αποσκοπούν στην αύξηση της συμμετοχής της κοινωνίας των πολιτών και στην εφαρμογή του ευρωπαϊκού έτους ίσων ευκαιριών για όλους. Αυτό θα αποτελέσει αποφασιστικό παράγοντα για την επιτυχία του. Μπορούμε να δεχτούμε τις αυξημένες αναφορές στην ενσωμάτωση της διάστασης του φύλου. Συμφωνούμε απόλυτα με το γεγονός ότι, κατά τη διάρκεια του έτους, τα κράτη μέλη θα πρέπει να αποδώσουν την ίδια σημασία σε όλες τις μορφές διακρίσεων που περιγράφονται στο άρθρο 13 της Συνθήκης, δηλαδή τις διακρίσεις με βάση το φύλο, την εθνοτική ή τη φυλετική καταγωγή, τη θρησκεία ή τις πεποιθήσεις, την αναπηρία, την ηλικία ή τον γενετήσιο προσανατολισμό. Αποδεχόμαστε τη δημιουργία ενός απλοποιημένου συστήματος για τη διοικητική διαχείριση των κονδυλίων σε εθνικό επίπεδο, όπως προτάθηκε. Συμφωνούμε για την αύξηση του προϋπολογισμού από 13,6 εκατ. ευρώ σε 15 εκατ. ευρώ.
<P>
Συνοψίζοντας, η Επιτροπή μπορεί να αποδεχθεί όλες τις τροπολογίες που έχουν προταθεί. Κλείνω εκφράζοντας τις θερμές μου ευχαριστίες στην εισηγήτρια, κ. Roure, της οποίας η αφοσίωση στα ζητήματα μη διάκρισης ήταν καθοριστική για την επιτυχή έκβαση των διαπραγματεύσεων με τα κράτη μέλη. Οι διαπραγματεύσεις αυτές είχαν γρήγορη εξέλιξη και ήταν πολύ εποικοδομητικές. Το κείμενο το οποίο υποβάλλεται για την τελική σας έγκριση ενισχύει την αρχική θέση της Επιτροπής και μας παρέχει τα μέσα να δράσουμε υπέρ της πολυμορφίας σε ολόκληρη την Ευρωπαϊκή Ένωση. 
<SPEAKER ID="153" LANGUAGE="" NAME="Πρόεδρος. " AFFILIATION="">
<P>
Η ψηφοφορία θα διεξαχθεί την Τρίτη στις 12.00. 
<SPEAKER ID="154" LANGUAGE="" NAME="" AFFILIATION="(Η συνεδρίαση λήγει στις 22.15)">

<CHAPTER ID="005">
Παρουσίαση του προγράμματος δραστηριοτήτων της Ισπανικής Προεδρίας (συνέχεια της συζήτησης) 
<SPEAKER ID="060" NAME="Πρόεδρος">
Κυρίες και κύριοι, ας συνεχίσουμε με τη συζήτηση σχετικά με την παρουσίαση του προγράμματος δραστηριοτήτων της ισπανικής Προεδρίας.
<SPEAKER ID="061" NAME="Carlo Casini" AFFILIATION="PPE">
(IT) Κύριε Πρόεδρε, αγαπητοί συνάδελφοι, ως πρόεδρος της Επιτροπής Συνταγματικών Υποθέσεων του Κοινοβουλίου, χαίρομαι που η ισπανική Προεδρία προσδίδει σημασία στην εκπλήρωση των διαρθρωτικών μεταρρυθμίσεων που προβλέπονται στη Συνθήκη για τη λειτουργία της Ευρωπαϊκής Ένωσης, ειδικά όσον αφορά την Ευρωπαϊκή Υπηρεσία Εξωτερικής Δράσης, στην πρωτοβουλία των πολιτών και στη συμμόρφωση της Ευρωπαϊκής Ένωσης με την Ευρωπαϊκή Σύμβαση για την Προστασία των Δικαιωμάτων του Ανθρώπου, για την οποία η επιτροπή μου ήδη όρισε εισηγητή, τον ισπανό κ. Jáuregui Atondo, τον οποίο ήδη γνωρίζετε.
<P>
Ωστόσο, σε μια συνέντευξη που δημοσιεύθηκε στην ισπανική εφημερίδα El País την περασμένη Κυριακή, εκφράσατε την ευχή, κύριε Zapatero, η νομοθεσία για τη θρησκευτική ελευθερία να οδηγήσει στην ανάληψη μέτρων από την Ισπανία για την εξομάλυνση σε όλους τους δημόσιους οργανισμούς της.
<P>
Θα ήθελα λοιπόν, ως προς αυτό, να προτείνω να αναλογιστούμε λίγο ότι οι δομές της Ευρώπης αποτελούν ένα μέσο για την επίτευξη ενός στόχου και ο στόχος της Ευρωπαϊκής Ένωσης επιβεβαιώνεται στο άρθρο 2 της Συνθήκης της Λισαβόνας: η προαγωγή της αξιοπρέπειας, της ισότητας, της ελευθερίας και της αλληλεγγύης. Πρέπει λοιπόν να εκφράσω κάποια ανησυχία σχετικά με την κατεύθυνση προς την οποία οδεύει αυτή η συζήτηση για τις αξίες.
<P>
" πολιτισμική ενότητα προηγείται της οικονομικής ενότητας. Το πνεύμα της Ευρώπης είναι ισχυρότερο από τη δημόσια -με συγχωρείτε, δικαστική- δομή. Το πνεύμα της Ευρώπης πηγάζει από το ένστικτο για την αλήθεια και το κάλλος που ανήκει στην αρχαία Ελλάδα, από την αγάπη για τη δικαιοσύνη που ανήκει στη Ρώμη και βασίζεται σε αυτήν την εκπληκτικά σπουδαία κληρονομιά της χριστιανοσύνης που πρόσθεσε την αξία στους ανθρώπους, πάντα ως ίσους από τη σύλληψή τους μέχρι τον φυσικό θάνατο.
<P>
Σήμερα, στο όνομα του σταυρού του Χριστού ζητάμε να μεταβούμε στην Αϊτή, να είμαστε παρόντες στην Αϊτή, διότι όλοι οι άνθρωποι, και ειδικά οι φτωχότεροι, βρίσκονται στο επίκεντρο αυτής της ιδέας.
<P>
Και σας ρωτώ: τι σημαίνει "εξομάλυνση" όσον αφορά τη θρησκευτική ελευθερία; Σημαίνει ίσως την αποτροπή όλων των πολιτών από το να εκφράζουν δημόσια τη θρησκεία τους; Σημαίνει να ξεχάσουμε τις ρίζες, συμπεριλαμβανομένων των χριστιανικών ριζών, των χωρών μας;
<SPEAKER ID="062" NAME="Kader Arif" AFFILIATION="S&amp;D">
(FR) Κύριε Πρόεδρε, κύριε Zapatero, κύριε Buzek, κυρίες και κύριοι, σε αυτήν την περίοδο της κρίσης, η πολιτική εμπορίου καταλαμβάνει ακόμα σημαντικότερη θέση στη δημόσια συζήτηση, καθώς οι Ευρωπαίοι διαπιστώνουν όλο και περισσότερο ότι η στρατηγική εμπορίου που εισήχθη σε επίπεδο Ένωσης έχει άμεσες επιπτώσεις στην ανάπτυξη και στην απασχόληση.
<P>
Στο πλαίσιο του αυξημένου διεθνούς ανταγωνισμού, o αγώνας δρόμου για μειωμένα κόστη οδήγησε σε υπερβολικά πολλές χαμένες θέσεις εργασίας ή επανεγκαταστάσεις. Υπό το πρίσμα αυτής της κατάστασης, η Ομάδα μας πιστεύει ότι το εμπόριο πρέπει να είναι ένα μέσο για την εξυπηρέτηση στόχων όπως η δημιουργία θέσεων εργασίας, η μείωση των ανισοτήτων και η αειφόρος ανάπτυξη. Κατά τη διάρκεια της ακρόασής του, ο Επίτροπος για θέματα εμπορίου, κ. De Gucht, φάνηκε να συμφωνεί ότι το εμπόριο δεν μπορεί να είναι αυτοσκοπός.
<P>
Θα ήθελα λοιπόν να μάθω αν, στην πορεία της Προεδρίας σας, θα υποστηρίξετε μια μεταρρύθμιση της ευρωπαϊκής πολιτικής εμπορίου, προκειμένου να διασφαλιστεί ότι θα δημιουργήσει περισσότερες θέσεις εργασίας και ότι θα συνδεθεί πιο στενά με μια πραγματική βιομηχανική πολιτική. Θα αναλάβετε επίσης δράσεις για να στηρίξετε το δίκαιο εμπόριο σε παγκόσμιο επίπεδο, το δίκαιο εμπόριο που είναι ικανό να προαγάγει την ανάπτυξη, την αξιοπρεπή εργασία και τον σεβασμό για τα ανθρώπινα δικαιώματα; Με άλλα λόγια, θα εισαγάγετε δεσμευτικά κοινωνικά και περιβαλλοντικά πρότυπα στις συμφωνίες μας;
<SPEAKER ID="063" NAME="Luis de Grandes Pascual" AFFILIATION="PPE">
(ES) Κύριε Zapatero, για έναν Ισπανό όπως εγώ, είναι τιμή να σας υποδέχομαι εδώ, καθώς αναλαμβάνετε την Προεδρία της Ευρωπαϊκής Ένωσης. Είναι μια περίοδος μεγάλων προσδοκιών και προκλήσεων και φυσικά δεν πρέπει να αποτύχουμε να ανταποκριθούμε σε αυτές τις προσδοκίες. Είναι σημαντικό να δουν οι πολίτες μας ότι τα ανανεωμένα θεσμικά μας όργανα είναι ικανά να προσφέρουν λύσεις σε πραγματικά προβλήματα.
<P>
Ξέρετε ότι συμφωνούμε με το πρόγραμμα που υποβάλατε. Ξέρετε ότι, για το ισπανικό Partido Popular, το θέμα είναι κρατικό και ότι θα σας στηρίξουμε σε ό,τι θεωρούμε ότι εξυπηρετεί το κοινό συμφέρον της Ευρώπης και είναι σημαντικό για την Ισπανία. Πρόκειται για ένα φιλόδοξο πρόγραμμα και, ελπίζουμε, ένα πρόγραμμα γεμάτο ουσία.
<P>
Ελπίζω ότι σε αυτό το λεύκωμα της ισπανικής Προεδρίας -που σίγουρα θα είναι πολύχρωμο και πολυποίκιλο- οι πολίτες θα μπορούν να δουν κάθε γεγονός ως ορόσημο στα αληθινά προβλήματα που αντιμετωπίζουν.
<P>
" κρίση πλήττει τις οικονομίες και η ανεργία μοιάζει με το πέμπτο άλογο της Αποκάλυψης. Είχατε την ειλικρίνεια να αναγνωρίσετε ότι στην Ισπανία υπάρχει 20% ανεργία, αλλά αυτό δεν σας περιορίζει. Πιστεύω ότι μας υποχρεώνει όλους να βρούμε μια λύση σε ένα πρόβλημα που πρέπει να επιλύσουμε από κοινού. Πρόκειται για ένα πραγματικό πρόβλημα.
<P>
Ο διαθέσιμος χρόνος δεν μου επιτρέπει να πω πολλά, κύριε πρωθυπουργέ. Ωστόσο, θέλω να σας πω ότι η Ισπανία έχει μπροστά της πολλές προκλήσεις και ότι είμαι βέβαιος για την ικανότητα της Ισπανίας ως έθνους και ότι θέλω να πιστεύω και είμαι βέβαιος πως θα ανταποκριθείτε στην πρόκληση. Στη φάση που βρίσκεται η Ευρώπη, δεν πρέπει να αποτύχουμε να ανταποκριθούμε σε αυτές τις προσδοκίες.
<P>
Από την άλλη πλευρά, ο παγκοσμιοποιημένος κόσμος -και αναφερθήκατε σε αυτόν έξυπνα- σημαίνει ότι αναδεικνύονται νέα κέντρα εξουσίας, και η Ευρωπαϊκή Ένωση πρέπει να αναλάβει έναν πιο ενεργό και συνεκτικό ρόλο για να προστατεύσει τις αξίες και τα συμφέροντά της. Διαφορετικά, κινδυνεύουμε να χάσουμε τη σημασία μας.
<P>
Τέλος, κύριε πρωθυπουργέ, εμείς οι Ισπανοί δεν θα δεχθούμε να στερηθούμε τη δυνατότητα να υποβάλλουμε προτάσεις. Έχουμε αυτό το δικαίωμα. Πρέπει να έχουμε και την ταπεινότητα να δεχθούμε τη συμβουλή που ο Δον Κιχώτης έδωσε στον Σάντσο Πάντσα όταν σύστησε ταπεινότητα στη φαντασίωσή του για τη διακυβέρνηση της νήσου Μπαρατάρια.
<P>
(Ο Πρόεδρος διακόπτει τον ομιλητή)
<SPEAKER ID="064" NAME="Glenis Willmott" AFFILIATION="S&amp;D">
(EN) Κύριε Πρόεδρε, χαιρετίζω το πολύ θετικό και φιλόδοξο πρόγραμμα του κυρίου πρωθυπουργού για την ισπανική Προεδρία. " έμφαση που έδωσε στις θέσεις εργασίας και στην ανάπτυξη είναι ζωτικής σημασίας για όλους μας καθώς βγαίνουμε από τη χρηματοοικονομική ύφεση και ανυπομονώ να συνεργαστώ με μια σοσιαλιστική κυβέρνηση.
<P>
Οι έξι προσεχείς μήνες είναι καίριοι για το οικονομικό και περιβαλλοντικό μέλλον της ΕΕ και προσβλέπουμε στο Συμβούλιο του Φεβρουαρίου για φιλόδοξη ηγεσία όσον αφορά τη μεταρρύθμιση του χρηματοοικονομικού τομέα.
<P>
Μετά τις αποτυχημένες διαπραγματεύσεις για την αλλαγή του κλίματος στην Κοπεγχάγη, ανυπομονώ να ακούσω πώς η Προεδρία θα συνεργαστεί με την Επιτροπή για να ορίσουν έναν κοινό στόχο της ΕΕ για τη μείωση των εκπομπών την 31η Ιανουαρίου. Τέλος, έχει ήδη αναφερθεί, αλλά σας ζητώ, κατά τη διάρκεια της Προεδρίας σας, κύριε πρωθυπουργέ, να αδράξετε την ευκαιρία για να επιλύσετε το θέμα της αρπαγής γης και άλλα θέματα που προκαλούν αγωνία και στενοχώρια σε δεκάδες χιλιάδες νομοταγείς ιδιοκτήτες σε όλη τη νότια Ισπανία. Χρειαζόμαστε πράγματι δράση τώρα.
<P>
Κύριε Zapatero, χαίρομαι που σας βλέπω εδώ και σας εύχομαι να έχετε μια πολύ επιτυχημένη θητεία.
<SPEAKER ID="065" NAME="Tunne Kelam" AFFILIATION="PPE">
(EN) Κύριε Πρόεδρε, η ισπανική Προεδρία θα κριθεί βάσει της θεσμικής εφαρμογής της Συνθήκης της Λισαβόνας. Κύριε πρωθυπουργέ, σας εύχομαι κάθε επιτυχία.
<P>
Για να προαχθεί η οικονομική ανάκαμψη και η δημιουργία νέων θέσεων εργασίας, η πρόκληση που έχετε να αντιμετωπίσετε είναι να επιτύχετε την ολοκλήρωση της εσωτερικής αγοράς της ΕΕ, συμπεριλαμβανομένου του ανοίγματος των αγορών υπηρεσιών σε τομείς που αντιμετωπίζονται ακόμα ως εξαιρέσεις. Μέχρι να επιτευχθεί αυτό, η επιτυχία οποιασδήποτε στρατηγικής της ΕΕ θα έχει περιορισμένα αποτελέσματα.
<P>
Υποστηρίζω τη δέσμευσή σας για τη δημιουργία μιας κοινής αγοράς ενέργειας, με τη διασύνδεση των δικτύων ενέργειας σε όλη την Ευρώπη. Εύχομαι να χρησιμοποιήσετε για τον σκοπό αυτόν τη θέση του Κοινοβουλίου σχετικά με την ασφάλεια του εξωτερικού ενεργειακού εφοδιασμού και την αλληλεγγύη που εγκρίθηκε το 2007 και αναμένει την εφαρμογή της.
<P>
" Ατζέντα 2020 σημαίνει την εισαγωγή των τεχνολογιών των πληροφοριών και των επικοινωνιών στην καθημερινή πρακτική, αξιοποιώντας τις βέλτιστες πρακτικές των κρατών μελών που έχουν σημειώσει πρόοδο σε αυτόν τον τομέα. Ελπίζω η Προεδρία σας να μπορέσει να αποφασίσει την έναρξη ενός κεντρικού οργανισμού για τη διαχείριση των πληροφοριακών συστημάτων που ασφαλώς χρειάζεται η Ευρώπη. Αυτό που χρειαζόμαστε επίσης επειγόντως είναι η χάραξη μιας αξιόπιστης ευρωπαϊκής στρατηγικής ασφάλειας για την προστασία στον κυβερνοχώρο.
<P>
Ελπίζω ότι η ΕΕ θα διαδραματίσει πιο ενεργό ρόλο και στη σταθεροποίηση της κατάστασης στον Νότιο Καύκασο, στο πλαίσιο της νέας στρατηγικής της ανατολικής εταιρικής σχέσης.
<P>
Τελευταίο αλλά εξίσου σημαντικό, συνιστώ να μείνετε πιστός στην κοινή θέση της ΕΕ για την Κούβα μέχρι να επιβεβαιωθούν εκεί πραγματικές αλλαγές. Δυστυχώς, η άρνηση του καθεστώτος να επιτρέψει στον σοσιαλιστή συνάδελφό μας να μπει στην Κούβα επειδή ήθελε να έρθει σε επαφή με την αντιπολίτευση δεν είναι δείγμα πραγματικής αλλαγής.
<SPEAKER ID="066" NAME="Catherine Trautmann" AFFILIATION="S&amp;D">
(FR) Κύριε Πρόεδρε, κύριε Barroso, κύριε Zapatero, καταρχάς σας ευχαριστώ, κύριε Zapatero, για την επανεμφάνιση φιλοδοξίας, πολιτικής προοπτικής αλλά και ενέργειας, σε μια εποχή κατά την οποία η Ευρωπαϊκή Ένωση πρέπει να συνέλθει από την κρίση και μετά την αποτυχία στην Κοπεγχάγη.
<P>
Περιμένω από την Επιτροπή και από την Προεδρία να μας δώσουν τη δυνατότητα να θέσουμε στο επίκεντρο της στρατηγικής για το 2020 τη δημιουργία περισσότερων και ποιοτικότερων θέσεων εργασίας, την καταπολέμηση του κοινωνικού αποκλεισμού και την αειφόρο ανάπτυξη. Αυτό ισχύει ειδικά για τον γεωργικό προϋπολογισμό, αλλά και για τον αλιευτικό προϋπολογισμό. Έχετε δεσμευτεί γι' αυτό.
<P>
Κύριε Zapatero, στηριζόμαστε σε εσάς για να παράσχετε τους πόρους γι' αυτήν την πολιτική, να συνδέσετε την απορρύπανση του εδάφους με την ασφάλεια των τροφίμων, να δημιουργήσετε τις συνθήκες για πράσινες θέσεις εργασίας και για να δημιουργήσετε πιο δίκαιους όρους εμπορικών συναλλαγών για τις χώρες του Νότου.
<P>
Χρειαζόμαστε έναν φιλόδοξο γεωργικό προϋπολογισμό και θα ήθελα να σας ζητήσω επίσης να συνδέσετε τον αλιευτικό προϋπολογισμό με αυτόν τον προϋπολογισμό. Επί αυτών των θεμάτων, οι δουλειές μας, αλλά και η πολιτική μας, θα κριθούν με βάση τα αποτελέσματα που θα επιτευχθούν.
<SPEAKER ID="067" NAME="Jan Olbrycht" AFFILIATION="PPE">
(PL) Κύριε Πρόεδρε, κύριε Zapatero, μεταξύ των θεμάτων που παρουσιάστηκαν σήμερα από τον πρωθυπουργό με κάπως γενικό και ευρύ τρόπο, υπάρχουν πολλά θέματα που απαιτούν συνεργασία και την υποβολή συγκεκριμένων προτάσεων.
<P>
Αυτά τα θέματα εμπίπτουν σε δύο κατηγορίες -σε εκείνα με τα οποία θα ασχοληθεί η ισπανική Προεδρία αντικειμενικά και σε εκείνα με τα οποία θα θελήσει να ασχοληθεί στην προσπάθεια να επιτύχει τους στόχους της. Μεταξύ των θεμάτων που πρέπει να αντιμετωπιστούν είναι τα ζητήματα των σχέσεων μεταξύ των ευρωπαϊκών θεσμικών οργάνων και εδώ θα ήθελα να επιστήσω την προσοχή του κ. Zapatero στις διατάξεις της Συνθήκης της Λισαβόνας, οι οποίες, στο πρωτόκολλο για την επικουρικότητα, αναφέρονται στην αναγκαιότητα καθορισμού ρόλων για τις περιφερειακές και τοπικές αρχές, και εντός των κρατών μελών. " εμπειρία της Ισπανίας, αν μιλάμε για περιφερειοποίηση, υποδηλώνει ότι ίσως η ισπανική Προεδρία είναι εκείνη που θα προσπαθήσει να αποσαφηνίσει τη διατύπωση για τους ρόλους των περιφερειακών και των τοπικών αρχών. Αυτό είναι ιδιαίτερα σημαντικό όταν ο κ. Zapatero δηλώνει ότι ένας από τους στόχους του είναι το θέμα της προαγωγής της καινοτομίας και της εκπαίδευσης, κάτι που, όπως γνωρίζουμε, επιτυγχάνεται σε μεγάλο βαθμό με ευρωπαϊκούς πόρους σε περιφερειακό και τοπικό επίπεδο.
<P>
Το Ευρωπαϊκό Κοινοβούλιο προσδοκά με μεγάλο ενδιαφέρον την επεξεργασία αυτών των θεμάτων, την επίλυση των θεσμικών ζητημάτων και τις προτάσεις σχετικά με το μέλλον της πολιτικής συνοχής, η οποία, όπως γνωρίζουμε, θα συζητηθεί προσεχώς πρώτα στη Σαραγόσα και κατόπιν στην Ευρωπαϊκή Εβδομάδα Καινοτόμων Περιφερειών. Αναμένουμε με ιδιαίτερο ενδιαφέρον τις αποφάσεις και συγκεκριμένες προτάσεις.
<SPEAKER ID="068" NAME="Άννυ Ποδηματά" AFFILIATION="S&amp;D">
Κύριε Πρόεδρε, κύριε Πρωθυπουργέ, το γεγονός ότι η Ισπανία αναλαμβάνει την Προεδρία της Ευρωπαϊκής Ένωσης σε αυτή τη δύσκολη συγκυρία είναι μια μεγάλη πρόκληση και μια μεγάλη ευκαιρία για εμάς που υποστηρίζουμε ότι η ευρωπαϊκή συνταγή για την αντιμετώπιση της κρίσης ήταν μέχρι σήμερα μονομερής και δεν έδωσε τη σημασία που θα έπρεπε στον περιορισμό των επιπτώσεων στην πραγματική οικονομία και στην απασχόληση· για εμάς που υποστηρίζουμε ότι η στρατηγική για την ανάκαμψη πρέπει να είναι ταυτόχρονα και μια στρατηγική για την αλλαγή αναπτυξιακού μοντέλου διασφαλίζοντας όρους οικονομικής, κοινωνικής αλλά και περιβαλλοντικής ευημερίας για τους πολίτες της Ευρώπης. " Ισπανική Προεδρία είναι μια μεγάλη πρόκληση για όσους από εμάς πιστεύουμε ότι χρειάζεται ευρωπαϊκή οικονομική διακυβέρνηση αλλά και εκδημοκρατισμός των μηχανισμών οικονομικής πολιτικής που θα διασφαλίζουν την δημοσιονομική πειθαρχία αλλά και την αναγκαία αλληλεγγύη, όταν κρίνεται απαραίτητο, για να προστατευθούν τα συμφέροντα των ευρωπαίων πολιτών.
<SPEAKER ID="069" NAME="Edite Estrela" AFFILIATION="S&amp;D">
(ES) Χαίρομαι που έχω την ευκαιρία να πω ότι ο κ. José Luis Zapatero εξέπληξε θετικά τις ευρωπαίες γυναίκες με εξαιρετικά καινοτόμα και προοδευτικά μέτρα. Βεβαίως, το έπραξε σχηματίζοντας μια πραγματικά ίση κυβέρνηση και μέσω της γενναιότητας με την οποία ενέταξε τα θέματα της ισότητας των φύλων και του αμοιβαίου σεβασμού στις εθνικές και ευρωπαϊκές ατζέντες.
<P>
Κύριε πρωθυπουργέ, σας συγχαίρω θερμά για το φιλόδοξο πρόγραμμα δράσης σας για την αντιμετώπιση της βίας που συνδέεται με το φύλο, η οποία αποτελεί κοινωνική μάστιγα. " δημιουργία ενός ευρωπαϊκού φορέα επαγρύπνησης για τη βία που συνδέεται με το φύλο είναι μια προχωρημένη πρόταση, την οποία οι γυναίκες της Ευρώπης υποστηρίζουν και επικροτούν.
<P>
Κύριε πρωθυπουργέ, εξ ονόματος των πορτογάλων σοσιαλιστών, σας εύχομαι καλή τύχη. Μπορείτε να στηρίζεστε στην αλληλεγγύη μας. Οι γυναίκες στηρίζουν Zapatero!
<SPEAKER ID="070" NAME="Ramón Jáuregui Atondo" AFFILIATION="S&amp;D">
(ES) Θέλω να σας πω με κάθε ειλικρίνεια, κύριε πρωθυπουργέ, ότι κάνατε μια θαυμάσια παρουσίαση για τη μορφή που θα έχει η ισπανική Προεδρία. Πιστεύω πως ήταν μια εξαιρετική ομιλία.
<P>
Ήθελα να σας ρωτήσω για τη Λατινική Αμερική, κύριε πρωθυπουργέ. Πιστεύω ότι είναι πολύ σημαντική για την Ευρώπη και, φυσικά, η Ευρώπη είναι επίσης σημαντική για τη Λατινική Αμερική. Υπάρχουν πολλοί ανθρώπινοι δεσμοί, πολλά επιχειρηματικά συμφέροντα και πολλά αναδυόμενα κράτη στη Λατινική Αμερική, όπως η Αργεντινή, η Βραζιλία ή το Μεξικό, που αποτελούν μέρος της νέας παγκόσμιας διακυβέρνησης, και που πρέπει να δημιουργήσουν συμμαχία με την Ευρώπη.
<P>
Θέλω να σας ρωτήσω, κύριε Πρόεδρε, ποια είναι τα σχέδια της Ευρωπαϊκής Ένωσης και της Προεδρίας σας όσον αφορά τη Λατινική Αμερική, τι προσδοκάται από τη διάσκεψη κορυφής με τη Λατινική Αμερική και τι σχέδια έχει η Ευρωπαϊκή Ένωση και η Προεδρία σας για τη Λατινική Αμερική;
<SPEAKER ID="071" NAME="Laima Liucija Andrikien" AFFILIATION="PPE">
(ES) Καθώς έχω μόνο ένα λεπτό για την παρέμβασή μου, θα επικεντρωθώ στα δικαιώματα των πολιτών.
<P>
" ισπανική Προεδρία είναι μια ευκαιρία για να τακτοποιήσουμε τα του οίκου μας. Ένα παράδειγμα είναι οι Κανάριοι Νήσοι και οι άνθρωποι που κατοικούν εκεί.
<P>
Πέρυσι, βρέθηκα εκεί για να παρακολουθήσω ένα πρόγραμμα ισπανικής γλώσσας. Προς έκπληξή μου, ανακάλυψα ότι, αν παρακολουθήσω ένα πρόγραμμα ισπανικών στην ενδοχώρα ή στις Βαλεαρίδες Νήσους, η δαπάνη αποζημιώνεται, αλλά δεν ισχύει το ίδιο αν η σχολή βρίσκεται στις Καναρίους Νήσους, καθώς δεν είναι τμήμα της Ευρώπης. Είναι τμήμα της Ευρωπαϊκής Ένωσης, αλλά όχι της Ευρώπης, με συνέπεια οι σχολές ισπανικής γλώσσας σε αυτές τις νήσους, όπου η ποιότητα των προγραμμάτων σπουδών είναι άριστη, να στερούνται την ευκαιρία...
<P>
(Ο Πρόεδρος διακόπτει την ομιλήτρια)
<SPEAKER ID="072" NAME="Chris Davies" AFFILIATION="ALDE">
(EN) Κύριε Πρόεδρε, ο κ. πρωθυπουργός αναφέρθηκε στην εναρκτήρια ομιλία του στην ανάγκη να αναπτύξει η Ευρώπη μια πιο αποτελεσματική εξωτερική πολιτική, ειδικά όσον αφορά τους άμεσους γείτονές μας, μεταξύ των οποίων πρέπει να συμπεριλάβουμε και το Ισραήλ.
<P>
Εδώ έχουμε μια χώρα που κρατά υπό στρατιωτική κατοχή τα εδάφη ενός άλλου λαού, που παραβιάζει τα ανθρώπινα δικαιώματα, που διατηρεί τον αποκλεισμό της Γάζας και επιβάλλει συλλογική τιμωρία σε ενάμισι εκατομμύριο ανθρώπους, και ωστόσο εμείς τη θεωρούμε κανονικό εμπορικό εταίρο. Οι αρχές και οι πολιτικές μας είναι σαφείς: επαναδιατυπώθηκαν από τους υπουργούς Εξωτερικών μόλις τον περασμένο μήνα, αλλά τα λόγια μας δεν φαίνεται να συνοδεύονται από έργα.
<P>
Πιστεύω ότι η πραγματική δοκιμασία αυτής της Προεδρίας τους προσεχείς μήνες θα είναι το αν θα αρχίσουμε να εφαρμόζουμε έναν βαθμό ανεξαρτησίας στις σχέσεις μας με το Ισραήλ και αν θα αρχίσουμε να αποδεικνύουμε ότι οι αρχές μας σημαίνουν κάτι και ότι θα τις εφαρμόσουμε.
<SPEAKER ID="073" NAME="Kinga Göncz" AFFILIATION="S&amp;D">
(HU) Εύχομαι και εγώ στην ισπανική Προεδρία, η οποία συμμετέχει στην πρώτη προεδρική τριάδα σύμφωνα με τη Συνθήκη της Λισαβόνας, κάθε επιτυχία. Σχετικά με τη στρατηγική για το 2020, έχει αναφερθεί επανειλημμένα ότι θα διαδραματίσει βασικό ρόλο στην ανάκαμψη από την κρίση. Ωστόσο, τα κράτη μέλη που είναι αρμόδια για τις πολιτικές σε αυτόν τον τομέα έχουν μεγάλη ευθύνη. Επιτρέψτε μου να επιστήσω την προσοχή σας στο ότι έχουμε κοινοτικές πολιτικές και κοινοτικούς προϋπολογισμούς που μπορούν να λειτουργήσουν ως μέσο για τον μετριασμό των επιπτώσεων της κρίσης. Από αυτήν την άποψη, είναι εξαιρετικά σημαντικό οι διαπραγματεύσεις για τη νέα δημοσιονομική περίοδο να ξεκινήσουν στις αρχές του 2011 και η Επιτροπή να υποβάλει τις δημοσιονομικές προτάσεις της τότε, επιτρέποντάς μας να εξετάσουμε αυτές τις πολιτικές. Θέλω να ζητήσω από την Επιτροπή να το πράξει αυτό έγκαιρα.
<SPEAKER ID="074" NAME="Ulrike Lunacek" AFFILIATION="Verts/ALE">
(ES) Κύριε πρωθυπουργέ, ελπίζω εσείς, ως πρωθυπουργός της ισπανικής κυβέρνησης, να έχετε πραγματικά το θάρρος και την ικανότητα να θέσετε σε εφαρμογή το πολύ φιλόδοξο πρόγραμμά σας, ειδικά το πρόγραμμα για τη βία κατά των γυναικών.
<P>
Έχω δύο ερωτήσεις. " μία αφορά την εξωτερική πολιτική. Είπατε ότι η Ευρώπη πρέπει να ποντάρει στην εξωτερική πολιτική αλλά και στην προστασία των ευρωπαϊκών συμφερόντων. Θέλω να σας ρωτήσω, ποια είναι τα ευρωπαϊκά συμφέροντα; Είναι τα συμφέροντα των μεγάλων, πολυεθνικών εταιρειών που θέλουν να βγάλουν κέρδος χωρίς να υπολογίζουν τις κοινωνικές ή περιβαλλοντικές συμφωνίες; Ή μήπως είναι τα συμφέρονται που διατυπώνονται στις ευρωπαϊκές αξίες, στον Χάρτη των Θεμελιωδών Δικαιωμάτων της Ευρωπαϊκής Ένωσης, όπως τα ανθρώπινα δικαιώματα, ο εκδημοκρατισμός, η ενίσχυση της κοινωνίας των πολιτών και τα δικαιώματα των μειονοτήτων; Σε ποια συμφέροντα αναφέρεστε;
<P>
Μια άλλη ερώτηση. Δεν είπατε ούτε λέξη για το θέμα της μετανάστευσης, το οποίο είναι τόσο σημαντικό στην Ευρώπη. Χρειαζόμαστε ένα πρόγραμμα...
<P>
(Ο Πρόεδρος διακόπτει την ομιλήτρια)
<SPEAKER ID="075" NAME="John Bufton" AFFILIATION="EFD">
(EN) Κύριε Πρόεδρε, ξεκινήσατε σήμερα, κύριε πρωθυπουργέ, με μια πολύ φιλοευρωπαϊκή ατζέντα. Αυτό που θέλω να σας πω είναι ότι αυτή η ατζέντα δεν αποφέρει αποτελέσματα. Το ευρώ αυτήν τη στιγμή βρίσκεται σε εξαιρετικά δύσκολη θέση σε ορισμένες χώρες. " Ελλάδα είναι αβοήθητη, η Ισπανία, η χώρα σας, βρίσκεται επίσης σε δύσκολη θέση. " ίδια σας η χώρα αντιμετωπίζει ανεργία στις ηλικιακές ομάδες των 18-24 ετών που αυτήν τη στιγμή ανέρχεται στο 40%.
<P>
Ο ισπανικός λαός μπορεί να μιλήσει από μόνος του. Στον ρόλο σας τώρα για τους προσεχείς έξι μήνες, μιλάτε και εξ ονόματος του λαού της δικής μου χώρας. Στην αρχή αναφέρατε την περαιτέρω ολοκλήρωση. Σας ζητώ, πριν φέρετε περισσότερη ολοκλήρωση, να πάτε στον λαό της χώρας μου, στο "νωμένο Βασίλειο, και να του δώσετε την επιλογή ενός δημοψηφίσματος.
<SPEAKER ID="077" NAME="Zoltán Balczó" AFFILIATION="NI">
(HU) Κύριε Πρόεδρε, αναφέρατε τη σημασία της αλλαγής, επικαλούμενος ως αιτιολόγηση την παγκόσμια οικονομική κρίση, η οποία ήταν η πιο σοβαρή τα τελευταία 80 χρόνια, προκαλώντας την απώλεια οκτώ εκατομμυρίων θέσεων εργασίας. Τα μέσα που παραθέσατε είναι άξια υποστήριξης, αλλά δεν σημαίνουν και πραγματική στροφή προς το καλύτερο. Αφού διδαχθούμε από την κρίση, χρειαζόμαστε πραγματική οικονομική επανάσταση. Συμφωνείτε ότι η ελευθερωμένη αγορά είναι ανίκανη να αυτορρυθμιστεί; Συμφωνείτε ότι τα φιλελεύθερα δόγματα πρέπει να αναθεωρηθούν; Συμφωνείτε ότι είναι απαραίτητη η αύξηση του ρυθμιστικού ρόλου της Κοινότητας και ότι η κρατική παρέμβαση είναι αναγκαία σε μια οικονομία της αγοράς; Θα εκτιμούσα την απάντησή σας.
<SPEAKER ID="078" NAME="José Luis Rodríguez Zapatero" LANGUAGE="ES">
Κύριε Πρόεδρε, διαπιστώνω με ικανοποίηση ότι το Ευρωπαϊκό Κοινοβούλιο έχει περισσότερη δύναμη και ζωτικότητα από κάθε άλλη φορά. Είχαμε έναν πολύ μεγάλο αριθμό παρεμβάσεων, συγκεκριμένες ερωτήσεις, οι οποίες θα ήταν αδύνατον να καλυφθούν πλήρως με την απάντησή μου χωρίς να παραταθεί σε απαράδεκτο βαθμό αυτή η σύνοδος.
<P>
Επιτρέψτε μου να κάνω έναν συμβιβασμό και να αναφερθώ με την παρέμβασή μου σε ορισμένες ερωτήσεις που πιστεύω ότι είναι οι πιο συναφείς και πρέπει να απαντηθούν. Ο συμβιβασμός μου είναι ότι καθεμία από τις συγκεκριμένες ερωτήσεις που τέθηκαν από τους βουλευτές θα πάρει απάντηση στην τελική συνεδρίαση όπου θα παραβρεθώ στο τέλος της εξάμηνης περιόδου, όταν η εκ περιτροπής Προεδρία της Ισπανίας θα αξιολογηθεί και θα κριθεί. Ελπίζω λοιπόν να ικανοποιήσω όλους τους βουλευτές σχετικά με ορισμένα συγκεκριμένα θέματα που έλαβα υπόψη.
<P>
Επιτρέψτε μου να πω λίγα λόγια για τις παρεμβάσεις των συμπατριωτών μου, των ισπανών βουλευτών. Θέλω να ευχαριστήσω το ισπανικό Partido Popular για την υποστήριξη που έδειξε σε αυτήν τη συνεδρίαση, η οποία επιβεβαιώθηκε στον εθνικό πολιτικό διάλογο και εγκρίθηκε μέσω ψηφίσματος. Αυτός είναι αναμφισβήτητα ένας εξαιρετικά θετικός παράγοντας για το έργο που αναλαμβάνουμε και τονίζει την κοινή ευρωπαϊκή επιθυμία μας, τη συνδυασμένη προσπάθεια και το έργο που είμαστε διατεθειμένοι να συνεχίσουμε να κάνουμε εστιαζόμενοι στις πολύ δύσκολες εποχές που βιώνουμε καθώς αντιμετωπίζουμε την οικονομική κρίση.
<P>
Θέλω να αναφερθώ στη μετανάστευση. Ένας από τους αξιότιμους βουλευτές ρώτησε ποια είναι η μεταναστευτική μας πολιτική και είπε επίσης ότι δεν έγινε καμία αναφορά σε αυτήν. Είναι αλήθεια ότι δεν έγινε αναφορά σε αυτήν κατά την ομιλία μου, αλλά, εν συντομία, πρέπει να θέτουμε προτεραιότητες. Αναφέρθηκε ρητά ότι είμαι υπέρ της μαζικής μετανάστευσης και αυτό είναι κατηγορηματικά αναληθές. Είμαι υπέρ του σεβασμού των ανθρωπίνων δικαιωμάτων όλων, κάθε ατόμου, από όπου και αν προέρχεται.
<P>
(Χειροκροτήματα)
<P>
Έχουμε ένα ευρωπαϊκό σύμφωνο για τη μετανάστευση, το οποίο προωθήθηκε και επικυρώθηκε κατά τη διάρκεια της γαλλικής Προεδρίας. Πρέπει να τηρήσουμε αυτό το σύμφωνο και, φυσικά, αυτό το σύμφωνο περιλαμβάνει συνοριακούς ελέγχους, συνεργασία και πολιτικό διάλογο με τις χώρες από τις οποίες προέρχονται οι μετανάστες, ως τον καλύτερο τρόπο αποφυγής μιας μαζικής ροής μεταναστών. Ωστόσο, πρέπει να προσθέσω ότι η ολοκλήρωση αποτελεί μέρος της πολιτικής του ευρωπαϊκού συμφώνου για τη μετανάστευση, ολοκλήρωση ως προς τα ανθρώπινα δικαιώματα των μεταναστών. Μιλώ εξ ονόματος μιας χώρας που, τα τελευταία χρόνια, βίωσε πολύ έντονο βαθμό μετανάστευσης, αλλά όχι μάταια, καθώς, από το 2000, ο ισπανικός πληθυσμός αυξήθηκε κατά έξι εκατομμύρια άτομα. Επίσης έχει την εμπειρία της μετανάστευσης καθώς, την εποχή της δικτατορίας, είχαμε οικονομική μετανάστευση προς πολλές ευρωπαϊκές χώρες.
<P>
Γνωρίζουμε καλά, από την εμπειρίας μας, τι σημαίνει να αφήνεις την πατρίδα σου προς αναζήτηση μέλλοντος ή ενός ίχνους οικονομικής αξιοπρέπειας. Ξέρουμε ότι είναι δύσκολα αποδεκτή και ξέρουμε ότι οι χώρες και τα έθνη δεν μετρώνται μόνο με την πολιτική, τη στρατιωτική ή την οικονομική τους δύναμη. Τα έθνη, καθώς και η Ευρώπη, μετρώνται επίσης με βάση την αντιμετώπιση και τον σεβασμό για τα ανθρώπινα δικαιώματα και για τους ανθρώπους που έρχονται να εργαστούν στη γη μας αναζητώντας ένα μέλλον που δεν μπορούν να έχουν μόνοι τους.
<P>
(Χειροκροτήματα)
<P>
Επιπροσθέτως, η Ευρωπαϊκή Ένωση πρέπει να γνωρίζει -και πράγματι γνωρίζει- ότι μέχρι το 2025, το 30% του πληθυσμού της θα είναι ηλικίας άνω των 65 ετών. Αυτό δεν θα συμβεί σε καμία άλλη περιοχή ή περιφέρεια του κόσμου. Θα είμαστε η περιοχή, η ήπειρος με τον μεγαλύτερο αριθμό πολιτών ηλικίας άνω των 65 ετών και αυτό θα οδηγήσει σε μείωση της ικανότητας παραγωγής μας, σε μείωση του ενεργού πληθυσμού και της εργασιακής ικανότητας και αυτό θα ασκεί πιέσεις στα συστήματα κοινωνικής προστασίας μας. Σε μεσοπρόθεσμο επίπεδο, η Ευρώπη χρειάζεται εργαζόμενους. Μετά την κρίση, θα χρειαστεί εργαζόμενους, πρέπει να εντάξει τις γυναίκες στην αγορά των θέσεων εργασίας και χρειάζεται αυτήν την αύξηση στον ενεργό πληθυσμό, προκειμένου να διατηρήσει την κοινωνική προστασία. Αυτό είναι θεμελιώδες συμπέρασμα.
<P>
Δεύτερον, επικουρικότητα και γλώσσες. Φυσικά, θα είμαστε πιστοί στην εφαρμογή της Συνθήκης της Λισαβόνας και θέλω να επισημάνω ότι η κυβέρνησή μου ήταν εκείνη που προήγαγε τη χρήση των ισπανικών συνεπίσημων γλωσσών στα ευρωπαϊκά θεσμικά όργανα. Δεν υπάρχει αμφιβολία, ωστόσο, ότι, επί του παρόντος, η ισορροπία μεταξύ των θεσμικών οργάνων τονίζεται στην εφαρμογή της Συνθήκης της Λισαβόνας. Υπήρξαν κάποια σχόλια που πιστεύω ότι είναι άδικα, αν και οφείλω να ομολογήσω ότι ήταν πολύ μεμονωμένα. Ως Πρόεδρος της εκ περιτροπής Προεδρίας, εξέφρασα, δήλωσα και υποστήριξα τον θεσμικό ρόλο του μόνιμου Προέδρου του Συμβουλίου, φυσικά, της Ύπατης Εκπροσώπου και της πλήρους συνεργασίας της Επιτροπής, και θα συνεχίσω να το κάνω.
<P>
Οι νέες αρμοδιότητες του Ευρωπαϊκού Κοινοβουλίου θα τεθούν σε εφαρμογή από την εκ περιτροπής ισπανική Προεδρία, σε πλήρη συνεργασία με τον Πρόεδρο της Επιτροπής, ο οποίος πάντα επιδεικνύει τη συνεχή σχέση συνεργασίας του με το Κοινοβούλιο. Αναφέρομαι στο έργο που επιτελεί ο κ. Durão Barroso. Έχω επικριθεί διότι του προσφέρω την υποστήριξή μου. Ναι, τον υποστήριξα και τον υποστηρίζω, διότι τον έχω δει να εργάζεται υπέρ μιας ισχυρής και ενωμένης Ευρώπης και αυτό είναι πολύ σημαντικό, πάνω και πέρα από ιδεολογική τοποθέτηση.
<P>
Τρίτον, χρηματοπιστωτικό σύστημα, φορολογικοί παράδεισοι και νέα ρύθμιση και εποπτεία. Δεν αναφέρθηκα σε αυτό για να μην εξαντλήσω όλα τα θέματα, αλλά συμφωνώ πλήρως με την εφαρμογή των κανόνων για τη νέα χρηματοοικονομική εποπτεία και ρύθμιση. Όσον αφορά την απαίτηση για εξάλειψη των φορολογικών παραδείσων, η εκ περιτροπής Προεδρία θα είναι αυστηρή και αμετακίνητη.
<P>
(Χειροκροτήματα)
<P>
Φυσικά, θα προωθήσει, θα ενθαρρύνει και θα απαιτήσει από όλες τις χώρες να προωθήσουν τις απαραίτητες συμφωνίες για τη δημοσιονομική διαφάνεια και για την παροχή πληροφοριών στο πλαίσιο της διεθνούς κοινότητας.
<P>
Σχετικά με την αλλαγή του κλίματος, στις 11 Φεβρουαρίου το Συμβούλιο θα προβεί σε ανάλυση της διάσκεψης κορυφής της Κοπεγχάγης, με τη βοήθεια της Επιτροπής. Φυσικά, η Ευρωπαϊκή Ένωση πρέπει να συνεχίσει να κάνει βήματα προς μια στρατηγική που θα μας οδηγήσει σε μια προοδευτική συμφωνία για την προώθηση του μετριασμού της αλλαγής του κλίματος. Είμαι υπέρ του να γνωρίζει η Ευρωπαϊκή Ένωση πώς να ευθυγραμμίσει έξυπνα τη φιλοδοξία της, την οποία καθόρισε για το 2020 ή για την περίοδο 2020-2030, με τις απαιτήσεις των άλλων παραγόντων όσον αφορά τη μείωση των εκπομπών τους. Για να στηρίξουμε την ευρωπαϊκή ενότητα και μια κοινή στρατηγική, πρέπει να εμπιστευθούμε αυτό το καθήκον στην Ευρωπαϊκή Επιτροπή. Επίσης συμφωνώ απολύτως ότι οι "νωμένες Πολιτείες και η Κίνα είναι οι δύο κορυφαίες χώρες από τις οποίες μπορούμε να περιμένουμε έναν πολύ πιο ενεργό ρόλο.
<P>
Φυσικά, είμαι απολύτως πεπεισμένος ότι η κοινή γεωργική πολιτική πρέπει να περιλαμβάνει και την αλιεία και ότι το κοινωνικό σύμφωνο που αναφέρθηκε από ορισμένους βουλευτές χρειάζεται αναθεώρηση, μια αλλαγή προκειμένου να ενσωματώσει τα συμφέροντα, τη νόμιμη αντιπροσώπευση και την εποικοδομητική θέση μιας μεγάλης μερίδας όσων εκπροσωπούν τους εργαζόμενους στην Ευρώπη. Εκπροσωπούν τους εργαζόμενους, τα συνδικάτα που είναι η έκφραση του ευρωπαϊκού κοινωνικού συμφώνου, το οποίο, τις τελευταίες δεκαετίες, μας κατέστησε την περιφέρεια με τη μεγαλύτερη κοινωνική πρόνοια και τη μεγαλύτερη ευημερία μετά τον Β' Παγκόσμιο Πόλεμο.
<P>
(Χειροκροτήματα)
<P>
Το μέλλον της Ευρωπαϊκής Ένωσης και της ευρωπαϊκής ευημερίας δεν μπορεί να γραφτεί χωρίς τους εργαζόμενους, χωρίς κοινωνικά δικαιώματα και χωρίς πολιτικές κοινωνικής πρόνοιας και, γι' αυτό, πρέπει να τα ενσωματώσουμε όλα αυτά ενεργά.
<P>
Έγινε μια ερώτηση σχετικά με τον τομέα της εξωτερικής πολιτικής. Συγκεκριμένα, σχετικά με τη Μέση Ανατολή, τη Λατινική Αμερική και μια νύξη για το Ισραήλ. Ελπίζουμε τους προσεχείς έξι μήνες να προωθήσουμε μια συμφωνία για τη Μέση Ανατολή. Ξέρουμε ότι η ειρήνη στη Μέση Ανατολή είναι αναγκαίος, θεμελιώδης όρος για την ειρήνη σε άλλες περιοχές, όπου ο τρόμος και οι συγκρούσεις έχουν εξαπλωθεί, υποκινούμενες από τον ριζοσπαστισμό και τον ιδεολογικό και θρησκευτικό φανατισμό. " Ευρωπαϊκή Ένωση θα εκπληρώσει τον ρόλο της συμβάλλοντας σε αυτήν την ειρηνευτική διαδικασία μέσω της δέσμευσης να ξεκινήσει συνομιλίες ξανά. Ξέρουμε ποιοι είναι οι στόχοι και οι όροι. Ξέρουμε ότι ο διάλογος πρέπει να περιλαμβάνει την αναγνώριση του παλαιστινιακού κράτους ως έναν από τους θεμελιώδεις όρους του.
<P>
(Χειροκροτήματα)
<P>
" συνεργασία με το Ισραήλ είναι συνεργασία για την ειρήνη. Αν δεν συνεργαστούμε με το Ισραήλ, παρά τις επικρίσεις που αξίζει για πολλές από τις ενέργειές του, δεν θα καταφέρουμε να δούμε ειρήνη στον ορίζοντα. " συνεργασία με την Παλαιστίνη είναι συνεργασία για το δικαίωμά της σε ένα κράτος, σε εδάφη, στη δυνατότητά της να γνωρίσει ευημερία και να ασχοληθεί με όλα τα ζητήματα που εκκρεμούν. Θα το πράξουμε αυτό με αποφασιστικό τρόπο και, φυσικά, με τη συνεργασία άλλων μεγάλων διεθνών παραγόντων.
<P>
Σχετικά με τη Λατινική Αμερική. " Λατινική Αμερική είναι μια νέα, εξαιρετικά ζωντανή ήπειρος, με σπουδαίο μέλλον. Έχει πληθυσμό 500 εκατομμυρίων κατοίκων και έχει μεγάλο ευρωπαϊκό αποτύπωμα, όχι μόνο μεγάλο ισπανικό αποτύπωμα, αλλά μεγάλο ευρωπαϊκό αποτύπωμα διότι εκεί υπάρχουν τώρα δημοκρατικές αξίες και προοδευτικές αξίες, μετά από πολύ καιρό, και ορισμένες δυσκολίες που συνοψίζουν τι σημαίνει η σταθερότητά της και η εδραίωσή της ως ομάδας κρατών. Στη διάσκεψη κορυφής στη Λατινική Αμερική, θέλουμε να επιτύχουμε ή να σημειώσουμε πρόοδο όσον αφορά τις εμπορικές συμφωνίες με τη Mercosur, με την Κεντρική Αμερική και με την Κοινότητα των Άνδεων. Όλα αυτά θα γίνουν προς όφελος της ανάπτυξης και της προόδου, προς όφελος των οικονομικών συμφερόντων τόσο της Λατινικής Αμερικής όσο και της Ευρώπης, τα οποία, κατά τη γνώμη μου, πρέπει επίσης να προστατευθούν.
<P>
Ευρωπαϊκά συμφέροντα. Όταν έγινε η αναφορά, και συμφώνησαν και άλλοι βουλευτές, στις πολιτικές της Ένωσης για την ισότητα μεταξύ ανδρών και γυναικών, θεώρησα ότι αυτό είναι ένα πολύ καλό παράδειγμα και μια πολιτική ιθαγένειας. Αυτά είναι τα ευρωπαϊκά συμφέροντα. Τα ευρωπαϊκά συμφέροντα που υποστηρίζω στη δράση της εξωτερικής πολιτικής είναι τα συμφέροντα που αφορούν τις αξίες της Ευρώπης, η οποία έχει τις ρίζες της στον Διαφωτισμό και σε όλες τις πολιτιστικές, θρησκευτικές και πολιτικές παραδόσεις που άνθισαν και αναπτύχθηκαν στην Ευρώπη. Εναρμόνιση σημαίνει ανοχή, εναρμόνιση σημαίνει σεβασμός στην ευρωπαϊκή παράδοση, την καλύτερη ευρωπαϊκή παράδοση, που σημαίνει ότι αυτή η γη είναι η γη της θρησκευτικής, της ιδεολογικής, της πολιτικής και της πολιτισμικής ελευθερίας. Αυτή η ελευθερία απαιτεί ανοχή και ισότιμη μεταχείριση μεταξύ όλων των θρησκειών και των πεποιθήσεων, προκειμένου η δημοκρατία να μπορεί να είναι πλήρης δημοκρατία.
<P>
(Χειροκροτήματα)
<P>
Κύριε Πρόεδρε, βασικά ήθελα να αναφερθώ σε ορισμένες μεμονωμένες παρεμβάσεις, σχετικά με τη χώρα μου, την Ισπανία, από άλλες χώρες, και ειδικά στην παρέμβαση του κ. Langen, μια ιδιαίτερη αναφορά στην Ισπανία για τα οικονομικά μας χαρακτηριστικά, στην οποία αισθάνομαι υποχρεωμένος να απαντήσω. Οφείλω να πω ότι όταν ξεκίνησα την ομιλία μου σήμερα το πρωί, μίλησα ως μια ευρωπαϊκή χώρα, ως μια φιλοευρωπαϊκή χώρα, ευγνώμων που ανήκει στην Ευρωπαϊκή Ένωση, ευγνώμων σε εκείνες τις χώρες που ενθάρρυναν την προσχώρησή μας στην Ευρωπαϊκή Ένωση και έχοντας βιώσει μια σπουδαία μεταμόρφωση και μεγάλη πρόοδο τα τελευταία 25 χρόνια. Μάλιστα, από τότε που προσχωρήσαμε στην Ευρωπαϊκή Ένωση, μειώσαμε τη διαφορά στο κατά κεφαλήν εισόδημα κατά 15 μονάδες, ξεπερνώντας τον σημερινό ευρωπαϊκό μέσο όρο. Αυτό έγινε χάρη στις προσπάθειες πολλών Ισπανών, των εργαζομένων και των επιχειρήσεών της.
<P>
Σήμερα, μετά την επίτευξη αυτής της σημαντικής προόδου, αντιμετωπίζουμε την οικονομική κρίση, η οποία επηρεάζει την απασχόληση. Είναι αλήθεια ότι έχουμε υψηλό δείκτη ανεργίας, όπως έγινε και κατά τη διάρκεια των κρίσεων τις δεκαετίες του 1970 και του 1990. Αυτό είναι τυπικό χαρακτηριστικό της χώρας μας, όπως και όταν υπάρχει ανάπτυξη, δημιουργούμε περισσότερη απασχόληση από άλλες χώρες. Ωστόσο, μπορώ να σας διαβεβαιώσω, κ. Langen, ότι αν ο δείκτης της ανεργίας στη χώρα σας ανέβει αύριο, όποιος και αν την κυβερνά, η απάντησή μου ως πολιτικός ηγέτης, ως πρωθυπουργός και ως φιλοευρωπαίος, θα ήταν απάντηση υποστήριξης και αλληλεγγύης και όχι αλληλοκατηγορίας, όπως ήταν η δική σας απάντηση σε αυτό το Σώμα σήμερα το πρωί.
<P>
(Χειροκροτήματα)
<P>
Θα ήταν μια απάντηση υποστήριξης και αλληλεγγύης. Έτσι αισθάνομαι εγώ και όντας Ευρωπαίος, με την εκτίμηση που έχω για τη χώρα σας, ελπίζω αυτό να μην συμβεί.
<P>
Εν συντομία, κύριε Πρόεδρε, θα εργαστούμε κατά τη διάρκεια της Προεδρίας προς την κατεύθυνση ενός ευρωπαϊκού σχεδίου αλληλεγγύης, συνεργασίας, περισσότερης οικονομικής ένωσης, μεταρρυθμίσεων και πεποιθήσεων. Σας ευχαριστώ για την αναφορά σας στον κ. Almunia, διότι, μεταξύ άλλων, προτάθηκε από εμένα για τα καθήκοντα που αναλαμβάνει. Ξέρουμε επίσης ότι τους προσεχείς έξι μήνες, το Κοινοβούλιο μπορεί να στηρίζεται στη συνεργασία, στον σεβασμό και στην εκτίμηση της πατρίδας μου και της κυβέρνησής μου και ότι, στο τέλος αυτής της Προεδρίας, θα είμαι εδώ, θα λογοδοτήσω εκτεταμένα και θα απαντήσω σε κάθε ερώτηση που θα προκύψει με σεβασμό και αλληλεγγύη.
<P>
(Χειροκροτήματα)
<SPEAKER ID="079" NAME="Πρόεδρος">
Σας ευχαριστούμε, κ. Zapatero, για την ομιλία σας. " συνεργασία μας, η συνεργασία μεταξύ του Ευρωπαϊκού Κοινοβουλίου και της ισπανικής Προεδρίας, είναι πολύ σημαντική. Εργαζόμαστε στον τομέα της νομοθεσίας, γι' αυτό οι κυβερνήσεις των διαδοχικών Προεδριών είναι σημαντικές, προκειμένου να είμαστε σε θέση να διεξαγάγουμε τη νομοθετική διαδικασία.
<P>
Γραπτές δηλώσεις (άρθρο 149 του Κανονισμού)
<SPEAKER ID="998" NAME="Jean-Pierre Audy  " LANGUAGE="FR">
Μου άρεσε η ομιλία του πρωθυπουργού του Βασιλείου της Ισπανίας, ειδικά η ισορροπία μεταξύ οικονομικών, κοινωνικών θεμάτων και περιβάλλοντος. Υποστηρίζω την ιδέα ενός κοινωνικού συμφώνου βασισμένου στους κοινωνικούς εταίρους διότι, εκτός του ότι αποτελεί προϋπόθεση για την επίτευξη μιας μεγάλης κοινωνικής φιλοδοξίας, είμαι πεπεισμένος ότι αποτελεί παράγοντα της οικονομικής απόδοσης της Ευρώπης. Σε μια εποχή που η Ιβηρική Χερσόνησος έχει αναλάβει δύο σημαντικές Προεδρίες (το Συμβούλιο της Ευρωπαϊκής Ένωσης μέσω του ισπανού πρωθυπουργού, κ. José Luis Rodríguez Zapatero, και την Ευρωπαϊκή Επιτροπή μέσω του κ. José Manuel Barroso), λυπάμαι που η ισπανική Προεδρία δεν επέδειξε την ικανότητά της να προσδώσει προστιθέμενη πολιτική αξία στις σχέσεις με την ήπειρο της Αμερικής εκτός από τις "νωμένες Πολιτείες και τον Καναδά. Είναι λυπηρό διότι η έκτη διάσκεψη κορυφής Ευρωπαϊκής Ένωσης-Λατινικής Αμερικής/Καραϊβικής (ΕΕ-ΛΑΚ) έχει προγραμματιστεί να λάβει χώρα το πρώτο εξάμηνο του 2010, ενώ οι διασκέψεις κορυφής ΕΕ-Μεξικού και ΕΕ-Βραζιλίας πρόκειται να διεξαχθούν το πρώτο και το δεύτερο εξάμηνο του 2010 αντίστοιχα. Δραττόμενος της ευκαιρίας αυτής της ομιλίας, θέλω να εκφράσω τη λύπη μου, για άλλη μια φορά, διότι ο νέος Πρόεδρος του Ευρωπαϊκού Συμβουλίου, ο οποίος εξελέγη στα μέσα Νοεμβρίου και ανέλαβε τα καθήκοντά του την 1η Δεκεμβρίου, δεν έχει χαιρετήσει ακόμα τους βουλευτές του Ευρωπαϊκού Κοινοβουλίου ούτε τους έχει απευθύνει ένα απλό μήνυμα.
<SPEAKER ID="080" NAME="Elena Băsescu  " LANGUAGE="RO">
Θα ήθελα να επισημάνω ότι υπήρξα μέλος της αντιπροσωπείας της Επιτροπής Εξωτερικών Υποθέσεων (AFET) που εκπόνησε τις προτεραιότητες της ισπανικής Προεδρίας στη Μαδρίτη, τον Οκτώβριο του 2009. Γνωρίζοντας αυτούς τους στόχους, παρατήρησα ότι υπάρχουν κοινά με εκείνους της Ρουμανίας.
<P>
Τα βασικό ενδιαφέρον της ισπανικής Προεδρίας είναι η περιοχή της Μεσογείου, η οποία μπορεί να επιφέρει σημαντικά οφέλη και στη Ρουμανία. Οι ρουμανικές εταιρείες θα έχουν την ευκαιρία να επιστρέψουν στις αγορές της Μεσογείου (σε χώρες όπως η Αλγερία, η Τουρκία, η Συρία και η Αίγυπτος). Οι μεγάλοι κοινοί στόχοι είναι να διασφαλιστεί η ενεργειακή ασφάλεια της Ευρωπαϊκής Ένωσης, με τη Ρουμανία να μπαίνει στην ατζέντα σε αυτόν τον τομέα: το Nabucco, ο πανευρωπαϊκός αγωγός πετρελαίου Κωστάντζα-Τεργέστη και η διασύνδεση των δικτύων φυσικού αερίου στα γειτονικά κράτη: Ρουμανία-Ουγγαρία (Arad-Szeged), Ρουμανία-Βουλγαρία (Giurgiu-Ruse), Isaccea και Negru Vodă.
<P>
Παράλληλα, πιστεύω ότι η ισπανική Προεδρία πρέπει να δώσει ιδιαίτερη προσοχή στις χώρες της ανατολικής εταιρικής σχέσης. " Ρουμανία έχει έναν μεγάλο πολιτικό στόχο, ο οποίος είναι να συμπεριληφθεί η Δημοκρατία της Μολδαβίας, στο πλαίσιο της μελλοντικής της ένταξης, στην ομάδα των χωρών των Δυτικών Βαλκανίων. Οι διαπραγματεύσεις για την υπογραφή της συμφωνίας σύνδεσης μεταξύ της Ευρωπαϊκής Ένωσης και της Δημοκρατίας της Μολδαβίας ξεκίνησαν στο Κισινάου στις 12 Ιανουαρίου 2008. " Μολδαβία χρειάζεται οικονομική και πολιτική στήριξη αυτήν τη στιγμή. Αυτό πρέπει να αποτελεί προτεραιότητα τόσο για την τρέχουσα Προεδρία όσο και για τις επερχόμενες Προεδρίες.
<SPEAKER ID="081" NAME="Dominique Baudis  " LANGUAGE="FR">
Κύριε Πρόεδρε, για τους προσεχείς έξη μήνες, θα αναλάβετε την εκ περιτροπής Προεδρία της Ευρωπαϊκής Ένωσης. Σας περιμένουν πολλές προκλήσεις στον τομέα της εξωτερικής πολιτικής, ειδικά όσον αφορά τη νότια ακτή της Μεσογείου. Τι προτίθεστε να κάνετε για να ανανεωθεί η Ένωση για τη Μεσόγειο, η έδρα της οποίας βρίσκεται στη Βαρκελώνη; Ο Γενικός Γραμματέας της Ένωσης για τη Μεσόγειο διορίσθηκε πρόσφατα. Πώς οραματίζεστε τη συνεργασία σας με τον πρώτο Γενικό Γραμματέα της Ένωσης για τη Μεσόγειο; Χρειαζόμαστε μια φιλόδοξη πολιτική για τη Μεσόγειο που θα υπερβαίνει τις οικονομικές εταιρικές σχέσεις ώστε να προάγει τις αληθινές πολιτικές εταιρικές σχέσεις.
<SPEAKER ID="082" NAME="Vilija Blinkevičiūt " LANGUAGE="LT">
" Ισπανία αναλαμβάνει την Προεδρία της Ευρωπαϊκής Ένωσης ταυτόχρονα με την έναρξη ισχύος της Συνθήκης της Λισαβόνας. Αυτό σημαίνει ότι το προεδρεύον κράτος θα μπορέσει να συνεργαστεί στενότερα με το Ευρωπαϊκό Κοινοβούλιο στην εφαρμογή του φιλόδοξου προγράμματός του. Υποστηρίζω τις πιο σημαντικές προτεραιότητες που προβλέπει η ατζέντα της Ισπανίας για τη στρατηγική ΕΕ 2020, την προστασία της απασχόλησης και της κοινωνικής προόδου, τις πρωτοβουλίες στους τομείς της εκπαίδευσης και της καινοτομίας και τα θέματα ενεργειακής ασφάλειας. Ως λιθουανός βουλευτής, για εμένα είναι πολύ σημαντικό η προεδρεύουσα χώρα να συνεχίσει περαιτέρω την εφαρμογή της στρατηγικής της ΕΕ για την περιοχή της Βαλτικής Θάλασσας, η οποία εγκρίθηκε κατά τη διάρκεια της σουηδικής Προεδρίας. Αυτά τα χρόνια είναι τα χρόνια της πάλης της Ευρώπης με τη φτώχεια και την κοινωνική απομόνωση. Θα ήθελα να ζητήσω από την Ισπανία να λάβει τα αναγκαία μέτρα κατά τη διάρκεια της Προεδρίας της για την καταπολέμηση της φτώχειας και τη διαφύλαξη των ελάχιστων κοινωνικών εγγυήσεων. " Σουηδία, μια χώρα στον βορρά της ΕΕ, είχε μια επιτυχή Προεδρία, και εύχομαι στο νότιο κράτος της Ισπανίας να επιτελέσει χρήσιμο έργο για το καλό των ευρωπαίων πολιτών.
<SPEAKER ID="997" NAME="Cristian Silviu Buşoi  " LANGUAGE="RO">
Θα ήθελα να επιστήσω την προσοχή της ισπανικής Προεδρίας σε διάφορα θέματα που θεωρώ προτεραιότητες και για τα οποία πιστεύω ότι πρέπει να βρούμε λύσεις τους προσεχείς μήνες. Τα δικαιώματα των ασθενών στη διασυνοριακή υγειονομική περίθαλψη πρέπει να αντιμετωπιστούν ως προτεραιότητα, καθώς όλοι οι ασθενείς στην Ευρώπη πρέπει να απολαύουν ίσων δικαιωμάτων. Απευθύνω έκκληση στην Προεδρία να καταβάλει προσπάθειες για να αποδεσμεύσει την κατάσταση σε επίπεδο Συμβουλίου όσον αφορά αυτό το θέμα. Ζητώ επίσης από την Προεδρία να μας υποστηρίξει όσον αφορά την οδηγία σχετικά με την πληροφόρηση του κοινού για τα φάρμακα που χορηγούνται με ιατρικές συνταγές, για την οποία το Συμβούλιο διαφωνεί. " διατήρηση της σημερινής κατάστασης σε αυτόν τον τομέα δεν είναι προς όφελος ούτε των ασθενών ούτε της φαρμακοβιομηχανίας. Ο επιχειρηματικός κλάδος χρειάζεται υποστήριξη για να μπορέσουμε να βγούμε από την οικονομική κρίση, ειδικά στα νέα κράτη μέλη που έχουν σοβαρά προβλήματα σε αυτόν τον τομέα. Σε αυτό το πλαίσιο, πιστεύω ότι η υποστήριξη προς τις ΜΜΕ είναι απολύτως αναγκαία. " ισπανική Προεδρία πρέπει να υποστηρίξει ενεργά την οδηγία για την καταπολέμηση των καθυστερημένων πληρωμών στις εμπορικές συναλλαγές, η οποία είναι ζωτικής σημασίας για τις ΜΜΕ. Εύχομαι στην ισπανική Προεδρία κάθε επιτυχία στην επίτευξη των προτεραιοτήτων της και στην εξεύρεση λύσεων στις προκλήσεις που αντιμετωπίζει σήμερα η Ευρωπαϊκή Ένωση.
<SPEAKER ID="996" NAME="Proinsias De Rossa  " LANGUAGE="EN">
Ο στόχος της Ευρώπης είναι μια συνολική ειρηνευτική συμφωνία στη Μέση Ανατολή με επίκεντρο μια λύση δύο κρατών. Θέλουμε ένα ασφαλές κράτος για τους Ισραηλινούς και ένα βιώσιμο δημοκρατικό κράτος για τους Παλαιστινίους, με βάση τα προ του 1967 σύνορα. Αλλά βρισκόμαστε στο παρά πέντε γι' αυτήν τη λύση. " σαφής δήλωση του Συμβουλίου της 8ης Δεκεμβρίου πρέπει να προωθηθεί με σθένος και αποφασιστικότητα από εσάς. " δημιουργία προϋποθέσεων για πρόωρες παλαιστινιακές εκλογές αποτελεί βασικό στοιχείο για την επίτευξη προόδου. " Ευρώπη πρέπει να καταστήσει σαφές ότι θα συνομιλήσει με τους εκλεγμένους στις νέες εκλογές ανεξαρτήτως πολιτικής ιδεολογίας, βάσει μιας δέσμευσης για τις συμφωνίες εφαρμογής που θα αποδεχθεί ο παλαιστινιακός λαός. " ευρωπαϊκή πολιτική από τώρα και στο εξής σχετικά με το Ισραήλ, την Παλαιστινιακή Αρχή και τη Χαμάς πρέπει να εξαρτηθεί από το πέρασμα από την πλευρά τους χωρίς καθυστέρηση σε σοβαρές διαπραγματεύσεις για το τελικό καθεστώς με βάση τον οδικό χάρτη του Κουαρτέτου και την αραβική ειρηνευτική συμφωνία. Πρέπει να επιμείνουμε να αρθεί αμέσως και χωρίς προϋποθέσεις η ισραηλινή πολιορκία της Γάζας και η αποτρόπαιη ανθρώπινη δυστυχία που αυτή προκαλεί σε 1,5 εκατομμύριο κατοίκους. Αν η Ευρώπη δεν πάρει γενναία μέτρα τώρα και δεν ενθαρρύνει τις "ΠΑ να κάνουν το ίδιο, η κατάσταση μπορεί πολύ γρήγορα να γίνει μη αναστρέψιμη.
<SPEAKER ID="083" NAME="Ioan Enciu  " LANGUAGE="RO">
" τρέχουσα ισπανική Προεδρία έχει αναλάβει το σημαντικό καθήκον της κατάρτισης ενός σχεδίου δράσης για την εφαρμογή του προγράμματος της Στοκχόλμης. Μεταξύ των σημαντικότερων στόχων αυτού του σχεδίου πρέπει να περιλαμβάνεται ολόκληρη η δέσμη των θεμάτων που αφορούν τη μετανάστευση και το άσυλο, τους συνοριακούς ελέγχους και την ασφάλεια, καθώς και την καταπολέμηση του οργανωμένου εγκλήματος και της τρομοκρατίας. Εν συντομία, η εγγύηση της ασφάλειας των πολιτών της ΕΕ.
<P>
" επίτευξη αυτών των στόχων προϋποθέτει, στο μέλλον, ακόμα ευρύτερη ανταλλαγή πληροφοριών μεταξύ των θεσμικών οργάνων και των ειδικών υπηρεσιών, καθώς και ενοποίηση της βάσης δεδομένων της ΕΕ, κατά συνέπεια, τη συνεχή συλλογή των προσωπικών δεδομένων των πολιτών. Ωστόσο, πρέπει να διατηρείται σταθερή ισορροπία μεταξύ της παροχής ασφάλειας και του σεβασμού του δικαιώματος των πολιτών στον ιδιωτικό βίο. Πρέπει να προωθηθεί η συναίνεση μεταξύ των κρατών μελών όσον αφορά την εξεύρεση μιας εύλογης συσχέτισης ανάμεσα στους δύο αυτούς στόχους.
<P>
Ο σεβασμός για τα θεμελιώδη ανθρώπινα δικαιώματα πρέπει να είναι ο βασικός στόχος όλων των ευρωπαϊκών πολιτικών και το επίκεντρο της προσοχής των τριών χωρών που θα αναλάβουν την Προεδρία της ΕΕ για τους προσεχείς 18 μήνες.
<SPEAKER ID="084" NAME="José Manuel Fernandes  " LANGUAGE="PT">
Εύχομαι στην ισπανική Προεδρία κάθε επιτυχία. " Ισπανία είναι το πρώτο κράτος μέλος που έδωσε πραγματικά ζωή στο νέο θεσμικό μοντέλο, το οποίο τέθηκε σε ισχύ με τη Συνθήκη της Λισαβόνας.
<P>
Ελπίζουμε ότι θα πραγματοποιηθεί η προτεραιότητα που ήδη αναφέρθηκε από τον πρωθυπουργό κ. Rodríguez Zapatero -να βγει η Ευρώπη από την κρίση και να επιτευχθεί η συνέχιση της οικονομικής ανάπτυξης- και ότι θα μπορέσουμε να συνεχίσουμε την καταπολέμηση της αλλαγής του κλίματος και την προστασία της ενεργειακής ασφάλειας. Είναι επίσης σημαντικό να εγκρίνουμε μια ολοκληρωμένη δασική πολιτική και να επιδιώξουμε μεγαλύτερη αποδοτικότητα στη διαχείριση των υδάτινων πόρων.
<P>
Σε αυτό το Ευρωπαϊκό Έτος για την Καταπολέμηση της Φτώχειας και σε αυτήν την εποχή της οικονομικής κρίσης, ελπίζουμε ότι θα υπάρξουν ενοποιημένες πολιτικές για τις πιο ευάλωτες ομάδες της κοινωνίας. Ελπίζω ότι τα κράτη μέλη και τα ευρωπαϊκά θεσμικά όργανα θα συνεργαστούν, προκειμένου η ΕΕ να γίνει πιο πλούσια και ενωμένη και να έχει μεγαλύτερη παρουσία στη διεθνή σκηνή.
<P>
Ελπίζω ότι οι σχέσεις ανάμεσα στην Πορτογαλία και στην Ισπανία θα ενισχυθούν μέσω αυτής της Προεδρίας. Όλοι γνωρίζουν την αλληλεξάρτηση και τη διασυνδεσιμότητα μεταξύ των οικονομιών μας. Ένα καλό παράδειγμα ενότητας της προσπάθειας είναι το ιβηρικό εργαστήριο νανοτεχνολογίας στη Braga, το οποίο θα επιτρέψει την ανάπτυξη της επιστημονικής έρευνας, της καινοτομίας και της γνώσης, οδηγώντας σε μεγαλύτερη ανταγωνιστικότητα για τις εταιρείες μας.
<SPEAKER ID="085" NAME="Carlo Fidanza  " LANGUAGE="IT">
Κύριε Πρόεδρε, κυρίες και κύριοι, ο Προεδρεύων του Συμβουλίου εξέφρασε τις προτεραιότητές του. Είναι όλα σημαντικά θέματα, αλλά η εκκωφαντική σιωπή σχετικά με την καταπολέμηση της παράνομης μετανάστευσης, η οποία ορίζεται ως μη προτεραιότητα, είναι αδιαμφισβήτητη.
<P>
Δεν γίνεται καμία αναφορά στην ενίσχυση του προγράμματος FRONTEX ή στην ανάγκη να καταστούν οι συμφωνίες σχετικά με την κατανομή των προσφύγων πιο δεσμευτικές. Δεν έγινε καμία αναφορά στην αύξηση της συνεργασίας μας με τις χώρες προέλευσης των παράνομων μεταναστών ή στην υποστήριξη, στο πλαίσιο του Ο"Ε, της ανάγκης να δημιουργηθούν κέντρα επιτόπιας ταυτοποίησης για τους αιτούντες άσυλο, τα οποία θα πιστοποιούν ποιος πραγματικά είναι επιλέξιμος για άσυλο.
<P>
Αυτή η αδυναμία είναι πολύ σοβαρή ένδειξη ότι παρεκκλίνουμε από τις θέσεις που επιβαιώθηκαν πρόσφατα από το Ευρωπαϊκό Συμβούλιο και από τη θέση της ιταλικής κυβέρνησης, η οποία πάντα αγωνιζόταν να θέσει τα θέματα του ελέγχου της μετανάστευσης στην κορυφή της ευρωπαϊκής ατζέντας.
<P>
Ελπίζω ότι η ισπανική Προεδρία, πέρα από το να απευθύνει γενικές εκκλήσεις για τα ανθρώπινα δικαιώματα, θα αναθεωρήσει τις προτεραιότητές της και θα τηρήσει τις δεσμεύσεις που ανέλαβαν οι προηγούμενες Προεδρίες του Συμβουλίου για τη μετανάστευση. Θα συνεχίσουμε να ασκούμε πίεση στον κ. Zapatero και στην κυβέρνησή του μέχρι να γίνει αυτό.
<SPEAKER ID="995" NAME="Lívia Járóka  " LANGUAGE="HU">
Χαιρετίζω το ότι το πρόγραμμα της ισπανικής Προεδρίας περιλαμβάνει τη διασφάλιση των ίσων ευκαιριών για γυναίκες και άνδρες ως προτεραιότητα σχετικά με την ευρωπαϊκή αγορά εργασίας, καθώς και τη γεωργική ανάπτυξη και τις σχέσεις με τις τρίτες χώρες. Είναι επίσης θετικό ότι το πρόγραμμα δίνει έμφαση στην καταπολέμηση της βίας που συνδέεται με το φύλο και στην προστασία των θυμάτων αυτών των εγκλημάτων, ενώ τονίζει επίσης, μεταξύ των γενικών στόχων, τον ρόλο που διαδραματίζει η ισότητα των φύλων στην ανάπτυξη της Ευρωπαϊκής Ένωσης. Πρόκειται για εξαιρετικά σημαντική εξέλιξη το ότι, στο κεφάλαιο σχετικά με την καταπολέμηση των διακρίσεων, η Προεδρία δεσμεύεται για τη μείωση του σημερινού χάσματος των αμοιβών μεταξύ ανδρών και γυναικών, για την προώθηση του οδικού χάρτη 2011-2015 για την ισότητα των φύλων, για την ίδρυση ενός ευρωπαϊκού κέντρου παρακολούθησης για τη βία που συνδέεται με το φύλο και για την οργάνωση ενός φόρουμ για την αξιολόγηση του αποτελέσματος μέχρι σήμερα και των μελλοντικών προκλήσεων της πλατφόρμας δράσης του Πεκίνου των "νωμένων Εθών. Μολονότι στο πρόγραμμα δεν αναφέρονται σχέδια για την κοινωνική ενσωμάτωση των Ρομά, ειλικρινά ελπίζω ότι η Προεδρία θα συνεχίσει το έργο που ξεκίνησαν οι προκάτοχοί της και, στο πλαίσιο του Ευρωπαϊκού Έτους για την Καταπολέμηση της Φτώχειας και του Κοινωνικού Αποκλεισμού, θα χρησιμοποιήσει κάθε μέσο για να υποστηρίξει την κοινωνική και οικονομική ενσωμάτωση των Ρομά, της μεγαλύτερης και πιο ευάλωτης μειονότητας στην Ευρώπη. Ελπίζω επίσης ότι στη διάσκεψη κορυφής, η οποία θα λάβει χώρα κατά τη διάρκεια της Διεθνούς "μέρας των Ρομά στην Κόρδοβα, η ισπανική Προεδρία θα συμβάλει επίσης σε μεγάλο βαθμό στην ταχεία οριστικοποίηση της ευρωπαϊκής στρατηγικής για τους Ρομά που διαμορφώνεται επί του παρόντος.
<SPEAKER ID="086" NAME="Ádám Kósa  " LANGUAGE="HU">
Χαίρομαι που ακούω για το πρόγραμμα "Καινοτομία για την Ευρώπη" που παρουσίασε η ισπανική Προεδρία, διότι θέτει ως προτεραιότητα την επιτάχυνση της ανάπτυξης μιας πολιτικής για τον τουρισμό, λαμβάνοντας επίσης υπόψη τις απόψεις των τουριστών όσον αφορά τις πολιτικές της ΕΕ σχετικά με αυτήν τη βιομηχανία. Για τον σκοπό αυτόν, η Προεδρία εστιάζεται στη δημιουργία ενός ευρωπαϊκού μοντέλου τουρισμού, λαμβάνοντας υπόψη και τον ομαδικό τουρισμό. Εφιστώ την προσοχή σας στο ότι πρέπει επίσης να ληφθούν υπόψη πολύ σοβαρά τα συμφέροντα των ατόμων με αναπηρίες. Επιπλέον, στον τομέα των μεταφορών, η Προεδρία προτείνει την υποστήριξη έξυπνων συστημάτων μεταφορών, κάτι με το οποίο συμφωνώ πλήρως, και δράττομαι της ευκαιρίας εδώ για να επαναλάβω: η Ευρωπαϊκή Ένωση πρέπει να σταματήσει τη νομική πρακτική της έγκρισης και της διατήρησης σε ισχύ τόσων πολλών διατάξεων όσα είναι και τα μέσα μεταφοράς. Επί του παρόντος, οι πολίτες με διαφορετικές μεταφορικές ανάγκες δεν έχουν στη διάθεσή τους το ίδιο επίπεδο μεταφορικών υπηρεσιών, παρά το ότι όλοι έχουν τα ίδια δικαιώματα ως επιβάτες. Προτείνω στην Προεδρία να λάβει υπόψη τη δήλωση του ορισθέντος Επιτρόπου, κ. Siim Kallas, στην οποία αναφέρθηκε στην ελεύθερη κυκλοφορία ως μία από τις πιο θεμελιώδεις ελευθερίες των ευρωπαίων πολιτών, η οποία εκδηλώνεται στις σύγχρονες μεταφορές. Ο ορισθείς Επίτροπος συμφώνησε με την πρωτοβουλία και δεσμεύτηκε να δημιουργήσει έναν ενιαίο κώδικα συμπεριφοράς που θα ισχύει για όλους τους τομείς των μεταφορών. Με αυτόν τον τρόπο, μπορεί να διασφαλίσει κατά τη διάρκεια της θητείας του ότι όλοι οι ευρωπαίοι πολίτες θα έχουν σαφή και ευκρινή δικαιώματα, και η ισπανική Προεδρία θα διαδραματίσει και πρέπει να διαδραματίσει σημαντικό ρόλο σε αυτήν την προσπάθεια.
<SPEAKER ID="087" NAME="Krzysztof Lisek  " LANGUAGE="PL">
Με ιδιαίτερη ικανοποίηση διαπιστώνω ότι η πολιτική γειτονίας ανήκει στις προτεραιότητες της ισπανικής Προεδρίας. Γνωρίζω πόσο σημαντικό είναι να αναπτύξει η Ισπανία συνεργασία με τις χώρες της λεκάνης της Μεσογείου και τη σημασία που προσδίδει η Ισπανία στην ιδέα της Ένωσης για την περιοχή της Μεσογείου. Κατανοώ, φυσικά, ότι αυτό αφορά πολλές χώρες που γειτονεύουν με την ΕΕ και είναι σημαντικοί οικονομικοί εταίροι της Ένωσης. Με ικανοποίησαν ακόμα περισσότερο οι δηλώσεις του κ. Zapatero και των άλλων εκπροσώπων της ισπανικής Προεδρίας ότι επιθυμούν να συνεχίσουν τις προσπάθειες των προκατόχων τους, ειδικά των Τσέχων και των Σουηδών, προκειμένου να αναπτυχθεί η συνεργασία με τους ανατολικούς γείτονες της ΕΕ, συγκεκριμένα με τα κράτη που περιλαμβάνονται στο πρόγραμμα της ανατολικής εταιρικής σχέσης, το οποίο πρότειναν η Πολωνία και η Σουηδία. Σε αυτό το πλαίσιο, θέλω να απευθύνω έκκληση στην Προεδρία, και προσωπικά στον κ. Zapatero, να δείξει ιδιαίτερο ενδιαφέρον για την κατάσταση στη Λευκορωσία. Είναι εξαιρετικά σημαντικό να επανεξεταστεί η στρατηγική έναντι της Λευκορωσίας και να τεθούν υπό παρακολούθηση οι εσωτερικές πολιτικές της χώρας. " ΕΕ πρέπει να απαιτήσει από τις αρχές της Λευκορωσίας να σεβαστούν τα ανθρώπινα δικαιώματα και να αλλάξουν τη στάση τους προς τον θεσμό της κοινωνίας των πολιτών. Ο κ. Zapatero έδωσε έμφαση στη σημασία των ανθρωπίνων δικαιωμάτων. Δυστυχώς, οι κρατούμενοι συνείδησης τελούν ακόμα υπό κράτηση στη Λευκορωσία και η στάση των αρχών προς τη δημοκρατική αντιπολίτευση, τα ελεύθερα μέσα μαζικής ενημέρωσης και τις μη κυβερνητικές οργανώσεις, συμπεριλαμβανομένων των οργανώσεων εθνοτικών μειονοτήτων, υστερεί κατά πολύ από τα ευρωπαϊκά πρότυπα. Ο εκδημοκρατισμός και ο σεβασμός για τα βασικά πολιτικά δικαιώματα είναι ένας παράγοντας που θα πρέπει να αποτελέσει όρο για την ανάπτυξη συνεργασίας μεταξύ της ΕΕ και της Λευκορωσίας στην ανατολική εταιρική σχέση.
<SPEAKER ID="088" NAME="Elżbieta Katarzyna Łukacijewska  " LANGUAGE="PL">
Μία από τις προτεραιότητες της ισπανικής Προεδρίας είναι η τόνωση της οικονομίας της ΕΕ, η οποία θα επιτευχθεί με την έγκριση και την υλοποίηση της ευρωπαϊκής στρατηγικής για την αειφόρο ανάπτυξη μέχρι το 2020. Το έγγραφο που υπεβλήθη από την Επιτροπή υποδεικνύει ότι αυτό αφορά κυρίως την προώθηση μιας οικονομίας της γνώσης που θα είναι και πιο φιλική προς το περιβάλλον. Μια άλλη ιδέα που υπέβαλε η Ισπανία ήταν ένα σύστημα οικονομικών ποινών, το οποίο θα περιλαμβάνει, επί παραδείγματι, μείωση στις επιδοτήσεις από τον κοινοτικό προϋπολογισμό για τις χώρες που δεν επιτυγχάνουν τους στόχους που περιλαμβάνονται στη στρατηγική. " Ισπανία υποχωρεί τώρα όσον αφορά αυτήν την ιδέα, αντιδρώντας στην αντίσταση από πολλές χώρες και ομάδες συμφερόντων.
<P>
Έχω, ωστόσο, μια ερώτηση: γιατί δεν έγιναν διαβουλεύσεις πριν ανακοινωθεί μια τόσο ριζοσπαστική ιδέα; Δεν καταλαβαίνει η Ισπανία, λαμβάνοντας υπόψη και τη δική της εμπειρία, ότι οι φτωχότερες χώρες ενδέχεται να έχουν προβλήματα να εκπληρώσουν τόσο φιλόδοξους όρους, όχι λόγω έλλειψης βούλησης, αλλά επειδή δεν μπορούν; Δεν πιστεύετε, κύριε Zapatero, ότι η εισαγωγή πρόσθετων ποινών θα προκαλέσει το αντίθετο αποτέλεσμα από το επιδιωκόμενο, ότι θα οδηγήσει στην εμφάνιση ακόμη μεγαλύτερων ανισοτήτων στην ανάπτυξη συγκεκριμένων περιφερειών και ότι αυτό θα αποδυναμώσει ολόκληρη την Ένωση; Όλοι θέλουμε μια ισχυρή Ένωση και ισχυρή Ένωση σημαίνει Ένωση ισχυρών μερών. " πολιτική της εξίσωσης των διαφορών μεταξύ των περιφερειών είναι αποτελεσματική, συνεπώς ας μην χαλούμε άσκοπα τα αποτελέσματά της με τη λήψη δραστικών μέτρων.
<SPEAKER ID="089" NAME="Iosif Matula  " LANGUAGE="RO">
Κύριε Πρόεδρε, κυρίες και κύριοι, χαιρετίζω το γεγονός ότι η ισπανική Προεδρία ανέλαβε το καθήκον να εγγυηθεί την ενεργειακή ασφάλεια της Ευρωπαϊκής Ένωσης ως προτεραιότητα. Σε αυτό το πλαίσιο, η διαφοροποίηση των πηγών ενεργειακού εφοδιασμού είναι ζωτικής σημασίας με την έγκαιρη ολοκλήρωση του έργου Nabucco. Μετά την υπογραφή της διακυβερνητικής συμφωνίας για το Nabucco, η Ευρωπαϊκή Ένωση πρέπει να αναλάβει δράση.
<P>
Θέλω να τονίσω ότι οι προτεραιότητες της ισπανικής Προεδρίας πρέπει επίσης να περιλαμβάνουν τις σχέσεις με τα κράτη της ανατολικής εταιρικής σχέσης. Σε αυτό το πλαίσιο, πιστεύω ότι είναι σημαντικό να προσφέρουμε ισχυρή πολιτική υποστήριξη στην επιτυχή ολοκλήρωση των διαπραγματεύσεων που ξεκίνησαν πρόσφατα μεταξύ της ΕΕ και της Δημοκρατίας της Μολδαβίας. Αυτές οι διαπραγματεύσεις πρέπει να οδηγήσουν στην υπογραφή μιας συμφωνίας σύνδεσης, σηματοδοτώντας ένα σημαντικό βήμα για την εφαρμογή των ευρωπαϊκών αξιών σε αυτό το ευρωπαϊκό κράτος της περιοχής άμεσης γειτονίας της ΕΕ. Πιστεύω ότι είναι σημαντικό να στείλουμε ένα θετικό μήνυμα στους πολίτες της Δημοκρατίας της Μολδαβίας, η πλειοψηφία των οποίων εκδήλωσε την υποστήριξή της στη Συμμαχία για την Ευρωπαϊκή Ολοκλήρωση στις εκλογές του 2009.
<SPEAKER ID="090" NAME="Andreas Mölzer  " LANGUAGE="DE">
Φαίνεται κάπως περίεργο το ότι η ισπανική Προεδρία απευθύνει έκκληση να καταπολεμήσουμε την οικονομική κρίση και θέλει να καταστήσει υποχρεωτική την εφαρμογή των στόχων της οικονομικής πολιτικής. Όταν αυτή η έκκληση προέρχεται από μια χώρα της οποίας ο δείκτης ανεργίας είναι διπλάσιος από τον ευρωπαϊκό μέσο όρο, σχεδόν στο 20%, ακούγεται παράλογη. Το ακόμη χειρότερο είναι ότι προωθεί την παλιά ιδέα της ευρωπαϊκής οικονομικής διακυβέρνησης. Αυτή η παραβίαση της αρχής της επικουρικότητας πρέπει να απορριφθεί με τον πιο κατηγορηματικό τρόπο. " ΕΕ πρέπει να παραμείνει μια ένωση πολυμορφίας και εθνικών κρατών - το οφείλει αυτό στους πολίτες της.
<P>
Οφείλει επίσης στους πολίτες της να μιλήσει επιτέλους απλά στις διαπραγματεύσεις με την Τουρκία. " ισπανική Προεδρία κλείνει τα μάτια στην πραγματικότητα, με άλλα λόγια, στο ότι η Τουρκία δεν αποτελεί μέρος της Ευρώπης, ούτε γεωγραφικά ούτε από πνευματική ή πολιτιστική άποψη. Οι εθνοτικές και θρησκευτικές μειονότητες εξακολουθούν να υφίστανται διακρίσεις στη χώρα της Ανατολίας και η Άγκυρα αρνείται πεισματικά να αναγνωρίσει την Κύπρο, η οποία είναι κράτος μέλος της ΕΕ. Το να λέμε σε αυτό το Σώμα ότι η σύγκρουση που συνεχίζεται εδώ και δεκαετίες θα οδηγήσει σύντομα σε "θετικά αποτελέσματα" δεν είναι πάρα μόνο ευσεβής πόθος. Και μόνο για χρηματοοικονομικούς λόγους, η ΕΕ δεν θα μπορούσε να αντιμετωπίσει την ένταξη της Τουρκίας. Μια μαζική εισροή Τούρκων και οι παράλληλες κοινωνίες που είναι έτοιμες να εκραγούν θα αποτελειώσουν την ΕΕ. Είναι καιρός να σταματήσουμε τις ενταξιακές διαπραγματεύσεις με την Άγκυρα αμέσως και να εργαστούμε για να διασφαλίσουμε μια προνομιακή εταιρική σχέση.
<SPEAKER ID="091" NAME="Rareş-Lucian Niculescu  " LANGUAGE="RO">
Χαιρετίζω το ότι η ισπανική Προεδρία αναλαμβάνει στον γεωργικό τομέα προτεραιότητες, οι οποίες είναι πραγματικά οι πιο σημαντικές από τους στόχους αυτής της περιόδου: συνέχιση των συζητήσεων για το μέλλον της κοινής γεωργικής πολιτικής και προσαρμογή της κοινής γεωργικής πολιτικής στις διαρκώς μεταβαλλόμενες συνθήκες της σημερινής Ευρώπης.
<P>
Επίσης, παρατήρησα και άλλες σημαντικές ιδέες στο πρόγραμμα της ισπανικής Προεδρίας: τη διασφάλιση επαρκών πόρων για την ευρωπαϊκή γεωργία και τη συνέχιση της διαδικασίας της σταδιακής κατάργησης των ποσοστώσεων του γάλακτος σύμφωνα με τα αποτελέσματα του διαγνωστικού ελέγχου. Τέλος, χαιρετίζω τις συζητήσεις που ήδη δρομολογήθηκαν κατά τη διάρκεια της πρώτης συνόδου του Συμβουλίου Γεωργίας και Αλιείας τη Δευτέρα για μια καλύτερη λειτουργία της αλυσίδας εφοδιασμού τροφίμων, προκειμένου να ελεγχθούν οι διακυμάνσεις τιμών και να διασφαλιστεί η πιο δίκαιη κατανομή του πλεονάσματος στο πλαίσιο αυτής της αλυσίδας. Όλοι αυτοί είναι φιλόδοξοι στόχοι και, ταυτόχρονα, στόχοι θεμελιώδους σημασίας για τους πολίτες της Ευρώπης.
<SPEAKER ID="092" NAME="Sławomir Witold Nitras  " LANGUAGE="PL">
Σας ευχαριστώ κύριε Zapatero, για την εναρκτήρια ομιλία σας. Ωστόσο, έλειπε από αυτήν μια σαφής αναφορά στο πρόβλημα των τεράστιων ελλειμμάτων. Δεν μπορώ να διανοηθώ ότι η ισπανική Προεδρία δεν θα ασχοληθεί με αυτό το πρόβλημα και ότι δεν θα το θέσει σε προτεραιότητα. Κύριε Zapatero, η κατάσταση, όχι μόνο στην Ελλάδα, αλλά και στην Ισπανία και σε άλλες χώρες, θα έπρεπε να είναι το πιο σημαντικό σας μέλημα. Δεν φοβάστε ότι, αν δεν θέσετε υπό έλεγχο τα δημόσια οικονομικά στην Ισπανία, δεν θα υπάρξουν χρήματα για την αγορά των "ηλεκτρικών αυτοκινήτων" σας; Πρέπει να μάθετε ότι οι ανέμελες πολιτικές ορισμένων ευρωπαϊκών κυβερνήσεων, όπως της ισπανικής κυβέρνησης, μειώνουν την ανταγωνιστικότητα της Ευρώπης, περιορίζουν τον αριθμών των διαθέσιμων θέσεων εργασίας και αναβάλλουν τη διεύρυνση της ζώνης του ευρώ με νέες χώρες, και όλα αυτά εξαιτίας της εσωτερικής αστάθειας της Ευρώπης. Σας παρακαλώ, αντιμετωπίστε αυτήν την πρόκληση πολύ σοβαρά. Είστε υποχρεωμένοι.
<SPEAKER ID="093" NAME="Wojciech Michał Olejniczak  " LANGUAGE="PL">
" ισπανική Προεδρία έρχεται ακριβώς τη στιγμή που τίθεται σε ισχύ η Συνθήκη της Λισαβόνας. Οι πρακτικές που θα αναπτυχθούν στις σχέσεις μεταξύ του μόνιμου Προέδρου του Ευρωπαϊκού Συμβουλίου και της Ύπατης Εκπροσώπου για τις Εξωτερικές Υποθέσεις και την Πολιτική Ασφάλειας, αφενός, και των άλλων κοινοτικών θεσμικών οργάνων και ηγετών των κρατών μελών, αφετέρου, εξαρτώνται σε μεγάλο βαθμό από την Προεδρία που μόλις ξεκινά. Θα ήθελα να απευθύνω έκκληση εδώ να δοθεί η μέγιστη αναγνώριση στα νέα θεσμικά όργανα, σύμφωνα με το γράμμα της Συνθήκης και το πνεύμα της μεταρρύθμισης που αναλαμβάνεται. Είναι σημαντικό η Ευρωπαϊκή Ένωση να μιλά στη διεθνή σκηνή με μία φωνή. Είναι ακόμα σημαντικότερο, ωστόσο, η φωνή της να μην αγνοείται, αλλά να δημιουργεί νέες τάσεις και να έχει επιρροή όταν λαμβάνονται αποφάσεις. Για να αποφευχθεί η επανάληψη της κατάστασης που δημιουργήθηκε στη διάσκεψη COP 15, η Προεδρία πρέπει να αναλάβει άμεσα δράση για να δημιουργήσει ένα κλίμα που θα καταστήσει δυνατή τη λήψη αποφάσεων στη διάσκεψη κορυφής COP 16, οι οποίες θα είναι σύμφωνες με τη θέση της Ευρωπαϊκής Ένωσης. " Ένωση πρέπει επίσης να μιλήσει με ομοφωνία σχετικά με την καταπολέμηση της κρίσης και την οικοδόμηση μιας νέας χρηματοοικονομικής τάξης.
<P>
Αποτελεί καθήκον της Προεδρίας να ενδιαφερθεί ενεργά για κάθε είδους πνευματικούς στοχασμούς σχετικά με τις αλλαγές στο ευρωπαϊκό οικονομικό και κοινωνικό μοντέλο, οι οποίες προέκυψαν από τα συμπεράσματα που εξήχθησαν κατά τη διάρκεια της τρέχουσας οικονομικής κρίσης. Ωστόσο, εγώ από την πλευρά μου, προσβλέπω στην υποστήριξη της Προεδρίας για το έργο σχετικά με τη μεταρρύθμιση της κοινής γεωργικής πολιτικής. Σύντομα αυτό θα είναι ένα από τα πιο σημαντικά πολιτικά ζητήματα στην Ευρωπαϊκή Ένωση.
<SPEAKER ID="094" NAME="Joanna Senyszyn  " LANGUAGE="PL">
Το σχέδιο της ισπανικής Προεδρίας περιλαμβάνει σημαντικούς στόχους που πρέπει να επιτευχθούν, χάρη στους οποίους θα μπορέσουμε να αισθανθούμε ασφαλείς σε μια ανταγωνιστική και οικονομικά ισχυρή Ευρώπη. Οι πιο σημαντικοί από αυτούς τους στόχους, κατά τη γνώμη μου, είναι οι εξής τρεις:
<P>
1. Αποφασιστική και ταχεία δράση για να επιβραδυνθεί η αυξανόμενη ανεργία. " δημιουργία νέων θέσεων εργασίας απαιτεί πολύ προπαρασκευαστικό έργο και μεγάλη οικονομική υποστήριξη, μεταξύ άλλων και για έρευνα αγοράς και κατάρτιση. Το έτος 2010 είναι η καλύτερη στιγμή για να αυξήσουν οι πολίτες τα προσόντα τους ή ακόμα και να εκπαιδευτούν εκ νέου, σύμφωνα με τις ανάγκες μιας οικονομίας που εξέρχεται από μια κρίση.
<P>
2. " καταπολέμηση της ενδοοικογενειακής βίας, συμπεριλαμβανομένου του προτεινόμενου σχεδίου οδηγίας για την παροχή προστασίας από την ΕΕ για τα θύματα ενδοοικογενειακής βίας. " έκταση αυτού του φαινομένου στην Ευρώπη δεν αφήνει αμφιβολία ότι πολλές γυναίκες αισθάνονται ελάχιστα ασφαλείς στο σπίτι τους. Πρόκειται για μια παράλογη κατάσταση και εκθέτει τα κράτη μέλη της ΕΕ, διότι δεν αντιμετωπίζουν αυτό το πολύ σημαντικό κοινωνικό πρόβλημα. Οι πολιτικοί φταίνε σε μεγάλο βαθμό, διότι δεν αντιτίθενται επαρκώς στη βία κατά των γυναικών και συχνά προσποιούνται ότι δεν υφίσταται σε τόσο μεγάλη κλίμακα. " έλλειψη υποστήριξης στο Ευρωπαϊκό Κοινοβούλιο για ένα ψήφισμα κατά της βίας εις βάρος των γυναικών εξέθεσε τη Δεξιά. Ευτυχώς, το ψήφισμα εγκρίθηκε με ψήφους από την Αριστερά.
<P>
3. Περαιτέρω δράση στον αγώνα κατά των διακρίσεων, συμπεριλαμβανομένης της προόδου όσον αφορά μια νέα οδηγία κατά διαφόρων μορφών διάκρισης, και σοβαρές ποινές για τις χώρες που καθυστερούν την εφαρμογή της νομοθεσίας της ΕΕ κατά των διακρίσεων.
<SPEAKER ID="994" NAME="Czesław Adam Siekierski  " LANGUAGE="PL">
Για άλλη μία φορά, η ισπανική Προεδρία της ΕΕ έρχεται σε μια κρίσιμη στιγμή. Πριν από οκτώ χρόνια, το πρώτο εξάμηνο του 2002, η Ισπανία κλήθηκε να ανταποκριθεί στην πρόκληση της εισαγωγής του ευρώ ως κοινού νομίσματος. Τώρα, η ισπανική Προεδρία βρίσκεται μπροστά σε ένα εξίσου βαρυσήμαντο καθήκον - την εφαρμογή των διατάξεων της Συνθήκης της Λισαβόνας. " κατανομή των αρμοδιοτήτων ανάμεσα στην Προεδρία των κρατών μελών και στην Προεδρία του Ευρωπαϊκού Συμβουλίου θα είναι εξαιρετικής σημασίας. " παραχώρηση προτεραιότητας στην εξωτερική πολιτική που ενδυναμώνει τη θέση της Ένωσης στην παγκόσμια σκηνή αξίζει να υποστηριχθεί. Ωστόσο, θα το πράξει αυτό η νεοδιορισθείσα Ύπατη Εκπρόσωπος για τις Εξωτερικές Υποθέσεις και την Πολιτική Ασφάλειας; Αυτοί οι φόβοι προκύπτουν από τις δηλώσεις της κ. Ashton και από το παρελθόν της, αλλά και από τις πρώτες ενέργειές της από τη στιγμή που ανέλαβε τα καθήκοντά της. Υποθέτω ότι δεν χρειάζεται να πείσουμε κανέναν ότι η καταπολέμηση της κρίσης και των αρνητικών οικονομικών και κοινωνικών συνεπειών της εξακολουθεί να είναι αναγκαία. Αυτή η δράση ωφελεί ιδιαίτερα την Ισπανία, η οποία υπέστη εξαιρετικά σοβαρό πλήγμα από την ύφεση. Πώς μπορούμε να επιστρέψουμε στην τήρηση των κριτηρίων του συμφώνου σταθερότητας και ανάπτυξης τόσο από τα μεγάλα όσο και από τα μικρά κράτη μέλη; Πώς θα πρέπει να καταπολεμηθεί η κρίση στην Ευρώπη και να συντονιστεί ο κόσμος; Μια ακόμα πρόκληση που προκύπτει από τις διατάξεις της Συνθήκης της Λισαβόνας είναι η αναγκαιότητα να οργανωθεί η συνεργασία στο πλαίσιο της προεδρικής τριάδας. " Ισπανία θα πρέπει να συντονίσει το έργο της με το Βέλγιο και την Ουγγαρία. Είναι ιδιαίτερα σημαντικό να διασφαλιστεί η ομαλή μετάβαση μεταξύ των επιμέρους Προεδριών, ώστε να διατηρηθεί η συνέχεια του έργου. Εύχομαι στην ισπανική Προεδρία καλή επιτυχία.
<SPEAKER ID="095" NAME="Bogusław Sonik  " LANGUAGE="PL">
Κύριε Πρόεδρε, θα ήθελα να καλωσορίσω θερμά την ισπανική Προεδρία. Οφείλω να ομολογήσω ότι έχω συγκεκριμένες προσδοκίες από αυτήν την Προεδρία. Πρώτον, επειδή μία από τις προτεραιότητες της ισπανικής Προεδρίας είναι η ενεργειακή ασφάλεια. Με ικανοποιεί ιδιαίτερα αυτό το γεγονός. Είναι κάτι που θα πρέπει να αποτελεί προτεραιότητα κάθε διαδοχικής Προεδρίας. Θα ήθελα να τονίσω ότι το σχέδιο δράσης Αλληλεγγύη είναι ένα πολύ σημαντικό στοιχείο της ενεργειακής ασφάλειας. " συνέχιση και η επιτάχυνση του έργου για την εισαγωγή του αποτελεί κρισιμότατο ζήτημα.
<P>
Συμφωνώ με τις αρχές της ισπανικής Προεδρίας σχετικά με τα μέτρα για τον έλεγχο της αλλαγής του κλίματος. Θα ήθελα να επιστήσω την προσοχή στη σημασία του συντονισμού της διαδικασίας ενημέρωσης των πολιτών της Ευρωπαϊκής Ένωσης για τους τρόπους με τους οποίους μπορούν και οι ίδιοι να καταπολεμήσουν την αλλαγή του κλίματος. Όπως έδειξε η πρόσφατη διάσκεψη κορυφής της Κοπεγχάγης, η βούληση των πολιτικών δεν μπορεί από μόνη της να αλλάξει πολλά. Σε συνάρτηση με αυτό, πρέπει να προωθήσουμε τη συμμετοχή των Ευρωπαίων όσο το δυνατόν περισσότερο και να τους πείσουμε ότι η αλλαγή του κλίματος δεν είναι μια αόριστη διαδικασία, αλλά, αντίθετα, κάτι που επηρεάζει τον καθένα ξεχωριστά και όλους μας μαζί.
<SPEAKER ID="096" NAME="Csaba Sándor Tabajdi  " LANGUAGE="HU">
Ως εκπρόσωπος της Ουγγαρίας -και μέλος της προεδρικής τριάδας Ισπανίας-Βελγίου-Ουγγαρίας- χαιρετίζω την ισπανική Προεδρία. Είναι πραγματικά σπάνιο να ακούει κανείς έναν επισκέπτη πρωθυπουργό με τόσο σαφές όραμα για το μέλλον της ΕΕ και το πρόγραμμα της Προεδρίας όπως ο κ. Zapatero που ακούσαμε σήμερα το πρωί. Συμφωνώ με την ιδέα ότι χωρίς την εφαρμογή μιας οικονομικής ένωσης, διακυβεύεται η παγκόσμια ανταγωνιστικότητα της Ευρώπης. Οι τέσσερις προτεραιότητες για τα προσεχή δέκα χρόνια που παρατέθηκαν από τον κ. Zapatero περιγράφουν στην πραγματικότητα τους πιο σημαντικούς στρατηγικούς στόχους. Είναι προς όφελος της Ένωσης εν γένει, αλλά και ειδικά των νέων κρατών μελών, συμπεριλαμβανομένης της Ουγγαρίας, να μειωθεί η ενεργειακή τους εξάρτηση. Χωρίς "πράσινη οικονομική ανάπτυξη", μια ψηφιακή αγορά, τη δημιουργία κοινής ικανότητας καινοτομίας και την πραγματική ανάπτυξη της ευρωπαϊκής εκπαίδευσης, η Ένωση δεν έχει δυνατότητα ανανέωσης.
<P>
Χαιρετίζω επίσης θερμά την απόφαση της ισπανικής Προεδρίας να επιταχύνει τη συζήτηση σχετικά με το μέλλον της κοινής γεωργικής πολιτικής. Ο χρόνος πιέζει: πρέπει πρώτα να αναπτύξουμε το πλαίσιο της ΚΓΠ και έπειτα να το χρησιμοποιήσουμε ως βάση για τον προϋπολογισμό και όχι το αντίστροφο. Διαφορετικά, οι δικαιούχοι της ΚΓΠ και το σύνολο της ίδιας της Κοινότητας θα χάσουν πολλά. " ουγγρική γεωργική ακαδημία είναι ένα σημαντικός φορέας για τη συζήτηση του μέλλοντος της ΚΓΠ στην Ουγγαρία. Ελπίζω η ισπανική Προεδρία να καταφέρει να συμμετάσχει στην εκδήλωσή της το 2010.
<SPEAKER ID="097" NAME="Nuno Teixeira  " LANGUAGE="PT">
" ισπανική Προεδρία έρχεται σε μια στρατηγικά σημαντική στιγμή για την Ευρώπη. Το γεγονός ότι ξεκινά ταυτόχρονα με την έναρξη ισχύος της Συνθήκης της Λισαβόνας αυξάνει την ευθύνη της για την αποτελεσματική εφαρμογή της νέας Συνθήκης, η οποία αποτελεί προϋπόθεση για την ανάπτυξη του προγράμματός της.
<P>
Προσβλέπω με ανυπομονησία στη συζήτηση για το μέλλον της πολιτικής συνοχής και προσπαθώ να διασφαλίσω ότι θα περιλαμβάνει και το θέμα της εδαφικής συνοχής. Ως βουλευτής από μία από τις απομακρυσμένες περιφέρειες της Ευρώπης, η προσοχή μου εστιάζεται στο τι θα κάνει η νέα Προεδρία με την αναπτυξιακή πολιτική για τις νησιωτικές περιφέρειες.
<P>
" διάσκεψη κορυφής ΕΕ-Μαρόκου θα αποτελέσει ασφαλώς ένα ιδανικό φόρουμ για την ενίσχυση του χώρου της ευρωαφρικανικής ατλαντικής συνεργασίας, ειδικά μέσω της συνεργασίας μεταξύ Μαδέρας, Αζορών, Καναρίων Νήσων και των γειτονικών χωρών. Θα προσφέρω την πλήρη προσήλωσή μου σε αυτό το θέμα.
<P>
Λόγω της γεωγραφικής και ιστορικής εγγύτητάς της, η Πορτογαλία, και ειδικά οι εξόχως απόκεντρες περιοχές της, όπως η Μαδέρα, περιμένουν να δουν πώς η ισπανική Προεδρία προτίθεται να εφαρμόσει και να αναπτύξει μια νέα ευρωπαϊκή στρατηγική γι' αυτές τις περιοχές.
<P>
Σε αυτό το πλαίσιο, θα παρακολουθώ στενά τις δράσεις της Προεδρίας κατά την εφαρμογή των συστάσεων της Επιτροπής στο έγγραφο με τίτλο "Οι ιδιαίτερα απομακρυσμένες περιφέρειες: ένα πλεονέκτημα για την Ευρώπη" και τη συζήτηση για τις μελλοντικές χρηματοοικονομικές προοπτικές.
<SPEAKER ID="993" NAME="Silvia-Adriana Ţicău  " LANGUAGE="RO">
" ισπανική Προεδρία πρέπει να οριστικοποιήσει τις θεσμικές ρυθμίσεις για την εφαρμογή της Συνθήκης της Λισαβόνας. Ο καθορισμός των νέων κανόνων επιτροπολογίας αποτελεί βασικό στοιχείο της νομοθετικής διαδικασίας. Υπάρχουν διάφοροι φάκελοι, συμπεριλαμβανομένης της οδηγίας σχετικά με την ενεργειακή απόδοση των κτιρίων και της οδηγίας για τα ευφυή συστήματα μεταφορών, η έγκριση των οποίων εξαρτάται από το πόσο γρήγορα θα καταρτιστούν αυτοί οι κανόνες για τη θεσμική συνεργασία. Επιπροσθέτως, η οικονομική κρίση έχει σοβαρό αντίκτυπο στους ευρωπαίους πολίτες, οι οποίοι χάνουν τις θέσεις εργασίας τους και ελπίζουν ότι θα ληφθούν μέτρα για τη διευκόλυνση της οικονομικής ανάκαμψης. " στρατηγική της ΕΕ για το 2020 πρέπει να βρει λύσεις για να ανταποκριθεί σε αυτές τις προσδοκίες. Γι' αυτό, η τριάδα της Ευρωπαϊκής Ένωσης που απαρτίζεται από τις Προεδρίες της Ισπανίας, του Βελγίου και της Ουγγαρίας πρέπει να ενισχύσει την κοινωνική Ευρώπη δημιουργώντας θέσεις εργασίας και βελτιώνοντας τις συνθήκες διαβίωσης για τους ευρωπαίους πολίτες. Τελευταίο αλλά εξίσου σημαντικό, το 2010 σηματοδοτεί τον ενδιάμεσο σταθμό των οικονομικών προοπτικών για την περίοδο 2007-2013. Φέτος, τα κράτη μέλη θα έχουν μια μοναδική ευκαιρία να επανεξετάσουν τα επιχειρησιακά προγράμματα προκειμένου να μεγιστοποιήσουν την απορρόφηση των ευρωπαϊκών κονδυλίων και να υλοποιήσουν σχέδια που θα δημιουργήσουν θέσεις εργασίας και θα βελτιώσουν την ποιότητα ζωής των ευρωπαίων πολιτών. Καλώ την ισπανική Προεδρία, μαζί με όλα τα κράτη μέλη, να αξιοποιήσουν στον μέγιστο βαθμό την ενδιάμεση αναθεώρηση με στόχο την επίτευξη της οικονομικής ανάκαμψης στην περίοδο 2012-2013.
<SPEAKER ID="098" NAME="Γεώργιος Τούσσας  " AFFILIATION="GUE/NGL">
γραπτώς. - Οι προτεραιότητες της Ισπανικής Προεδρίας για αποτελεσματική εφαρμογή της αντιδραστικής "Συνθήκης της Λισαβόνας", την προώθηση της συνέχειας της αντιλαϊκής στρατηγικής της Λισαβόνας, με τη "Στρατηγική ΕΕ-2020", η ενδυνάμωση της ΚΕΠΠΑ και της ΕΠΑΑ και το χτύπημα των δημοκρατικών δικαιωμάτων και ελευθεριών με το "Πρόγραμμα της Στοκχόλμης" αποτελούν προτεραιότητες της πλουτοκρατίας. Το πρόγραμμα της Ισπανικής Προεδρίας αποτυπώνει τη βιασύνη του ευρωενωσιακού κεφαλαίου για την προώθηση των καπιταλιστικών αναδιαρθρώσεων, την συνέχιση με αμείωτη ένταση της επίθεσής του ενάντια στα δικαιώματα και το βιοτικό επίπεδο της εργατικής τάξης και των λαϊκών στρωμάτων. Στο επίκεντρο της επίθεσης αυτής βρίσκεται η μείωση των μισθών, των συντάξεων, η πλήρης αποσάθρωση των εργασιακών σχέσεων, η γενίκευση των ελαστικών και προσωρινών μορφών απασχόλησης, η κατεδάφιση των δημόσιων ασφαλιστικών συστημάτων, το εισόδημα των αγροτών με τη δραστική μείωση των κονδυλίων του κοινοτικού προϋπολογισμού για τη γεωργία και τη κτηνοτροφία, η περικοπή των κοινωνικών παροχών και η εμπορευματοποίηση της Υγείας, Πρόνοιας και Εκπαίδευσης, με την επιστράτευση της τρομοκρατίας των "δημοσιονομικών ελλειμμάτων" και την εφαρμογή του Συμφώνου Σταθερότητας. Επιλογή του ευρωενωσιακού μονοπωλιακού κεφαλαίου είναι να δυναμώσει την ιμπεριαλιστική πολιτική της ΕΕ με νέους πολιτικοστρατιωτικούς μηχανισμούς επέμβασης, όπως η "Ευρωπαϊκή Υπηρεσία Εξωτερικής Δράσης", η ενίσχυση της στρατιωτικοποίησής της με τις "μονάδες μάχης" (Combat Groups), την μεγαλύτερη διασύνδεσή τους με το ΝΑΤΟ.
<SPEAKER ID="992" NAME="Jarosław Leszek Wałęsa  " LANGUAGE="PL">
Κυρίες και κύριοι, η Ισπανία θα αναλάβει την ηγεσία της Ένωσης για τέταρτη φορά. Ωστόσο, θα το κάνει για πρώτη φορά υπό τις νέες αρχές και, για πρώτη φορά, θα επιτελέσει το έργο της στο πλαίσιο των νέων θεσμικών οργάνων που προβλέπονται από τη Συνθήκη της Λισαβόνας. Αυτές οι συνθήκες προσδίδουν ιδιαίτερη σημασία στον ρόλο της Ισπανίας και αυξάνουν την ευθύνη της, λαμβάνοντας υπόψη ότι η χρηματοοικονομική κρίση και οι αλλαγές στην Ευρώπη συμπίπτουν με την έναρξη ισχύος της Συνθήκης της Λισαβόνας. Μετά από μια σχετικά επιτυχή τσεχική Προεδρία και τους επαγγελματίες Σουηδούς, τα βλέμματα της Ευρώπης στρέφονται στην Ιβηρική Χερσόνησο. Οι προτεραιότητες που παρουσιάστηκαν, δηλαδή το έργο για τα δικαιώματα του ευρωπαίου πολίτη, η οικονομική ανάκαμψη και ο χρηματοοικονομικός έλεγχος, η διατήρηση της δικαιοσύνης και η ανάπτυξη μιας στρατηγικής για την εσωτερική ασφάλεια των κρατών της Ευρώπης, και όλα αυτά ενώ τίθεται σε πλήρη ισχύ η νέα Συνθήκη, είναι πολύ φιλόδοξες. " Ισπανία βρίσκεται μπροστά σε μια τεράστια ευκαιρία και μια μεγάλη πρόκληση, διότι η νέα νομοθεσία πρέπει να μετατραπεί σε συγκεκριμένη δράση και να προσαρμοστεί στη δυναμικά μεταβαλλόμενη παγκόσμια κατάσταση. " ηγεσία της Ευρωπαϊκής Ένωσης σε μια εποχή παγκόσμιας χρηματοοικονομικής κρίσης δεν είναι απλή υπόθεση. Ωστόσο, περιμένω με ανυπομονησία τα αποτελέσματα και σας εύχομαι καλή επιτυχία με την παρουσίαση του "σχεδίου της νέας Ευρώπης". Σας ευχαριστώ.
<P>
* * *
<SPEAKER ID="100" NAME="David-Maria Sassoli" AFFILIATION="S&amp;D">
(IT) Κύριε Πρόεδρε, κυρίες και κύριοι, η ιταλική αστυνομία συνέλαβε χθες πέντε άτομα που σχεδίαζαν μαφιόζικη επίθεση εναντίον ενός από τους συναδέλφους μας, του κ. Crocetta, βουλευτή του Ευρωπαϊκού Κοινοβουλίου και πρώην δημάρχου της πόλης Γέλα της Σικελίας.
<P>
Σύμφωνα με τους εισαγγελείς, η επίθεση θα μπορούσε να σημειωθεί ανά πάσα στιγμή, ξεκινώντας από σήμερα, 20 Ιανουαρίου. Θα ήθελα να σας υπενθυμίσω ότι οι βελγικές αρχές δεν έχουν παράσχει ακόμα κατάλληλη αστυνομική συνοδεία για τον κ. Crocetta, ο οποίος τελεί υπό προστασία στην Ιταλία εδώ και αρκετό καιρό, όπως γνωρίζει η Προεδρία του Κοινοβουλίου.
<P>
Θα ήθελα να ζητήσω από την Προεδρία να επιδείξει αλληλεγγύη στον συνάδελφό μας εξ ονόματος αυτού του Σώματος και του Ευρωπαϊκού Κοινοβουλίου και να αναλάβει δράση ώστε να διασφαλιστεί ότι ο κ. Crocetta θα λάβει επαρκή προστασία στον ρόλο του ως βουλευτή του Ευρωπαϊκού Κοινοβουλίου.

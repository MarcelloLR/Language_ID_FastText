<CHAPTER ID="009">
Διάταξη των εργασιών
<SPEAKER ID="014" NAME="Πρόεδρος">
" τελική έκδοση του σχεδίου ημερήσιας διάταξης, όπως καταρτίστηκε από τη Διάσκεψη των Προέδρων κατά τη συνεδρίασή της της Πέμπτης, 13 Ιανουαρίου 2011, σύμφωνα με το άρθρο 137 του Κανονισμού, έχει διανεμηθεί. Έχουν προταθεί οι ακόλουθες τροπολογίες.
<SPEAKER ID="015" NAME="Potito Salatto" AFFILIATION="PPE">
(IT) Κύριε Πρόεδρε, κυρίες και κύριοι, δράττομαι αυτής της ευκαιρίας της διάταξης των εργασιών για να ζητήσω επισήμως από τη βαρόνη Ashton να προσέλθει στο Ευρωπαϊκό Κοινοβούλιο προκειμένου να ενημερώσει σχετικά με τις δράσεις που έχουν αναληφθεί, ή που προτίθεται να αναλάβει, σχετικά με τα όσα συμβαίνουν στους χριστιανούς του κόσμου. Θα θέλαμε να προσέλθει εδώ με μια έκθεση, προκειμένου να ενημερωθεί το Κοινοβούλιο λεπτομερώς για όλα.
<SPEAKER ID="016" NAME="Πρόεδρος">
Λυπάμαι, κ. Salatto. " επίσημη συζήτηση σχετικά με αυτό το θέμα θα διεξαχθεί την Τετάρτη στις 15.00.
<SPEAKER ID="017" NAME="Νικόλαος Χουντής" AFFILIATION="GUE/NGL">
Κύριε Πρόεδρε, επικαλούμαι το άρθρο 173 περί εφαρμογής του Κανονισμού, για να επισημάνω ότι παραβιάζεται το άρθρο 116, διότι είναι η τρίτη συνεχής συνεδρίαση της Ολομέλειας του Ευρωπαϊκού Κοινοβουλίου που στην ημερήσια διάταξη δεν περιλαμβάνεται το θέμα "Ερωτήσεις προς το Συμβούλιο", όπως προβλέπει το άρθρο 116. Σας παρακαλώ να μου εξηγήσετε γιατί γίνεται αυτό, πού οφείλεται και, σε κάθε περίπτωση, σας παρακαλώ να υπερασπισθείτε το δικαίωμα του Ευρωπαϊκού Κοινοβουλίου και των βουλευτών να ασκούν κοινοβουλευτικό έλεγχο και στο Συμβούλιο.
<SPEAKER ID="018" NAME="Πρόεδρος">
Θα λάβουμε μια απόφαση επί αυτού πολύ σύντομα. Αφορά τη Συνθήκη της Λισαβόνας και τις νέες σχέσεις μεταξύ του Ευρωπαϊκού Κοινοβουλίου και του Συμβουλίου. Τώρα έχουμε ένα κοινοβούλιο που απαρτίζεται από δύο σώματα στην Ευρωπαϊκή Ένωση. Το Ευρωπαϊκό Κοινοβούλιο και το Συμβούλιο νομοθετούν ισότιμα. Οι σχέσεις στην Ένωση έχουν αλλάξει, αλλά θα πρότεινα να μην συνεχίσουμε αυτήν τη συζήτηση, διότι αυτό το θέμα θα αποσαφηνιστεί στο εγγύς μέλλον. Σας ευχαριστώ, κύριε Χουντή, που επιστήσατε προσοχή σε αυτό το θέμα. Θα αποσαφηνιστεί πολύ σύντομα.
<SPEAKER ID="019" NAME="Bernd Posselt" AFFILIATION="PPE">
(DE) Κύριε Πρόεδρε, αυτό που βρίσκω αμφισβητήσιμο είναι το γεγονός ότι, ενόψει πιθανών μελλοντικών αλλαγών, καταργείται ένα κοινοβουλευτικό δικαίωμα -δηλαδή η Ώρα των Ερωτήσεων- χωρίς καμία απολύτως βάση. Όπως είπατε και ο ίδιος, η απόφαση δεν έχει ληφθεί ακόμα. Ως εκ τούτου, πρέπει να συνεχίσουμε την Ώρα των Ερωτήσεων μέχρι να ληφθεί μια απόφαση, αντί να συναινούμε εκ των προτέρων σε μια απόφαση που δεν έχει ληφθεί ακόμα. Θα σας πω ειλικρινά ότι πιστεύω πως αυτό είναι λάθος διότι, σε θέματα που σχετίζονται με την εξωτερική πολιτική και την πολιτική της διεύρυνσης, το Συμβούλιο δεν είναι ένα δεύτερο κοινοβουλευτικό σώμα, αλλά ένα όργανο το οποίο είναι σαφές ότι πρέπει να υποβάλλουμε σε κοινοβουλευτικό έλεγχο.
<P>
(Χειροκροτήματα)
<SPEAKER ID="020" NAME="Πρόεδρος">
Σας ευχαριστώ και τους δύο που εγείρατε αυτό το θέμα. Θέλω να σας διαβεβαιώσω όλους ότι θα το θέσω στην προσεχή Διάσκεψη των Προέδρων την Πέμπτη. Όπως γνωρίζετε, η διάταξη των εργασιών καταρτίζεται σε αυτές τις συνεδριάσεις. Θα αποφασίσουμε πώς θα αντιμετωπιστεί αυτό το θέμα στο μέλλον. " Διάσκεψη των Προέδρων είναι υπεύθυνη για τη διάταξη των εργασιών και θα συζητήσουμε αυτό το θέμα την Πέμπτη. Σας ευχαριστώ.
<P>
Προχωρούμε στη διάταξη των εργασιών.
<P>
Δευτέρα
<P>
" Ομάδα των Πρασίνων/Ευρωπαϊκή Ελεύθερη Συμμαχία ζήτησε η συζήτηση σχετικά με την κατάσταση στην Τυνησία να ολοκληρωθεί με την έγκριση ενός ψηφίσματος, κάτι το οποίο δεν είχαμε προγραμματίσει. Υπάρχει λοιπόν μια πρόταση έγκρισης ενός ψηφίσματος επί του θέματος. Βλέπω ότι ο κ. Cohn-Bendit θέλει να πει κάτι σχετικά με αυτό το αίτημα.
<SPEAKER ID="021" NAME="Daniel Cohn-Bendit" LANGUAGE="FR">
Κύριε Πρόεδρε, γνωρίζετε ότι τα γεγονότα στην Τυνησία βγήκαν εκτός ελέγχου, επίσης δε μπορούμε να είμαστε ικανοποιημένοι για το γεγονός ότι ο κ. Ben Ali έφυγε από τη χώρα. Ως εκ τούτου, η κατάσταση τις προσεχείς εβδομάδες θα είναι ιδιαίτερα τεταμένη στην Τυνησία. Εκτιμώ ότι το Κοινοβούλιο πρέπει να εκπονήσει ένα σύντομο ψήφισμα προκειμένου να ζητήσει ορισμένα πολύ συγκεκριμένα πράγματα από το Συμβούλιο και την Επιτροπή. Γνωρίζετε ότι οι εκλογές ενδέχεται να διεξαχθούν εντός έξι έως οκτώ εβδομάδων από σήμερα, γι' αυτό δεν έχουμε καιρό να περιμένουμε μέχρι τον Φεβρουάριο.
<P>
" Ένωση πρέπει να δράσει και πρέπει να το κάνει τώρα, η δε δράση μας πρέπει να βασίζεται σε ένα ψήφισμα επί του οποίου πρέπει να ψηφίσουμε την Πέμπτη το μεσημέρι. Γνωρίζω ότι, δεδομένης της κατάστασης, το Σώμα θα είναι ιδιαίτερα ενθουσιασμένο για το γεγονός ότι τελικά θα είναι σε θέση να εγκρίνει ένα ψήφισμα σχετικά με την Τυνησία.
<SPEAKER ID="022" NAME="Francesco Enrico Speroni">
εξ ονόματος της Ομάδας EFD. - (IT) Κύριε Πρόεδρε, κυρίες και κύριοι, δεν πιστεύω ότι το ψήφισμα θα αλλάξει την κατάσταση στην Τυνησία, γι' αυτό είμαι κατά του ψηφίσματος.
<SPEAKER ID="024" NAME="Πρόεδρος">
Σχετικά με τις συζητήσεις που διεξήχθησαν σύμφωνα με το άρθρο 122 του Κανονισμού, η Συνομοσπονδιακή Ομάδα της Ευρωπαϊκής Ενωτικής Αριστεράς/Αριστερά των Πρασίνων των Βορείων Χωρών υπέβαλε ένα αίτημα να διαγραφεί από την ημερήσια διάταξη η συζήτηση σχετικά με τη "Βραζιλία: έκδοση του Cesare Battisti". Ο κ. Tavares θα ήθελε να υποβάλει αυτό το αίτημα. Κύριε Tavares, έχετε τον λόγο.
<SPEAKER ID="025" NAME="Rui Tavares" LANGUAGE="EN">
Κύριε Πρόεδρε, ορισμένοι συνάδελφοι ανέλαβαν την πρωτοβουλία να συμπεριλάβουν στην ημερήσια διάταξη ένα επείγον ψήφισμα σχετικά με την άρνηση της Βραζιλίας να εκδώσει τον Cesare Battisti στην Ιταλία. Κατανοώ τα κίνητρά τους, αλλά θα αποδείξω ότι δεν πρόκειται, επί του παρόντος, για υπόθεση ανθρωπίνων δικαιωμάτων. Δεν είναι επείγουσα υπόθεση και δεν είναι καν μια υπόθεση "παραβίασης του κράτους δικαίου". Επιπροσθέτως, έρχεται σε μια φρικτή στιγμή όπου η Βραζιλία αντιμετωπίζει τη χειρότερη φυσική καταστροφή στην ιστορία της.
<P>
Ο Cesare Battisti βρίσκεται στη φυλακή. Περιμένει την απόφαση του Ανώτατου Δικαστηρίου της Βραζιλίας και το Ανώτατο Δικαστήριο δεν συνεδριάζει αυτό το διάστημα λόγω των θερινών διακοπών του νότιου ημισφαιρίου. Δεν υπάρχει λόγος να πιστεύουμε ότι δεν θα ληφθεί μια ανεξάρτητη απόφαση. Εξέφρασα την αλληλεγγύη μου στις οικογένειες των θυμάτων σε αυτήν την υπόθεση, και να είστε βέβαιοι ότι δεν έχω καθόλου κατανόηση για την πολιτική βία είτε αυτή προέρχεται από τη δεξιά είτε από την αριστερά, αλλά πρέπει να χρησιμοποιήσουμε τα κατεπείγοντα θέματα για να συζητήσουμε σχετικά με το Νότιο Σουδάν, την υπόθεση του Buchtar Tabuni στην Ινδονησία ή τον παλαιστίνιο άνδρα που δολοφονήθηκε δια πυροβολισμού στο κρεβάτι του.
<P>
Θα αφιερώσει το Κοινοβούλιο στην πρόεδρο Dilma Rousseff, αμέσως μετά τις πρωτοποριακές εκλογές της και χωρίς κανέναν εύλογο τυπικό λόγο, το είδος της συζήτησης που συνήθως κρατάμε για ανθρώπους όπως τον Mugabe; Σας ζητώ να διαγράψετε τη Βραζιλία από τα κατεπείγοντα θέματα της ημερήσιας διάταξης.
<SPEAKER ID="026" NAME="Mario Mauro">
εξ ονόματος της Ομάδας PPE. - (IT) Κύριε Πρόεδρε, κυρίες και κύριοι, εξ ονόματος της Ομάδας μου, και πιστεύω όλου του Κοινοβουλίου, θέλω να εκφράσω την ειλικρινή μας συμπαράστασή προς τον λαό και την κυβέρνηση της Βραζιλίας για τη θλίψη τους σχετικά με τις πλημμύρες των τελευταίων ημερών. Εκατοντάδες άνθρωποι έχασαν τη ζωή τους και θέλουμε να κάνουμε αισθητή τη συμπαράστασή μας.
<P>
Ταυτόχρονα, εξ ονόματος των προτεινόντων και ελπίζω και όλου του Κοινοβουλίου, επαναλαμβάνω τη σταθερή πρόθεσή μας να συζητήσουμε αυτό το θέμα, διότι η έκκληση για δικαιοσύνη δεν έχει ακόμα εισακουστεί και διότι το θέμα του Cesare Battisti πρέπει να συζητηθεί περαιτέρω από το Ευρωπαϊκό Κοινοβούλιο, το οποίο πρέπει να κάνει τη φωνή του να ακουστεί στη διεθνή σκηνή.
<SPEAKER ID="027" NAME="Judith Sargentini" AFFILIATION="Verts/ALE">
(NL) Κύριε Πρόεδρε, θα ήθελα να υποστηρίξω το αίτημα του κ. Tavares διότι δεν πρόκειται για κατεπείγον θέμα. Ο κ. Battisti βρίσκεται στη φυλακή και δεν υπάρχει λόγος να πιστεύουμε ότι θα απελευθερωθεί σύντομα. Κατά τη γνώμη μου, δεν πρέπει να παρεμβαίνουμε στα προσωπικά θέματα ατόμων που ακόμα δικάζονται.

<CHAPTER ID="020">
Αναθεώρηση της Ευρωπαϊκής Πολιτικής Γειτνίασης - Ανατολική διάσταση - Αναθεώρηση της Ευρωπαϊκής Πολιτικής Γειτονίας - Νότια διάσταση
<SPEAKER ID="677" NAME="Πρόεδρος">
" ημερήσια διάταξη προβλέπει την κοινή συζήτηση των δηλώσεων της Επιτροπής σχετικά με:
<P>
την αναθεώρηση της Ευρωπαϊκής Πολιτικής Γειτονίας - Ανατολική Διάσταση
<P>
την αναθεώρηση της Ευρωπαϊκής Πολιτικής Γειτονίας - Νότια Διάσταση.
<SPEAKER ID="678" NAME="Štefan Füle" LANGUAGE="EN">
Κυρία Πρόεδρε, χαίρομαι που έχω την ευκαιρία αυτή να ανταλλάξω απόψεις με το Κοινοβούλιο όσον αφορά την ευρωπαϊκή πολιτική γειτονίας.
<P>
Στο πλαίσιο των όσων συμβαίνουν σήμερα στη νότια Μεσόγειο, η επαναχάραξη της πολιτικής αυτής δεν θα μπορούσε να είναι πιο σημαντική. Πράγματι, τους τελευταίους εννέα μήνες, η Επιτροπή έχει πραγματοποιήσει μια αναθεώρηση της πολιτικής. Θέλω να εκμεταλλευτώ την ευκαιρία αυτή για να ευχαριστήσω τους βουλευτές για τη συμβολή τους στη διαβούλευση, στην οποία συνέβαλαν επίσης οι χώρες εταίροι, τα ευρωπαϊκά κράτη μέλη, ακαδημαϊκοί και ομάδες της κοινωνίας των πολιτών.
<P>
Διάβασα τις εκθέσεις τόσο του κ. Mário David σχετικά με τον Νότο όσο και του κ. Marek Siwiec σχετικά με την Ανατολή και θεωρώ ότι είναι και οι δύο σημαντικές και χρήσιμες. Χαίρομαι που οι σκέψεις μας ευθυγραμμίζονται.
<P>
Θα έχετε παρατηρήσει ότι τα αποτελέσματα των προηγούμενων συζητήσεών μας όσον αφορά την πολιτική γειτονίας αντικατοπτρίζονται ήδη στην ανακοίνωση της 8ης Μαρτίου σχετικά με μια εταιρική σχέση για τη δημοκρατία και την κοινή ευημερία. Σήμερα, προετοιμαζόμαστε για την ευρύτερη ανακοίνωση σχετικά με τα αποτελέσματα της αναθεώρησης, η οποία πρόκειται να δημοσιοποιηθεί τον Μάιο. Ένα βασικής σημασίας αποτέλεσμα της αναθεώρησης είναι η νέα έμφαση που δίνεται στη διαφοροποίηση της πολιτικής γειτονίας, σύμφωνα με τις ανάγκες και τις επιθυμίες καθεμιάς από τις χώρες εταίρους. Ενώ η πολιτική θα συνεχίσει να προσφέρει δεσμεύσεις σε όλους τους εταίρους, κάθε γειτονική χώρα είναι διαφορετική και έχει διαφορετικές φιλοδοξίες. Ορισμένες χώρες εταίροι επιθυμούν να σημειώσουν όσο το δυνατόν μεγαλύτερη πρόοδο προς την κατεύθυνση της Ευρωπαϊκής Ένωσης -ακόμη και έως το στάδιο της προσχώρησης-, άλλες όμως προτιμούν να εκμεταλλευθούν πλήρως άλλα οφέλη της πολιτικής γειτονίας. Επομένως, θα έχει όσο το δυνατόν περισσότερα αποτελέσματα, με συγκεκριμένο και διαφοροποιημένο τρόπο, παράλληλα με την ισχυρότερη πολιτική καθοδήγηση των σχέσεών μας με τους εταίρους μας.
<P>
Παρ' όλα αυτά, όπως συστήνουν στις εκθέσεις τους τόσο ο κ. David όσο και ο κ. Siwiec, οι κοινές αξίες της δημοκρατίας, του κράτους δικαίου και του σεβασμού των ανθρωπίνων δικαιωμάτων θα βρίσκονται στο επίκεντρο της αναθεωρημένης πολιτικής γειτονίας για όλες τις χώρες εταίρους. Θα εκφράζονται με την ισχυρή κοινή προσήλωση στα στοιχεία που είναι απαραίτητα για τον εκδημοκρατισμό. Στο μυαλό μου έχω συγκεκριμένα την πραγματοποίηση ελεύθερων και δίκαιων εκλογών, την ελευθερία της έκφρασης και του συνεταιρίζεσθαι, την ανεξαρτησία της δικαστικής εξουσίας, την καταπολέμηση της διαφθοράς και τη μεταρρύθμιση του τομέα της ασφάλειας.
<P>
Όπως επισημαίνεται και στις δύο εκθέσεις, η αναθεωρημένη πολιτική γειτονίας θα αναγνωρίζει επίσης τη σημασία της κοινωνίας των πολιτών και θα ενεργεί σύμφωνα με αυτήν. Οι μη κυβερνητικές οργανώσεις διαθέτουν την εμπειρογνωμοσύνη και την εμπειρία να πραγματοποιήσουν δημοκρατικές και προσανατολισμένες στην αγορά μεταρρυθμίσεις από τη βάση προς την κορυφή, βάσει των κοινών αξιών. Μια ακμάζουσα κοινωνία των πολιτών ωθεί τους πολίτες να συμμετέχουν και βοηθά να καθίστανται οι κυβερνήσεις υπόλογες, επομένως η Ευρωπαϊκή Ένωση θα συμπληρώσει τις σχέσεις της με τις κυβερνήσεις με το στοιχείο της μεγαλύτερης αλληλεξάρτησης με την κοινωνία των πολιτών. Αυτό είναι εξίσου σημαντικό σε περιφερειακό και υποπεριφερειακό επίπεδο, όπου για παράδειγμα το Φόρουμ της Κοινωνίας των Πολιτών της Ανατολικής Εταιρικής Σχέσης σημειώνει θετική πρόοδο.
<P>
" επερχόμενη ανακοίνωση θα παράσχει περισσότερες λεπτομέρειες όσον αφορά την προσέγγιση σε σχέση με τις δύο υποπεριφέρειες της γειτονιάς μας. Θα αναλύει λεπτομερώς πώς βλέπουμε να αναπτύσσεται περαιτέρω η ανατολική εταιρική σχέση έπειτα από τη σύνοδο κορυφής υπό την πολωνική Προεδρία. Στον Νότο, η Ένωση για τη Μεσόγειο έχει τη δυνατότητα να κάνει πράγματι τη διαφορά, ειλικρινά όμως δεν το έχει κάνει και πρέπει να αναζωογονηθεί. " υπόσχεσή της έγκειται στην ανάπτυξη συγκεκριμένων οικονομικών σχεδίων που θα εστιάζονται στην απασχόληση, τις καινοτομίες και την ανάπτυξη. " Γραμματεία της Ένωσης για τη Μεσόγειο έχει τη δυνατότητα να λειτουργήσει καταλυτικά και να φέρει κοντά τα κράτη, τους διεθνείς και χρηματοπιστωτικούς οργανισμούς και τις ιδιωτικές εταιρείες, προκειμένου να επεξεργαστούν αυτά τα οικονομικά σχέδια.
<P>
Θα ήθελα να αναφέρω εν συντομία τρία άλλα στοιχεία που έφερε στο φως η αναθεώρηση, τα οποία θα είναι κεντρικής σημασίας για την αναθεωρημένη πολιτική γειτονίας: πρώτον, ο ρόλος του εμπορίου και της οικονομικής ολοκλήρωσης, προκειμένου να βοηθήσουμε να δοθεί ώθηση στη σταθερότητα και την ευημερία στις χώρες εταίρους. Το σημαντικότερο μέσο για να επιτύχουμε κάτι τέτοιο είναι η ουσιαστική και εκτεταμένη ζώνη ελεύθερων συναλλαγών (ΟΕΖΕΣ). Μια επιτυχημένη ΟΕΖΕΣ έχει μετασχηματιστική δύναμη. Οι κανονιστικές μεταρρυθμίσεις που πραγματοποιεί μια χώρα εταίρος ενθαρρύνονται από το εμπόριο.
<P>
Έπειτα, η ανάγκη για βελτίωση της κινητικότητας μεταξύ των χωρών εταίρων και της Ευρωπαϊκής Ένωσης, καθώς δεν υπάρχει καλύτερος τρόπος να προωθήσουμε τις ευρωπαϊκές αξίες από τη διαπροσωπική ανταλλαγή εμπειριών. " πολιτική γειτονίας θα επιδιώξει βελτιώσεις στην κινητικότητα, έχοντας πάντα υπόψη την ασφάλεια.
<P>
Τέλος, η επιθυμία που εξέφρασαν κατά τη διαβούλευση πολλές χώρες εταίροι να υπάρχει μεγαλύτερη πολιτική συνεργασία με την Ευρωπαϊκή Ένωση. Ο στενότερος και ουσιαστικότερος πολιτικός διάλογος σε όλους τους τομείς των σχέσεών μας θα βοηθήσει να επιλυθούν δύσκολα ζητήματα μέσα σε ένα πνεύμα αμοιβαίας εμπιστοσύνης.
<P>
Σας ευχαριστώ πολύ για την προσοχή σας. Προσδοκώ ιδιαίτερα την επικείμενη συζήτηση και θα λάβω υπόψη τις απόψεις σας.
<SPEAKER ID="679" NAME="Mário David" LANGUAGE="PT">
Κυρία Πρόεδρε, κύριε Επίτροπε, κυρίες και κύριοι, οι ιστορικές στιγμές που ζούμε απαιτούν σθεναρή και αποφασιστική δράση. Όπως πολλοί από εσάς, παρακολουθούμε τα γεγονότα που εκτυλίσσονται στην περιοχή της Μεσογείου με ανάμεικτα συναισθήματα ελπίδας, προβληματισμού και προσδοκίας. Εντούτοις, με χαροποιεί η προληπτική στάση που ετοιμάζεται να υιοθετήσει το Κοινοβούλιο όσον αφορά την αναθεώρηση της ευρωπαϊκής πολιτικής γειτονίας (ΕΠΓ) - Νότια Διάσταση, η οποία ελπίζω ότι θα οδηγήσει στη μεγαλύτερη παρουσία της ΕΕ στην περιοχή αυτή, όχι μόνο με την ιδιότητα του πελάτη αλλά και με την ιδιότητα του αξιόπιστου εταίρου. " απόλυτη αναγκαιότητα της υπεράσπισης των θεμελιωδών μας αξιών στις σχέσεις μας με τις γειτονικές μας χώρες πρέπει να τονιστεί από την αρχή. Δεν μπορούμε πλέον να ενδίδουμε στο πλαίσιο της προάσπισης της δημοκρατίας, των ανθρωπίνων δικαιωμάτων και ιδιαίτερα της κοινωνικής δικαιοσύνης. Δεν μπορούμε πλέον να εστιαζόμαστε στη βραχυπρόθεσμη σταθερότητα εις βάρος των συμφερόντων των πολιτών μας, της διαρκούς υπεράσπισής τους και της ατομικής και συλλογικής ελευθερίας τους, με ιδιαίτερη έμφαση στα δικαιώματα των γυναικών.
<P>
Στο μέλλον, η Ένωση θα πρέπει να δείξει προτίμηση σε μια προσέγγιση από τη βάση προς την κορυφή όσον αφορά την πολιτική γειτονίας της. Είναι ζωτικής σημασίας να γίνει αυτό. Μόνο η μεγαλύτερη συμμετοχή των τοπικών κοινοτήτων και της κοινωνίας των πολιτών θα διασφαλίσει τη μέγιστη αποτελεσματικότητα κατά την εφαρμογή της. Εντούτοις, δεν μπορώ παρά να εκφράσω την απογοήτευσή μου. Λυπάμαι για το γεγονός ότι το Κοινοβούλιο και η Επιτροπή δεν είναι διατεθειμένες να εκμεταλλευθούν στο έπακρο την ευκαιρία αυτή να διαχωρίσουμε μια για πάντα την ΕΠΓ στην Ανατολή -με χώρες που θα μπορούσαν δυνητικά στο μέλλον να καταστούν εταίροι μας στην Ένωση- από την ΕΠΓ στον Νότο.
<P>
Επίσης, προκαλώ την Επιτροπή να δείξει, στη διαδικασία αναθεώρησης που θα πραγματοποιηθεί στις 20 Απριλίου, τη φιλοδοξία που απαιτεί η σημερινή κατάσταση, δηλαδή μια πολιτική γειτονίας ειδικά προσαρμοσμένη σε κάθε κράτος, με σαφή κριτήρια αναφοράς και προσεκτική αξιολόγηση που θα μπορούσε να οδηγήσει στο μέλλον σε έναν μεσογειακό οικονομικό χώρο, ο οποίος θα ενσωμάτωνε τις νέες δημοκρατίες του Νότου.
<P>
Ολοκληρώνοντας, κύριε Επίτροπε, ελπίζουμε ότι η καλή ατμόσφαιρα και συνεργασία που χαρακτήρισαν το έργο το οποίο πραγματοποιήθηκε στο θέμα αυτό θα έχει ως αποτέλεσμα τη μόνιμη συμμετοχή του Κοινοβουλίου στον σχεδιασμό και την αξιολόγηση της εν λόγω πολιτικής.
<SPEAKER ID="680" NAME="Marek Siwiec" LANGUAGE="PL">
Κυρία Πρόεδρε, κύριε Επίτροπε, σήμερα φθάσαμε στο τελικό, ή μάλλον ημιτελικό, στάδιο του έργου όσον αφορά την αναθεώρηση της ανατολικής πολιτικής της Ευρωπαϊκής Ένωσης. Μπορούμε να πούμε ότι η πολιτική γειτονίας σχεδιάστηκε κάποτε σαν ένα είδος "βραβείου παρηγοριάς" για χώρες που δεν επρόκειτο να προσχωρήσουν στην Ευρωπαϊκή Ένωση. Ποια είναι η κατάσταση σήμερα; Ποιες είναι οι χώρες που περιλαμβάνονται στην πολιτική;
<P>
Μπορούμε να πούμε ότι η πολιτική είναι ένας κατάλογος επιτυχιών -διαφόρων ειδών επιτυχίας-, διότι δεν είναι δυνατό να περιγράψουμε με μια λέξη τα όσα έχουν επιτευχθεί τα χρόνια αυτά από τη Μολδαβία σε σύγκριση με την Ουκρανία και με την τραγική, για παράδειγμα, κατάσταση στη Λευκορωσία. Μπορούμε, ωστόσο, να πούμε ότι στις χώρες αυτές έχουν κάνει την εμφάνισή τους περισσότερες ευρωπαϊκές αξίες, έχει θεσπιστεί περισσότερη και καλύτερη νομοθεσία, είναι προφανής ο μεγαλύτερος προβληματισμός σε σχέση με τους πολίτες και οι οικονομίες λειτουργούν πολύ πιο αποτελεσματικά - και εμείς έχουμε διαδραματίσει τον ρόλο μας σε όλα αυτά. Αυτό είναι το αποτέλεσμα της ανατολικής πολιτικής, η οποία σήμερα ονομάζεται ανατολική εταιρική σχέση.
<P>
Εάν σήμερα συζητούμε το ότι θέλουμε να αναθεωρήσουμε την εν λόγω πολιτική, τότε είναι κρίσιμης σημασίας να πούμε ότι θέλουμε να δούμε τις χώρες αυτές να κινούνται, με διάφορους τρόπους και με διαφορετικές ταχύτητες, προς τις αξίες μας - προς την κατεύθυνση των όσων τους προσφέρει η Ευρωπαϊκή Ένωση. Εάν πρόκειται για μια πολιτική "α λα καρτ", τότε ας αφήσουμε τις χώρες αυτές να επιδείξουν πρωτοβουλία και ας ανταποκριθούμε σωστά στις πρωτοβουλίες αυτές. Σε μεγαλύτερο βαθμό, θέλουμε, και αυτό είναι γραμμένο στην έκθεση, να γίνει η πολιτική γειτονίας κάτι για τους πολίτες, την ελίτ, τους δημοσιογράφους και τους νέους. Θέλουμε να δουν πώς είναι η ζωή μας και ότι αξίζει να οργανώσουν τη ζωή τους με τον τρόπο με τον οποίο το κάνουμε εμείς. Μακροπρόθεσμα, θέλουμε να γίνει ευκολότερο το να ταξιδεύουν στην Ευρωπαϊκή Ένωση - θέλουμε να γίνει ευκολότερο το σύστημα χορήγησης θεωρήσεων.
<P>
Επιτρέψτε μας επίσης να πούμε, όπως κάνουμε ευθέως και στην έκθεση: ναι, η πολιτική αυτή χρειάζεται χρήματα. Εντούτοις, τα χρήματα που χορηγεί η Ευρωπαϊκή Ένωση στην πολιτική αυτή θα πρέπει να δαπανώνται καλύτερα, θα πρέπει να φθάνουν σε εκείνους για τους οποίους προορίζονται και θα πρέπει, ορισμένες φορές, να παρακάμπτουν τα κράτη και οιαδήποτε κρατική διοίκηση που είναι ικανή να σπαταλήσει τα χρήματα αυτά. Τέλος, ας πούμε κάτι για τις συγκρούσεις. Διότι στην Αίθουσα αυτή υπάρχει μια σύγκρουση για το ότι δεν μπορούμε ή δεν θέλουμε να πούμε ξεκάθαρα ποια είναι η διατύπωση...
<P>
(" Πρόεδρος διακόπτει τον ομιλητή)
<SPEAKER ID="681" NAME="Ivo Vajgl" LANGUAGE="SL">
Κυρία Πρόεδρε, πάντοτε με το χαμόγελο στα χείλη, κύριε Επίτροπε, από την αρχή της θητείας αυτής του ΕΚ, εάν όχι νωρίτερα, είχαμε μια πολύ έντονη και ζωηρή συζήτηση σχετικά με την επιτακτική ανάγκη μεταρρύθμισης της Ανατολικής και Νότιας Διάστασης της Ευρωπαϊκής Πολιτικής Γειτονίας. " ανάγκη για τη μεταρρύθμιση αυτή, η οποία θα πρέπει να οδηγήσει σε μια περισσότερο αποτελεσματική ολοκλήρωση των συμφερόντων στις περιοχές αυτές, έχει γίνει στην πραγματικότητα επίκαιρη και έντονη· έχει καταστεί αναγκαιότητα έπειτα από τις δραματικές αλλαγές και τις διεργασίες που έλαβαν χώρα στην περιοχή.
<P>
Το ψήφισμα το οποίο εκπόνησε ο συνάδελφός μου, ο κ. Mário David, που είναι ένας εξαίρετος εισηγητής, και το οποίο συμπληρώθηκε από έναν μεγάλο αριθμό σκιωδών εισηγητών και βουλευτών καθώς εκτυλίσσονταν τα γεγονότα, αποτελεί σήμερα ένα ολοκληρωμένο έγγραφο. Επισημαίνει την ευθύνη μας να αναπτύξουμε σχέσεις με τις χώρες στην περιοχή επί τη βάσει σύγχρονων αξιών, δημοκρατικών ελευθεριών και ανθρωπίνων δικαιωμάτων.
<P>
Στο πλαίσιο αυτό, δεν αποτελεί σύμπτωση το γεγονός ότι η Ομάδα της Συμμαχίας Φιλελευθέρων και Δημοκρατών για την Ευρώπη έχει επισημάνει, περισσότερο από ποτέ, την ίση μεταχείριση των γυναικών, την αναγνώριση της πολυμορφίας και την προστασία όλων των μειονοτήτων. Όλα αυτά θα πρέπει να καταστούν συστατικό μέρος της πολιτικής που προωθεί μελλοντικά η Ευρωπαϊκή Ένωση στη γειτονιά της, μεταξύ άλλων και μέσω των διπλωματικών υπηρεσιών της. Πρέπει να είμαστε περισσότερο αποτελεσματικοί όταν στηρίζουμε εκείνους που αγωνίζονται για τα ίδια ιδανικά στις διάφορες χώρες: την ελευθερία, το δικαίωμα συμμετοχής στη λήψη των αποφάσεων και τη θεμιτή εκμετάλλευση των φυσικών πόρων.
<P>
Το ψήφισμα εφιστά την προσοχή στην επείγουσα ανάγκη για περισσότερα επιχειρησιακά οικονομικά μέσα, με τα οποία μπορούμε να στηρίξουμε την οικονομική ανάπτυξη, τον εκσυγχρονισμό των υποδομών και των επενδύσεων σε τομείς όπου θα είναι αποτελεσματικές, όπου τα αποτελέσματα μπορεί να είναι λιγότερο ορατά, θα γίνουν όμως αισθητά στο μακροπρόθεσμο διάστημα, για παράδειγμα στην εκπαίδευση, την ολοκλήρωση της έρευνας και των ακαδημαϊκών ιδρυμάτων και την εισαγωγή νέων τεχνολογιών.
<P>
Τέλος, δεν αποτελεί σύμπτωση το γεγονός ότι το ψήφισμα εφιστά την προσοχή στην επιτακτική ανάγκη αναζωογόνησης της Ένωσης για τη Μεσόγειο, με στόχο την ανάπτυξη, τον διάλογο και την επίλυση προβλημάτων που εκκρεμούν στην περιοχή. Είναι καιρός, κυρίες και κύριοι, να ανοίξουμε το κουτί των εκκρεμών ζητημάτων και των "παγωμένων συγκρούσεων", έτσι ώστε το κύμα του εκδημοκρατισμού να μπορέσει να απομακρύνει όσα πολιτικά εμπόδια έχουν απομείνει στην πορεία προς την ειρήνη, τη συμφιλίωση και το νέο αναπτυξιακό πλαίσιο στην περιοχή.
<P>
(Ο ομιλητής δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="682" NAME="William" AFFILIATION="The Earl of) Dartmouth  (EFD">
(EN) Κυρία Πρόεδρε, αναρωτιέμαι αν ο κ. Vajgl έχει αναλογιστεί το κόστος που συνεπάγονται για τον ευρωπαίο φορολογούμενο αυτές οι εξωεδαφικές πρωτοβουλίες οι οποίες προτείνονται στην έκθεση και τις οποίες επίσης εγκρίνει;
<SPEAKER ID="683" NAME="Ivo Vajgl" AFFILIATION="ALDE">
(SL) Κύριε Dartmouth, εάν μιλάτε για την πρωτοβουλία συνολικά, όπως αυτή καλύπτεται στην έκθεση, θεωρώ ότι σε κάθε περίπτωση οι επενδύσεις μας θα είναι οπωσδήποτε παρά πολύ επωφελείς σε σύγκριση με τις ζημίες που μπορεί να προκύψουν, εάν δεν ασχοληθούμε περισσότερο με την περιοχή αυτή. Αυτό ισχύει ιδιαίτερα για την Ένωση για τη Μεσόγειο, όπου είναι προφανές ότι χρειαζόμαστε περισσότερο εκλεπτυσμένα μέσα, προκειμένου να αναπτύξουμε, ως Ευρωπαϊκή Ένωση, μια ορισμένη αποτελεσματική πολιτική.
<SPEAKER ID="684" NAME="Werner Schulz" LANGUAGE="DE">
Κυρία Πρόεδρε, η ανατολική εταιρική σχέση εξακολουθεί να είναι πολύ καινούρια. Ως εκ τούτου, είναι σημαντικό να αξιολογήσουμε, όπως κάνουμε στην έκθεση, αν οι γειτονικές μας χώρες στην Ανατολική Ευρώπη έχουν προσεγγίσει καθόλου τους στόχους της δημοκρατικής μεταρρύθμισης. Είναι προφανές ότι στον τομέα αυτόν έχει σημειωθεί πρόοδος, έχουμε δει όμως και καθυστερήσεις. Για τη Λευκορωσία καθώς και για την Ουκρανία, το απολυταρχικό σύστημα της Ρωσίας, το οποίο χαρακτηρίζεται από μια ευέλικτη προσέγγιση της εξωτερικής πολιτικής και μια σκληρή προσέγγιση της εσωτερικής πολιτικής, καθώς και από καταπίεση και καταστολή, είναι προφανώς πιο ελκυστικό και παρέχει περισσότερη καθοδήγηση απ' ό,τι έχει να προσφέρει η ΕΕ. Εντούτοις, οι εμπειρίες και τα σφάλματα που διαπράχθηκαν στην Ένωση για τη Μεσόγειο, όπου στόχος ήταν να επιτευχθεί ένα καθεστώς ασφάλειας με την υποστήριξη δεσποτικών καθεστώτων, δείχνουν ότι πρέπει να βασιζόμαστε σε δυνάμεις διαφορετικές από τις διεφθαρμένες κυβερνήσεις.
<P>
Ο στόχος μας για μια ενεργή κοινωνία των πολιτών που να βασίζεται στην ελευθερία και τις θεμελιώδεις αξίες της ΕΕ μπορεί να επιτευχθεί μόνο από τη βάση προς την κορυφή, προωθώντας και στηρίζοντας την αυτοοργάνωση της κοινωνίας των πολιτών. Το Φόρουμ της Κοινωνίας των Πολιτών, το οποίο δημιουργήθηκε στο πλαίσιο της Ανατολικής Εταιρικής Σχέσης, είναι μια καλή αρχή. Αποτελεί επίσης το μοναδικό, επί του παρόντος, όργανο στο οποίο συμμετέχει η αντιπολίτευση της Λευκορωσίας. Δυστυχώς, τα έδρανα στην Euronest θα παραμένουν αδειανά όσο δεν υπάρχει ένα ελεύθερο και σωστά εκλεγμένο κοινοβούλιο στη χώρα.
<P>
Το Φόρουμ της Κοινωνίας των Πολιτών χρειάζεται τη στήριξή μας, όπως περιγράφουμε στην παράγραφο 20 της έκθεσης. Εντούτοις, αυτό θα παραμείνει μια απλή δήλωση πρόθεσης, εκτός και αν το στηρίξουμε με αποτελεσματικά μέσα. Ως εκ τούτου, σας καλώ επιτακτικά να υποστηρίξετε αύριο την τροπολογία 5 που παρέχει διαρκή οικονομική στήριξη και γραμματειακή υποστήριξη για την οργάνωση. Σας παρακαλώ να υποστηρίξετε αύριο την τροπολογία 5, έτσι ώστε να μπορέσουμε να σημειώσουμε πρόοδο σε σχέση με την ανάπτυξη της κοινωνίας των πολιτών. Πρόκειται πραγματικά για μια εξαιρετική προσέγγιση. Έχω βιώσει προσωπικά στο Βερολίνο τον τρόπο με τον οποίο μπορούν οι άνθρωποι να επιτύχουν τέτοιου είδους στόχους, εργαζόμενοι από τη βάση προς την κορυφή.
<SPEAKER ID="685" NAME="Charles Tannock" LANGUAGE="EN">
Κυρία Πρόεδρε, οι μεσανατολικές και βορειοαφρικανικές χώρες της Νότιας Γειτονίας χρειάζονται ξεκάθαρα τη μακροπρόθεσμη πολιτική και -όπου αυτό κρίνεται αναγκαίο- οικονομική στήριξη της ΕΕ. Σε χώρες όπως η Αίγυπτος, η Τυνησία και η Λιβύη, θα πρέπει να εστιάσουμε τις προσπάθειές μας στη μετατροπή των νέων δημοκρατικών αφυπνίσεων σε μια διαρκή κληρονομιά σταθερής, ασφαλούς και πεφωτισμένης διακυβέρνησης.
<P>
Στη Συρία, θα πρέπει να στηρίξουμε περισσότερο τη δημοκρατική αντιπολίτευση κατά του προέδρου al-Assad, ο οποίος ασφαλώς δεν είναι φίλος της Δύσης, όπως έχουμε δει από τις προσπάθειές του με τη Βόρεια Κορέα να αναπτύξει ένα πυρηνικό όπλο, καθώς και από την πολιτική του στήριξη προς το Ιράν και την τρομοκρατία.
<P>
Αναπόφευκτα, οι διαρκείς αναταραχές απαιτούν αναπροσανατολισμό των προτεραιοτήτων της ΕΠΓ προς τον Νότο. Εντούτοις, αυτό δεν θα πρέπει να γίνει εις βάρος των εταίρων μας στην Ανατολική Διάσταση. Επίσης, ορισμένες από τις χώρες αυτές έχουν ξεκινήσει μια μακροπρόθεσμη διαδικασία δημοκρατικής μετάβασης, ανοίγματος προς τα έξω και μεταρρύθμισης. Θα ήταν παράλογο να τις ανταμείψουμε για την πρόοδο αυτή στερώντας από αυτές τους πόρους και τη στήριξη που χρειάζονται προκειμένου να διατηρήσουν την πορεία τους προς τη Δύση, απλώς και μόνο επειδή η Νότια Διάσταση χρειάζεται περισσότερο τώρα την προσοχή της ΕΕ.
<P>
Όσον αφορά τη Λιβύη, υποστηρίζω σθεναρά την επιβολή ζώνης απαγόρευσης πτήσεων, καθώς και την πιεστική ανάγκη για αλλαγή του καθεστώτος. Είμαι υπέρ της αναγνώρισης του Μεταβατικού Εθνικού Συμβουλίου, καθώς και υπέρ της άρσης του παγώματος των περιουσιακών στοιχείων του Gaddafi, τα οποία έχει παγώσει η ΕΕ, και της διοχέτευσης των χρημάτων στις δημοκρατικές δυνάμεις της Βεγγάζης για την αγορά προμηθειών και, ναι, ακόμη και για την αγορά όπλων. Πιστεύω ότι το ψήφισμα του Συμβουλίου Ασφαλείας του Ο"Ε του 1970 απαγορεύει συγκεκριμένα την πώληση όπλων μόνο στην Jamahiriya και, κατά συνέπεια, όχι στους αντάρτες της Βεγγάζης, αν και δυστυχώς η κοινοτική νομοθεσία φαίνεται να μεταθέτει λανθασμένα το 1970, με ένα γενικό εμπάργκο όπλων.
<P>
(" Πρόεδρος διακόπτει τον ομιλητή)
<SPEAKER ID="686" NAME="Helmut Scholz" LANGUAGE="DE">
Κυρία Πρόεδρε, κύριε Füle, κύριε Siwiec, σας ευχαριστώ που αφοσιωθήκατε στο θέμα αυτό. " σχεδόν ομόφωνη γνώμη του Κοινοβουλίου είναι ότι η πολιτική γειτονίας δεν έχει αποφέρει τα αναμενόμενα αποτελέσματα. Συμφωνώ με αυτό. Εντούτοις, δεν συμφωνώ με την ανάλυση των αιτίων. Τα αποτελέσματα δεν ανταποκρίνονται στις προσδοκίες μας, επειδή δεν έχουμε εστιαστεί στα συμφέροντα που έχουμε κοινά με τις γειτονικές μας χώρες. Αντιθέτως, επικεντρωθήκαμε στα δικά μας συμφέροντα και στις ιδέες μας για το πώς θα πρέπει να αναπτυχθούν οι γειτονικές χώρες.
<P>
Είναι προφανές ότι αυτό που χρειαζόμαστε είναι μια διαφορετική προσέγγιση. Χρειαζόμαστε μια πολιτική που να καθιστά τη συνεργασία μεταξύ των δύο πλευρών κεντρική αρχή και να σέβεται το κυρίαρχο δικαίωμα των πολιτών στις χώρες εταίρους να διαμορφώσουν το μέλλον τους χωρίς εξωτερική επέμβαση. Το περιεχόμενο της πολιτικής θα πρέπει να εστιαστεί στις κοινές ευρωπαϊκές προκλήσεις και να μετατρέψει την πολιτική εταιρικής σχέσης σε ένα μόνιμο εργαλείο για πραγματικά συνεργατικές συζητήσεις, καθώς και για την εξεύρεση λύσεων στα κοινά προβλήματα.
<P>
Εάν δεν αλλάξουμε τις απόψεις μας και δεν αναπτύξουμε νέες πολιτικές προσεγγίσεις, δεν θα σημειώσουμε καμία πρόοδο στην πολιτική γειτονίας.
<SPEAKER ID="687" NAME="Bastiaan Belder" LANGUAGE="NL">
Κυρία Πρόεδρε, προετοιμαζόμενος για τη συζήτηση αυτή, διάβασα και πάλι την ανοικτή επιστολή που απηύθυνε η Svetlana Alexeyivich, οπωσδήποτε η πιο σημαντική φωνή της διανόησης στη Λευκορωσία, προς τον πρόεδρο Alexander Lukashenko. Γράφει, και παραθέτω, "Και ο λαός μας φοβάται την επανάσταση. Ωστόσο, κανείς δεν θέλει να συνεχίσει να ζει άλλο με αυτόν τον τρόπο. Πριν από τις εκλογές, είχε μόλις ξεκινήσει ο πολιτικός διάλογος στην κοινωνία μας, αλλά εσείς τον καταπνίξατε ευθύς αμέσως εν τη γενέσει του. " χώρα έχει παραλύσει από τον φόβο ακόμη μία φορά." Κλείνω την παράθεση.
<P>
" Alexeyivich παρότρυνε τον Lukashenko να ξεκινήσει διάλογο με τον λαό. Μήπως η ιδέα αυτήν ήταν ίσως αφελής; Εντέλει, σε μια συνέντευξη που έδωσε στην εφημερίδα Neue Zürcher Zeitung στις 31 Ιανουαρίου 2011, η συγγραφέας ανέφερε ότι ο Lukashenko κρατούσε όμηρο ολόκληρο το έθνος της Λευκορωσίας και ότι είναι ένας δικτάτορας με σύμπλεγμα κατωτερότητας, τον οποίο μόνο το Κρεμλίνο θα μπορούσε να επηρεάσει πραγματικά.
<P>
Το θέμα όμως είναι ότι δεν υπάρχουν ενδείξεις ότι ο Lukashenko χαίρεται που εξαρτάται ολοκληρωτικά από τη Μόσχα. Λαμβάνοντας αυτά υπόψη, τα ευρωπαϊκά θεσμικά όργανα θα μπορούσαν να παράσχουν ένα στρατηγικό άνοιγμα, παρά τη σημερινή δύσκολη κατάσταση. Εύχομαι στον Επίτροπο Füle πολλή σοφία, επιμονή και, πραγματικά, την πλήρη στήριξη του Κοινοβουλίου μας για τη δημιουργία και την επωφελή εκμετάλλευση μιας υπεύθυνης επικοινωνίας με τη Λευκορωσία.
<SPEAKER ID="688" NAME="Μαριεττα Γιαννάκου" AFFILIATION="PPE">
Κυρία Πρόεδρε, ευχαριστώ τον Επίτροπο για τις παρατηρήσεις του. Είναι αλήθεια ότι η ευρωπαϊκή πολιτική γειτονίας καθώς και η ανατολική εταιρική σχέση απετέλεσαν καθοριστικά βήματα στην προσπάθεια εμβάθυνσης των σχέσεων με τους γείτονές μας στα ανατολικά.
<P>
Παρόλα αυτά, σήμερα είναι επιτακτική ανάγκη να δοθεί μια νέα ώθηση σ' αυτή την προσπάθεια. " κρίση που ξέσπασε στις χώρες της βόρειας Αφρικής, οι οποίες συμπεριλαμβάνονται στη Νότια Διάσταση της ευρωπαϊκής πολιτικής γειτονίας, μονοπωλούν δικαίως το διεθνές ενδιαφέρον, αλλά η Ανατολική Διάσταση αντιμετώπισε και αντιμετωπίζει παρόμοιες προκλήσεις. Τα γεγονότα στη Λευκορωσία αποτελούν σαφέστατα ένα μήνυμα και ένα καμπανάκι για την Ευρωπαϊκή Ένωση σχετικά με τις ευθύνες που πρέπει να αναλαμβάνει σε αντίστοιχες περιπτώσεις. Χρειαζόμαστε ένα μακροχρόνιο στρατηγικό σχεδιασμό για την ανάπτυξη και την σταθεροποίηση στην περιοχή. Επομένως, η αναθεώρηση της Ευρωπαϊκής Πολιτικής Γειτονίας -και δη της Ανατολικής Διάστασης- πρέπει να αντανακλά την ανάληψη αυξημένων πολιτικών υποχρεώσεων εκ μέρους των εταίρων μας.
<P>
Πρέπει να γίνει σαφές από την αρχή ότι η προώθηση και ο σεβασμός των δημοκρατικών διαδικασιών, του κράτους δικαίου, των θεμελιωδών ανθρωπίνων δικαιωμάτων και η προστασία των μειονοτήτων αποτελούν σημαντικό σημείο στην αξιολόγηση της πορείας των εταίρων μας. Γι' αυτό το λόγο χρειαζόμαστε εκ των προτέρων ξεκάθαρες προτεραιότητες και μετρήσιμους στόχους. Βέβαια, μια τέτοια αξιολόγηση δεν θα πρέπει να γίνει με οριζόντιο τρόπο, χρειαζόμαστε διαφοροποίηση στις σχέσεις μας με τους εταίρους μας, καθώς κάθε χώρα θα πρέπει να κρίνεται ξεχωριστά για την πρόοδο που έχει σημειώσει, στηριζόμενη πάντοτε σε σαφώς καθορισμένα κριτήρια.
<P>
Κυρία Πρόεδρε, στη δημοκρατία και στα ανθρώπινα δικαιώματα δεν χωρούν αστερίσκοι, η Ευρωπαϊκή Ένωση συστάθηκε βάσει αυτών των αρχών, έχει λοιπόν ηθική υποχρέωση να πορευτεί έτσι στο μέλλον. Μέσα σ' αυτό το πλαίσιο η αναθεώρηση της Ευρωπαϊκής Πολιτικής Γειτονίας πρέπει να προσδώσει μία νέα δυναμική στην προώθηση ενός ουσιαστικού πολιτικού πλαισίου συνεργασίας με τους ανατολικούς μας εταίρους.
<SPEAKER ID="689" NAME="Hannes Swoboda" AFFILIATION="S&amp;D">
(DE) Κυρία Πρόεδρε, θα ήθελα να πω πολύ σύντομα κάτι, ως απάντηση στις αντιρρήσεις του συναδέλφου βουλευτή για το κόστος, παρά το γεγονός ότι εξαφανίστηκε και πάλι. Οι δύο εισηγητές, οι οποίοι συνέταξαν πολύ καλές εκθέσεις και τους οποίους θα ήθελα να ευχαριστήσω ιδιαιτέρως, υποδεικνύουν με αρκετή σαφήνεια ποιο θα είναι το κόστος, εάν δεν διαθέτουμε μια πολιτική γειτονίας. Το ανθρώπινο κόστος θα είναι πολύ υψηλότερο, εάν λάβουμε υπόψη την προσφυγική κρίση στον Νότο, αλλά φυσικά υψηλότερο θα είναι και το οικονομικό και κοινωνικό κόστος, εάν εξετάσουμε όλες τις γειτονικές χώρες στον Νότο και την Ανατολή.
<P>
Θα ήθελα να πω μερικά λόγια για την ανατολική εταιρική σχέση. Οι άλλοι βουλευτές θα μιλήσουν για τη νότια εταιρική σχέση. Είναι αλήθεια ότι η κατάσταση στη Λευκορωσία είναι άσχημη, όμως πρέπει να καταβάλουμε κάθε δυνατή προσπάθεια για να έρθουμε σε επαφή με τα ανεπίσημα όργανα, τους μεμονωμένους πολίτες, τους νέους και τους φοιτητές, προκειμένου να ενθαρρύνουμε μια πραγματικά θετική και δημοκρατική εξέλιξη από μέσα προς τα έξω.
<P>
Απαντώντας στον κ. Schulz, ο οποίος είπε προηγουμένως ότι η Λευκορωσία και η Ουκρανία βρίσκονται στην ίδια κατάσταση, θα ήθελα να εξηγήσω ότι οι διαφορές μεταξύ τους είναι πολύ μεγάλες. Στην Ουκρανία θα πρέπει να δούμε τα προβλήματα αλλά και όσα λειτουργούν σωστά, καθώς και τις θετικές αλλαγές.
<P>
Ένα σύντομο σχόλιο σχετικά με τον Νότιο Καύκασο, διότι είναι σημαντικό να εστιαστούμε και σε αυτήν την περιοχή. Οι εξελίξεις στο Αζερμπαϊτζάν, όπου φυλακίζονται οι μπλόγκερ και οι διαδηλωτές, είναι ανησυχητικές. Είναι ντροπή για μια χώρα όπως το Αζερμπαϊτζάν και για τον πρόεδρό του να συμβαίνουν τέτοιου είδους πράγματα. Μας προβληματίζει μια νέα ενδεχόμενη σύγκρουση μεταξύ του Αζερμπαϊτζάν και της Αρμενίας.
<P>
Θα ήθελα να ζητήσω από τον κ. Füle να παρακολουθεί στενά την περιοχή αυτή και να την βοηθήσει να αναδυθεί από την άσχημη θέση στην οποία βρίσκεται, καθώς και από αυτήν τη συγκρουσιακή κατάσταση.
<SPEAKER ID="690" NAME="Kristiina Ojuland" AFFILIATION="ALDE">
(EN) Κυρία Πρόεδρε, θα ήθελα να επιστήσω την προσοχή σας στην "παγωμένη σύγκρουση" στην περιοχή του Ναγκόρνο-Καραμπάχ, το οποίο αποτελεί αναπόσπαστο τμήμα της Δημοκρατίας του Αζερμπαϊτζάν. Όποτε συζητούμε τις πολιτικές γειτονίας ή άλλες πολιτικές, στις οποίες εμπίπτει η περιοχή του Νότιου Καυκάσου, θα πρέπει πάντοτε να έχουμε υπόψη την εδαφική ακεραιότητα του Αζερμπαϊτζάν καθώς και της Γεωργίας.
<P>
Το Κοινοβούλιο πρέπει να σεβαστεί το γεγονός ότι η περιοχή του Ναγκόρνο-Καραμπάχ έχει αναγνωριστεί διεθνώς ως τμήμα του Αζεμπαϊτζάν, παρόλο που βρίσκεται υπό την κατοχή των στρατιωτικών δυνάμεων της Αρμενίας και, όπως γνωρίζουμε, έχει την πολιτική υποστήριξη των αρχών του Κρεμλίνου. " παραδοχή αυτή θα πρέπει να αντικατοπτρίζεται πάντοτε στα έγγραφα και τις δηλώσεις τόσο του Κοινοβουλίου όσο και του Συμβουλίου και της Επιτροπής. Όλες οι πρωτοβουλίες από μέρους της ΕΕ που έχουν ως στόχο να συγκαλύψουν το γεγονός αυτό θα πρέπει να αποθαρρύνονται, προκειμένου να κινηθούμε προς την κατεύθυνση μιας ειρηνικής και νόμιμης επίλυσης της "παγωμένης σύγκρουσης" στο Ναγκόρνο-Καραμπάχ και στην περιοχή.
<SPEAKER ID="691" NAME="Hélène Flautre" AFFILIATION="Verts/ALE">
(FR) Κυρία Πρόεδρε, κύριε Επίτροπε, τα λαϊκά κινήματα στη Νότια Μεσόγειο επισημαίνουν με σαφήνεια τις αδυναμίες της ευρωπαϊκής πολιτικής γειτονίας μας.
<P>
Κατά την άποψή μου, το πρόβλημα δεν έγκειται τόσο στους στόχους της πολιτικής γειτονίας, οι οποίοι καθορίζονται στα άρθρα 8 και 21 της Συνθήκης της Λισαβόνας σχετικά με την προώθηση και τον σεβασμό των ανθρωπίνων δικαιωμάτων και της δημοκρατίας -πράγματα που αποτελούν και κοινωνικούς στόχους-, όσο στην προβληματική από μέρους μας υλοποίηση των εν λόγω στόχων. Κατά συνέπεια, πρέπει να αντλήσουμε διδάγματα για το μέλλον. Αυτό ακριβώς γίνεται στο τρέχον έργο για την αναθεώρηση της πολιτικής. Το πρώτο ζήτημα που έθεσε ο κ. Schulz είναι η ικανότητά μας να παράσχουμε πραγματική και αποτελεσματική στήριξη στην κοινωνία των πολιτών σε όλες τις γειτονικές μας χώρες, ανεξάρτητα από τη σημασία τους από εμπορική ή στρατηγική άποψη ή από την πολιτική τους κατάσταση.
<P>
Όταν οι γειτονικές χώρες βρίσκονται σε στάδιο μετάβασης, αυτό είναι κάτι εξαιρετικά χρήσιμο και αναγκαίο. Επίσης, είναι αδιαμφισβήτητα ευκολότερο από όταν αγωνίζονται υπό τον ζυγό κάποιου απολυταρχικού καθεστώτος, όπως συμβαίνει στην περίπτωση της Συρίας, αυτό όμως συνιστά πρόκληση, ένα ζήτημα που πρέπει να μάθουμε να το αντιμετωπίζουμε αποτελεσματικά. Πιστεύω ότι πρέπει επίσης να μάθουμε να συζητάμε τα θέματα αυτά με τους εταίρους μας, όχι μόνο στα βήματα διαλόγου που είναι αφιερωμένα στα ανθρώπινα δικαιώματα, όπως είναι οι υποεπιτροπές, αλλά και σε ανώτατο πολιτικό επίπεδο. Παρ' όλα αυτά, πρέπει συγχρόνως να διασφαλίσουμε ότι οι ημερήσιες διατάξεις των υποεπιτροπών δεν θα αποσυνδέονται από τις καταστάσεις, όπως έχει συμβεί στο παρελθόν, ούτε θα αποτυγχάνουν να παράσχουν πληροφορίες σε άλλα όργανα, όπως είναι το Συμβούλιο Δικαιοσύνης και Εσωτερικών Υποθέσεων.
<P>
Υποστηρίζω την ανακοίνωση σχετικά με μια εταιρική σχέση για τη δημοκρατία και την κοινή ευημερία με τη νότια Μεσόγειο, η οποία θεωρώ ότι είναι θεμελιώδους σημασίας. Έχω την εντύπωση ότι θα πρέπει επίσης να προσθέσουμε έναν ξεχωριστό στόχο για την κοινωνική δικαιοσύνη και την καταπολέμηση των ανισοτήτων. Φυσικά, θα χρειαστεί επίσης να επανεξετάσουμε τον τρόπο με τον οποίο αντιλαμβανόμαστε την κινητικότητα στην περιοχή της Μεσογείου. Θεωρώ ότι η εταιρική σχέση κινητικότητας είναι ένα θετικό στοιχείο, θα πρέπει όμως να μάθουμε επίσης πώς να προωθούμε τα οφέλη της κινητικότητας αυτής για τα άτομα που ταξιδεύουν μεταξύ της Βόρειας και της Νότιας Μεσογείου και τόσο για το κράτος υποδοχής όσο και για τη χώρα προέλευσης. Θα πρέπει επίσης να ενσωματώσουμε αυτές τις μεταβαλλόμενες μετακινήσεις στα βασικά δικαιώματα όσων διασχίζουν τη Μεσόγειο και εγκαθίστανται στην Ευρώπη.
<SPEAKER ID="692" NAME="Paweł Robert Kowal" AFFILIATION="ECR">
(PL) Κυρία Πρόεδρε, η παρούσα συζήτηση πραγματοποιείται σε μια περίοδο κατά την οποία υιοθετούμε μια νέα προσέγγιση σε σχέση με την πολιτική γειτονίας. Θα θέλαμε να δώσουμε οριστικό τέλος στις εποχές στις οποίες η έννοια της σταθερότητας χρησιμοποιούνταν ως διαπραγματευτικό χαρτί, όταν χρησιμοποιούνταν για να κερδίσει παραχωρήσεις στους τομείς των ανθρωπίνων δικαιωμάτων και των αρχών της δημοκρατίας. Ως εκ τούτου, θα ήθελα να εκμεταλλευτώ την ευκαιρία αυτή για να επιστήσω την προσοχή σας στην ολιστική προσέγγιση της πολιτικής γειτονίας. Ας μην αναλογιστούμε μόνο τους τελευταίους μήνες, αλλά ας θυμηθούμε και προηγούμενα γεγονότα, όπως αυτά που έλαβαν χώρα στη Λευκορωσία. Σήμερα, τονίζουμε την ανάγκη να τηρηθεί η συμφωνία κυρίων όσον αφορά τη χορήγηση του ενός τρίτου των κονδυλίων που διατίθενται στο πλαίσιο της πολιτικής γειτονίας στην ανατολική πολιτική. Δεν προτείνουμε να μοιραστούμε τον πλούτο αλλά να μοιραστούμε την ασφάλεια. Πρόκειται για ένα ζήτημα θεμελιώδους ασφάλειας που έχει να κάνει με το μέλλον της συνεργασίας των ευρωπαϊκών κρατών μελών με χώρες οι οποίες στο μέλλον θα καταστούν ενδεχομένως και αυτές κράτη μέλη της Ένωσης.
<SPEAKER ID="693" NAME="Marie-Christine Vergiat" AFFILIATION="GUE/NGL">
(FR) Κυρία Πρόεδρε, οι αραβικές επαναστάσεις δημιούργησαν πολλές ελπίδες στις εν λόγω χώρες και πέρα από αυτές. Έδειξαν ότι η δημοκρατία και τα ανθρώπινα δικαιώματα μπορούν να είναι καθολικές αξίες.
<P>
Εντούτοις, οι πολίτες των χωρών αυτών παραμένουν ιδιαίτερα επιφυλακτικοί όσον αφορά την Ευρωπαϊκή Ένωση. Μπορώ να το κατανοήσω αυτό υπό το πρίσμα του παρελθόντος και της στήριξης που δόθηκε στους δικτάτορες. Μπορώ επίσης να το κατανοήσω, όταν μαθαίνω ότι δεν είμαστε σε θέση να συζητήσουμε για δημοκρατική βοήθεια, χωρίς να την συνδέουμε αμέσως με μια οικονομική προσέγγιση που αγνοεί τις επιλογές τις οποίες έχουν κάνει οι χώρες αυτές - και ακόμη χειρότερα, όταν βλέπω ότι ορισμένες κυβερνήσεις, συμπεριλαμβανομένης και της δικής μου εθνικής κυβέρνησης, εξακολουθούν να απαιτούν να εξαρτάται η ευρωπαϊκή βοήθεια από τις συμφωνίες επανεισδοχής. Πρόκειται για μια περίεργη αντίληψη της κινητικότητας.
<P>
Κύριε Επίτροπε, αναρωτιέμαι αν θα μπορούσαμε να στείλουμε ένα ισχυρό μήνυμα όσον αφορά την Τυνησία, ζητώντας την αναστολή του χρέους της χώρας, ωσότου η δημοκρατικά εκλεγμένη κυβέρνηση αναλάβει την εξουσία, κάτι που πρόκειται να συμβεί τον Ιούλιο. Θα ήθελα να προτείνω επίσης να τους βοηθήσουμε να ασκήσουν έλεγχο στο χρέος και να διαγράψουν το παράνομο χρέος από το οποίο επωφελήθηκε η οικογένεια Ben Ali-Trabelsi εις βάρος του λαού της Τυνησίας. Θα ήθελα μια λεπτομερή απάντηση στο ερώτημά μου, κύριε Επίτροπε.
<SPEAKER ID="694" NAME="Νικόλαος Σαλαβράκος" AFFILIATION="EFD">
Κυρία Πρόεδρε, θεωρώ ότι ο Επίτροπος Füle χειρίζεται σωστά το θέμα της εποπτείας της Ευρωπαϊκής Πολιτικής Γειτονίας, που ως γνωστόν έχει πεδίο εφαρμογής σε 16 κράτη, από το υπογάστριο της Αφρικής, μέχρι το υπογάστριο της Ρωσίας.
<P>
" ευρωπαϊκή πολιτική γειτονίας, όμως, δοκιμάστηκε από τις πρόσφατες εξελίξεις στον Αραβικό κόσμο που δείχνουν τη δυσαρέσκεια του λαού απέναντι στα αυταρχικά καθεστώτα και συνάμα την αποτυχία των οικονομικών και κοινωνικών μεταρρυθμίσεων στις χώρες αυτές που υποστηρίζονται από την Ένωση. Τα αυταρχικά καθεστώτα Λιβύης, Τυνησίας και Αιγύπτου και άλλων χωρών, υφίστανται εδώ και χρόνια και συνεργαζόμαστε με αυτά. Τώρα -ξαφνικά βεβαίως- αναλαμβάνουμε δράση εναντίον τους. Θα πρέπει λοιπόν να επανεξετάσουμε την στρατηγική της ευρωπαϊκής πολιτικής γειτονίας με την προαγωγή της δημοκρατίας, των δικαιωμάτων του ανθρώπου και τον έλεγχο των σκοπουμένων χρηματοδοτήσεων. Κύριο στοιχείο, κύρια Πρόεδρε, που πρέπει να αξιολογηθεί σωστά, είναι ότι οι νέοι των χωρών αυτών είναι πιο μορφωμένοι και ταυτόχρονα άνεργοι· στις ίδιες αυτές συνθήκες, δυστυχώς, καταγράφονται επίσης και 7.400.000 ευρωπαίοι πολίτες.
<SPEAKER ID="695" NAME="Kristian Vigenin" AFFILIATION="S&amp;D">
(EN) Κυρία Πρόεδρε, οι εξελίξεις στις γειτονικές χώρες του Νότου έχουν προκαλέσει πολλές επικρίσεις σε σχέση με την ευρωπαϊκή πολιτική γειτονίας, όπως αυτή ακολουθείται μέχρι στιγμής. Πρέπει φυσικά να είμαστε επικριτικοί, θα πρέπει όμως να είμαστε και δίκαιοι.
<P>
" πολιτική γειτονίας έχει συμβάλει σημαντικά στην ανάπτυξη των σχέσεων με τις χώρες αυτές - και όχι μόνο με τις χώρες αυτές, αλλά και με τις κοινωνίες τους, πράγμα που θα αποτελέσει τώρα ένα από τα κύρια θέματα τα οποία θα προστεθούν στην αναθεώρηση της πολιτικής γειτονίας. Οι εξελίξεις αυτές ακολουθούν ως έναν βαθμό την ενασχόληση της Ευρωπαϊκής Ένωσης με τις χώρες αυτές. Επομένως, από την άποψη αυτή, πρέπει να αναθεωρήσουμε την εν λόγω πολιτική και να την προσαρμόσουμε, δεν θα πρέπει όμως να επικρίνουμε απλώς τα όσα έχουν γίνει έως τώρα. Με τον τρόπο αυτόν, οι εκθέσεις του ΕΚ αποτελούν σημαντική συμβολή στην αναθεώρηση της ΕΠΓ και ελπίζω ότι η Επιτροπή θα τις λάβει υπόψη.
<P>
Θα ήθελα να απευθύνω προειδοποίηση για τον κίνδυνο που ενέχουν οι προσπάθειες να δημιουργηθεί ανταγωνισμός ανάμεσα στην Ανατολή και τον Νότο, όχι μόνο σε σχέση με τον αναπροσανατολισμό της προσοχής αλλά ενδεχομένως και σε σχέση με την ανακατανομή των κονδυλίων και των πόρων. Πρέπει να είμαστε ιδιαίτερα προσεκτικοί ως προς αυτό και πρέπει να λάβουμε υπόψη ότι, αφενός, η πρόκληση είναι φυσικά να συνδράμουμε τις δημοκρατικές διεργασίες στην Αίγυπτο και την Τυνησία και να στηρίξουμε τον εκδημοκρατισμό του Νότου και, αφετέρου, να διατηρήσουμε την ειρήνη στον Νότιο Καύκασο, για παράδειγμα, και να συμβάλουμε στη δημοκρατική επίλυση των "παγωμένων συγκρούσεων" και στην εδραίωση των δημοκρατιών.
<SPEAKER ID="696" NAME="Riikka Manner" AFFILIATION="ALDE">
(FI) Κυρία Πρόεδρε, είναι πολύ σημαντικό, πέρα από τη νότια πολιτική γειτονίας, να συζητήσουμε και για την ανατολική πολιτική γειτονίας. Υπάρχουν πάρα πολλά εσωτερικά διοικητικά προβλήματα που συνδέονται με αυτήν και η διαχείριση των ρωσικών προγραμμάτων τουλάχιστον θα πρέπει να μεταφερθεί στη Γενική Διεύθυνση Περιφερειακής Πολιτικής. Ο λόγος γι' αυτό είναι ότι οι αρχές που διαχειρίζονται τα προγράμματα θα είναι σε θέση να τα αναθεωρήσουν, προκειμένου να αντικατοπτρίζουν περισσότερες περιφερειακές ιδιαιτερότητες και συνθήκες. Θα ήταν επίσης ένας τρόπος να διασφαλίσουμε τη συνέχειά τους.
<P>
Πρέπει να θυμόμαστε ότι η αλλαγή αυτή καθαυτή δεν απαιτεί καμία ειδική τροποποίηση της νομικής βάσης των προγραμμάτων ή του κοινοτικού προϋπολογισμού. Αντιθέτως, πρόκειται περισσότερο για εσωτερική απόφαση από την πλευρά της Επιτροπής. Επί του παρόντος, υπάρχουν πάρα πολλά προβλήματα στα εν λόγω προγράμματα και θα πρέπει πραγματοποιήσουμε σε αυτά κάποιες διαρθρωτικές αλλαγές. Κάτι τέτοιο θα συνιστούσε ένα σαφές μήνυμα, και ελπίζω ότι η Επιτροπή θα κάνει και αυτή με τη σειρά της ό,τι μπορεί για να στηρίξει τη συγκεκριμένη απόφαση.
<SPEAKER ID="697" NAME="Jacek Olgierd Kurski" AFFILIATION="ECR">
(PL) Κυρία Πρόεδρε, η ευρωπαϊκή πολιτική γειτονίας και, στο πλαίσιο αυτής, η ανατολική εταιρική σχέση, συνιστά έναν κεντρικής σημασίας τομέα καθώς και μια πρόκληση για την Ευρωπαϊκή Ένωση. Αποτελεί ένα σημαντικό πολιτικό πλαίσιο για την ενίσχυση των σχέσεων με τις χώρες εταίρους - χώρες με τις οποίες θα έπρεπε να κινούμαστε προς μια οικονομική και πολιτική ολοκλήρωση. Στην περίπτωση της Ουκρανίας, η διαδικασία αυτή θα πρέπει να καταλήξει στην προοπτική της πλήρους ένταξης στην Ευρωπαϊκή Ένωση, έπειτα φυσικά από την ικανοποίηση των κριτηρίων της Κοπεγχάγης και, για τον λόγο αυτόν, είναι σημαντικό να υπάρχει μεγαλύτερη πολιτική δέσμευση από τις αρχές στο Κίεβο.
<P>
Ας μην ξεχνούμε τους Ευρωπαίους στη Λευκορωσία, μια χώρα με έναν πολιτισμό παρόμοιο με τον δικό μας, η οποία όμως κρατείται κλειστή από το καθεστώς του Lukashenko. Ας κάνουμε ό,τι μπορούμε προκειμένου να δουν οι πολίτες της Λευκορωσίας ότι η Ευρώπη τους θυμάται και στηρίζει τις προσπάθειές τους να αποκτήσουν δημοκρατία. Μπορούμε να δώσουμε πραγματική έκφραση στις προσπάθειές μας μειώνοντας το κόστος που συνεπάγεται η χορήγηση θεώρησης Σένγκεν, διευκολύνοντας τις διαπροσωπικές επαφές μεταξύ των πολιτών της Λευκορωσίας και της υπόλοιπης Ευρώπης και στηρίζοντας τις πρωτοβουλίες των κοινοτήτων και των πολιτών της Λευκορωσίας. Διευκολύνοντας τα ταξίδια και τις επαφές μεταξύ της Ένωσης και της Λευκορωσίας, μπορούμε να υπονομεύσουμε πολύ πιο αποτελεσματικά το καθεστώς του Lukashenko απ' ό,τι με δεκάδες δηλώσεις ή ψηφίσματα. Τέλος, θα ήθελα να επισημάνω ότι, σε πολλές χώρες που περιλαμβάνονται στην πολιτική γειτονίας, εξακολουθούν να υπάρχουν σοβαρά προβλήματα στον τομέα του σεβασμού της ελευθερίας της έκφρασης, ιδιαίτερα στα μέσα ενημέρωσης, της ελευθερίας του συνεταιρίζεσθαι και της ελευθερίας του συνέρχεσθαι. Ως το Κοινοβούλιο μιας ελεύθερης Ευρώπης, πρέπει...
<P>
(" Πρόεδρος διακόπτει τον ομιλητή)
<SPEAKER ID="698" NAME="Jiří Maštálka" AFFILIATION="GUE/NGL">
(CS) Κυρία Πρόεδρε, ελπίζω να μην υπάρχει κανείς εδώ από τις χώρες της Ανατολικής Εταιρικής Σχέσης, καθώς θα θεωρούσαν, εξαιτίας των αριθμών μας εδώ, ότι δεν ενδιαφερόμαστε για την ανατολική εταιρική σχέση. Θα ήθελα κι εγώ με τη σειρά μου να τονίσω τη σημασία και την αναγκαιότητα μιας συζήτησης όσον αφορά την ανατολική εταιρική σχέση.
<P>
Είναι σημαντική, διότι η περιοχή στα ανατολικά των συνόρων της ΕΕ προσφέρει επιχειρηματικές ευκαιρίες που είναι αναντικατάστατες ως προς τη διατήρηση της ανταγωνιστικότητας της Ένωσης τις επόμενες δεκαετίες. " περιοχή αντιπροσωπεύει επίσης μια τεράστια πηγή πολιτισμού, ο οποίος διαδραματίζει ρόλο στη δημιουργία ευρωπαϊκών παραδόσεων και χωρίς τον οποίο δεν είναι δυνατό να κατανοήσει κανείς την ευρωπαϊκή ταυτότητα. " συζήτηση σχετικά με την ανατολική εταιρική σχέση είναι σημαντική επίσης επειδή δεν είναι απολύτως σαφές ότι αποδίδουμε όλοι την ίδια σημασία στο σχέδιο αυτό. Όλες οι πολυμερείς πρωτοβουλίες που συνδέονται με την ανατολική εταιρική σχέση -η δημοκρατία, η σταθερότητα, η οικονομική ολοκλήρωση, η ενεργειακή ασφάλεια και οι επαφές μεταξύ των ανθρώπων- είναι αναμφισβήτητα χρήσιμες, τόσο για την ΕΕ όσο και για τα έξι γειτονικά κράτη. Από τις δηλώσεις ορισμένων πολιτικών, οι οποίοι μιλούν για τη συνέργεια της Μαύρης Θάλασσας ή για μια δημοκρατική προστατευτική ζώνη, έχει δημιουργηθεί σύγχυση. Στη φάση αυτή, η ανατολική εταιρική σχέση παύει να είναι ένα μέσο...
<P>
(" Πρόεδρος διακόπτει τον ομιλητή)
<SPEAKER ID="699" NAME="Jaroslav Paška" AFFILIATION="EFD">
(SK) Κυρία Πρόεδρε, η αξιοπιστία της Ευρωπαϊκής Ένωσης ως παγκόσμιου πολιτικού παράγοντα εξαρτάται επίσης από την ικανότητα και τη βούλησή της να προωθήσει την ανάπτυξη και τις μεταρρυθμίσεις για τη σταθεροποίηση των γειτονικών χωρών. " συνεργασία της ΕΕ με τις χώρες της Ανατολικής Εταιρικής Σχέσης δημιουργεί για τις χώρες αυτές μια ευκαιρία να σημειώσουν πολιτική πρόοδο προς την κατεύθυνση των αξιών της ελευθερίας και της δημοκρατίας. Εντούτοις, λαμβάνοντας υπόψη τη διαφορετική πολιτική ανάπτυξη των επιμέρους χωρών, η ΕΕ πρέπει να ακολουθήσει μια διαφοροποιημένη προσέγγιση και να παράσχει περισσότερη βοήθεια και κοινοτικούς πόρους στους ανατολικούς εκείνους εταίρους που είναι διατεθειμένοι να προχωρήσουν ταχύτερα στην εκπλήρωση των υποχρεώσεών τους.
<P>
Θα μπορούσαμε να κάνουμε περισσότερα για να ενθαρρύνουμε την Ουκρανία και τη Μολδαβία, ειδικότερα, να σημειώσουν πρόοδο στις διαπραγματεύσεις και να προσπαθήσουν να καταλήξουν σε μια συμφωνία για μια ευρεία και ολοκληρωμένη ζώνη ελεύθερων συναλλαγών. Κατά την άποψή μου, θα πρέπει επίσης να συνεχίσουμε τις διαπραγματεύσεις με την Αρμενία, το Αζερμπαϊτζάν και τη Γεωργία. " Λευκορωσία θα πρέπει να βρει μια μορφή επικοινωνίας που να αρμόζει στην πολιτική κατάσταση. Οι κάτοικοι όμως της χώρας δεν θα πρέπει να γίνουν όμηροι των πολιτικών τους αντιπροσώπων, οι οποίοι έχουν αποφασίσει να εφαρμόσουν μια δική τους εκδοχή της δημοκρατίας.
<SPEAKER ID="700" NAME="Lambert van Nistelrooij" AFFILIATION="PPE">
(NL) Κυρία Πρόεδρε, σήμερα θέτουμε μια σημαντική βάση για την ανάπτυξη του ευρωπαϊκού μέσου γειτονίας και εταιρικής σχέσης (ΕΜΓΕΣ). Θα ήθελα εδώ να επισημάνω ένα σημείο, ένα συγκεκριμένο σημείο για τον Επίτροπο όσον αφορά τα προγράμματα για τα εξωτερικά σύνορα, τα διασυνοριακά προγράμματα.
<P>
Διαθέτουμε 15 προγράμματα με έναν προϋπολογισμό ύψους 1,1 δισεκατομμυρίων ευρώ. Ωστόσο, συνεχίζουμε να ακούμε από όλες τις πλευρές ότι τα εν λόγω προγράμματα δεν πηγαίνουν καλά. " ανάπτυξη είναι αργή. " ευελιξία είναι πολύ περιορισμένη και αντιλαμβάνομαι, από όσα άκουσα σήμερα, ότι η πολωνική Προεδρία σκοπεύει να εξετάσει το ζήτημα αυτό. Οι Πολωνοί θέλουν πραγματικά να προχωρήσουν και να δουν αν πρέπει να γίνουν κάποιες αλλαγές, προκειμένου να επαναφέρουν τα προγράμματα αυτά στη συνοχή, τον στόχο 3, την προσέγγιση INTERREG, με την οποία είμαστε εξοικειωμένοι εδώ και χρόνια.
<P>
" ερώτησή μου προς τον Επίτροπο είναι η εξής: με ποιον τρόπο θα το χειριστείτε αυτό; Στην πραγματικότητα, σύμφωνα με τον κανονισμό του ΕΜΓΕΣ, υποτίθεται ότι έπρεπε να έχετε ήδη πραγματοποιήσει μια αξιολόγηση πέρυσι. Δεν έχω δει κανένα έγγραφο σε σχέση με αυτήν. Πώς θα την ενσωματώσετε τώρα στις δημοσιεύσεις σας τον Μάιο; Είστε ενδεχομένως πρόθυμος να πραγματοποιήσετε κάποια ακρόαση, μαζί με το Κοινοβούλιο, στην οποία θα μπορούσαμε να καλέσουμε τους πλέον ενδιαφερόμενους και να ακούσουμε τις εμπειρίες τους; Έχω την αίσθηση ότι πρέπει πραγματικά να αλλάξουμε κάποια πράγματα.
<SPEAKER ID="701" NAME="Pier Antonio Panzeri" AFFILIATION="S&amp;D">
(IT) Κυρία Πρόεδρε, κυρίες και κύριοι, με την αναθεώρηση αυτή των κοινοτικών πολιτικών γειτονίας ξεκινάμε ένα ταξίδι που δεν πρόκειται να ολοκληρωθεί σύντομα. Τα γεγονότα στη Μεσόγειο σηματοδοτούν μια διαδικασία ριζικών αλλαγών και θα έχουν μακροχρόνιες συνέπειες, όχι μόνο για τις χώρες της περιοχής αλλά και για την Ευρώπη.
<P>
Πρέπει να γνωρίζουμε ότι η μετάβαση σε μια πλήρη δημοκρατία δεν θα είναι εύκολη και ότι οι μεταβάσεις αυτές συνοδεύονται από πολλούς κινδύνους και αβεβαιότητες. Για τον λόγο αυτόν, υπάρχουν πολλά πράγματα που πρέπει να κάνουμε και αυτά απαιτούν χρόνο. " απάντηση της Ευρώπης πρέπει να χαρακτηρίζεται από μια στρατηγική που να βασίζεται σε άμεσες και μακροπρόθεσμες ενέργειες.
<P>
Πρέπει να διευκολύνουμε την πρόσβαση στις ευρωπαϊκές αγορές και να επιτρέψουμε τη μεγαλύτερη κινητικότητα. Θα πρέπει να οργανώσουμε μια διάσκεψη, προκειμένου να διερευνήσουμε το ενδεχόμενο διαγραφής ή επαναδιαπραγμάτευσης του χρέους των χωρών εκείνων που έχουν επιλέξει τον δρόμο προς τη δημοκρατία· πρέπει να διαθέσουμε επαρκείς οικονομικούς πόρους και να συνδράμουμε τη δημοκρατική διαδικασία, ενισχύοντας τους κοινοβουλευτικούς θεσμούς και τα πολιτικά κόμματα και διασφαλίζοντας την πλήρη συμμετοχή όλων των πολιτών. Όλα αυτά θα πρέπει να γίνουν μέσα σε ένα πλαίσιο αναζωογόνησης του ευρωμεσογειακού διαλόγου.
<P>
Αυτό που διακυβεύεται είναι το στρατηγικό και πολιτικό μέλλον της Ευρώπης. Πιστεύω ότι η Ευρώπη πρέπει να κατανοήσει ότι πρέπει να καταβάλουμε προσπάθειες προς την Ανατολή και τον Νότο, τώρα όμως πρέπει να δώσουμε ιδιαίτερη προτεραιότητα στον Νότο. Οι πολιτικές αυτές χρήζουν θεμελιωδών αλλαγών· πρέπει επιτέλους να ανοίξουμε ένα νέο κεφάλαιο.
<SPEAKER ID="702" NAME="Zbigniew Ziobro" AFFILIATION="ECR">
(PL) Κυρία Πρόεδρε, η Ανατολική Διάσταση είναι ένας από τους σημαντικότερους τομείς για την ανάπτυξη της Ευρωπαϊκής Ένωσης στο πλαίσιο της ευρωπαϊκής πολιτικής γειτονίας. Περιλαμβάνει χώρες όπως η Ουκρανία, η Λευκορωσία, η Μολδαβία, η Γεωργία, το Αζερμπαϊτζάν και η Αρμενία. " Ένωση έχει πολύ σημαντικά οικονομικά και χρηματοπιστωτικά συμφέροντα στις χώρες αυτές που δεν θα πρέπει να τα ξεχνούμε, μεγαλύτερη σημασία όμως θα πρέπει να δίνουμε στα ζητήματα που έχουν να κάνουν με την ενέργεια. Οι εναλλακτικές ενεργειακές οδοί που ενδέχεται να κατασκευαστούν έναντι των ρωσικών αγωγών περνούν μέσα από ορισμένες από τις χώρες αυτές, όπως είναι ο αγωγός φυσικού αερίου της Σαρματίας και ο Nabucco. Προκειμένου να ενισχύσουμε τη συνεργασία μεταξύ των χωρών που ανέφερα και της Ευρωπαϊκής Ένωσης, θα πρέπει να ελευθερωθεί η κοινοτική ζώνη συναλλαγών, πράγμα που θα επιτρέψει να αυξηθούν οι επιχειρηματικές δραστηριότητες και να έρθουν οι χώρες αυτές πιο κοντά στην Ευρωπαϊκή Ένωση· εξάλλου, σήμερα, η Ένωση είναι ήδη ο μεγαλύτερος οικονομικός εταίρος των χωρών αυτών. Εν τέλει, θα πρέπει φυσικά να εξετάσουμε το ενδεχόμενο μια ζώνης ελεύθερων συναλλαγών, κάτι που φυσικά θα μας φέρει κοντά με έναν ιδιαίτερο τρόπο. Τέλος, δεν πρέπει να ξεχνούμε τη διευκόλυνση των υποχρεώσεων θεώρησης, την επίσπευση των διαπροσωπικών προγραμμάτων και την παροχή οικονομικής στήριξης σε ανταλλαγές νέων από χώρες της Ανατολικής Εταιρικής Σχέσης με νέους από την ΕΕ.
<SPEAKER ID="703" NAME="Krzysztof Lisek" AFFILIATION="PPE">
(PL) Κυρία Πρόεδρε, κύριε Επίτροπε, όλοι θα θέλαμε να είναι η πολιτική της Ευρωπαϊκής Ένωσης αποτελεσματική· προκειμένου να είναι όμως αποτελεσματική, πρέπει να είναι απολύτως συνεκτική, τόσο ως προς την Ανατολική Διάσταση της πολιτικής γειτονίας όσο και ως προς τη Νότια Διάσταση. Όσον αφορά την Ανατολική Διάσταση, θα ήθελα να επιστήσω ιδιαίτερα την προσοχή στις επονομαζόμενες "παγωμένες συγκρούσεις", στην κατάσταση στη Μολδαβία και, ειδικότερα, στην κατάσταση στην Υπερδνειστερία και το Ναγκόρνο-Καραμπάχ, και θα ήθελα να πω μερικά λόγια -ιδίως επειδή είμαι ο μόνιμος εισηγητής του Ευρωπαϊκού Κοινοβουλίου για τη Γεωργία- σχετικά με την κατάσταση στην Αμπχαζία και τη Νότια Οσετία.
<P>
Για τα ζητήματα αυτά απαιτείται σήμερα μια συνεκτική πολιτική της Ευρωπαϊκής Ένωσης. Συνεκτική πολιτική της Ένωσης πρέπει να σημαίνει τόσο κοινή όσο και συνεκτική, μια πολιτική που να είναι πανομοιότυπη όσον αφορά την εφαρμογή της τόσο από τα ευρωπαϊκά θεσμικά όργανα, συμπεριλαμβανομένης ειδικότερα της Ύπατης Εκπροσώπου και άλλων μελών της Ευρωπαϊκής Επιτροπής, όσο και από τα κράτη μέλη. Στους ηγέτες της Ρωσίας πρέπει να μιλάμε σήμερα με μία φωνή και πρέπει να τους πούμε ότι δεν τηρούν τις δεσμεύσεις που ανέλαβαν το 2008 και ότι, για παράδειγμα, θα πρέπει να δοθεί στην ευρωπαϊκή αποστολή παρατηρητών πρόσβαση στην Αμπχαζία και τη Νότια Οσετία το συντομότερο δυνατό.
<SPEAKER ID="704" NAME="Ana Gomes" AFFILIATION="S&amp;D">
(PT) Κυρία Πρόεδρε, οι λαϊκές εξεγέρσεις στη βόρεια Αφρική αποκαλύπτουν τα σφάλματα της ευρωπαϊκής πολιτικής και διπλωματίας που καθοδηγούνται από μια υποτιθέμενη πραγματιστική πολιτική (realpolitik), η οποία υποστήριξε δικτάτορες και υποτίμησε τις προσδοκίες για ελευθερία, δικαιοσύνη και την ύπαρξη ευκαιριών για όλα τα ανθρώπινα όντα.
<P>
Ως αποτέλεσμα, η ΕΕ έχει επανακαθορίσει τις προτεραιότητές της για την ευρωπαϊκή πολιτική γειτονίας (ΕΠΓ) στον Νότο. Συμφωνώ με τους νέους προσανατολισμούς που ονομάζονται "τα τρία Μ": "χρήματα, πρόσβαση στην αγορά και κινητικότητα" (money, market access and mobility). Ωστόσο, συμφωνώ υπό την προϋπόθεση ότι η στήριξη που προσφέρουμε στους γείτονές μας πρέπει να εξαρτάται από την επίδειξη πολιτικής βούλησης και απτής προόδου στις διαδικασίες εκδημοκρατισμού. Δεν υφίσταται δημοκρατία χωρίς πολιτικά κόμματα. Ως εκ τούτου, προτεραιότητα θα πρέπει να αποτελεί η παροχή οικονομικής και οργανωτικής στήριξης για την εκπαίδευση των δημοκρατικών πολιτικών δυνάμεων, καθώς κάτι τέτοιο θα ενδυναμώσει τους νέους και τις γυναίκες που ξεκίνησαν με γενναιότητα την Αραβική Άνοιξη.
<P>
Σε κοινωνίες που εξακολουθούν να κυριαρχούνται από τη θρησκευτική νοοτροπία του κράτους και κινούνται βάσει πατριαρχικών προτύπων, ο ακρογωνιαίος λίθος κάθε πραγματικά δημοκρατικής αλλαγής θα βασίζεται στη συμμετοχή των γυναικών και τον σεβασμό των ανθρωπίνων δικαιωμάτων. Αυτό πρέπει να αποτελέσει θεμελιώδη προσανατολισμό της ευρωπαϊκής πολιτικής στήριξης προς τη νότια Μεσόγειο.
<P>
Τέλος, η ΕΕ θα πρέπει επίσης να προωθήσει τη συμμετοχή όλων των αναδυόμενων παραγόντων στον πολιτικό διάλογο, συμπεριλαμβανομένων των κομμάτων με θρησκευτικά προγράμματα, όπως αυτά που σχετίζονται με τη Μουσουλμανική Αδελφότητα, η οποία δεν θα πρέπει να απομονωθεί αλλά να κληθεί να συμμετάσχει στο δημοκρατικό παιχνίδι.
<SPEAKER ID="705" NAME="Marek Henryk Migalski" AFFILIATION="ECR">
(PL) Κυρία Πρόεδρε, προκειμένου να επιφέρει η πολιτική που συζητάμε τα προσδοκώμενα θετικά αποτελέσματα, θα πρέπει να διαθέτει χρήματα. Ως εκ τούτου, θα πρέπει να τηρήσουμε τη συμφωνία κυρίων σχετικά με το μοίρασμα του ενός έως δύο τρίτων των διαθέσιμων χρημάτων. Αυτό είναι αναγκαίο για να μπορέσουμε να εφαρμόσουμε την πολιτική αποτελεσματικά. Δεύτερον, χρειαζόμαστε μια σαφή διάγνωση της κατάστασης. Ως εκ τούτου, δεν θα πρέπει να συγκρίνουμε τη Λευκορωσία, η οποία ελέγχεται από ένα σαφές, ξεκάθαρο και ψυχρό, θα μπορούσε να πει κανείς, παράδειγμα ενός καθεστώτος, με την Ουκρανία, η οποία παλεύει με τα προβλήματα εκδημοκρατισμού. Τρίτον, μια τέτοια πολιτική προσφέρει την προοπτική ένταξης στην Ένωση σε χώρες που προσπαθούν να την επιτύχουν. " ξεκάθαρη προοπτική της ένταξης βοηθά να δημιουργηθεί μια αυτοεκπληρούμενη προφητεία και, εάν οι κοινωνίες και εκείνοι που κυβερνούν τις χώρες αυτές έχουν την εντύπωση ότι η πλήρης ένταξη στην ΕΕ είναι ένας εφικτός στόχος, τότε σίγουρα θα είναι πιο πιθανό να επιτευχθεί.
<SPEAKER ID="706" NAME="Francisco José Millán Mon" AFFILIATION="PPE">
(ES) Κυρία Πρόεδρε, κύριε Επίτροπε, λυπάμαι που το Συμβούλιο απουσιάζει από τη σημερινή συζήτηση. Όσον αφορά τις γειτονικές χώρες του Νότου, θέλω να θίξω τρία σημεία. Πρώτον, η Ευρωπαϊκή Ένωση πρέπει να στηρίξει και να διευκολύνει τις διαδικασίες δημοκρατικής αλλαγής. Στο παρελθόν, οι γειτονικές αρχές χρησιμοποιούσαν τις ανησυχίες τους για τη σταθερότητα ως μέσο αιτιολόγησης της αδράνειάς τους.
<P>
Δεύτερον, εύχομαι στους νότιους γείτονές μας οικονομική ευημερία· αυτό προϋποθέτει πολλές μεταρρυθμίσεις, επενδύσεις και χρηματοδοτική και οικονομική βοήθεια, καθώς και εμπορικές συναλλαγές, όχι μόνο με τον Βορρά, αλλά και μεταξύ των χωρών του Νότου, κάτι που επί του παρόντος δεν υφίσταται.
<P>
Με προβληματίζει η γραμμή που ακολουθούν η Επιτροπή και η Ύπατη Εκπρόσωπος, η κ. Ashton: σε ένα άρθρο που δημοσιεύθηκε στην εφημερίδα The New York Times στις 18 Μαρτίου 2011, εμφανίζεται να συμβουλεύει τις χώρες αυτές να εξειδικευθούν στις εξαγωγές γεωργικών προϊόντων προς τις ευρωπαϊκές αγορές. Διαφωνώ. Ο Επίτροπος Füle το γνωρίζει πολύ καλά αυτό, παρόλο που φαίνεται να διαφωνεί. Οι χώρες αυτές χρειάζονται διαφοροποιημένες οικονομίες και γεωργία. Επαναλαμβάνω: διαφοροποιημένες. Επίσης, πρέπει να μεριμνήσουν για τις εγχώριες ανάγκες σε τρόφιμα και να μην περιορίζονται σε λίγα εξαγωγικά προϊόντα, τα οποία επιπλέον προκαλούν ανησυχία στους ευρωπαίους αγρότες. Ως εκ τούτου, στο θέμα αυτό χρειαζόμαστε κοινή λογική και σύνεση.
<P>
Τρίτον, πρέπει να αναζωογονήσουμε την Ένωση για τη Μεσόγειο καθώς και τα σχέδιά της, τα οποία μπορούν να βοηθήσουν στον οικονομικό εκσυγχρονισμό των μεσογειακών χωρών. Δυστυχώς, η Ένωση για τη Μεσόγειο εξακολουθεί να βρίσκεται σε αδιέξοδο· δεν υπάρχει Γενικός Γραμματέας και δεν μπορεί να συνεχίσει να εκβιάζεται από την έλλειψη προόδου μεταξύ του Ισραήλ και της Παλαιστίνης.
<P>
Κυρίες και κύριοι, βρισκόμαστε αντιμέτωποι με μια μείζονα πρόκληση.
<SPEAKER ID="707" NAME="Evgeni Kirilov" AFFILIATION="S&amp;D">
(EN) Κυρία Πρόεδρε, οι ανατολικές γειτονικές χώρες της ΕΕ μπορεί να αποδειχθούν η καλύτερη δοκιμασία για την ευρωπαϊκή εξωτερική πολιτική. " Ένωση πρέπει να τηρήσει το δικό της νομικό πλαίσιο και ιδιαίτερα την κοινοτική στρατηγική ασφαλείας, η οποία υπογραμμίζει "την ανάγκη να υπάρχει στα σύνορά της ένα πλήθος χωρών με χρηστή διακυβέρνηση". Επίσης, αυτό θα πρέπει να το εφαρμόσει με τη δική της ολοκληρωμένη στρατηγική, προκειμένου να επιφέρει θετικές αλλαγές.
<P>
Εντούτοις, το πιο σοβαρό εμπόδιο στην τυποποίηση της ΕΠΓ στην Ανατολή εξακολουθούν να είναι οι ανεπίλυτες συγκρούσεις στην Υπερδνειστερία και τον Νότιο Καύκασο, οι οποίες αποτελούν τη βασική αιτία για την έλλειψη σταθερότητας και τα πολιτικά και οικονομικά προβλήματα στην περιοχή. Αρκεί να αναφέρουμε τη σημερινή έκρηξη στην Υπερδνειστερία, η οποία προκάλεσε σημαντικές καταστροφές στον αγωγό αερίου.
<P>
Είναι επιτακτικά αναγκαίο να στηρίξει η ΕΕ τις προσπάθειες διευθέτησης των συγκρούσεων, ακόμη και μέσω άμεσης μεσολάβησης, την οικοδόμηση της εμπιστοσύνης και την ανθρωπιστική βοήθεια στα εκατομμύρια των εσωτερικά εκτοπισμένων ατόμων και των προσφύγων. Γι' αυτόν ακριβώς τον λόγο, η ΕΕ θα πρέπει να διασφαλίσει ότι η αξιοσημείωτη οικονομική και τεχνική στήριξη που θα παράσχει στην περιοχή θα συνοδεύεται από ενισχυμένη πολιτική παρουσία και από σαφείς όρους.
<SPEAKER ID="708" NAME="Jacek Protasiewicz" AFFILIATION="PPE">
(PL) Κυρία Πρόεδρε, κύριε Επίτροπε, θα ήθελα να ξεκινήσω συγχαίροντας τους συντάκτες των δύο εκθέσεων και, ειδικότερα, τον συντάκτη της έκθεσης σχετικά με την Ανατολική Διάσταση της πολιτικής γειτονίας, τον κ. Siwiec. Δεν εκφράζω τα συγχαρητήρια αυτά απλώς και μόνο από ευγένεια. Πηγάζουν από την ειλικρινή πεποίθησή μου ότι, επιτέλους, έχουμε εκθέσεις που καταδεικνύουν ότι η ευρωπαϊκή πολιτική γειτονίας θα πρέπει να βασίζεται, σε πολύ μεγαλύτερο βαθμό, σε αξίες που είναι οι πλέον σημαντικές για εμάς: τον σεβασμό για τα ανθρώπινα δικαιώματα, την ελευθερία των μέσων επικοινωνίας και τις δημοκρατικές κυβερνήσεις.
<P>
Θα επαναλάβω αυτά που είπα εδώ στην Αίθουσα τη Δευτέρα: το δίδαγμα από τα γεγονότα στη βόρεια Αφρική και τη Μέση Ανατολή αποδεικνύει ότι οι άνθρωποι που ζουν εκεί, και ιδιαίτερα οι νέοι, δεν ζητούν μόνο περισσότερο ψωμί αλλά και μεγαλύτερη ελευθερία, καθώς και περισσότερο σεβασμό για τα δικαιώματά τους ως πολιτών και ανθρώπων. Το ίδιο ισχύει και για τους γείτονές μας στην Ανατολή και, συγκεκριμένα, σε μια χώρα που βρίσκεται στην άμεση γειτονιά της Ευρωπαϊκής Ένωσης, τη Λευκορωσία. Θα ήθελα να σας μιλήσω για τα σκανδαλώδη γεγονότα που έλαβαν χώρα σήμερα το απόγευμα στην πόλη Grodno της Λευκορωσίας, όπου ένας δημοσιογράφος, ο Andrzej Poczobut, ο οποίος κατηγορείται ότι προσέβαλε τον πρόεδρο σε άρθρα που γράφτηκαν για τον διεθνή Τύπο σε συνδυασμό με το έργο του ως δημοσιογράφου, μόλις συνελήφθη από την KGB, προκειμένου να τον εμποδίσουν να μιλήσει σε εμάς, τους βουλευτές του Ευρωπαϊκού Κοινοβουλίου, στην αυριανή συνεδρίαση της αντιπροσωπείας από τη Λευκορωσία. Πρόκειται για σκανδαλώδεις μεθόδους. " ευρωπαϊκή πολιτική γειτονίας θα πρέπει να μας βοηθά να αποτρέπουμε καταστάσεις όπως αυτή που συνέβη σήμερα το απόγευμα στην περίπτωση του Andrzej Poczobut.
<SPEAKER ID="709" NAME="Christofer Fjellner" AFFILIATION="PPE">
(SV) Κυρία Πρόεδρε, χαίρομαι που η Επιτροπή επέλεξε να παρουσιάσει αυτήν την αναθεώρηση της Νότιας Διάστασης της ευρωπαϊκής πολιτικής γειτονίας. Ήταν οπωσδήποτε αναγκαία. Πρέπει να αναγνωρίσουμε ότι η Ευρώπη έχει αντιμετωπίσει τις δικτατορίες μάλλον με ανοχή παρά με δυναμικά αιτήματα για δημοκρατία. Αυτό μας έχει κοστίσει την εμπιστοσύνη προς την Ευρώπη. Ως εκ τούτου, χρειαζόμαστε μια νέα πολιτική, μια πολιτική που θα βοηθήσει να ανοικοδομήσουμε τις χώρες αυτές έπειτα από δεκαετίες κακής διακυβέρνησης. " Ευρώπη μπορεί να κάνει πολλά από την άποψη αυτή, πρωτίστως επειδή είναι ο σημαντικότερος εμπορικός εταίρος της περιοχής. " καλύτερη προσέγγιση είναι ενδεχομένως να επενδύσουμε ακριβώς σε αυτήν την ανοικοδόμηση και το εμπόριο, προκειμένου να κερδίσουμε και πάλι την εμπιστοσύνη που χάσαμε. Ως εκ τούτου, χαίρομαι που η Επιτροπή, στην ανακοίνωση αυτή, συζητά για την εμπορική διάσταση - ότι θα πρέπει να αυξήσουμε την πρόσβαση των βορειοαφρικανών γειτόνων μας στην αγορά, προκειμένου να τους βοηθήσουμε να χρησιμοποιήσουν το εμπόριο για να αποκτήσουν ευημερία.
<P>
Εντούτοις, το μείζον εμπόδιο στην ανάπτυξη είναι επί του παρόντος οι ευρωπαϊκοί τελωνειακοί φραγμοί, ιδιαίτερα στον γεωργικό τομέα. Πάρτε, για παράδειγμα, τις ελάχιστες τιμές των αγροτικών προϊόντων που σημαίνουν ότι όσο πιο αποτελεσματικά παράγονται τα φρούτα και τα λαχανικά τόσο υψηλότεροι είναι οι δασμοί που πρέπει να πληρωθούν γι' αυτά. Αυτό συνιστά εμπόδιο στην ανάπτυξη και την ευημερία. Θα ήθελα, κατά συνέπεια, να προτείνω το πρώτο βήμα που μπορεί να κάνει η Επιτροπή να είναι η παροχή ελεύθερης πρόσβασης στην ευρωπαϊκή αγορά σε όσες χώρες της βόρειας Αφρικής έχουν ξεκινήσει το ταξίδι τους προς τη δημοκρατία. Αυτό είναι κάτι που κάναμε για τα δυτικά Βαλκάνια, μετά τον πόλεμο στη Γιουγκοσλαβία. Γιατί να μην αντλήσουμε διδάγματα από το παράδειγμα αυτό; Οικοδομούμε την ευρωπαϊκή ευημερία με βάση το ελεύθερο εμπόριο στην Ευρώπη, επομένως γιατί να μην βοηθήσουμε τους βορειοαφρικανούς γείτονές μας να οικοδομήσουν τη δική τους ευημερία με βάση το ελεύθερο εμπόριο μαζί μας;
<SPEAKER ID="710" NAME="Γεώργιος Κουμουτσάκος" AFFILIATION="PPE">
Κυρία Πρόεδρε, η Πολιτική Γειτονίας είναι αναμφισβήτητα μια επιτυχής πολιτική. Οφείλουμε, όμως, να την καταστήσουμε ακόμη πιο δυναμική, ακόμη πιο αποτελεσματική. " δυσχερής οικονομική κατάσταση που αντιμετωπίζουμε αυτή τη στιγμή, δεν πρέπει να αποτελέσει άλλοθι ή πρόφαση για να μη την ενισχύσουμε έτι περισσότερο. Αυτό θα πρέπει να ισχύσει, κυρίως, για τη Νότια διάστασή της.
<P>
Οι πρόσφατες δραματικές εξελίξεις, τα πρόσφατα δραματικά γεγονότα στη βόρεια Αφρική, κάνουν επιτακτική αυτή την ανάγκη. Οι κοινωνίες αυτές χρειάζονται τη στήριξή μας - ουσιαστική μεν, αλλά ταυτόχρονα και διακριτική - και τονίζω το "διακριτική" για προφανείς, ιστορικούς και πολιτικούς λόγους. Πρέπει να στηρίξουμε την κοινωνία των πολιτών στις χώρες αυτές, τη δημοκρατική τους δράση καθώς και το αίτημα για περισσότερη ελευθερία.
<P>
Επιπλέον, δεν πρέπει να ξεχνάμε ότι η Μεσόγειος κάθεται σε μία μεταναστευτική βόμβα και αυτό αποτελεί έναν πρόσθετο λόγο, για να στηρίξουμε μέσω της πολιτικής γειτονίας τη σταθερότητα, τη δημοκρατία και την ανάπτυξη σ' αυτές τις χώρες.
<SPEAKER ID="711" NAME="Jacek Saryusz-Wolski" AFFILIATION="PPE">
(EN) Κυρία Πρόεδρε, θα ήθελα να συγχαρώ τον Επίτροπο για την ανακοίνωση σχετικά με τις εταιρικές σχέσεις, η οποία υιοθέτησε μια γρήγορη και μακρόπνοη προσέγγιση.
<P>
Βλέπουμε έναν επανασχεδιασμό της πολιτικής γειτονίας και η Επιτροπή είναι ο θεματοφύλακας της ολιστικής προσέγγισης. Θεωρώ ότι είναι μοιραίο να αντιπαραβάλουμε τις γειτονικές χώρες του Νότου με αυτές της Ανατολής. Πραγματοποιούμε έναν επανασχεδιασμό και, ενώ τα νέα για όσα συμβαίνουν στον Νότο είναι ευχάριστα, η σημασία του επανασχεδιασμού αυτού και της επανεξέτασης υπερβαίνει την περιοχή του Νότου. Περιλαμβάνει και την Ανατολή. Θα πρέπει να κινηθούμε από τη σχετική με τις κυβερνήσεις ή την προσανατολισμένη σε αυτές πολιτική προς μια κοινωνικά προσανατολισμένη πολιτική και από την κοντόφθαλμη πολιτική των οικονομικών συμφερόντων προς μια πολιτική προσανατολισμένη στα ανθρώπινα δικαιώματα και τη δημοκρατία. Στην πολιτική μας, θα πρέπει να είμαστε γενναιόδωροι προς τις κοινωνίες και πολύ πιο απαιτητικοί και αυστηροί απέναντι στις κυβερνήσεις. Επίσης, δεν θα πρέπει να μπερδεύουμε το κατεστημένο με τη σταθερότητα. Θα πρέπει να κινηθούμε προς ένα είδος μεταβατικής προσέγγισης.
<P>
" δημιουργία αυτού του νέου προτύπου για την πολιτική γειτονίας φέρει μαζί της την αναγκαιότητα να μεταβάλουμε την ανατολική πολιτική προς την ίδια κατεύθυνση. Θα πρέπει να δώσουμε την ίδια προσοχή τόσο στον Νότο όσο και στην Ανατολή. Θα πρέπει να υπάρχει συμμετρική χρηματοδότηση, καθώς η αντιπαράθεση των δύο αποτελεί ένα ψεύτικο δίλημμα, και η χρηματοδότηση θα πρέπει να είναι έξυπνη. Στην περίπτωση αυτή, υπάρχει διαρθρωτική υποχρηματοδότηση. Κάθε χρόνο, δίνουμε στις χώρες της πολιτικής γειτονίας 20% από αυτά που δίνουμε στον υπόλοιπο κόσμο. Γνωρίζω πόσο δύσκολο είναι να συζητούμε σήμερα για χρηματοδότηση. Όμως η πολιτική αυτή πρέπει να σχεδιαστεί εκ νέου και αυτό προϋποθέτει επίσης επιπρόσθετη χρηματοδότηση.
<SPEAKER ID="712" NAME="RadvilMorkūnaitė-Mikulėnien" AFFILIATION="PPE">
(EN) Κυρία Πρόεδρε, την χρονική αυτή στιγμή είναι σημαντικό να εξετάσουμε προσεκτικά και να βρούμε τη σωστή ισορροπία ανάμεσα και στους δύο παράγοντες της ευρωπαϊκής πολιτικής γειτονίας. " ΕΠΓ θα πρέπει να γίνει περισσότερη ευέλικτη και προληπτική και θα πρέπει να βελτιστοποιηθεί. Εάν θέλουμε να δημιουργήσουμε έναν χώρο σταθερότητας, κοινών αξιών και προόδου γύρω από την Ευρώπη, θα πρέπει καταρχάς να σταματήσουμε να περιοριζόμαστε από προκαθορισμένες ποσοστώσεις. " οικονομική βοήθεια θα πρέπει να είναι ισορροπημένη, ανάλογα με την πολιτική συμμετοχή και τη βούληση των γειτονικών χωρών να προσεγγίσουν περισσότερο τις αξίες, τις ελευθερίες και τα πρότυπα της ΕΕ. Θα πρέπει να στοχεύει σε αποτελέσματα και να δεσμεύεται από αντικειμενικά και σαφή κριτήρια σε σχέση με τον εκδημοκρατισμό και την πρόοδο που επιτυγχάνεται στις μεταρρυθμίσεις.
<P>
Δεύτερον, θα πρέπει να εξετάσουμε το ενδεχόμενο δημιουργίας, στο πλαίσιο της ΕΠΓ, ενός εργαλείου ταχείας αντίδρασης για την έγκαιρη και ευέλικτη ανταπόκριση σε πολιτικές αλλαγές στις χώρες εταίρους, όπως συνέβη πρόσφατα στις γειτονικές χώρες του Νότου.
<P>
Τρίτον, εξίσου σημαντική είναι και η ελκυστικότητα της κοινοτικής βοήθειας. " απλοποίηση των κοινοτικών διαδικασιών χορήγησης κονδυλίων και η ενεργητική ανταλλαγή εμπειρογνωμοσύνης από μέρους των κρατών μελών στα αρχικά στάδια του προγραμματισμού θα αποτελούσε ένα επιπλέον κίνητρο.
<SPEAKER ID="713" NAME="Silvia-Adriana Ţicău" AFFILIATION="S&amp;D">
(RO) Κυρία Πρόεδρε, προέρχομαι από την πόλη Galaţi, μια ρουμανική πόλη που βρίσκεται στα σύνορα της Ευρωπαϊκής Ένωσης με τη Δημοκρατία της Μολδαβίας και την Ουκρανία. Γι' αυτόν ακριβώς τον λόγο, πρόκειται να αναφερθώ συγκεκριμένα στην αναθεώρηση της Ανατολικής Διάστασης της ευρωπαϊκής πολιτικής γειτονίας. Πρέπει να τονίσω τη σημασία της τόσο για την εφαρμογή της στρατηγικής της Ευρωπαϊκής Ένωσης για την περιοχή του Δούναβη όσο και για την ενεργειακή ασφάλεια της Ευρωπαϊκής Ένωσης.
<P>
Καλώ την Επιτροπή και τα κράτη μέλη να δρομολογήσουν μια ολοκληρωμένη κοινοτική στρατηγική για τη Μαύρη Θάλασσα και να παράσχουν επαρκείς χρηματοδοτικούς και ανθρώπινους πόρους για την αποτελεσματική εφαρμογή της. Επικροτώ την προσχώρηση της Ουκρανίας και της Δημοκρατίας της Μολδαβίας στη Συνθήκη για την Ενεργειακή Κοινότητα, η οποία θα συμβάλει σημαντικά στην επίτευξη των στόχων της Ένωσης για ενεργειακή ασφάλεια, καθώς και στην ασφάλεια των εν λόγω χωρών.
<P>
Όσον αφορά το θέμα των ενεργειακών σχεδίων προτεραιότητας της Ένωσης, θα ήθελα να επισημάνω τη σημασία του νότιου διαδρόμου φυσικού αερίου. Θεωρώ ότι ο αγωγός φυσικού αερίου Nabucco, μαζί με τον αγωγό φυσικού αερίου TAP (Trans-Adriatic Pipeline) που διασχίζει την Αδριατική, τον Πανευρωπαϊκό Πετρελαιαγωγό, τον αγωγό διασύνδεσης Τουρκίας-Ελλάδας-Ιταλίας ή τον...
<P>
(" Πρόεδρος διακόπτει την ομιλήτρια)
<SPEAKER ID="714" NAME="Tatjana Ždanoka" AFFILIATION="Verts/ALE">
(EN) Κυρία Πρόεδρε, υποστηρίζω πραγματικά την ευρωπαϊκή πολιτική γειτονίας ως ένα σημαντικό πολιτικό πλαίσιο για την ενίσχυση της δημοκρτίας τόσο στην Ανατολική όσο και τη Νότια Διάσταση, τώρα όμως ζήτησα τον λόγο προκειμένου να θέσω σε όλους μας το ακόλουθο ερώτημα: εάν το ηθικό δικαίωμα της Ευρωπαϊκής Ένωσης να δείχνει στις τρίτες χώρες τον δρόμο προς την πραγματική δημοκρατία δικαιολογείται επαρκώς.
<P>
Και οι δύο προτάσεις ψηφίσματος μνημονεύουν αξίες της ΕΠΓ όπως είναι η δημοκρατία, το κράτος δικαίου και ο σεβασμός των ανθρωπίνων δικαιωμάτων και των θεμελιωδών ελευθεριών, συμπεριλαμβανομένων της ελευθερίας των μέσων ενημέρωσης, της ανεξαρτησίας της δικαστικής εξουσίας και της καταπολέμησης της διαφθοράς. Είναι η ίδια η Ευρωπαϊκή Ένωση πρωταθλητής σε όλους αυτούς τους τομείς, λαμβάνοντας υπόψη, για παράδειγμα, την κατάσταση των μέσων ενημέρωσης στην Ιταλία και την Ουγγαρία, την ολοκληρωτική απουσία του κράτους στη Λετονία και την Εσθονία και την υποψία διαφθοράς στο Κοινοβούλιό μας;
<P>
Ελπίζω πραγματικά ότι θα διατηρήσουμε...
<P>
(" Πρόεδρος διακόπτει την ομιλήτρια)
<SPEAKER ID="715" NAME="Seán Kelly" AFFILIATION="PPE">
(EN) Κυρία Πρόεδρε, εδώ η λέξη κλειδί είναι η γειτονιά. Ακόμη και στον ιδιωτικό βίο, το να έχει κανείς καλούς γείτονες είναι σημαντικό στοιχείο για όλους. Ο καλός γείτονας είναι ένα πρόσωπο φιλικό που δεν επεμβαίνει αδικαιολόγητα στις υποθέσεις του άλλου, αλλά είναι πρόθυμο να τείνει χείρα φιλίας σε περιόδους ανάγκης.
<P>
Αυτό είναι κάτι που η Ευρωπαϊκή Ένωση θα πρέπει να εφαρμόζει ως πολιτική. Τα πράγματα είναι αρκετά εύκολα, όταν οι γειτονικές χώρες είναι εξίσου φιλικές, σταθερές και δημοκρατικές. Εάν δεν είναι όμως, τότε μάλλον υπάρχει πρόβλημα.
<P>
" πρόταση να αποκτήσουμε δεσμούς με την κοινωνία των πολιτών, ιδιαίτερα στις χώρες αυτές, είναι πολύ καλή. Ο συνάδελφός μου, ο κ. van Nistelrooij, επεσήμανε ότι δαπανούμε 1,1 δισεκατομμύρια ευρώ σε συνοριακές ενέργειες και ότι χρειαζόματε μια πιο συνεκτική προσέγγιση. Συμφωνώ με αυτό.
<P>
Επίσης, καλή είναι και η πρόταση να πραγματοποιούμε τακτικές ακροάσεις, ιδιαίτερα με την κοινωνία των πολιτών από μη δημοκρατικά καθεστώτα, έτσι ώστε να μπορούν να ακούν αυτά που έχουμε να πούμε και εμείς να ακούμε απευθείας αυτούς.
<SPEAKER ID="716" NAME="Malika Benarab-Attou" AFFILIATION="Verts/ALE">
(FR) Κυρία Πρόεδρε, κύριε Επίτροπε, στην περιγραφή που δώσατε για τις προοπτικές της Ευρωπαϊκής Πολιτικής Γειτονίας στη νότια Μεσόγειο αναφερθήκατε σε εν δυνάμει καταλύτες. Εντούτοις, ξεχάσατε να αναφερθείτε σε μία ομάδα, στην οποία ανήκω κι εγώ η ίδια. Στην Ευρώπη, εξακολουθούν να στιγματίζονται άνθρωποι όπως εγώ -μετανάστες και παιδιά μεταναστών- που προέρχονται από την περιοχή, η οποία στο παρελθόν αποτελούσε αποικία της Ευρώπης. Παρ' όλα αυτά, είμαστε, και θα μπορούσαμε να γίνουμε, ανθρώπινοι πόροι: μεσολαβητές με επιρροή ανάμεσα στον Βορρά και τον Νότο αυτήν την ιστορική περίοδο.
<P>
Επίτροπε Füle, ποιες είναι οι σκέψεις σας όσον αφορά την επιλογή αυτή; Θα τη λάβετε υπόψη σας;
<SPEAKER ID="717" NAME="Laima Liucija Andrikien" AFFILIATION="PPE">
(LT) Κυρία Πρόεδρε, η αναθεώρηση της ευρωπαϊκής πολιτικής γειτονίας είναι ένα από τα πιο σημαντικά έργα. Τα γεγονότα στην Αίγυπτο, την Τυνησία, τη Λιβύη, την Υεμένη, το Μπαχρέιν και αλλού καταρρίπτουν ανελέητα πολλά στερεότυπα στο μυαλό μας: ότι οι περισσότεροι άνθρωποι στη Μέση Ανατολή ή τη βόρεια Αφρική δεν νοιάζονται για τα ανθρώπινα δικαιώματα και ότι είναι συνηθισμένοι να ζουν υπό δικτατορικά καθεστώτα. " επανάσταση στον αραβικό κόσμο δείχνει ότι αυτό είναι μια πλάνη.
<P>
Πριν από μερικές εβδομάδες, επισκέφτηκα την Αίγυπτο την ημέρα που γινόταν δημοψήφισμα στη χώρα σχετικά με τις τροπολογίες στο Σύνταγμα. Όλοι όσοι συναντήσαμε μιλούσαν για ελευθερία, δικαιοσύνη και δημοκρατία. Οι περισσότεροι τόνιζαν ότι χρειάζονται ένα διαφορετικό είδος στήριξης από την Ευρωπαϊκή Ένωση. " στήριξη είναι αναγκαία για την ενίσχυση της κοινωνίας των πολιτών, την εδραίωση των πολιτικών κομμάτων και την προάσπιση των ανθρωπίνων δικαιωμάτων, έτσι ώστε οι μελλοντικές κοινοβουλευτικές και προεδρικές εκλογές να είναι δημοκρατικές, ελεύθερες και δίκαιες. Οι δημοκρατικές διαδικασίες που λαμβάνουν χώρα εκεί είναι ιδιαίτερα εύθραυστες και ευάλωτες και πρέπει να παράσχουμε έγκαιρα τη βοήθειά μας.
<SPEAKER ID="718" NAME="Štefan Füle" LANGUAGE="EN">
Κυρία Πρόεδρε, εκτιμώ ένα πολύ σημαντικό στοιχείο, δηλαδή το ότι εμείς, η Επιτροπή και το Κοινοβούλιο, προσεγγίζουμε παράλληλα την αναθεώρηση της πολιτικής γειτονίας. Δεν πρόκειται για μια κατάσταση, όπως συμβαίνει με πολλές άλλες πολιτικές, στην οποία ερχόμαστε εδώ με ένα προϊόν που έχει ήδη οριστικοποιηθεί και έπειτα πραγματοποιούμε τη συζήτηση. Ξεκινήσαμε τη διαδικασία πριν από λίγο καιρό και, μέσω αλληλεπιδράσεων, καταφέραμε να λάβουμε ήδη υπόψη ορισμένες από τις καλές ιδέες του Κοινοβουλίου και να εξηγήσουμε ορισμένες από τις ιδέες μας. Ο μακρύς κατάλογος των ομιλητών που έκαναν κάποιες πολύτιμες προτάσεις και έθεσαν καλά ερωτήματα αποδεικνύει ότι η προσέγγιση αυτή ήταν η σωστή.
<P>
Στη Συνθήκη της Λισαβόνας, η οποία συμφωνήθηκε επίσης και ψηφίσθηκε στο Σώμα αυτό, ορίσαμε μεγάλες φιλοδοξίες. Συμφωνήσαμε να κάνουμε την Ευρωπαϊκή Ένωση παγκόσμιο παράγοντα. " Catherine Ashton, Αντιπρόεδρος της Επιτροπής και Ύπατη Εκπρόσωπος της Ένωσης για Θέματα Εξωτερικής Πολιτικής και Πολιτικής Ασφάλειας, κι εγώ είμαστε αμφότεροι της άποψης ότι δύσκολα θα μπορέσουμε να ανταποκριθούμε σε αυτήν την προσδοκία χωρίς καταρχάς να διαδραματίσουμε έναν πραγματικά εποικοδομητικό ρόλο στις γειτονικές μας χώρες, και ότι δύσκολα θα μπορέσουμε να διαδραματίσουμε έναν τέτοιο ρόλο χωρίς να αντιμετωπίσουμε τις προκλήσεις των γειτονικών μας χωρών, συμπεριλαμβανομένων των παρατεταμένων συγκρούσεων.
<P>
Έχοντας αυτά υπόψη, ξεκινήσαμε μαζί πέρυσι τον Ιούνιο τη διαδικασία αναθεώρησης. Την περίοδο εκείνη, οι φιλοδοξίες μας ήταν καταρχάς να αναλογιστούμε τα νέα μέσα που δημιούργησε η Συνθήκη της Λισαβόνας. Υπάρχουν μεγάλες αλλαγές όσον αφορά την εξωτερική δράση, με την αντικατάσταση της εξάμηνης Προεδρίας και των προτεραιοτήτων της στις εξωτερικές σχέσεις από τη συνεπή και συνεκτική πολιτική που εξασφαλίζει ένα άτομο με διπλό ρόλο, συνδυάζοντας το κοινοτικό μέσο της ΚΕΠΠΑ και διαθέτοντας για πρώτη φορά αρμοδιότητες στην Υπηρεσία Εξωτερικής Δράσης. Επίσης, οι πρεσβείες έχουν αναβαθμιστεί, προκειμένου να εκπροσωπούν όχι μόνο την Επιτροπή αλλά και την Ευρωπαϊκή Ένωση. Πρόκειται για πολύ σημαντικά πράγματα.
<P>
Γνωρίζω ότι κατά καιρούς υπάρχουν πολλές προκλήσεις, ερωτήματα, ακόμη και επικρίσεις, όμως είμαι βέβαιος ότι με τις αλλαγές αυτές θα επιτευχθεί μια πιο συνεκτική κοινοτική πολιτική στον τομέα της εξωτερικής δράσης. Αυτό θέλαμε να αντικατοπτρίζεται στην πολιτική γειτονίας. Επίσης, θέλαμε να κάνουμε ένα από τα σημαντικά πράγματα που είχαμε την αίσθηση ότι έλειπαν. Κοιτώντας τις γειτονικές χώρες, απουσίαζε το αίσθημα οικειοποίησης των χωρών αυτών στην πολιτική γειτονίας. Ορισμένοι από τους εταίρους μας έλεγαν ότι η πολιτική γειτονίας τούς είχε επιβληθεί και ότι στην πραγματικότητα δεν είχαμε διαβουλευθεί ποτέ μαζί τους. Επομένως, πιστεύουν ότι οι απόψεις τους δεν λαμβάνονται υπόψη και ότι υπήρχε ένα σχέδιο που εφαρμοζόταν σε όλες, χωρίς να λαμβάνονται υπόψη οι ιδιαιτερότητες. Τότε όμως ήρθε η Αραβική Επανάσταση. Μας πρόσφερε έναν καθρέπτη -ο οποίος θεωρώ ότι ήταν ιδιαίτερα αναγκαίος- για να θέσουμε σημαντικά ερωτήματα, όπως πόσο έτοιμοι είμαστε να ενισχύσουμε τις προσδοκίες των αναδυόμενων δημοκρατιών, πού είμαστε διατεθειμένοι να φθάσουμε προκειμένου να αντιμετωπίσουμε καταστάσεις όπως αυτή στη Λιβύη και για πόσο καιρό θα πρέπει να κάνουμε συμβιβασμούς εδώ κι εκεί και να συνδέουμε τη σταθερότητα με τον ολοκληρωτισμό, αποδεχόμενοι ότι οι αξίες μας δεν είχαν πάντοτε την ίδια θέση με τα συμφέροντά μας.
<P>
" ανακοίνωση της 8ης Μαρτίου ήταν μια προσπάθεια να απαντήσουμε σε ορισμένα από τα ερωτήματα αυτά -για να είμαι ειλικρινής μαζί σας, στα εύκολα ερωτήματα-, διότι στην πραγματικότητα έχουμε απαντήσει μόνο σε εκείνα που σχετίζονται με τις αναδυόμενες δημοκρατίες. Τα δυσκολότερα ερωτήματα τα αφήσαμε για τη στρατηγική αναθεώρηση της ΕΠΓ. Πολλά από αυτά εξακολουθούν να θέλουν απάντηση.
<P>
Στην ανακοίνωση αυτή της 8ης Μαρτίου καθορίσαμε τρεις βασικούς πυλώνες, οι οποίοι θα δείτε ότι αντικατοπτρίζονται και στη στρατηγική αναθεώρηση. Ο πρώτος πυλώνας στηρίζει τον δημοκρατικό μετασχηματισμό και την οικοδόμηση των θεσμών στα γειτονικά μας κράτη. Ο δεύτερος εστιάζεται στη σχέση με τις κοινωνίες και στη στήριξη της κοινωνίας των πολιτών. Ο τρίτος παρέχει στήριξη στη χωρίς αποκλεισμούς βιώσιμη ανάπτυξη μεταξύ των γειτόνων μας.
<P>
Πολλές χώρες του Νότου αλλάζουν, μια αλλαγή που δεν περιορίζεται στις χώρες αυτές, αλλά αφορά ολόκληρη την περιφέρεια. Επίσης, αλλάζουν και εμάς και τον τρόπο με τον οποίο αντιδρούμε στην κατάσταση - τον τρόπο με τον οποίο θα αντιδράσουμε προληπτικά και θα επιδιώξουμε αυτά τα νέα φαινόμενα στις γειτονικές μας χώρες. Στην Ανατολή θα υπάρξουν συνέπειες, και στις κοινές μας σκέψεις με τους ανατολικούς μας εταίρους υπάρχει μια διαδικασία άντλησης διδαγμάτων. Οι σκέψεις αυτές για την Ανατολή δεν πραγματοποιούνται εις βάρος του Νότου και των γεγονότων στον Νότο και τα σημερινό μας ενδιαφέρον και η εστίασή μας στον Νότο δεν είναι εις βάρος του ενδιαφέροντός μας για την Ανατολή. " διαδικασία αναθεώρησης της ΕΠΓ θα ενισχύσει την ανάγκη για μια ισορροπημένη προσέγγιση σε σχέση με τις γειτονικές μας χώρες, είτε αυτές βρίσκονται στην Ανατολή είτε στον Νότο.
<P>
Υπάρχει μια νέα δυναμική για αντικατάσταση, ορισμένες φορές, της προτιμώμενης πραγματιστικής πολιτικής στις γειτονικές μας χώρες από μια φιλόδοξη και μια πολύ πιο προληπτική πολιτική που να βασίζεται στις αξίες μας. Επίσης, υπάρχει μια δυναμική με στόχο να είμαστε σαφείς σε αυτά που θέλουμε να επιτύχουμε με τα μέσα της πολιτικής γειτονίας. Πριν από μερικά χρόνια, αναφερθήκαμε στη ζώνη ειρήνης, σταθερότητας και ευημερίας. Πρόκειται για μια σημαντική ιδέα που εξακολουθεί να ισχύει, όμως οι εταίροι θέλουν περισσότερα. Στην Ανατολή, ορισμένοι από αυτούς είναι ιδιαίτερα σαφείς όσον αφορά τις ευρωπαϊκές φιλοδοξίες. Εκείνοι στον Νότο θέλουν να έχουν ένα περισσότερο θεσμικά καθορισμένο πλαίσιο για οικονομική ολοκλήρωση. Μήπως δεν πρέπει να μοιραστούμε τις σκέψεις μας για τα θέματα αυτά; Δεν το νομίζω. Θεωρώ ότι θα πρέπει να καταστήσουμε σαφές ότι η ανατολική εταιρική σχέση δεν αποτελεί έναν τρόπο να κρατήσουμε μακριά από τις χώρες της Ανατολής τη δυνατότητα ένταξης στην Ένωση, αλλά έναν τρόπο να οικοδομήσουν στο εσωτερικό των χωρών τους περισσότερα στοιχεία της Ευρωπαϊκής Ένωσης. Θεωρώ ότι στις πιο εξελιγμένες χώρες του Νότου θα πρέπει να κάνουμε μια προσφορά - ένα είδος πλαισίου προκειμένου να αποτελούν μέρος όχι της διαδικασίας λήψης των αποφάσεων, αλλά της διαδικασίας διαμόρφωσης των αποφάσεων.
<P>
Μην περιμένετε πολύ τεχνικούς περιορισμούς για τις διμερείς σχέσεις με τους γείτονές μας. Να περιμένετε μόνο μερικά αλλά πολύ σαφή και πολύ σημαντικά κριτήρια αναφοράς. Να περιμένετε, ως αποτέλεσμα της αναθεώρησης της ΕΠΓ, μια ευέλικτη και ατομικά προσαρμοσμένη δομή και μια αλληλεπίδραση που θα λειτουργεί καλά μεταξύ της πολιτικής καθοδήγησης, αφενός, και των προγραμμάτων μας καθώς και της τεχνικής και χρηματοδοτικής βοήθειας, αφετέρου.
<P>
Δεν πρόκειται να είναι μια εύκολη διαδικασία. Καμία αλλαγή δεν είναι εύκολη, όμως, σε σύγκριση με τον προκάτοχό της, αυτή θα είναι μια διαρκής διαδικασία, στην οποία οι δυνατότητες της αναθεώρησης ή, εάν θέλετε, η δυνατότητα για ανάδραση ή για έλεγχο πραγματικότητας θα είναι ένα σημαντικό χαρακτηριστικό ενσωματωμένο σε αυτήν την αναθεώρηση της ΕΠΓ.
<P>
Πολλοί από εσάς κάνατε λόγο για τα χρήματα. Όσο μεγαλύτερες είναι οι φιλοδοξίες μας τόσο περισσότερους πόρους απαιτούν. " λογική εδώ είναι πολύ ξεκάθαρη. Όμως το θέμα είναι μόνο τα χρήματα; Όχι βέβαια. Έχει να κάνει και με τη δημιουργικότητά μας, τη συνοχή μας, το να παίρνουμε στα σοβαρά τα συμφέροντα των εταίρων μας και να είμαστε φιλόδοξοι όσον αφορά το άνοιγμα της εμπορικής αγοράς μας και την αντιμετώπιση του ζητήματος της κινητικότητας.
<P>
" "επανάσταση των γιασεμιών" είχε κατά κύριο λόγο να κάνει με την αξιοπρέπεια και την ισότητα. Ας μετατρέψουμε λοιπόν αυτά τα δύο ζητήματα -την αξιοπρέπεια και την ισότητα- στις αρχές στις οποίες θα βασίζεται η πολιτική μας. Από την άποψη αυτή, το Κοινοβούλιο έχει να διαδραματίσει πολύ σημαντικό ρόλο.
<SPEAKER ID="719" NAME="Πρόεδρος">
Έλαβα δύο προτάσεις ψηφίσματος, οι οποίες κατατέθηκαν σύμφωνα με το άρθρο 110, παράγραφος 2, του Κανονισμού.
<P>
" συζήτηση έληξε.
<P>
" ψηφοφορία θα διεξαχθεί την Πέμπτη 7 Απριλίου.
<P>
Γραπτές δηλώσεις (άρθρο 149 του Κανονισμού)
<SPEAKER ID="720" NAME="Tunne Kelam" LANGUAGE="EN">
Όλες οι ευρωπαϊκές χώρες που πληρούν τα ευρωπαϊκά κριτήρια προσχώρησης θα πρέπει να έχουν την προοπτική της ένταξης στην ΕΕ. " Ανατολική Διάσταση της ΕΠΓ θα πρέπει να δίνει ξεκάθαρη σημασία σε αυτήν τη θεμελιώδη αρχή και να διασφαλίζει ότι οι γείτονές μας στην ανατολική Ευρώπη θα μπορούν να έχουν πραγματικά μια βάσιμη προοπτική για μελλοντική ένταξη στην Ένωση.
<P>
Το ισχυρότερο κίνητρο για την πραγματοποίηση δημοκρατικών και πολιτικών μεταρρυθμίσεων και για τη δημιουργία της κοινωνίας των πολιτών είναι, και θα εξακολουθήσει να είναι, η προοπτική ένταξης στην ΕΕ. Ενώ οι μελλοντικοί υποψήφιοι θα πρέπει να εκλπηρώσουν στο ακέραιο τα καθήκοντά τους, η ΕΕ πρέπει να αποδείξει αδιαμφισβήτητα ότι η δέσμευσή μας για διεύρυνση παραμένει πραγματική και αξιόπιστη. Προκειμένου να ενισχύσουμε την αξιοπιστία αυτή και να διαλύσουμε οποιαδήποτε αμφιβολία για δύο μέτρα και δύο σταθμά, η ΕΕ θα πρέπει να καταστήσει απολύτως σαφές ότι οι σχέσεις με τους ανατολικούς μας γείτονες πρέπει να βασίζονται πρωτίστως στις δημοκρατικές αξίες, τον σεβασμό των ανθρωπίνων δικαιωμάτων και το κράτος δικαίου. Καθώς κάθε χώρα θα πρέπει να αξιολογείται για τα δικά της προτερήματα, οι βασικές αρχές πρέπει να γίνονται εξίσου σεβαστές σε κάθε χώρα, παρά τα συγκεκριμένα οικονομικά και πολιτικά συμφέροντα ορισμένων κρατών μελών. Οι ίδιες αρχές θα πρέπει να ισχύουν και στις σχέσεις με τη Ρωσία, όπου το κράτος δικαίου και η κατάσταση των ανθρωπίνων δικαιωμάτων είναι χειρότερη απ' ό,τι στις περισσότερες χώρες της ΕΠΓ.
<SPEAKER ID="721" NAME="Jaromír Kohlíček" LANGUAGE="CS">
Πρέπει να ομολογήσω ότι εξεπλάγην ιδιαιτέρως όταν διάβασα το ψήφισμα που πρότεινε η Επιτροπή Εξωτερικών Υποθέσεων. " εξομοίωση των διαδηλώσεων στη Λευκορωσία, όπου οι λεγόμενοι διαδηλωτές έχουν μεγάλη στήριξη από το εξωτερικό, με τη θύελλα των εξεγέρσεων στην Αίγυπτο και την Τυνησία, η οποία προκλήθηκε από τις ανοδικές τιμές των τροφίμων και την αυξανόμενη ανεργία, είναι κάτι που δεν μπορώ να κατανοήσω. Κατά την άποψή μου, το παράλογο συμπέρασμα είναι χαρακτηριστικό του παραλογισμού των λεγόμενων πολιτικών. Προφανώς, ο κ. Siwiec δεν πρόσεξε τις διαδηλώσεις όπου σημειώθηκαν δεκάδες θάνατοι στις μοναρχίες του αραβικού κόσμου ή τον πόλεμο στη Λιβύη. Αυτό είναι προφανώς όπως θα έπρεπε να είναι. Στο σημείο 12, δεν υπάρχει καμία δήλωση για τις αρνητικές εξελίξεις στη Μολδαβία. Ορισμένοι βουλευτές από την Κοινοβουλευτική Ομάδα του Ευρωπαϊκού Λαϊκού Κόμματος έχουν μαγευτεί τόσο πολύ από την Yulia Tymoshenko που μια ουκρανική κυβέρνηση χωρίς αυτήν φαίνεται αντιδημοκρατική, παρά το γεγονός ότι η κυβέρνηση κατόρθωσε να βελτιώσει ουσιαστικά τον περασμένο χρόνο την οικονομική και πολιτική κατάσταση της χώρας. Κατά την άποψή μου, το αίτημα στο σημείο 13 για πολυμερή στήριξη της ανάπτυξης των δημοκρατικών κομμάτων στη Λευκορωσία συνιστά άμεση επέμβαση στις εσωτερικές υποθέσεις ενός άλλου κράτους. Είναι κρίμα που δεν βλέπουμε παρόμοιες προσπάθειες για ανάπτυξη της δημοκρατίας σε ευρωπαϊκά κράτη όπως η Ουγγαρία, για παράδειγμα. Θεωρώ ότι το σημείο 52 του ψηφίσματος αποτελεί ακόμη μία κατάφωρη αναίδεια, όπως ακριβώς και η στήριξη των διάφορων ανατρεπτικών ενεργειών, όπως είναι ο τηλεοπτικός σταθμός Belsat ή το Ράδιο Ρωσία και το Ευρωπαϊκό Ραδιόφωνο για τη Λευκορωσία. Μου θυμίζει πάρα πολύ την περίοδο του Ψυχρού Πολέμου, όπως την γνωρίζουμε από τα βιβλία της Ιστορίας.
<SPEAKER ID="722" NAME="Elżbieta Katarzyna Łukacijewska" LANGUAGE="PL">
Στη σημερινή συζήτηση στο Ευρωπαϊκό Κοινοβούλιο, πραγματοποιήσαμε ακόμη μία συζήτηση για την Ανατολική Διάσταση της πολιτικής γειτονίας της Ευρωπαϊκής Ένωσης. Δεν πρέπει να ξεχνούμε ότι στόχος της θα πρέπει να είναι η ενίσχυση των σχέσεων μεταξύ της Ένωσης και των ανατολικών της γειτόνων, ιδιαίτερα με την Ουκρανία, μέσω της προώθησης κάθε μορφής κοινωνικών και οικονομικών πρωτοβουλιών, καθώς και πρωτοβουλιών των πολιτών. Οι νεαροί πολίτες της Ουκρανίας αναμένουν στήριξη από τα κράτη μέλη της Ένωσης και, κυρίως, επιθυμούν να ανοίξουν τα σύνορα, έτσι ώστε να μπορούν να μετακινούνται ελεύθερα μεταξύ των χωρών, να σπουδάζουν και να αναπτύσσουν τα ενθουσιώδη χόμπι τους και τα ενδιαφέροντά τους. Είναι πολύ σημαντικό να διασφαλίσουμε την καλύτερη εφαρμογή των συμφωνιών για την απλοποίηση των διαδικασιών χορήγησης θεώρησης και για τη ζώνη ελεύθερων συναλλαγών μεταξύ ΕΕ και Ουκρανίας. Επίσης, θα πρέπει να επεκτείνουμε το σύστημα υποτροφιών για φοιτητές από τις ανατολικές χώρες της Ευρωπαϊκής Πολιτικής Γειτονίας και να τους ενθαρρύνουμε να συμμετέχουν σε περισσότερες κοινωνικές και πολιτικές δραστηριότητες.
<SPEAKER ID="723" NAME="Cristian Dan Preda" LANGUAGE="RO">
Επικροτώ την κοινή συζήτηση για τις δύο εκθέσεις σχετικά με την ευρωπαϊκή πολιτική γειτονίας, εφόσον πρέπει να υιοθετήσουμε μια συνεκτική προσέγγιση σε σχέση με τις γειτονικές μας χώρες τόσο στον Νότο όσο και στην Ανατολή. Θέλω να τονίσω καταρχάς ότι το να κάνουμε τις δύο γεωγραφικές περιοχές να ανταγωνίζονται μεταξύ τους φέρνει τα αντίθετα από τα επιδιωκόμενα αποτελέσματα. Το θέμα δεν έχει να κάνει με τον ανταγωνισμό για πόρους, αλλά με τη διοχέτευση πόρων με αποτελεσματικό τρόπο σε όσους εταίρους σημειώνουν πρόοδο σε σχέση με τα κοινά κριτήρια που αποτελούν τη βάση της πολιτικής γειτονίας. Στο μυαλό μου έχω, συγκεκριμένα, τον σεβασμό των ανθρωπίνων δικαιωμάτων, τη δημοκρατία και το κράτος δικαίου. Γι' αυτόν ακριβώς τον λόγο πιστεύω ότι πρέπει να είμαστε αρκετά γενναίοι για να αναγνωρίσουμε τα θετικά αποτελέσματα που επιτυγχάνει η πολιτική γειτονίας, όπως συμβαίνει στην περίπτωση της Γεωργίας και της Μολδαβίας, αλλά και τις αρνητικές εξελίξεις, όπως συνέβη δυστυχώς με τη Λευκορωσία ή την Ουκρανία. Το βασικό κριτήριο θα πρέπει να είναι η διαφοροποίηση, η οποία ισχύει επίσης και για τις γειτονικές χώρες του Νότου. Από την άλλη πλευρά, οι απαιτήσεις μας, οι οποίες έχουν να κάνουν με τον σεβασμό των κοινών αξιών της Ένωσης από μέρους των ευρωπαίων εταίρων μας, πρέπει να είναι συνεκτικές και ιδιαίτερα υψηλές.
<SPEAKER ID="724" NAME="Fiorello Provera" LANGUAGE="IT">
Κατά την αναθεώρηση της Ευρωπαϊκής Πολιτικής Γειτονίας, είναι σημαντικό να αξιολογήσουμε τις επιπτώσεις της πολιτικής αυτής στη μετανάστευση. Καμία πολιτική γειτονίας δεν μπορεί να είναι απολύτως αποτελεσματική στον τομέα αυτόν χωρίς την αντιμετώπιση των αιτιών της αστάθειας που προκαλούν τη μετανάστευση.
<P>
Αυτό συνεπάγεται μια περιφερειακή συνεργασία, ενδεχομένως μέσω διμερών συμφωνιών, τόσο με τις χώρες προέλευσης όσο και με τις χώρες διέλευσης. Πρέπει να συνεργαστούμε με τις χώρες διέλευσης και προέλευσης στον τομέα της μετανάστευσης, προκειμένου να εμποδίσουμε τα αυξημένα μεταναστευτικά κύματα. Πρέπει να βοηθήσουμε τις χώρες προέλευσης των μεταναστών να εκδημοκρατιστούν και να επιτύχουν καλή διακυβέρνηση, παρέχοντάς τους πρόσβαση στις αξίες και τις εμπειρίες μας.
<P>
Όσον αφορά την ευρωπαϊκή πολιτική γειτονίας, χρειαζόμαστε ένα οικονομικό πρόγραμμα που να μπορεί να αυξήσει τα επίπεδα απασχόλησης, καθώς και εμπορικές συμφωνίες που να δημιουργούν πραγματική οικονομική ανάπτυξη καθοδηγούμενη από την αγορά. Ο Επίτροπος Füle και η Ύπατη Εκπρόσωπος κ. Ashton υποστηρίζουν, με τη μέθοδο "όσο περισσότερο τόσο περισσότερο", την ιδέα της επιβολής όρων για την παροχή βοήθειας, με στόχο να ανταμειφθούν οι χώρες που είναι περισσότερο ενεργές ως προς τις δημοκρατικές μεταρρυθμίσεις και τον σεβασμό των ανθρωπίνων δικαιωμάτων. Θα πρέπει να ενθαρρύνουμε την προσέγγιση αυτή, καθώς συνάδει με τις αξίες μας, είναι αποτελεσματική για την ανάπτυξη και ορθή για τους ευρωπαίους φορολογούμενους.
<SPEAKER ID="725" NAME="Debora Serracchiani" LANGUAGE="IT">
Έπειτα από τα πρόσφατα γεγονότα στη νοτιανατολική Ευρώπη, πρέπει να αναθεωρήσουμε την ευρωπαϊκή πολιτική γειτονίας σε σχέση με τις χώρες εταίρους του Νότου, παρέχοντας τα μέσα και τη βοήθεια που είναι αναγκαία για μια αυθεντική δημοκρατική μετάβαση, καθώς και για την εδραίωση των βάσεων για ριζικές πολιτικές, κοινωνικές και θεσμικές μεταρρυθμίσεις. Είναι σημαντικό η αναθεώρηση της πολιτικής να δίνει προτεραιότητα στα κριτήρια της ανεξαρτησίας της δικαστικής εξουσίας, του σεβασμού των βασικών ελευθεριών, συμπεριλαμβανομένης της ελευθερίας των μέσων ενημέρωσης, και της καταπολέμησης της διαφθοράς, είναι όμως εξίσου αναγκαίο να ξανασκεφτούμε και να εξετάσουμε προσεκτικά τη μεσογειακή στρατηγική της ΕΕ, προκειμένου να ενισχύσουμε τον πολιτικό διάλογο και να στηρίξουμε όλες τις δημοκρατικές και κοινωνικές δυνάμεις.
<SPEAKER ID="725" NAME="Csaba Sándor Tabajdi" LANGUAGE="HU">
" κρίση στον αραβικό κόσμο έδειξε ότι η κατεύθυνση που ακολουθούσαμε έως τώρα στην πολιτική γειτονίας απέτυχε. Τα χρηματοδοτικά μέσα πρέπει να γίνουν περισσότερο διαφανή, και κατά τη διάρκεια της εκταμίευσης της βοήθειας θα πρέπει να ακολουθούμε μια προσέγγιση προσανατολισμένη σε αποτελέσματα. Αυτό ισχύει και σε σχέση με την Ανατολική Διάσταση της πολιτικής. " μελλοντική ευρωπαϊκή πολιτική γειτονίας πρέπει να βασίζεται στις διασυνοριακές σχέσεις μεταξύ των ατόμων· αυτό ισχύει ιδιαίτερα για την Ανατολική Διάσταση, καθώς οι χώρες που περιλαμβάνονται στην ανατολική εταιρική σχέση πρέπει να έχουν επίσης την προοπτική απόκτησης του καθεστώτος υποψήφιας χώρας. Θα πρέπει να αντιμετωπίζουμε με ρεαλιστικό τρόπο το ζήτημα της αμοιβαίας κατάργησης της θεώρησης μεταξύ Ουκρανίας και ΕΕ και δεν θα πρέπει να το χρησιμοποιούμε για να ασκούμε πολιτικές πιέσεις. " ουκρανική κυβέρνηση έχει πολλή δουλειά να κάνει στον τομέα της ενίσχυσης των ανθρωπίνων δικαιωμάτων και της δημοκρατίας. Εντούτοις, οι τελευταίοι που θα πρέπει να τιμωρηθούν γι' αυτό είναι οι πολίτες της Ουκρανίας. Εάν το Ευρωπαϊκό Συμβούλιο στηρίζει τους πολίτες της Λευκορωσίας, επιβάλλοντας παράλληλα κυρώσεις στη Λευκορωσία, δεν θα πρέπει να ακολουθεί διαφορετική προσέγγιση στην Ουκρανία. " χορήγηση απαλλαγής από την υποχρέωση θεώρησης το συντομότερο δυνατό -ας ελπίσουμε μέσα στο τρέχον έτος- θα μπορούσε να θέσει τις βάσεις της οικονομικής εμπιστοσύνης που απαιτείται για τη δημιουργία μιας ζώνης ελεύθερων συναλλαγών. Είμαι βέβαιος ότι η πολωνική Προεδρία θα χειριστεί το θέμα αυτό κατά προτεραιότητα. Είναι λυπηρό το γεγονός ότι η σύνοδος κορυφής της ανατολικής εταιρικής σχέσης δεν μπορούσε να πραγματοποιηθεί κατά τη διάρκεια της ουγγρικής Προεδρίας. " Ουγγαρία θα μπορούσε να μεταχειριστεί τους κοινοτικούς εταίρους στις ανατολικές γειτονικές χώρες με πολύ πιο αντικειμενικό τρόπο απ' ό,τι οι Πολωνοί, οι οποίοι, εξαιτίας των ιστορικών τους εμπειριών, ακολουθούν τα τελευταία χρόνια προκατειλημμένες πολιτικές στο πλαίσιο πολλών σχέσεων.
<SPEAKER ID="726" NAME="Traian Ungureanu" LANGUAGE="EN">
" ευρωπαϊκή πολιτική γειτονίας θα πρέπει να παραμείνει ευρωπαϊκή και όχι γαλλική, γερμανική ή πολωνική. " διάκριση μεταξύ των γειτονικών χωρών στον Νότο και την Ανατολή, ακολουθούμενη από μια μεταφορά κονδυλίων από την Ανατολή στον Νότο, θα μπορούσε να ωφελήσει την ατζέντα ενός κράτους χορηγού, θα έδινε όμως τέλος στην ευρωπαϊκή πολιτική γειτονίας. Οι πιέσεις από μέρους της Γαλλίας για χρηματοδότηση του Νότου, διακόπτοντας παράλληλα τη χρηματοδότηση των προγραμμάτων για την Ανατολή, θα μπορούσαν να δημιουργήσουν ένα ατυχές προηγούμενο. " Ευρώπη θα πρέπει να ασχοληθεί με όλες τις γειτονικές της χώρες και όχι με ορισμένους γείτονες κατά προτεραιότητα. " μεταφορά κονδυλίων από την Ανατολή στον Νότο θα έστελνε ένα καταστροφικό μήνυμα στους ανατολικούς μας εταίρους. Δεν είναι λογικό να στηρίζουμε τη δημοκρατία στον Νότο, αποδυναμώνοντας την στην Ανατολή. Οι ευρωπαϊκές φιλοδοξίες και δημοκρατικές αξίες των ανατολικών εταίρων θα μπορούσαν να ζημιωθούν περαιτέρω από την παρορμητική πολιτική ελευθέρωσης των θεωρήσεων. " πολιτική "προτεραιότητα στη Ρωσία" δεν έχει καμία θέση στον τομέα αυτόν. Οι ρώσοι πολίτες έχουν το δικαίωμα να ταξιδεύουν ελεύθερα, όχι όμως πριν από τους εταίρους μας στην Ανατολή. " χορήγηση στη Ρωσία απαλλαγής από την υποχρέωση θεώρησης θα μετέτρεπε το ρωσικό διαβατήριο σε ένα χρυσό έγγραφο που θα επιδίωκαν να το αποκτήσουν στη Γεωργία, τη Μολδαβία και την Ουκρανία. Θα αποσταθεροποιούσε εσωτερικά τις χώρες αυτές. Επιμένω ότι η ΕΕ θα πρέπει να εξετάσει σοβαρά τα προβλήματα αυτά.

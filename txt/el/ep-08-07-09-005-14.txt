<CHAPTER ID="005-14">
14. Συγκρότηση των πολιτικών ομάδων (τροποποίηση του άρθρου 29 του Κανονισμού) (
<P>
- Πριν από την ψηφοφορία:
<SPEAKER ID="106" NAME="Bruno Gollnisch" AFFILIATION="NI">
(FR) Κύριε Πρόεδρε, αντί να επικαλεστώ το άρθρο 151 του Κανονισμού μας σχετικά με το παραδεκτό των τροπολογιών, καθώς φαίνεται, στην ουσία, ότι μια τροπολογία έχει μόνο μακρινή σχέση με το αρχικό κείμενο της έκθεσης, θα ήθελα να προτείνω να αναπέμψει το Σώμα το κείμενο στην επιτροπή.
<P>
Θα επεξηγήσω εν συντομία την πρόταση. Ο κύριος σκοπός της έκθεσης Corbett, ακόμη και κατά τη γνώμη του ίδιου του κ. Corbett, είναι να αποτρέψει τους βουλευτές οι οποίοι πιστεύουν στην υπεράσπιση της εθνικής ταυτότητας, της κυριαρχίας και της αυτονομίας να συγκροτήσουν ομάδα.
<P>
Ωστόσο, θα ήθελα να επισημάνω τα ολέθρια αποτελέσματα της έκθεσης. Στην επόμενη κοινοβουλευτική περίοδο, μπορεί να οδηγήσει σε πολύ μεγάλο αριθμό μη εγγεγραμμένων βουλευτών οι οποίοι, ανακαλύπτοντας τα κοινά τους σημεία, θα αποφασίσουν να συγκροτήσουν μια ομάδα που σίγουρα δεν θα ήταν πολιτικώς ορθή αφενός, και θα είχε στην πραγματικότητα ακόμη περισσότερους βουλευτές από ό,τι φοβόσαστε αφετέρου.
<P>
Ακολουθώ λοιπόν την εντελώς αντιδημοκρατική, κομματική και δογματική λογική του κ. Corbett και των δημιουργών αυτού του σχεδίου και εφιστώ την προσοχή τους στα ολέθρια αποτελέσματα κειμένων όπως αυτό. Προτείνω οι ενδεχόμενες συνέπειες μιας τέτοιας διάταξης να εξεταστούν στην επιτροπή.
<SPEAKER ID="107" NAME="Πρόεδρος">
Κύριε Gollnisch, ήμουν στην προεδρία όταν διαλύθηκε η ομάδα σας.
<SPEAKER ID="108" NAME="Daniel Hannan" AFFILIATION="NI">
(EN) Κύριε Πρόεδρε, ο χειρότερος λόγος για να τροποποιήσουμε τον Κανονισμό είναι για να στοχεύσουμε ένα συγκεκριμένο άτομο ή μια συγκεκριμένη ομάδα ατόμων. Αυτή είναι η διαφορά μεταξύ του κράτους δικαίου και της αυθαίρετης εξουσίας. Εν πάση περιπτώσει, θεωρώ ότι η παρούσα έκθεση, ως έχει, είναι παράνομη διότι καταψηφίστηκε στην αρχική της μορφή στην επιτροπή. " τροποποιημένη έκδοση που βρίσκεται τώρα ενώπιον του Σώματος μοιάζει τόσο λίγο με την αρχική, η οποία απορρίφθηκε στην επιτροπή, ώστε πιστεύω ότι, αν ακολουθήσουμε κανονικά τις διαδικασίες μας, δεν μπορούμε παρά να την αναπέμψουμε είτε στην επιτροπή ή στις νομικές υπηρεσίες για διαιτησία.
<SPEAKER ID="109" NAME="Jo Leinen  " AFFILIATION="PSE">
Πρόεδρος της Επιτροπής Συνταγματικών Υποθέσεων. - (DE) Κύριε Πρόεδρε, δεν υπάρχει λόγος αναπομπής της παρούσας έκθεσης στην επιτροπή. Αν ήθελε ο κ. Gollnisch να υποστηρίξει τα επιχειρήματά του, θα μπορούσε να είχε παρευρεθεί στη συνεδρίαση της επιτροπής μας, αλλά δεν το έκανε.
<P>
Συζητήσαμε το όλο θέμα, και δηλώνω στο Σώμα ότι ο αριθμός των βουλευτών του Κοινοβουλίου αυξήθηκε από 626 στο τρέχον επίπεδο των 785 μετά από τη σημαντική διεύρυνση, και τώρα έχει οριστεί να αυξηθεί από 732 σε 751, και ότι, όταν πραγματοποιούνται τέτοιου είδους αλλαγές, πρέπει φυσικά να επαναπροσδιορίζεται και ο ελάχιστος αριθμός βουλευτών μιας πολιτικής ομάδας. Το πράξαμε σε ανάλογες περιπτώσεις στο παρελθόν, και το πράττουμε ξανά τώρα. Όπως θα γνωρίζετε, οι τροπολογίες που κατατίθενται συνιστούν συμβιβαστικές προτάσεις.
<P>
Για αυτόν τον λόγο, κύριε Πρόεδρε, πιστεύω ότι θα πρέπει να ψηφίσουμε σήμερα αντί να αναπέμψουμε εκ νέου το ζήτημα στην επιτροπή. " αναπομπή δεν θα χρησίμευε σε τίποτα.
<P>
(Το Σώμα απορρίπτει την αίτηση αναπομπής στην επιτροπή)
<P>
- Πριν από την ψηφοφορία επί της τροπολογίας 3:
<SPEAKER ID="111" NAME="Hanne Dahl">
εξ ονόματος της Ομάδας IND/DEM. - (DA) Κύριε Πρόεδρε, θα ήθελα να αναφέρω εν συντομία τους λόγους της προφορικής τροπολογίας μου, και στην πραγματικότητα αφορά τόσο τον κ. Corbett όσο και τον κ. Leinen, οι οποίοι έθεσαν το ποσοστό των βουλευτών του Κοινοβουλίου ως επιχείρημα της εν λόγω αλλαγής. " παρούσα προφορική τροπολογία, την οποία καταθέτω εξ ονόματος της Ομάδας μου, συνιστά φυσική συνέχεια των τροπολογιών που εγκρίθηκαν το 2002 όταν ο κ. Corbett ήταν εισηγητής. Παρακολουθώ λοιπόν στενά τον συλλογισμό του, που έλαβε υπόψη τη διεύρυνση της ΕΕ από 15 σε 25 χώρες. Χρησιμοποιώντας την ίδια αναλογία για μια ΕΕ που τώρα αποτελείται από 27 χώρες, καταλήγουμε σε ένα μέγεθος της τάξης του 3%, το οποίο πρέπει να εκπροσωπεί το ένα πέμπτο των εν λόγω εθνών, πράγμα που σημαίνει έναν ελάχιστο αριθμό 22 βουλευτών. Ελπίζω ότι η τροπολογία μου γίνεται αντιληπτή στον πραγματικό της χαρακτήρα, ήτοι ως ένα συμβιβαστικό κείμενο. Οι χθεσινές διαπραγματεύσεις μας κάλεσαν να επιδιώξουμε συμβιβασμό, έναν συμβιβασμό το κείμενο του οποίου να συνάδει πλήρως με τον συλλογισμό του κ. Corbett το 2002. " προφορική τροπολογία έχει ως εξής. Θα την διαβάσω στην αγγλική γλώσσα, καθώς έχω μόνο την αγγλική έκδοση η οποία διανεμήθηκε στους βουλευτές σήμερα.
<P>
(EΝ) "Κάθε πολιτική ομάδα απαρτίζεται από βουλευτές που έχουν εκλεγεί στο ένα πέμπτο τουλάχιστον των κρατών μελών. Ο ελάχιστος αναγκαίος αριθμός βουλευτών για τη συγκρότηση πολιτικής ομάδας θα είναι 3% του συνολικού αριθμού βουλευτών."
<P>
(DA) Θα παρότρυνα τους συναδέλφους βουλευτές να υπερψηφίσουν την παρούσα προφορική τροπολογία, καθώς συνιστά συμβιβασμό με τον οποίο εμείς που είμαστε αντίθετοι με την αρχική πρόταση παραμένουμε πιστοί στη λογική του κ. Corbett.
<P>
(Το Σώμα απορρίπτει την προφορική τροπολογία)

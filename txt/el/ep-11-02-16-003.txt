<CHAPTER ID="003">
Ερμηνεία του Κανονισμού
<SPEAKER ID="006" NAME="Πρόεδρος">
" ερμηνεία των άρθρων 56 και 50 του Κανονισμού του Ευρωπαϊκού Κοινοβουλίου, την οποία ενέκρινε η Επιτροπή Συνταγματικών Υποθέσεων κατά τη συνεδρίασή της τη Δευτέρα 14 Φεβρουαρίου 2011, ανακοινώθηκε κατά τη διάρκεια της χθεσινής ώρας των ψηφοφοριών. Καθώς δεν υπήρξε συναφώς καμία αντίρρηση δυνάμει του άρθρου 211, παράγραφος 4, του Κανονισμού, η εν λόγω ερμηνεία μπορεί να θεωρηθεί εγκριθείσα. Κατόπιν τούτου, η ψηφοφορία επί της έκθεσης Mathieu σχετικά με τη διαδικασία υποβολής αίτησης για τη χορήγηση στους υπηκόους τρίτων χωρών ενιαίας άδειας διαμονής και εργασίας στην επικράτεια κράτους μέλους διαγράφεται από την ημερήσια διάταξη της παρούσας περιόδου συνόδου. Όπως γνωρίζετε, το ζήτημα αποτέλεσε αντικείμενο πολλών συζητήσεων, και έχουμε πλέον στη διάθεσή μας μια ερμηνεία με βάση τον Κανονισμό και τις αρχές που διέπουν το έργο μας.

<CHAPTER ID="016">
Χρήση των μικρότερων γλωσσών στο πλαίσιο της κοινής ευρωπαϊκής πολιτιστικής κληρονομιάς (συζήτηση) 
<SPEAKER ID="495" NAME="Πρόεδρος">
" ημερήσια διάταξη προβλέπει τη δήλωση της Επιτροπής σχετικά με τη χρήση των μειονοτικών γλωσσών στο πλαίσιο της κοινής ευρωπαϊκής πολιτιστικής κληρονομιάς.
<SPEAKER ID="496" NAME="Leonard Orban" LANGUAGE="RO">
Κύριε Πρόεδρε, αξιότιμοι βουλευτές, γενικός στόχος της πολιτικής της Ευρωπαϊκής Ένωσης για την πολυγλωσσία είναι να επισημάνει τη σημασία όλων των γλωσσών που ομιλούνται στην Ευρωπαϊκή Ένωση. Σύμφωνα με το άρθρο 151 της Συνθήκης, οι κοινοτικές δράσεις πρέπει να παρέχουν κίνητρα για συνεργασία μεταξύ των κρατών μελών, ώστε να συμβάλουν στην ανάπτυξη του πολιτισμού των κρατών μελών, με παράλληλη τήρηση της πολυμορφίας σε εθνικό και περιφερειακό επίπεδο και εστίαση του ενδιαφέροντος στην κοινή πολιτιστική μας κληρονομιά.
<P>
Με βάση αυτές τις αρχές, η Ευρωπαϊκή Επιτροπή, σε στενή συνεργασία με τα κράτη μέλη, εφαρμόζει τη στρατηγική προώθησης της πολυγλωσσίας και της γλωσσικής πολυμορφίας, οι οποίες αναφέρονται στο έγγραφο που εγκρίθηκε τον Σεπτέμβριο του 2008 και έχει ως αντικείμενο όλες τις γλώσσες που ομιλούνται στην Κοινότητα. Όλες αυτές οι γλώσσες αποτελούν αναπόσπαστο τμήμα της κοινής πολιτιστικής μας κληρονομιάς, και κάθε εθνική, περιφερειακή ή μειονοτική γλώσσα, ή η γλώσσα των μεταναστών, που ομιλείται στην Ευρώπη προσφέρει πρόσθετη όψη σε αυτήν την κοινή πολιτιστική κληρονομιά.
<P>
Όπως γνωρίζετε καλά, η Ευρωπαϊκή Επιτροπή κάλεσε τα κράτη μέλη να εξετάσουν το ενδεχόμενο διδασκαλίας περιφερειακών και μειονοτικών γλωσσών στο πλαίσιο της εθνικής τους στρατηγικής για την προώθηση της πολυγλωσσίας στην κοινωνία. Οι αποφάσεις οι οποίες λήφθηκαν από την Ευρωπαϊκή Ένωση επί του θέματος δεν αντικαθιστούν τα μέτρα που έχουν ήδη ληφθεί από τα κράτη μέλη, αλλά προορίζονται να τα στηρίξουν και να τα συμπληρώσουν. Το κύριο χρηματοδοτικό μέσο στη διάθεση της Ευρωπαϊκής Ένωσης είναι το Πρόγραμμα διά βίου μάθησης για την περίοδο 2007-2013, το οποίο είναι ανοικτό σε όλες τις γλώσσες που ομιλούνται στην Κοινότητα, συμπεριλαμβανομένων των περιφερειακών και των μειονοτικών γλωσσών.
<P>
Δεν υφίσταται κοινοτική νομοθεσία η οποία διέπει τη χρήση των γλωσσών στα κράτη μέλη, ούτε κάποια από τις συνθήκες περιέχει επιλογές σχετικά με τη θέσπιση παρόμοιων διατάξεων. Ο σεβασμός της γλωσσικής και της πολιτιστικής πολυμορφίας διαφυλάσσεται στο άρθρο 22 του Χάρτη των Θεμελιωδών Δικαιωμάτων, το οποίο προβλέπει ότι η Ένωση πρέπει να σέβεται την πολιτιστική και τη γλωσσική πολυμορφία.
<P>
Όπως γνωρίζετε, οι διατάξεις του Χάρτη έχουν ως αντικείμενο τα θεσμικά και άλλα όργανα της ΕΕ, όπως και τα κράτη μέλη, μόνο στην περίπτωση που εφαρμόζουν την κοινοτική νομοθεσία. Τα κράτη μέλη, ως εκ τούτου, συνεχίζουν να είναι εκείνα που λαμβάνουν τις αποφάσεις σχετικά με την εσωτερική τους πολιτική σε θέματα γλωσσών, καθώς και όσον αφορά τις περιφερειακές και τις μειονοτικές γλώσσες. " προστασία των προσώπων που ανήκουν σε εθνικές μειονότητες αποτελεί αναπόσπαστο τμήμα της πολιτικής σεβασμού των ανθρωπίνων δικαιωμάτων, η οποία είναι μία από τις αρχές στις οποίες βασίστηκε η δημιουργία της Ευρωπαϊκής Ένωσης, όπως επισημαίνεται στο άρθρο 6 της Συνθήκης για την Ευρωπαϊκή Ένωση.
<P>
Ως εκ τούτου, τα κράτη μέλη πρέπει να χρησιμοποιούν κάθε νομικό μέσο που διαθέτουν για την κατοχύρωση των δικαιωμάτων των προσώπων που ανήκουν σε εθνικές μειονότητες, σύμφωνα με τη δική τους συνταγματική τάξη και τις υποχρεώσεις και δεσμεύσεις που τους επιβάλλονται από τη διεθνή νομοθεσία. Ως διεθνή νομοθεσία εννοώ, για παράδειγμα, τον Ευρωπαϊκό Χάρτη για τις Περιφερειακές ή Μειονοτικές Γλώσσες του Συμβουλίου της Ευρώπης, ο οποίος ορίζει ένα γενικό πλαίσιο επί του θέματος, όπως και τις συστάσεις του Οργανισμού για την Ασφάλεια και τη Συνεργασία στην Ευρώπη, στον οποίο η Ευρωπαϊκή Ένωση έχει προσφύγει σε διάφορες περιπτώσεις.
<SPEAKER ID="497" NAME="Edit Bauer" LANGUAGE="HU">
Οι γλώσσες των λαών της Ευρώπης, ως πολιτιστικό σύνολο, αποτελούν την πολιτιστική κληρονομιά της Ευρώπης, όπως είπε και ο Επίτροπος. Τον ευχαριστώ για την παρατήρησή του αυτή. Δεν υφίστανται διαφορές μεταξύ των γλωσσών, είτε ομιλούνται από μειονότητα είτε από την πλειονότητα των κατοίκων. Το δικαίωμα των ανθρώπων να μιλούν τη δική τους γλώσσα αποτελεί, ταυτόχρονα, αναπόσπαστο τμήμα των βασικών τους δικαιωμάτων, όπως αναφέρεται και στο άρθρο 22 του Χάρτη των Θεμελιωδών Δικαιωμάτων. Δεν είναι τυχαίο το γεγονός ότι οι εθνικές κοινότητες είναι εξαιρετικά ευαίσθητες σε κάθε παραβίαση των δικαιωμάτων τους σε αυτόν τον τομέα.
<P>
Καταγγέλλω, εξ ονόματος μιας μειονότητας η οποία αριθμεί περισσότερο από μισό εκατομμύριο, τον σλοβακικό εθνικό νόμο για τη γλώσσα, ο οποίος περιέχει ορισμένα άρθρα που παραβιάζουν και περιορίζουν τα δικαιώματα της μειονότητας. Να σας δώσω μερικά παραδείγματα. Το άρθρο 8, παράγραφος 4 του νόμου προβλέπει ότι οι ιατροί πρέπει να επικοινωνούν στην εθνική γλώσσα με τους ασθενείς, σε τοποθεσίες όπου η αναλογία της μειονότητας είναι μικρότερη του 20%. Το ίδιο ισχύει για τους κοινωνικούς λειτουργούς και τους πελάτες τους, καθώς και για τους πυροσβέστες και το παραϊατρικό προσωπικό, εν ώρα καθήκοντος, όταν σβήνουν δηλαδή μια φωτιά ή μεταφέρουν κάποιον στο νοσοκομείο. Σύμφωνα με το άρθρο 6, παράγραφος 1, η σλοβακική γλώσσα πρέπει να χρησιμοποιείται στα κείμενα των διαφημίσεων, είτε δημόσιων είτε ιδιωτικών. Σύμφωνα με το άρθρο 8, παράγραφος 6, οι διαφημίσεις πρέπει να εμφανίζονται πρώτα και να είναι μεγαλύτερες στην εθνική γλώσσα, ή οι χαρακτήρες πρέπει να είναι τουλάχιστον εξίσου μεγάλοι με τους χαρακτήρες του κειμένου στη δεύτερη γλώσσα. Το γεγονός αυτό προφανώς εκφράζει το μήνυμα ότι η πρώτη γλώσσα είναι σημαντικότερη, ενώ η δεύτερη είναι υποδεέστερη και δεύτερης κατηγορίας.
<P>
Το άρθρο 9 του νόμου επιβάλλει κυρώσεις δυσαναλόγως επαχθείς σε νομικά πρόσωπα τα οποία δεν ακολουθούν την κατάλληλη χρήση της γλώσσας, συμπεριλαμβανομένων των μικρών επιχειρήσεων. Σε κάθε περίπτωση, γιατί να αποτελεί ποινικό αδίκημα το να ομιλεί κάποιος τη μητρική του γλώσσα; Ένας τέτοιος νόμος δεν μπορεί, προφανώς, να εφαρμοστεί αποτελεσματικά.
<P>
Κύριε Πρόεδρε, η σλοβακική νομοθεσία θα μπορούσε να έχει ενσωματώσει ως τμήμα του εσωτερικού νομικού της συστήματος τις δεσμεύσεις τις οποίες αποδέχθηκε και επικύρωσε με τον Χάρτη για τις γλώσσες του Συμβουλίου της Ευρώπης, αντί να εγκρίνει έναν νόμο ο οποίος είναι εκ διαμέτρου αντίθετος προς τον Χάρτη. Δεν έχει ως αντικείμενο ούτε καν τη διγλωσσία, αφού δεν απαιτεί από τους εργαζόμενους, ακόμη και του δημόσιου τομέα, να γνωρίζουν τη μειονοτική γλώσσα, ούτε τους ενθαρρύνει να την μάθουν.
<P>
Κύριε Πρόεδρε, κάτι τελευταίο ακόμα. Με χαροποιεί το γεγονός ότι το Ευρωπαϊκό Κοινοβούλιο συμπεριέλαβε αυτήν τη συζήτηση στην ημερήσια διάταξη και εκτιμώ ιδιαίτερα τη σαφή τοποθέτηση του Προέδρου του Κοινοβουλίου, Jerzy Buzek, όπως και το σαφές μήνυμα της Επιτροπής ότι τα δικαιώματα των μειονοτήτων πρέπει να προστατευθούν, όχι να περιοριστούν.
<SPEAKER ID="498" NAME="Hannes Swoboda">
εξ ονόματος της Ομάδας S&D. - (DE) Κύριε Πρόεδρε, με δεδομένες όλες τις διαφορές απόψεων στο Κοινοβούλιο, αποτελεί καλή ένδειξη το γεγονός ότι έχουμε εδώ έναν Πρόεδρο, ουγγρικής καταγωγής, για τον οποίο μπορούμε να είμαστε σίγουροι ότι δεν θα ενεργήσει κατά τρόπο που δημιουργεί διακρίσεις, αλλά και το γεγονός ότι η προσπάθεια που καταβάλλεται, ώστε να εμμένουμε σε ό,τι είναι σωστό ανεξαρτήτως γλώσσας και καταγωγής, αποτελεί απλό ζήτημα ρουτίνας σε αυτήν την Ευρώπη.
<P>
Κυρία Bauer, αντιμετωπίσατε με κριτική προδιάθεση τον νόμο για τη γλώσσα. Ο νόμος για τη γλώσσα δεν είναι τόσο καλός όσο θα μπορούσε να είναι, αυτό πράγματι έχει αποδειχθεί. Δεν προσβάλλει, πάντως, τα θεμελιώδη δικαιώματα. Πρέπει και αυτό να αναφερθεί. Υπό τις συνθήκες αυτές, είναι αναγκαίο να εξαλείψουμε τις ελλείψεις οι οποίες όντως υφίστανται - πρωτίστως στην ερμηνεία του νόμου. Είναι απολύτως απαραίτητο η σημερινή συζήτηση να στείλει το μήνυμα ότι επιφέρουμε βελτιώσεις, όχι γιατί επιθυμούμε να φέρουμε σε αντιπαράθεση τη μία πληθυσμιακή ομάδα με την άλλη, αλλά γιατί επιθυμούμε να βελτιωθούν οι σχέσεις μεταξύ Σλοβάκων και Ούγγρων μέσα στη Σλοβακία, και φυσικά και οι σχέσεις μεταξύ των δύο χωρών. Αυτή πρέπει να είναι η ανησυχία μας. Ιδίως τώρα, καθώς προσεγγίζουμε τις εκλογές, οφείλω, δυστυχώς, να ζητήσω μετριοπάθεια, λογική και διάλογο, που ανοίγουν τον δρόμο για θετικό αποτέλεσμα.
<P>
Υφίστανται όμως, πολύ απλά, και προβλήματα με ιστορική βάση, και δεν πρέπει να τρέφουμε ψευδαισθήσεις σχετικά με αυτό. " μητέρα μου, η οποία γεννήθηκε στο Μίσκολτς, και εγώ, που γεννήθηκα λίγα μόλις χιλιόμετρα από την Μπρατισλάβα, το νιώθουμε, το αισθανόμαστε. Το σημαντικότερο, ωστόσο, είναι να μην μεγεθύνουμε, ούτε να αναθερμαίνουμε συγκρούσεις οι οποίες συχνά υφίστανται ουσιαστικά μόνο μεταξύ πολιτικών δυνάμεων και όχι μεταξύ των ίδιων των ανθρώπων, που τα πάνε καλά.
<P>
Όπως ακριβώς υφίσταται ουγγρική μειονότητα στη Σλοβακία, έτσι υφίσταται και σλοβακική μειονότητα σε πολλούς δήμους και κοινότητες με ουγγρική πλειονότητα κατοίκων μέσα στη Σλοβακία. Πρέπει ως εκ τούτου να συμβάλουμε στην προσέγγιση αυτών των στοιχείων. Το δεύτερο μήνυμα το οποίο αποστέλλει αυτή η συζήτηση έχει και αυτό καθοριστική σημασία. Μαζί, αντιμετωπίζουμε πολλαπλά προβλήματα. " Σλοβακία και η Ουγγαρία επίσης αντιμετωπίζουν προβλήματα μεταξύ τους, όπως το πρόβλημα των Ρομά. Δεν θα ήταν, λοιπόν, πολύ πιο λογικό να επικεντρωθούμε στην από κοινού επίλυση αυτών των σημερινών προβλημάτων μέσα από διάλογο, σε μια προσπάθεια να προσφέρουμε σε όλες τις μειονότητες αυτής της περιοχής καλύτερες προοπτικές; Τελικά, όλοι μέλη μειονοτήτων είμαστε. Σκοπός πρέπει να είναι η σαφής μας δέσμευση στη γλωσσική πολυμορφία -όπως είπε ο Επίτροπος- και στην προώθηση της πολυγλωσσίας, εφόσον οι γλώσσες αποτελούν "περιουσιακό στοιχείο". Οι άνθρωποι οι οποίοι μπορούν να μιλούν περισσότερες γλώσσες διαθέτουν πλεονέκτημα, και, όταν όλοι μας το κατανοήσουμε αυτό και το αποδεχθούμε, θα μπορέσουμε να προσβλέπουμε σε καλύτερο μέλλον.
<SPEAKER ID="499" NAME="Carl Haglund" LANGUAGE="SV">
Κύριε Πρόεδρε, με χαροποιεί το γεγονός ότι η Επιτροπή επιλαμβάνεται σοβαρά του ζητήματος αυτού. " ζωή για πολλές μειονοτικές ομάδες στην Ευρώπη είναι δύσκολη, και ένα ισχυρό μήνυμα, ιδιαίτερα από την ΕΕ, μπορεί να συμβάλει στην αντιμετώπιση του κύματος μισαλλοδοξίας το οποίο σαρώνει τις περιοχές μας τα τελευταία χρόνια. Νομίζω ότι η ΕΕ πρέπει να καταστήσει απόλυτα σαφές σε κάθε Ευρωπαίο ότι μας προσφέρει προστιθέμενη αξία το να κατέχουμε αλλά και να μιλούμε γλώσσες εκτός της γλώσσας της πλειονότητας των κατοίκων.
<P>
Γιατί; Επειδή, απλούστατα, κάθε γλώσσα συνοδεύεται από μια τεράστια πολιτιστική κληρονομιά η οποία εμπλουτίζει την ευρωπαϊκή πολυμορφία. Οι περιοχές όπου ομιλούνται οι μειονοτικές γλώσσες είναι επίσης πιο επιτυχημένες και πιο ανταγωνιστικές από οικονομική άποψη από άλλες περιοχές. Είναι, ως εκ τούτου, προς όφελος οιουδήποτε επιθυμεί να δραστηριοποιηθεί επιχειρηματικά σε τέτοιες περιοχές, να προσλάβει ανθρώπους οι οποίοι μιλούν τις τοπικές γλώσσες. Αυτοί ήταν δύο καλοί λόγοι. Θα ήθελα να ευχαριστήσω την Επιτροπή για αυτήν την πρωτοβουλία. Δεν θα σας κρατήσω περισσότερο, αφού ο χρόνος είναι περιορισμένος.
<SPEAKER ID="500" NAME="Tatjana Ždanoka" LANGUAGE="EN">
Κύριε Πρόεδρε, ευχαριστώ τον Επίτροπο για τη δήλωσή του και συμφωνώ ότι η σημερινή κατάσταση της νομοθεσίας της ΕΕ δεν μας παρέχει το δικαίωμα να νομοθετήσουμε στον τομέα των γλωσσικών δικαιωμάτων.
<P>
Ωστόσο, από την 1η Δεκεμβρίου, στο άρθρο 2 της Συνθήκης για την Ευρωπαϊκή Ένωση θα προστεθεί ρήτρα η οποία αναφέρει ότι η Ένωση θεμελιώνεται στις αξίες του σεβασμού των ανθρωπίνων δικαιωμάτων, περιλαμβανομένων των δικαιωμάτων των προσώπων που ανήκουν σε μειονότητες. Αυτό δεν μπορεί κατά πάσα πιθανότητα να αποτελέσει ισχυρό νομικό θεμέλιο για την άμεση ενσωμάτωση της δικής μας έννοιας περί μειονοτικών δικαιωμάτων στο κοινοτικό κεκτημένο. Εντούτοις, αξίζουμε σήμερα μια δήλωση που εστιάζεται περισσότερο στην πολιτική τοποθέτηση της Επιτροπής όσον αφορά τα μειονοτικά δικαιώματα, και το μήνυμα αυτό πρέπει να είναι, κατά τη γνώμη μου, πολύ απλό. Όποιο μέρος ενεργεί εις βάρος των δικαιωμάτων των προσώπων που ανήκουν σε μειονότητες, συμπεριλαμβανομένων των γλωσσικών δικαιωμάτων, ενεργεί εις βάρος των βασικών αξιών της Ένωσης.
<P>
Κατονομάζουμε και στιγματίζουμε τις χώρες εκτός της ΕΕ οι οποίες έχουν βεβαρυμμένο μητρώο στον τομέα των ανθρωπίνων δικαιωμάτων, αν και η ΕΕ δεν μπορεί να τους επιβάλει νομικώς δεσμευτικούς κανόνες, γιατί όμως διστάζουμε τόσο να κατονομάσουμε κακά παραδείγματα μέσα στην ΕΕ, ακόμη και στην περίπτωση που δεν μπορούμε να τους επιβάλουμε κανόνες;
<P>
Αναφέρατε έγγραφα του Συμβουλίου της Ευρώπης και του ΟΑΣΕ, αλλά η Επιτροπή πρέπει να αναλάβει και την υποχρέωση να παρακολουθεί εάν τα κράτη μέλη εκπληρώνουν τις δυνάμει αυτών των εγγράφων υποχρεώσεις τους.
<P>
Τέλος, ούτε στο ίδιο το Κοινοβούλιο εκπληρώνουμε αυτήν την υποχρέωση πολυγλωσσίας. Εγώ, για παράδειγμα, δεν μπορώ να μιλήσω τη μητρική μου γλώσσα, παρά το γεγονός ότι το 40% του πληθυσμού της χώρας μου, της Λετονίας, έχει τη ρωσική ως μητρική του γλώσσα.
<SPEAKER ID="501" NAME="Lajos Bokros" LANGUAGE="SK">
" σλοβακική είναι μία από τις ωραιότερες γλώσσες στην Ευρώπη, σπάνια όμως ακούγεται στο Ευρωπαϊκό Κοινοβούλιο.
<P>
Ως αληθινός φίλος της Σλοβακίας, υποστηρικτής επί μακρόν της ανάπτυξής της και μετριοπαθής αλλά ενεργός μέτοχος των μεταρρυθμίσεων στη Σλοβακία, με χαρά μου θα βοηθούσα τους σλοβάκους φίλους μου να υπερβούν αυτό το μειονέκτημα και, ταυτόχρονα, να συμβάλουν, ώστε η σλοβακική γλώσσα να ομιλείται και να γίνεται κατανοητή από όλο και ευρύτερο κύκλο ανθρώπων. Πιστεύω, τέλος, ότι θα είναι εφικτό να προστατευθεί η πολυμορφία της σλοβακικής γλώσσας και του σλοβακικού πολιτισμού.
<P>
" σλοβακική γλώσσα δεν επιθυμεί να αναπτυχθεί σε βάρος άλλων γλωσσών. Γι' αυτόν ακριβώς τον λόγο, είναι ακατανόητο το γεγονός ότι ένας νόμος σχετικά με τη χρήση των γλωσσών των εθνοτικών μειονοτήτων καθορίζει γι' αυτές πολύ στενότερο φάσμα χρήσης απ' ό,τι για τη σλοβακική. Ο νόμος αυτός στην πραγματικότητα αντιμετωπίζει τη χρήση αυτών των γλωσσών ως εναλλακτική λύση και εξετάζει αυτήν την εναλλακτική λύση μόνο με αρνητικό τρόπο και όχι ως θετικό δικαίωμα, χωρίς να την θεωρεί δικαίωμα που μπορεί να απαιτηθεί και να εφαρμοστεί στην καθημερινή ζωή.
<P>
Σε γραφεία στη Σλοβακία, συνεχίζουν να μην χρησιμοποιούνται έντυπα στην ουγγρική γλώσσα, ενώ δεν υφίστανται καν επίσημες μεταφράσεις των νόμων και των κανονιστικών προτύπων της Δημοκρατίας της Σλοβακίας στην ουγγρική γλώσσα.
<P>
" τροποποίηση του εθνικού νόμου για τη γλώσσα έκανε την κατάσταση ακόμα πιο δύσκολη. Οι εκπρόσωποι των εθνοτικών μειονοτήτων δεν συμμετείχαν στη σύνταξη της τροποποίησης. Ένα από τα θεμελιώδη ελαττώματα του νέου νομοθετικού μέτρου είναι ότι όχι μόνο εφαρμόζεται στη χρήση της επίσημης γλώσσας, αλλά και παρεμβαίνει ακόμη πιο εκτεταμένα στη δημόσια, την εμπορική και την ιδιωτική ζωή.
<P>
Άλλο θεμελιώδες πρόβλημα είναι ότι ο κρατικός νόμος για τη γλώσσα περιλαμβάνει και κυρώσεις. " τροποποίηση του σλοβακικού εθνικού νόμου για τη γλώσσα παραβαίνει τα βασικά ανθρώπινα δικαιώματα και τα πρότυπα της Ευρωπαϊκής Ένωσης. " διατήρηση του νόμου στη σημερινή του μορφή είναι αντίθετη προς το εθνικό συμφέρον της Δημοκρατίας της Σλοβακίας και της εθνοτικής ομάδας που υπερισχύει αριθμητικά, επειδή ο νόμος θα προκαλέσει υποψίες και θα δηλητηριάσει το κλίμα των καλών σχέσεων μεταξύ των εθνοτικών ομάδων που έχουν ζήσει μαζί στην επικράτεια της Σλοβακίας για περισσότερα από χίλια χρόνια.
<P>
" Σλοβακία είναι μια ώριμη, αναπτυγμένη και γεμάτη αυτοπεποίθηση δημοκρατική χώρα, που δεν εξαρτάται από πολιτιστικές εχθροπραξίες, ούτε από τη χρήση του νόμου για να υπερασπιστεί τον εαυτό της έναντι των τοπικών γλωσσών. Οι τοπικές εθνοτικές ομάδες δεν απειλούν το σλοβακικό έθνος, τη σλοβακική γλώσσα ή τον πολιτισμό του σλοβακικού έθνους. Αντίθετα, οι εθνοτικές ομάδες που συμβιώνουν, με ενθουσιασμό και αυτοβούλως θα προστατεύσουν, θα στηρίξουν και θα αναπτύξουν τη σλοβακική γλώσσα και τον πολιτισμό της για όσο καιρό θα υφίσταται ορατή προθυμία εκ μέρους του σλοβακικού έθνους να προστατεύει, να στηρίζει και να αναπτύσσει τις γλώσσες και τον πολιτισμό των εθνοτικών μειονοτήτων.
<SPEAKER ID="502" NAME="Jaroslav Paška" LANGUAGE="SK">
Οι ούγγροι φίλοι μας πρόσφατα μάς έκαναν κήρυγμα σχετικά με το πώς πρέπει να βρούμε ευρωπαϊκού τύπου λύση στο ζήτημα της χρήσης των μειονοτικών γλωσσών στη Σλοβακία.
<P>
Θα ήθελα να τους δώσω μια απάντηση σχετικά με το πώς φαίνεται να λησμονούν να κοιτάξουν τους εαυτούς τους και πώς περιορίζουν στην Ουγγαρία τις μειονότητες στη χρήση της μητρικής τους γλώσσας. Ας ρίξουμε μια ματιά, για παράδειγμα, στην ανατροφή των παιδιών και στα σχολεία. " Δημοκρατία της Σλοβακίας επιτρέπει στα παιδιά των Ούγγρων να εκπαιδεύονται στη μητρική τους γλώσσα από το δημοτικό σχολείο ως το γυμνάσιο και το πανεπιστήμιο. " διδασκαλία όλων των μαθημάτων γίνεται από ουγγρόφωνους δασκάλους στην ουγγρική γλώσσα. Ωστόσο, τα παιδιά των Σλοβάκων στην Ουγγαρία μόνο στα όνειρά τους μπορούν να έχουν σλοβακικά σχολεία. " ουγγρική κυβέρνηση τα έκλεισε το 1961. Από τότε, τα παιδιά των εθνοτικών μειονοτήτων στην Ουγγαρία δεν έχουν πού να μάθουν την ορθή χρήση της μητρικής τους γλώσσας, αφού η ουγγρική κυβέρνηση δεν τους παρέχει τη δυνατότητα να εκπαιδευθούν στη μητρική τους γλώσσα, αντίθετα προς άλλες κυβερνήσεις της ΕΕ. Στην Ουγγαρία, ως εκ τούτου, τα παιδιά των Σλοβάκων πρέπει να σπουδάσουν όλα τα μαθήματα στην ουγγρική γλώσσα, ενώ η μητρική τους γλώσσα προστίθεται σαν κάτι σαν τιμωρία, σαν επιπλέον εργασία, με πρόθεση την αποθάρρυνσή τους. Διδάσκονται τα σλοβακικά από ουγγρόφωνους δασκάλους οι οποίοι δεν γνωρίζουν επαρκώς τη σλοβακική γλώσσα. Με τον τρόπο αυτό, η σχέση των παιδιών με τη μητρική τους γλώσσα και οι πολιτιστικοί τους δεσμοί παρεμποδίζονται και υπονομεύονται.
<P>
Χρησιμοποιώντας αυτήν την υποτιθέμενη ευρωπαϊκή προσέγγιση των μειονοτήτων, η ουγγρική διοίκηση μείωσε, μέσα σε διάστημα 50 ετών, τη σλοβακική μειονότητα στο ένα δέκατο περίπου του αρχικού της μεγέθους. Γι' αυτόν τον λόγο, ένας ούγγρος πρώην διαμεσολαβητής για τις εθνοτικές μειονότητες παραδέχθηκε προηγουμένως ανοικτά ότι η Ουγγαρία συνεχίζει να εργάζεται για την ολική αφομοίωση των εθνοτικών μειονοτήτων.
<P>
Εκτιμώ βαθύτατα τους φίλους μου, τους βουλευτές από τη Δημοκρατία της Ουγγαρίας. Για περισσότερα από χίλια έτη, τα έθνη μας συνέβαλαν από κοινού στην ιστορία της Ευρώπης. Το μόνο που θα ήθελα να τους ζητήσω είναι να κατανοήσουν ότι οι αριθμοί δεν ψεύδονται. Λόγω της εκάστοτε πολιτικής της ουγγρικής διοίκησης, η σλοβακική μειονότητα στην Ουγγαρία αποδεκατίστηκε, ενώ η ουγγρική μειονότητα στη Σλοβακία, χάρη στην ορθή πολιτική της σλοβακικής διοίκησης, συνεχίζει με τους ίδιους αριθμούς.
<SPEAKER ID="503" NAME="Zoltán Balczó" AFFILIATION="NI">
(HU) Ξεκινώντας αυτό το θέμα, να ξεκαθαρίσουμε τι μπορούμε να θεωρήσουμε ότι αξίζει για την Ευρωπαϊκή Ένωση. Είναι ό,τι είναι γραμμένο στα έγγραφα, ή θεωρείται κάτι ότι αξίζει, όταν τα κράτη το σέβονται ή, εάν δεν το σέβονται, τα κάνει η Ευρωπαϊκή Ένωση να το σέβονται; Μπορεί μια εθνική μειονότητα να θεωρηθεί ως κάτι που αξίζει; Έχει σημασία; Ε, λοιπόν, στην Τσεχική Δημοκρατία, πρόσφατα έθεσαν σε ισχύ τα διατάγματα Μπένες, ώστε να μπορέσει να υπογράψει ο Václav Klaus τη Συνθήκη της Λισαβόνας. Με άλλους όρους, διατήρησαν το στίγμα της συλλογικής ενοχής για τις εθνοτικές ομάδες των σουδητών Γερμανών και των Ούγγρων. Αξίζει λοιπόν μια μειονότητα; Αξίζει μια μειονοτική γλώσσα; Στη Σλοβακία, ο τοπικός ουγγρικός πληθυσμός τιμωρείται σε περίπτωση που χρησιμοποιήσει τη μητρική του γλώσσα. Ο νόμος αυτός απλώς δεν μπορεί να εφαρμοστεί αποτελεσματικά. " Ευρώπη πρέπει να ντρέπεται όσο συνεχίζει να υφίσταται αυτός ο νόμος. Το ζήτημα αυτό δεν πρέπει να αποτελεί διαφορά μεταξύ της Σλοβακίας και της Ουγγαρίας, πρέπει να είναι ζήτημα προς επίλυση μεταξύ της Ευρωπαϊκής Ένωσης, για τη διαφύλαξη των αξιών της, και της Σλοβακίας. Είναι υποκριτικό το σύστημα που διακηρύσσει τέτοιες αξίες, αλλά δεν συμμορφώνεται προς αυτές στην πράξη.
<P>
Με τι ασχολείται αυτό το σημείο της ημερήσιας διάταξης; Είμαστε σίγουρα απρόθυμοι να επιλύσουμε αυτό το ζήτημα. Σε αυτήν τη συνεδρίαση, ασχολούμαστε με επιμέρους ζητήματα, όπως η Νικαράγουα, το Βιετνάμ, το Λάος και οι παραβιάσεις των ανθρωπίνων δικαιωμάτων. Στο συγκεκριμένο όμως ζήτημα, η Ευρωπαϊκή Ένωση δεν αναλαμβάνει καν τον ρόλο του υπερασπιστή των αξιών της. Απλώς τις απαξιώνει.
<SPEAKER ID="504" NAME="Kinga Gál" AFFILIATION="PPE">
(HU) Κύριε Πρόεδρε, κύριε Επίτροπε, θεωρώ επιτυχία το γεγονός ότι, στη συζήτηση την οποία προτείναμε η συνάδελφός μου, Edit Bauer, και εγώ, το Ευρωπαϊκό Κοινοβούλιο ασχολείται επιτέλους με το ζήτημα των εθνικών και των γλωσσικών μειονοτήτων, χρησιμοποιώντας τη δική τους γλώσσα, γεγονός που σημαίνει ότι ασχολείται και με τον σλοβακικό νόμο για τη γλώσσα, ο οποίος εισάγει δυσμενείς διακρίσεις. Με χαροποιεί επίσης ιδιαίτερα το γεγονός ότι η Επιτροπή υιοθέτησε εν προκειμένω σθεναρή στάση όσον αφορά τα δικαιώματα των μειονοτικών γλωσσών.
<P>
Θα ήθελα να ευχαριστήσω τον Επίτροπο Orban, ιδιαίτερα για την αναφορά του στον Χάρτη για τις Περιφερειακές ή Μειονοτικές Γλώσσες του Συμβουλίου της Ευρώπης, μεταξύ των δικαιωμάτων και των χρήσιμων εγγράφων στα οποία αναφέρθηκε. Ομοίως, νομίζω ότι είναι ιδιαίτερα σημαντικό το γεγονός ότι ο κ. Buzek επισκέφθηκε την Μπρατισλάβα και εξέδωσε σαφή δήλωση σχετικά με το ζήτημα αυτό. Σε τελική ανάλυση, όλοι όσοι από εμάς ασχολούμαστε επί χρόνια με τα ανθρώπινα δικαιώματα στο Κοινοβούλιο, θεωρούμε ότι είναι υβριστικό, την ώρα που ανατέλλει η εποχή της Συνθήκης της Λισαβόνας, πολίτες οι οποίοι ανήκουν σε κάποια μειονότητα να μην επιτρέπεται να χρησιμοποιούν την ίδια τους τη μητρική γλώσσα στη γη που γεννήθηκαν, και να μην μπορούν να απολαύουν των δικαιωμάτων τα οποία εγγυάται η δημοκρατία. Πράγματι, ο νόμος αντιμετωπίζει ως εν δυνάμει αξιόποινη πράξη την άσκηση εκ μέρους κάποιου του θεμελιώδους ανθρωπίνου δικαιώματος να χρησιμοποιεί τη μητρική του γλώσσα. Το γεγονός αυτό συνεπάγεται ότι τα μέλη της μειονότητας αποτελούν πολίτες δεύτερης κατηγορίας στη γενέτειρά τους. Αναφερόμαστε, κύριε Paška, σε περίπου 530 000 Ούγγρους στη Σλοβακία και 20-30 000 Σλοβάκους στην Ουγγαρία, για να σας δώσω απλώς ένα μέτρο σύγκρισης.
<P>
Θα ήθελα, εντούτοις, να απαντήσω απλώς στον κ. Swoboda ότι σε αυτήν την περίπτωση αγωνίζεται μια μειονότητα για το πλέον βασικό ανθρώπινο δικαίωμα εναντίον της πλειονότητας των κατοίκων, δεν αγωνίζονται δύο χώρες η μία εναντίον της άλλης. " Ευρωπαϊκή Ένωση πρέπει υποχρεωτικά να παρέμβει και να καταγγείλει τον σλοβακικό και κάθε άλλο παρόμοιο νόμο, ο οποίος υπονομεύει τη χρήση των μειονοτικών γλωσσών και την προστασία της ταυτότητας των μειονοτήτων, εφόσον τέτοιοι νόμοι είναι ασύμβατοι με κάθε διεθνές έγγραφο, συμπεριλαμβανομένων των βασικών αρχών οι οποίες τώρα ενισχύονται στη Συνθήκη της Λισαβόνας και στον Χάρτη των Θεμελιωδών Δικαιωμάτων.
<P>
Θα ήθελα απλώς να υπενθυμίσω στους συναδέλφους μου ότι ήδη το 1995 η Σλοβακία επικρίθηκε διεθνώς, όταν θεσπίστηκε για πρώτη φορά ο νόμος για τη γλώσσα. Ως αποτέλεσμα αυτού, και ειδικότερα σε εφαρμογή μιας εκ των συνθηκών για την εκκίνηση της διαδικασίας ένταξης στην ΕΕ, η Σλοβακία αναγκάστηκε να άρει τις παραγράφους σχετικά με τις ποινές από τον νόμο. 10 χρόνια πριν, ως εκ τούτου, η Ευρωπαϊκή Ένωση αντιτάχθηκε σε ό,τι σήμερα διστάζει υπερβολικά να καταγγείλει.
<SPEAKER ID="505" NAME="Boris Zala" AFFILIATION="S&amp;D">
(SK) Είμαι υπερήφανος που δηλώνω ότι η Σλοβακία συνέβαλε κατά πολύ στη γλωσσική πολυμορφία και στη διαφύλαξη της γλωσσικής πολιτιστικής κληρονομιάς.
<P>
Ορισμένες υπενθυμίσεις: η ουγγρική μειονότητα διαθέτει περίπου 700 σχολεία, όπου η διδασκαλία πραγματοποιείται στην ουγγρική γλώσσα. Όλες οι μειονότητες έχουν το δικαίωμα να χρησιμοποιούν τη γλώσσα τους σε δικαστικές προσφυγές, στις επίσημες επιχειρηματικές δραστηριότητες, στις ονομασίες τοποθεσιών, ενώ έχουν και ραδιοφωνικές και τηλεοπτικές εκπομπές στη μητρική τους γλώσσα. Το κράτος παρέχει οικονομική βοήθεια για τις πολιτιστικές δραστηριότητες των μειονοτήτων και αποδέχεται τη χρήση της μητρικής τους γλώσσας σε εμπορικές, συμβατικές και άλλες σχέσεις.
<P>
Βουλευτές από την Ουγγαρία εδώ επιτίθενται στον σλοβακικό νόμο για τη γλώσσα. Οι ισχυρισμοί τους αποτελούν απροκάλυπτα ψεύδη, χαλκεύματα και εφευρήματα του πληγωμένου ουγγρικού εθνικισμού. Πρέπει να τους απορρίψουμε, κυρίες και κύριοι. Αντίθετα, ο σλοβακικός νόμος για τη γλώσσα συμμορφώνεται πλήρως προς τα διεθνή πρότυπα, όπως επιβεβαιώνει και ο πλέον αρμόδιος παρατηρητής - ο Επίτροπος Vollebæk του Οργανισμού για την Ασφάλεια και τη Συνεργασία στην Ευρώπη. Ο νόμος μας για τη γλώσσα συμβάλλει στην εξάλειψη των διακρίσεων σε βάρος των μειονοτήτων και στην ασφάλεια και την υγεία των πολιτών μας, ενώ ταυτόχρονα προετοιμάζει το έδαφος για την πλήρη ένταξή τους. Ακόμη, η Σλοβακία έχει υπογράψει τον Χάρτη για τις μειονοτικές γλώσσες και έτσι διατηρεί τη γλωσσική πολυμορφία όλων των μειονοτήτων στη Σλοβακία σε υψηλό βαθμό.
<SPEAKER ID="506" NAME="Sergej Kozlík" AFFILIATION="ALDE">
(SK) " Δημοκρατία της Σλοβακίας εφαρμόζει υψηλές προδιαγραφές σε σχέση με τις εθνοτικές μειονότητες και, ταυτόχρονα, έναν από τους πιο μετριοπαθείς εθνικούς νόμους για τη γλώσσα στην Ευρώπη.
<P>
Παρά το γεγονός αυτό, βρίσκεται υπό συνεχή πίεση από ούγγρους βουλευτές οι οποίοι δεν διστάζουν να χρησιμοποιήσουν ψεύδη και χαλκεύματα για να επηρεάσουν την ευρωπαϊκή κοινή γνώμη. Το παρατηρήσαμε αυτό σε κάθε σχεδόν σύνοδο του Ευρωπαϊκού Κοινοβουλίου από τη διεύρυνσή του το 2004. " Ουγγαρία είναι μια χώρα η οποία έχει σχεδόν τελείως εξαλείψει τις μειονότητες στη δική της επικράτεια και επιχειρεί κατάφωρη παρέμβαση στις υποθέσεις της Δημοκρατίας της Σλοβακίας. Αυτό είναι εντελώς απαράδεκτο.
<P>
Πιστεύω ότι τα ευρωπαϊκά θεσμικά όργανα δεν θα ορμήσουν στην υπόθεση αυτή σαν ταύρος σε υαλοπωλείο. " Σλοβακία θα επιλύσει τα προβλήματα σε σχέση με τη χρήση της εθνικής γλώσσας με πολιτιστικά μέσα και σύμφωνα με τις ευρωπαϊκές παραδόσεις. Ο εκτελεστικός κανονισμός για την τροποποίηση του νόμου για τη γλώσσα επιβεβαιώνει την ευαίσθητη προσέγγιση όλων των εθνοτικών ομάδων και των εθνοτήτων που ζουν στη Σλοβακία.
<SPEAKER ID="507" NAME="Valdemar Tomaševski" AFFILIATION="ECR">
(PL) Κύριε Πρόεδρε, με χαροποιεί το γεγονός ότι, ως βουλευτής από τη Λιθουανία, μπορώ να μιλήσω εδώ στην πολωνική, τη μητρική μου γλώσσα. Νομίζω ότι αυτό το προνόμιο πρέπει να είναι ο κανόνας όχι μόνο στο Ευρωπαϊκό Κοινοβούλιο αλλά και σε όλες τις χώρες της ΕΕ, διότι η πολυπολιτισμικότητα και η γλωσσική πολυμορφία είναι πολύ σημαντικές στην ευρωπαϊκή ιεραρχία αξιών. Πρέπει να καταβάλουμε κάθε προσπάθεια, ώστε να διασφαλίσουμε ότι οι εθνικές μειονότητες δεν αισθάνονται καμία δυσμενή διάκριση στα θέματα που καλύπτει η σημερινή δήλωση της Επιτροπής. Ως εκ τούτου, η Επιτροπή βρίσκεται ενώπιον της επείγουσας αποστολής να επιλύσει συγκρούσεις σχετικά με τη χρήση των μειονοτικών γλωσσών σε όλες ανεξαιρέτως τις χώρες της ΕΕ. Οι θετικές λύσεις που εξευρέθηκαν σε αυτά τα προβλήματα στη Φινλανδία, την Ιταλία, την Πολωνία, τη Δανία, την Τσεχική Δημοκρατία και πολλές άλλες χώρες σαφώς διευκολύνουν αυτήν την αποστολή. Χρειαζόμαστε μόνο αποτελεσματική και, το σημαντικότερο, άμεση δράση εκ μέρους της Επιτροπής στο ζήτημα αυτό.
<SPEAKER ID="508" NAME="Diane Dodds" AFFILIATION="NI">
(EN) Κύριε Πρόεδρε, είναι καλό το γεγονός ότι ακούγεται η ανάγκη για πολυμορφία και πολυγλωσσία, επιθυμώ όμως να επισημάνω πολύ σύντομα την κατάσταση στη δική μου περιοχή του "νωμένου Βασιλείου.
<P>
" μειονοτική γλώσσα των Σκώτων της Ulster αποτελεί τμήμα του πολιτιστικού πλούτου της Βόρειας Ιρλανδίας και έχει αναγνωριστεί από το "νωμένο Βασίλειο στο πλαίσιο του Χάρτη για τις Περιφερειακές και Μειονοτικές Γλώσσες του Συμβουλίου της Ευρώπης.
<P>
Ως αποτέλεσμα του νόμου για τη συμφωνία του St Andrews, η εκτελεστική αρχή της Βόρειας Ιρλανδίας επιφορτίζεται με το καθήκον να προαγάγει μια στρατηγική για τη γλώσσα και τον πολιτισμό των Σκώτων της Ulster. Κατά την προετοιμασία αυτής της στρατηγικής, ο υπουργός Πολιτισμού λαμβάνει υπόψη τον ευρωπαϊκό Χάρτη και άλλα διεθνή μέσα, συμπεριλαμβανομένης της Σύμβασης των "νωμένων Εθνών για τα δικαιώματα του παιδιού. Επιλέγει επίσης τη στρατηγική στο πλαίσιο της προώθησης κοινού και καλύτερου μέλλοντος για τη Βόρεια Ιρλανδία, βασισμένου στην ισότητα, στην πολυμορφία και στην αλληλεξάρτηση.
<P>
Δυστυχώς, το Sinn Fein χρησιμοποίησε τον πολιτισμό -ιδιαίτερα τη γλώσσα- ως όπλο κατά την εκστρατεία του εναντίον του κράτους, γεγονός που οδήγησε σε διαμάχη και φιλονικία. Αυτό αποτελεί κατάχρηση και άτοπη χρήση της γλώσσας. Πρέπει λοιπόν να ελπίσουμε ότι η πτυχή της στρατηγικής αυτής για κοινό και καλύτερο μέλλον θα αντιμετωπίσει το ζήτημα της κληρονομιάς αυτού του πολιτιστικού πολέμου.
<SPEAKER ID="509" NAME="Alejo Vidal-Quadras" AFFILIATION="PPE">
(ES) Κύριε Πρόεδρε, θα ήθελα να επισημάνω τις προσπάθειες τις οποίες κατέβαλε το Κοινοβούλιο προς στήριξη των μειονοτικών και των περιφερειακών γλωσσών στο πλαίσιο της γραπτής επικοινωνίας μεταξύ πολιτών και Κοινοβουλίου. Οι πολίτες μπορούν να γράφουν στο Κοινοβούλιο και να λαμβάνουν απάντηση στις γλώσσες αυτές.
<P>
Είναι τελείως διαφορετικό, κύριε Πρόεδρε, το να επιθυμούν μερικοί άνθρωποι να χρησιμοποιήσουν περιφερειακές ή μειονοτικές γλώσσες, ή γλώσσες οι οποίες είναι αμφότερες επίσημες σε κάποιες περιοχές των κρατών μελών, από το να τις μιλούν σε συνεδριάσεις της Ολομέλειας. Αυτή η επιθυμία δεν μπορεί να πραγματοποιηθεί σε ένα Κοινοβούλιο το οποίο εργάζεται με ένα πλήρως πολύγλωσσο σύστημα σε 23 γλώσσες, το οποίο καταναλώνει περισσότερο από το ένα τρίτο του προϋπολογισμού μας και απασχολεί περισσότερο από το μισό προσωπικό μας.
<P>
Τέτοιες γλώσσες υφίστανται στο "νωμένο Βασίλειο, στο Λουξεμβούργο, στην Εσθονία, στην Κύπρο, στην Ισπανία, στη Σουηδία, στη Φινλανδία αλλά και αλλού. Αυτό θα σήμαινε, κύριε Πρόεδρε, ότι θα έπρεπε να χρησιμοποιούμε 35 ή 40 γλώσσες στην Ολομέλεια, κάτι το οποίο σε όρους οικονομικούς και οργανωτικούς απλώς δεν μπορεί να γίνει. Ως εκ τούτου, κύριε Πρόεδρε, το να επιμένουμε σε αυτό μπορεί να αποφέρει εκλογικά οφέλη, σίγουρα όμως είναι απολύτως παράλογο και εντελώς ανεδαφικό. Μπορεί μόνο να προκαλέσει άσκοπη δυσαρέσκεια σε πολλούς νομοταγείς πολίτες.
<SPEAKER ID="510" NAME="Csaba Sándor Tabajdi" AFFILIATION="S&amp;D">
(HU) Κύριε Πρόεδρε, ο σλοβακικός εθνικός νόμος για τη γλώσσα παραβιάζει πέντε βασικά δικαιώματα τα οποία περιλαμβάνει ο Χάρτης των Θεμελιωδών Δικαιωμάτων που τίθεται σε ισχύ την 1η Δεκεμβρίου.
<P>
Καταρχάς, εισάγει δυσμενείς διακρίσεις εις βάρος των εθνοτικών ομάδων, υποβιβάζοντας τη δυναμικότητας μισού εκατομμυρίου ουγγρική κοινότητα σε πολίτες δεύτερης κατηγορίας και τη μητρική τους γλώσσα σε γλώσσα δεύτερης κατηγορίας. Δεύτερον, παρεμβαίνει κατάφωρα στην προσωπική ζωή των ανθρώπων, όπως επεσήμανε και η Edit Bauer. Τρίτον, είναι αντιδημοκρατικός, επειδή ενσταλάζει τον φόβο μεταξύ των πολιτών. Τέταρτον, αντιβαίνει σε δύο έγγραφα του Συμβουλίου της Ευρώπης, τα οποία η Σλοβακία αποδέχθηκε κατά τη Συνθήκη Προσχωρήσεως. Τέλος, ο Επίτροπος Orban έχει πει ότι η ΕΕ στηρίζει τη διγλωσσία και την πολυγλωσσία, ενώ η Σλοβακία βαδίζει τον δρόμο που οδηγεί στη μονογλωσσία και τη γλωσσική αφομοίωση.
<P>
Εάν η ΕΕ ανεχθεί την παραβίαση αυτών των πέντε θεμελιωδών δικαιωμάτων και δεν την καταγγείλει, δεν θα διαθέτει κανένα ηθικό έρεισμα να επικρίνει την Κίνα, τη Ρωσία και άλλες χώρες. Δεν μπορούμε να έχουμε δύο μέτρα και δύο σταθμά.
<SPEAKER ID="511" NAME="Izaskun Bilbao Barandica" AFFILIATION="ALDE">
(ES) Κύριε Πρόεδρε, ο Ευρωπαϊκός Χάρτης για τις Περιφερειακές ή Μειονοτικές Γλώσσες, τον οποίο υιοθέτησε το Συμβούλιο της Ευρώπης και 47 ευρωπαϊκά κράτη, συμπεριλαμβανομένων όλων των κρατών μελών της Ευρωπαϊκής Ένωσης, καθιερώνει την υποχρέωση προστασίας των περιφερειακών και μειονοτικών γλωσσών, καθώς, σε ορισμένες περιπτώσεις, διατρέχουν κίνδυνο εξαφάνισης.
<P>
Νομίζω ότι αυτή η στάση συμβάλλει στη διατήρηση και την ανάπτυξη των παραδόσεων, της πολυμορφίας και του πολιτιστικού πλούτου της ηπείρου, που είναι αναγκαίο να διαφυλάξουμε, αλλά και προστατεύει ένα θεμελιώδες δικαίωμα των ανθρώπων οι οποίοι μιλούν αυτές τις γλώσσες, όπως είπε και ο Επίτροπος.
<P>
Ο Επίτροπος ανέφερε ότι τα κράτη μέλη πρέπει να χρησιμοποιήσουν κάθε διαθέσιμο μέσο, ώστε να διασφαλίσουν ότι οι γλώσσες αυτές χρησιμοποιούνται, γνωρίζουμε όμως ότι κάτι τέτοιο δεν συμβαίνει. Ούτε η πολυγλωσσία διασφαλίζεται σε όλα τα κράτη μέλη, ούτε η διγλωσσία, όταν υφίστανται επίσημες γλώσσες, και το πρόβλημα είναι ότι δεν συναισθανόμαστε ότι οι μειονοτικές γλώσσες αποτελούν τμήμα της κληρονομιάς της Ένωσης, τμήμα της δικής μας κληρονομιάς.
<P>
Θα ήθελα να σας ζητήσω, εντούτοις, να αναλογιστείτε την έννοια της μειονοτικής γλώσσας, επειδή υφίστανται γλώσσες στα κράτη μέλη οι οποίες είναι μεν επίσημες στο Ευρωπαϊκό Κοινοβούλιο, έχουν όμως λιγότερους ομιλητές και είναι λιγότερο γνωστές από ορισμένες περιφερειακές γλώσσες, οι οποίες βέβαια δεν αποτελούν επίσημες γλώσσες. Παραβιάζουμε ως εκ τούτου τα γλωσσικά δικαιώματα 40 εκατ. Ευρωπαίων, και η προστασία αυτών των δικαιωμάτων είναι ζήτημα αρχών, όπως είπε και ο ίδιος ο Επίτροπος.
<P>
Υπάρχουν 700 000 Βάσκοι που μιλούν βασκικά, την παλαιότερη γλώσσα στην Ευρώπη, της οποίας η προέλευση είναι άγνωστη, και η προσέγγιση του βασκικού λαού από την Ευρώπη σημαίνει, μεταξύ άλλων, το να τους κάνουμε να αισθανθούν ότι το να λέει κανείς gabon αξίζει εξίσου τον σεβασμό με το να λέει buenas noches, good evening ή bonsoir.
<SPEAKER ID="512" NAME="Kay Swinburne" AFFILIATION="ECR">
(EN) Κύριε Πρόεδρε, ως βουλευτής του Ευρωπαϊκού Κοινοβουλίου για την Ουαλία, τρέφω μεγάλη συμπάθεια για τις πολλές μειονοτικές γλώσσες σε όλη την Ευρώπη, ιδιαίτερα επειδή μητρική μου γλώσσα είναι η ουαλική, μία από τις παλαιότερες ευρωπαϊκές γλώσσες που είναι ακόμη εν χρήσει.
<P>
Αριθμητικά, η κατάσταση των προσώπων που μιλούν την ουγγρική στη Σλοβακία προσομοιάζει πολύ με την κατάσταση των προσώπων που μιλούν την ουαλική στην Ουαλία, οι οποίοι υπερβαίνουν το μισό εκατομμύριο άτομα. Ο αριθμός αυτός ισούται, ωστόσο, με το 20% των κατοίκων της Ουαλίας, αποτελεί όμως λιγότερο από το 2% του πληθυσμού του "νωμένου Βασιλείου.
<P>
Μετά από πολλές εκατοντάδες χρόνια διενέξεων μεταξύ των προσώπων που μιλούν αγγλικά και των προσώπων που μιλούν ουαλικά στην Ουαλία, και επιχειρήματα παρόμοια με τα σημερινά επιχειρήματα μεταξύ των προσώπων που μιλούν σλοβακικά και των προσώπων που μιλούν ουγγρικά, επιτεύχθηκε στην Ουαλία αρμονική συνύπαρξη.
<P>
" αναβίωση της ουαλικής γλώσσας κατά τα 15 τελευταία χρόνια, μετά την ανάθεση διαχειριστικών εξουσιών, υπήρξε λαμπρή. " θετική στάση προς τη γλώσσα απέφερε τεράστια πολιτιστικά οφέλη.
<P>
Στην Ουαλία, το κλειδί ήταν να υιοθετήσουμε πραγματιστική προσέγγιση. Σκοπός μας πρέπει να είναι να μπορούν οι άνθρωποι να μιλούν σε όποια γλώσσα αισθάνονται πιο άνετα, χωρίς όμως να προκαλούν υπέρμετρα βάρη ή δαπάνες. Για παράδειγμα, σκοπεύω να ολοκληρώσω τα σχόλιά μου στα ουαλικά, αν και δεν θα ήθελα να επιβαρύνω τους φορολογούμενους με τη δαπάνη της ταυτόχρονης μετάφρασης στο Κοινοβούλιο για χάρη μόνο δύο βουλευτών οι οποίοι μιλούν την ουαλική. " πολυμορφία, όμως, πρέπει να τιμηθεί.
<P>
(" ομιλήτρια συνεχίζει στην ουαλική)
<SPEAKER ID="513" NAME="Anna Záborská" AFFILIATION="PPE">
(SK) Θα ήθελα να επιμείνω στο θέμα της συζήτησής μας. Δεν θα αναφερθώ στον νόμο σχετικά με τη χρήση της εθνικής γλώσσας στη Σλοβακία, επειδή πιστεύω ακράδαντα ότι αποτελεί σλοβακική υπόθεση.
<P>
Την 1η Ιανουαρίου 2010, συμπληρώνονται 22 χρόνια από τότε που κάποιο πολύ σοφό και έγκριτο πρόσωπο τόνισε ότι ο σεβασμός για τις μειονότητες και τον πολιτισμό τους αποτελεί το θεμέλιο για την οικοδόμηση της ειρήνης. Πρέπει να στηρίζουμε με επιμονή το δικαίωμα των μειονοτήτων να διατηρήσουν και να αναπτύξουν τον πολιτισμό τους. Οι μειονότητες έχουν το δικαίωμα να χρησιμοποιούν τη δική τους γλώσσα, και αυτό το δικαίωμα πρέπει να καθοριστεί με νόμο. " παράλειψή του θα οδηγούσε στην απώλεια πλούσιας πολιτιστικής κληρονομιάς. Τα λόγια αυτά τα είπε με την ευκαιρία της παγκόσμιας ημέρας ειρήνης.
<P>
Ο πολιτιστικός πλούτος της Ευρώπης έγκειται στα έθνη τα οποία έχουν επιζήσει μέχρι σήμερα. Αυτό έρχεται σε αντίθεση με τις "νωμένες Πολιτείες της Αμερικής, όπου ο πλούτος αυτός διασπάστηκε για να αποτελέσει μια αξεδιάλυτη μάζα. Στην Ευρώπη χρησιμοποιείται πλήθος γλωσσών, και η Ευρωπαϊκή Ένωση ως εκ τούτου αποκτά νόημα ως το εγχείρημα μιας κοινότητας εθνικών κρατών.
<P>
Πρέπει να μιλήσουμε σχετικά με κανόνες για τη χρήση των μειονοτικών γλωσσών, επειδή οι κανόνες είναι απαραίτητοι, δεν πρέπει όμως να απογυμνώσουμε την Ευρώπη από αυτόν τον πλούτο. Το ζήτημα της χρήσης των μειονοτικών γλωσσών σε κάθε κράτος προκύπτει εκεί όπου υφίσταται απροθυμία επικοινωνίας, ή εκεί όπου υφίστανται άλλα ζητήματα ουσίας στο βάθος. Οι μειονότητες πρέπει να αισθάνονται άνετα στη χώρα όπου ζουν, και γι' αυτό πάντα θα υπερασπίζομαι με επιμονή κάθε μειονοτική γλώσσα, πάντα όμως ως τη γλώσσα μιας μειονότητας. Πιστεύω ότι αυτή είναι και η άποψη της Επιτροπής.
<SPEAKER ID="514" NAME="Ramon Tremosa I Balcells" AFFILIATION="ALDE">
(EN) Κύριε Πρόεδρε, θα ήθελα να εκφράσω τη βαθιά μου ανησυχία σχετικά με τη στάση της ισπανικής κυβέρνησης, η οποία δεν επιτρέπει να χρησιμοποιηθεί η καταλανική γλώσσα στο Κοινοβούλιο. " καταλανική γλώσσα απαγορεύτηκε και διώχθηκε κατά τη διάρκεια της δικτατορίας του Φράνκο· τώρα η δημοκρατία στην Ισπανία επιδεικνύει το χαμηλό της ποιόν μην επιτρέποντας την επίσημη χρήση της καταλανικής στο Κοινοβούλιο.
<P>
Όλες οι γλώσσες είναι ίσες, κατά τον ίδιο τρόπο που όλα τα ανθρώπινα πλάσματα είναι ίσα. " Ευρώπη αποτελεί εξαιρετικό υπόδειγμα καλής πρακτικής με το να παρέχει στις μικρότερες επίσημες γλώσσες τη δυνατότητα μεταχείρισης σε ισότιμη βάση με τις μεγαλύτερες.
<P>
Δέκα εκατομμύρια άνθρωποι μιλούν καταλανικά, και όμως η γλώσσα αυτή δεν επιτρέπεται να ομιλείται στο Κοινοβούλιο. Εάν τα καταλανικά αναγνωρίζονταν και επιτρεπόταν να ομιλούνται στο Κοινοβούλιο, αυτό θα βοηθούσε αποφασιστικά στη βελτίωση της κατάστασης της καταλανικής γλώσσας στην Ισπανία, ενισχύοντας το αίτημά μας για κατάργηση της μακραίωνης μονογλωσσίας του ισπανικού κοινοβουλίου.
<P>
Ως βουλευτής του Ευρωπαϊκού Κοινοβουλίου από την Καταλονία, που γνωρίζει τώρα ότι αυτό αντιπροσωπεύει σαφή και σημαντική απαίτηση εκ μέρους του καταλανικού λαού, ζητώ την ιδιαίτερη προσοχή της Ευρωπαϊκής Επιτροπής για την εξίσωση της καταλανικής γλώσσας στο Κοινοβούλιο.
<SPEAKER ID="515" NAME="Metin Kazak" AFFILIATION="ALDE">
(BG) Κύριε Orban, περισσότεροι από 60 000 βούλγαροι πολίτες παρακολουθούν τις ειδήσεις στα τουρκικά, τη μητρική τους γλώσσα, στη βουλγαρική εθνική τηλεόραση. Αυτό το δελτίο ειδήσεων στα τουρκικά, που διαρκεί πέντε μόλις λεπτά, μεταδίδεται από τον μεγαλύτερο δημόσιο δημοσιογραφικό οργανισμό στη Βουλγαρία από το 2001, όταν επικυρώθηκε η Σύμβαση πλαίσιο για την προστασία των εθνικών μειονοτήτων. Με αυτόν τον τρόπο σήμερα η Βουλγαρία θεωρεί ότι τηρεί τη θεμελιώδη αρχή της Ευρωπαϊκής Ένωσης για την προστασία των δικαιωμάτων των μειονοτήτων.
<P>
Επιθυμώ, ωστόσο, να επιστήσω την προσοχή σας στη δημοσκόπηση που διενεργήθηκε στις 5 Νοεμβρίου, με σκοπό τον τερματισμό της μετάδοσης ειδήσεων στα τουρκικά. Πρόκειται για αποτέλεσμα παρακίνησης και εθνικιστικής πίεσης. " κατάργηση αυτού του προγράμματος θα στερήσει από τη μεγαλύτερη μειονότητα της Βουλγαρίας το δικαίωμα στην πληροφόρηση στη μητρική της γλώσσα. Αυτό θα σήμαινε μισαλλοδοξία και δυσμενή διάκριση, γεγονός το οποίο θα διαταράξει την παραδοσιακά αγαστή συνύπαρξη των εθνοτικών ομάδων στη Βουλγαρία, που συχνά επιδεικνύεται ως πρότυπο για τα Βαλκάνια.
<P>
Για τον λόγο αυτό, επιμένω, κύριε Επίτροπε, για μια απάντηση σχετικά με τον τρόπο που η Επιτροπή παρακολουθεί εάν τα δημόσια μέσα επικοινωνίας σέβονται το δικαίωμα των μειονοτήτων να επικοινωνούν ελεύθερα στη μητρική τους γλώσσα και συνεπώς να συμμετέχουν πλήρως στην κοινωνική και την πολιτική ζωή της γενέτειράς τους.
<SPEAKER ID="516" NAME="Ádám Kósa" AFFILIATION="PPE">
(HU) Σας ευχαριστώ που μου δίνετε τον λόγο. Θα ήθελα να επιστήσω την προσοχή σας σε ένα μέτρο το οποίο υιοθέτησε η Ευρωπαϊκή Ένωση - προς τη σωστή κατεύθυνση. Μιλάμε σχετικά με μια μειονότητα -κωφών ανθρώπων- που μητρική τους γλώσσα είναι η νοηματική, η οποία αναγνωρίστηκε σε 10 κράτη μέλη της Ευρωπαϊκής Ένωσης, στα οποία τελικά συμπεριλαμβάνεται και η δική μου πατρίδα, η Ουγγαρία. " σχετική νομοθεσία όχι μόνο αναφέρει ότι η νοηματική είναι η μητρική μας γλώσσα, αλλά προστατεύει και τα πολιτιστικά μειονοτικά μας δικαιώματα. Επιθυμώ ακόμη να σας επισημάνω ότι σε αυτό το ζήτημα είναι πρωτοπόρος η Σλοβακία, εφόσον η χρήση της σλοβακικής νοηματικής γλώσσας έχει αναγνωριστεί από το 1995. Τι κάνουμε, λοιπόν, εμείς οι Ούγγροι; Είναι καθήκον μου να επισημάνω ότι δεν μπορούν να εφαρμόζονται δύο μέτρα και δύο σταθμά στην Ευρωπαϊκή Ένωση. Εάν ένας σλοβάκος κωφός μπορεί να χρησιμοποιήσει τη νοηματική, ας χρησιμοποιούν και οι σλοβάκοι πολίτες τη δική τους μητρική γλώσσα.
<SPEAKER ID="517" NAME="Monika Flašíková Beňová" AFFILIATION="S&amp;D">
(SK) Είμαι πολύ απογοητευμένη που, παρά το γεγονός ότι τα αυξανόμενα κοινωνικά προβλήματα στα κράτη μέλη της ΕΕ επηρεάζουν κάθε πολίτη ανεξαρτήτως εθνικότητας, συνεχίζουν να εγείρονται ζητήματα που σχετίζονται με τη μονομαχία μεταξύ σλοβάκων και ούγγρων βουλευτών στις συνόδους Ολομέλειας αυτού του θεσμικού οργάνου, όπως συμβαίνει και σήμερα στις δώδεκα παρά δέκα τα μεσάνυχτα.
<P>
Ούτε ο νόμος για τη γλώσσα ούτε κάποιο από τα προηγούμενα θέματα τα οποία εγέρθηκαν από τους ούγγρους βουλευτές έχουν οποιαδήποτε δυσμενή επίπτωση στα μέλη των εθνοτικών μειονοτήτων. Κύριε Πρόεδρε, τα δικαιώματα των εθνοτικών μειονοτήτων στη Σλοβακία, όπως και όλων των υπόλοιπων μειονοτήτων, προστατεύονται πλήρως και σε εξαιρετικά υψηλό βαθμό. Τείνουμε χείρα φιλίας στους φίλους μας από την Ουγγαρία, επιθυμούμε να έχουμε σχέσεις καλής γειτονίας, και μας ενοχλεί σε μεγάλο βαθμό το γεγονός ότι γίνεται επανειλημμένη κατάχρηση του θεσμού του Ευρωπαϊκού Κοινοβουλίου με εκδηλώσεις μίσους σε βάρος της Δημοκρατίας της Σλοβακίας.
<SPEAKER ID="518" NAME="Michael Gahler" AFFILIATION="PPE">
(DE) Κύριε Πρόεδρε, έχω διαβάσει τον νέο σλοβακικό νόμο από την αρχή μέχρι το τέλος. Ο κ. Swoboda έχει δίκιο - μεταξύ των ανθρώπων, υφίσταται συνήθως καλή συνεργασία στην καθημερινή ζωή, περιλαμβανομένης της περιοχής της νότιας Σλοβακίας. Γι' αυτόν τον λόγο, εξάλλου, ο νέος νόμος για τη γλώσσα του κράτους είναι περιττός, εφόσον η σλοβακική γλώσσα δεν απειλείται στη Σλοβακία.
<P>
Δυστυχώς, εισάγει δυσμενείς διακρίσεις εις βάρος των εντόπιων πολιτών σε κάποιες περιοχές, εφόσον ο Τσέχος βρίσκεται συχνά σε καλύτερη θέση από τον Ούγγρο. Γιατί δεν προβλέπει, τουλάχιστον, ίση μεταχείριση για Τσέχους και Ούγγρους; Αυτή η τροποποίηση του νόμου μπορεί μόνο να ερμηνευθεί από την παράδοξη σύνθεση της σημερινής κυβέρνησης συνασπισμού στη Σλοβακία, όπου ο σύντροφος Fico επιχειρεί να αρπάξει τις ψήφους του εθνικιστικού SNS και του λαϊκιστικού HZDS επικαλούμενος υποτιθέμενους ουγγρικούς κινδύνους. Με χαροποιεί που αναφέρω ότι αυτού του είδους η συμπεριφορά δεν ήταν δυνατή κατά τη διάρκεια της κυβέρνησης συνασπισμού υπό τον Mikuláš Dzurinda. Τότε, τρία κόμματα μέλη της Ομάδας του Ευρωπαϊκού Λαϊκού Κόμματος (Χριστιανοδημοκράτες), συμπεριλαμβανομένου του κόμματος της μειονότητας, συνεργάστηκαν αποτελεσματικά, χωρίς να στρέφεται το ένα εναντίον του άλλου - και αυτός, ουσιαστικά, θα έπρεπε να είναι ο στόχος.
<SPEAKER ID="519" NAME="Kinga Göncz" AFFILIATION="S&amp;D">
(HU) Συμφωνώ και εγώ με εκείνους οι οποίοι είπαν ότι οι άνθρωποι στη Σλοβακία ζούσαν ο ένας δίπλα στον άλλο πολύ ευτυχισμένα, έως ότου προέκυψε με κάποιο τρόπο αυτή η τεταμένη κατάσταση, η οποία διαταράσσει την ισορροπία και καθιστά τη συνύπαρξη δυσχερέστερη.
<P>
Επιτρέψτε μου να αναφέρω λίγα πράγματα για τη Σλοβακία σε σχέση με τον νόμο για τη γλώσσα, τα οποία δεν έχουν ακόμη ειπωθεί. Δεν επιθυμώ να επαναλάβω σημεία που έχουν ήδη θιχτεί. " Σλοβακία, αφενός, θεωρεί εαυτή ως εθνικό κράτος, όταν γνωρίζουμε -όπως έχει ήδη συζητηθεί σήμερα- ότι ζει στη Σλοβακία μια ουγγρική κοινότητα που αριθμεί κατά προσέγγιση το 10% του πληθυσμού της χώρας, όπως ζουν και άλλες μειονότητες.
<P>
Ο νόμος για τη γλώσσα δημιουργεί ανισορροπία. Το πρόβλημα με τον νόμο αυτό δεν είναι μόνο ότι προστατεύει τη σλοβακική γλώσσα και όχι τις μειονοτικές γλώσσες τις οποίες άλλως θα έπρεπε να προστατεύει, όπως μπορεί να καταδείξει πολύ μεγάλος αριθμός θετικών παραδειγμάτων στην Ευρώπη. Είναι, μάλλον, το γεγονός ότι δεν αποτελεί συνεκτικό, ομοιόμορφο νόμο, ο οποίος προστατεύει τις μειονότητες, κάτι το οποίο είπαμε πολλές φορές ότι είναι αναγκαίο, ώστε να μην διαταραχθεί αυτή η ισορροπία. Ένα εξαιρετικό στοιχείο της σημερινής συζήτησης, που είναι πολύ σημαντικό, είναι ότι ακούσαμε πολλά θετικά παραδείγματα. Ελπίζω ειλικρινά ότι προς αυτήν την κατεύθυνση θα κινηθεί και η Σλοβακία από σήμερα και στο εξής.
<SPEAKER ID="520" NAME="László Tőkés" AFFILIATION="PPE">
(HU) Békesség Istentől! Pace vouǎ! Boží pokoj s Vami! Peace to you from God! Στην πολύγλωσση Ευρώπη μας, επιθυμούσα να σας ευχηθώ ειρήνη στα ουγγρικά, στα ρουμανικά, στα σλοβακικά και στα αγγλικά. Είχα τη δυνατότητα να το κάνω αυτό στο Ευρωπαϊκό Κοινοβούλιο, αλλά, σύμφωνα με τη σλοβακική νομοθεσία, κάτι τέτοιο θα ήταν επικίνδυνο να συμβεί χωρίς να παραβιάζεται ο εθνικός νόμος για τη γλώσσα. Σε ένα κράτος μέλος της ΕΕ, μπορεί να επιβληθεί πρόστιμο στους ανθρώπους, επειδή μιλούν γλώσσες εκτός της επίσημης γλώσσας, κάτι που συμπεριλαμβάνει τη χρήση μίας από τις επίσημες γλώσσες της Ευρώπης, της ουγγρικής. Αυτό είναι πραγματικό σκάνδαλο και ντροπή.
<P>
Ρίξτε μια ματιά στον χάρτη της Σλοβακίας που έχω εδώ μπροστά μου. Χάρη στη συμφωνία του Σένγκεν, τα σύνορα τα οποία χωρίζουν τη Σλοβακία από την Ουγγαρία έχουν καταργηθεί, όπως και το σιδηρούν παραπέτασμα. " μετακομμουνιστική σλοβακική κυβέρνηση υψώνει, ωστόσο, νέα τείχη μεταξύ των ανθρώπων, γλωσσικά εμπόδια.
<P>
Θα θέλαμε να ευχαριστήσουμε τον Πρόεδρο Jerzy Buzek για την αποστολή του στη Σλοβακία, που είχε σκοπό της την επίλυση αυτού του ζητήματος. Σε αυτό το θέμα δημοσίου συμφέροντος, το Ευρωπαϊκό Κοινοβούλιο δεν πρέπει να υιοθετήσει τη βολική στάση, που στηρίζεται σε πλημμελή ενημέρωση, της μη παρέμβασης, αλλά να επιβάλει τους δικούς του κανονισμούς και απαιτήσεις, τους οποίους στηρίζει στον τομέα των ανθρώπινων, των μειονοτικών και των γλωσσικών δικαιωμάτων.
<SPEAKER ID="521" NAME="Katarína Neveďalová" AFFILIATION="S&amp;D">
(SK) Ήθελα αρχικά να απαντήσω στον κ. Bokros, αλλά δεν μου δώσατε τον λόγο. Ήθελα να πω ότι αποδέχομαι πως το σλοβακικό κοινοβούλιο δεν μεταφράζει όλους τους νόμους στις μειονοτικές γλώσσες, εκ των οποίων, ειρήσθω εν παρόδω, υφίστανται 11 και όχι μόνο μία, και ότι, εκτός της ουγγρικής μειονότητας, με το μισό εκατομμύριο μέλη της, όσον αφορά το μέγεθός της, έχουμε και μια μειονότητα Ρομά μισού εκατομμυρίου, οι οποίοι δεν παραπονιούνται. Θα ήθελα να ρωτήσω εάν το ουγγρικό κοινοβούλιο μεταφράζει όλους τους νόμους στις μειονοτικές γλώσσες, και εάν υφίστανται τυχόν μεταφράσεις στη σλοβακική γλώσσα. Εκτιμώ, πάντως, πάρα πολύ το γεγονός ότι λάβατε την ευκαιρία να μιλήσετε στα σλοβακικά.
<P>
Κύριε Tőkés, η Σλοβακία οικοδομεί γέφυρες -και με ενοχλεί σε μεγάλο βαθμό το γεγονός ότι πάντοτε αναφέρεστε σε αυτό- γέφυρες όμως πρέπει να οικοδομηθούν και από την άλλη πλευρά, την Ουγγαρία. Με ενοχλεί σε μεγάλο βαθμό το γεγονός ότι, ως νέα βουλευτής του Ευρωπαϊκού Κοινοβουλίου, πρέπει συνεχώς να απαντώ σε ερωτήματα σχετικά με τις σλοβακο-ουγγρικές σχέσεις και δεν μπορώ να αντιμετωπίσω τα θέματα που πραγματικά με ενδιαφέρουν.
<P>
Θα ήθελα να ευχαριστήσω τον Επίτροπο, καθώς αποτελώ μέλος της Επιτροπής Πολιτισμού και Παιδείας. " δουλειά σας είναι πραγματικά εξαιρετική, όπως εξαιρετικό είναι το γεγονός ότι δυνάμεθα να χρησιμοποιούμε 23 ευρωπαϊκές γλώσσες, μία εκ των οποίων είναι η σλοβακική.
<SPEAKER ID="522" NAME="László Surján" AFFILIATION="PPE">
(HU) Διάβασα στον σλοβακικό Τύπο όσα είπε ήδη ο κ. Gallagher. Θα το δήλωνα, ως εκ τούτου, στον σλοβακικό Τύπο, εάν ήθελα να επισημάνω ότι η σημερινή σύγκρουση δεν μπορεί να παρουσιάζεται είτε ως σύγκρουση μεταξύ δύο κρατών είτε ως σύγκρουση μεταξύ δύο λαών. Υφίστανται προβλήματα με έναν συγκεκριμένο νόμο.
<P>
Με χαροποιεί που στηρίζω τον ισχυρισμό του κ. Swoboda ότι βαδίζουμε προς μια ειρηνική, ήρεμη κατεύθυνση, αναζητώντας διέξοδο. Αν μόνο δεν είχε πει ότι αυτός ο νόμος δεν παραβιάζει θεμελιώδη δικαιώματα. Για παράδειγμα, όταν απαγορεύεται σε μια μητέρα, που κρατά το χέρι του τετράχρονου παιδιού της στο νοσοκομείο κάποιας σλοβακικής πόλης, να το παρηγορεί στα ουγγρικά, όταν αυτό ανησυχεί σχετικά με την επέμβαση που πρόκειται να του κάνει ο ιατρός, δεν μπορούμε να πούμε ότι αυτό δεν παραβιάζει τα δικαιώματά τους. Ούτε μπορούμε να πούμε ότι αυτό δεν περιέχεται στον νόμο. Το πρόβλημα έγκειται ακριβώς στην παρουσίαση του νόμου, ο οποίος απαγορεύει τέτοιου είδους επικοινωνία στα νοσοκομεία, όπου η ουγγρική γλώσσα υποεκπροσωπείται.
<P>
Νομίζω ως εκ τούτου ότι υφίστανται πολύ σοβαρά προβλήματα με τον νόμο αυτό. " Σλοβακία θέρισε ό,τι έσπειρε, ως αποτέλεσμα της ανάληψης της εξουσίας από ένα ακραίο κόμμα. Οι Ούγγροι, από την άλλη πλευρά, δεν έχουν αφανίσει τις μειονότητές τους, τις έχουν όμως διαχωρίσει.
<SPEAKER ID="523" NAME="Monika Smolková" AFFILIATION="S&amp;D">
(SK) Πρέπει να διαμαρτυρηθώ εναντίον του προηγούμενου ομιλητή. Αυτά που ανέφερε είναι ασύστολα ψεύδη, παραποιήσεις και αναλήθειες. Θα ήθελα να σας ζητήσω, εντέλει, να μελετήσετε τον νόμο για τη γλώσσα, επειδή δεν μοιάζει με τον δικό σας νόμο για τη γλώσσα. Έχουμε άλλο, διαφορετικό νόμο για τη γλώσσα στη Σλοβακία, και μιλούμε εδώ σχετικά με δύο διαφορετικούς νόμους.
<P>
" καταγωγή μου είναι από το Košíce, μια κοσμοπολίτικη πόλη 250 000 κατοίκων, συμπεριλαμβανομένων σημαντικών αριθμών Ούγγρων, Τσέχων, Ρουθηνίων, Ουκρανών, Ρομά και, βεβαίως, Σλοβάκων. Τέσσερα χρόνια πριν, οι ψηφοφόροι αποφάσισαν ότι, στην περιοχή του Košíce, η συμμαχία μεταξύ ημών -των σοσιαλδημοκρατών- και των εκπροσώπων της ουγγρικής μειονότητας λειτουργούσε με μεγάλη επιτυχία. Θα ήθελα να αναφέρω, ως περιφερειακή εκπρόσωπος, ότι η συνεργασία μας είναι παροιμιώδης. Οι Ούγγροι και οι Σλοβάκοι ζουν ειρηνικά στην περιοχή μας, και κανείς δεν σκέφτεται να κακολογήσει ή να επιτεθεί στον άλλο λόγω εθνικότητας. Στην καθημερινή ζωή των ανθρώπων δεν υφίστανται διαφορές, ούτε υφίσταται πρόβλημα εθνικότητας σε μικτές περιοχές. Το λέω με κάθε σοβαρότητα. Εάν δεν είχαν προκαλέσει αυτό το ζήτημα άτομα σε υψηλό επίπεδο πολιτικής εκπροσώπησης ορισμένων κομμάτων, για τους δικούς τους λόγους, το ζήτημα της ουγγρικής εθνοτικής μειονότητας δεν θα είχε εγερθεί στο Ευρωπαϊκό Κοινοβούλιο, επειδή απλώς δεν υφίσταται.
<SPEAKER ID="524" NAME="Csaba Sógor" AFFILIATION="PPE">
(HU) Francesco Capotorti. Όταν τα "νωμένα Έθνη προετοίμαζαν τη σύμβαση η οποία αργότερα έγινε γνωστή ως "Σύμβαση για την πρόληψη και την καταστολή του εγκλήματος της γενοκτονίας", η γλωσσική και πολιτιστική γενοκτονία συζητείτο μαζί με τη φυσική γενοκτονία ως σοβαρό έγκλημα κατά της ανθρωπότητας.
<P>
" γλωσσική γενοκτονία ορίστηκε -άρθρο 3, παράγραφος 1- το 1948 ως η απαγόρευση σε μια ομάδα της δυνατότητας χρήσης της γλώσσας της στην καθημερινή επαφή ή στο σχολείο, ή σε βιβλία που εκδίδονται και εκδόσεις που διανέμονται στη γλώσσα της ομάδας.
<P>
Σήμερα, δυστυχώς, η Σλοβακία δεν είναι η μοναδική τέτοιου είδους χώρα στην Ευρωπαϊκή Ένωση, αποτελεί όμως το χαρακτηριστικότερο παράδειγμα γλωσσικής γενοκτονίας, εν ολίγοις διενεργείται γλωσσοκτονία σε μια χώρα της ΕΕ. Το γεγονός αυτό δεν πρέπει να μας χαροποιεί, διότι και η Ρουμανία, η Ελλάδα και η Γαλλία μπορούν να αναφερθούν μαζί με τη Σλοβακία υπό το ίδιο πρίσμα. Σας ευχαριστώ.
<SPEAKER ID="525" NAME="Leonard Orban" LANGUAGE="RO">
Θα ήθελα να ξεκινήσω εστιάζοντας στην ουσία της πολιτικής της πολυγλωσσίας, την οποία θελήσαμε να προωθήσουμε αυτήν την περίοδο. Θελήσαμε αφενός να έχουμε τη δυνατότητα να εγγυηθούμε σεβασμό και τιμή για κάθε γλώσσα που ομιλείται στην Ευρωπαϊκή Ένωση, είτε εννοούμε εθνικές, περιφερειακές ή μειονοτικές γλώσσες είτε γλώσσες οι οποίες ομιλούνται από πολίτες που έχουν έλθει από άλλες ηπείρους, και αφετέρου θελήσαμε να διασφαλίσουμε ότι αυτή η ανάδειξη της πολυμορφίας επιτυγχάνει τον κοινό στόχο που όλοι επιθυμούμε, δηλαδή τη διατήρηση και την παγίωση της ενότητας της Ευρωπαϊκής Ένωσης, εν ολίγοις της ενότητάς μας. Εννοούμε, αν θέλετε, την πιο άμεση εφαρμογή της αρχής της "ενότητας μέσα στην πολυμορφία". Στον λόγο μου αυτό, επίσης, δικαιολογημένα ακολουθώ τις παρατηρήσεις τις οποίες έκανε ο κ. Swoboda, ότι στις πράξεις μας πρέπει να αναζητούμε τα στοιχεία που μας ενώνουν και όχι που μας χωρίζουν.
<P>
Πρέπει να τρέφουμε σεβασμό για όλους, πρέπει όμως να διαθέτουμε και τη φρόνηση, ώστε να βρίσκουμε τους τρόπους να κατανοούμε ο ένας τον άλλο, να επικοινωνούμε και να μπορούμε να αλληλεπιδρούμε. Αυτός ακριβώς είναι ο λόγος που η πολυγλωσσία διαδραμάτισε και συνεχίζει να διαδραματίζει εξαιρετικά σημαντικό ρόλο στην ενδυνάμωση του διαπολιτισμικού διαλόγου. Χρειαζόμαστε τον διάλογο και δεν μπορούμε να τον επιτύχουμε χωρίς γλώσσες.
<P>
Είχα την ευκαιρία να επισκεφθώ όλα τα κράτη μέλη. Είχα επίσης την ευκαιρία να ταξιδέψω σε περιοχές και περιφέρειες όπου, δυστυχώς, υφίστανται ακόμη συζητήσεις και διαιωνίζονται οι διαφορές και όπου, δυστυχώς, οι γλώσσες καθίστανται, μερικές φορές, όμηροι κάποιων πολιτικών συμφερόντων που δεν εμπνέονται από την ενότητα της ΕΕ. Το φώναξα επίσης δυνατά και καθαρά: πρέπει να βρούμε λύσεις για να μπορέσουμε να επικοινωνήσουμε και να αλληλεπιδράσουμε. Αυτός είναι ο λόγος για τον οποίο, όπως έχω ήδη πει, ακόμη και σε καταστάσεις όπου τα πράγματα μοιάζουν δυσκολότερο να γίνουν αποδεκτά, το να μαθαίνουμε και να μιλούμε τη γλώσσα των κοινοτήτων δίπλα στις οποίες ζούμε, μας προσφέρει σημαντικές λύσεις σε θέματα αλληλοκατανόησης. Σε καταστάσεις αυτού του είδους, ως εκ τούτου, και υπήρξαν αναρίθμητες τέτοιες περιπτώσεις, πιστεύω ότι μπορούμε να σημειώσουμε πρόοδο σε θέματα αλληλοκατανόησης.
<P>
Για παράδειγμα, η ικανότητα να ομιλεί κανείς τη γλώσσα της περιοχής όπου οι εκπρόσωποι των εθνικών μειονοτήτων αποτελούν την πλειοψηφία, η ικανότητα, δηλαδή, να ομιλεί κανείς τη γλώσσα αυτών των μειονοτήτων, καθώς και η ικανότητα των εθνικών μειονοτήτων να μιλούν τη γλώσσα του εθνικού κράτους, οικοδομεί γέφυρες και καθιερώνει σημεία κατανόησης τα οποία μπορούν να μας βοηθήσουν.
<P>
Επιθυμώ να κάνω λίγα σχόλια σχετικά με τις προσπάθειες που καταβάλλουμε, ώστε να μπορέσουμε να προσφέρουμε στήριξη σε όλες τις γλώσσες που ομιλούνται στην Ευρωπαϊκή Ένωση. Χρηματοδοτούμε μεγάλο αριθμό σχεδίων τα οποία συνδέονται όχι μόνο με τις επίσημες γλώσσες αλλά και με πολυάριθμες περιφερειακές και μειονοτικές γλώσσες. Υφίστανται αναρίθμητα συγκεκριμένα παραδείγματα όπου η Ευρωπαϊκή Επιτροπή στήριξε αφενός δίκτυα οργανισμών που σκοπεύουν να προωθήσουν τις περιφερειακές και μειονοτικές γλώσσες, όπως και τις λιγότερο ομιλούμενες γλώσσες στην Ευρωπαϊκή Ένωση γενικότερα. Χρηματοδοτούμε, εντούτοις, και σχέδια τα οποία συνδέονται με συγκεκριμένες μειονοτικές και περιφερειακές γλώσσες. Υφίστανται επίσης συγκεκριμένα παραδείγματα του τρόπου με τον οποίο στηρίζουμε αυτές τις γλώσσες. Όπως έχω πει και επιθυμώ να επαναλάβω, η στρατηγική για την πολυγλωσσία, η οποία εγκρίθηκε το 2008, έχει ως αντικείμενο όλες τις γλώσσες που ομιλούνται στην Ευρωπαϊκή Ένωση. Δεν θέτουμε εμπόδια. Θεωρούμε καθεμιά από αυτές τις γλώσσες ως περιουσιακό στοιχείο της Ευρωπαϊκής Ένωσης και ως τμήμα, αν θέλετε, της πολιτιστικής κληρονομιάς την οποία κατέχουμε σήμερα στην Ευρωπαϊκή Ένωση.
<P>
Θα ήθελα επίσης να πω λίγα λόγια σχετικά με τις τροποποιήσεις οι οποίες έγιναν στη νομοθεσία για τη χρήση των σλοβακικών στη Σλοβακία, φυσικά. Μας χαροποιεί το γεγονός ότι αυτήν τη στιγμή λαμβάνουν χώρα συνομιλίες μεταξύ του ούγγρου και του σλοβάκου πρωθυπουργού σχετικά με τις επιλογές που θα τους επιτρέψουν να βρουν κοινές λύσεις, οι οποίες θα βασίζονται στην αλληλοκατανόηση. Από κοινοτική σκοπιά, επιθυμώ να τονίσω ότι, με δεδομένη την εξαιρετικά μεγάλη ευρύτητα του πεδίου εφαρμογής αυτού του νόμου, δεν είμαστε σήμερα σε θέση να αξιολογήσουμε όλες τις πιθανές επιπτώσεις της επιβολής του. Γι' αυτόν ακριβώς τον λόγο η εφαρμογή αυτής της νομοθεσίας είναι κρίσιμη, ιδιαίτερα ο τρόπος με τον οποίο εφαρμόζεται. Σε αυτό το σημείο, επιθυμώ να τονίσω ότι η Ευρωπαϊκή Επιτροπή θα διεξαγάγει διεξοδικότατη ανάλυση, κατά την οποία θα εξετάσουμε λεπτομερώς τον τρόπο με τον οποίο πρόκειται να εφαρμοστεί η νομοθεσία.
<P>
Θα ήθελα να ολοκληρώσω τονίζοντας για μία ακόμα φορά ότι προσπαθούμε, στο πλαίσιο των σχετικά περιορισμένων εξουσιών που διαθέτουμε, να στηρίξουμε όλες τις γλώσσες που χρησιμοποιούνται στην Ευρωπαϊκή Ένωση, είτε είναι επίσημες είτε περιφερειακές ή μειονοτικές, όπως τα ουαλικά, για τα οποία διαθέτουμε συγκεκριμένα παραδείγματα του τρόπου με τον οποίο στηρίζουμε αυτήν τη γλώσσα, ή τα καταλανικά, προς τα οποία, παραδείγματος χάρη, η Ευρωπαϊκή Επιτροπή προσπάθησε να πρωτοστρέψει ή να ελκύσει την προσοχή των ανθρώπων που χρησιμοποιούν αυτήν τη γλώσσα. Για παράδειγμα, διαθέτουμε εξαιρετικά λεπτομερείς δικτυακούς τόπους και πληροφορίες στα καταλανικά σχετικά με τις πολιτικές της Κοινότητας. Το ίδιο ισχύει για τα βασκικά και πολυάριθμες άλλες γλώσσες. Θέλω να τονίσω ότι οι προσπάθειες αυτές μάς επιτρέπουν να επιδεικνύουμε τον συγκεκριμένο τρόπο με τον οποίο επιθυμούμε να στηρίξουμε αυτήν την πολιτική, την οποία εγώ θεωρώ ως σημαντική πολιτική της Ευρωπαϊκής Ένωσης, μια πολιτική η οποία αποτελεί ένα από τα θεμέλια για τη δημιουργία της Ευρωπαϊκής Ένωσης.
<SPEAKER ID="526" NAME="Πρόεδρος">
" συζήτηση έληξε.
<P>
Γραπτές δηλώσεις (άρθρο 149 του Κανονισμού)
<SPEAKER ID="981" NAME="Jim Higgins  " AFFILIATION="PPE">
γραπτώς. - (EN) Καλωσορίζω τη θετική στάση της Ευρωπαϊκής Επιτροπής και παραδέχομαι ότι έχει γίνει πρόοδος σε σχέση με την αναγνώριση των μειονοτικών γλωσσών. Πολλά, εντούτοις, πρέπει ακόμη να γίνουν, εάν επιθυμούμε να ανυψώσουμε τις μειονοτικές γλώσσες στο επίπεδο των επιφανών γλωσσών στην ΕΕ. Σήμερα, τα ιρλανδικά αποτελούν αντικείμενο διερμηνείας μόνο προς τα αγγλικά στην Ολομέλεια, και αναγκάστηκα να σταματήσω στα μισά ενός μονόλεπτου λόγου (και ενώ μιλούσα στα ιρλανδικά) και να επανέλθω στα αγγλικά λόγω της έλλειψης μεταφραστικών μέσων. Επαρκής κατάρτιση για ιρλανδούς μεταφραστές παρέχεται σήμερα μόνο από το Εθνικό Πανεπιστήμιο της Ιρλανδίας, το Γκάλγουεϊ (NUIG) και τις επαγγελματικές ενώσεις στην Ιρλανδία· ενώ αυτό σηματοδοτεί πρόοδο, καλώ την Επιτροπή να παράσχει περαιτέρω χρηματοδότηση για την ίδρυση και άλλων αναγνωρισμένων μαθημάτων μετάφρασης στην ιρλανδική - ώστε να υφίσταται επαρκής αριθμός ιρλανδών διερμηνέων που να επιτρέπει στα ευρωπαϊκά θεσμικά όργανα να προσφέρουν πλήρεις μεταφραστικές υπηρεσίες στην ιρλανδική, όπως ορίζεται στο άρθρο 146 του εσωτερικού κανονισμού του Κοινοβουλίου. Όπως είπατε και εσείς, "δεν μπορούμε να παγιώσουμε τον διαπολιτισμικό μας διάλογο χωρίς πολυγλωσσία", και η πολυγλωσσία δεν μπορεί να εδραιωθεί χωρίς επαρκή μέσα κατάρτισης.
<SPEAKER ID="527" NAME="Alajos Mészáros  " LANGUAGE="HU">
Κύριε Πρόεδρε, κυρίες και κύριοι, ως Ούγγρος από τη Σλοβακία, δηλώνω ότι ο σλοβακικός νόμος για τη γλώσσα είναι κακός. Και δεν είναι κακός επειδή παραβιάζει το σύστημα αξιών της Ευρώπης, αλλά επειδή παρεμβαίνει βίαια στο δικαίωμα πολλών εκατοντάδων χιλιάδων ελεύθερων ευρωπαίων πολιτών να χρησιμοποιήσουν τη μητρική τους γλώσσα και περιορίζει την ελεύθερη άσκηση αυτού του δικαιώματος με απαράδεκτο τρόπο. Ο φόβος της τιμωρίας και η αοριστία στη διατύπωση του νόμου για τη γλώσσα καταλήγουν σε μια κατάσταση όπου οι πολίτες δεν τολμούν καν να χρησιμοποιήσουν τη μητρική τους γλώσσα σε μέρη όπου επιτρέπεται. Από την άλλη πλευρά, η χρήση των δύο γλωσσών έχει καταστεί υποχρεωτική, ακόμη και όταν είναι εντελώς αδικαιολόγητη.
<P>
" σλοβακική κυβέρνηση, η οποία υιοθετεί και εθνικιστικά ιδεώδη, αιτιολόγησε τον νόμο για τη γλώσσα λέγοντας ότι έπρεπε να δημιουργήσει κάποια ισορροπία στις περιφέρειες της νότιας Σλοβακίας μεταξύ της χρήσης των σλοβακικών και των ουγγρικών. Όπως ειπώθηκε, σκοπός του είναι να δίνει το δικαίωμα στους Σλοβάκους που ζουν σε μια περιοχή όπου κατοικούν και Ούγγροι, να λαμβάνουν κάθε επίσημη πληροφορία στη δική τους γλώσσα. Εντούτοις, αυτό ισχύει αντίστροφα μόνο, εάν η αναλογία της μειονότητας είναι τουλάχιστον 20%. Τι ωραία ισορροπία! Και να σκεφτεί κανείς ότι όλα αυτά συμβαίνουν στην Ευρώπη του 21ου αιώνα.
<SPEAKER ID="980" NAME="Rareş-Lucian Niculescu  " LANGUAGE="RO">
Οι μειονότητες προσθέτουν αξία σε ένα έθνος, εφόσον μπορούν να διατηρήσουν τις πολιτιστικές τους αξίες. Αυτός είναι ο λόγος για τον οποίο είναι ιδιαίτερα σημαντικό να διατηρήσουμε τον πολιτισμό των μειονοτήτων. Από αυτήν την άποψη, πιστεύω ότι η Ρουμανία, το κράτος μέλος που εκπροσωπώ, έχει ένα από τα πλέον σύγχρονα νομικά συστήματα που προστατεύουν τις μειονότητες. Στη Ρουμανία, οι μειονότητες μπορούν να μιλήσουν στα δικαστήρια στη μητρική τους γλώσσα. Διαθέτουν σχολεία όπου η εκπαίδευση παρέχεται στη μητρική τους γλώσσα. Και οι 19 μειονότητες της Ρουμανίας εκπροσωπούνται στο Κοινοβούλιο. Σε περιοχές όπου οι μειονότητες ανέρχονται στο 20% του πληθυσμού, οι τοπικές αρχές πρέπει να συντάσσουν έγγραφα στη γλώσσα των μειονοτήτων. Όλες οι αποφάσεις εκδίδονται στα ρουμανικά αλλά και στη γλώσσα των μειονοτήτων της εκάστοτε περιοχής. Πιστεύω ότι η ρουμανική νομοθεσία σε αυτόν τον τομέα μπορεί να χρησιμεύσει ως υπόδειγμα καλής πρακτικής και ως ορόσημο κάθε φορά που αναφερόμαστε στα δικαιώματα των μειονοτήτων και στη χρήση της γλώσσας τους.

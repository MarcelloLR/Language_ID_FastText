<CHAPTER ID="1">
<SPEAKER ID="1" LANGUAGE="" NAME="" AFFILIATION="Προέδρου">
<SPEAKER ID="2" LANGUAGE="" NAME="Πρόεδρος." AFFILIATION="">
<SPEAKER ID="3" LANGUAGE="IT" NAME="Antonione," AFFILIATION="Συμβούλιο">
<P>
Κύριε Πρόεδρε, ήδη στις 21 Νοεμβρίου 2003, η Προεδρία υπογράμμισε σαφώς στην επιστολή που σας απέστειλε την απόλυτη προθυμία του Συμβουλίου να ανοίξει διάλογο με το Κοινοβούλιο επ’ αυτού του θέματος. Η επιβεβαίωση αυτή επαναλάμβανε εξάλλου μια ανάλογη πρόταση που είχε υποβάλει η ελληνική Προεδρία με τον κ. Παπανδρέου στις 20 Ιουνίου 2003. Να γιατί η σημερινή συζήτηση είναι σημαντική. Πράγματι, μας δίνει την ευκαιρία να προχωρήσουμε και να διερευνήσουμε εάν υπάρχει η δυνατότητα να καταλήξουμε επιτέλους σε συμφωνία μετά από 25 χρόνια.
<P>
Όσον αφορά τη συντάξιμη ηλικία, αν και το Συμβούλιο εξέφρασε σαφή προτίμηση για τα 65 έτη, επιδεικνύοντας εποικοδομητικό πνεύμα συμβιβασμού, θα ήμασταν διατεθειμένοι να δεχθούμε το όριο των 63 ετών.
<P>
Επισημαίνω τώρα την προσοχή σας στο γεγονός ότι όλες οι θέσεις που μόλις εξέθεσα είναι αποτέλεσμα μακροχρόνιων και διεξοδικών συζητήσεων που διεξήχθησαν στο Συμβούλιο πολύ πριν το Κοινοβούλιο εγκρίνει το καθεστώς του στις 3 Ιουνίου 2003. Όσον αφορά δε ορισμένες πρωτοβουλίες που παρουσιάστηκαν πρόσφατα στο Κοινοβούλιο, η ιταλική Προεδρία είχε την ευκαιρία να διαπιστώσει μια πρώτη θετική αποδοχή εκ μέρους όλων των αντιπροσωπειών στο Συμβούλιο. Πιστεύω συνεπώς ότι, εάν αυτές οι πρωτοβουλίες τύχουν της υποστήριξης του Κοινοβουλίου, θα βρεθούμε πιο κοντά από ποτέ σε μια συμφωνία για ένα ζήτημα που παραμένει άλυτο επί πολλά χρόνια.
<SPEAKER ID="4" LANGUAGE="ES" NAME="De Palacio, Loyola," AFFILIATION="Αντιπρόεδρος της Επιτροπής">
<P>
Ελπίζω ειλικρινά ότι, μετά από μια τόσο εκτεταμένη συζήτηση κατά τη διάρκεια τόσων πολλών ετών, θα βρεθούμε αντιμέτωποι με την πραγματική πιθανότητα επίτευξης μιας συμφωνίας σχετικά με αυτό το ζήτημα που μας απασχολεί ήδη εδώ και πολύ καιρό. Επομένως θα ήθελα να χαιρετήσω για άλλη μια φορά την προσπάθεια που κατέβαλε και το έργο που επιτέλεσε όλον αυτό τον καιρό ο κ. Rothley, ο οποίος εργάστηκε με επιμονή και αφοσίωση υπέρ αυτού του Σώματος, και όλοι πρέπει να του είμαστε ευγνώμονες.
<P>
Στην πρώτη περίπτωση είπαμε ότι οι διατάξεις του καθεστώτος δεν μπορούν να τροποποιηθούν μέσω μιας νομικής πράξης, βάσει του άρθρου 190 της Συνθήκης, και στη δεύτερη περίπτωση, επισημάναμε ότι τα εν λόγω ποσά θα συνεπάγονταν μια σημαντική επιβάρυνση για την κατηγορία 5 των δημοσιονομικών προοπτικών.
<SPEAKER ID="5" LANGUAGE="DE" NAME="Karas (PPE-DE )." AFFILIATION="(Συγκρατημένα χειροκροτήματα)">
<P>
    Κύριε Πρόεδρε, κυρία Επίτροπε, κύριε Προεδρεύων του Συμβουλίου, κυρίες και κύριοι, λέω ανοιχτά ότι πολλοί από εμάς σήμερα δεν αισθάνονται ιδιαίτερα άνετα. Γιατί; Εάν παίρναμε στα σοβαρά τους εαυτούς μας και τις αποφάσεις μας, δεν θα έπρεπε να έχει υποβληθεί καν αυτή η προφορική ερώτηση και φυσικά δεν θα υπήρχε ένα ψήφισμα που αποκλίνει από το καθεστώς των βουλευτών που είχαμε ψηφίσει στις 3 Ιουνίου τρέχοντος έτους. Ακόμα, δεν αισθανόμαστε άνετα διότι φαίνεται παράξενο να αποτυγχάνει η διακυβερνητική διάσκεψη με θέμα “Το μέλλον της Ευρώπης – ένα ευρωπαϊκό σύνταγμα” και εμείς να καλούμε μετά από τέσσερις ημέρες με αίτηση κατεπείγοντος το Συμβούλιο να συμφωνήσει για ένα καθεστώς των βουλευτών, μολονότι δεν το έκανε ή δεν έδειξε καμία διάθεση να το κάνει μέχρι σήμερα.
<P>
σε αυτό που θα αποφασίσουμε να προτείνουμε ως καθεστώς των βουλευτών μας, και επειδή θέλουμε να εγκαταλείψουμε αυτήν την κοινή πορεία. Επειδή θέλουμε να διασαφηνίσουμε άλλη μία φορά ότι για την καθόλου ικανοποιητική αυτή κατάσταση ευθύνεται κυρίως το Συμβούλιο, οι εκπρόσωποι των εθνικών κυβερνήσεων, και όχι το Σώμα. Αυτή είναι η τελευταία μας προσφορά και το νέο μας μήνυμα είναι ότι πρέπει να πείτε “ναι” ή “όχι” μέχρι τις 15 Ιανουαρίου.
<SPEAKER ID="6" LANGUAGE="ES" NAME="Barón Crespo (PSE )." AFFILIATION="(Χειροκροτήματα)">
<P>
    Κύριε Πρόεδρε, κύριε Προεδρεύοντα του Συμβουλίου, κυρία Αντιπρόεδρε της Επιτροπής, κυρίες και κύριοι, εξ ονόματος της Ομάδας μου, ελπίζω ότι έχει έρθει η ώρα της αλήθειας για το καθεστώς των βουλευτών. Καταρχάς θα ήθελα να χαιρετίσω την επιμονή και το πείσμα του εισηγητή, κ. Rothley, όχι ως μέλος της Ομάδας μου αλλά ως εκπρόσωπος όλου του Κοινοβουλίου, και επίσης την επιμονή του Προέδρου, διότι εργαζόμαστε μαζί εδώ και πολύ καιρό και, πριν γίνει Πρόεδρος, είχαμε αναλάβει ορισμένες δράσεις που θα ήθελα να σας υπενθυμίσω προκειμένου να εξηγήσω τα σημεία που βρίσκονται υπό συζήτηση.
<P>
Στην αρχή αυτής της νομοθετικής περιόδου, μετά την υιοθέτηση της έκθεσης Rothley κατά τη διάρκεια της προηγούμενης περιόδου, δημιουργήσαμε μια ομάδα εργασίας για να μπορέσουμε να προσδιορίσουμε τα πιο επίμαχα στοιχεία του καθεστώτος και θα ήθελα να υπενθυμίσω ότι σε αυτή την ομάδα εργασίας συμμετείχαν ενεργά ένας πρώην Γραμματέας του Συμβουλίου και ένας πρώην Γραμματέας της Επιτροπής, όπως και άλλες σημαντικές προσωπικότητες, διότι θέλαμε να αντιμετωπίσουμε αντικειμενικά ένα θέμα με συνταγματική διάσταση. Μιλάμε πάντα για τα θεσμικά όργανα, αλλά στα θεσμικά όργανα εργάζονται άνθρωποι, και εμείς, ως αντιπρόσωποι των ευρωπαίων πολιτών, πρέπει να είμαστε ίσοι όταν νομοθετούμε. Δεν είναι δυνατόν να δημιουργούμε νομοθεσίες που εφαρμόζονται εξίσου σε όλους τους πολίτες της Ένωσης όταν βρισκόμαστε σε μια τόσο διαφορετική, και από ορισμένες απόψεις, τόσο αμφισβητήσιμη κατάσταση. Από αυτή την άποψη πρέπει να αναγνωρίσουμε ότι η κοινή γνώμη και τα μέσα μαζικής ενημέρωσης έχουν δίκιο όταν κάνουν συγκεκριμένες επικρίσεις. Επομένως πρέπει να επιλύσουμε αυτό το θέμα.
<P>
Υπάρχει ένα τελευταίο θέμα σχετικά με το οποίο τίποτα δεν ειπώθηκε ρητά, αλλά πιστεύω ότι ο Προεδρεύων του Συμβουλίου μίλησε επίσης εξ ονόματος της επόμενης Προεδρίας, εκφράζοντας την επιθυμία της ιρλανδικής Προεδρίας να συνεχίσει με μια κοινή βούληση σε αυτή τη διαδικασία. Επομένως πιστεύω ότι πριν από τις 15 Ιανουαρίου θα μπορέσουμε να έχουμε μια θετική λύση για το καθεστώς, που πιστεύω ότι είναι μία από τις πιο σημαντικές προόδους που μπορούμε να επιτύχουμε σε σχέση με την αναγνώριση του έργου των βουλευτών και την επίλυση ενός από τα πιο δύσκολα και περίπλοκα συνταγματικά θέματα της Ένωσης.
<SPEAKER ID="7" LANGUAGE="EN" NAME="Wallis (ELDR )." AFFILIATION="(Χειροκροτήματα από το κέντρο)">
<SPEAKER ID="8" LANGUAGE="IT" NAME="Di Lello Finuoli (GUE/NGL )." AFFILIATION="">
<P>
Το σημείο στο οποίο διαφωνούμε περισσότερο είναι η ηλικία συνταξιοδότησης. Η σημερινή πρόταση είναι να χορηγείται η βουλευτική σύνταξη στο 63ο έτος ηλικίας, ενώ η Ομάδα της Ευρωπαϊκής Ενωτικής Αριστεράς θεωρεί ότι η ηλικία αυτή πρέπει να μειωθεί στα 60 έτη. Η πρόταση αυτή δεν έχει ως στόχο να προστατέψει τα προνόμια των βουλευτών: εμείς την υποβάλουμε γιατί είμαστε πεπεισμένοι ότι όλοι οι ευρωπαίοι πολίτες πρέπει να συνταξιοδοτούνται σε ηλικία 60 ετών. Μαζί με τους συναδέλφους μου αντιτάχθηκα πάντα στις μεταρρυθμίσεις των συνταξιοδοτικών συστημάτων που βασίζονται στην αύξηση του ορίου συνταξιοδότησης, την οποία θεωρώ άδικη. Είμαστε πεπεισμένοι ότι υπάρχουν επαρκείς χρηματοδοτικοί πόροι ώστε να μπορούν όλοι οι πολίτες, συμπεριλαμβανομένων των βουλευτών που είναι πολίτες όπως οι υπόλοιποι, να συνταξιοδοτούνται σε ηλικία 60 ετών.
<SPEAKER ID="9" LANGUAGE="DE" NAME="Cohn-Bendit (Verts/ALE )." AFFILIATION="οpting">
<P>
Υπάρχουν ορισμένοι βουλευτές που αισθάνονται κάποια αγανάκτηση επειδή συμφωνήσαμε ότι η συνταξιοδότησή μας θα αρχίζει με τη συμπλήρωση του 63ου έτους της ηλικίας. Και εγώ θα θεωρούσα πιο σωστό να αρχίζει στα 65, γιατί θα πρέπει να απαιτούμε και από εμάς τους ίδιους όσα απαιτούμε σήμερα από ολόκληρη την κοινωνία και όχι να έχουμε ειδική μεταχείριση. Ως εκ τούτου, δεν συμφωνώ σε καμία περίπτωση να μειώσουμε τον αριθμό που συμφωνήσαμε στο παρόν ψήφισμα. Έτσι θα δίναμε λάθος μήνυμα στην κοινή γνώμη. Με δυο λόγια, τέλος καλό – όλα καλά! Ευχαριστώ όλους εκείνους που συνεργάστηκαν γι’ αυτό!
<SPEAKER ID="10" LANGUAGE="NL" NAME="Van Dam (EDD )." AFFILIATION="">
<P>
    Κύριε Πρόεδρε, θα εορτάσουμε σύντομα μια 25η επέτειο: το Κοινοβούλιο είναι εδώ και 25 έτη ένα άμεσα εκλεγμένο σώμα. Ωστόσο, το νομικό καθεστώς των βουλευτών είναι ένα συνονθύλευμα που καταρρέει από όλες τις πλευρές. Η αποζημίωση σύμφωνα με εθνικούς κανόνες ποικίλει σε τέτοιο βαθμό, ώστε δεν έχει καμία σχέση με τις ευθύνες και τον φόρτο εργασίας. Ταυτόχρονα, η απόδοση των ταξιδιωτικών εξόδων αποκτά μεγέθη που συμφωνούν όλο και λιγότερο με τα πραγματικά έξοδα, ιδιαίτερα λόγω του ανταγωνισμού στον τομέα των αεροπορικών μεταφορών. Στη Σύνοδο Κορυφής του Άμστερνταμ τον Ιούνιο του 1997, ενσωματώθηκε μια νομική βάση στη Συνθήκη, δίνοντας τη δυνατότητα στο Κοινοβούλιο να καταρτίσει ένα καθεστώς, το οποίο θα ενέκρινε το Συμβούλιο. Τώρα, μετά από εξίμισι έτη, το καθεστώς δεν έχει ακόμα εγκριθεί. Με την ένταξη δέκα νέων κρατών μελών την 1η Μαΐου και υπό τη σκιά των εκλογών του ερχόμενου Ιουνίου, ήρθε η ώρα να ληφθούν ορισμένες αποφάσεις. Σκοπεύουμε να αντιμετωπίσουμε το εκλογικό σώμα και πάλι με ένα αδικαιολόγητο σύστημα απόδοσης εξόδων και μια ανεξήγητη διαφορά όσον αφορά την αποζημίωση των βουλευτών; Έχω την εντύπωση ότι είναι καιρός να προχωρήσουμε στη συζήτηση πολιτικών θεμάτων διαφορετικού είδους.
<P>
Το δεύτερο αφορά την ηλικία συνταξιοδότησης. Έχει προκύψει ότι, κατά μέσο όρο, οι βουλευτές του ΕΚ αποσύρονται πρακτικά σε ηλικία 62 ετών. Υπό το πρίσμα των κοινωνικών εξελίξεων, δεν είναι παράλογη η ηλικία των 63 ετών που προτιμά το Συμβούλιο.
<P>
Μία δυσκολία που πρέπει ακόμα να αντιμετωπίσουμε αφορά την αποζημίωση. Τα σημερινά εθνικά ποσά περιλαμβάνουν υπερβολικά υψηλές και υπερβολικά χαμηλές αμοιβές. Όσον αφορά τα χαμηλότερα ποσά, υποθέτω ότι, ιστορικά, δεν βασίστηκαν σε μια θέση πλήρους απασχόλησης. Κατά την άποψή μας, ένας σωστός μέσος όρος των σημερινών 15 ποσών θα αντιπροσώπευε ένα σωστό σύστημα αποζημίωσης σύμφωνα με το έργο που επιτελείται. Φαίνεται καλή ιδέα να εκφραστεί αυτή η αποζημίωση ως ποσοστό επί της αποζημίωσης ενός δικαστή του Ευρωπαϊκού Δικαστηρίου, συμπεριλαμβανομένης και της τιμαριθμικής αναπροσαρμογής των μισθών.
<P>
Ο ιταλός Πρωθυπουργός είπε εχθές με υπερηφάνεια ότι η σύνοδος της περασμένης εβδομάδας έλαβε πολλές αποφάσεις με μεγάλη ενεργητικότητα. Όσον αφορά εμάς, το καθεστώς αποτελεί μια δοκιμή. Εάν αυτή η Προεδρία μπορεί να αναφέρει ότι το Συμβούλιο εγκρίνει το καθεστώς, μπορεί να θεωρήσει ότι επέτυχε. Σε αντίθετη περίπτωση, το έργο θα περάσει στην ιρλανδική Προεδρία. Η αρχή είναι το ήμισυ του παντός. Οι Ιρλανδοί έχουν αποδείξει την ικανότητά τους για σκληρή εργασία και, συνεπώς, ελπίζω ειλικρινά ότι θα μπορέσουν να δώσουν το πράσινο φως για το καθεστώς έως τις 15 Ιανουαρίου. 
<SPEAKER ID="11" LANGUAGE="FR" NAME="Berthu (NI )." AFFILIATION="">
<SPEAKER ID="12" LANGUAGE="DE" NAME="Lehne (PPE-DE )." AFFILIATION="">
<P>
    Κύριε Πρόεδρε, κυρίες και κύριοι, αυτή η ιστορία μας ταλαιπωρεί από το 1998. Κατά τη γνώμη μου, ο κύριος λόγος είναι ότι το Συμβούλιο ποτέ δεν έλαβε ξεκάθαρη θέση στις γνωμοδοτήσεις του των περασμένων ετών. Όλες οι επιστολές που μνημονεύθηκαν ήταν νομικίστικα διατυπωμένες και δεν περιείχαν σαφείς δηλώσεις για το τι είναι διατεθειμένο να δεχθεί το Συμβούλιο. Ούτε σήμερα ακούσαμε κάτι σχετικά. Αυτό είναι το μόνο μου συμπέρασμα από όσα είπε το Συμβούλιο σήμερα το πρωί.
<P>
Ο κ. Karas δικαιολογημένα είπε προηγουμένως ότι κι εμείς στο Σώμα έχουμε την αξιοπρέπειά μας. Θεωρώ ότι τώρα έγινε μια πρόταση και περιμένουμε από το Συμβούλιο να λάβει επιτέλους σαφή θέση το αργότερο μέχρι τις 15 Ιανουαρίου. Είναι και ζήτημα ευαισθησίας απέναντι στους μελλοντικούς συναδέλφους, καθώς αυτόν τον καιρό στα κράτη μέλη καταρτίζονται οι συνδυασμοί. Πρέπει και οι νέοι συνάδελφοι να γνωρίζουν με ποιους όρους θα εργάζονται μελλοντικά σε αυτό το Κοινοβούλιο. Επομένως, η διορία λήγει στις 15 Ιανουαρίου. Μέχρι τότε θέλουμε να ξέρουμε οριστικά τι θέλει το Συμβούλιο και τι όχι γιατί διαφορετικά αυτό το καθεστώς δεν θα είναι δυνατόν να ψηφιστεί κατά την παρούσα κοινοβουλευτική περίοδο. 
<SPEAKER ID="13" LANGUAGE="DE" NAME="Rothley (PSE )." AFFILIATION="(Χειροκροτήματα)">
<P>
    Κύριε Πρόεδρε, κυρία Επίτροπε de Palacio, καταρχάς θέλω να ευχαριστήσω την Επιτροπή για την υποστήριξη που ανέκαθεν μας παρείχε. Ευχαριστώ επίσης την ιταλική Προεδρία του Συμβουλίου. Για μένα οι εξηγήσεις της ήταν σαφείς και ακριβείς. Θεωρώ ότι με το ψήφισμά μας και με τις σημερινές δηλώσεις της ιταλικής Προεδρίας μπορούμε να καταλήξουμε σε συμφωνία, γρήγορα όμως, σας παρακαλώ, γιατί δεν μπορούμε να επιβαρύνουμε τον προεκλογικό αγώνα με το ζήτημα αυτό.
<P>
Το ζήτημα είναι ότι μετά από σχεδόν 25 χρόνια εκλογών με άμεση καθολική ψηφοφορία για το Ευρωπαϊκό Κοινοβούλιο, αυτό εξακολουθεί να έχει τη δομή μιας κοινοβουλευτικής συνέλευσης. Πρέπει όμως να γίνουμε ένα αληθινό κοινοβούλιο και αυτόν τον σκοπό επιδιώκει το παρόν καθεστώς. Φυσικά, αυτό δεν είναι παρά ένα πρώτο βήμα γιατί πρέπει να προστεθούν όλα όσα μέχρι τώρα ρυθμίζονται στο πρωτόκολλο του 1965. Μόνο τότε θα έχουμε πραγματικά ένα καθεστώς των ευρωπαίων βουλευτών. Γι’ αυτό, απευθύνω έκκληση στις κυβερνήσεις να ασχοληθούν με το θέμα και να το προωθήσουν.
<P>
Θα ήθελα στο σημείο αυτό να ευχαριστήσω τους προέδρους όλων των Ομάδων διότι κατέστησαν δυνατό να υποβληθεί κοινή πρόταση ψηφίσματος. Θέλω όμως να αναφέρω ονομαστικά τρεις ανθρώπους, χωρίς τους οποίους δεν θα είχαμε φθάσει ως εδώ. Πρόκειται για τον πρόεδρο της Ομάδας μου Enrique Barón Crespo, τον πρόεδρο της Επιτροπής Νομικών Θεμάτων και Εσωτερικής Αγοράς κ. Gargani και, φυσικά, τον πρόεδρο του Ευρωπαϊκού Κοινοβουλίου κ. Cox. Μετά από την –προσωρινή, ελπίζω– αποτυχία του νέου συντάγματος, ας δώσουμε σήμερα ένα πολύ μικρό σήμα ότι ίσως τελικά να προχωρήσουν κάπως τα πράγματα στην Ευρώπη.
<SPEAKER ID="14" LANGUAGE="" NAME="MacCormick (Verts/ALE )." AFFILIATION="(Γέλια)">
<P>
    Κύριε Πρόεδρε, είναι ιδιαίτερα ευχάριστο το γεγονός ότι κλήθηκα να μιλήσω αμέσως μετά τον κ. Rothley, ο οποίος έχει κάνει τόσα πολλά καθ’ όλη τη διάρκεια της θητείας αυτού του Κοινοβουλίου, προκειμένου να φέρει εις πέρας το θέμα, κάτι που φαίνεται τώρα ότι θα επιτύχουμε. Καθώς ευχαρίστησε άλλους συναδέλφους, επιτρέψτε και σε εμένα να τον ευχαριστήσω θερμά. Η συνεργασία μαζί του επί του θέματος υπήρξε πολύ ευχάριστη. Το γεγονός ότι θα έχουμε ένα σωστό καθεστώς των βουλευτών πριν από τις εκλογές είναι κάτι που επικροτούμε όλοι μας, με την προϋπόθεση ότι το Συμβούλιο θα φανεί αντάξιο των περιστάσεων. Είναι πολύ σημαντικό για αυτές τις εκλογές. Εγώ δεν θα είμαι υποψήφιος, και έτσι ομιλώ χωρίς να έχω κάποιο προσωπικό συμφέρον επί του θέματος. Αντίθετα, θα είμαι 63 ετών όταν συνταξιοδοτηθώ, αλλά όχι με βάση αυτό το συνταξιοδοτικό σύστημα.
<SPEAKER ID="15" LANGUAGE="IT" NAME="Dell'Alba (NI )." AFFILIATION="">
<P>
    Κύριε Προεδρεύων του Συμβουλίου, όπως διαπιστώνετε, τα αισθήματα του Σώματος είναι ομόφωνα: μετά από 25 χρόνια το Ευρωπαϊκό Κοινοβούλιο και οι βουλευτές του πρέπει επιτέλους να αποκτήσουν ενιαίο καθεστώς και ενιαίους κανόνες, όπως ίσως θα έπρεπε μετά από 25 χρόνια να αποφασίσουμε και για την έδρα των εργασιών μας. Ωστόσο, σε αντίθεση ίσως με τους συναδέλφους, επιτρέψτε μου να πω ότι όλα είναι καλά. Το πρόβλημα είναι πραγματικό: η κοινή γνώμη μας παρακολουθεί και αυτό το σύστημα δεν λειτουργεί. Ασφαλώς ο όρος “καθεστώς” ακούγεται λίγο ως μεγαλοστομία. Η βασική ιδέα ήταν να ενταχθεί στο καθεστώς ένα πραγματικό καθεστώς των βουλευτών που θα περιελάμβανε και τα δικαιώματα του ευρωβουλευτή, ένα κοινό πακέτο που θα έδινε νόημα στον όρο “καθεστώς”. Εάν θέλουμε να προχωρήσει το εξαιρετικά σημαντικό σύστημα των οικονομικών διατάξεων που εφαρμόζονται στους ευρωβουλευτές, ας το αποκαλέσουμε με το όνομά του. Ας κρατήσουμε όμως τον όρο “καθεστώς” για τη στιγμή που θα αποκτήσουμε, όπως οι εθνικοί βουλευτές, κοινούς κανόνες όσον αφορά και τους άλλους τομείς που είχαμε ενσωματώσει και οι οποίοι παραμένουν ουσιαστικοί, αν και για μια σειρά από λόγους θα πρέπει σήμερα να τους αφαιρέσουμε ή ευχόμαστε να αφαιρεθούν. Το καθεστώς μας θα ισχύει μόνο όταν θα προβλέπει δικαιώματα, καθήκοντα και πραγματική εξίσωση με τους εθνικούς βουλευτές, όπως για παράδειγμα με τους ιταλούς βουλευτές οι οποίοι μπορούν να επισκέπτονται ανά πάσα στιγμή τις φυλακές της Ιταλίας. Αυτή νομίζω πως είναι η σωστή έννοια του όρου “καθεστώς των βουλευτών”.
<SPEAKER ID="16" LANGUAGE="IT" NAME="Gargani (PPE-DE )." AFFILIATION="">
<P>
Υπό την καθοδήγησή σας, ο κ. Rothley και εγώ προσωπικά, είχαμε το πείσμα –την ξεροκεφαλιά θα έλεγα– να επιμείνουμε στη συζήτηση αυτού του θέματος και να προβάλουμε επιχειρήματα που εν τέλει θριάμβευσαν. Πιστεύω ότι –παρά το γεγονός ότι δεν υπεγράφη το Σύνταγμα– θα πρέπει να αναγνωρίσουμε στην ιταλική Προεδρία αυτήν την επιτυχία, η οποία, εάν μου επιτρέπετε, κύριε Antonione, είναι πράγματι η σημαντικότερη.
<P>
Κυρίες και κύριοι συνάδελφοι, θα μπορούσαμε να καταλήξουμε σε ένα αποτέλεσμα πριν από την 9η Δεκεμβρίου, αλλά αυτό δεν έγινε απόλυτα κατανοητό όταν είχα συγκαλέσει την επιτροπή στις 9 και 10 Δεκεμβρίου για να θέσει το Συμβούλιο ενώπιον των ευθυνών του. Ωστόσο, έχουμε ακόμη χρόνο και θεωρώ ότι πρέπει να δράσουμε, εάν είμαστε αποφασισμένοι να αποδώσουμε θεμελιώδη σημασία στην 15η Ιανουαρίου. Από την πλευρά μου, εάν το θεωρείτε αναγκαίο, κύριε Πρόεδρε, δεν θα δυσκολευτώ να συγκαλέσω από τώρα την επιτροπή για την 12η Ιανουαρίου, για μια πράξη του Κοινοβουλίου, κύριε Antonione, που είναι σαφής, διαφανής και συγκεκριμένη. Συμμετέχω για πρώτη φορά στο Ευρωπαϊκό Κοινοβούλιο σε αυτήν τη νομοθετική περίοδο, αλλά έχω μελετήσει όλη τη μακρά πορεία αυτού του προβλήματος.
<P>
Το πρώτο μέρος παρέχει αυτονομία, εγγυήσεις, προβολή, διαφάνεια και ομοφωνία στους κανόνες που διέπουν τους βουλευτές και συνολικά το Ευρωπαϊκό Κοινοβούλιο. Αφορά την τροποποίηση του πρωτογενούς δικαίου. Το δεύτερο μέρος αποτελεί το αναγκαίο οργανωτικό σκέλος με το οποίο επιτυγχάνεται η ισορροπία με έναν συμβιβασμό που πιστεύω ότι τιμά το Κοινοβούλιο. Είναι αλήθεια ότι επιβάλλει μικρές θυσίες, αλλά το ζήτημα καθίσταται αρκετά σαφές και αποδεκτό. Εάν, όπως είπε ο κ. Rothley, τα λόγια της ιταλικής Προεδρίας είναι ήδη σαφή, εάν η ιταλική Προεδρία μίλησε εξ ονόματος όλων των κρατών, όλων των κυβερνήσεων, θεωρώ ότι με μια προκαταρκτική συνεδρίαση της επιτροπής στις 12 Ιανουαρίου θα μπορέσουμε πράγματι να δώσουμε λύση στις 15 Ιανουαρίου σε αυτό το μεγάλο πρόβλημα που θα επιτρέψει στο Κοινοβούλιο να κάνει ένα μεγάλο βήμα μπροστά. 
<SPEAKER ID="17" LANGUAGE="ES" NAME="Medina Ortega (PSE )." AFFILIATION="">
<P>
    Κύριε Πρόεδρε, καθώς καθόμουν δίπλα στον κ. Rothley τα τελευταία δέκα χρόνια, ήμουν προνομιούχος μάρτυρας της αποφασιστικότητάς του να συμβάλει στην προώθηση αυτού του θέματος. Θα ήθελα να τον συγχαρώ και να χαιρετίσω τις προσπάθειές του, καθώς πραγματικά το αξίζει.
<P>
Επιπλέον, θα ήθελα να επισημάνω ότι τόσο ο Προεδρεύων του Συμβουλίου και η Αντιπρόεδρος της Επιτροπής όσο και ο συνάδελφός μου, κ. Lehne, επεσήμαναν ότι ο σεβασμός του πρωτογενούς δικαίου συμπεριλαμβάνει μια πολύ σημαντική αρχή, αυτή της ενότητας της κοινοτικής φορολογικής νομοθεσίας. Στην πρότασή μας υπάρχει μια τροποποίηση του έκτακτου φορολογικού καθεστώτος, που συμπεριλαμβάνεται στο λεγόμενο “βελγικό συμβιβασμό”, η οποία έχει νόημα μόνο στον βαθμό που είναι μια μεταβίβαση αρμοδιοτήτων, ένα είδος οικειοθελούς αποχώρησης όσον αφορά το γενικό δίκαιο, αλλά δεν μπορεί να ερμηνευτεί ως γενική εξουσιοδότηση στα κράτη να θεσπίζουν φορολογία σχετικά με τα ποσά που πληρώνονται από τα κοινοτικά θεσμικά όργανα.
<SPEAKER ID="18" LANGUAGE="EN" NAME="Inglewood (PPE-DE )." AFFILIATION="">
<SPEAKER ID="19" LANGUAGE="EN" NAME="Miller (PSE )." AFFILIATION="">
<P>
    Κύριε Πρόεδρε, έχουμε σήμερα την ευκαιρία να υπερβούμε τα εμπόδια που έχουν παρακωλύσει την ουσιαστική συζήτηση σχετικά με το συνολικό ζήτημα του καθεστώτος των βουλευτών. Εάν μπορούμε να σημειώσουμε πρόοδο σχετικά με το καθεστώς, τότε μπορούμε να αντιμετωπίσουμε το ακανθώδες ζήτημα των δικών μας εξόδων. Λόγω του συγκαλυμμένου τρόπου με τον οποίον αποδίδονται τα έξοδα ημών, των βουλευτών του ΕΚ, έχουμε εκτεθεί σε ευρεία κριτική. Το καθεστώς και η μεταρρύθμιση των εξόδων συνδέονται με περίπλοκο τρόπο· συμβαδίζουν, όπως σαφώς επεσήμανε ο κ. Rothley. Συνεπώς, ενώ ζητούμε από το Συμβούλιο να σημειώσει πρόοδο σχετικά με το καθεστώς, ζητώ από το Κοινοβούλιο να σημειώσει πρόοδο σχετικά με τη μεταρρύθμιση του συστήματος εξόδων διότι, εάν καθιερώσουμε ένα σύστημα που είναι σαφές, ευκρινές και δίκαιο όσον αφορά τα έξοδά μας, τότε θα μπορέσουμε τον Ιούνιο να αντιμετωπίσουμε και πάλι το εκλογικό σώμα με αυτοπεποίθηση. 
<SPEAKER ID="20" LANGUAGE="IT" NAME="Nobilia (UEN )." AFFILIATION="">
<P>
Δεν φαίνεται επίσης αξιοπρεπής ο συμβιβασμός σχετικά με την ηλικία συνταξιοδότησης. Η εθνική νομοθεσία στην τεράστια πλειοψηφία των κρατών μελών προβλέπει σήμερα συνταξιοδότηση σε ηλικία τουλάχιστον 65 ετών. Κατά συνέπεια, ή θα έχουμε την τόλμη να αγνοήσουμε ότι το συνταξιοδοτικό καθεστώς ενός ευρωβουλευτή δεν συγκαταλέγεται στις κοινωνικές δαπάνες κάθε κράτους, καθώς είναι ουσιαστικά αυτοχρηματοδοτούμενο, και για λόγους καθαρά πολιτικής συνέπειας θα επιλέξουμε ως όριο συνταξιοδότησης τα 65 έτη, ή θα έχουμε την ανάλογη τόλμη να παραδεχθούμε την ουσιαστικά ιδιωτική φύση του ταμείου στο οποίο οι μόνοι κανόνες που ισχύουν είναι εκείνοι τους οποίους επιβάλλει ο στατιστικός αναλογιστικός ισολογισμός.
<SPEAKER ID="21" LANGUAGE="ES" NAME="Vidal-Quadras Roca (PPE-DE )." AFFILIATION="">
<SPEAKER ID="22" LANGUAGE="IT" NAME="Ghilardotti (PSE )." AFFILIATION="">
<P>
Θεωρώ ότι ακόμη και από την άποψη του ρόλου και της νομιμότητας του Σώματος, κανείς δεν αμφιβάλλει για την ανάγκη να αποκτήσει το Κοινοβούλιο ένα καθεστώς. Εξάλλου, όλοι μας, η Ομάδα μου, και ειδικότερα ο κ. Rothley και ο κ. Barón Crespo, καθώς και η ιταλική αντιπροσωπεία, δήλωναν ανέκαθεν υπέρ και υποστήριξαν αυτήν την ανάγκη με την ψήφο τους τον Ιούνιο.
<SPEAKER ID="23" LANGUAGE="" NAME="Πρόεδρος." AFFILIATION="">
<P>
   Θα ήθελα να ευχαριστήσω το Συμβούλιο και την Επιτροπή για τις χρήσιμες δηλώσεις που έκαναν σήμερα, καθώς και όλους όσοι έλαβαν μέρος στη συζήτηση – ιδιαίτερα τους κκ. Rothley και Gargani για την εξαιρετική συμβολή τους στο παρασκήνιο, για ένα τόσο μεγάλο χρονικό διάστημα και, ειδικότερα, κατά τη διάρκεια της ιταλικής Προεδρίας.
<P>
Η συζήτηση έληξε.(1)
<P>
Η ψηφοφορία θα διεξαχθεί στις 12.00. 
<SPEAKER ID="24" LANGUAGE="" NAME="" AFFILIATION="Κατατέθηκαν τέσσερις προτάσεις ψηφίσματος για την ολοκλήρωση της συζήτησης"/>
<SPEAKER ID="25" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τις δηλώσεις του Συμβουλίου και της Επιτροπής σχετικά με τον ρόλο της Ευρωπαϊκής Ένωσης στην πρόληψη των συγκρούσεων στην Αφρική και ιδιαίτερα κατά την εφαρμογή της Συμφωνίας Linas-Marcoussis στην Ακτή του Ελεφαντοστού. 
<SPEAKER ID="26" LANGUAGE="IT" NAME="Antonione," AFFILIATION="Συμβούλιο">
<P>
Το νέο θετικό στοιχείο που πρέπει να υπογραμμίσουμε είναι αυτή η νέα αποφασιστικότητα των Αφρικανών να αναλάβουν τις ευθύνες τους σε θέματα ειρήνης και ασφάλειας βάσει της αρχής της αυτοδιάθεσης. Είναι μια στάση που η Ευρωπαϊκή Ένωση ενθάρρυνε και στήριζε ανέκαθεν με μια δράση που αποσκοπούσε στην ενίσχυση των αφρικανικών ικανοτήτων, τόσο σε παναφρικανικό όσο και σε υποπεριφερειακό επίπεδο μέσω της ECOWAS (Οικονομικής Κοινότητας των Κρατών της Δυτικής Αφρικής), της IGAD (της Διακυβερνητικής Αρχής για την Ανάπτυξη) και της SADC (Κοινότητας για την Ανάπτυξη της Νότιας Αφρικής).
<P>
Ενώπιον αυτού του εξελισσόμενου πολιτικού σκηνικού, η ιταλική Προεδρία δραστηριοποιήθηκε για να προαγάγει μια ευρωπαϊκή απάντηση ικανή να σταθεί στο ύψος των προκλήσεων. Το πράξαμε προάγοντας καταρχάς έναν θεωρητικό προβληματισμό σχετικά με την πρόληψη, τη διαχείριση και την επίλυση των συγκρούσεων στην Αφρική, μέσω ενός σεμιναρίου μελετών που οργανώθηκε στη Ρώμη στις 28 Ιουλίου. Το πράξαμε με την επανέναρξη του διαλόγου Ευρωπαϊκής Ένωσης-Αφρικής που είχε διακοπεί μετά την αναβολή της Συνόδου Κορυφής της Λισαβόνας με τη συνάντηση ανάμεσα σε δύο τρόικες, η δεύτερη εκ των οποίων διεξήχθη στις 10 Νοεμβρίου στη Ρώμη. Ο διάλογος αυτός ασχολήθηκε καταρχάς με προβλήματα ειρήνης και ασφάλειας επί των οποίων διαπιστώθηκε σημαντική σύγκλιση απόψεων. Το πράξαμε, τέλος, με μια σταθερή δράση υποστήριξης των ειρηνευτικών διαδικασιών που αναπτύσσονται από την Ακτή Ελεφαντοστού έως τη Λιβερία, από το Σουδάν έως τη Σομαλία, από την Αιθιοπία/Ερυθραία έως τη Βόρειο Ουγκάντα και από τη Λαϊκή Δημοκρατία του Κονγκό έως το Μπουρούντι. Το πράξαμε με μια σταθερή διπλωματική δραστηριότητα που υλοποιήθηκε και με μια σειρά πολυάριθμων αποστολών στην Αφρική της τρόικας της Ευρωπαϊκής Ένωσης σε υπουργικό επίπεδο.
<P>
Στην ίδια περιοχή, μετά την εδραίωση της σταθερότητας στη Σιέρρα Λεόνε, την πιο δύσκολη δοκιμασία διέρχεται η Ακτή Ελεφαντοστού. Το σημαντικότερο παιχνίδι παίζεται σε αυτήν τη χώρα που αποτελεί την πραγματική κινητήρια δύναμη της οικονομίας για την περιοχή. Οι πρόοδοι που σημειώθηκαν έως τώρα ήταν σημαντικές. Η δημιουργία μιας κυβέρνησης εθνικής συμφιλίωσης, η θέσπιση ενός νόμου αμνηστίας, η συμφωνία της 4ης Ιουλίου 2003 μεταξύ των ενόπλων δυνάμεων και των επαναστατών, αποτελούν σημαντικούς σταθμούς μιας διαδικασίας που πρέπει να ολοκληρωθεί με την απόσυρση και τον αφοπλισμό των στρατιωτικών σωμάτων και την επέκταση της διοίκησης της χώρας στο εσωτερικό έως τις προεδρικές εκλογές που προβλέπονται για το 2005.
<P>
Η Ευρωπαϊκή Ένωση έπραξε και πράττει ό,τι μπορεί για να ξεπεραστεί το σημερινό αδιέξοδο, να καταστεί οριστική η επανένωση και να ολοκληρωθεί η εφαρμογή των συμφωνιών Linas-Marcoussis. Το μαρτυρούν οι δηλώσεις της 22ας Σεπτεμβρίου και της 9ης Δεκεμβρίου, η επίσκεψη στα μέσα Οκτωβρίου μιας ευρωπαϊκής υπουργικής τρόικας και η δράση του αντιπροσώπου της Ευρωπαϊκής Ένωσης στο πλαίσιο της επιτροπής παρακολούθησης. Η ταχεία επέμβαση των γαλλικών ενόπλων δυνάμεων και των στρατιωτικών σωμάτων της ECOWAS επέτρεψε την αποφυγή της ανοικτής σύγκρουσης. Παραμένει ωστόσο η ανάγκη να αποσταλεί μεγαλύτερη ειρηνευτική δύναμη των Ηνωμένων Εθνών, στο πλαίσιο της οποίας θα εξακολουθήσουν να δρουν τα αφρικανικά στρατιωτικά σώματα. Αυτό είναι το αίτημα που υπέβαλε η ECOWAS στη Νέα Υόρκη, αίτημα που οφείλει να υποστηρίξει η Ευρωπαϊκή Ένωση.
<P>
Αναφερθήκαμε έως τώρα σε συγκεκριμένες επεμβάσεις της Ευρωπαϊκής Ένωσης υπό την πίεση των κρίσεων. Το σημαντικότερο στοιχείο καινοτομίας είναι ωστόσο η δημιουργία ενός φορέα για την ειρήνη –του Ταμείου Ειρήνης, με πίστωση 250 εκατομμυρίων ευρώ και χρηματοδότηση από τους πόρους του ΕΤΑ– η οποία αποφασίσθηκε από το Συμβούλιο της Ένωσης στις 18 Νοεμβρίου 2003. Με τον τρόπο αυτό, η Ευρωπαϊκή Ένωση αποκτά ένα προγραμματισμένο όργανο ταχείας επέμβασης για να ανταποκρίνεται στη στρατηγική εταιρική σχέση που τη συνδέει με την Αφρική και στην αρχή της αφρικανικής αυτοδιάθεσης. Το Ταμείο Ειρήνης, με όλες τις εγγυήσεις που διασφαλίζουν οι μέθοδοι λήψης αποφάσεων, θα επιτρέψει τη χρηματοδότηση συγκεκριμένης σειράς δραστηριοτήτων των ειρηνευτικών επιχειρήσεων που διεξάγονται από τις αφρικανικές δυνάμεις. Το αίτημα που υπέβαλε για το σκοπό αυτό η Σύνοδος Κορυφής της Αφρικανικής Ένωσης στο Μαπούτο βρήκε έτσι μια απάντηση εκ μέρους της Ευρωπαϊκής Ένωσης αντίστοιχη των δεσμεύσεων και των υποσχέσεων που επιβεβαιώθηκαν επανειλημμένως.
<P>
Εδώ και μία τουλάχιστον δεκαετία, από κοινού με τα Ηνωμένα Έθνη, ζητούσαμε από την Αφρική να πάρει στα χέρια της το πεπρωμένο της και να σπάσει τον φαύλο κύκλο των συγκρούσεων και της φτώχειας με την υποστήριξη της διεθνούς κοινότητας. Τώρα που οι εκκλήσεις μας έγιναν δεκτές από τους ίδιους τους αφρικανούς ηγέτες, όπως αποδεικνύει η νέα φιλοσοφία στη βάση της δημιουργίας της Αφρικανικής Ένωσης και της Nepad (Νέα εταιρική σχέση για την ανάπτυξη της Αφρικής), αποτελεί ζήτημα πολιτικής αξιοπιστίας να τηρήσουμε τις υποσχέσεις με ανάλογες αποφάσεις. Εάν χρησιμοποιηθεί με φρόνηση, το Ταμείο Ειρήνης μπορεί να αποδειχθεί ένα από τα σημαντικότερα όργανα για το μέλλον των σχέσεων Ευρώπης και Αφρικής.
<P>
Εν κατακλείδι, θα ήθελα να τονίσω ότι στον τομέα της πρόληψης, της διαχείρισης και της επίλυσης των συγκρούσεων στην Αφρική, άρχισε να διαγράφεται μια σημαντική εξέλιξη σε επίπεδο σχεδιασμού και επιχειρήσεων. Προσπαθούμε να οργανώσουμε την εξέλιξη αυτή με την αναθεώρηση του βασικού εγγράφου στο οποίο στηρίχθηκε έως τώρα η συμπληρωματική δράση της Ευρωπαϊκής Ένωσης σε αυτόν τον τομέα: αναφέρομαι στην κοινή θέση της Ευρωπαϊκής Ένωσης για την πρόληψη, τη διαχείριση και την επίλυση των συγκρούσεων στην Αφρική που εγκρίθηκε στις 14 Μαΐου 2001.
<SPEAKER ID="27" LANGUAGE="" NAME="" AFFILIATION="Αντιπροέδρου">
<SPEAKER ID="28" LANGUAGE="EN" NAME="Nielson," AFFILIATION="Επιτροπή">
<P>
   .  Κύριε Πρόεδρε, η Επιτροπή συμμερίζεται τις ανησυχίες του Κοινοβουλίου σχετικά με την πολιτική κατάσταση στην Ακτή του Ελεφαντοστού. Ακόμα και αν έχει σημειωθεί κάποια πρόοδος αναφορικά με την εφαρμογή της Συμφωνίας Marcoussis, πρέπει να ξεπεραστεί το σημερινό αδιέξοδο.
<P>
Εξακολουθούν να υπάρχουν σοβαρές παραβιάσεις των ανθρωπίνων δικαιωμάτων και η Επιτροπή ανησυχεί επίσης πολύ για την ανθρωπιστική κατάσταση. Μετά την έναρξη των συγκρούσεων τον Σεπτέμβριο του 2002, η Επιτροπή παρείχε 7,24 εκατ. ευρώ για επείγουσες επιχειρήσεις παροχής βοήθειας στην Ακτή του Ελεφαντοστού και θα συνεχίσει να παρέχει ανθρωπιστική βοήθεια κατά το 2004, στο πλαίσιο του παγκόσμιου σχεδίου για την παράκτια Δυτική Αφρική.
<P>
Η Ευρωπαϊκή Ένωση συμμετέχει ενεργά στην εφαρμογή της Συμφωνίας Marcoussis, τόσο χρηματοδοτικά όσο και πολιτικά. Μετά την έναρξη της κρίσης στις 19 Σεπτεμβρίου 2002, εξέδωσε εννέα δηλώσεις και έχει επανειλημμένως καλέσει όλους τους πολίτες της Ακτής του Ελεφαντοστού να συνεργαστούν με αρμονία για την επανένωση της χώρας και την προετοιμασία ειρηνικών και δημοκρατικών εκλογών το 2005.
<P>
Στο Αμπιτζάν, η Επιτροπή, όπως επίσης και η Προεδρία της ΕΕ, είναι μέλος της επιτροπής παρακολούθησης της εφαρμογής της Συμφωνίας Marcoussis. Οι δέκα υπογράφοντες της συμφωνίας πρότειναν τη δημιουργία της διεθνούς επιτροπής, προκειμένου να διασφαλιστεί η εφαρμογή της.
<P>
Η επιτροπή υπήρξε αρκετά δραστήρια. Κατόπιν της πρώτης συνεδρίασής της στα τέλη Φεβρουαρίου, έχει συνεδριάσει περισσότερες από 50 φορές, αλλά, παρόλα αυτά, η δράση της έχει επικριθεί και από τις 10 πολιτικές δυνάμεις πέραν του κόμματος του Προέδρου Gbagbo, το FPI.
<P>
Όσον αφορά την ικανότητα της Ένωσης για την πρόληψη, τη διαχείριση και την επίλυση των συγκρούσεων, καταβάλλονται προσπάθειες για τον καθορισμό μιας σχετικής κοινής στρατηγικής. Οι κύριες πτυχές αυτής απαιτούν την ενίσχυση της περιφερειακής ολοκλήρωσης μέσω της στήριξης της Oικονομικής Kοινότητας Kρατών Δυτικής Αφρικής (ECOWAS), την ενίσχυση του συντονισμού με τον ΟΗΕ και την προώθηση του εθνικού και περιφερειακού πολιτικού διαλόγου. Είμαστε άμεσα δεσμευμένοι για όλα αυτά και κάνουμε ό,τι μπορούμε σχετικά.
<P>
Όσον αφορά τις τροπολογίες της κ. McKenna για την αναστολή της αλιευτικής συμφωνίας με την Ακτή του Ελεφαντοστού λόγω της ασυνέπειας των πολιτικών της ΕΚ και λόγω της αδυναμίας ελέγχου των εθνικών υδάτων, θα ήθελα να κάνω την παρακάτω παρατήρηση.
<P>
Η πτώχευση των κονσερβοποιείων τόνου, που δημιουργούν τώρα 5 000 άμεσες θέσεις εργασίας σε τοπικό επίπεδο και πάνω από 30 000 άμεσες θέσεις εργασίας, θα προκαλούσε μεγάλη ανεργία και θα μπορούσε πιθανόν να οδηγήσει σε κοινωνικές αναταραχές στο Αμπιτζάν. Θα σήμαινε επίσης ότι ο λιμένας του Αμπιτζάν θα καταδικάζονταν οριστικά ως αλιευτικός λιμένας για πολλά πιθανόν χρόνια.
<SPEAKER ID="29" LANGUAGE="ES" NAME="Fernández Martín (PPE-DE )." AFFILIATION="">
<P>
Έξι πολιτικές ομάδες σε αυτό το Σώμα εισηγούμαστε ένα ψήφισμα, το οποίο θα εγκρίνουμε σίγουρα σήμερα το πρωί, στο οποίο ζητάμε βασικά την αυστηρή εφαρμογή της Συμφωνίας Linas-Marcoussis ως τον πιο σίγουρο δρόμο για την επανακαθιέρωση του κράτους δικαίου και την ειρηνική συμβίωση όλων των συγκρουόμενων πλευρών.
<P>
Συμφωνώ απόλυτα με τον Επίτροπο, κ. Nielson, ο οποίος μόλις δήλωσε ότι όλες οι προσπάθειες θα είναι καταδικασμένες σε αποτυχία αν οι συγκρουόμενες πλευρές δεν δείξουν σαφείς ενδείξεις καλής θέλησης να επιτύχουν αυτές τις συμφωνίες και να ζήσουν ειρηνικά μαζί.
<P>
Λίγους μήνες πριν αυτό το Κοινοβούλιο επισκέφτηκε τη χώρα και μίλησε με εκπροσώπους όλης της κοινωνίας των πολιτών, των αρχών και της αντιπολίτευσης. Αυτό που είδαμε δεν ήταν πάντα ένα παράδειγμα καλής θέλησης για την επίλυση της κρίσης. Είναι γνωστό ότι η Συμφωνία Linas-Marcoussis δεν έγινε δεκτή με ικανοποίηση από σημαντικούς τομείς της κοινωνίας της Ακτής του Ελεφαντοστού. Όταν ο κ. Gbagbo επέστρεψε στο Αμπιγιάν, έγινε δεκτός με μεγάλες διαδηλώσεις διαμαρτυρίας εναντίον των συμφωνιών που είχε δεχτεί εκείνος– τότε μας είπε ότι δεν τις είχε υπογράψει, χρησιμοποιώντας ένα είδος διπλής γλώσσας το οποίο θεωρώ ότι είναι απαράδεκτο.
<P>
Μέσα στην ίδια την κυβέρνηση, ορισμένοι από τους υπουργούς που εκπροσωπούν αυτό που θα μπορούσαμε να περιγράψουμε ως ο “επαναστατικός τομέας” έδωσαν μια σαφή επίδειξη του τι σημαίνει να είσαι επαναστάτης. Τα λόγια τους δεν ήταν καθόλου φιλικά προς το άλλο κομμάτι της κυβέρνησης, στο οποίο ανήκε ο κ. Gbagbo.
<P>
Ο ίδιος ο κ. Gbagbo, ο οποίος ήταν πολύ φιλικός και πολύ ευχάριστος και ο οποίος, κατά τη διάρκεια ενός γεύματος στο προεδρικό μέγαρο στο οποίο ήμασταν προσκεκλημένοι, μας εξήγησε την άποψή του για το πρόβλημα, είπε πράγματα παρουσία πολλών από εμάς που ήμασταν εκεί –όχι λιγότερα από 10 ή 15 άτομα– τα οποία πιστεύω ότι δεν δείχνουν προς τη σωστή κατεύθυνση, όπως, για παράδειγμα, ότι έπρεπε να ενισχύσει το στρατό του και ότι σχεδίαζε να αγοράσει συγκεκριμένα στρατιωτικά υλικά από ανατολικές χώρες. Πιστεύουμε ότι αυτή είναι η απολύτως λάθος κατεύθυνση.
<P>
Επομένως πιστεύω ότι πρέπει να συνεχίσουμε να καταβάλουμε κάθε δυνατή προσπάθεια για να διασφαλίσουμε την τήρηση της Συμφωνίας Linas-Marcoussis, θεσπίζοντας ένα μεγαλύτερο συντονισμό μεταξύ όλων των μερών με την ΕΑΒ, τα Ηνωμένη Έθνη και την Ευρωπαϊκή Ένωση. Ωστόσο έχοντας δει όσα έχουμε δει, και ενόψει των όσων εξέθεσα συνοπτικά, δεν μπορώ να είμαι πολύ αισιόδοξος για το άμεσο μέλλον αυτής της χώρας που χρειάζεται τόσο την ειρήνη. 
<SPEAKER ID="30" LANGUAGE="EN" NAME="Kinnock, Glenys (PSE )." AFFILIATION="">
<P>
    Κύριε Πρόεδρε, μετά την αποστολή στην Ακτή του Ελεφαντοστού εκπροσώπων των κοινοβουλίων των χωρών ΑΚΕ και του Ευρωπαϊκού Κοινοβουλίου τον Μάιο του 2003, είναι όλο και πιο σαφές ότι η Συμφωνία Linas-Marcoussis είναι ένα μάλλον ατελές μέσον. Εξακολουθεί να υπάρχει, όπως έχουν αναφέρει ορισμένοι, μια εξαιρετικά ανησυχητική απροθυμία από όλες τις πλευρές για σύμπραξη, συνύπαρξη, συνεργασία και προσπάθεια συμφιλίωσης. Αυτό κατέστη απολύτως σαφές κατά την εκεί παραμονή μας, και το ίδιο ισχύει και τώρα.
<P>
Η ECHO εξακολουθεί να χρειάζεται μεγαλύτερη υποστήριξη, προκειμένου να πραγματοποιήσει το σημαντικό της έργο για την εφαρμογή των συμφωνιών. Αυτό είναι το κλειδί για την ειρήνευση, καθώς και η ανάγκη να τεθεί σε εφαρμογή η ανθρωπιστική βοήθεια, η προστασία των πολιτών κλπ.
<P>
Στο πλαίσιο των υποχρεώσεων της Αφρικανικής Ένωσης και των χωρών ΑΚΕ, ο Επίτροπος Nielson πρότεινε έναν εξαιρετικά ευπρόσδεκτο και καινοτόμο τρόπο με τον οποίο μπορούμε να στηρίξουμε τις προσπάθειες της ίδιας της Αφρικής για τη διαχείριση της σύγκρουσης. Κατανοώ ότι –και θα ήθελα διευκρινίσεις επ’ αυτού, διότι δεν έγινε σαφές από όσα ανέφερε το Συμβούλιο– ορισμένα κράτη μέλη θέλουν να χρησιμοποιήσουν την ειρηνευτική υποδομή, η οποία έχει οργανωθεί σωστά, για την άμεση χρηματοδότηση υποπεριφερειακών οργανώσεων, προφανώς χωρίς να υπάρχουν διαβουλεύσεις με την Αφρικανική Ένωση ή ακόμα και χωρίς να επιδιώξουν την υποστήριξη της Αφρικανικής Ένωσης.
<P>
Πιστεύει το Συμβούλιο ότι τα κράτη μέλη θα παράσχουν σύμφωνη γνώμη για τη στήριξη της δεδηλωμένης επιθυμίας όλων των αφρικανών αρχηγών κρατών για τη διαχείριση των οικονομικών υπό την εξουσία της Αφρικανικής Ένωσης και με κανέναν άλλο τρόπο; Θα εκτιμούσα ορισμένες διευκρινήσεις σχετικά με το σημείο στο οποίο βρισκόμαστε επί του παρόντος αναφορικά με την εξαιρετικά σημαντική πρόταση για την οποία ευθύνεται ο Επίτροπος Nielson. 
<SPEAKER ID="31" LANGUAGE="NL" NAME="Van Hecke (ELDR )." AFFILIATION="">
<P>
    Κύριε Πρόεδρε, για πολύ καιρό το μέλλον της Ακτής του Ελεφαντοστού διαγράφονταν λαμπρό. Ήταν μία από τις χώρες τις Αφρικής που αποτελούσαν παράδειγμα σταθερότητας και οικονομικής ανάπτυξης. Σταδιακά, η Ακτή του Ελεφαντοστού περιέπεσε σε έναν κύκλο βίας, κυρίως μετά τη θέσπιση της “ivoirité», ή ιδιαίτερης ταυτότητας της Ακτής του Ελεφαντοστού, μια θεωρία που στην πραγματικότητα είναι ανάλογη του απαρτχάιντ. Είναι απολύτως σαφές ότι η πολιτική τάξη που ασκεί την εξουσία, συμπεριλαμβανομένου του Προέδρου, είναι ικανή για τα πάντα προκειμένου να ενισχύσει την εξουσία της και, κατ’ αυτόν τον τρόπο, δεν διστάζει ακόμα και να ακολουθήσει την οδό των εθνικών εκκαθαρίσεων. Οι παραλληλισμοί με τα προ δεκαετίας γεγονότα ενόψει της γενοκτονίας στη Ρουάντα είναι ανησυχητικά μεγάλοι.
<P>
Βεβαίως, δεν υπάρχει άμεση εναλλακτική λύση στις Συμφωνίες Marcoussis, αλλά η κ. Kinnock ορθώς υποστηρίζει ότι ίσως πρέπει να εκτιμήσουμε αυτές τις συμφωνίες και να προβούμε στις απαραίτητες ρυθμίσεις. Εν πάση περιπτώσει, το βασικό πρόβλημα είναι η δυνατότητα εφαρμογής τους. Η διεθνής κοινότητα δεν πρέπει πλέον να σταματά στον υποκριτικό σεβασμό. Κύριε Επίτροπε, η Ευρωπαϊκή Ένωση πρέπει να εξετάσει όλες τις πιθανές πρωτοβουλίες και τα μέσα, συμπεριλαμβανομένης της αναβολής της παροχής βοήθειας προς την Ακτή του Ελεφαντοστού, έως ότου η κυβέρνηση είναι έτοιμη να εφαρμόσει τις Συμφωνίες Linas-Marcoussis με συνέπεια και εν τω συνόλω.
<SPEAKER ID="32" LANGUAGE="FR" NAME="Rod (Verts/ALE )." AFFILIATION="">
<P>
    Κύριε Πρόεδρε, η κατάσταση στην Ακτή του Ελεφαντοστού εξακολουθεί να επιδεινώνεται. Έχουμε καταδικάσει την έννοια της “ivoirité» η οποία κηλίδωσε την εκλογική νομιμότητα του Laurent Gbagbo, αλλά έχουμε επίσης καταδικάσει και τη στρατιωτική ανταρσία, η οποία είναι απαράδεκτη σε μια δημοκρατία. Ήμασταν σκεπτικοί ως προς την υπογραφή της συμφωνίας ειρήνης του Marcoussis, η οποία σαφέστατα έδειχνε ότι είχε υπαγορευθεί από την πρώην αποικιακή δύναμη. Όπως θα μπορούσε κανείς να το περιμένει, η συμφωνία δεν ήταν βιώσιμη και οδήγησε στην παραίτηση, τον Σεπτέμβριο, των ανταρτών υπουργών που συμμετείχαν στην κυβέρνηση εθνικής συμφιλίωσης.
<P>
Παρά την πρόοδο η οποία σημειώθηκε τους τελευταίους μήνες, η επανάληψη των συγκρούσεων κατά τη διάρκεια των τελευταίων δεκαπέντε ημερών εξασθένισε τις πιθανότητες επανέναρξης της ειρηνευτικής διαδικασίας. Σήμερα, οι βιαιότητες στον Βορρά όπως και στη ζώνη παραγωγής κακάο, καθώς και τα αντίποινα των αποκαλούμενων πατριωτικών δυνάμεων οδηγούν σε περαιτέρω αύξηση των παραβιάσεων των ανθρωπίνων δικαιωμάτων. Ζητούμε αυτές οι παραβιάσεις να σταματήσουν χωρίς καθυστέρηση και η κυβέρνηση και οι δυνάμεις των ανταρτών να παύσουν να εκμεταλλεύονται αυτές τις εκδηλώσεις οι οποίες στην πραγματικότητα δεν έχουν τίποτε το αυθόρμητο. Απαιτούμε την εφαρμογή διαδικασιών διεξαγωγής έρευνας για την τιμωρία των ενόχων των βιαιοπραγιών. Καταδικάζουμε με εξίσου έντονο τρόπο τη δολοφονία του γάλλου δημοσιογράφου Jean Hélène και ζητούμε τη διεξαγωγή διεθνούς έρευνας ώστε οι ένοχοι να παραπεμφθούν στη δικαιοσύνη. Απευθύνουμε έκκληση για την επανάληψη ειλικρινών διαπραγματεύσεων με σκοπό να τεθεί ένα τέλος στη σύγκρουση. Μόνον αν ληφθεί υπόψη το σύνολο των πολιτικών δυνάμεων της χώρας και η ισορροπία ανάμεσα σε αυτές τις δυνάμεις θα καταστεί δυνατό να εξευρεθεί ειρηνική και δημοκρατική λύση η οποία θα οδηγήσει στην επανέναρξη της ειρηνευτικής διαδικασίας, που θα πρέπει να περιλαμβάνει τον αφοπλισμό των πολιτοφυλακών μαζί με ελεύθερες γενικές βουλευτικές και προεδρικές εκλογές, υπό διεθνή εποπτεία.
<SPEAKER ID="33" LANGUAGE="" NAME="Καραμάνου (PSE )" AFFILIATION="Manο River Women’s Peace Network">
<P>
Η κατάσταση στην Ακτή Ελεφαντοστού αποτελεί χαρακτηριστικό δείγμα έντασης με βάση τις κοινωνικές και εθνοτικές διαφορές. Η δολοφονία του γάλλου δημοσιογράφου Jean Hélène, ανταποκριτή του Radio France Internationale, αποκαλύπτει το βάθος της κρίσης και την περιφρόνηση της συμφωνίας Marcoussis. Η συμφωνία αυτή, μαζί με εκείνη της Κοτονού, προσφέρουν ένα πολύ καλό πλαίσιο για τη διευθέτηση των κρίσεων και το σεβασμό των ανθρωπίνων δικαιωμάτων και των κανόνων της δημοκρατίας. Ωστόσο, γενικότερα, όταν μιλάμε για δημοκρατία και ειρηνική συνύπαρξη σε μια περιοχή όπου η βία αποτελεί καθημερινή πραγματικότητα, θα πρέπει να λαμβάνουμε υπόψη δύο σοβαρούς παράγοντες.
<P>
Δεύτερον, χρειάζεται να λαμβάνεται σοβαρά υπόψη ο ρόλος των γυναικών στη διευθέτηση των κρίσεων και στη διαδικασία συμφιλίωσης, και ευχαριστώ τον κ. Antonione που αναφέρθηκε σε αυτό. Το θέμα έχει επανειλημμένα απασχολήσει την Επιτροπή Δικαιωμάτων των Γυναικών του Ευρωπαϊκού Κοινοβουλίου και έχουμε επεξεργαστεί σχετικές θέσεις για το ρόλο των γυναικών στις διαδικασίες της ειρήνης. Έχουν γίνει επίσης αναλύσεις από τον ΟΗΕ, ενώ στο πλαίσιο της ελληνικής Προεδρίας υπήρξε και σχετική αναφορά στα συμπεράσματα του Ευρωπαϊκού Συμβουλίου της Θεσσαλονίκης. Οφείλουν λοιπόν το Συμβούλιο και η Ευρωπαϊκή Επιτροπή να λαμβάνουν υπόψη αυτό τον παράγοντα, και να ενισχύουν μέσω των κονδυλίων 250 εκατ. ευρώ είναι ένα σεβαστό ποσό τις πρωτοβουλίες των γυναικών στις διαδικασίες ειρήνης.
<P>
Τέλος, κύριε Πρόεδρε, θέλω να αναφέρω ότι στις 10 Δεκεμβρίου, στη διεθνή ημέρα για τα ανθρώπινα δικαιώματα, βραβεύτηκε η οργάνωση από τον ΟΗΕ με το βραβείο ανθρωπίνων δικαιωμάτων για το 2003. Αυτή είναι μια οργάνωση που αποτελείται από γυναίκες τριών χωρών, της Λιβερίας, της Σιέρα Λεόνε και της Γουινέας, και έπαιξε κρίσιμο ρόλο στην αποτροπή εχθροπραξιών μεταξύ των τριών χωρών, υποχρεώνοντας τους πολιτικούς ηγέτες να καθίσουν ξανά στο τραπέζι των διαπραγματεύσεων, αποσπώντας έτσι τους επαίνους του Γ.Γ. του ΟΗΕ τον Απρίλιο του 2002. Αυτό το ανέφερα για να τονίσω πόσο σημαντικός είναι ο ρόλος των γυναικών, που συχνά δεν λαμβάνεται υπόψη. 
<SPEAKER ID="34" LANGUAGE="FR" NAME="André-Léonard (ELDR )." AFFILIATION="Human Rights Watch">
<P>
    Κύριε Πρόεδρε, κατά τη διάρκεια της νύκτας της 11ης προς τη 12η Δεκεμβρίου, νέες φονικές συγκρούσεις ξέσπασαν στην Ακτή του Ελεφαντοστού. Αυτές οι συγκρούσεις ανάμεσα σε κυβερνητικούς στρατιωτικούς και ένοπλους αγνώστους αναζωπυρώνουν εκ νέου τον φόβο για μπλοκάρισμα της ειρηνευτικής διαδικασίας στην Ακτή του Ελεφαντοστού.
<P>
Ενώ η χώρα ετοιμαζόταν να κάνει ένα αποφασιστικό βήμα προς την ειρήνη, αυτή η νέα έκρηξη βίας –και αυτό μέσα σε ένα εξαιρετικά θολό τοπίο– ανησυχεί εκ νέου τους υπερασπιστές των συμφωνιών Linas-Marcoussis. Υπενθυμίζουμε ότι αυτές οι συμφωνίες στόχευαν στην παύση των εχθροπραξιών, στη διασφάλιση της επιστροφής στην ειρήνη και σταθερότητα και στη διαφύλαξη της εδαφικής και εθνοτικής ακεραιότητας της Ακτής του Ελεφαντοστού. Υπό το πρίσμα των συμφωνιών Linas-Marcoussis, η παρούσα προτεραιότητα αφορά την αναγκαιότητα συνέχισης της διαδικασίας αφοπλισμού και αποκατάσταση των δυνάμεων που είναι παρούσες στη χώρα αυτή.
<P>
Για τον λόγο αυτόν η κυβέρνηση της Ακτής του Ελεφαντοστού, και κυρίως ο πρόεδρος Gbagbo, οφείλουν να εξασφαλίσουν στους πολίτες την προστασία των δικαιωμάτων και ελευθεριών και να σταματήσουν το ταχύτερο τις εχθροπραξίες, διαφορετικά υπάρχει ενδεχόμενο να αναγκαστούμε να ζητήσουμε τη διακοπή της βοήθειας προς την Ακτή του Ελεφαντοστού, μια βοήθεια ωστόσο, όπως καλά γνωρίζουμε, ιδιαίτερα απαραίτητη για τον λαό της χώρας. Πράγματι, φοβούμαστε, κύριε Επίτροπε, ότι δυστυχώς η βοήθεια της Ένωσης χρησιμοποιείται σε μεγάλο βαθμό για την αγορά όπλων. Ας είμαστε λοιπόν προσεκτικοί, παρά αφελείς ή συνεργοί σε ακόμη μια γενοκτονία. 
<SPEAKER ID="35" LANGUAGE="" NAME="Nielson," AFFILIATION="Επιτροπή">
<P>
   .  Κύριε Πρόεδρε, επιτρέψτε μου να ξεκινήσω απαντώντας στην τελευταία παρέμβαση. Υπάρχει πάντα το πρόβλημα και ο κίνδυνος έμμεσων συνεπειών της στήριξης μιας κυβέρνησης σε μια δύσκολη κατάσταση όπως αυτή. Όμως, πράττουμε πολύ προσεκτικά το σωστό, καθώς δεν αδιαφορούμε για τη χώρα, αλλά, αντίθετα, βρίσκουμε τομείς όπου μπορούμε να κάνουμε κάτι ουσιαστικό, λαμβάνοντας επίσης υπόψη ότι υπάρχει νόμιμη διακυβέρνηση της χώρας. Χρησιμοποιήσαμε το σύστημα του Κοτονού για να οργανώσουμε τον διάλογο και να θεσπίσουμε σημεία αναφοράς στον δρόμο που οδηγεί στην ομαλοποίηση, και συνδέουμε και προετοιμάζουμε τη στήριξή μας για τη Συμφωνία Marcoussis και την εκεί διαδικασία.
<P>
Έχω ήδη αναφερθεί στη συγκεκριμένη πτυχή της αλιείας. Επιτρέψτε μου να πω λίγα λόγια σχετικά με την ειρηνευτική υποδομή εις απάντηση προς την κ. Kinnock και την κ. Καραμάνου. Επικροτώ θερμά τα συμπεράσματα του Ευρωπαϊκού Συμβουλίου της περασμένης εβδομάδας αναφορικά με την ειρηνευτική υποδομή. Δηλώθηκε με σαφήνεια σε αυτά το συμπεράσματα ότι το Συμβούλιο αναγνωρίζει τη σπουδαιότητα αυτής της ειρηνευτικής υποδομής και επίσης καθιστά σαφές ότι η χρηματοδότηση αυτών των ειρηνευτικών επιχειρήσεων θα δημιουργήσει μια αξιοπρόσεκτη και σημαντική ώθηση της ενίσχυσης των ικανοτήτων του αφρικανικού λαού, ούτως ώστε να εδραιωθεί και να διατηρηθεί η ειρήνη σε ολόκληρη την ήπειρο. Δεν υπήρξε καμία άλλη αναφορά σε τρόπους επίτευξης αυτού, παρά μόνο η αναφορά εδώ σε αυτό που αποκαλείται παναφρικανική προσπάθεια. Αυτό που προβλέπουμε, και επίσης αναμένουν η Αφρικανική Ένωση και η Επιτροπή, είναι ότι οι περιφερειακές οργανώσεις θα πρέπει να χρησιμοποιηθούν ως φορείς εφαρμογής για τον χειρισμό μεμονωμένων περιπτώσεων. Ωστόσο, είναι σαφές από το σύνολο της πρότασης ότι η λήψη αποφάσεων υποτίθεται ότι είναι αρμοδιότητα της Αφρικανικής Ένωσης. Αυτή είναι επίσης η επικρατούσα άποψη στις συζητήσεις που πραγματοποιούνται εντός της ΕΕ. Αυτό είναι πολύ σημαντικό, διότι η σταθερότητα και η αφρικανική κυριότητα αυτής της διαδικασίας είναι το κλειδί της επιτυχίας.
<P>
Οι τελικές μου παρατηρήσεις σχετικά με την κατάσταση στην Ακτή του Ελεφαντοστού και με όσα προσπαθούμε να κάνουμε είναι οι εξής: δεν βρισκόμαστε σε μια κατάσταση όπου έχουμε διακόψει ή παγώσει τις δαπάνες. Δεν έχουμε αναστείλει τη σχέση εργασίας του Κοτονού, αλλά πρέπει να προσαρμοστούμε στην κατάσταση. Προσπαθούμε σταδιακά να προχωρήσουμε και να την συνδέσουμε σε μια διαδικασία συμφιλίωσης. Στην πραγματικότητα, το έγγραφο στρατηγικής της χώρας και το Εθνικό Ενδεικτικό Πρόγραμμα, συνολικού ύψους 298 εκατ. ευρώ, συζητήθηκαν από την Επιτροπή του Ευρωπαϊκού Ταμείου Ανάπτυξης στις 20 Νοεμβρίου, και θα προσπαθήσουμε να εξασφαλίσουμε τη σύνδεση της εφαρμογής τους με την εφαρμογή της Συμφωνίας Marcoussis. Θα συμπεριλάβουμε παρεμβάσεις, όπως η προώθηση της ασφάλειας της ιδιοκτησίας, και η χρηστή διακυβέρνηση θα είναι επίσης σημαντικό στοιχείο από κοινού με την υποστήριξη για τις προεδρικές και βουλευτικές εκλογές του 2005. Πρόκειται για μια πολύ θλιβερή υπόθεση, αλλά πρέπει να είμαστε πεισματικά αισιόδοξοι. 
<SPEAKER ID="36" LANGUAGE="" NAME="Πρόεδρος." AFFILIATION="">
<P>
   Ολοκληρώνοντας τη συζήτηση, ανακοινώνω ότι έλαβα έξι προτάσεις ψηφίσματος, σύμφωνα με το άρθρο 37, παράγραφος 2, του Κανονισμού.1
<P>
Η ψηφοφορία θα διεξαχθεί στις 12.00. 
<SPEAKER ID="37" LANGUAGE="" NAME="Πρόεδρος." AFFILIATION="">
<SPEAKER ID="38" LANGUAGE="IT" NAME="Antonione," AFFILIATION="Συμβούλιο">
<P>
    Κύριε Πρόεδρε, κυρίες και κύριοι βουλευτές, το εμπάργκο στην εξαγωγή όπλων προς τη Λαϊκή Δημοκρατία της Κίνας επιβλήθηκε από την Ευρωπαϊκή Ένωση το 1989 μετά τα γεγονότα της πλατείας Τιεναμέν. Το εμπάργκο επιτρέπει κατά περίπτωση μόνο τις εξαγωγές που δεν συνδέονται με κατασταλτική δράση ή παραβιάσεις των ανθρωπίνων δικαιωμάτων.
<P>
Το θέμα της πιθανής άρσης του εμπάργκο έχει αποτελέσει τους τελευταίους αυτούς μήνες αντικείμενο συζήτησης στο πλαίσιο της Ευρωπαϊκής Ένωσης, αλλά δεν υπάρχει συναίνεση όσον αφορά την αναθεώρηση αυτή. Η Ευρωπαϊκή Ένωση αναγνωρίζει ότι από το 1989 μέχρι σήμερα η πολιτική κατάσταση στην Κίνα εξελίχθηκε σημαντικά και ότι συντελέσθηκαν σημαντικές αλλαγές στις σχέσεις Ευρωπαϊκής Ένωσης και Κίνας, συμπεριλαμβανομένης της ποιότητας του πολιτικού διαλόγου. Πράγματι, η παγίωση του διαλόγου Ευρωπαϊκής Ένωσης-Κίνας προσέφερε ένα σημαντικό βήμα ανταλλαγής απόψεων για αμφότερες τις πλευρές και ανάπτυξης σχεδίων ικανών να προωθήσουν απτές βελτιώσεις.
<P>
Εξάλλου, και στο σημείο αυτό οι Κινέζοι επιμένουν ιδιαίτερα, στο Συνέδριο του Κόμματος που διεξήχθη το 2002 υπήρξε μια συνολική αλλαγή στην κινεζική ηγεσία και οι σημερινοί ηγέτες δηλώνουν ξένοι με τα γεγονότα της πλατείας Τιεναμέν. Ωστόσο, από την πλευρά της Ένωσης, στην κοινή γνώμη της οποίας είναι ακόμη ζωντανή η ανάμνηση των γεγονότων αυτών, το ζήτημα θεωρείται ιδιαίτερα ευαίσθητο γιατί εξακολουθούν να υπάρχουν στην Κίνα σοβαρά προβλήματα όσον αφορά το σεβασμό των ανθρωπίνων δικαιωμάτων. Πράγματι, η οικονομική ελευθέρωση και η σταδιακή ενσωμάτωση της χώρας στη διεθνή κοινότητα δεν συνοδεύτηκε από ανάλογη πολιτική απελευθέρωση και η Κίνα πρέπει να διανύσει ακόμα πολύ δρόμο για την επίτευξη συνθηκών σεβασμού των ανθρωπίνων δικαιωμάτων που θεωρούνται αυτονόητες στις κοινωνίες μας.
<P>
Επιπλέον, είναι σαφές ότι στο εσωτερικό της Ευρωπαϊκής Ένωσης υπάρχουν διαφορετικές θέσεις για το θέμα και ιδιαίτερα για τη στάση που πρέπει να τηρήσουμε έναντι των επανειλημμένων αιτημάτων της Κίνας. Το θέμα θα πρέπει κατά συνέπεια να αποτελέσει στο μέλλον αντικείμενο περαιτέρω και βαθύτερης έρευνας. Μια αποφασιστική ώθηση προς την κατεύθυνση αυτή έδωσε το Ευρωπαϊκό Συμβούλιο της 12ης Δεκεμβρίου 2003 που κάλεσε το Συμβούλιο Γενικών Υποθέσεων και Εξωτερικών Σχέσεων να επανεξετάσει το ζήτημα. 
<SPEAKER ID="39" LANGUAGE="EN" NAME="Nielson," AFFILIATION="Επιτροπή">
<P>
   .  Κύριε Πρόεδρε, συμμερίζομαι πλήρως τις απόψεις της Προεδρίας. Θα κάνω ορισμένες επιπλέον παρατηρήσεις, μολονότι δεν πρόκειται προφανώς για ένα θέμα επί του οποίου η Επιτροπή έχει πρωτεύοντα ρόλο, δεδομένου του τρόπου λειτουργίας της ΚΕΠΠΑ. Ωστόσο, ο Πρωθυπουργός της Κίνας, κ. Wen Jiabao, είπε πρόσφατα κατά τη διάρκεια της συνάντησής του στο Χάρβαρντ των ΗΠΑ ότι η μεταρρύθμιση και το άνοιγμα της Κίνας στοχεύουν στην προαγωγή των ανθρωπίνων δικαιωμάτων. Τα δύο αυτά στοιχεία είναι αλληλοεξαρτώμενα και αλληλοενισχυόμενα.
<P>
Είναι κάτι που κάνουμε συστηματικά εδώ και χρόνια. Βεβαίως, το ζήτημα εδώ είναι ότι αρκετά κράτη μέλη αντιμετωπίζουν θετικά την άρση του εμπάργκο όπλων και έχουν επίσης δημοσιοποιήσει αυτήν τη θέση. Αυτά τα κράτη μέλη πιστεύουν ότι δεν υφίσταται πλέον τεχνική ανάγκη για το εμπάργκο, καθώς οι πωλήσεις όπλων προς την Κίνα έχουν ήδη καλυφθεί από τον Κώδικα Συμπεριφοράς της ΕΕ του 1998, ή ότι το ζήτημα θα πρέπει να εξεταστεί στο γενικό πλαίσιο των σχέσεών μας. Άλλα κράτη μέλη πιστεύουν ότι η άρση του εμπάργκο είναι πρόωρη. Υπογραμμίζουν την ανάγκη για περαιτέρω πρόοδο στο θέμα των ανθρωπίνων δικαιωμάτων.
<P>
Μιλώντας με πραγματικούς όρους, η άρση του εμπάργκο θα είχε ορισμένες πρακτικές επιπτώσεις στις εξαγωγές όπλων της Ευρώπης προς την Κίνα, καθώς ο Κώδικας Συμπεριφοράς της ΕΕ του 1998 απαγορεύει τις εξαγωγές όπλων σε χώρες που δεν απέχουν από τη χρήση όπλων για λόγους εσωτερικής καταστολής ή επίθεσης ενάντια σε άλλη χώρα. Στην πραγματικότητα, ο Κώδικας Συμπεριφοράς είναι αυτός που ισχύει επί του θέματος αυτού.
<P>
Τούτου λεχθέντος και δεδομένης της μεγάλης πολιτικής και συμβολικής αξίας του όλου θέματος, οποιαδήποτε εξέταση του ζητήματος θα πρέπει να περιλαμβάνει μια σύγχρονη πολιτική αξιολόγηση σχετικά με την πρόοδο που έχει σημειωθεί από το 1989 όσον αφορά τα ανθρώπινα δικαιώματα. Φυσικά, μας ενδιαφέρουν οι απόψεις του Κοινοβουλίου σχετικά με το θέμα και, συνεπώς, η Επιτροπή επικροτεί τη συζήτηση που διεξάγεται σήμερα εδώ. 
<SPEAKER ID="40" LANGUAGE="DE" NAME="Jarzembowski (PPE-DE )." AFFILIATION="(Χειροκροτήματα)">
<P>
Χαίρομαι διότι ο εκπρόσωπος του Συμβουλίου είπε καθαρά ότι γραμμή του Συμβουλίου εξακολουθεί να είναι η διατήρηση του εμπάργκο όπλων. Κύριε Επίτροπε, περιγράψατε την κατάσταση, όμως πρέπει να είστε προσεκτικός. Το Ευρωπαϊκό Συμβούλιο δικαιολογημένα αποφάσισε το 1989 την επιβολή του εμπάργκο όπλων μετά την αιματηρή καταστολή των διαδηλώσεων για την ειρήνη στην πλατεία Τιέναμεν. Κύριε Επίτροπε, και εμείς θεωρούμε ότι η κατάσταση των ανθρωπίνων δικαιωμάτων στην Κίνα έχει βελτιωθεί έκτοτε, όμως όχι ικανοποιητικά.
<P>
Πρόσφατα, στις 13 Οκτωβρίου, το Συμβούλιο εξέτασε και πάλι την κατάσταση στην Κίνα και διαπίστωσε, ακριβώς όπως και το Κοινοβούλιο τον ίδιο μήνα, ότι η σημερινή κατάσταση των ανθρωπίνων δικαιωμάτων στην Κίνα όσον αφορά τις θεμελιώδεις αστικές, πολιτιστικές και πολιτικές ελευθερίες δεν ικανοποιεί ούτε καν στις διεθνείς προδιαγραφές που αναγνωρίζει η ίδια η Κίνα. Συνεπώς θέλουμε να σημειωθούν πρόοδοι στη χώρα αυτή. Όμως θα πρέπει να περιμένουμε μέχρι να συμβεί αυτό και, ως εκ τούτου, η σημερινή άρση του εμπάργκο θα ήταν ένα εντελώς λανθασμένο μήνυμα. Θα πρέπει, αντίθετα, να πούμε στους κινέζους φίλους μας ότι οφείλουν να σημειώσουν σαφείς προόδους ως προς την κατάσταση των ανθρωπίνων δικαιωμάτων στη χώρα τους.
<P>
Υπάρχει άλλος ένας λόγος γι’ αυτό: όπως γνωρίζετε, στις 20 Μαρτίου του επομένου έτους θα γίνουν προεδρικές εκλογές στην Ταϊβάν και η Λαϊκή Δημοκρατία της Κίνας συμπεριφέρεται τις τελευταίες εβδομάδες κυριολεκτικά εχθρικά απέναντι στην Ταϊβάν. Το Κοινοβούλιο διατύπωσε ήδη στις 23 Οκτωβρίου την άποψη ότι η Κίνα πρέπει να αποσύρει τους πυραύλους που βρίσκονται στις παράκτιες επαρχίες απέναντι από την Ταϊβάν και να ξεκινήσει τον ειρηνικό διάλογο για τα στενά της Ταϊβάν για τα οποία υπάρχει ένταση στην περιοχή. Αυτό συνιστά άλλον έναν λόγο που καθιστά εντελώς παράλογη την άρση του εμπάργκο όπλων.
<SPEAKER ID="41" LANGUAGE="NL" NAME="Van den Berg (PSE )." AFFILIATION="">
<SPEAKER ID="42" LANGUAGE="DA" NAME="Andreasen (ELDR )." AFFILIATION="">
<P>
    Υπάρχουν στον κόσμο ορισμένες χώρες που δεν λαμβάνουν σοβαρά υπόψη τα ανθρώπινα δικαιώματα, μεταξύ αυτών και η Κίνα, η τελευταία μεγάλη κομμουνιστική δικτατορία του πλανήτη. Η έλλειψη σεβασμού των ανθρωπίνων δικαιωμάτων είναι, κατά την άποψή μου, ο κύριος λόγος για τον οποίο δεν θα πρέπει να άρουμε εδώ και τώρα το ευρωπαϊκό εμπάργκο για πωλήσεις όπλων στην Κίνα. Το περασμένο σαββατοκύριακο, το Συμβούλιο συμφώνησε ότι πρέπει να εξετάσουμε το ενδεχόμενο άρσης του εμπάργκο. Δεν πιστεύουμε ότι είναι η κατάλληλη στιγμή. Βεβαίως, είναι αλήθεια ότι σημειώθηκε πρόοδος στην Κίνα μετά τη σφαγή στην πλατεία Τιέναμεν το 1989, και είναι επίσης γεγονός ότι ο πολιτικός διάλογος μεταξύ της ΕΕ και της Κίνας έχει βελτιωθεί, αλλά εξακολουθεί να υπάρχει λόγος σοβαρής ανησυχίας σχετικά με την έλλειψη κατανόησης της Κίνας όσον αφορά τα ανθρώπινα δικαιώματα και τη διακυβέρνηση του κράτος με βάση το δίκαιο. Γνωρίζουμε ότι υπάρχουν παραβιάσεις των θεμελιωδών ελευθεριών, ότι γίνονται βασανιστήρια και αυθαίρετες φυλακίσεις, ότι οι κινεζικές αρχές δεν σέβονται τις μειονότητες και ότι πραγματοποιούνται πολλές εκτελέσεις – περισσότερες από ό,τι σε οποιαδήποτε άλλη χώρα του κόσμου. Γνωρίζουμε επίσης ότι η Κίνα έχει αναπτύξει πυραύλους που στοχεύουν πέρα από τα στενά προς τη δημοκρατική Ταϊβάν και ότι υπάρχει τώρα αυξημένη ένταση στα Στενά της Ταϊβάν.
<SPEAKER ID="43" LANGUAGE="DE" NAME="Cohn-Bendit (Verts/ALE )." AFFILIATION="(Συγκρατημένα χειροκροτήματα)">
<SPEAKER ID="44" LANGUAGE="IT" NAME="Cappato (NI )." AFFILIATION="">
<SPEAKER ID="45" LANGUAGE="EN" NAME="Tannock (PPE-DE )." AFFILIATION="">
<SPEAKER ID="46" LANGUAGE="DE" NAME="Swoboda (PSE )." AFFILIATION="">
<P>
Παρ’ όλ’ αυτά πρέπει να εξετάσουμε το θέμα της Κίνας υπό ένα πιο ευαίσθητο πρίσμα και όχι υπό το πρίσμα που το εξετάζαμε μέχρι σήμερα. Εδώ κατ’ εξαίρεση η άποψή μου συγκλίνει περισσότερο με εκείνη του συναδέλφου Tannock παρά με την άποψη άλλων συναδέλφων που μίλησαν σήμερα. Η Κίνα είναι ένα μεγάλο –ας το πούμε ανοιχτά– καπιταλιστικό οικονομικό σύστημα, στο οποίο έχει επιβληθεί ένα μονοκομματικό σύστημα. Επιχειρεί να επιτύχει τη συμμετοχή του πληθυσμού της στην ευημερία που αναπτύσσεται στον κόσμο. Εδώ ο μεγαλύτερος κίνδυνος έγκειται στο εάν η Κίνα θα καταφέρει να διατηρήσει τη δομή ενός κοινού κράτους και να ικανοποιήσει τις κοινωνικές ανάγκες των ανθρώπων. Γιατί για την Κίνα το μεγαλύτερο πρόβλημα δεν είναι τα όπλα, αλλά η αυξανόμενη πείνα και η φτώχεια μέρους του πληθυσμού. Ασφαλώς, η Κίνα αντιμετωπίζει και το μεγάλο πρόβλημα της παρουσίας διαφορετικών πολιτισμών, γλωσσών και εθνοτήτων στη χώρα και μέχρι σήμερα δεν κατάφερε –αυτό πάντως δεν ισχύει μόνο για την Κίνα– να προσφέρει σε αυτούς τους διαφορετικούς πολιτισμούς το περιθώριο που αποτελεί την προϋπόθεση για να διατηρηθεί η πολιτική ενότητα της χώρας.
<P>
Έτσι, η Κίνα δεν χρειάζεται τα όπλα μας, ασφαλώς όμως χρειάζεται τη συμπάθεια και την υποστήριξή μας στην δύσκολη αυτή αναπτυξιακή διαδικασία. Δεν θα ευχόμουν σε κανέναν στο Σώμα να είναι ένας από τους κύριους υπεύθυνους ενός μεγάλου και προβληματικού κράτους όπως η Κίνα. Αυτός είναι ένας από τους λόγους για τους οποίους πιστεύω ότι είναι μάλλον λάθος να αντιμετωπίζει το ψήφισμα το θέμα της Ταϊβάν μόνο υπό το ομολογουμένως σωστό πρίσμα ότι η Κίνα γίνεται απειλή για τη χώρα. Κατά τη γνώμη μου, ο πρόεδρος Μπους έχει δίκιο –εδώ συμφωνώ περισσότερο μαζί του από ό,τι ο κ. Cohn-Bendit, γενικά όμως όχι– που προειδοποιεί και την Ταϊβάν να μην κάνει ανόητες ενέργειες. Δεν αναφέρομαι καθόλου στο εάν είναι δικαιολογημένες από ηθική ή άλλη άποψη. Όταν υπάρχει κρίση σε εξέλιξη, γίνονται και βήματα που ίσως αντικειμενικά και θεωρητικά είναι δικαιολογημένα, αλλά παρ’ όλ’ αυτά μπορούν να συμβάλουν σε μια εξέλιξη που καταλήγει σε κρίση ή εχθροπραξίες.
<SPEAKER ID="47" LANGUAGE="SV" NAME="Gahrton (Verts/ALE )." AFFILIATION="">
<SPEAKER ID="48" LANGUAGE="DE" NAME="Gahler (PPE-DE )." AFFILIATION="(Χειροκροτήματα)">
<P>
Αναφέρθηκε ήδη –και εδώ συμφωνώ με τον συνάδελφο Swoboda– ότι πρέπει να εξετάσουμε διαφοροποιημένα την Κίνα. Ήμουν κι εγώ πριν από λίγο καιρό και πάλι εκεί και αν λάβουμε υπόψη από τη μια την πολύ δυναμική οικονομική ανάπτυξη και από την άλλη την προθυμία –τουλάχιστον κεκλεισμένων των θυρών σε διασκέψεις, αλλά και σε ευρύτερους κύκλους– για ειλικρινή συζήτηση επί όλων των θεμάτων, διαπιστώνουμε ότι οι Κινέζοι προβληματίζονται. Δεν είναι αλήθεια ότι η κατάσταση χαρακτηρίζεται από ακαμψία, αντίθετα, η ηγεσία καταβάλλει προσπάθειες, ειδικά στον πολιτικό τομέα, να εξετάσει πώς μπορεί να διατηρήσει τη σταθερότητα στη χώρα –πράγμα δικαιολογημένο– και παράλληλα πώς μπορεί να εκφραστεί αυτή η δυναμική του οικονομικού τομέα και στον τομέα της πολιτικής. Εδώ δεν έχουν προχωρήσει ακόμα πολύ τα πράγματα και γι’ αυτό δεν είναι ακόμα καιρός να άρουμε οτιδήποτε, γιατί δεν έχουν εξαφανιστεί ακόμα οι λόγοι επιβολής του εμπάργκο. Δεν ξεχάσαμε την πλατεία Τιέναμεν και δεν έχουν αλλάξει οι πολιτικές συνθήκες που οδήγησαν σε αυτά τα γεγονότα.
<SPEAKER ID="49" LANGUAGE="DE" NAME="Mann, Thomas (PPE-DE )." AFFILIATION="(Χειροκροτήματα)">
<P>
    Κύριε Πρόεδρε, όποιος θέλει την άρση του εμπάργκο της Κίνας, πρέπει να έχει σαφείς αποδείξεις για μεταβολή της κατάστασης των ανθρωπίνων δικαιωμάτων, διαφορετικά παραβαίνει τις αρχές της ευρωπαϊκής μας κοινότητας αξιών. Ο Γερμανός Καγκελάριος Σρέντερ ήθελε να κερδίσει τη συμπάθεια του Πρωθυπουργού Wen Jiabao κολακεύοντάς τον. Τάχθηκε μαζί με άλλους βιαστικά υπέρ του τερματισμού του εμπάργκο για χάρη ενός βελτιωμένου κλίματος για τις εξαγωγές και προχώρησε βιαστικά και ερασιτεχνικά χωρίς να συνεννοηθεί με άλλα κράτη. Εδώ συμφωνώ απόλυτα με τον συνάδελφο Cohn-Bendit. Έχουμε κομφούζιο αντί για Κομφούκιο!
<P>
Το 1989, το εμπάργκο ήταν μια αντίδραση στην αιματηρή καταστολή του δημοκρατικού κινήματος και σήμερα αποτελεί ένα από τα πιο σημαντικά μέσα άσκησης πολιτικής πίεσης ώστε να γίνουν αλλαγές στη Λαϊκή Δημοκρατία της Κίνας. Όποιος σκέφτεται μόνο με οικονομικούς όρους, είναι μονόφθαλμος. Λέω στον κ. Swoboda ότι η Διεθνής Αμνηστία αναφέρει την εκτέλεση 1 500 θανατικών ποινών κάθε χρόνο, ενώ υπάρχουν εκατοντάδες χιλιάδες φυλακισμένοι, που βασανίζονται και υφίστανται κακομεταχείριση περιμένοντας μάταια μια δίκαιη δίκη. Η κατάσταση των Θιβετιανών, των Μογγόλων και άλλων μειονοτήτων εξακολουθεί να είναι αφόρητη και δεν πρόκειται να βελτιωθεί με το να αποσιωπούμε το ζήτημα.
<P>
Από το 1999 είμαι πρόεδρος της Διακομματικής Ομάδας για το Θιβέτ του Ευρωπαϊκού Κοινοβουλίου. Όλοι μας οι συνομιλητές και όλοι μας οι επισκέπτες, που γνωρίζουν πάρα πολύ καλά την Κίνα, δεν αφήνουν καμία αμφιβολία ότι δεν υπάρχει σχεδόν καμία πρόοδος σε σχέση με τα ανθρώπινα δικαιώματα.
<P>
Η εξαγωγή ωφέλιμων αγαθών πρέπει να γίνεται με την άδεια της Ευρωπαϊκής Ένωσης. Χαίρομαι που συμφωνεί μαζί μου ο κ. Cohn-Bendit.
<P>
Είναι απαραίτητο αφενός να διατηρήσουν τα κράτη μέλη τους περιορισμούς τους στις πωλήσεις όπλων και αφετέρου να ασχοληθούμε με τα σημερινά δεδομένα για τη Λαϊκή Δημοκρατίας της Κίνας – διάλογο σε εθνικό, κοινοτικό και, ελπίζω, επιτέλους την άνοιξη του 2004 και σε διεθνές επίπεδο, στη Διάσκεψη για τα Ανθρώπινα Δικαιώματα στη Γενεύη.
<SPEAKER ID="50" LANGUAGE="EN" NAME="Van Orden (PPE-DE )." AFFILIATION="Galileo">
<SPEAKER ID="51" LANGUAGE="" NAME="Πρόεδρος." AFFILIATION="(Η συνεδρίαση διακόπτεται στις 11.20 εν αναμονή της ώρας των ψηφοφοριών και επαναλαμβάνεται στις 12.05)">
<P>
   Ολοκληρώνοντας τη συζήτηση, ανακοινώνω ότι έχω λάβει πέντε προτάσεις ψηφίσματος, σύμφωνα με το άρθρο 37, παράγραφος 2, του Κανονισμού1.
<SPEAKER ID="52" LANGUAGE="" NAME="" AFFILIATION="Προέδρου">
<SPEAKER ID="53" LANGUAGE="EN" NAME="Atkins (PPE-DE )." AFFILIATION="(Χειροκροτήματα)">
<P>
    Κύριε Πρόεδρε, επί διαδικαστικού ζητήματος πριν από την έναρξη της ψηφοφορίας, είχα την ευκαιρία να ομιλήσω την περασμένη φορά σχετικά με το συγκεκριμένο θέμα. Ο κ. David Martin, ο οποίος ήταν τότε Αντιπρόεδρος, ανέλαβε να ερευνήσει και να σας αναφέρει το θέμα, αλλά, εφόσον προεδρεύετε εσείς τώρα, θα σας ερωτήσω ευθέως.
<SPEAKER ID="54" LANGUAGE="" NAME="Πρόεδρος." AFFILIATION="">
<SPEAKER ID="55" LANGUAGE="" NAME="Πρόεδρος." AFFILIATION="(Το Σώμα εγκρίνει το κοινό ψήφισμα)">
<P>
Κύριοι συνάδελφοι, θα ήθελα να ευχαριστήσω εξ ονόματός σας τον εισηγητή, κ. Rothley, και τον κ. Gargani, Πρόεδρο της Επιτροπής Νομικών Θεμάτων και Εσωτερικής Αγοράς, για τη βοήθεια που μας παρείχαν για να φτάσουμε εδώ. Το Σώμα ψήφισε με σύνεση και ορθώς. Είναι τώρα καθήκον μας να τηρήσουμε αυτό που ψηφίζουμε – αυτό και μόνον αυτό. Από κοινού με το Συμβούλιο, θα προωθήσουμε αυτό το θέμα.
<SPEAKER ID="56" LANGUAGE="" NAME="" AFFILIATION="Αντιπροέδρου">
<SPEAKER ID="57" LANGUAGE="EN" NAME="Randzio-Plath (PSE )," AFFILIATION="Πρόεδρος της Επιτροπής Οικονομικής και Νομισματικής Πολιτικής">
<P>
   .  Κύριε Πρόεδρε, στις 18 Νοεμβρίου, το Κοινοβούλιο απέρριψε με πολύ μεγάλη πλειοψηφία την πρόταση της Επιτροπής σχετικά με τους ειδικούς φόρους κατανάλωσης επί της βενζίνης και του πετρελαίου ντίζελ κατανάλωσης. Σύμφωνα με το άρθρο 68, παράγραφος 3, του Κανονισμού, και κατόπιν της άρνησης της Επιτροπής να αποσύρει την πρότασή της, σας αναφέρω ότι στις 2 Δεκεμβρίου η Επιτροπή Οικονομικής και Νομισματικής Πολιτικής επανεξέτασε το θέμα και επιβεβαίωσε την προηγούμενη απόφασή της να απορρίψει την πρόταση. Εκπροσωπώντας την εισηγήτρια, κ. Kauppi, η οποία δεν δύναται να παρευρεθεί σήμερα εδώ, επαναλαμβάνω την πεποίθησή μας ότι αυτή η προσπάθεια εναρμόνισης δεν δικαιολογείται ούτε από περιβαλλοντική άποψη ούτε από άποψη ανταγωνισμού.
<SPEAKER ID="58" LANGUAGE="" NAME="Πρόεδρος." AFFILIATION="(Το Σώμα εγκρίνει το νομοθετικό ψήφισμα)">
<SPEAKER ID="59" LANGUAGE="NL" NAME="Manders (ELDR )," AFFILIATION="εισηγητής">
<SPEAKER ID="60" LANGUAGE="" NAME="" AFFILIATION="(Ο Πρόεδρος αναγγέλλει την έγκριση της κοινής θέσης, όπως τροποποιήθηκε)">
<SPEAKER ID="61" LANGUAGE="DE" NAME="Müller (PSE )," AFFILIATION="εισηγήτρια">
<P>
    Θα ήθελα ως εισηγήτρια να δώσω μια σύντομη εξήγηση στους συναδέλφους. Σήμερα ψηφίζουμε για το πακέτο συμβιβασμών που αφορά τη νομοθεσία για τα φάρμακα, στο οποίο υιοθετήθηκαν πάρα πολλές απόψεις του Ευρωπαϊκού Κοινοβουλίου. Για τον λόγο αυτόν παρακαλώ τους συναδέλφους να υποστηρίξουν τα μέρη 1, 2 και 3, σε καμία περίπτωση όμως το μέρος 4 ή τμήματά του. Αν υιοθετηθεί έστω και μία μόνο τροπολογία του μέρους 4, θα πρέπει να πάμε σε διαδικασία συνδιαλλαγής και δεν θα είναι δυνατόν να ψηφιστεί σήμερα η κοινή θέση. Γι’ αυτό σας απευθύνω έκκληση να υποστηρίξετε τον συμβιβασμό, γιατί το πακέτο στο οποίο καταλήξαμε με το Συμβούλιο είναι καλό.
<SPEAKER ID="62" LANGUAGE="FR" NAME="Grossetête (PPE-DE )." AFFILIATION="">
<P>
    Κύριε Πρόεδρε, ευχαριστώ που μου δώσατε τον λόγο τώρα, διότι, στην πραγματικότητα, οι τρεις εκθέσεις επί των οποίων θα ψηφίσουμε αποτελούν πακέτο. Με τη συνάδελφό μου, κ. Müller, καταφέραμε να επιτύχουμε πολύ καλούς συμβιβασμούς χάρη στους οποίους σημειώνουμε πολύ σημαντικές προόδους όσον αφορά τη φαρμακευτική νομοθεσία.
<P>
Θα ήθελα να συνταχθώ με την κ. Müller και να πω ότι είναι ουσιώδες για εμάς να υπερψηφίσουμε τους συμβιβασμούς όπως αυτοί παρουσιάστηκαν, και να μην ψηφίσουμε υπέρ των τροπολογιών που δεν είχαν αποτελέσει αντικείμενο αυτών των συμβιβασμών. Κάθε ψήφος υπέρ τροπολογίας η οποία δεν αποτελεί μέρος αυτών των συμβιβασμών θα έθετε σε αμφιβολία τους συμβιβασμούς στους οποίους καταλήξαμε σε συνεργασία με την ιταλική Προεδρία. Θα ήθελα ειλικρινά να καταστήσω σαφές στους συναδέλφους μας ότι θα πρέπει να ψηφίσουν υπέρ των συμβιβασμών και όχι υπέρ των λοιπών τροπολογιών οι οποίες δεν αποτελούν μέρος αυτών. 
<SPEAKER ID="63" LANGUAGE="EN" NAME="Liikanen," AFFILIATION="Επιτροπή">
<P>
   .  Κύριε Πρόεδρε, θα ήθελα να επαναλάβω ότι η Επιτροπή στηρίζει πλήρως το συμβιβαστικό πακέτο που παρουσίασαν οι δύο εισηγήτριες, η κ. Müller και η κ. Grossetête, και έκαναν δεκτό οι Ομάδες. Όμως, κατόπιν της χθεσινοβραδινής συζήτησης, μετά από αίτημα των αξιότιμων βουλευτών, θα ήθελα να επαναλάβω και να αποσαφηνίσω τη θέση της Επιτροπής σχετικά με τις τροπολογίες που αφορούν τα ομοιοπαθητικά φάρμακα.
<P>
Όσον αφορά τη συμβιβαστική τροπολογία 20, την οποία κάνει δεκτή η Επιτροπή, θα ήθελα να επισημάνω τα εξής. Αρχικά, η τροπολογία που κατατέθηκε ζητούσε από τα κράτη μέλη να λάβουν σοβαρά υπόψη τις καταχωρίσεις που γίνονται από άλλους. Έγινε εμφανές ότι η κοινή θέση είχε ήδη προβλέψει στο άρθρο 39 το γεγονός ότι η κοινοτική διαδικασία ρύθμισης πρέπει να ισχύει σε αυτού του είδους τα προϊόντα, και έτσι η κοινή θέση έχει ήδη προχωρήσει πέραν του στόχου.
<P>
Η συμβιβαστική τροπολογία 20 αποσαφηνίζει τη νομική κατάσταση που καθιερώνει ότι η κοινοτική διαδικασία ρύθμισης θα ισχύει σε καταχωρημένα ομοιοπαθητικά φάρμακα και ότι πρέπει να γίνει δεκτή.
<P>
Το συμβιβαστικό πακέτο θα βελτιώσει σημαντικά την κοινή θέση που έκανε δεκτή το Συμβούλιο. Αυτός είναι ο λόγος για τον οποίο η Επιτροπή υποστηρίζει τις προτάσεις της κ. Müller και της κ. Grossetête. 
<SPEAKER ID="64" LANGUAGE="" NAME="" AFFILIATION="(Ο Πρόεδρος αναγγέλλει την έγκριση της κοινής θέσης, όπως τροποποιήθηκε)">
<SPEAKER ID="65" LANGUAGE="EN" NAME="Chichester (PPE-DE )," AFFILIATION="εισηγητής">
<P>
   .  Κύριε Πρόεδρε, θα ήθελα να αναφέρω στο Σώμα ότι, κατόπιν της χθεσινοβραδινής συζήτησης και των συζητήσεων με την Προεδρία, στο πνεύμα συμβιβασμού που αντικατοπτρίζει το έργο μας επί του φακέλου αυτού, η Επιτροπή Βιομηχανίας, Εξωτερικού Εμπορίου, Έρευνας και Ενέργειας μου έδωσε την εντολή να αποσύρω τις τροπολογίες 3 και 11. Επί της βάσης αυτής, πληροφορούμαι ότι η Επιτροπή στηρίζει πλήρως όλες τις τροπολογίες και ότι η Προεδρία έχει επιδείξει τη στήριξή της. Συνεπώς, ζητώ από τους συναδέλφους να ψηφίσουν επί των υπολοίπων. Το τμήμα αριθ. 1 θα εντάξει αποτελεσματικά και άλλες τρεις τροπολογίες. 
<SPEAKER ID="66" LANGUAGE="" NAME="" AFFILIATION="(Ο Πρόεδρος κηρύσσει εγκριθείσα την κοινή θέση, όπως τροποποιήθηκε)">
<P>
(1)
<P>
(2)
<SPEAKER ID="67" LANGUAGE="" NAME="" AFFILIATION="">
<SPEAKER ID="68" LANGUAGE="DE" NAME="Konrad (PPE-DE )." AFFILIATION="">
<SPEAKER ID="69" LANGUAGE="EN" NAME="McAvan (PSE )." AFFILIATION="">
<SPEAKER ID="70" LANGUAGE="EN" NAME="MacCormick (Verts/ALE )." AFFILIATION="">
<P>
    Κύριε Πρόεδρε, η Ομάδα μου μού ζήτησε να προβώ εξ ονόματός της σε μια αιτιολόγηση. Εν ολίγοις, πρόκειται για μια παρατήρηση που αφορά την παράγραφο 2(β). Όπως είπα στη συζήτηση σήμερα το πρωί, τασσόμαστε σθεναρά υπέρ της μεταρρύθμισης του Πρωτοκόλλου περί Προνομίων και Ασυλιών. Οι υπάρχοντες κανόνες που αφορούν τα προνόμια και τις ασυλίες δεν είναι ικανοποιητικοί. Ωστόσο, όπως είπαμε στη συζήτηση που οδήγησε στην απόφαση της 3ης και 4ης Ιουνίου, το κείμενο που εγκρίθηκε τότε είναι υπερβολικά εκτεταμένο όσον αφορά τα προνόμια και τις ασυλίες που καθορίζει. Συνεπώς, καταψηφίσαμε την παράγραφο 2(β), όχι διότι είμαστε αντίθετοι με τη μεταρρύθμιση, αλλά διότι αποτελεί ένα υπερβολικά γενναιόδωρο μοντέλο μεταρρύθμισης. 
<SPEAKER ID="71" LANGUAGE="DE" NAME="Breyer (Verts/ALE )." AFFILIATION="">
<P>
Ωστόσο εξακολουθώ να θεωρώ ότι δεν μπορούμε να το εγκρίνουμε, διότι παρουσιάζει κοινωνική ανισορροπία σε μια εποχή όπου σε ολόκληρη την Ευρώπη σημειώνονται βαθιές κοινωνικές τομές. Δεν είναι δυνατόν οι βουλευτές να πιέζουν ξανά να λάβουν ένα ας πούμε χριστουγεννιάτικο δώρο, έτσι ώστε για παράδειγμα να λάβουν οι γερμανοί βουλευτές αυξήσεις της τάξεως του 20%. Το θεωρώ απαράδεκτο. Επίσης, δεν θεωρώ σωστό να λαμβάνεται ως βάση το εισόδημα ενός δικαστή που, άλλωστε, δεν επιτρέπεται να έχει άλλη αμειβόμενη απασχόληση. Θα θεωρούσα πιο σωστό να λαμβάναμε ως βάση τον μέσο όρο του εισοδήματος όλων των βουλευτών. Νομίζω ότι αυτό θα ήταν το πιο ενδεδειγμένο. Ακόμη, εξακολουθώ να μην θεωρώ σωστό να επιτρέπεται στους βουλευτές να έχουν και άλλες πηγές εισοδήματος, ενώ αυτό απαγορεύεται στους δικαστές. Επίσης, εξακολουθώ να μην θεωρώ σωστό το ότι ασχολούμαστε τώρα με τη βελτίωση των συνθηκών για τους βουλευτές αντί να περιμένουμε να βελτιωθούν πρώτα οι συνθήκες ζωής ολόκληρου του πληθυσμού. Ο λόγος που τα απορρίπτω αυτά είναι ότι πιστεύω πως δημιουργείται κοινωνική ανισότητα εάν έχουμε τέτοιες αυξήσεις. Εγώ θα έπαιρνα πολύ μεγαλύτερη αποζημίωση από τους συναδέλφους μου στο γερμανικό κοινοβούλιο και αυτό το θεωρώ άδικο. Πιστεύω ότι το Κοινοβούλιο έκανε έτσι στην πραγματικότητα ένα χριστουγεννιάτικο δώρο στον εαυτό του αντί να ευθυγραμμιστεί με αυτά που συζητά η κοινή γνώμη.
<SPEAKER ID="72" LANGUAGE="" NAME="Πρόεδρος." AFFILIATION="">
<P>
   Δεν γνωρίζω ποιο λάθος έγινε στην Ομάδα ΠΡΣ/ΕΕΣ, αλλά ο Κανονισμός δηλώνει ρητά ότι πρέπει να προειδοποιείτε για την αιτιολόγηση ψήφου. Ωστόσο, κυρία McKenna, θα δεχτώ την αιτιολόγηση ψήφου σας. 
<SPEAKER ID="73" LANGUAGE="EN" NAME="McKenna (Verts/ALE )." AFFILIATION="">
<SPEAKER ID="74" LANGUAGE="" NAME="Αλαβάνος (GUE/NGL )," AFFILIATION="γραπτώς">
<SPEAKER ID="75" LANGUAGE="SV" NAME="Andersson, Färm, Hedkvist Petersen, Karlsson, Sandberg-Fries και Theorin (PSE )," AFFILIATION="γραπτώς">
<P>
   . Θα τονίσουμε πόσο σημαντικό είναι να φτάσουμε τελικά κοντά στη θέσπιση ενός καθεστώτος των βουλευτών που θα σήμαινε το τέλος του συστήματος μυστικής αποζημίωσης που υπάρχει μέχρι τώρα στο Κοινοβούλιο. Επικροτούμε ένα σύστημα διά του οποίου θα αποδίδονται τα πραγματικά ταξιδιωτικά έξοδα. Ένα σύστημα που θα περιλαμβάνει έναν μισθό –ακόμα και αν αυτός είναι υψηλότερος από τον σημερινό μισθό πολλών βουλευτών του ΕΚ– είναι καλύτερο, διότι είναι ένα διαφανές σύστημα, το οποίο μπορεί να ελεγχθεί και να αξιολογηθεί από το εκλογικό σώμα. Παρά αυτήν τη βασική προσέγγιση, επιθυμούμε τώρα να καταστήσουμε σαφές ότι θεωρούμε πως το επίπεδο του μισθού που συστήνει η έκθεση του Κοινοβουλίου από τον Ιούνιο του 2003 είναι πολύ υψηλό και ότι θα συνεχίσουμε να πιέζουμε την κυβέρνησή μας να υποστηρίζει στο Συμβούλιο ένα πιο λογικό επίπεδο μισθού. 
<SPEAKER ID="76" LANGUAGE="FR" NAME="Berthu (NI )," AFFILIATION="γραπτώς">
<SPEAKER ID="77" LANGUAGE="DA" NAME="Bonde (EDD )," AFFILIATION="γραπτώς">
<P>
   . Το Κίνημα του Ιουνίου επέλεξε σήμερα να μην υπερψηφίσει ούτε να καταψηφίσει την κοινή πρόταση ψηφίσματος αριθ. -B5-0543/2003 σχετικά με το καθεστώς των βουλευτών.
<P>
Το Κίνημα του Ιουνίου απείχε από την ψηφοφορία, διότι καταψηφίστηκε η τροπολογία αριθ. 1, η οποία θα σήμαινε την πλήρη ρύθμιση του τρόπου με τον οποίο γίνεται η απόδοση των ταξιδιωτικών εξόδων και θα συνεπαγόταν ακόμα μεγαλύτερη διαφάνεια.
<P>
την αύξηση άνω του 50% της αποζημίωσης των δανών βουλευτών του ΕΚ,
<P>
και την απόδοση των γενικών δαπανών (που επί του παρόντος ανέρχονται σε περίπου 26 000 δανικές κορώνες μηνιαίως) χωρίς φορολόγηση και χωρίς να πρέπει να δικαιολογηθούν.
<SPEAKER ID="78" LANGUAGE="PT" NAME="Figueiredo (GUE/NGL )," AFFILIATION="γραπτώς">
<P>
   . Παρόλο που ο συμβιβασμός που προτείνει το Ευρωπαϊκό Κοινοβούλιο εισάγει ορισμένες τροπολογίες στην πρότασή του της 3ης και 4ης Ιουνίου (σχετικά με φορολογικά ζητήματα και με τα προνόμια και τις ασυλίες, για παράδειγμα), διατηρεί κάποιες πτυχές με τις οποίες διαφωνούμε, όπως ο καθορισμός ενός μηνιαίου κοινοβουλευτικού μισθού που θα είναι ο ίδιος για όλους του βουλευτές, ανεξάρτητα από τη χώρα που εκπροσωπούν.
<SPEAKER ID="79" LANGUAGE="DA" NAME="Frahm και Sjöstedt (GUE/NGL ) και Lund (PSE)," AFFILIATION="γραπτώς">
<P>
   . Δεν ψηφίσαμε σήμερα ούτε υπέρ ούτε κατά της κοινής πρότασης ψηφίσματος αριθ. -Β5-0543/2003 σχετικά με το καθεστώς των βουλευτών.
<P>
την αύξηση άνω του 50% της αποζημίωσης των δανών και σουηδών βουλευτών του ΕΚ,
<P>
και την απόδοση των γενικών δαπανών (που επί του παρόντος ανέρχονται σε περίπου 26 000 δανικές κορώνες μηνιαίως) χωρίς φορολόγηση και χωρίς να πρέπει να δικαιολογηθούν.
<SPEAKER ID="80" LANGUAGE="DE" NAME="Gebhardt (PSE )," AFFILIATION="γραπτώς">
<P>
   . Πριν από σχεδόν 25 χρόνια, τα μέλη του Ευρωπαϊκού Κοινοβουλίου εξελέγησαν για πρώτη φορά με άμεση ψηφοφορία. Αυτό απετέλεσε ορόσημο. Ωστόσο, δεν υπάρχει ως σήμερα νομική πράξη που θα ρυθμίζει με ενιαίο τρόπο τα δικαιώματα και τις υποχρεώσεις των βουλευτών. Είναι ντροπή, ωστόσο, δεν χρειάζεται να ντρέπεται γι’ αυτό το Σώμα. Αυτό που θα έπρεπε να ντρέπεται είναι το Συμβούλιο.
<P>
Εγώ εξελέγην για πρώτη φορά το 1994 σε αυτό το Κοινοβούλιο. Έκτοτε αναγκάζομαι να διαπιστώνω μέρα με τη μέρα πώς το Συμβούλιο μας οδηγεί επανειλημμένα σε έναν φαύλο κύκλο σε σχέση με το θέμα του καθεστώτος των βουλευτών. Όταν εφέτος το καλοκαίρι ψηφίσαμε επιτέλους, με τη δεύτερη προσπάθεια στην οποία συμμετέχω, ένα καθεστώς γεμάτο παραχωρήσεις και συμβιβαστική διάθεση, νόμισα ότι ξεπεράσαμε το εμπόδιο. Άλλωστε, το μόνο που υπολειπόταν ήταν η έγκριση του Συμβουλίου. Όμως το Συμβούλιο παρουσίασε τη συνηθισμένη του εικόνα: με τη μύτη ψηλά και αμετακίνητο. Αίσχος!
<SPEAKER ID="81" LANGUAGE="DE" NAME="Gröner (PSE )," AFFILIATION="γραπτώς">
<P>
   . Κατά την άποψή μου, το καθεστώς των βουλευτών που ζητάει τώρα τόσο έντονα το Ευρωπαϊκό Κοινοβούλιο έρχεται να προστεθεί στις αποτυχίες της ιταλικής Προεδρίας. Έχουμε μια γεμάτη προχειρότητα, προσωρινή λύση για τη φορολόγηση των αποζημιώσεων, το κυριότερο όμως είναι ότι δεν έχουμε ρυθμίσεις για το νομικό καθεστώς των βουλευτών. Δεν μπορώ σε καμία περίπτωση να την εγκρίνω όσο παραμένει ανεπίλυτο το θέμα της ασυλίας, ούτε και μπορώ να δεχθώ να περικοπούν δικαιώματα που διασφαλίζουν την ανεξάρτητη άσκηση της εντολής και που τα διαθέτουν οι συνάδελφοί μας στα εθνικά και περιφερειακά κοινοβούλια. Για τον λόγο αυτόν δεν έχω πλέον καμία εμπιστοσύνη στην πρόθεση του Συμβουλίου να δρομολογήσει πραγματικά στην παρούσα φάση ένα ενιαίο καθεστώς για τους ευρωβουλευτές και ως εκ τούτου δεν εγκρίνω το κοινό ψήφισμα B5-543-/2003. 
<SPEAKER ID="82" LANGUAGE="DE" NAME="Klaß (PPE-DE )," AFFILIATION="γραπτώς">
<SPEAKER ID="83" LANGUAGE="SV" NAME="Malmström, Paulsen και Schmidt, Olle (ELDR )," AFFILIATION="γραπτώς">
<SPEAKER ID="84" LANGUAGE="NL" NAME="Meijer (GUE/NGL )," AFFILIATION="γραπτώς">
<P>
   . Η θέσπιση ενός καθεστώτος των βουλευτών του Ευρωπαϊκού Κοινοβουλίου υποστηρίζεται εδώ και χρόνια ως μια θαυματουργή θεραπεία για τον αυτο-πλουτισμό των βουλευτών του ΕΚ. Αντί να δώσει στους βουλευτές τη δυνατότητα να αυξήσουν ουσιαστικά το εισόδημά τους μέσω δαπανηρών οφελών που δεν καταγράφονται από τις εθνικές φορολογικές διοικήσεις, θα έκανε έναν σαφή διαχωρισμό μεταξύ του εισοδήματος και των δαπανών που υφίστανται στην πραγματικότητα. Ταυτόχρονα, θα έθετε τέλος στην ισότητα των αποζημιώσεων μεταξύ των βουλευτών του ΕΚ και των βουλευτών των εθνικών κοινοβουλίων των χωρών τους. Στην πραγματικότητα, συμφωνώ με αυτήν την ισότητα αποζημιώσεων, μολονότι οδηγεί πρακτικά σε ακραίες διαφορές εισοδήματος μεταξύ των βουλευτών του ΕΚ και, επομένως, θεωρείται ότι ενθαρρύνει την απάτη. Οι πιο χαμηλόμισθοι αντισταθμίζουν τις ελλείψεις τους και οι πιο υψηλόμισθοι επίσης επωφελούνται. Κατά συνέπεια, πάντα στήριζα τις προσπάθειες θέσπισης ενός τέτοιου καθεστώτος. Ωστόσο, οι προηγούμενες ψηφοφορίες απέδειξαν ότι δεν θα μπορούσε να υπάρξει πλειοψηφία για κάτι τέτοιο, χωρίς φορολογικές περικοπές και τεράστιες μισθολογικές αυξήσεις για τους βουλευτές του ΕΚ που προέρχονται από ορισμένα κράτη μέλη, συμπεριλαμβανομένης και της χώρας μου, των Κάτω Χωρών. Η σημερινή πρόταση βασίζεται στο ψήφισμα της 3ης Ιουνίου 2003, το οποίο καταψήφισα για τον λόγο αυτόν. Κάνει πράγματι ορισμένες παραχωρήσεις ως προς τις αντιρρήσεις του Συμβουλίου, ιδιαίτερα όσον αφορά την εθνική φορολόγηση, αλλά αυτές οι παραχωρήσεις δεν βελτιώνουν ικανοποιητικά την πρόταση, ώστε να δώσουν επί του παρόντος τη δυνατότητα θετικής ψήφου. 
<SPEAKER ID="85" LANGUAGE="EN" NAME="Miller (PSE )," AFFILIATION="γραπτώς">
<SPEAKER ID="86" LANGUAGE="FI" NAME="Seppänen (GUE/NGL )," AFFILIATION="γραπτώς">
<SPEAKER ID="87" LANGUAGE="DA" NAME="Thorning-Schmidt (PSE )," AFFILIATION="γραπτώς">
<P>
Η συμμόρφωση του Κοινοβουλίου βασίζεται στη συμφωνία ότι όλοι οι βουλευτές του Ευρωπαϊκού Κοινοβουλίου θα πρέπει να λαμβάνουν τον ίδιο μισθό. Το ποσό είναι ο μέσος όρος της αποζημίωσης που λαμβάνουν οι βουλευτές του ΕΚ των τεσσάρων μεγαλύτερων χωρών. Αντιστοιχεί σε 8 600 ευρώ, εκ των οποίων οι ίδιοι οι βουλευτές του ΕΚ θα πρέπει να συνεισφέρουν στις συντάξεις τους. Επιπλέον, θα είναι δυνατόν να επιλέγουν τα κράτη μέλη την πληρωμή φόρων από την πλευρά των βουλευτών προς το κράτος μέλος. Τέλος, η ηλικία συνταξιοδότησης για τους βουλευτές του Ευρωπαϊκού Κοινοβουλίου θα αυξηθεί από τα 60 στα 63 έτη.
<SPEAKER ID="88" LANGUAGE="" NAME="" AFFILIATION="">
<SPEAKER ID="89" LANGUAGE="PT" NAME="Figueiredo (GUE/NGL )," AFFILIATION="γραπτώς">
<P>
   . Στηρίξαμε την απόρριψη της πρότασης της Επιτροπής η οποία, εις το όνομα της καταπολέμησης των στρεβλώσεων του ανταγωνισμού στην εσωτερική αγορά και στην περιβαλλοντική προστασία και, βάσει της αρχής “ο ρυπαίνων πληρώνει”, επιδιώκει να επιτύχει τη σταδιακή ανοδική εναρμόνιση των ειδικών φόρων κατανάλωσης καυσίμων για επαγγελματικούς σκοπούς και να διαχωρίσει τα συστήματα φόρων κατανάλωσης επί τέτοιων καυσίμων από τους φόρους επί καυσίμων για ιδιωτικούς σκοπούς. Αυτή η πρόταση οδηγίας, η οποία είχε ήδη απορριφθεί από το Ευρωπαϊκό Κοινοβούλιο, αποτελεί μέρος της στρατηγικής που ορίστηκε στο Λευκό Βιβλίο “Ευρωπαϊκή Πολιτική Μεταφορών για το 2010: ώρα να ληφθούν αποφάσεις”, ο δεδηλωμένος στόχος της οποίας είναι να επιδιώξει την ανακατανομή του φορολογικού φορτίου μεταξύ των “χρηστών” και των “φορολογουμένων” και να μετακυλήσει το “πραγματικό” κόστος των μεταφορών στους “χρήστες”.
<SPEAKER ID="90" LANGUAGE="" NAME="" AFFILIATION="">
<SPEAKER ID="91" LANGUAGE="FR" NAME="Bernié (EDD )," AFFILIATION="γραπτώς">
<P>
Η αποζημίωση θα έπρεπε να περιορίζεται μόνον στις ζώνες Natura 2000 και να εξαιρούνται οι μη κερδοσκοπικές δραστηριότητες, όπως δραστηριότητες ελεύθερου χρόνου, από τις επαγγελματικές δραστηριότητες. Ωστόσο, η οδηγία δεν κάνει διάκριση μεταξύ αυτών των δύο τύπων δραστηριότητας. Για να ισχύει η ευθύνη, αυτή οφείλει να βασίζεται σε αντικειμενικά και μετρήσιμα κριτήρια: η φύση της ζημίας και η επίπτωσή της, η κατάσταση του περιβάλλοντος τη στιγμή της ζημίας και, κυρίως, οι τοπικές συνθήκες. Η άδεια ρύπανσης και η έννοια της κατάστασης των επιστημονικών και τεχνικών γνώσεων οφείλουν να διατηρούνται για να εφαρμοστεί, αποτελεσματικά, η αρχή σύμφωνα με την οποία “ο ρυπαίνων πληρώνει” και να μην την υποκαταστήσουμε με την αρχή “ο φορολογούμενος πληρώνει”. Η ευθύνη θα πρέπει επίσης να υφίσταται όσον αφορά τους ΓΤΟ και τους υδρογονάνθρακες, θέματα ευαίσθητα, τα οποία εξαιρούνται από το πεδίο αρμοδιότητάς της. Γενικότερα, τι νόημα έχει να αναγνωριστεί η αρμοδιότητα της Ευρωπαϊκής Επιτροπής στον τομέα αυτό, ενώ η ποινικοποίηση του περιβαλλοντικού εγκλήματος εμπίπτει στη δικαστική συνεργασία και τη στιγμή που θα μπορούσαν να χρησιμοποιηθούν άλλα ένδικα μέσα όπως η Σύμβαση του Λουγκάνο του Συμβουλίου της Ευρώπης; 
<SPEAKER ID="92" LANGUAGE="PT" NAME="Figueiredo (GUE/NGL )," AFFILIATION="γραπτώς">
<P>
   . Βρισκόμαστε στη διαδικασία σύνταξης της πρότασης οδηγίας, η οποία παρουσιάστηκε τον Ιανουάριο του 2002, σχετικά με την περιβαλλοντική ευθύνη όσον αφορά την πρόληψη και την αποκατάσταση περιβαλλοντικής ζημίας, γεγονός που είναι ιδιαίτερα σημαντικό για τη διασφάλιση καλύτερης περιβαλλοντικής προστασίας και για την καταπολέμηση όλων των ειδών της μόλυνσης, ορίζοντας νέες αρχές και προτείνοντας νέες υποχρεώσεις, ειδικότερα για τις εταιρείες.
<SPEAKER ID="93" LANGUAGE="NL" NAME="Meijer (GUE/NGL )," AFFILIATION="γραπτώς">
<SPEAKER ID="94" LANGUAGE="PT" NAME="Ribeiro e Castro (UEN )," AFFILIATION="γραπτώς">
<SPEAKER ID="95" LANGUAGE="SV" NAME="Sacrédeus (PPE-DE )," AFFILIATION="γραπτώς">
<P>
Επέλεξα να ακολουθήσω μια πιο περιβαλλοντικά φιλική γραμμή από ό,τι η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών και, κατά συνέπεια, ψήφισα, για παράδειγμα, υπέρ των αυστηρότερων απαιτήσεων αναφορικά με την πυρηνική μόλυνση (τροπολογία αριθ. 42) και το ζήτημα των γενετικά τροποποιημένων οργανισμών ή ΓΤΟ (τροπολογίες αριθ. 43 και 44). Παρά το γεγονός ότι οι τροπολογίες αριθ. 42 και 44 κέρδισαν την πλειοψηφία των ψήφων, δεν επιτεύχθηκαν οι απαιτούμενες 314 ψήφοι και, συνεπώς, οι τροπολογίες απορρίφθηκαν. 
<SPEAKER ID="96" LANGUAGE="EN" NAME="Skinner (PSE )," AFFILIATION="γραπτώς">
<SPEAKER ID="97" LANGUAGE="" NAME="" AFFILIATION="">
<SPEAKER ID="98" LANGUAGE="" NAME="Αλαβάνος (GUE/NGL )," AFFILIATION="γραπτώς">
<SPEAKER ID="99" LANGUAGE="FR" NAME="Bordes και Cauquil (GUE/NGL )," AFFILIATION="γραπτώς">
<P>
   .Η έκθεση Grossetête, σχετικά με τη θέσπιση κοινοτικού κώδικα για τα φάρμακα που προορίζονται για ανθρώπινη χρήση, έχει στόχο στην ουσία την προστασία των συμφερόντων της φαρμακοβιομηχανίας. Είναι σκανδαλώδες να υπερισχύει τελικά η δίψα για κέρδη των μεγάλων φαρμακευτικών τραστ σε έναν τομέα όπου η προτεραιότητα θα έπρεπε να δίδεται στη δημόσια υγεία, επειδή η προστασία του μονοπωλίου των διπλωμάτων ευρεσιτεχνίας, η οποία εξασφαλίζει τα κέρδη αυτής της βιομηχανίας ενώ ωθεί προς τα άνω τις τιμές των φαρμάκων, έχει ως δραματική συνέπεια να εμποδίζεται η πρόσβαση εκατοντάδων χιλιάδων ανθρώπων στα φάρμακα αυτά.
<SPEAKER ID="100" LANGUAGE="PT" NAME="Figueiredo (GUE-NGL )," AFFILIATION="γραπτώς">
<SPEAKER ID="101" LANGUAGE="NL" NAME="Maaten (ELDR)," AFFILIATION="γραπτώς">
<P>
   . Ο συμβιβασμός αποτελεί ένα βήμα προόδου για την ανταγωνιστικότητα της φαρμακευτικής βιομηχανίας, την οικονομία της γνώσης και τη διαθεσιμότητα των φαρμακευτικών προϊόντων στην ΕΕ. Η προστασία του φακέλου για τα φαρμακευτικά προϊόντα στην ΕΕ ποικίλει από έξι έως δέκα έτη. Το αποτέλεσμα είναι ότι η χορήγηση και η τιμή των φαρμακευτικών προϊόντων ποικίλει σημαντικά μεταξύ των κρατών μελών. Ο συμβιβασμός “8+2+1” περιλαμβάνει την προστασία του φακέλου για οχτώ έτη και δύο έτη για τα γενόσημα φάρμακα, ώστε να τεθεί ο φάκελος σε τάξη, ενώ ακολουθεί η πρόσβαση στην αγορά, και, εν συνεχεία, η επιπλέον προστασία ενός έτους για την καινοτόμο βιομηχανία, εάν ένα φαρμακευτικό προϊόν έχει επίσης θεραπευτικό αποτέλεσμα για άλλες ασθένειες· και έχει ως αποτέλεσμα μεγαλύτερη ανταγωνιστικότητα των τιμών, βελτιωμένη χορήγηση των φαρμακευτικών προϊόντων και άνθηση της οικονομίας της γνώσης. Το Συμβούλιο απέτυχε, παραλείποντας να συμπεριλάβει τα ομοιοπαθητικά φάρμακα στο συμβιβαστικό πακέτο. Ως αποτέλεσμα, αυτά τα φαρμακευτικά προϊόντα παραμένουν ένας νομικά γκρίζος τομέας και τα ομοιοπαθητικά φάρμακα θα εξακολουθήσουν να κυκλοφορούν παρανόμως στην αγορά. Συνεπώς, καλώ την Ευρωπαϊκή Επιτροπή να παρουσιάσει μια πρόταση όσο το δυνατόν συντομότερα, ώστε να ρυθμιστεί η καταχώριση των ομοιοπαθητικών φαρμάκων σε ευρωπαϊκό επίπεδο· μόνο τότε θα είναι η ευρωπαϊκή αγορά πλήρης φαρμακευτικών προϊόντων. Τα ομοιοπαθητικά φάρμακα αντιπροσωπεύουν μια σημαντική εναλλακτική λύση για πολλούς ανθρώπους. Συγκαταλέγομαι και εγώ μεταξύ αυτών που έχουν μεγάλη εμπιστοσύνη στα θεραπευτικά αποτελέσματα αυτών των φαρμακευτικών προϊόντων. 
<SPEAKER ID="102" LANGUAGE="PT" NAME="Ribeiro e Castro (UEN )," AFFILIATION="γραπτώς.">
<P>
    Ο υψηλότερος βαθμός προστασίας της δημόσιας υγείας στην Ένωση είναι μια έννοια που περιέχει το σημερινό άρθρο 152 της Συνθήκης ΕΚ.
<P>
Τέλος, όπως ανέφερα σχετικά με την άλλη έκθεση της κ. Grossetête, πρέπει να εξετάσουμε τη λογική προστασία (υπό τη μορφή μιας ορισμένης χρονικής περιόδου) για τα δικαιώματα των φαρμακευτικών προϊόντων, ιδιαίτερα όσων έχουν νέες θεραπευτικές ενδείξεις, οι οποίες παρέχουν στους ασθενείς σημαντικά κλινικά οφέλη σε σύγκριση με τις υπάρχουσες θεραπευτικές ενδείξεις, προκειμένου να επιτευχθεί η ισορροπία που προτείνει η εισηγήτρια (μολονότι δεν είναι αισιόδοξη, είναι τουλάχιστον ρεαλίστρια) μεταξύ της ανταγωνιστικότητας, της έρευνας, των αναγκών του συστήματος υγείας και της ανάπτυξης των γενοσήμων φαρμάκων.
<P>
Ο συνολικός συμβιβασμός που επιτεύχθηκε με το Συμβούλιο υπό την ιταλική Προεδρία, συμπεριλαμβανομένου και του Οργανισμού που καλύπτει η έκθεση Müller, είναι πολύ σημαντικός. 
<SPEAKER ID="103" LANGUAGE="FR" NAME="Roure (PSE )," AFFILIATION="γραπτώς.">
<SPEAKER ID="104" LANGUAGE="" NAME="" AFFILIATION="">
<SPEAKER ID="105" LANGUAGE="EN" NAME="Fitzsimons (UEN )," AFFILIATION="γραπτώς">
<P>
   . Συγχαίρω την εισηγήτρια για το εκπληκτικό έργο της σχετικά με αυτό το σημαντικό ζήτημα. Η κοινή θέση, όπως συντάχθηκε, παρουσιάζει ένα μείζον πρόβλημα για το κράτος μέλος από το οποίο προέρχομαι, την Ιρλανδία, αναφορικά με το άρθρο 67 σχετικά με τα φάρμακα που χορηγούνται μόνο κατόπιν συνταγής για κτηνιατρικούς σκοπούς. Για τον λόγο αυτόν, κατέθεσα εκ νέου τη σχετική τροπολογία από την πρώτη ανάγνωση, την οποία εγκρίναμε με μεγάλη πλειοψηφία από την πρώτη φορά.
<SPEAKER ID="106" LANGUAGE="PT" NAME="Ribeiro e Castro (UEN )," AFFILIATION="γραπτώς">
<SPEAKER ID="107" LANGUAGE="SV" NAME="Sacrédeus (PPE-DE )," AFFILIATION="γραπτώς">
<P>
   . Υπερψήφισα τις τροπολογίες αριθ. 20-23, οι οποίες, ωστόσο, απορρίφθηκαν.
<SPEAKER ID="108" LANGUAGE="" NAME="" AFFILIATION="">
<SPEAKER ID="109" LANGUAGE="EN" NAME="Fitzsimons (UEN )," AFFILIATION="γραπτώς">
<SPEAKER ID="110" LANGUAGE="" NAME="" AFFILIATION="">
<SPEAKER ID="111" LANGUAGE="PT" NAME="Ribeiro e Castro (UEN )," AFFILIATION="γραπτώς">
<SPEAKER ID="112" LANGUAGE="" NAME="" AFFILIATION="">
<SPEAKER ID="113" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
   . Γνωρίζω ότι η οδική ασφάλεια αποτελεί έργο υψηλής προτεραιότητας για την Ευρωπαϊκή Ένωση, αναγνωρίζω ότι η έκθεση αυτή αντιπροσωπεύει ένα βήμα προς την επίτευξη αυτού του κοινοτικού στόχου και, κατά συνέπεια, ψήφισα υπέρ της έκθεσης που έχουμε τώρα ενώπιόν μας. Επομένως, συμφωνώ με την υιοθέτηση των περισσότερων εκ των μέτρων που προτάθηκαν και με την εφαρμογή τους στα μικρά λεωφορεία, τα λεωφορεία και τα πούλμαν, καθώς και στα ταξιδιωτικά λεωφορεία, και στα οχήματα ελαφρών, μέσων και βαρέων φορτίων. Συμμερίζομαι την άποψη του εισηγητή, ωστόσο, σύμφωνα με την οποία η απαγόρευση των πλευρικών καθισμάτων σε ορισμένα οχήματα είναι υπερβολική. Το βασικό ζήτημα είναι ότι δεν έχει αποδειχθεί πως τα καθίσματα αυτά δεν είναι ασφαλή σε όλους τους εν λόγω τύπους οχημάτων. Είναι αλήθεια ότι η Επιτροπή υπέβαλε μια μελέτη, αλλά η μελέτη αυτή δεν δικαιολογεί μια τέτοια απαγόρευση, διότι περιορίστηκε στη μελέτη ατυχημάτων που συνέβησαν σε μία μόνο κατηγορία οχημάτων –μικρά λεωφορεία– και βασίστηκε σε παραμέτρους που ισχύουν μόνο σε αυτόν τον τύπο οχήματος. Επιπλέον, τα στοιχεία που αφορούν τα πούλμαν της κατηγορίας Μ3 που ανήκουν στις κλάσεις ΙΙΙ ή Β, δεν υποδεικνύουν κανένα συγκεκριμένο κίνδυνο που θα δικαιολογούσε μια συνολική απαγόρευση.
<SPEAKER ID="114" LANGUAGE="" NAME="" AFFILIATION="">
<SPEAKER ID="115" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
Είναι επίσης σημαντικό να θυμόμαστε ότι η έκθεση αυτή υιοθετεί μια πρόταση της Επιτροπής που θα μπορούσε να αντιμετωπιστεί στο πλαίσιο των τροπολογιών επί των οδηγιών του Συμβουλίου του 1974, του 1976 και του 1977 σχετικά με την ενίσχυση της οδικής ασφάλειας. Μπορούμε να προβλέψουμε λογικά ότι οι προτάσεις της Επιτροπής που περιέχονται σε αυτήν τη δέσμη μέτρων θα επιφέρουν θετικά αποτελέσματα.
<P>
Ωστόσο, σε μια εποχή όπου η οδική θνησιμότητα παραμένει σε υψηλά επίπεδα, τα μέτρα ασφαλείας για όλα τα οχήματα πρέπει να ενισχυθούν – όχι μόνο για τα ελαφρά οχήματα (κατηγορία Μ1), αλλά και για τα μικρά λεωφορεία και τα πούλμαν (κατηγορίες Μ2 και Μ3), καθώς και για τα ελαφρά και βαρέα φορτηγά (κατηγορίες Ν1, Ν2 και Ν3).
<SPEAKER ID="116" LANGUAGE="" NAME="" AFFILIATION="">
<SPEAKER ID="117" LANGUAGE="PT" NAME="Ribeiro e Castro (UEN )," AFFILIATION="γραπτώς">
<SPEAKER ID="118" LANGUAGE="" NAME="" AFFILIATION="">
<SPEAKER ID="119" LANGUAGE="EN" NAME="Inglewood (PPE-DE )," AFFILIATION="γραπτώς">
<SPEAKER ID="120" LANGUAGE="PT" NAME="Ribeiro e Castro (UEN )," AFFILIATION="γραπτώς">
<SPEAKER ID="121" LANGUAGE="" NAME="" AFFILIATION="">
<SPEAKER ID="122" LANGUAGE="FR" NAME="Berthu (NI )," AFFILIATION="γραπτώς">
<P>
   .Tο ψήφισμα σχετικά με το πρόγραμμα εργασίας της Επιτροπής για το 2004 περιέχει πολύ αυστηρές κρίσεις για την υπόθεση Eurostat και τις συνέπειές της, τις οποίες υποστηρίζω πλήρως, όμως γεγονός είναι ότι κανένας δεν εξηγεί την απουσία αντίδρασης της Επιτροπής για ένα τόσο μεγάλο χρονικό διάστημα. Θα πρέπει όχι μόνο να αδειάσουμε το απόστημα της Eurostat, αλλά θα είναι επίσης απαραίτητο στο μέλλον να ενισχυθεί η ανεξαρτησία και οι ικανότητες λειτουργίας της ΕΥΚΑ, να βελτιωθεί η διαβίβαση εσωτερικών πληροφοριών, να αντιμετωπιστεί ως επείγουσα η μεταρρύθμιση του λογιστικού συστήματος της Επιτροπής, και να τεθεί τέλος στην κουλτούρα μυστικότητας όπως και στην αμελή συμπεριφορά όσον αφορά τον οικονομικό έλεγχο.
<P>
Αυτές οι επιταγές καθίστανται ακόμη περισσότερο επείγουσες αφού συνεχώς αποκαλύπτονται και άλλες απάτες, όπως για παράδειγμα ο καθορισμός τιμών από άτομα που διέθεταν εμπιστευτικές πληροφορίες στις επιτροπές γεωργικής διαχείρισης, ή ακόμη πρόσφατα η υπόθεση "Blue Dragon 2000" σχετικά με τη χρησιμοποίηση κοινοτικών κονδυλίων στην Καταλονία.
<SPEAKER ID="123" LANGUAGE="PT" NAME="Figueiredo (GUE/NGL )," AFFILIATION="γραπτώς">
<P>
Ένα παράδειγμα είναι η επιμονή του ψηφίσματος στην ανάγκη για το αποκαλούμενο “Ευρωπαϊκό Σύνταγμα”. Είναι απρόθυμο να εισέλθει στη συζήτηση σχετικά με τις επερχόμενες δημοσιονομικές προοπτικές (από το 2006 και εξής) και αυτό είναι απλώς εκπληκτικό – καθώς οι ευρωπαϊκές εκλογές πρόκειται να διεξαχθούν σύντομα. Επικροτεί τη στρατιωτικοποίηση της ΕΕ. Δεν αμφισβητεί τις πολιτικές της απελευθέρωσης – απλώς αναφέρεται στην πιο προσεκτική εξέταση των “πιθανών συνεπειών” τους. Απορρίπτει την πρόταση τροπολογίας που πρότεινε την επανεκτίμηση της εντολής της Επιτροπής για τον ΠΟΕ. Εν συντομία, δίνει στην Επιτροπή άλλον έναν ρόλο.
<SPEAKER ID="124" LANGUAGE="" NAME="" AFFILIATION="">
<SPEAKER ID="125" LANGUAGE="EN" NAME="McKenna (Verts/ALE )." AFFILIATION="">
<SPEAKER ID="126" LANGUAGE="" NAME="Αλυσανδράκης (GUE/NGL )," AFFILIATION="γραπτώς">
<SPEAKER ID="127" LANGUAGE="FR" NAME="Bordes και Cauquil (GUE/NGL )," AFFILIATION="γραπτώς.">
<P>
Η έκθεση, αφενός αποκρύπτει την ευθύνη των διαδοχικών γαλλικών κυβερνήσεων οι οποίες, μετά από μια μακρά περίοδο αποικιακής καταπίεσης, υποστήριξαν τη δικτατορία του Houphouët-Boigny, και στη συνέχεια το αυταρχικό καθεστώς του διαδόχου του Bédié, ο οποίος κατά τη διάρκεια του αγώνα του για την εξουσία που διεξήγαγε κατά των αντιπάλων του, εφηύρε τον δημαγωγικό όρο του εθνοτικού παράγοντα.
<SPEAKER ID="128" LANGUAGE="FR" NAME="Krivine (GUE/NGL )," AFFILIATION="γραπτώς">
<P>
   . Το κοινό ψήφισμα υιοθετεί ήδη από την αρχή ένα πατερναλιστικό ύφος υποστηρίζοντας ότι η σύγκρουση στην Ακτή του Ελεφαντοστού δεν μπορεί να καταλογιστεί μόνον στον εθνοτικό παράγοντα κάτι το οποίο, σε κάθε περίπτωση, αναβαθμίζει τον εν λόγω παράγοντα. Όμως δεν είναι άραγε η νέο-φιλελευθεροποίηση της οικονομίας της χώρας, η πτώση των τιμών των πρώτων υλών και η παρεπόμενη πτώση του βιοτικού επιπέδου του πληθυσμού, ο τρόπος με τον οποίο οι πολυεθνικές εταιρείες ανοικτά έθεταν αντιμέτωπες τις νέο-αποικιακές φατρίες της χώρας που έδωσαν τη δυνατότητα για συζητήσεις περί “ivoirité» και διευκόλυναν τα πραξικοπήματα;
<P>
Το κοινό ψήφισμα δεν κάνει καθόλου λόγο για την αναγκαιότητα αποχώρησης των γαλλικών στρατευμάτων ειρηνευτικής δύναμης· οι ιστορικοί δεσμοί μεταξύ του στρατού, των γαλλικών επιχειρήσεων και της πολιτικής τάξης στην Ακτή του Ελεφαντοστού και των γειτονικών κρατών έχουν ως αποτέλεσμα ο γαλλικός στρατός και η γαλλική διπλωματία να μην μπορούν να θεωρούνται ουδέτεροι, έτσι ώστε να χρειάζεται να ενθαρρυνθεί η εμπλοκή και άλλων παραγόντων. Αυτή η κατάσταση αποδυναμώνει μεμιάς πολλά από τα σημεία της συμφωνίας του Linas-Marcoussis. Η καλύτερη πολιτική αποτροπής των συγκρούσεων είναι η πολιτική εξάλειψης του υπόβαθρού τους, και στην παρούσα περίπτωση αυτοί οι οποίοι έβαλαν τη φωτιά δεν είναι οι καταλληλότεροι για να την σβήσουν. Υπάρχει ανάγκη να απομακρυνθούμε από τον βαθιά αντιδημοκρατικό, νέο-αποικιακό τρόπο σκέψης για να προχωρήσουμε προς μια άλλη μορφή συνεργασίας ανάμεσα σε Ευρώπη και Αφρική. Προτίμησα λοιπόν την αποχή από την ψηφοφορία επί ενός ψηφίσματος το οποίο δεν καταπιάνεται με τα προβλήματα αυτά. 
<SPEAKER ID="129" LANGUAGE="FR" NAME="Souchet (NI )," AFFILIATION="γραπτώς">
<P>
   Ακόμη μία φορά, το Κοινοβούλιο αντέδρασε στην καταστροφική κατάσταση στην Ακτή του Ελεφαντοστού, υιοθετώντας ένα μέτριο ψήφισμα το οποίο δεν κάνει διάκριση μεταξύ της πρωτογενούς αιτίας της κατάστασης και των δευτερογενών παραγόντων. Η πρωτογενής αιτία είναι ένας συνδυασμός δυνάμεων με εθνοτική βάση, απροκάλυπτα ρατσιστικών, (είτε ο ρατσισμός τους είναι διαφυλετικός, είτε στρεφόμενος κατά των λευκών, είτε κατά των Γάλλων), δραστηριοποιούμενων για την κατάρρευση της σταθερότητας και ευημερίας που είχαν κληρονομήσει. Οι ένοπλες ληστείες, οι οποίες έγιναν πριν δεκαπέντε ημέρες στο Αμπιτζάν, από πολιτοφύλακες αυτό-αποκαλούμενους “πατριώτες”, με θύματα αντιπροσώπους μη κυβερνητικών ανθρωπιστικών οργανώσεων οι οποίες κάνουν εξαιρετική δουλειά, ιδιαίτερα προς όφελος των παιδιών και των διπλωματικών αντιπροσώπων, γίνονται ακόμη περισσότερο σκανδαλώδεις και απαράδεκτες και για το γεγονός ότι γίνονται με πλήρη ατιμωρησία και υπό το αυτάρεσκο βλέμμα των οργάνων της τάξης. Το διπλό παιχνίδι των κυβερνητικών αρχών θα πρέπει να καταγγελθεί ξεκάθαρα: αυτά τα γεγονότα δεν είχαν τίποτε το αυθόρμητο· οργανώνονταν κρυφά από έμπιστους του Προέδρου Gbagbo ή από τον ίδιο τον Πρόεδρο, του οποίου η τέχνη της διγλωσσίας δεν έχει αντίπαλο. Οι “νέοι πατριώτες” είναι ένοπλοι, χρηματοδοτούνται και χειραγωγούνται από μια κυβέρνηση η οποία, μολονότι νόμιμη, παραλείπει να επιτελέσει το καθήκον της.
<SPEAKER ID="130" LANGUAGE="" NAME="Πρόεδρος." AFFILIATION="(Η συνεδρίαση διακόπτεται στις 13.00 και συνεχίζεται στις 15.00)">
<SPEAKER ID="131" LANGUAGE="" NAME="" AFFILIATION="Αντιπροέδρου">
<P>
(3)
<SPEAKER ID="132" LANGUAGE="" NAME="Πατάκης (GUE/NGL )." AFFILIATION="">
<P>
    Κύριε Πρόεδρε, το Σαββατοκύριακο της 6ης-7ης Δεκεμβρίου 2003 προστέθηκαν στα αθώα θύματα της εγκληματικής επιδρομής των αμερικανικών ενόπλων δυνάμεων στο Αφγανιστάν άλλα δεκαπέντε παιδιά, τα οποία δολοφονήθηκαν κατά τη διάρκεια βομβαρδισμών που πραγματοποίησαν οι δυνάμεις κατοχής. Από την αρχή της επιδρομής στο Αφγανιστάν μέχρι σήμερα είναι χιλιάδες τα παιδιά και οι άμαχοι που έχασαν τη ζωή τους, με πρόσχημα τη δίωξη των Ταλιμπάν, αλλά με πραγματικό στόχο την κατοχή του Αφγανιστάν.
<SPEAKER ID="133" LANGUAGE="" NAME="Πρόεδρος." AFFILIATION="">
<SPEAKER ID="134" LANGUAGE="" NAME="" AFFILIATION="Έγκριση των πρακτικών της προηγούμενης συνεδρίασης:"/>
<SPEAKER ID="135" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A5-0435/2003) της κ. Sommer, εξ ονόματος της Επιτροπής Περιφερειακής Πολιτικής, Μεταφορών και Τουρισμού, σχετικά με την πρόταση οδηγίας του Ευρωπαϊκού Κοινοβουλίου και του Συμβουλίου που αφορά τη γενίκευση και τη διαλειτουργικότητα των συστημάτων οδικών τηλεδιοδίων στην Κοινότητα (COM(2003) 132 - C5-0190/2003 - 2003/0081(COD)). 
<SPEAKER ID="136" LANGUAGE="DE" NAME="Sommer (PPE-DE )," AFFILIATION="εισηγήτρια">
<P>
Η πρόταση της Επιτροπής ήταν πολύ φιλόδοξη. Μια πολλά υποσχόμενη νέα τεχνολογία, μελλοντοστραφής και βασισμένη σε συστήματα δορυφορικής πλοήγησης και στις κινητές επικοινωνίες. Η χρησιμοποίηση της τεχνολογίας αυτής από τα κράτη μέλη για την είσπραξη των διοδίων θα καθίστατο υποχρεωτική το αργότερο από το 2012. Αυτό θα σήμαινε την κατάργηση όλων των άλλων τεχνολογικών συστημάτων που υπάρχουν σήμερα και βασίζονται στην τεχνολογία μικροκυμάτων μικρής εμβέλειας. Με αυτόν τον τρόπο επρόκειτο να υλοποιηθεί ο βασικός στόχος αυτής της νομοθεσίας, δηλαδή η τεχνολογική διαλειτουργικότητα.
<P>
Και ακόμα κάτι: επανειλημμένα τόνισα σε όλες τις συζητήσεις ότι θεωρώ εξαιρετικά σημαντική την δορυφορική τεχνολογία. Είμαι πεπεισμένη ότι καλώς αναπτύσσουμε το ευρωπαϊκό σύστημα δορυφορικής πλοήγησης GALILEO. Για να καταγραφεί αυτή η πεποίθηση, υπέβαλα τώρα στην πρώτη ανάγνωση άλλη μια τροπολογία με πιο έντονη διατύπωση. Θα ήθελα να υπογραμμίσω ότι αυτή η τροπολογία είχε αρχικά υποβληθεί ήδη στην Επιτροπή Περιφερειακής Πολιτικής, Μεταφορών και Τουρισμού από τη συνάδελφο Brigitte Langenhagen, την οποία εκτιμώ πολύ, αλλά είχα θεωρήσει ότι δεν θα εγκριθεί από την πλειοψηφία λόγω της αυστηρότητάς της. Όμως θεωρώ δεδομένο ότι στην αυριανή ψηφοφορία στην Ολομέλεια το Κοινοβούλιο θα υποστηρίξει αυτή τη σαφή ψήφο υπέρ του να έχει η Ευρώπη το δικό της δορυφορικό σύστημα πλοήγησης που θα μας προσφέρει ανεξαρτησία έναντι άλλων. Σας παρακαλώ και πάλι θερμά να το υποστηρίξετε.
<SPEAKER ID="137" LANGUAGE="DE" NAME="Turmes (Verts/ALE )," AFFILIATION="συντάκτης γνωμοδότησης της Επιτροπής Βιομηχανίας, Εξωτερικού Εμπορίου, Έρευνας και Ενέργειας">
<P>
   .  Οι στατιστικές, ιδίως για τις εμπορευματικές μεταφορές μέσω των Άλπεων, είναι σαφείς. Στην Ελβετία, το 66% των εμπορευματικών μεταφορών γίνεται μέσω σιδηροδρόμων και το 30% οδικώς. Στην ΕΕ συμβαίνει το αντίθετο, και μάλιστα η διαφορά είναι ακόμη μεγαλύτερη. Οι Ελβετοί δηλαδή κάνουν από πολιτική σκοπιά αυτό που δεν καταφέρνουμε εμείς στην Ευρώπη, στην Ευρωπαϊκή Ένωση. Το ύψος των τελών για την κυκλοφορία των βαρέων οχημάτων διαμορφώνεται έτσι ώστε να έχουν πλήρη εσωτερίκευση του εξωτερικού κόστους, δηλαδή να καλύπτεται η ασφαλτόστρωση των δρόμων, τα ατυχήματα, η επιβάρυνση του περιβάλλοντος από τον θόρυβο και την ατμοσφαιρική ρύπανση. Το 80% αυτών των εσόδων πηγαίνουν σε εναλλακτικές λύσεις: στην κατασκευή σηράγγων, σε μέτρα προστασίας από τον θόρυβο των σιδηροδρόμων και στη βελτίωση των υπηρεσιών που παρέχονται από τους σιδηροδρόμους.
<P>
Τελειώνοντας θέλω να πω δυο λόγια ακόμα για τα αποτελέσματα που έχει στο κοινωνικό σύστημα η στρέβλωση του ανταγωνισμού που προκαλείται από τον συναγωνισμό μεταξύ δρόμων και σιδηροδρόμων. Εδώ στο Κοινοβούλιο ψηφίσαμε σε πρώτη ανάγνωση την οδηγία Markov για τις ώρες ανάπαυσης και οδήγησης. Ο κ. Μπερλουσκόνι και η κυβέρνησή του δεν θεώρησαν καν αναγκαίο να το συμπεριλάβουν αυτό στην ημερήσια διάταξη του Συμβουλίου. Κατά τη γνώμη μου, αυτό είναι σκανδαλώδες! Πώς μπορούμε να προχωρήσουμε στην Ευρώπη στον κοινωνικό και περιβαλλοντικό τομέα εάν τόσο σημαντικές οδηγίες δεν προωθούνται καν στο Συμβούλιο; 
<SPEAKER ID="138" LANGUAGE="" NAME="Πρόεδρος." AFFILIATION="">
<SPEAKER ID="139" LANGUAGE="ES" NAME="De Palacio, Loyola," AFFILIATION="Αντιπρόεδρος της Επιτροπής">
<P>
Θα ήθελα να πω ότι πολλά κράτη μέλη –με τις αξιοσημείωτες εξαιρέσεις της Γερμανίας και της Ιταλίας– επιθυμούν να συνεχίσουν να χρησιμοποιούν συστήματα μικροκυμάτων παράλληλα με τα δορυφορικά συστήματα. Αυτή η επιθυμία, που είναι κατανοητή δεδομένων των επενδύσεων που έχουν ήδη γίνει, μπορεί να αντιμετωπιστεί ενσωματώνοντας μια ρητή σύσταση της λύσης των δορυφόρων –αντί να επιτευχθεί η πλήρης και αποκλειστική δέσμευση– που θα επιτρέψει να γίνει αυτή η επιθυμία πραγματικότητα μεσοπρόθεσμα. Αυτό το δέχεται επίσης το Συμβούλιο. Πρόκειται να ακούσω και την υπόλοιπη συζήτηση, αλλά ελπίζω ότι, χάρη στο έργο της εισηγήτριας, κ. Sommer, και του συνεισηγητή, κ. Turmes, όπως και χάρη στο έργο του Συμβουλίου, θα μπορέσουμε να την υιοθετήσουμε στην πρώτη ανάγνωση –το οποίο θα επιμείνω ότι είναι πολύ σημαντικό– προκειμένου να διευκολυνθεί η χρήση των συστημάτων οδικών διοδίων στο μέλλον.
<P>
Κύριε Πρόεδρε, σήμερα δεν επρόκειτο να μιλήσουμε για την “οδηγία ευρωσήμα”, αλλά θα ήθελα να πω στον κ. Turmes ότι η ομάδα εργασίας σχετικά με τις μεταφορές συνεδρίασε ήδη σε διάφορες περιπτώσεις προκειμένου να σημειώσει πρόοδο στη συζήτηση αυτής της περίπλοκης οδηγίας, και προσπαθούμε να επιτύχουμε ένα αποτέλεσμα τόσο επιτυχημένο όσο αυτό που περιμένω με την “οδηγία τηλεδιόδια”, δηλαδή, στην πρώτη ανάγνωση –πριν από το τέλος, επομένως, της τρέχουσας θητείας του Κοινοβουλίου– το Κοινοβούλιο και το Συμβούλιο θα μπορέσουν να την υιοθετήσουν. 
<SPEAKER ID="140" LANGUAGE="" NAME="Χατζηδάκης (PPE-DE )." AFFILIATION="">
<P>
    Κύριε Πρόεδρε, θα ήθελα να συγχαρώ την εισηγήτρια κ. Renate Sommer για την δουλειά που έκανε στην έκθεσή της. Βεβαίως, η δουλειά της είναι τόσο καλή που πιστεύω ότι θα υπάρξει συμφωνία με το Συμβούλιο από την πρώτη κιόλας ανάγνωση, και αυτό κάνει τη σημερινή συζήτηση λιγότερο ενδιαφέρουσα. Αλλά, εν πάση περιπτώσει, αυτό δεν σημαίνει ότι δεν πρέπει να υπενθυμίσουμε ότι η κ. Sommer δούλεψε με πολύ καλό και συστηματικό τρόπο και κατόρθωσε να κάνει την αρχική πρόταση της Επιτροπής αποδεκτή από όλους σχεδόν τους βουλευτές της επιτροπής μας. Ταυτοχρόνως, έκανε και μια συμφωνία με το Συμβούλιο, έτσι ώστε να προχωρήσουμε πολύ γρήγορα σ’ αυτό που είναι αναγκαίο και που είναι η διαλειτουργικότητα των συστημάτων των διοδίων σε ευρωπαϊκό επίπεδο.
<P>
Πρώτον, πότε θα ξεκινήσει να εφαρμόζεται η καινούργια αυτή αντίληψη για τα διόδια; Εμείς προτείνουμε τη μετάθεση του χρονοδιαγράμματος από το 2005 για τα λεωφορεία και τα φορτηγά στο 2007, διότι θεωρούμε ότι χρειάζονται δύο χρόνια προκειμένου να προσαρμοστούν όλοι εκείνοι που πρέπει να προσαρμοστούν ώστε να ξεκινήσει να λειτουργεί το σύστημα.
<SPEAKER ID="141" LANGUAGE="FR" NAME="Savary (PSE )." AFFILIATION="Galileo">
<P>
    Κυρία Επίτροπε, κύριε Πρόεδρε, θα ήθελα καταρχάς να εκφράσω τον βαθύτατο σεβασμό μου στην κ. Sommer, για την ποιότητα της εργασίας την οποία μπορέσαμε να επιτελέσουμε μαζί –χάρη στην προθυμία της να ακούει καθώς και για την ευελιξία της κάθε φορά που είχαμε διαφορετικές απόψεις– η οποία ελπίζω να έχει ως συνέπεια να έχουμε ένα πολύ καλό κείμενο ήδη από την πρώτη ανάγνωση, ένα κείμενο που ελπίζω να είναι το οριστικό.
<P>
Ήταν λοιπόν χωρίς αμφιβολία απαράδεκτο να τους ζητήσουμε μια τέτοια διπλή προσπάθεια και χαίρομαι που καταλήξαμε στην τροπολογία 48, της κ. Sommer, η οποία συστήνει ένθερμα το σύστημα και προτείνει να αναμένουμε μια ενδιάμεση έκθεση της Επιτροπής για να προσδιοριστεί υπό ποιες συνθήκες θα πραγματοποιήσουμε αυτή τη μετάβαση. Παρόλα αυτά, υποστηρίζουμε βεβαίως το σύστημα εντοπισμού μέσω δορυφόρου και θεωρούμε ότι αυτό είναι το μέλλον, όχι μόνον για τα διόδια, αλλά για πλήθος άλλων υπηρεσιών.
<P>
Δεύτερον, πιστεύουμε ότι δώσαμε προτεραιότητα στη διαλειτουργικότητα των συστημάτων, δηλαδή στις περισσότερες από τις τροπολογίες που έχουμε καταθέσει, είτε πρόκειται για την τροπολογία 11, που παρουσιάσαμε εμείς οι ίδιοι, είτε για την 46, την οποία παρουσίασε η κ. Sommer, έχουν ως ουσιαστικό στόχο, όχι απαραίτητα το ενιαίο του συστήματος, αλλά τη διαλειτουργικότητα των συστημάτων, και σκεφτόμαστε ότι βραχυπρόθεσμα αυτό είναι που θα πρέπει να απαιτήσουμε. Με άλλα λόγια, πρόκειται να ενεργήσουμε έτσι ώστε ορισμένα συστήματα μικροκυμάτων να μπορούν να είναι διαλειτουργικά με το GPM/GPRS.
<P>
Εξετάσαμε επίσης το χρονοδιάγραμμα. Πιστεύω ότι το χρονοδιάγραμμα το οποίο μας πρότεινε η Επιτροπή ήταν απλούστατα μη ρεαλιστικό, διότι δεν λάμβανε υπόψη τον απαραίτητο χρόνο για το νομοθετικό έργο και δεν μπορούσαμε να απαιτήσουμε τόσο γρήγορα συμμόρφωση του ευρωπαϊκού συστήματος τηλεδιοδίων, ήδη από την 1η Ιανουαρίου 2005.
<P>
Αντίθετα, είμαστε κατηγορηματικά –χωρίς αμφιβολία είναι μια υπερβολική λέξη– αντίθετοι στις τροπολογίες οι οποίες κατατέθηκαν από τους ιταλούς συναδέλφους μας, ήτοι οι τροπολογίες 19, 23, 26, 27, 29, οι οποίες τείνουν να προτείνουν ένα σύστημα συμβατικών κανόνων παρά μια ευρωπαϊκή υπηρεσία τηλεδιοδίων. Πιστεύουμε ότι χρειάζεται ένα ευρωπαϊκό σύστημα τηλεδιοδίων. Από νομική άποψη είναι σαφέστερο, καθώς επίσης και σταθερότερο, απλούστερο, και περισσότερο ευανάγνωστο. Θα αντιταχθούμε λοιπόν σε αυτές τις προτάσεις των ιταλών συναδέλφων μας.
<P>
Αντίθετα, συμφωνούμε πλήρως με την τροπολογία 39 σχετικά με την προστασία της ιδιωτικής ζωής, από τη στιγμή που εξετάζεται η μετάβαση στο σύστημα .Πιστεύουμε ότι αυτές οι προφυλάξεις δεν είναι μάταιες. Τέλος, θα εγκρίνουμε και θα υποστηρίξουμε την τροπολογία 40 των συναδέλφων μας της Ομάδας των Πρασίνων/Ευρωπαϊκής Ελεύθερης Συμμαχίας, διότι πιστεύουμε ότι τα διόδια δεν πρέπει να είναι απλά μόνον ένας φόρος ή μια συμπληρωματική επιβάρυνση. Τα διόδια δεν πρέπει επίσης να είναι απλά ένα μέσο απόσβεσης των οδικών υποδομών, αλλά οφείλουν επίσης να είναι εργαλείο μιας πολιτικής μεταφορών καθώς και να μπορούν να εγγυώνται τη μετάβαση από ένα μέσο μεταφοράς σε άλλο και τη διασταυρούμενη χρηματοδότηση, έτσι ώστε να ενθαρρυνθούν οι άνθρωποι να περάσουν στο μέλλον σε άλλα εναλλακτικά μέσα μεταφοράς. 
<SPEAKER ID="142" LANGUAGE="DA" NAME="Blak (GUE/NGL )." AFFILIATION="">
<SPEAKER ID="143" LANGUAGE="DE" NAME="Schroedter (Verts/ALE )." AFFILIATION="">
<P>
Ως εκ τούτου, υποστηρίζουμε ανεπιφύλακτα τις βασικές γραμμές της κ. Sommer που δηλώνει ότι χρειαζόμαστε μια λύση ανεξάρτητη από την τεχνολογία. Στόχος είναι να μπορεί να εφαρμοστεί παντού η τεχνολογία που θα χρησιμοποιηθεί, και μάλιστα σύντομα. Αυτός είναι ο στόχος μας και είναι πολύ καλό που η γραμμή αυτή τηρείται εδώ στο Σώμα. Σας ευχαριστώ πολύ, κυρία Sommer! Έχετε την υποστήριξή μας διότι χρειαζόμαστε μια εφαρμόσιμη λύση. Και μια εφαρμόσιμη λύση είναι η απαραίτητη προϋπόθεση για την καθιέρωση του βασικού μέσου που χρειαζόμαστε, συγκεκριμένα της ευρωβινιέτας. Αυτό το πολιτικό μέσο είναι άλλωστε ο στόχος αυτής της έκθεσης, που οπωσδήποτε είναι τεχνικής φύσεως. Επομένως μπορώ να πω, ως εκπρόσωπος μιας κυβέρνησης που μας έδειξε πώς δεν πρέπει να γίνεται, ότι οι Πράσινοι –ως προς αυτό συμφωνώ ανεπιφύλακτα με τους Γερμανούς Πράσινους– θεωρούν πως το καθοριστικό είναι η εφαρμοσιμότητα της λύσης. Σας προειδοποιώ, κυρία Επίτροπε, ότι δεν πρέπει τώρα να ποντάρετε απόλυτα στη μεγάλη τεχνολογία, που δεν λειτουργεί πάντα, παραμελώντας τις άλλες πρακτικές πτυχές. Θεωρώ ότι η έκθεση Sommer υποδεικνύει τις σωστές προϋποθέσεις και δείχνει πώς πρέπει να γίνει αυτό. 
<SPEAKER ID="144" LANGUAGE="NL" NAME="Dillen (NI )." AFFILIATION="υπαρχόντων">
<SPEAKER ID="145" LANGUAGE="EN" NAME="Bradbourn (PPE-DE )." AFFILIATION="">
<SPEAKER ID="146" LANGUAGE="DE" NAME="Swoboda (PSE )." AFFILIATION="Galileo">
<P>
    Κύριε Πρόεδρε, κυρία Επίτροπε, κυρίες και κύριοι, θα ήθελα κι εγώ να ευχαριστήσω πρώτα την κ. Sommer για την πολύ συστηματική και εντατική της εργασία, μολονότι παραδέχομαι ότι θα προτιμούσα μια έκθεση που θα παρέμενε πιο κοντά στην πρόταση της Επιτροπής.
<P>
Πιστεύω ότι η πρόταση της Επιτροπής ήταν και είναι πιο θαρραλέα, πιο μελλοντοστραφής, αν και ενείχε ίσως περισσότερους κινδύνους. Πρέπει να παρατηρήσω παρενθετικά ότι δυστυχώς η τεχνολογική σημασία αυτής της πρότασης ίσως δεν παρουσιάστηκε με αρκετά ενθουσιώδη και ενεργητικό τρόπο από τους συνεργάτες της Επιτροπής. Ασφαλώς μπορούμε να λειτουργήσουμε με όσα παρουσίασε εδώ η κ. Sommer και ενέκρινε η επιτροπή. Θα ήθελα όμως παρ’ όλ’ αυτά να επισημάνω ότι βασικά θα βοηθούσε στη βελτίωση της εικόνας της Ευρώπης το να στραφεί προς την πιο σύγχρονη τεχνολογία, όχι μόνο γιατί είναι η πιο σύγχρονη αλλά και επειδή είναι πολύ ευέλικτη. Τουλάχιστον εκείνοι που είναι υπέρ ενός συστήματος διοδίων γνωρίζουν πόσο σημαντικά είναι τα διόδια και για τη ρύθμιση της ροής της κυκλοφορίας και για την εκτροπή της από περιοχές που είναι επιβαρημένες ή ιδιαίτερα ευαίσθητες από οικολογική σκοπιά. Γνωρίζετε ότι χρειαζόμαστε μεγάλο μέτρο ευελιξίας, η οποία μπορεί να επιτευχθεί με τη δορυφορική τεχνολογία, διότι η απαιτούμενη υποδομή είναι πολύ μικρότερη από εκείνη ενός συστήματος διοδίων που στηρίζεται στην τεχνολογία μικροκυμάτων. Παραδέχομαι ότι οι κακές εμπειρίες που σημειώθηκαν αυτόν τον καιρό στη Γερμανία δεν βοήθησαν και πολύ στην τήρηση αυτής της αρχής. Γι’ αυτό και η συνάδελφος Sommer, που ίσως είχε κάπως μεγαλύτερη συμπάθεια προς αυτό το σύστημα, δεν το υπερασπίστηκε, γιατί δεν μπορούσε να πάει πιο μακριά εξαιτίας των αναφορών του Τύπου από τη Γερμανία.
<SPEAKER ID="147" LANGUAGE="NL" NAME="Bouwman (Verts/ALE )." AFFILIATION="en passant">
<P>
    Κύριε Πρόεδρε, κυρία Επίτροπε, θα ήθελα καταρχάς να ευχαριστήσω την κ. Sommer για το έργο που επιτέλεσε.
<P>
Όλοι σχεδόν οι οικονομολόγοι που είναι ειδικευμένοι στις μεταφορές συμφωνούν ότι η χρήση των διοδίων για τον περιορισμό και την επίδραση στην κυκλοφορία είναι ο μόνος τρόπος αντιμετώπισης του προβλήματος. Οι σημερινοί τίτλοι των εφημερίδων στις Κάτω Χώρες αναφέρουν: “Τα διόδια διαφορετικών επιπέδων βοηθούν στην αντιμετώπιση του μποτιλιαρίσματος”. Αυτή είναι η θεωρία, αλλά το επίκεντρο του προβλήματος εξαρτάται, βεβαίως, σε κάποιο βαθμό, από το Συμβούλιο των Υπουργών. Στις αρχές αυτού του μήνα, λάβαμε μια έκθεση από το Συμβούλιο των Υπουργών, σύμφωνα με την οποία οι υπουργοί και οι υπουργοί μεταφορών, σε όλα τα επίπεδα, είναι απελπιστικά αναποφάσιστοι σχετικά με την είσπραξη σε χιλιομετρική βάση. Άκουσα τις προτάσεις της κ. Peijs, πρώην βουλευτού του ΕΚ και νυν Υπουργού Μεταφορών των Κάτω Χωρών, οι οποίες ισοδυναμούν με μια “κατ’ αποκοπή είσπραξη”.
<P>
Αυτό που χρειαζόμαστε είναι η είσπραξη βάσει της τιμής, της τοποθεσίας και του είδους του οχήματος, καθώς και βάσει ενός ολόκληρου καταλόγου άλλων πραγμάτων. Κάτι τέτοιο απαιτεί σύγχρονη τεχνολογία. Παρόλα αυτά, συμμεριζόμαστε την άποψη της εισηγήτριας ότι, επί του παρόντος, δεν θα πρέπει απλώς, , να εγκαταλείψουμε ζητήματα όπως η επικοινωνία μικροκυμάτων. Κάτι τέτοιο προχωρά πολύ τα πράγματα. Φρονώ επίσης ότι προχωρούμε πολύ γρήγορα, χρησιμοποιώντας την αποκαλούμενη τεχνολογία . Γιατί επιμένουμε σε αυτό; Η τεχνολογία GSM και GPS ήδη υπάρχει, και η GPS2 βρίσκεται πολύ κοντά. Η συζήτηση σχετικά με το είναι αρκετά γνωστή· την κάναμε και εδώ. Αυτό που θα λάβουμε τώρα είναι ένα είδος συστήματος φορτηγών, το οποίο δεν θεωρώ αυστηρά απαραίτητο.
<P>
Εάν κοιτάξουμε τα παραδείγματα στην Ελβετία, στις κλπ., συμπεραίνουμε ότι απαιτούμε μια αφθονία προηγμένης τεχνολογίας. Κατά τη γνώμη μου, δεν πρέπει να έχουμε απλώς το , αλλά ίσως και το GSM. Θα πρέπει επίσης η τεχνολογία αυτή να είναι συμβατή, όπως έχουμε συμφωνήσει στο παρελθόν. Θα σημειώναμε με αυτήν πολύ μεγάλη πρόοδο, και ελπίζουμε ότι μπορούμε να επιλύσουμε αυτό το μελλοντικό πρόβλημα. Εν πάση περιπτώσει, ζητώ από τους Υπουργούς Μεταφορών να αναφερθούν στον τρόπο με τον οποίο χρησιμοποιούμε τα χρήματα, εάν μεταφέρουμε ή όχι χρήματα, για ποιο λόγο τα εισπράττουμε, για παράδειγμα, τη βελτίωση των σιδηροδρομικών συστημάτων κλπ., με άλλα λόγια μια “σταυροειδή τιμολόγηση”. 
<SPEAKER ID="148" LANGUAGE="IT" NAME="Cocilovo (PPE-DE )." AFFILIATION="">
<P>
    Κύριε Πρόεδρε, κυρία Επίτροπε, ευχαριστώ την κ. Sommer για το έργο που επιτέλεσε, πιστεύω ωστόσο ότι η συζήτησή μας θα ήταν ορισμένες φορές πιο εύκολη εάν ήμασταν λίγο περισσότερο ενήμεροι για τη διάταξη των εργασιών. Συμφωνώ με το γεγονός ότι η εν λόγω πρόταση οδηγίας χρησιμεύει στην απλοποίηση και, συνεπώς, στη διευκόλυνση κατά κάποιον τρόπο της εκτεταμένης χρήσης των συστημάτων υπολογισμού των διοδίων, της καταβολής των διοδίων, των δικαιωμάτων χρήσης κλπ., αλλά το αντικείμενο της οδηγίας δεν είναι τόσο η χρέωση, όσο η διαλειτουργικότητα των διαφόρων συστημάτων. Αυτός ήταν για εμάς ο πρωταρχικός στόχος, δεδομένου ότι μόνο εάν εξασφαλισθεί αυτή η διαλειτουργικότητα, μπορούν να καταργηθούν οι φραγμοί του εμπορίου και οι πιθανές στρεβλώσεις στην εσωτερική αγορά.
<SPEAKER ID="149" LANGUAGE="EN" NAME="Watts (PSE )." AFFILIATION="κανένα">
<P>
Το τέλος κυκλοφοριακής συμφόρησης διαδραματίζει σημαντικό ρόλο στην καταπολέμηση της συμφόρησης, της μόλυνσης και της αύξησης της θερμοκρασίας στον πλανήτη. Το επιτυχημένο και δημοφιλές σχέδιο τελών κυκλοφοριακής συμφόρησης του Κεντρικού Λονδίνου είναι ένα παράδειγμα αυτής της νέας προσέγγισης και αντιπροσωπεύει το πιο φιλόδοξο σχέδιο αστικών οδικών τελών στην Ευρώπη. Άλλες μεγάλες ή μικρές πόλεις του ΗΒ επιδιώκουν παρόμοιες πρωτοβουλίες. Για τα φορτηγά, το Εργατικό Κόμμα του ΗΒ υποστηρίζει την καθιέρωση τελών για τα φορτηγά, η οποία θα ξεκινήσει το 2006 και, παρεμπιπτόντως, υποστηρίζεται σθεναρά από τις κυριότερες οργανώσεις μεταφορών. Συνεπώς, ενώ στηρίζουμε πλήρως την αρχή της διαλειτουργικότητας των διοδίων, είναι σημαντικό να μην υπάρχει με κανέναν τρόπο προκατάληψη απέναντι σε αυτές τις πρωτοποριακές βρετανικές πρωτοβουλίες. Επομένως, στηρίζουμε τη δράση της ΕΕ για τη συμφωνία επί ελάχιστων τεχνικών προδιαγραφών, ώστε να επιτραπεί η διαλειτουργικότητα της τεχνολογίας των διοδίων, προκειμένου να μην είναι αναγκασμένοι οι ιδιοκτήτες οχημάτων να εγκαθιστούν πολλές ξεχωριστές μονάδες, με εμφανείς συνέπειες όσον αφορά το κόστος και την ενόχληση.
<P>
Ωστόσο, θα ήταν λάθος να καθορίσω το είδος της τεχνολογίας. Συνεπώς, χαιρετίζουμε την έκθεση Sommer και θα θέλαμε να ευχαριστήσουμε την εισηγήτρια για το έργο της, το οποίο αντιμετωπίζει πλήρως αυτές τις ανησυχίες, επιδιώκοντας τη συμβατότητα, χωρίς να προτείνει αυστηρά το είδος της τεχνολογίας, κάτι που πρέπει ορθώς να ανατεθεί στην αγορά ή, σύμφωνα με την αρχή της επικουρικότητας, στα κράτη μέλη.
<P>
Ένας τομέας όπου θα μπορούσαν να δοθούν διευκρινήσεις είναι ο ρόλος των περιφερειακών και τοπικών αρχών, και ζητούμε από τους βουλευτές να υποστηρίξουν την τροπολογία 45, η οποία καθιστά σαφές ότι αυτό είναι το σωστό επίπεδο για τη λήψη αποφάσεων σε ορισμένους τομείς. Ζητούμε επίσης να υποστηρίξετε την τροπολογία 44, η οποία επιδιώκει να αποσαφηνίσει ότι ο εξοπλισμός που τοποθετείται επί των οχημάτων δεν είναι υποχρεωτικός.
<SPEAKER ID="150" LANGUAGE="PT" NAME="Marques (PPE-DE )." AFFILIATION="">
<P>
    Κύριε Πρόεδρε, κυρία Επίτροπε, καταρχάς, θα ήθελα να συγχαρώ την κ. Sommer για την εξαιρετική έκθεση που παρουσίασε, την οποία στηρίζω πλήρως. Όπως και η εισηγήτρια, πιστεύω ότι η πρόταση της Επιτροπής πρέπει να συμβάλει στην ομαλότερη λειτουργία της εσωτερικής αγοράς. Από την άποψη του χρήστη, λοιπόν, η οδηγία θα μπορούσε να διευκολύνει τη χρέωση τελών σε διάφορα κράτη μέλη, εξαλείφοντας τον χρόνο αναμονής και, κατά συνέπεια, αυξάνοντας το δυναμικό χρήσης των υποδομών.
<P>
Η πρώτη μου παρατήρηση αφορά την ανάγκη να καταστήσουμε απολύτως σαφές ότι η οδηγία δεν επηρεάζει την ελευθερία των κρατών μελών να αποφασίζουν για τα δικά τους συστήματα χρέωσης των οδικών υποδομών. Η οδηγία καλύπτει μόνο το σύστημα χρέωσης και δεν περιλαμβάνει την ίδια την πολιτική για τη χρέωση των υποδομών. Επιπλέον, και όσον αφορά το χρονοδιάγραμμα για τη διαλειτουργικότητα, συμμερίζομαι την άποψη της εισηγήτριας ότι αυτή θα πρέπει να αρχίσει την 1η Ιανουαρίου 2007, διότι αυτή η ημερομηνία θα διασφάλιζε τον επαρκή και αναγκαίο χρόνο για τη βιομηχανία και όσους διαχειρίζονται υποδομές, ώστε να καθορίσουν και να εγκαταστήσουν τον εξοπλισμό που ανταποκρίνεται στις νέες προδιαγραφές.
<SPEAKER ID="151" LANGUAGE="DE" NAME="Stockmann (PSE )." AFFILIATION="">
<P>
    Κύριε Πρόεδρε, κυρία Επίτροπε, κυρίες και κύριοι, αφού διορθώθηκε το δομικό ελάττωμα της πρότασης της Επιτροπής, ότι δηλαδή ζητούσε τη διαλειτουργικότητα των συστημάτων και στη συνέχεια την κατάργησή τους, η έκθεση χαράζει έναν σαφή δρόμο που όλοι μπορούν να αποδεχτούν. Ευχαριστώ την εισηγήτρια. Το βασικό μας μέλημα εξακολουθεί να είναι ένα συμβατό πανευρωπαϊκό σύστημα διοδίων με μια μελλοντοστραφή τεχνολογική βάση. Από τη δεκαετία του ’90 έχουν καθιερωθεί στην Ευρώπη πολλά διαφορετικά συστήματα διοδίων. Έχουμε ένα συνονθύλευμα συστημάτων και χωρίς αυτήν την οδηγία θα έρχονταν να προστεθούν σε αυτό πολλά συστήματα ακόμα. Σκοπός της οδηγίας είναι να έχουμε στο μέλλον μια τεχνική μονάδα και ένα συμβόλαιο για ολόκληρη την Ευρώπη και αυτό σημαίνει πως τα συστήματα πρέπει να έχουν γίνει συμβατά μέχρι το 2007.
<P>
Μακροπρόθεσμα συνιστάται η καθιέρωση ενός συστήματος διοδίων με δορυφορική υποστήριξη και η Επιτροπή καλείται να παρουσιάσει μέχρι το 2009 μια στρατηγική για την προσαρμογή των υπηρεσιών σε αυτό. Αυτό ήταν το αίτημα της Ομάδας μας και χαίρομαι διότι συμφώνησε και η εισηγήτρια. Γιατί συνιστούμε ένα σύστημα διοδίων με δορυφορική υποστήριξη; Διότι έχει προστιθέμενη αξία ως προς την πολιτική μεταφορών. Άλλωστε, για να αναφέρω ένα παράδειγμα, αν θέλω να “ανεβάζω” τα κείμενά μου στο Διαδίκτυο, δεν θα αγοράσω πρώτα μια γραφομηχανή και μετά έναν υπολογιστή.
<P>
Ακόμη, ένα σύστημα διοδίων με δορυφορική υποστήριξη είναι και πιο βιώσιμο στο μέλλον, πρώτον επειδή καθιστά δυνατή τη γενικευμένη και διασυνοριακή επισήμανση των οχημάτων εάν υπάρχει η σχετική πολιτική βούληση. Δεύτερον, αποτελεί τη βάση –όπως είπε και ο συνάδελφος Swoboda– για τη μελλοντική ρύθμιση της κυκλοφοριακής ροής και για να είναι δυνατός ο συνδυασμός της τεχνικής υποστήριξης διαφόρων τρόπων μεταφοράς. Τρίτον, αποτελεί τη βάση για την καθιέρωση και άλλων υπηρεσιών σε συνδυασμό με την τεχνολογία κινητών επικοινωνιών, όπως για παράδειγμα την ταχεία παροχή βοήθειας σε περίπτωση ατυχήματος, την τοπική προειδοποίηση για κινδύνους και την παρακολούθηση επικίνδυνων εμπορευμάτων, για να αναφέρουμε μόνο μερικές από αυτές. Ίσως η Επιτροπή έπρεπε να έχει τονίσει περισσότερο αυτές τις τεχνολογικές προοπτικές. Θα χαιρόμουν αν μπορούσαμε να ολοκληρώσουμε αυτήν την οδηγία στην παρούσα κοινοβουλευτική περίοδο, αν είναι δυνατόν μετά την πρώτη ανάγνωση. 
<SPEAKER ID="152" LANGUAGE="DE" NAME="Rack (PPE-DE )." AFFILIATION="">
<P>
Η Επιτροπή πρότεινε ένα μελλοντοστραφές σύστημα – που ωστόσο έχει μακρινή καταληκτική ημερομηνία– μόνο που όπως είπε η κ. Επίτροπος, δεν θα μπορέσει προφανώς να λειτουργήσει, και αυτό είναι το μόνο που δεν επιθυμούμε. Χρειαζόμαστε λειτουργικά συστήματα – στον πληθυντικό– που πρέπει να εφαρμόζονται, να λειτουργούν και να είναι διαλειτουργικά. Δεν έχουμε αντίρρηση για τη δορυφορική τεχνολογία, είμαστε υπέρ της, αλλά όχι έτσι! Δεν μας φθάνει η αποτυχία της Γερμανίας; Αυτό που χρειαζόμαστε εδώ και τώρα και που θα χρειαζόμαστε για πολλά χρόνια ακόμα είναι ουδετερότητα ως προς την τεχνολογία. Υπό αυτό το πρίσμα πρέπει να ευχαριστήσουμε θερμά την εισηγήτρια κ. Sommer διότι πολύ σωστά έστρεψε πολύ νωρίς τη συζήτηση στην επιτροπή προς την κατεύθυνση που μας χρειάζεται, δηλαδή στο να επικεντρωθούμε στην επίτευξη της διαλειτουργικότητας, στο να γίνουν τα πράγματα πιο εύκολα κυρίως και για τους χρήστες και στο να μπορέσει να λειτουργήσει το όλο εγχείρημα.
<P>
Με αυτό το πνεύμα ευχαριστώ επίσης τον συνάδελφο Turmes που δικαιολογημένα μας προειδοποίησε να μην χάσουμε την επαφή μας με την πραγματικότητα σε σχέση με το θέμα των διοδίων και των σχετικών συστημάτων. Όταν άρχισε, έδινε σχεδόν την εντύπωση ότι μιλούσε για το επόμενο σημείο της ημερήσιας διάταξης, δηλαδή για τα οικοσημεία. Όμως μπορώ να συμφωνήσω μαζί του γι’ αυτό το σημείο και για όσα είπε για το συγκεκριμένο θέμα συζήτησης, ότι δηλαδή δεν πρέπει να χάσουμε την επαφή μας με την πραγματικότητα. Ας διασφαλίσουμε ότι θα επιτύχουμε να έχουμε σε ολόκληρο το σύστημα μεταφορών μας λειτουργικά συστήματα, γιατί διαφορετικά θα χαλάσουμε πιο πολλά πράγματα από όσα θα οργανώσουμε καλύτερα. 
<SPEAKER ID="153" LANGUAGE="EN" NAME="Honeyball (PSE )." AFFILIATION="">
<P>
    Κύριε Πρόεδρε, όπως ανέφερε και ο συνάδελφός μου κ. Watts, υποστηρίζουμε με σθένος την αρχή της διαλειτουργικότητας των συστημάτων οδικών τελών σε ολόκληρη την Ευρώπη, αλλά θα ήθελα να αναφερθώ ιδιαίτερα στο Λονδίνο.
<SPEAKER ID="154" LANGUAGE="FI" NAME="Vatanen (PPE-DE )." AFFILIATION="">
<P>
Διάφορα συστήματα διοδίων έχουν εισαχθεί αυτή τη στιγμή σε τοπικό και εθνικό επίπεδο, χωρίς όμως να είναι συμβατά μεταξύ τους. Είναι σαφές ότι τα συστήματα αυτά θα πρέπει να εναρμονιστούν, προκειμένου να αποφευχθούν προβλήματα. Πρωταρχικός στόχος της συγκεκριμένης πρότασης της Επιτροπής είναι ο καθένας να συνάπτει ένα μόνο συμβόλαιο και κάθε όχημα να διαθέτει μία μόνο ηλεκτρονική συσκευή, ούτως ώστε η εσωτερική αγορά να λειτουργεί σωστά. Είναι θέμα απλής λογικής. Συντάσσομαι με τη θέση της κ. Sommer, ότι πρωτεύων στόχος μας είναι η διαλειτουργικότητα των διοδίων, και όχι ο τρόπος με τον οποίο θα την επιτύχουμε.
<SPEAKER ID="155" LANGUAGE="DE" NAME="Grosch (PPE-DE )." AFFILIATION="">
<P>
    Ευχαριστώ πολύ, κύριε Πρόεδρε! Κυρία Επίτροπε, κυρίες και κύριοι, θα ήθελα κι εγώ να ευχαριστήσω την εισηγήτρια για την εργασία της, αλλά και για την προθυμία που είχε για συζήτηση μολονότι αντιμετώπιζε ένα ασφαλώς πολύπλοκο θέμα. Μπαίνει κανείς ασφαλώς σε πειρασμό να μιλάει για τα διόδια σαν να ήταν κάτι αυτονόητο, γιατί τα διόδια έχουν τόσο πολλές πτυχές. Μπορούν να ρυθμίσουν ευνοϊκά τα περιβαλλοντικά ζητήματα, να υποστηρίξουν την ασφάλεια, αλλά δημιουργούν επίσης εισόδημα και φυσικά το ζήτημα τι θα γίνουν τα έσοδα αυτά αποτελεί ενδιαφέρουσα συζήτηση. Πιστεύω όμως πως θα ήταν λάθος να αναμίξουμε το ένα θέμα με το άλλο γιατί θα έχουμε μελλοντικά την ευκαιρία να συζητήσουμε το πρώτο από αυτά. Επομένως, εδώ θα πρέπει να περιοριστούμε στην τεχνολογία. Άλλωστε στο παρελθόν φάνηκε ότι ήταν παραπάνω από χρήσιμο να συζητήσουμε γι’ αυτό. Είδαμε οι ίδιοι σε τι χάος μπορεί να καταλήξει το να θέλει κάθε χώρα να εφαρμόσει την τεχνολογία της αρεσκείας της – το Toll Collect της Γερμανίας ήταν ένα καλό παράδειγμα γι’ αυτό. Κατά τη γνώμη μου, τα μονοπώλια δεν συνιστούν λύση σε αυτόν τον τομέα, αλλά ο στόχος θα πρέπει να είναι απλά μια καλή τεχνολογία. Νομίζω ότι από αυτήν την σκοπιά, η πρόταση της Επιτροπής και οι προτάσεις της εισηγήτριας ακολουθούν τη σωστή κατεύθυνση.
<P>
Κατά την άποψή μου, πρέπει να επικροτηθεί η αρχή “ένα συμβόλαιο ανά χρήστη”. Εγώ βέβαια δεν μένω στο Λονδίνο, όπως οι συνάδελφοί μου Honeyball και Watts, μένω όμως σε απόσταση 7 χιλιομέτρων από δύο χώρες και μπορώ να σας πω ότι θα ήταν δράμα μεταξύ άλλων και για τους οδηγούς φορτηγών να πρέπει να περιμένουν ότι σε λίγο καιρό θα πρέπει να εφοδιάζουν το όχημά τους με διαφορετικό σύστημα ελέγχου σε κάθε χώρα. Αυτό δεν γίνεται και πιστεύω ότι πρέπει να αποτραπεί στο μέλλον.
<SPEAKER ID="156" LANGUAGE="FI" NAME="Korhola (PPE-DE )." AFFILIATION="Galileo">
<P>
Κατά την εφαρμογή των συστημάτων διοδίων πρέπει να δοθεί ιδιαίτερη προσοχή στην περίπτωση η αύξηση της κυκλοφορίας ιδιωτικών αυτοκινήτων να αντισταθμίσει παντελώς την ωφέλεια που προκύπτει από τη μείωση της κυκλοφορίας επαγγελματικών οχημάτων. Η μόνη βιώσιμη λύση είναι η εξής: το σύστημα να αφορά εξαρχής και εξίσου όλη την οδική κυκλοφορία. Η λύση αυτή δεν είναι άδικη για τους αυτοκινητιστές ιδιωτικών οχημάτων, καθώς η χρήση των μέσων δορυφορικού εντοπισμού θέσης μέσω δορυφόρου επεκτείνεται γρήγορα στα αυτοκίνητα. Το μερίδιό τους θα είναι σημαντικό ήδη από το 2008, όταν θα τεθεί σε εφαρμογή το ευρωπαϊκό σύστημα .
<P>
Υποθέτω ότι οι συνάδελφοι γνωρίζουν καλά την ανεπάρκεια των εξουσιών που απορρέουν από το Σύνταγμα της ΕΕ. Υπενθυμίζω ωστόσο το συνεχώς αυξανόμενο μερίδιο ευθύνης που αναλαμβάνει η κυκλοφορία για την πρόκληση εκπομπών διοξειδίου του άνθρακα. Παρά το γεγονός ότι η αυτοκινητοβιομηχανία κατέβαλε και καταβάλλει, με την υποστήριξη της ΕΕ, σημαντικότατες προσπάθειες για την παραγωγή αυτοκινήτων που εκλύουν περιορισμένους ρύπους, η εισαγωγή συστημάτων διοδίων ειδικά για τον περιορισμό των εκπομπών είναι βάσιμη, καθώς αυτό ακριβώς προβλέπεται στο άρθρο 174 της Συνθήκης ΕΕ. 
<SPEAKER ID="157" LANGUAGE="" NAME="" AFFILIATION="Αντιπροέδρου">
<SPEAKER ID="158" LANGUAGE="DE" NAME="Langenhagen (PPE-DE )." AFFILIATION="Galileo">
<P>
    Κύριε Πρόεδρε, κυρία Επίτροπε, συμφωνώ με την εισηγήτρια ως προς το ότι δεν είναι καθήκον του νομοθέτη να επιβάλει με δεσμευτικό και αποκλειστικό τρόπο μια συγκεκριμένη τεχνολογία στην αγορά. Ωστόσο, το να μπορούμε μια μέρα να χρησιμοποιούμε το καλύτερο από τα υπάρχοντα συστήματα είσπραξης διοδίων στην Ευρώπη είναι σημαντικό για το δικό μας συμφέρον. Η τεχνολογία μικροκυμάτων ανταγωνίζεται τον δορυφορικό εντοπισμό θέσης και τις κινητές επικοινωνίες. Τώρα υπάρχουν σημαντικές τροπολογίες που επισημαίνουν τα πλεονεκτήματα της δορυφορικής τεχνολογίας έναντι άλλων συστημάτων. Ασφαλώς θα υπάρχουν συστήματα εκ παραλλήλου, ίσως όχι μόνο για μια μεταβατική περίοδο. Ωστόσο ασφαλώς ισχύει γενικά ότι η βαθμιαία μετάβαση στον δορυφορικό εντοπισμό θέσης και τις κινητές επικοινωνίες είναι η πιο ρεαλιστική προοπτική για τη δημιουργία διαλειτουργικότητας και τη συνακόλουθη διασφάλιση της άνετης διεξαγωγής της οδικής κυκλοφορίας με λειτουργική είσπραξη τελών και χωρίς πολύ μεγάλες επενδύσεις σε υποδομές. Στον τομέα του δορυφορικού εντοπισμού θέσης, το υπό κατασκευήν ευρωπαϊκό σύστημα δορυφορικής πλοήγησης θα παρέχει από το 2008, όπως ακούσαμε, πληροφορίες ανώτερες σε ποιότητα από το σημερινό GPS, οι οποίες θα είναι οι καλύτερες για τις τηλεματικές υπηρεσίες στην οδική κυκλοφορία. Το ζητούμενο είναι εδώ η αξιοποίηση των δυνατοτήτων που μας προσφέρει το στον τομέα της είσπραξης διοδίων.
<SPEAKER ID="159" LANGUAGE="ES" NAME="De Palacio, Loyola," AFFILIATION="Αντιπρόεδρος της Επιτροπής">
<P>
   . Κύριε Πρόεδρε, καταρχάς θα ήθελα να ευχαριστήσω την εισηγήτρια, την κ. Sommer, για την εξαίρετη εργασία που επιτέλεσε, και να εκφράσω την ευγνωμοσύνη μου για τις συζητήσεις και τις προόδους που προέκυψαν από το κοινό έργο των τριών θεσμικών οργάνων προκειμένου να επιτευχθεί η έγκρισή της στην πρώτη ανάγνωση, διότι πιστεύω ότι οι αντιρρήσεις που είχαμε σε σχέση με ορισμένα από τα σημεία που είχαν υιοθετηθεί στην πρώτη έκθεση της Επιτροπής Περιφερειακής Πολιτικής, Μεταφορών και Τουρισμού άλλαξαν εντελώς μέσω ορισμένων συμβιβαστικών τροπολογιών που είναι αποδεκτές από την Επιτροπή και πιστεύω ότι θα είναι επίσης αποδεκτές από το Συμβούλιο όταν έρθει εκείνη η ώρα.
<P>
Οφείλω να πω ότι, παρά το γεγονός ότι η κ. Sommer και ορισμένοι άλλοι ομιλητές είπαν ότι είναι πρόωρο να δεσμευτούμε τώρα με ένα σύστημα –όπως το δορυφορικό σύστημα, το οποίο δεν έχει δοκιμαστεί πλήρως– και πιστεύω ότι ίσως θα μπορούσαμε να είχαμε σημειώσει μεγαλύτερη πρόοδο, το τελικό αποτέλεσμα της συζήτησης που έγινε είναι θετικό. Πιστεύω επίσης ότι μια έντονη σύσταση για το μέλλον υπέρ του συστήματος στέλνει το σωστό μήνυμα σε όλο τον τομέα που πρόκειται να επενδύσει, που επενδύει ή σκέφτεται να εφαρμόσει το σύστημα Galileo και, επομένως, παρέχουμε υποστήριξη για το σύστημα –που είναι ένα ευρωπαϊκό σύστημα– με την απαραίτητη ευελιξία ώστε κάθε χώρα να μπορεί, φυσικά, να λάβει τα αντίστοιχα μέτρα, εφόσον είναι συμβατά και διαλειτουργικά, μολονότι μπορεί πιθανόν να υπάρχουν άλλες λύσεις στην περίπτωση, για παράδειγμα, προβλημάτων σχετικά με τις επενδύσεις, την επιστροφή των επενδύσεων, κλπ..
<P>
Για να απαντήσω πολύ σύντομα στην ερώτηση του κ. Swoboda σχετικά με τις διαπραγματεύσεις με τις Ηνωμένες Πολιτείες, θα ήθελα να εκμεταλλευτώ αυτή την ευκαιρία για να πω ότι προχωρούν πολύ θετικά. Τον τελευταίο καιρό, όσον αφορά το πρόβλημα της επικάλυψης συχνοτήτων έχουμε επιλύσει ήδη πλήρως – με ικανοποιητικό τρόπο και για τις δύο πλευρές– την επικάλυψη του κώδικα M του αμερικανικού GPS –που είναι ο κώδικας ύψιστης ασφαλείας– με το δικό μας σήμα –το κλειστό σήμα ασφαλείας, που διατηρείται για τις δημόσιες αρχές στο σύστημα – και έχουμε βρει μεθόδους που δεν ζημιώνουν καθόλου την ποιότητα του συστήματος και οι οποίες ταυτόχρονα παρέχουν τις εγγυήσεις ασφαλείας που απαιτούν οι Ηνωμένες Πολιτείες.
<P>
Μένει να επιλύσουμε την επικάλυψη που δημιουργείται –σύμφωνα με τους Αμερικανούς– μεταξύ του ανοιχτού μας σήματος και ενός από τα σήματά τους. Έχουμε καταστήσει πολύ σαφές ότι αυτό που δεν μπορούμε να δεχτούμε είναι η αρχική πρόταση των Ηνωμένων Πολιτειών –που σημαίνει την μεταφορά από τη 1 5 1 5 (που θα θέλαμε εμείς) στην 1 1 (επιδίωξη των Αμερικανών)– διότι πιστεύουμε ότι η ποιότητα των υπηρεσιών μας θα μειωνόταν σημαντικά. Επιπλέον, πιστεύουμε ότι στη 1 5 δεν δημιουργούμε προβλήματα ασφαλείας για το αμερικανικό σύστημα ασφαλείας. Εν πάση περιπτώσει, τελειώνουμε αυτές τις συζητήσεις αλλά ελπίζω, κυρίες και κύριοι, ότι δεν θα παρουσιαστούν μεγαλύτερες δυσκολίες και ότι θα έχουμε μια ολοκληρωμένη λύση, καθώς σχεδόν όλα τα ζητήματα έχουν πρακτικά επιλυθεί, γεγονός για το οποίο χαίρομαι αφάνταστα. Σε αυτό θα πρέπει να προσθέσω το ενδιαφέρον που έχουν δείξει χώρες όπως η Κίνα, η Ινδία, η Βραζιλία και άλλες τρίτες χώρες να συμμετάσχουν σε αυτό το σχέδιο.
<P>
Κύριε Πρόεδρε, θα τελειώσω λέγοντας ότι, για λόγους συνοπτικότητας και προκειμένου να διασφαλιστεί η ακρίβεια σε έναν τομέα που έχει ένα πολύ τεχνικό χαρακτήρα, πιστεύουμε ότι πρέπει να αναθεωρηθεί μερικώς η διατύπωση –όχι η ουσία– των τροπολογιών 2, 14, 18 και 32. Πέρα από αυτό, κύριε Πρόεδρε, μου μένει μόνο να ευχαριστήσω την κ. Sommer για την εξαίρετη εργασία της και τους αξιότιμους βουλευτές για τη συνεργασία σας και να συνοψίσω λέγοντας ότι αυτό είναι το τεχνολογικό σύστημα το οποίο θα μας επιτρέψει αργότερα να εφαρμόσουμε σωστά την οδηγία του ευρωσήματος. Σήμερα δεν μιλάμε αποκλειστικά για τα διόδια, αλλά για τις μεθόδους χρέωσης των διοδίων με έναν πιο απλό τρόπο, οι οποίες δημιουργούν λιγότερα προβλήματα στους χρήστες και οι οποίες διευκολύνουν τη λειτουργία της εσωτερικής αγοράς. 
<SPEAKER ID="160" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί αύριο στις 11.30. 
<SPEAKER ID="161" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A5-0475/2003) του κ. Paolo Costa εξ ονόματος της αντιπροσωπείας του Ευρωπαϊκού Κοινοβουλίου στην επιτροπή συνδιαλλαγής σχετικά με το εγκριθέν από την επιτροπή συνδιαλλαγής κοινό σχέδιο κανονισμού του Ευρωπαϊκού Κοινοβουλίου και του Συμβουλίου για τη θέσπιση ενός μεταβατικού συστήματος σημείων που εφαρμόζεται στα βαρέα φορτηγά οχήματα που διέρχονται από την Αυστρία για το έτος 2004 στο πλαίσιο μιας αειφόρου πολιτικής μεταφορών (PE-CONS 3689/2003 – C5-0562/2003 – 2001/0310(COD)) 
<SPEAKER ID="162" LANGUAGE="" NAME="Χατζηδάκης (PPE-DE )," AFFILIATION="Αναπληρωτής εισηγητής">
<P>
    Κύριε Πρόεδρε, ο εισηγητής κ. Paolo Costa, λόγω του ότι άλλαξε το πρόγραμμα της συνόδου και έπρεπε να είναι στην Ιταλία, μου ζήτησε να τον εκπροσωπήσω.
<P>
Η διαδικασία συνδιαλλαγής για την έκθεση Costa σχετικά με τη διέλευση των φορτηγών από την Αυστρία ήταν εξαιρετικά δύσκολη και ψυχοφθόρα, αν θέλετε, για όλους εμάς οι οποίοι συμμετείχαμε, διότι επρόκειτο για μια ρύθμιση που αφορούσε ένα συγκεκριμένο κράτος μέλος, δηλαδή την Αυστρία. Υπήρχαν συνάδελφοι, αυστριακοί βουλευτές, οι οποίοι, απολύτως κατανοητά κατά τη γνώμη μου, είχαν κάθε λόγο να είναι ευαισθητοποιημένοι για τα ζητήματα τα οποία συζητούσαμε, διότι ο αυστριακός λαός είχε, και εξακολουθεί να έχει ιδιαίτερη ευαισθητοποίηση για το συγκεκριμένο θέμα και γι’ αυτόν τον λόγο άλλωστε είχε υπάρξει και σχετικό πρωτόκολλο όταν η Αυστρία εισήλθε στην Ευρωπαϊκή Ένωση το 1995. Η ισχύς όμως των διατάξεων αυτών εξέπνευσε και, γι’ αυτόν τον λόγο, η άποψη του Ευρωπαϊκού Κοινοβουλίου ήδη από την πρώτη ανάγνωση ήταν ότι το 2006 θα έπρεπε να είναι η τελευταία χρονιά κατά την οποία έπρεπε να υπάρχουν συγκεκριμένες ρυθμίσεις για την Αυστρία, πολύ περισσότερο καθώς υπήρξε και βελτίωση όσον αφορά την προστασία του περιβάλλοντος, η οποία καταγράφηκε και στα στατιστικά στοιχεία που μας έδωσε η Ευρωπαϊκή Επιτροπή.
<P>
Υπήρξε, τέλος, και ένα θέμα, καθώς ο αριθμός των φορτηγών που υπόκεινται σε ποσοστώσεις περιορίστηκε, δηλαδή πόσα θα έπρεπε να είναι τα διαθέσιμα οικοσημεία, τα , και σ’ αυτό το σημείο το Κοινοβούλιο, δείχνοντας αλληλεγγύη προς την Αυστρία και τους αυστριακούς συναδέλφους, ζήτησε να περιοριστεί ο συνολικός αριθμός των οικοσημείων κατά σημαντικό ποσοστό. Τελικώς, η άποψη αυτή του Κοινοβουλίου έγινε δεκτή από το Συμβούλιο και μ’ αυτόν τον τρόπο φτάσαμε στο αποτέλεσμα της συνδιαλλαγής. Οι αυστριακοί συνάδελφοι την καταψήφισαν διότι θεωρούσαν τα μέτρα υπερβολικά αυστηρά για την Αυστρία, ενώ υπήρξαν και άλλοι συνάδελφοι, όπως π.χ. ο κ. Ferber από τη Βαυαρία, ο οποίος θεώρησε ότι το αποτέλεσμα της συνδιαλλαγής ήταν υπερβολικά επιεικές για την Αυστρία και γι’ αυτόν τον λόγο καταψήφισε και εκείνος.
<P>
Εν πάση περιπτώσει, μετά από τόσο μακρές και δύσκολες διαπραγματεύσεις, εγώ δεν μπορώ παρά να εισηγηθώ σήμερα σε όλους τους συναδέλφους, κύριε Πρόεδρε, την υπερψήφιση του αποτελέσματος που είχαμε στην διαδικασία συνδιαλλαγής, διότι τα μέτρα αυτά πρέπει να ισχύσουν και καταληκτική ημερομηνία θα είναι το 2006. Εάν εν τω μεταξύ υπάρξει πρόοδος για την ευρωβινιέτα, θα ισχύσει η σχετική συμφωνία και στην περίπτωση της Αυστρίας. Πάντως, από το 2006 και μετά θα ισχύει και για την Αυστρία ό,τι ισχύει και για τις άλλες ευρωπαϊκές χώρες και ο βασικός λόγος είναι ότι υπάρχει, σύμφωνα με τα στατιστικά στοιχεία τουλάχιστον, βελτίωση στους περιβαλλοντικούς δείκτες, στην οποία συμβάλλει αποφασιστικά και η βελτίωση του στόλου των φορτηγών. Έχουμε λοιπόν καλυτέρευση ως προς τις περιβαλλοντικές επιδόσεις των φορτηγών που διέρχονται από την Αυστρία.
<SPEAKER ID="163" LANGUAGE="" NAME="" AFFILIATION="(Από την έναρξη της συζήτησης, ο κ. Hans-Peter Martin κρατούσε μια πινακίδα για να διαμαρτυρηθεί κατά της διέλευσης των φορτηγών οχημάτων από τις Άλπεις.)">
<P>
 Κύριε Martin, θέλω να σας επιστήσω την προσοχή στο ότι είμαι υποχρεωμένος να σας ανακαλέσω στην τάξη σύμφωνα με το άρθρο 123. Επίσης, σας επισημαίνω ότι εάν χρειαστεί να το επαναλάβω αυτό, θα καταγραφεί στα πρακτικά. Εάν και αυτό δεν έχει αποτέλεσμα, θα πρέπει δυστυχώς να σας καλέσω να εγκαταλείψετε την αίθουσα. Σας παρακαλώ λοιπόν να επανέλθετε στην τάξη. 
<SPEAKER ID="164" LANGUAGE="DE" NAME="Martin, Hans-Peter (PSE )." AFFILIATION="">
<SPEAKER ID="165" LANGUAGE="" NAME="Πρόεδρος." AFFILIATION="">
<P>
   Κύριε Martin, πρόκειται φυσικά για ένα θέμα που αφορά μόνο την Ομάδα σας και δεν έχει καμία σχέση με το Κοινοβούλιο. Πρέπει να ανακαλέσετε στην τάξη τον αρχηγό της Ομάδας σας. 
<SPEAKER ID="166" LANGUAGE="ES" NAME="De Palacio, Loyola," AFFILIATION="Αντιπρόεδρος της Επιτροπής">
<P>
   . Κύριε Πρόεδρε, κυρίες και κύριοι, καταρχάς θα ήθελα να ευχαριστήσω το Κοινοβούλιο και την επιτροπή συνδιαλλαγής για το έργο που επιτέλεσαν με την πρόταση παράτασης του συστήματος των οικοσημείων. Θα ήθελα να ευχαριστήσω ιδιαίτερα τον κ. Imbeni και τον εισηγητή, κ. Costa, όπως και το Συμβούλιο, για τις προσπάθειες που κατέβαλαν όλον αυτό τον καιρό προκειμένου να βρεθεί μια λύση στο πρόβλημα, διεξάγοντας συζητήσεις με το Συμβούλιο προκειμένου να επιτευχθεί μια συμφωνία.
<P>
Θα ήθελα να πω πολύ καθαρά, ώστε να μην υπάρχει καμιά αμφιβολία, ότι η Επιτροπή υποστηρίζει αυτόν τον συμβιβασμό. Γνωρίζω ότι οι αυστριακές αρχές και οι αυστριακοί βουλευτές τον θεωρούν ανεπαρκή, και κατανοώ ότι μπορεί να έχουν μια ιδιαίτερη ευαισθησία, καθώς είναι αλήθεια ότι μιλάμε για διέλευση μέσω της Αυστρίας. Αλλά θα ήθελα να πω για άλλη μία φορά, κυρίες και κύριοι, ότι αυτός ο συμβιβασμός βελτιώνει τις συνθήκες διέλευσης μέσω της Αυστρίας, για τον απλό λόγο ότι το πρωτόκολλο αριθ. 9 της Πράξης Προσχώρησης της Αυστρίας στην Ευρωπαϊκή Ένωση προβλέπει, στην παράγραφο 5 του άρθρου 11, ότι, κατόπιν μια σειράς παρατάσεων –που έχουν ολοκληρωθεί ήδη όλες– θα εφαρμοστεί το κοινοτικό κεκτημένο στο σύνολό του.
<P>
Η τελευταία από αυτές τις παρατάσεις έχει υιοθετηθεί ήδη και λήγει στις 31 του τρέχοντος μηνός. Επομένως, αν δεν εγκριθεί αυτός ο συμβιβασμός, οι αρχές της ελεύθερης κυκλοφορίας ορίζουν ότι όλα τα βαρέα φορτηγά οχήματα που κυκλοφορούν στην υπόλοιπη Ευρωπαϊκή Ένωση θα μπορούσαν επίσης να διέρχονται και από την Αυστρία. Όλοι έχουμε επίγνωση της ιδιαίτερης ευαισθησίας αυτού του ζητήματος και έχουμε κάνει όλοι μια προσπάθεια να το επιτύχουμε.
<P>
Είναι κρίσιμο να ψηφίσει το Κοινοβούλιο για αυτό σήμερα, καθώς το τωρινό σύστημα λήγει στις 31 Δεκεμβρίου. Ωστόσο, οι διαχειριστές θα σταματήσουν να έχουν οικοσημεία μετά την 1η Ιανουαρίου 2004 και επομένως είναι αναγκαίο να υιοθετηθεί μια απόφαση όσον αφορά την άμεση εφαρμογή του μελλοντικού προσωρινού συστήματος οικοσημείων και να επιτραπεί η κυκλοφορία των διερχόμενων φορτηγών μέσω της Αυστρίας με έναν σαφή και αποφασιστικό τρόπο, με αυτούς τους περιορισμούς τους οποίους επισημαίνω για άλλη μία φορά. Γνωρίζω πολύ καλά ότι αυτή δεν είναι η λύση· η λύση πρέπει να εξευρεθεί μέσω της εξαιρετικά επείγουσας υιοθέτησης του συστήματος του ευρωσήματος.
<P>
Εμείς στην Επιτροπή πρόκειται να καταβάλουμε κάθε απαραίτητη προσπάθεια για να επιτύχουμε αυτόν τον στόχο, και ελπίζω ότι ο κ. Cocilovo και αυτό το Κοινοβούλιο θα συνεχίσουν να εργάζονται όπως έχουν κάνει μέχρι τώρα προκειμένου να το πετύχουν. 
<SPEAKER ID="167" LANGUAGE="IT" NAME="Lisi (PPE-DE )." AFFILIATION="">
<P>
Εμείς, ανταποκρινόμενοι στις δυσκολίες του αυστριακού λαού –τις οποίες κατανοούμε, αν και δεν μπορούμε να δικαιολογήσουμε τα αιτήματά του– αποφασίζουμε να παραχωρήσουμε ακόμη ένα προνόμιο –γιατί για προνόμιο πρόκειται, όπως είπε η Επίτροπος– επεκτείνοντάς το από μια ιδιαίτερα ευαίσθητη περιοχή όπως η περιοχή των Άλπεων σε όλο το αυστριακό έδαφος –κατά συνέπεια διπλό προνόμιο– και αντί να το περιορίσουμε στο 2004 και να εξετάσουμε ενδεχομένως τι θα γίνει το 2005-2006, το επεκτείνουμε αυτόματα έως το 2006.
<SPEAKER ID="168" LANGUAGE="IT" NAME="Fava (PSE )." AFFILIATION="">
<P>
Το Σώμα αυτό απέδειξε την ωριμότητά του αποφεύγοντας και τη σχηματοποίηση που πρότειναν ορισμένα ακραία στοιχεία κατά τη συζήτηση: οι υπερασπιστές των οδικών μεταφορών, από τη μία πλευρά, και οι υπερασπιστές του περιβάλλοντος και της υγείας, από την άλλη. Δεν είναι έτσι, όπως υποστήριξε και ο συνάδελφος Lisi. Νομίζω ότι η ολοκλήρωση της συνδιαλλαγής αναδεικνύει ορισμένα σημεία μεγάλου ενδιαφέροντος για τις ανάγκες της Αυστρίας, πρώτο εκ των οποίων είναι το γεγονός ότι η τελευταία παράταση που είχε ως τελική προθεσμία την 31η Δεκεμβρίου του τρέχοντος έτους τέθηκε στο περιθώριο από μια άλλη παράταση έως το τέλος του 2006.
<SPEAKER ID="169" LANGUAGE="NL" NAME="Sterckx (ELDR )." AFFILIATION="">
<P>
    Κύριε Πρόεδρε, δεν ήταν εύκολο να επιτύχουμε μια συμφωνία σχετικά με τα συστήματα οικοσημείων. Θα ήθελα να ευχαριστήσω τον συνάδελφό μου βουλευτή κ. Costa για τις προσπάθειές του σε αυτόν τον τομέα και, επίσης, τον προκάτοχό του ως Πρόεδρο της Επιτροπής Περιφερειακής Πολιτικής, Μεταφορών και Τουρισμού, τον κ. Caveri, ο οποίος επίσης εργάστηκε σκληρά για το θέμα αυτό. Πράγματι, καταναλώθηκε πολύ ενέργεια για την επίτευξη ενός συμβιβασμού και για την αλλαγή του μεταβατικού συστήματος που τέθηκε σε λειτουργία με την προσχώρηση της Αυστρίας σε ένα γενικότερο σύστημα. Όσο και αν εκτιμώ τα ειδικά προβλήματα της Αυστρίας και τον τρόπο με τον οποίο η χώρα αυτή προσπαθεί να βρει μια απάντηση σε αυτά, πιστεύω ότι είναι αδύνατον να έχει οποιοδήποτε κράτος μέλος μια μόνιμη παρέκκλιση σε αυτόν τον τομέα. Παρόλα αυτά, είναι σαφές ότι θα πρέπει να υπάρχει ισορροπία μεταξύ των γενικών περιβαλλοντικών προβλημάτων και της γεωγραφικής κατάστασης στην Αυστρία, αφενός, και της ελεύθερης κυκλοφορίας αγαθών, αφετέρου. Δεν πιστεύω ότι η ισορροπία μεταξύ αυτών των δύο στοιχείων είναι εύκολη. Θα μπορούσαμε να προωθήσουμε πολύ ωραίες θεωρίες επί του θέματος αυτού, αλλά στην πράξη, εξάλλου, πρέπει ενίοτε να λαμβάνονται δύσκολες αποφάσεις. Φρονώ ότι είναι εξαιρετικά σημαντικό να σχηματίσουμε μια μακροπρόθεσμη άποψη και να προσπαθήσουμε να σχεδιάσουμε έναν κανονισμό για την κυκλοφορία στις Άλπεις γενικά. Θα πρέπει επίσης να εξετάσουμε αυτό το πρόβλημα στο πλαίσιο της έκθεσης Cocilovo σχετικά με την ευρωβινιέτα. Εν πάση περιπτώσει, θεωρούμε ότι η συμφωνία που επιτεύχθηκε στη συνδιαλλαγή είναι αποδεκτή. Η Ομάδα μου θα την υποστηρίξει. Ωστόσο, με ανησυχούν κάπως οι δηλώσεις του αυστριακού υπουργού μετά τη συνδιαλλαγή. Φρονώ ότι δηλώσεις αυτού του είδους είναι πιθανότερο να περιπλέξουν τα πράγματα παρά να συμβάλουν σε μια λύση. 
<SPEAKER ID="170" LANGUAGE="DA" NAME="Blak (GUE/NGL )." AFFILIATION="">
<P>
   – Κύριε Πρόεδρε, έχουμε τώρα κάποιο αποτέλεσμα από την επιτροπή συνδιαλλαγής σχετικά με τη διέλευση μέσω της Αυστρίας. Ομιλώ εξ ονόματος της Ομάδας μου, της Συνομοσπονδιακής Ομάδας της Ευρωπαϊκής Ενωτικής Αριστεράς/Αριστεράς των Πρασίνων των Βορείων Χωρών. Η Ομάδα μου αντιτίθεται σε αυτόν τον συμβιβασμό, διότι θα σήμαινε τη γενική επιδείνωση του περιβάλλοντος. Ωστόσο, όπως ερμηνεύω εγώ ο ίδιος την πρόταση, πρόκειται για έναν χρήσιμο συμβιβασμό στον οποίο πραγματοποιήθηκε ένα πολύ μεγάλο μέρος των επιθυμιών του Κοινοβουλίου. Βρέθηκε μια αποδεκτή ισορροπία μεταξύ του παράγοντα του περιβάλλοντος και του σεβασμού της ελεύθερης ανταλλαγής αγαθών. Η πρόταση σημαίνει ότι το σύστημα οικοσημείων μπορεί να συνεχιστεί στη διάρκεια του 2004, με την επιλογή της επέκτασής του τόσο στο 2005 όσο και στο 2006. Έως τη στιγμή εκείνη, ευελπιστούμε ότι θα έχουμε επιτέλους επιτύχει ένα συνολικό σύστημα οδικών διοδίων για ολόκληρη την ΕΕ. Ωστόσο, πριν φτάσουμε σε αυτό το σημείο, υπάρχουν ακόμα πολλά προβλήματα τα οποία απαιτείται να λάβουν υπόψη αναφορικά με την Αυστρία τόσο οι αντίπαλοι όσο και οι υποστηρικτές του συμβιβασμού. Εάν θέλουμε να ασχοληθούμε τελικά με το πρόβλημα της μόλυνσης, πρέπει να σκεφτούμε με βάση διαφορετικές και νέες γραμμές. Πρέπει να προχωρήσουμε προς τη μεταφορά των αγαθών εκτός των οδικών αρτηριών και μέσω των σιδηροδρόμων. Όπως εμφανίζονται τώρα τα πράγματα, δεν έχουμε πολλές ενδείξεις ότι υπάρχει επαρκής βούληση για την αύξηση των δυνατοτήτων αλλά, όπως συμβαίνει με οτιδήποτε άλλο στον κόσμο, όλα έχουν κάποιο τίμημα. Αυτό σημαίνει ότι οι Αυστριακοί είναι υποχρεωμένοι να επικεντρωθούν στις δυνατότητες του σιδηροδρόμου μέσω της Αυστρίας. Όπως είπα, η Συνομοσπονδιακή Ομάδα της Ευρωπαϊκής Ενωτικής Αριστεράς/Αριστεράς των Πρασίνων των Βορείων Χωρών είναι αντίθετη με την πρόταση της Επιτροπής Συνδιαλλαγής, αλλά προσωπικά θα την υπερψηφίσω.
<SPEAKER ID="171" LANGUAGE="DE" NAME="Voggenhuber (Verts/ALE )." AFFILIATION="(Γέλια)">
<SPEAKER ID="172" LANGUAGE="NL" NAME="Van Dam (EDD )." AFFILIATION="">
<P>
    Κύριε Πρόεδρε, κατόπιν αυτής της εμπνευσμένης προσπάθειας ενός εκ των αυστριακών βουλευτών του ΕΚ, θα πρέπει να επανέλθω στην πραγματικότητα, μολονότι κατανοώ τα συναισθήματα που υπάρχουν. Στις 31 Δεκεμβρίου, λήγει η εξαιρετική συμφωνία των οικοσημείων. Καταναλώσαμε εφέτος πολύ από τον χρόνο μας στο ερώτημα εάν θα έπρεπε να συνεχιστεί αυτό το σύστημα και, εάν ναι, με ποιον τρόπο.
<P>
Τώρα που φτάσαμε στο τέλος της συνδιαλλαγής, φαίνεται ότι το Συμβούλιο και το Κοινοβούλιο τελικά συμφωνούν σημαντικά. Ο συμβιβασμός επικροτεί ένα καθεστώς στο οποίο απαγορεύονται τα φορτηγά που ρυπαίνουν περισσότερο και ενθαρρύνονται τα πιο καθαρά φορτηγά, ενώ μειώνεται σταδιακά ο διαθέσιμος αριθμός των σημείων. Πρόκειται για μια ρεαλιστική ισορροπία υπό το πρίσμα της σύγκρουσης μεταξύ της ανάγκης για προστασία της περιοχής των Άλπεων –που είναι πράγματι ευάλωτη– η οποία, εξάλλου, αποτελεί πραγματικότητα στην Ευρωπαϊκή Ένωση. Για τον λόγο αυτόν, απογοητευτήκαμε πικρά όταν η Αυστρία ανακοίνωσε την πρόθεσή της να καταργήσει το σύστημα των οικοσημείων από την 1η Ιανουαρίου 2004.
<SPEAKER ID="173" LANGUAGE="DE" NAME="Kronberger (NI )." AFFILIATION="">
<SPEAKER ID="174" LANGUAGE="DE" NAME="Rack (PPE-DE )." AFFILIATION="">
<P>
    Η συζήτηση και η λήψη απόφασης για την έκθεση Costa αποτελεί μια μαύρη ημέρα για ένα κράτος μέλος, συγκεκριμένα για την Αυστρία. Εδώ κάποιοι καταπατούν κυριολεκτικά τη χώρα μας και τους πολίτες της χωρίς να ενδιαφέρονται για τις απώλειες. Όμως δεν είναι μαύρη ημέρα μόνο για την Αυστρία. Και το Ευρωπαϊκό Κοινοβούλιο διακυβεύει στο ζήτημα αυτό τη φήμη του και χάνει το όνομά του ως εκπρόσωπος των πολιτών και των περιβαλλοντικών συμφερόντων τασσόμενο υπέρ του λόμπυ των υπερασπιστών του θορύβου και των καυσαερίων. Διότι το Ευρωπαϊκό Κοινοβούλιο ήταν εκείνο που τροποποίησε με μεγάλη πλειοψηφία την αρχική πρόταση νομοθετικού περιεχομένου της Επιτροπής και επέβαλε τη θέση του.
<P>
Σε όλη αυτήν την εξέλιξη μπορώ να δω μόνο ένα θετικό στοιχείο: τον επόμενο χρόνο θα συζητήσουμε εδώ για την οδηγία για τα τέλη χρήσης των υποδομών που θα ισχύει σε ολόκληρη την Αυστρία. Το ζητούμενο δεν θα είναι πλέον ιδιαίτερες παροχές για μία χώρα και τους πολίτες της. Τότε θα δούμε πώς θα ψηφίσουν το Κοινοβούλιο και τα μέλη του: φιλικά προς τον πολίτη και το περιβάλλον ή σύμφωνα με τα συμφέροντα του λόμπυ υπέρ του θορύβου και των καυσαερίων. Οι ευρωπαίοι ψηφοφόροι θα σας το ανταποδώσουν στις 13 Ιουνίου. 
<SPEAKER ID="175" LANGUAGE="DE" NAME="Swoboda (PSE )." AFFILIATION="(Συγκρατημένα χειροκροτήματα)">
<P>
Γίνεται διαρκώς αναφορά στην οδηγία για τα τέλη χρήσης υποδομών. Όμως ακούω ήδη τα σχετικά επιχειρήματα. Αν εξετάσει κανείς την πρόταση του συναδέλφου Cocilovo, διαπιστώνει αμέσως ότι δεν θέλει ούτε καν αυτά που προτείνει η Επιτροπή. Μας παραπέμπουν μονίμως σε κάποια προσεχή πρόταση. Αντί γι’ αυτό θα έπρεπε όμως να προβούμε σε μια γενική ρύθμιση. Ασφαλώς αισθάνομαι ευγνωμοσύνη για τη ρύθμιση, για μένα όμως δεν είναι επαρκής. Θεωρώ λοιπόν πως δεν είναι καθόλου σκόπιμο αυτό το Κοινοβούλιο και ειδικά ορισμένες Ομάδες ή συνάδελφοι να την περιορίζουν ακόμα περισσότερο και να μην θέλουν καν να δεχθούν όσα προτείνει η Επιτροπή για μια ήσσονος σημασίας μετατόπιση από τον δρόμο στον σιδηρόδρομο. Αυτή είναι η γνώμη μου.
<SPEAKER ID="176" LANGUAGE="NL" NAME="Bouwman (Verts/ALE )." AFFILIATION="">
<P>
Για τον λόγο αυτόν, η Αυστρία θεωρεί τον κανονισμό απαράδεκτο. Η Αυστρία σημείωσε εν συνεχεία ότι, στα επόμενα δύο έτη, εν μέρει λόγω των υπό ένταξη χωρών, οι μεταφορές μέσω της Αυστρίας θα μπορούσαν κάλλιστα να διπλασιαστούν, εάν όχι να τετραπλασιαστούν. Τελικά, αποφάσισε μονομερώς να καταργήσει το σύστημα των οικοσημείων στις 31 Δεκεμβρίου. Καθώς αυτό μας θέτει αντιμέτωπους με το ερώτημα σχετικά με το τι πρέπει να κάνουμε στη συνέχεια, θα ρωτήσω την Επίτροπο πώς βλέπει να εξελίσσονται τα πράγματα στο Συμβούλιο στις 22 Δεκεμβρίου. Εξάλλου, εάν η Αυστρία παραμείνει σταθερή στις απόψεις της, δεν γνωρίζω τι θα πρέπει να πράξουμε με αυτήν την απόφαση. 
<SPEAKER ID="177" LANGUAGE="FI" NAME="Vatanen (PPE-DE )." AFFILIATION="">
<P>
    Κύριε Πρόεδρε, κυρία Επίτροπε, τα σημεία είναι γενικώς θετικά στοιχεία στη ζωή, όμως αυτά τα σημεία είναι δυστυχώς αμφιλεγόμενα. Ο αξιότιμος συνάδελφος Swoboda ανέφερε μόλις ότι η Αυστρία επιθυμεί περισσότερα. Πραγματικά επιδεικνύω αμέριστη συμπάθεια προς την αυστριακή πλευρά, ωστόσο, αγαπητοί φίλοι, δεν βρισκόμαστε στη Βιέννη, στο αυστριακό κοινοβούλιο, βρισκόμαστε στο Ευρωπαϊκό Κοινοβούλιο!
<SPEAKER ID="178" LANGUAGE="DE" NAME="Ferber (PPE-DE )." AFFILIATION="">
<P>
    Κύριε Πρόεδρε, κυρία Επίτροπε, κυρίες και κύριοι, γιατί ήταν τόσο δύσκολο να καταλήξουμε σε συμφωνία; Διότι έπρεπε να βρούμε μια λύση για μία χώρα που δεν συμμετείχε η ίδια εποικοδομητικά στη διαδικασία αυτή. Εδώ στο Σώμα γνωρίζαμε πάντα μετά την πρώτη ανάγνωση μέσω των αποφάσεων του Συμβουλίου τι δεν θέλει η Αυστρία. Μέχρι σήμερα όμως εγώ δεν ξέρω τι θέλει η Αυστρία. Ξέρω μόνο ότι πάλι δεν θέλει τον σημερινό συμβιβασμό. Ζητώ την κατανόησή σας λέγοντας ότι αντιμετωπίσαμε αυτό το καθήκον με σχετική σοβαρότητα. Πώς μπορούμε να βρούμε μια συνέχεια για το σύστημα οικοσημείων που θα ικανοποιεί τις δικαιολογημένες απαιτήσεις της Αυστρίας όταν η Αυστρία δεν συμμετέχει στη διαδικασία λήψης απόφασης; Το μόνο που μπορώ να πω είναι ότι εγκρίνω μαζί με την Ομάδα μου αυτόν τον συμβιβασμό, μολονότι από τις εφημερίδες, αλλά και τα συνοπτικά πρακτικά και τις ανακοινώσεις τύπου φαινόταν ότι ψήφισα κατά – αυτό ισχύει μόνο για τον αριθμό των σημείων, γιατί τα 6,9 εκατομμύρια μου φάνηκαν μάλλον λίγα. Υπήρχαν και άλλοι υπολογισμοί της Επιτροπής, αλλά δεν μπόρεσα να επιβάλω την άποψή μου στην αντιπροσωπεία του Κοινοβουλίου. Γι’ αυτό, φυσικά και υποστηρίζω τον συμβιβασμό στον οποίο καταλήξαμε.
<P>
Ο κ. Swoboda έχει δίκιο λέγοντας ότι επιτεύχθηκε η εισαγωγή σύγχρονης τεχνολογίας στην Ευρώπη, με εξαίρεση μία χώρα. Αυτό θέλω να το επαναλάβω εδώ: χάρη στο σύστημα οικοσημείων, στη Νότια Γερμανία και στη Βόρεια Ιταλία κυκλοφορούν σήμερα πιο σύγχρονα φορτηγά από αυτά που επιτρέπει η ίδια η Αυστρία να κυκλοφορούν στη χώρα, διότι δεν ισχύει εκεί το σύστημα των οικοσημείων. Εδώ η Αυστρία θα μπορούσε να έχει δώσει το καλό παράδειγμα θεσπίζοντας εθνικές προδιαγραφές. Αυτό προέβλεπε τότε η οδηγία για την καθιέρωση των κατηγοριών Euro 3 και Euro 4, συγκεκριμένα να δοθούν φορολογικά κίνητρα για την ενθάρρυνση του εκσυγχρονισμού του στόλου των φορτηγών. Έτσι πολλά από όσα μας είπαν σήμερα με συγκινητικό τρόπο θα ακούγονταν πιο πιστευτά. Ελπίζω ότι αύριο ο συμβιβασμός θα τύχει εδώ μεγάλης πλειοψηφίας. 
<SPEAKER ID="179" LANGUAGE="IT" NAME="Santini (PPE-DE )." AFFILIATION="">
<P>
Τα προβλήματα ωστόσο είναι ίδια με αυτά που αντιμετωπίζει η Αυστρία, όπως ίδιες είναι και οι συνέπειες για το περιβάλλον. Όλοι είμαστε υπέρ της προστασίας των ορεινών περιοχών και των χωρών μας από την κυκλοφορία υπερβολικού αριθμού βαρέων οχημάτων, αλλά το πρόβλημα δεν λύνεται μεταφέροντας αλλού την εστία της μόλυνσης. Δεν αρκεί δε ούτε το γεγονός ότι η περιβαλλοντική καταστροφή αντισταθμίζεται από πολύ υψηλά διόδια που έχουν ως αποτέλεσμα να πλήττουν τις μεταφορικές εταιρίες, ιδίως τις μικρότερες και ασθενέστερες από αυτές. Πράγματι, οι συνέπειες παραμένουν ίδιες παρά τα διόδια. Συμφωνώ με το συνάδελφο Lisi: η λύση αυτή είναι ο καλύτερος δυνατός συμβιβασμός που θα έπρεπε να ικανοποιεί και την Αυστρία. Ίσως όμως η Αυστρία είχε καλομάθει ή, δυστυχώς, όλα εξαρτώνται από ποια σκοπιά βλέπει κανείς τα πράγματα.
<SPEAKER ID="180" LANGUAGE="NL" NAME="Pex (PPE-DE )." AFFILIATION="">
<P>
Με την αποδοχή της ιδιότητάς της ως μέλους, η Αυστρία έλαβε μια παρέκκλιση που θα εκπνεύσει στις 31 Δεκεμβρίου του τρέχοντος έτους. Υπό μορφή εξαίρεσης προς την παρέκκλιση, το Συμβούλιο και το Κοινοβούλιο συμφώνησαν στη συνεδρίαση συνδιαλλαγής να επεκτείνουν τη ρύθμιση έως τα τέλη του 2006.
<SPEAKER ID="181" LANGUAGE="DE" NAME="Jarzembowski (PPE-DE )." AFFILIATION="(Χειροκροτήματα)">
<P>
Και μια τελευταία παρατήρηση: πρέπει κανείς πάντα να προσέχει να μην καβαλάει το καλάμι. Θυμηθείτε ότι οι αρχηγοί κρατών και κυβερνήσεων ζήτησαν το 1994 την κατασκευή της σήραγγας του Μπρένερ θεωρώντας την ως ένα από τα 14 έργα που είχαν προτεραιότητα. Μέχρι πριν από έναν χρόνο ο δικός σας, ο αυστριακός προγραμματισμός προέβλεπε να είναι έτοιμη η σήραγγα του Μπρένερ το 2021. Και τώρα η Αυστρία αποφάσισε μετά από πιέσεις του Κοινοβουλίου και άλλων να κατασκευαστεί ενωρίτερα η εν λόγω σήραγγα, το 2012. Αν λοιπόν διεκδικεί κανείς το δίκαιο για τον εαυτό του, πρέπει να προσέχει μήπως δεν είναι στην πραγματικότητα τόσο άγιος όσο νομίζει.
<SPEAKER ID="182" LANGUAGE="ES" NAME="De Palacio, Loyola," AFFILIATION="Αντιπρόεδρος της Επιτροπής">
<P>
   . Κύριε Πρόεδρε, καταρχάς, ο κ. Swoboda έχει δίκιο όταν λέει ότι το σύστημα των οικοσημείων θα ωφελήσει όλο τον κόσμο, καθώς θα επιταχύνει τον εκσυγχρονισμό του στόλου των βαρέων φορτηγών οχημάτων· δεύτερον, συνεχίζει να διατηρείται, αν και όχι όπως θα ήθελε ο αξιότιμος βουλευτής. Επομένως, καθώς εξακολουθεί να διατηρείται ένα σύστημα οικοσημείων, το οποίο σημαίνει ειδική προστασία για όλη την αυστριακή επικράτεια –το οποίο είναι πολύ σημαντικό– ζητώ από τους αξιότιμους βουλευτές να υποστηρίξουν αυτή την πρόταση και τους υπενθυμίζω ότι στη διαδικασία της συναπόφασης δεν είναι η Επιτροπή που διαπραγματεύεται ούτε εκείνη που ενεργεί, αλλά είναι αυτό το Κοινοβούλιο και το Συμβούλιο. Η μοναδική αρμοδιότητα της Επιτροπής είναι να προσπαθήσει να διευκολύνει μια συμφωνία. 
<SPEAKER ID="183" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί αύριο στις 11.30. 
<SPEAKER ID="184" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A5-0464/2003) του κ. Lisi εξ ονόματος της αντιπροσωπείας του Κοινοβουλίου στην επιτροπή συνδιαλλαγής σχετικά με το εγκριθέν από την επιτροπή συνδιαλλαγής κοινό σχέδιο κανονισμού του Ευρωπαϊκού Κοινοβουλίου και του Συμβουλίου που αφορά τη θέσπιση κοινών κανόνων αποζημίωσης των επιβατών αεροπορικών μεταφορών και παροχής βοήθειας σε αυτούς σε περίπτωση άρνησης επιβίβασης και ματαίωσης ή μεγάλης καθυστέρησης της πτήσης και για την κατάργηση του κανονισμού (ΕΟΚ) αριθ. 295/91 (PE-CONS 3676/2003 – C5-0518/2003 – 2001/0305(COD)) 
<SPEAKER ID="185" LANGUAGE="IT" NAME="Lisi (PPE-DE )," AFFILIATION="εισηγητής">
<P>
Όπως θα θυμούνται οι συνάδελφοι, η αρχική πρόταση της Επιτροπής είχε δημιουργήσει πάρα πολλές ανησυχίες. Το Κοινοβούλιο επεχείρησε να τις διασκεδάσει εγκρίνοντας 40 τροπολογίες. Ακολούθησε η κοινή θέση του Συμβουλίου για την οποία αναγνωρίσαμε αμέσως ότι επέφερε μια βελτίωση στο κείμενο, ιδίως στο ακανθώδες τότε θέμα του ύψους των αποζημιώσεων, ωστόσο άλλα ζητήματα που είχαμε θέσει ως Κοινοβούλιο παρέμειναν χωρίς απάντηση.
<P>
Δημιουργήσαμε συνεπώς έναν μηχανισμό με τον οποίο οι υπηρεσίες που πρέπει να παρέχονται στους επιβάτες θα εφαρμόζονται σταδιακά και, προπαντός, με πληρότητα· από την ελάχιστη υπηρεσία –την παροχή βοήθειας στο αεροδρόμιο σε περίπτωση αυθαίρετης ματαίωσης της πτήσης ή μεγάλης καθυστέρησης, άνω των 5 ωρών– έως ένα είδος αποζημίωσης με την καταβολή χρηματικού ποσού που είναι ο υψηλότερος βαθμός προστασίας που προσφέραμε.
<SPEAKER ID="186" LANGUAGE="ES" NAME="De Palacio, Loyola," AFFILIATION="Αντιπρόεδρος της Επιτροπής">
<P>
   . Κύριε Πρόεδρε, καταρχάς, θα ήθελα να συγχαρώ την αντιπροσωπεία του Κοινοβουλίου στην επιτροπή συνδιαλλαγής και ιδιαίτερα την πρόεδρό της, κ. Cederschiöld, και τον εισηγητή, κ. Lisi, για το εξαιρετικό έργο που επιτέλεσαν σε ένα τόσο περίπλοκο ζήτημα.
<P>
Δεν πρόκειται να υπεισέλθω σε λεπτομέρειες, διότι ο εισηγητής, ο κ. Lisi, τις εξήγησε πολύ καλά. Ελπίζω ότι, με τη θέση σε ισχύ του κανονισμού, θα υπάρξει μια δραστική μείωση του αριθμού των επιβατών στους οποίους δεν επιτρέπεται να πετάξουν και ότι, αν συμβεί αυτό, χάρη στη χρήση του συστήματος της υποβολής προσφορών ή των εθελοντών –που θα τεθεί σε εφαρμογή με αυτό το σύστημα– θα υπάρχουν λιγότερες δυσκολίες και προβλήματα για τους πολίτες.
<P>
Κύριε Πρόεδρε, ελπίζω ότι αύριο αυτό το Κοινοβούλιο θα υποστηρίξει το αποτέλεσμα αυτής της συνδιαλλαγής, και θα ήθελα να ευχαριστήσω για άλλη μια φορά την πρόεδρο, κ. Cederschiöld, και τον εισηγητή, κ. Lisi. 
<SPEAKER ID="187" LANGUAGE="" NAME="Χατζηδάκης (PPE-DE )." AFFILIATION="">
<P>
Από την άλλη πλευρά, είδαμε και τα συμφέροντα των αεροπορικών εταιρειών, ιδίως σ’ αυτή την κρίσιμη περίοδο που διανύουμε στον τομέα των αερομεταφορών και, γι’ αυτό το λόγο, το Ευρωπαϊκό Κοινοβούλιο από την αρχή ετάχθη υπέρ ισορροπημένων μέτρων, που από τη μια πλευρά θα εξυπηρετούσαν τον καταναλωτή, χωρίς από την άλλη να βλάπτουν τις αεροπορικές εταιρείες και την ανταγωνιστικότητά τους. Προς αυτή την κατεύθυνση κινήθηκε και προσωπικά ο εισηγητής μας κ. Giorgio Lisi, ο οποίος έκανε πολύ καλή δουλειά, η οποία στέφθηκε τελικά με επιτυχία κατά τη διαδικασία συνδιαλλαγής.
<SPEAKER ID="188" LANGUAGE="DE" NAME="Stockmann (PSE )." AFFILIATION="">
<P>
    Κάθε χρόνο, στην Ευρώπη δεν μπορούν να επιβιβαστούν 1 050 επιβάτες μολονότι έχουν στην τσέπη τους ένα έγκυρο εισιτήριο. Επίσης, αυξάνονται οι ακυρώσεις και καθυστερήσεις πτήσεων, ιδιαίτερα κατά την τουριστική περίοδο. Αυτό δεν είναι προς το συμφέρον του καταναλωτή. Γι’ αυτό η Ομάδα μου επικροτεί τον κανονισμό. Με αυτόν θα έχουμε ένα ενιαίο ευρωπαϊκό νομικό πλαίσιο, κατά πάσα πιθανότητα από το 2005. Πιστεύω ότι επιτύχαμε μια δίκαια εξισορρόπηση μεταξύ των συμφερόντων των καταναλωτών και των επιχειρήσεων. Κατέστη δυνατόν να μειωθεί φθάνοντας σε ένα ρεαλιστικό επίπεδο η υπερβολική απαίτηση της Επιτροπής ως προς το ύψος των αποζημιώσεων. Ο ορισμός των εκτάκτων περιστάσεων μειώνει την ευθύνη των επιχειρήσεων σε ένα λογικό μέτρο. Για τον λόγο αυτόν περιμένω ότι μετά το Κοινοβούλιο, και το Συμβούλιο θα εγκρίνει το αποτέλεσμα της συνδιαλλαγής.
<P>
Η πρόοδος σε σχέση με τη μέχρι σήμερα ισχύουσα ρύθμιση έγκειται στο ότι τώρα υπάρχει ένας ολόκληρος κατάλογος υπηρεσιών στις οποίες έχουν δικαίωμα οι επιβάτες, και μάλιστα όχι όπως μέχρι σήμερα μόνο σε περίπτωση υπεράριθμης κράτησης, αλλά και σε περίπτωση ματαίωσης ή καθυστέρησης της πτήσης. Το κύριο σημείο της βελτίωσης είναι οι αποζημιώσεις, που φθάνουν το διπλάσιο ύψος αυτών που συνηθίζονται μέχρι τώρα σε εθελοντική βάση στην Ευρώπη. Για να αναφέρουμε ένα παράδειγμα: εάν πληροφορηθώ την ακύρωση της πτήσης μου από το Βερολίνο στη Μαγιόρκα όταν θα είμαι πλέον στο Tegel, τότε όχι μόνο θα αντικατασταθεί το εισιτήριό μου, αλλά θα λάβω και 400 ευρώ ως αποζημίωση. Το ίδιο ποσό θα λάβω εάν δεν μπορέσω να επιβιβαστώ λόγω υπεράριθμης κράτησης. Με τον τρόπο αυτόν ασκείται επίσης κάποια πίεση στις αεροπορικές εταιρίες προκειμένου να χειρίζονται με πιο ευαίσθητο τρόπο το σύστημα της υπεράριθμης κράτησης που ασφαλώς είναι αναγκαίο. Φυσικά, περιμένουμε επίσης ότι θα καταβληθούν μεγαλύτερες προσπάθειες για τη μείωση των καθυστερήσεων και των ακυρώσεων πτήσεων όταν τα αεροπλάνα δεν είναι τελείως γεμάτα, που πολλές φορές είναι καταχρηστικές.
<SPEAKER ID="189" LANGUAGE="DA" NAME="Blak (GUE/NGL )." AFFILIATION="">
<SPEAKER ID="190" LANGUAGE="EN" NAME="McKenna (Verts/ALE )." AFFILIATION="">
<P>
Κάποιος ψηφοφόρος μου αγόρασε μέσω Διαδικτύου εισιτήριο με την περιβόητη Ryanair, αλλά όταν πήγε να πάρει το εισιτήριο δεν του επιτράπηκε η πρόσβαση, διότι είχε διεθνή φοιτητική ταυτότητα και δεν του επιτράπηκε η επιβίβαση διότι η ταυτότητα είχε λήξει. Έτσι, χρησιμοποίησε την εθνική φοιτητική ταυτότητα η οποία ίσχυε, αλλά δεν έγινε δεκτή. Συνεπώς, υπάρχει ένα μείζον πρόβλημα σχετικά με το τι αποτελεί πραγματικά αποδεκτή ταυτότητα. Το άτομο αυτό πλήρωσε πολλά χρήματα για το εισιτήριο, δεν ήταν από τα εισιτήρια που κοστίζουν μερικά μόνον ευρώ, ήταν μάλλον ακριβό. Επομένως, ποιο είναι το κέρδος των αεροπορικών εταιρειών από αυτό;
<SPEAKER ID="191" LANGUAGE="FR" NAME="Esclopé (EDD )." AFFILIATION="">
<P>
    Κύριε Πρόεδρε, κυρία Επίτροπε, κυρίες και κύριοι, επιθυμώ να ευχαριστήσω την επιτροπή συνδιαλλαγής και τον κ. Lisi για τη συμφωνία στην οποία καταλήξαμε.
<P>
Όπως αναφέρει η Επιτροπή στο Λευκό Βιβλίο, “Ευρωπαϊκή πολιτική μεταφορών για το 2010: ώρα για αποφάσεις”, ο στόχος της Επιτροπής συνίσταται στο να επικεντρωθεί εκ νέου αυτή η πολιτική στις απαιτήσεις και τις ανάγκες των πολιτών. Βασιζόμαστε σε αυτή. Η ταλαιπωρία που προκαλείται από την άρνηση επιβίβασης, δηλαδή το άγχος, η κούραση, και η προσβολή, ενδέχεται να έχουν σοβαρές συνέπειες για τους θιγόμενους. Κινδυνεύουν να χάσουν επιχειρηματική δραστηριότητα, να μην μπορέσουν να παραστούν σε κηδεία, κλπ. Τα μέλη αυτού του Κοινοβουλίου που είναι αναγκασμένα να χρησιμοποιούν συχνά τις αερομεταφορές για τις μετακινήσεις τους μεταξύ Βρυξελλών, Στρασβούργου και της περιοχής τους, συνειδητοποιούν ιδιαίτερα αυτές τις ταλαιπωρίες και την προκύπτουσα απώλεια χρόνου.
<P>
Εξάλλου, ως αντιπρόεδρος της διακομματικής ομάδας “Handicap”, χαίρομαι για το γεγονός ότι το άρθρο 11 κάνει αναφορά για την κατά προτεραιότητα εξυπηρέτηση των προσώπων με κινητικά προβλήματα. Αυτή η λίστα θα μπορούσε ωστόσο να επεκταθεί για να καλύπτει και άτομα που ταξιδεύουν με μικρά παιδιά.
<SPEAKER ID="192" LANGUAGE="DE" NAME="Jarzembowski (PPE-DE )." AFFILIATION="">
<P>
    Κύριε Πρόεδρε, κυρία Αντιπρόεδρε, κυρίες και κύριοι, εφόσον ο εισηγητής κ. Lisi μας τεκμηρίωσε με εξαίρετο τρόπο τον συμβιβασμό, εγώ θα εξετάσω μόνο μερικές φήμες ή επιχειρήματα. Σε ορισμένα κράτη μέλη εμφανίστηκαν πρόσφατα ενδοιασμοί ως προς τον συμβιβασμό – θεωρήθηκε ότι επιβαρύνει υπερβολικά τις αεροπορικές εταιρίες. Κάτι τέτοιο δεν είναι ωστόσο δυνατόν. Το Ευρωπαϊκό Κοινοβούλιο μείωσε αισθητά τις αποζημιώσεις προς όφελος των αεροπορικών εταιριών. Επίσης, θέσπισε σαφείς κανόνες για τις περιπτώσεις ανωτέρας βίας, έτσι ώστε οι αεροπορικές εταιρίες να μην πρέπει να ενεργήσουν όταν δεν ευθύνονται για την περίσταση που οδήγησε σε ματαίωση πτήσης ή σε υπεράριθμη κράτηση. Το Κοινοβούλιο ανέβαλε μάλιστα την έναρξη ισχύος για 12 μήνες επειδή παίρνουμε στα σοβαρά την ιδιάζουσα και δύσκολη οικονομική κατάσταση των αεροπορικών εταιριών. Έτσι, αυτός ο κανονισμός θα αρχίσει να ισχύει μόλις το 2005.
<P>
Επιτρέψτε μου μια τελευταία παρατήρηση: οι φθηνές αεροπορικές εταιρίες, που στην αρχή δεν είχαν πάρει σοβαρά το ζήτημα, έρχονται τώρα και μας λένε ότι οι αποζημιώσεις είναι υπερβολικές. Εάν μία τέτοια εταιρία προσφέρει μία πτήση σε τιμή 50 ευρώ, υποχρεούται παρά την χαμηλή τιμή να πραγματοποιήσει την πτήση, γιατί παραβιάζονται τα δικαιώματα του πολίτη που θέλει να πάει κάπου σε μια συγκεκριμένη χρονική στιγμή, είτε για επαγγελματικούς λόγους είτε για τουρισμό, και πρέπει να του δοθεί αποζημίωση εάν μείνει απ’ έξω ή πετάξει την επομένη ημέρα. Ακόμα και οι φθηνές αεροπορικές εταιρίες πρέπει να καταβάλλουν αποζημιώσεις στους επιβάτες. 
<SPEAKER ID="193" LANGUAGE="EN" NAME="Watts (PSE )." AFFILIATION="πολύ">
<P>
    Κύριε Πρόεδρε, θα ήθελα να ξεκινήσω συγχαίροντας την Επίτροπο για την προώθηση αυτής της πρότασης και τον εισηγητής μας, τον κ. Liese, για τη σύνταξη αυτής της έκθεσης. Θα ήθελα επίσης να ευχαριστήσω τον κ. Jarzembowski, ο οποίος είπε πολλά από αυτά που επρόκειτο να πω εγώ, γεγονός που είναι πραγματικά σπάνιο. Συμφωνώ απόλυτα μαζί του, για παράδειγμα, σχετικά με το γεγονός ότι είναι ανοησία να λέμε ότι οι αεροπορικές εταιρείες δεν θα τα καταφέρουν. Ας είμαστε ειλικρινείς: οι αερομεταφορές θα διπλασιαστούν στην Ευρώπη στα επόμενα 30 χρόνια. Έτσι, δεν μπορούμε να πούμε ότι οι αεροπορικές εταιρείες δεν έχουν την οικονομική δυνατότητα να προσφέρουν ένα ποτήρι νερό ή ένα μπισκότο εάν υπάρχει καθυστέρηση. Πρόκειται για τις βασικές προδιαγραφές που αναμένουμε για το μέλλον, εάν ψηφισθεί κάτι τέτοιο.
<SPEAKER ID="194" LANGUAGE="FI" NAME="Vatanen (PPE-DE )." AFFILIATION="British Airways">
<P>
    Κύριε Πρόεδρε, κυρία Επίτροπε, κύριοι συνάδελφοι, ταυτίζομαι απολύτως με τον κ. Watts: αξίζουμε περισσότερα από ένα μπισκότο και ένα ποτήρι νερό. Τα τελευταία τριάντα χρόνια χρησιμοποιώ το αεροπλάνο ίσως και δύο φορές την εβδομάδα κατά μέσο όρο για τα ταξίδια που πραγματοποιώ σε ολόκληρο τον κόσμο· ίσως λοιπόν να ταξιδεύω περισσότερο από πολλούς άλλους σε αυτήν την αίθουσα. Σε γενικές γραμμές δεν μπορώ να δεχθώ τον ισχυρισμό πολλών συναδέλφων μου, ότι οι επιβάτες των πτήσεων αντιμετωπίζονται άσχημα. Δικαιούμαστε να έχουμε δικαιώματα· αυτό όμως σημαίνει ότι στον χριστουγεννιάτικο σάκο θα πρέπει να στριμώξουμε όσο το δυνατόν περισσότερα χριστουγεννιάτικα δώρα;
<SPEAKER ID="195" LANGUAGE="" NAME="" AFFILIATION="Αντιπροέδρου">
<SPEAKER ID="196" LANGUAGE="ES" NAME="Izquierdo Collado (PSE )." AFFILIATION="">
<P>
    Κύριε Πρόεδρε, θα ήθελα να ξεκινήσω συγχαίροντας την Επιτροπή για αυτή την πρωτοβουλία και να αναγνωρίσω την εξαίρετη εργασία που επιτέλεσε ο κ. Lisi μέσω της διαφορετικής κοινοβουλευτικής διαδικασίας που παρακολουθήσαμε.
<P>
Πιστεύω ότι αυτό το Κοινοβούλιο επιτέλεσε ένα πολύ σημαντικό και ενδιαφέρον έργο με αυτή την έκθεση. Επομένως θα ήθελα να συγχαρώ τον κ. Lisi για την προσοχή που επέδειξε. Το Κοινοβούλιο μετρίασε –και μάλιστα σε ορισμένες περιπτώσεις μείωσε– τις προτάσεις που μας παρουσιάστηκαν από την Επιτροπή και το Συμβούλιο. Έχουμε λάβει υπόψη τα αντικειμενικά συμφέροντα και την επιβίωση των αεροπορικών εταιρειών, γεγονός που τιμά το Κοινοβούλιο και, φυσικά, θεωρώ ότι είναι απολύτως θεμελιώδες να σταματήσουμε να θεωρούμε ως “έκτακτες συνθήκες” πολλά από τα σοφιστικά επιχειρήματα που προβάλλουν συχνά οι εταιρείες στους επιβάτες.
<SPEAKER ID="197" LANGUAGE="EN" NAME="Foster (PPE-DE )." AFFILIATION="">
<P>
    Κύριε Πρόεδρε, θα ήθελα να ξεκινήσω ευχαριστώντας τον εισηγητή, τον κ. Lisi. Αναμφίβολα, από κοινού με τους συναδέλφους μου, αναμένω ότι η μεταφορά των επιβατών με τις ευρωπαϊκές αεροπορικές εταιρείες θα αντιμετωπιστεί με δίκαιο τρόπο και με σεβασμό. Πιστεύω επίσης ακράδαντα ότι, όταν χαλάνε τα ταξιδιωτικά τους σχέδια, ευθύνεται η αεροπορική εταιρεία, η οποία θα πρέπει να αναλάβει πλήρως την ευθύνη. Δυστυχώς, αυτός ο κανονισμός, στην παρούσα μορφή του, θα ζημιώσει πολύ την αεροπορική βιομηχανία μας και, ιδιαίτερα, τους περιφερειακούς και χαμηλού κόστους μεταφορείς μας, απειλώντας έτσι θέσεις εργασίας και μειώνοντας τις ευκαιρίες που αναμένει ο καταναλωτής όσον αφορά την επιλογή και το ανταγωνιστικό επίπεδο των αεροπορικών εισιτηρίων.
<P>
Καταρχάς, στο τελικό σχέδιο του άρθρου 6, που αναφέρεται στις καθυστερήσεις, ο κανονισμός υστερεί σοβαρά. Ο αποκλεισμός εξαιρετικών περιπτώσεων θέτει ένα απαράδεκτο οικονομικό βάρος για τον αερομεταφορέα. Περιπτώσεις όπως φιλονικίες στον τομέα, καθυστερήσεις λόγω μεγάλης εναέριας κίνησης, αντίξοες καιρικές συνθήκες και πιθανές τρομοκρατικές απειλές δεν μπορούν να προβλεφθούν από καμία αεροπορική εταιρεία. Συνεπώς, η συμπερίληψη της επιστροφής ολόκληρου του αντιτίμου του εισιτηρίου, όπως και η πτήση επιστροφής στον αρχικό τόπο αναχώρησης, είναι εντελώς απαράδεκτη. Η πρόταση ότι οι αεροπορικές εταιρείες θα μπορούν να λάβουν αποζημίωση από τρίτους παροχείς είναι μύθος. Ίσως θα αποτείνονται στον Θεό, εάν υπάρχει καιρικό πρόβλημα.
<P>
Δεύτερον, όσον αφορά το άρθρο 5 σχετικά με τις ματαιώσεις, επαναλαμβάνω τις προηγούμενες παρατηρήσεις μου. Η επίδραση αυτού του κανονισμού δεν έχει λάβει υπόψη τη στήριξη που παρέχει το Κοινοβούλιο για την ενίσχυση των περιφερειακών αεροδρομίων μας. Επίσης, η Επιτροπή δεν έχει εξετάσει διεξοδικά τις επιπτώσεις στους αερομεταφορείς ναυλωμένων πτήσεων, που διαθέτουν συχνά μόνο μία ή δύο πτήσεις την εβδομάδα προς συγκεκριμένους προορισμούς.
<SPEAKER ID="198" LANGUAGE="FR" NAME="Savary (PSE )." AFFILIATION="">
<SPEAKER ID="199" LANGUAGE="EN" NAME="Simpson (PSE )." AFFILIATION="(Χειροκροτήματα)">
<SPEAKER ID="200" LANGUAGE="EN" NAME="De Rossa (PSE )." AFFILIATION="">
<P>
    Κύριε Πρόεδρε, χαιρετίζω αυτόν τον κανονισμό. Όπως έχει ήδη αναφερθεί, δεν πρόκειται για την τέλεια λύση, αλλά αυτήν τη στιγμή είναι απαραίτητη. Δεν θα χρειαζόμασταν έναν τέτοιο κανονισμό, εάν δεν ήταν γεγονός ότι κάθε χρόνο πάνω από 500 000 επιβάτες στην Ευρώπη υφίστανται ματαιώσεις και άρνηση επιβίβασης. Είναι σημαντικό να θεωρείται ότι το Ευρωπαϊκό Κοινοβούλιο και η Επιτροπή εξυπηρετούν το κοινό της Ευρώπης. Αυτός ο κανονισμός αποδεικνύει την προστιθέμενη αξία που μπορεί να δώσει η Ευρωπαϊκή Ένωση όσον αφορά τα δικαιώματα των ευρωπαίων πολιτών.
<SPEAKER ID="201" LANGUAGE="ES" NAME="De Palacio, Loyola," AFFILIATION="Αντιπρόεδρος της Επιτροπής">
<P>
   . Κύριε Πρόεδρε, δεν είναι ρεαλιστικό να περιμένουμε την τελειότητα, αλλά πιστεύω ότι αυτό είναι ένα βήμα μπροστά στην προστασία των δικαιωμάτων των επιβατών και ελπίζω ότι το Κοινοβούλιο θα μπορέσει να υποστηρίξει αυτή την πρωτοβουλία αύριο. Θα ήθελα να ευχαριστήσω όλους τους βουλευτές που εργάστηκαν για αυτή, ιδιαίτερα τον εισηγητή, κ. Lisi, και την κ. Cederschiöld. 
<SPEAKER ID="202" LANGUAGE="" NAME="Πρόεδρος." AFFILIATION="">
<P>
   Ευχαριστούμε πολύ, κυρία de Palacio.
<P>
Η ψηφοφορία θα διεξαχθεί αύριο, Πέμπτη, στις 11.30. 
<SPEAKER ID="203" LANGUAGE="" NAME="Πρόεδρος." AFFILIATION="Πρώτο Μέρος">
<P>
   Η ημερήσια διάταξη προβλέπει την Ώρα των Ερωτήσεων προς την Επιτροπή (B5-0416/2003).
<SPEAKER ID="204" LANGUAGE="" NAME="Πρόεδρος." AFFILIATION="">
<SPEAKER ID="205" LANGUAGE="DE" NAME="Verheugen," AFFILIATION="Επιτροπή">
<P>
Την 1η Ιανουαρίου 2004 θα αρχίσει στο πλαίσιο μιας εταιρικής σχέσης η δημιουργία μιας εθνικής υπηρεσίας σημείου επαφής για το ευρωπαϊκό δίκτυο πληροφόρησης για τα ναρκωτικά και τον εθισμό και η προώθηση του σχεδιασμού και της υλοποίησης μιας εθνικής στρατηγικής για τα ναρκωτικά. Ακόμα, η Επιτροπή είναι της άποψης ότι πρέπει να συσταθεί το συντομότερο δυνατόν στην Άγκυρα μια μικρή Ομάδα Δουβλίνου. Σας λέω με χαρά ότι η Τουρκία κατέβαλε και καταβάλλει μεγάλες προσπάθειες για την καταπολέμηση του εμπορίου ναρκωτικών. Η Τουρκία συμμετέχει ενεργά στα διεθνή μέτρα που στοχεύουν στην αποτροπή της διοχέτευσης στην Ευρωπαϊκή Ένωση ηρωίνης από το Αφγανιστάν. Κύριε βουλευτή, ως εκ της φύσεως των εν λόγω μέτρων δεν μπορώ να σας δώσω εδώ πληροφορίες για τον χαρακτήρα τους, καθώς μερικά από αυτά αφορούν ενέργειες των μυστικών υπηρεσιών. Μπορώ μόνο να σας πω ότι οι πληροφορίες που διαθέτει η Επιτροπή δείχνουν πως η Τουρκία είναι απολύτως συνεργάσιμη και ότι το ύφος που διαφαίνεται στην ερώτησή σας δεν είναι δικαιολογημένο.
<P>
Το έτος 2002 οι τουρκικές αρχές κατέσχεσαν 2 124 κιλά ηρωίνης. Η ποσότητα αυτή είναι μειωμένη σε σύγκριση με τα προηγούμενα χρόνια και αυτό οφείλεται στο γεγονός ότι οι διεθνείς έμποροι ναρκωτικών άλλαξαν δρομολόγια εξαιτίας των αυστηρών ελέγχων στην Τουρκία. Συγκεκριμένα, το τουρκικό τελωνείο εισήγαγε σε τρεις μεθοριακούς σταθμούς εξαιρετικά σύγχρονα συστήματα που ελέγχουν με σαρωτή τα διερχόμενα οχήματα. Χάρη σε αυτό ανακαλύφθηκαν μεγάλες ποσότητες λαθραίων ναρκωτικών.
<SPEAKER ID="206" LANGUAGE="EN" NAME="Newton Dunn (ELDR )." AFFILIATION="">
<SPEAKER ID="207" LANGUAGE="DE" NAME="Verheugen," AFFILIATION="Επιτροπή">
<SPEAKER ID="208" LANGUAGE="" NAME="Πρόεδρος." AFFILIATION="">
<SPEAKER ID="209" LANGUAGE="DE" NAME="Verheugen," AFFILIATION="Επιτροπή">
<SPEAKER ID="210" LANGUAGE="ES" NAME="Zabell (PPE-DE )." AFFILIATION="">
<SPEAKER ID="211" LANGUAGE="DE" NAME="Verheugen," AFFILIATION="Επιτροπή">
<SPEAKER ID="212" LANGUAGE="" NAME="Πρόεδρος." AFFILIATION="Δεύτερο Μέρος">
<P>
   Δεδομένου ότι ο συντάκτης της απουσιάζει, η ερώτηση αριθ. 27 καθίσταται άκυρη.
<SPEAKER ID="213" LANGUAGE="" NAME="Πρόεδρος." AFFILIATION="">
<SPEAKER ID="214" LANGUAGE="DE" NAME="Verheugen," AFFILIATION="Επιτροπή">
<P>
   .  Κύριε βουλευτή, σας ευχαριστώ πολύ για το ερώτημά σας, το οποίο θίγει πραγματικά μια εξαιρετικά σημαντική πτυχή της όλης διαδικασίας ένταξης. Μπορώ να σας ενημερώσω ότι το θέμα των ανθρωπίνων δικαιωμάτων και συνακόλουθα ο σεβασμός και η προστασία των μειονοτήτων αποτελούν κεντρικά στοιχεία για την έναρξη ενταξιακών διαπραγματεύσεων από τότε που εγκαινιάστηκε η ενταξιακή διαδικασία στο Ευρωπαϊκό Συμβούλιο της Κοπεγχάγης, πριν από περισσότερα από 10 έτη.
<SPEAKER ID="215" LANGUAGE="DE" NAME="Posselt (PPE-DE )." AFFILIATION="">
<P>
    Έχω μόνο μία ερώτηση που αφορά την ομάδα των χωρών που θα ενταχθούν τώρα την 1η Μαΐου. Εξακολουθείτε να είσαστε μέχρι την 1η Μαΐου εκείνος στον οποίο θα πρέπει να απευθύνονται οι εκπρόσωποι κάποιων μειονοτήτων στις εν λόγω χώρες που έχουν ακόμα κάποια αιτήματα; Εμπίπτει δηλαδή αυτό στις αρμοδιότητές σας; Αυτό είναι το πρώτο ερώτημα και το δεύτερο είναι: ποιος θα είναι ο αρμόδιος γι’ αυτό στην Επιτροπή μετά την ένταξή τους; 
<SPEAKER ID="216" LANGUAGE="DE" NAME="Verheugen," AFFILIATION="Επιτροπή">
<P>
   .  Το ερώτημά σας μου δίνει την ευκαιρία να το διασαφηνίσω και αυτό, γιατί είναι προφανές ότι δεν έχει γίνει ακόμα κατανοητό από όλους. Η αρμοδιότητά μου για τις σχέσεις με τις υπό ένταξη χώρες είναι πλήρης και αμέριστη μέχρι την 1η Μαΐου 2004. Αυτό σημαίνει ότι όλα όσα πρέπει ακόμα να συζητηθούν με αυτές τις χώρες, θα περάσουν από εμένα και εάν υπάρχουν εκπρόσωποι μειονοτήτων που θέλουν συνομιλίες ή εάν πρέπει να συζητηθεί ακόμα κάτι σχετικό με τις κυβερνήσεις, ασφαλώς θα το κάνω ευχαρίστως. Από καθαρή σύμπτωση συναντήθηκα μόλις πριν από λίγες ημέρες στο Wroclaw με τους εκπροσώπους της γερμανικής μειονότητας στην Πολωνία. Αν λοιπόν υπάρχουν ακόμα κάποια αιτήματα, είμαι στη διάθεσή σας. Μετά την 1η Μαΐου –μετά την ένταξη– αρμόδιοι θα είναι οι Επίτροποι των εκάστοτε τομέων του κοινοτικού κεκτημένου. Λοιπόν, για την προστασία των μειονοτήτων νομίζω ότι θα αναλάβει τη σκυτάλη μετά την 1η Μαΐου 2004 ο συνάδελφος Vittorino και από όσο τον γνωρίζω, πιστεύω ότι ασφαλώς θα δραστηριοποιηθεί με επιτυχία προκειμένου να γίνονται παντού σεβαστά τα δικαιώματα των μειονοτήτων. 
<SPEAKER ID="217" LANGUAGE="" NAME="Αλυσανδράκης (GUE/NGL )." AFFILIATION="">
<SPEAKER ID="218" LANGUAGE="DE" NAME="Verheugen," AFFILIATION="Επιτροπή">
<SPEAKER ID="219" LANGUAGE="" NAME="Πρόεδρος." AFFILIATION="">
<SPEAKER ID="220" LANGUAGE="DE" NAME="Verheugen," AFFILIATION="Επιτροπή">
<P>
Η Επιτροπή διαπιστώνει στην έκθεση προόδου για το 2002 ότι η κυβέρνηση της Τσεχίας προέβη σε σημαντικά βήματα για την καταπολέμηση του εμπορίου ανθρώπων. Σε αυτά συμπεριλαμβάνεται ιδίως η βελτίωση του νομικού πλαισίου μέσω της τροποποίησης του ποινικού κώδικα που έγινε το 2002. Με αυτήν την αλλαγή στη νομοθεσία διευρύνεται ο ορισμός του εμπορίου συμπεριλαμβάνοντας και τα παιδιά. Επίσης, η εσπευσμένη τροποποίηση της ποινικής διαδικασίας είχε ως αποτέλεσμα την απλούστευση και επιτάχυνση των διαδικασιών που αφορούν την κακομεταχείριση παιδιών. Η κυβέρνηση της Τσεχίας ψήφισε ήδη το 2000 ένα εθνικό σχέδιο για την καταπολέμηση της εμπορικής σεξουαλικής κακομεταχείρισης παιδιών και το 2003 ένα εκτενές εθνικό σχέδιο για την καταπολέμηση του εμπορίου ανθρώπων με σκοπό την σεξουαλική εκμετάλλευση. Η υλοποίηση αυτών των σχεδίων ελέγχεται σε τακτά διαστήματα.
<P>
Η Επιτροπή έχει στενή επαφή τόσο με τις τσεχικές όσο και με τις γερμανικές και αυστριακές αρχές προκειμένου να λάβει πληροφορίες για την επί τόπου κατάσταση και να είναι σε θέση να αντιδράσει σε νέες εξελίξεις. Δυστυχώς, οι κανόνες χρηματοδότησης βάσει των οποίων είμαστε υποχρεωμένοι να ενεργούμε δεν μας επιτρέπουν να προσφέρουμε άμεση ενίσχυση στα θύματα του εμπορίου ανθρώπων με σκοπό τη σεξουαλική εκμετάλλευση. όμως, η Επιτροπή διαθέτει σημαντικούς πόρους για την καταπολέμηση του οργανωμένου εγκλήματος και του εμπορίου ανθρώπων στο πλαίσιο του προγράμματος PHARE. Η Δημοκρατία της Τσεχίας έλαβε για τον σκοπό αυτόν τα τελευταία 4 χρόνια 5,5 εκατ. ευρώ. Μετά την ένταξή της θα δοθεί περαιτέρω υποστήριξη για τον εν λόγω σκοπό στο πλαίσιο του μέσου χρηματοδοτικής βοήθειας που είναι γνωστό με το όνομα “μεταβατική διευκόλυνση”. Επιπλέον, ΜΚΟ της Τσεχίας συμμετείχαν από το 2000 και εξής σε 5 δράσεις στο πλαίσιο του κοινοτικού προγράμματος DAPHNE που έχει ως στόχο την πρόληψη της βίας κατά παιδιών, νέων και γυναικών, στην οποία συμπεριλαμβάνεται και η βία με τη μορφή της σεξουαλικής εκμετάλλευσης. Οι ΜΚΟ της Δημοκρατίας της Τσεχίας θα έχουν τη δυνατότητα να ζητήσουν αντίστοιχη χρηματοδότηση και στο πλαίσιο του προγράμματος DAPHNE για το διάστημα 2004 - 2008. 
<SPEAKER ID="221" LANGUAGE="SV" NAME="Hedkvist Petersen (PSE )." AFFILIATION="">
<P>
Πληροφορούμαι ότι η Επιτροπή και ο Επίτροπος αντιμετωπίζουν αυτό το θέμα πολύ σοβαρά και φρονώ ότι αυτό είναι σημαντικό. Θα ήθελα επίσης να επιστήσω την προσοχή στο πρόγραμμα Daphne. Πιστεύει ο Επίτροπος ότι οι αστυνομίες των χωρών της ΕΕ και των υποψηφίων χωρών συνεργάζονται ικανοποιητικά, προκειμένου να αντιμετωπίσουν το μεγάλο αυτό πρόβλημα; Υπάρχει πρόοδος όσον αφορά την αστυνομική συνεργασία; 
<SPEAKER ID="222" LANGUAGE="DE" NAME="Verheugen," AFFILIATION="Επιτροπή">
<SPEAKER ID="223" LANGUAGE="EN" NAME="Martin, David (PSE )." AFFILIATION="">
<P>
    Η ερώτησή μου αριθ. 54, η οποία είναι προγραμματισμένη να συζητηθεί αργότερα, μολονότι υποψιάζομαι ότι δεν θα φτάσουμε σε αυτήν, συνδέεται στενά με αυτήν την ερώτηση. Στο ΗΒ, η Εθνική Εταιρία για την Πρόληψη της Άσκησης Βίας εις Βάρος των Παιδιών παρουσίασε πειστικές αποδείξεις, σύμφωνα με τις οποίες οι παιδεραστές κινούνται από το ένα κράτος μέλος της Ευρωπαϊκής Ένωσης στο άλλο, προκειμένου να εκμεταλλευτούν τις διαφορές στη νομοθεσία. Για παράδειγμα, στο ΗΒ υπάρχει ένα μητρώο για δράστες σεξουαλικών εγκλημάτων κατά παιδιών. Θεωρούμε ότι οι άνθρωποι που δεν θα μπορούσαν να εκμεταλλευτούν παιδιά στο ΗΒ μετακινούνται σε άλλα κράτη μέλη της Ένωσης, προκειμένου να εκμεταλλευτούν την έλλειψη ενός τέτοιου μητρώου.
<SPEAKER ID="224" LANGUAGE="DE" NAME="Verheugen," AFFILIATION="Επιτροπή">
<SPEAKER ID="225" LANGUAGE="" NAME="Πρόεδρος." AFFILIATION="">
<P>
Γνωρίζει η Επιτροπή ότι σε 4 υποψήφιες για ένταξη χώρες, την Τσεχία, την Σλοβακία, την Ουγγαρία και τη Σλοβενία, εξακολουθούν να χρησιμοποιούνται περιφραγμένες κλίνες; Αυτή η πρακτική συνεπάγεται τον εγκλωβισμό σε περιφραγμένες κλίνες, μερικές φορές για εβδομάδες και, κάποτε, και για μήνες ηλικιωμένων ατόμων με άνοια και άλλων, όλων των ηλικιών, με ψυχικά προβλήματα ή προβλήματα συμπεριφοράς. Τόσο σε διεθνές επίπεδο όσο και εντός των οικείων χωρών η εν λόγω πρακτική θεωρείται ευρέως ότι προσβάλλει τα ανθρώπίνα δικαιώματα και αποτελεί παμπάλαιη μέθοδο περιορισμού και εγκλεισμού. Δεν χρησιμοποιείται σε κανένα κράτος μέλος της ΕΕ ούτε σε άλλη υπό ένταξη χώρα.
<SPEAKER ID="226" LANGUAGE="DE" NAME="Verheugen," AFFILIATION="Επιτροπή">
<P>
Αναφορικά με το πρόβλημα των περιφραγμένων κλινών που αναφέρατε, το , ένας διεθνής οργανισμός για την προώθηση και τηνδιαφύλαξη των δικαιωμάτων των ανθρώπων με ψυχικές διαταραχές, υπέβαλε στις 17 Ιουνίου έκθεση στο Ευρωπαϊκό Κοινοβούλιο. Αυτό φυσικά το γνωρίζετε. Στην έκθεση επισημαίνεται ότι σε τέσσερις υπό ένταξη χώρες, συγκεκριμένα στη Δημοκρατία της Τσεχίας, στην Ουγγαρία, στη Σλοβακία και στη Σλοβενία, εξακολουθούν να χρησιμοποιούνται περιφραγμένες κλίνες για τον περιορισμό ασθενών με ψυχικές διαταραχές. Με αφορμή τα πορίσματα αυτής της έκθεσης, η Επιτροπή ήρθε αμέσως σε επαφή με τις παραπάνω χώρες προκειμένου να εξετάσει καλύτερα την κατάσταση και κάλεσε τις αρχές των εν λόγω χωρών να ενημερώσουν την Επιτροπή για τις συνθήκες που επικρατούν.
<SPEAKER ID="227" LANGUAGE="" NAME="Bowis (PPE-DE )." AFFILIATION="(ΕΝ)">
<P>
Μίλησα πρόσφατα σε μια διάσκεψη της γερουσίας στην Πράγα κατά τη διάρκεια της συζήτησης αυτού του θέματος. Ένας από τους ομιλητές ήταν ένας 29άχρονος νεαρός άνδρας ονόματι Michael, ο οποίος βρέθηκε σε μία από αυτές τις περιφραγμένες κλίνες για μία εβδομάδα, χωρίς να μπορεί να βγει από εκεί. Όπως ήταν αναμενόμενο, υπέστη προβλήματα υγείας. Υπάρχει περίφραξη, υπό την έννοια ότι υπάρχουν σιδερένιες μπάρες ή δίχτυα. Υπάρχουν συνέπειες που αφορούν την ασφάλεια, καθώς σημειώθηκαν θάνατοι σε αυτές τις κλίνες. Όπως ανέφερε ο Επίτροπος, είναι ζήτημα ανθρωπίνων δικαιωμάτων. Για τον λόγο αυτόν, είναι ένα ζήτημα που αφορά την ένταξη. Γι’ αυτό, όταν ασχοληθήκαμε με τη Σλοβενία, ενσωματώσαμε στην έκθεσή μας πριν από δύο έτη μια ερώτηση σχετικά με τη νέα νομοθεσία της για την πνευματική υγεία. Συνεπώς, χαιρετίζω θερμά την πίεση που ασκεί ο Επίτροπος σε αυτές τις χώρες. Η Ουγγαρία έχει ήδη ανταποκριθεί· η Σλοβενία ανταποκρίνεται τώρα· η Δημοκρατία της Τσεχίας δεν έχει ανταποκριθεί ακόμα· και περιμένουμε να δούμε την αντίδραση της Σλοβακίας. 
<SPEAKER ID="228" LANGUAGE="DE" NAME="Verheugen," AFFILIATION="Επιτροπή">
<P>
   .  Κύριε Dunn, ασφαλώς παραδέχομαι ότι η Επιτροπή δεν είναι σε θέση να γνωρίζει τα πάντα. Το πρόβλημα είναι ότι εδώ δεν υπάρχει κοινοτικό κεκτημένο που θα μας επέτρεπε να έχουμε ακριβή εικόνα ως προς τα σημερινά κράτη μέλη. Ωστόσο δέχομαι ευχαρίστως να εξετάσω τα σχόλιά σας. Κατά τα άλλα, πιστεύω ότι η αξιολόγησή μας είναι ίδια και εφόσον πληροφορηθείτε κάτι για μεμονωμένες περιπτώσεις ή και για συστηματική χρήση, σας παρακαλώ θερμά να μηn διστάσετε να με ενημερώσετε προσωπικά και άμεσα γι’ αυτό. Δεν έχω απολύτως κανένα πρόβλημα να τηλεφωνήσω σε μια τέτοια περίπτωση στον ίδιο τον εκάστοτε πρωθυπουργό και να του πω τι περιμένουμε από αυτόν και τη χώρα του.
<SPEAKER ID="229" LANGUAGE="EN" NAME="McKenna (Verts/ALE )." AFFILIATION="">
<P>
    Συμφωνώ με τον κ. Bowis. Πρόκειται για ζήτημα που αφορά τα ανθρώπινα δικαιώματα και η Ευρωπαϊκή Ένωση έχει ορισμένες δυνατότητες ως προς αυτό. Υπάρχουν διατάξεις στη Συνθήκη της Νίκαιας σύμφωνα με τις οποίες, μόλις αυτές οι χώρες γίνουν πλήρη κράτη μέλη της ΕΕ, μπορούν να υποστούν κυρώσεις. Η Αυστρία, για παράδειγμα, υπέστη κυρώσεις από την Ευρωπαϊκή Ένωση, μολονότι δεν παραβίασε στην πραγματικότητα τα ανθρώπινα δικαιώματα: στην πραγματικότητα, εξελέγη ένα πολιτικό κόμμα με το οποίο οι περισσότεροι εξ ημών θα μπορούσαν να διαφωνούν.
<SPEAKER ID="230" LANGUAGE="" NAME="Πρόεδρος." AFFILIATION="">
<SPEAKER ID="231" LANGUAGE="DE" NAME="Verheugen," AFFILIATION="Επιτροπή">
<P>
   .  Αν κατάλαβα καλά, η πολιτική δήλωση της κ. McKenna συνοδευόταν από την ερώτηση ποια είναι η γνώμη μου για τη δήλωση αυτή. Θα απαντήσω ευχαρίστως. Συμφωνώ μαζί σας, κυρία McKenna. Βλέπω το θέμα όπως εσείς, αλλά με μία διαφορά: ποτέ η Ευρωπαϊκή Ένωση δεν επέβαλε κυρώσεις στην Αυστρία. Αυτό πρέπει να διασαφηνιστεί απόλυτα. Τα κράτη μέλη με την ιδιότητά τους ως ανεξάρτητα κράτη είχαν προβεί σε περιορισμούς στις διμερείς τους σχέσεις. Η ίδια η Ένωση ποτέ δεν επέβαλε κυρώσεις στην Αυστρία. Συμφωνώ μαζί σας ότι δεν πρέπει να έχουμε δύο μέτρα και δύο σταθμά στην Ευρωπαϊκή Ένωση ως προς τα ανθρώπινα δικαιώματα. Εάν δηλαδή αντιμετωπίζουμε κάποιο θέμα ως θέμα ανθρωπίνων δικαιωμάτων, αυτό πρέπει να ισχύει παντού. Εάν λοιπόν διαπιστώσουμε παραβιάσεις των ανθρωπίνων δικαιωμάτων που σχετίζονται με την ψυχιατρική, πρέπει να αντιμετωπίσουμε το ζήτημα σε όλα τα κράτη μέλη, είτε στα παλιά είτε στα νέα κράτη μέλη. Φυσικά, αυτό μπορεί να γίνει και μετά την ένταξή τους, διότι ασφαλώς παραμένουν εν ισχύι οι σχετικές διατάξεις της Συνθήκης, οι οποίες αναφέρονται στην απαραίτητη τήρηση και τον σεβασμό των θεμελιωδών αξιών στις οποίες στηρίζεται η Ευρωπαϊκή Ένωση. Αναμφίβολα, σε αυτές συγκαταλέγεται ο σεβασμός των ανθρωπίνων δικαιωμάτων. 
<SPEAKER ID="232" LANGUAGE="" NAME="Πρόεδρος." AFFILIATION="">
<P>
Είναι γνωστό ότι η Επιτροπή παρακολουθεί εκ του σύνεγγυς τις εξελίξεις στην Κύπρο, ιδιαίτερα δε τις “εκλογές"; στο Βόρειο τμήμα της Κύπρου στις 14 Δεκεμβρίου. Στις αρχές του μήνα αυτού η Επιτροπή δήλωσε ότι μολονότι η επίλυση του Κυπριακού προβλήματος δεν αποτελεί μια επίσημη προϋπόθεση για την έναρξη των ενταξιακών διαπραγματεύσεων με την Τουρκία, συνιστά ωστόσο ένα σοβαρό εμπόδιο.
<SPEAKER ID="233" LANGUAGE="DE" NAME="Verheugen," AFFILIATION="Επιτροπή">
<P>
     Κυρία Ζορμπά, διευκρινίζω εκ των προτέρων ότι η τουρκική δημοκρατία της Βορείου Κύπρου δεν αναγνωρίζεται από κανένα άλλο κράτος στον κόσμο εκτός από την Τουρκία και εγώ δεν έχω καμία πρόθεση να το αλλάξω αυτό. Ως εκ τούτου πρέπει να θεωρήσουμε τις εκλογές της περασμένης Κυριακής ως ένα πολιτικό συμβάν, το οποίο μπορεί οπωσδήποτε να έχει επιπτώσεις που θα είναι σημαντικές για εμάς. Η Επιτροπή είναι καταρχήν της γνώμης ότι ακόμα και σήμερα –τρεις ημέρες μετά από αυτές τις εκλογές– εξακολουθούν να υπάρχουν προοπτικές για την επίτευξη μιας δίκαιας, μόνιμης και λειτουργικής λύσης του Κυπριακού μέχρι την 1η Μαΐου 2004. Η Επιτροπή εξακολουθεί να ασκεί πίεση στα εμπλεκόμενα μέρη να επιδιώξουν μια ευρεία λύση του Κυπριακού επί τη βάσει του σχεδίου του Κόφι Ανάν.
<P>
Το περασμένο σαββατοκύριακο, το Ευρωπαϊκό Συμβούλιο αντέδρασε θετικά στις συστάσεις της Επιτροπής για τη σύναψη μιας τέτοιας πολιτικής σύνδεσης. Βέβαια δεν επέλεξε τη μορφή της προειδοποίησης, όπως η Επιτροπή. Αντίθετα, το Συμβούλιο επέλεξε την παροχή ενός κινήτρου επισημαίνοντας ότι η λύση του Κυπριακού θα διευκόλυνε σημαντικά την πραγματοποίηση των ευρωπαϊκών στόχων της Τουρκίας. Στην ουσία όμως πρόκειται φυσικά για την ίδια δήλωση, η οποία σημαίνει για την τουρκική κυβέρνηση ότι δεν βλέπει μόνο η Επιτροπή μια τέτοια πολιτική σύνδεση μεταξύ των δύο ζητημάτων, αλλά και το σύνολο των 15 κρατών μελών της ΕΕ και των 10 νέων χωρών, χωρίς να θέλουμε να δημιουργήσουμε εδώ έναν νέο όρο ή ένα νέο κριτήριο.
<P>
Θα ήθελα επίσης να επαναλάβω ότι η Ευρωπαϊκή Ένωση είναι διατεθειμένη να ανταποκριθεί στα δεδομένα του κοινοτικού δικαίου για την περίπτωση επίλυσης και ότι έχει ήδη προβλέψει σε περίπτωση επίλυσης την χορήγηση ενίσχυσης ύψους 206 εκατ. ευρώ για το βόρειο τμήμα της Κύπρου.
<P>
Θέλω ακόμα να πω τελειώνοντας ότι ελπίζω πως η τουρκική κυβέρνηση της Άγκυρας θα καταλάβει ότι είναι προς το δικό της συμφέρον και για το καλό της να υποστηρίξει τώρα μια νέα πρωτοβουλία για επανέναρξη των συνομιλιών για το Κυπριακό εκμεταλλευόμενη το χρονικό περιθώριο που απομένει. Αυτό το περιθώριο είναι μικρό, αλλά υπάρχει ακόμα. Και θα ήταν από κάθε άποψη καλύτερο να μπορεί να συμφωνηθεί η ένταξη της Κύπρου την 1η Μαΐου επί τη βάσει μιας πολιτικής λύσης του Κυπριακού. 
<SPEAKER ID="234" LANGUAGE="" NAME="Ζορμπά (PSE )." AFFILIATION="">
<P>
    Κύριε Επίτροπε, ασφαλώς με βρίσκει και εμένα απολύτως σύμφωνη η τοποθέτησή σας ότι πρόκειται για πολιτικές διεργασίες και θα ήθελα να σας ρωτήσω σχετικά με την τελευταία δήλωση του κ. Giul, που είπε ότι η Τουρκία και η τουρκοκυπριακή πλευρά προετοιμάζουν έναν συμβιβασμό στο νησί, ο οποίος θα δημοσιοποιηθεί την επόμενη εβδομάδα. Πρόκειται για πρόσφατες δηλώσεις, χθεσινές ή σημερινές. Θα ήθελα λοιπόν να ρωτήσω αν γνωρίζετε κάτι περισσότερο γι’ αυτό το συμβιβασμό και, επίσης, θα ήθελα να σας ρωτήσω σχετικά με την δήλωση Erdogan, ότι δηλαδή “κανείς δεν μπορεί να κλείσει τα μάτια στη θέληση του λαού” και ότι “οι ψηφοφόροι θέλουν να γυρίσουν μια σελίδα”. Έτσι αντιμετώπισε τα αποτελέσματα. Κατά τη γνώμη σας, αυτό αποτελεί αναγνώριση της νίκης της αντιπολίτευσης στη βόρεια Κύπρο και νομίζετε ότι πρόκειται για μια μεταβολή της θέσης της Άγκυρας;
<SPEAKER ID="235" LANGUAGE="DE" NAME="Verheugen," AFFILIATION="Επιτροπή">
<SPEAKER ID="236" LANGUAGE="" NAME="Πρόεδρος." AFFILIATION="">
<P>
   Ευχαριστούμε πολύ για τη συνεργασία σας σήμερα το απόγευμα, κύριε Verheugen.
<P>
Υπάρχει ένα θέμα επί της διαδικασίας. Θα σας παρακαλούσα να σιγουρευτείτε ότι είναι ένα θέμα επί της διαδικασίας, κύριε Posselt, διότι δεν μπορούμε να συζητάμε πολιτικά θέματα κατά τη διάρκεια της Ώρας των Ερωτήσεων. 
<SPEAKER ID="237" LANGUAGE="DE" NAME="Posselt (PPE-DE )." AFFILIATION="">
<SPEAKER ID="238" LANGUAGE="" NAME="Πρόεδρος." AFFILIATION="Ερωτήσεις προς τον κ. Liikanen">
<P>
   Έχετε απόλυτο δίκιο, κύριε Posselt.
<SPEAKER ID="239" LANGUAGE="" NAME="Πρόεδρος." AFFILIATION="">
<SPEAKER ID="240" LANGUAGE="FR" NAME="Liikanen," AFFILIATION="Επιτροπή">
<P>
    Οι αποφάσεις που αφορούν το 5o και 6o κοινοτικό πρόγραμμα-πλαίσιο έρευνας και τα αντίστοιχα ειδικά προγράμματά τους δεν περιλαμβάνουν οιαδήποτε πρόβλεψη για τη διάθεση προϋπολογισμού αφιερωμένου ειδικά στην έρευνα για τα εμβρυϊκά βλαστικά κύτταρα.
<P>
Όσον αφορά το 5o πρόγραμμα-πλαίσιο, δύο ερευνητικά σχέδια περιλαμβάνουν δραστηριότητες που προβλέπουν τη χρησιμοποίηση σειρών ανθρώπινων εμβρυϊκών βλαστικών κυττάρων. Όσον αφορά το 6o πρόγραμμα-πλαίσιο, αφενός κανένα σχέδιο δεν έλαβε έως τώρα χρηματοδότηση για έρευνα αυτού του τύπου, αφετέρου, ένα μόνο σχέδιο που αφορά έρευνα με χρήση μιας σειράς ανθρώπινων εμβρυϊκών βλαστικών κυττάρων ενδέχεται να είναι ικανό να επιλεγεί μετά την πρώτη πρόσκληση υποβολής προτάσεων. Όλες οι εν λόγω σειρές κυττάρων είναι υπάρχουσες σειρές και δημιουργήθηκαν χωρίς τη χρησιμοποίηση κοινοτικών κονδυλίων και εκτός της Ευρωπαϊκής Ένωσης.
<P>
Οι αποφάσεις αναφορικά με το 5o και 6o κοινοτικό πρόγραμμα έρευνας και τα αντίστοιχα ειδικά προγράμματά τους επιτρέπουν τη χρηματοδότηση της έρευνας σχετικά με βλαστικά κύτταρα πάσης προέλευσης.
<P>
Το Ευρωπαϊκό Κοινοβούλιο, στο ψήφισμά του της 19ης παρελθόντος Νοεμβρίου, εξέφρασε την υποστήριξή για κοινοτική χρηματοδότηση ερευνητικών δραστηριοτήτων τόσο για τα εμβρυϊκά βλαστικά κύτταρα όσο και για τα ενήλικα βλαστικά κύτταρα. 
<SPEAKER ID="241" LANGUAGE="EN" NAME="McKenna (Verts/ALE )." AFFILIATION="">
<SPEAKER ID="242" LANGUAGE="EN" NAME="Liikanen," AFFILIATION="Επιτροπή">
<P>
   .  Είμαι βέβαιος ότι ο κ. Busquin θα μπορούσε να απαντήσει με περισσότερες λεπτομέρειες, αλλά θα κάνω μια γενική παρατήρηση σχετικά με τον τρόπο λειτουργίας του κοινοτικού προϋπολογισμού για την έρευνα. Δεν καθορίζουμε εκ των προτέρων τέτοιου είδους ζητήματα: γίνεται πρόσκληση για υποβολή προτάσεων, ορίζονται οι θεματικές προτεραιότητες, λαμβάνονται αξιολογήσεις από ανεξάρτητους εμπειρογνώμονες. Βάσει αυτής της αξιολόγησης, επιλέγονται τα σχέδια. Το είδος της ταξινόμησης που αναφέρετε δεν γίνεται συνήθως στα κοινοτικά ερευνητικά σχέδια, αλλά μπορώ να προωθήσω τις παρατηρήσεις σας στον Επίτροπο Busquin. 
<SPEAKER ID="243" LANGUAGE="" NAME="Πρόεδρος." AFFILIATION="">
<P>
Οι δύο πρώτοι που ζήτησαν τον λόγο ήταν ο κ. Purvis και ο κ. Rübig. Ο κ. Posselt έχει ζητήσει επίσης τον λόγο, αλλά γνωρίζετε ότι μπορούν να μιλήσουν μόνο δύο.
<SPEAKER ID="244" LANGUAGE="EN" NAME="Purvis (PPE-DE )." AFFILIATION="">
<P>
    Θα ήθελα να ρωτήσω τον Επίτροπο εάν θα μπορούσε να επιβεβαιώσει την άρση του μορατόριουμ σχετικά με την έρευνα για τη χρήση εμβρυϊκών βλαστικών κυττάρων και εάν η Επιτροπή θα είναι έτοιμη να εξετάσει, και ενδεχομένως να χρηματοδοτήσει, αιτήσεις για την έρευνα που αφορά εμβρυϊκά βλαστικά κύτταρα βάσει του ψηφίσματος του Κοινοβουλίου της 19ης Νοεμβρίου 2003, το οποίο ανέφερε. 
<SPEAKER ID="245" LANGUAGE="" NAME="Liikanen," AFFILIATION="Επιτροπή">
<P>
   .  Πρόκειται για έναν εξαιρετικά ευαίσθητο φάκελο, τον οποίο ο συνάδελφός μου κ. Busquin χειρίστηκε με μεγάλη ευαισθησία και πραγματογνωμοσύνη, και έτσι θα είμαι πολύ προσεκτικός στις απαντήσεις μου. Σύμφωνα με τις απαντήσεις που έχω προετοιμάσει, υπάρχουν εδώ δύο μέρη. Θα συνεχίσω στα Γαλλικά. 
<SPEAKER ID="246" LANGUAGE="FR" NAME="Liikanen," AFFILIATION="Επιτροπή">
<P>
    Σύμφωνα με αυτό το μορατόριουμ, επιτρέπεται μόνον η έρευνα σε ανθρώπινα εμβρυϊκά βλαστικά κύτταρα που φυλάσσονται σε ειδικές τράπεζες εμβρύων ή που έχουν απομονωθεί υπό μορφή καλλιεργειών. Αυτό το μορατόριουμ ισοδυναμεί με συμφωνία πολιτικής μεταξύ του Συμβουλίου και της Επιτροπής και δεν έχει νομική αξία. Αυτό λήγει την 31η Δεκεμβρίου 2003 και έπειτα, απόντος ρυθμιστικού πλαισίου, η Επιτροπή είναι νομικά υποχρεωμένη να εφαρμόσει το έκτο πρόγραμμα-πλαίσιο το οποίο επιτρέπει αυτή την έρευνα. Η Επιτροπή θα το πράξει και για τον λόγο ότι έλαβε ένα πολύ ισχυρό πολιτικό μήνυμα από το Κοινοβούλιο το οποίο διάκειται ευνοϊκά σε έρευνα αυτού του τύπου. 
<SPEAKER ID="247" LANGUAGE="DE" NAME="Posselt (PPE-DE )." AFFILIATION="">
<P>
    Κύριε Επίτροπε, ως προς το ζήτημα αυτό δεν είναι διχασμένο μόνο το Κοινοβούλιο αλλά και το Συμβούλιο, υπάρχουν μάλιστα και διαφορές μεταξύ των κρατών μελών ως προς το ποινικό δίκαιο. Γι’ αυτό θα ήθελα να ρωτήσω άλλη μία φορά: αφού το Συμβούλιο δεν μπορεί να συμφωνήσει για ένα τόσο καίριο ζήτημα και υπάρχει μια μειοψηφία που δημιουργεί εμπόδιο, μήπως μπορεί η Επιτροπή να αποφασίσει να βάλει για λίγο κατά μέρος αυτό το ζήτημα μέχρι να επέλθει συμφωνία στο Συμβούλιο; Αυτή είναι η πρώτη μου ερώτηση, και η δεύτερη είναι: μήπως γνωρίζετε γιατί ο Επίτροπος Busquin ποτέ δεν παίρνει μέρος στην Ώρα των Ερωτήσεων για το ζήτημα αυτό; Ως γνωστόν, σήμερα δεν είναι η πρώτη φορά. 
<SPEAKER ID="248" LANGUAGE="" NAME="Πρόεδρος." AFFILIATION="">
<P>
   Ίσως αυτή η δεύτερη ερώτηση, κύριε Posselt, θα πρέπει να διαβιβαστεί στον κ. Busquin ούτως ή άλλως. 
<SPEAKER ID="249" LANGUAGE="" NAME="Liikanen," AFFILIATION="Επιτροπή">
<P>
   .  Ο κ. Busquin είναι ενεργά παρών στο Ευρωπαϊκό Κοινοβούλιο και σε όλα τα θεσμικά όργανα της Κοινότητας. Είμαι προσωπικά μάρτυρας πολλών συζητήσεων σχετικά με αυτό το συγκεκριμένο ζήτημα, στις οποίες επένδυσε προσωπικά πολλά. Αναλαμβάνω να δώσω στους αξιότιμους βουλευτές μια απάντηση επί του θέματος κατά τη διάρκεια της εβδομάδας. Θέλω να εξασφαλίσω ότι θα είμαστε ακριβείς όταν συζητούμε για ευαίσθητα νομικά ζητήματα. 
<SPEAKER ID="250" LANGUAGE="" NAME="Πρόεδρος." AFFILIATION="Ερωτήσεις προς την κ. de Palacio">
<P>
   Σας ευχαριστούμε πολύ για τη συνεργασία σας, κύριε Liikanen.
<SPEAKER ID="251" LANGUAGE="" NAME="Πρόεδρος." AFFILIATION="">
<P>
Στις αρχές Νοεμβρίου του 2003 ο Βέλγος Ομοσπονδιακός Υπουργός Μεταφορών ζήτησε να απαγορευθούν οι νυκτερινές πτήσεις σε ευρωπαϊκό επίπεδο. Ο ίδιος δεν συζητεί το θέμα μιας μονόπλευρης βελγικής απαγόρευσης των νυκτερινών πτήσεων επειδή αυτό θα μπορούσε να έχει-λόγω της ενδεχόμενης περιορισμένης χρήσης των βελγικών αεροδρομίων- σοβαρές συνέπειες για την απασχόληση στο Βέλγιο. Σε περίπτωση που οι νυκτερινές πτήσεις απαγορευθούν σε ευρωπαϊκό επίπεδο οι εν λόγω συνέπειες θα είναι λιγότερο σοβαρές.
<SPEAKER ID="252" LANGUAGE="ES" NAME="De Palacio, Loyola," AFFILIATION="Αντιπρόεδρος της Επιτροπής">
<P>
Βάσει της απόφασης που υιοθετήθηκε στην τριακοστή τρίτη συνέλευση του ΔΟΠΑ το 2001, η οποία θεσπίζει το πλαίσιο για την εισαγωγή περιορισμών, συμπεριλαμβανομένων εκείνων για τις νυχτερινές πτήσεις, η Επιτροπή παρουσίασε μια πρόταση οδηγίας, η οποία υιοθετήθηκε τον Μάρτιο του 2002. Αυτή η οδηγία επιτρέπει, μέσω μιας προκαταρκτικής διαδικασίας ανάλυσης και διαβούλευσης, την επιβολή απαγορεύσεων των νυχτερινών πτήσεων στους κοινοτικούς αερολιμένες στους οποίους δικαιολογείται σύμφωνα με αντικειμενικά κριτήρια. 
<SPEAKER ID="253" LANGUAGE="NL" NAME="Staes (Verts/ALE )." AFFILIATION="">
<SPEAKER ID="254" LANGUAGE="ES" NAME="De Palacio, Loyola," AFFILIATION="Αντιπρόεδρος της Επιτροπής">
<P>
    Κύριε Staes, μένω σε μία συνοικία των Βρυξελλών που είναι πολύ ευχάριστη –όπως όλη η πόλη των Βρυξελλών– πολύ όμορφη, κοντά σε ένα υπέροχο πάρκο και υπάρχει μια σιδηροδρομική γραμμή που περνάει δίπλα από το σπίτι μου και επομένως μια σειρά τρένων που περνάει κάθε νύχτα. Οπότε ήθελα να σας ρωτήσω, πρέπει να απαγορεύσουμε να περνάνε τα τρένα επειδή κάνουν θόρυβο και με ξυπνάνε; Στην περίπτωσή μου, εφόσον σας ενδιαφέρει, πρέπει να σας πω ότι ακούω μερικές φορές τα τρένα και μερικές φορές με έχουν ξυπνήσει, επειδή δεν κοιμάμαι πάντα πολύ βαθιά. Κύριε Staes, πρέπει επίσης να σας πω ότι όταν αγόρασα το σπίτι η σιδηροδρομική γραμμή υπήρχε ήδη εκεί.
<P>
Τρίτον, αυτό που μου ζητάτε, κύριε Staes είναι, πέρα από την κατάργηση των πτήσεων, και για να συνεχίσετε να απολαμβάνετε αυτή την ηρεμία, να κλείσουν οι αερολιμένες. Όμως υπάρχουν αερολιμένες που δεν έχουν αυτά τα προβλήματα, διότι δεν είναι κοντά σε κατοικημένες περιοχές, διότι είναι πιο απομακρυσμένοι, διότι έχουν διαφορετικά δρομολόγια. Ζητάτε, για παράδειγμα, να κλείσουν οι αερολιμένες στη Βόρεια Φινλανδία για να μην δημιουργούνται προβλήματα στους εργαζομένους των Βρυξελλών.
<P>
Κύριε Staes, δεν πρόκειται να το προτείνω αυτό. Μεταξύ άλλων πραγμάτων διότι, αν το έκανα, θα ήταν ένα συγκριτικό πλεονέκτημα. Και ο ανταγωνισμός στην Ευρώπη βασίζεται σε μια σειρά αξιών και μία από αυτές είναι αυτή. Και αυτό δεν είναι αθέμιτος ανταγωνισμός. Είναι πολύ απλά διαφορετικές καταστάσεις. Και αν οι Βρυξέλλες έχουν προβλήματα, πρέπει να προσαρμοστούν σε αυτές τις καταστάσεις και, ίσως, να καταργήσουν τις νυχτερινές πτήσεις, αλλά αυτό που δεν μπορείτε να ζητάτε είναι να καταργηθούν οι νυχτερινές πτήσεις στην Αθήνα επειδή υπάρχουν προβλήματα στις Βρυξέλλες. Ίσως η UPS να πετάει προς Αθήνα. Αν αυτό είναι αλήθεια, τι μπορώ να κάνω εγώ;
<P>
Θα μπορούσα να σας δώσω διάφορα παραδείγματα συγκριτικού πλεονεκτήματος άλλου είδους. Και έτσι ακριβώς λειτουργεί ο ανταγωνισμός. Λυπάμαι, κύριε Staes, αλλά δεν θα είμαι εγώ εκείνη που θα παρουσιάσει αυτή την πρόταση. 
<SPEAKER ID="255" LANGUAGE="" NAME="Πρόεδρος." AFFILIATION="">
<P>
Οι δύο πρώτοι που ζήτησαν το λόγο ήταν αναμφισβήτητα ο κ. Αλαβάνος και ο κ. Rübig. Επιπλέον, ο Κανονισμός συνιστά να δίνουμε το λόγο σε βουλευτές διαφορετικής πολιτικής ομάδας και εθνικότητας από τον συντάκτη της ερώτησης. 
<SPEAKER ID="256" LANGUAGE="" NAME="Αλαβάνος (GUE/NGL )." AFFILIATION="">
<SPEAKER ID="257" LANGUAGE="ES" NAME="De Palacio, Loyola," AFFILIATION="Αντιπρόεδρος της Επιτροπής">
<SPEAKER ID="258" LANGUAGE="DE" NAME="Rübig (PPE-DE )." AFFILIATION="">
<SPEAKER ID="259" LANGUAGE="ES" NAME="De Palacio, Loyola," AFFILIATION="Αντιπρόεδρος της Επιτροπής">
<SPEAKER ID="260" LANGUAGE="" NAME="Πρόεδρος." AFFILIATION="">
<P>
Η εφαρμογή του Προγράμματος εκμετάλλευσης του Άνθρακα το 1998, προκάλεσε την χορήγηση παχυλών ενισχύσεων προς την επιχείρηση Minero Siderúrgica de Ponferrada SA (MSP), ενισχύσεων οι οποίες θα έπρεπε να διατεθούν για την δημιουργία θέσεων εργασίας και την δημιουργία εναλλακτικών βιομηχανιών. Μετά παρέλευση πενταετίας, η απασχόληση μειώθηκε δραματικά (κατά τα τελευταία έτη χάθηκαν περισσότερες από 1.500 θέσεις εργασίας), ενώ δεν δημιουργήθηκαν βιομηχανίες που θα μπορούσαν να αντισταθμίσουν την μείωση αυτή. Οι ενισχύσεις που χορηγήθηκαν θα έπρεπε να είχαν επιτρέψει στην επιχείρηση MSP να αντιμετωπίσει τον ανταγωνισμό της αγοράς, περί το 2005, και να δημιουργήσει και άλλες οικονομικές δραστηριότητες στην περιοχή. Παρά ταύτα, αυτό που συνέβη είναι ότι οι ενισχύσεις αυτές διετέθησαν σε επιχειρήσεις που δεν αποφέρουν τίποτε στην τοπική οικονομία. Έκλεισαν ουσιαστικά όλες οι επιχειρήσεις υπόγειας εξόρυξης, με αποτέλεσμα μεγάλο τμήμα της παραγωγής προέρχεται από τις επιφανειακές εκμεταλλεύσεις της Φονφρία και του Φεϊξολίν. Οι δύο αυτές μονάδες, αυτές που έχουν εξαντληθεί και αυτές των οποίων θα αρχίσει η εκμετάλλευση συνεπάγονται την καταστροφή της κοιλάδας Λαθιάνα (η οποία είναι αναγνωρισμένη ως Προστατευόμενη Περιοχή της Βιόσφαιρας παγκόσμιας σημασίας, Ειδική Ζώνη Προστασίας για τα Πτηνά και Τοποθεσία Κοινοτικού Ενδιαφέροντος). Εάν το ζητούμενο είναι να διατηρηθούν Στρατηγικά Αποθέματα Άνθρακα για την αντιμετώπιση έκτακτων καταστάσεων, δεν θεωρεί η Επιτροπή ότι θα ήταν λογικό να μείνουν ανεκμετάλλευτα τα κοιτάσματα των οποίων η εξόρυξη είναι ευχερής και γρήγορη, τα οποία είναι ακριβώς οι επιφανειακές εκμεταλλεύσεις και να διατηρηθεί η εκμετάλλευση των υπόγειων ανθρακωρυχείων, η οποία είναι απαραίτητη για τις παρούσες ανάγκες και δημιουργεί θέσεις εργασίας; 
<SPEAKER ID="261" LANGUAGE="ES" NAME="De Palacio, Loyola," AFFILIATION="Αντιπρόεδρος της Επιτροπής">
<P>
    Κύριε Πρόεδρε, η Επιτροπή έλαβε ευρεία υποστήριξη για τις προτάσεις του Πράσινου Βιβλίου “Προς μία ευρωπαϊκή στρατηγική για την ασφάλεια του ενεργειακού εφοδιασμού”, σχετικά με τη διατήρηση της πρόσβασης στα κοινοτικά αποθέματα άνθρακα και τη διατήρηση ενός βασικού επιπέδου παραγωγής υπό αυτή την έννοια. Σύμφωνα με αυτή την ιδέα η Επιτροπή πρότεινε και το Συμβούλιο ενέκρινε –με την προηγούμενη γνωμοδότηση του Ευρωπαϊκού Κοινοβουλίου– τον κανονισμό (ΕΚ) αριθ. 1407/2002 του Συμβουλίου, της 23 Ιουλίου 2002, σχετικά με τις κρατικές ενισχύσεις προς τη βιομηχανία άνθρακα.
<SPEAKER ID="262" LANGUAGE="FR" NAME="Turmes (Verts/ALE )." AFFILIATION="">
<P>
    Κυρία de Palacio, εδώ και μήνες, δυσκολεύομαι ορισμένες φορές να παρακολουθήσω την επιχειρηματολογία σας και το ίδιο συμβαίνει και όσον αφορά την απάντησή σας σχετικά με το θέμα του άνθρακα. Λέτε ότι οφείλουμε να συνεχίσουμε την επιφανειακή εκμετάλλευση του άνθρακα στην Ευρώπη διότι υπάρχει πρόβλημα προσφοράς. Η παγκόσμια αγορά άνθρακα δεν γνωρίζει καμία έλλειψη. Για δεκαετίες δεν υπάρχει καμία διακύμανση των τιμών, ουδέποτε υπήρξε πίεση στην Ευρώπη, η οποία δεν έχει καμιά δυσκολία να αγοράσει άνθρακα. Αυτό δείχνει ότι δεν έχετε αντικειμενικό κριτήριο. Το κριτήριο του ποσοστού των εισαγωγών δεν μπορεί να θεωρηθεί ως απειλή για την ασφάλεια προμήθειας. Θα αντιμετωπίζαμε τότε πολύ σοβαρότερες απειλές όσον αφορά τους ιούς των υπολογιστών για παράδειγμα.
<P>
Για να επανέλθω σε αυτή την ιδιαίτερη ισπανική περίπτωση, έχουμε την εντύπωση ότι, στην περιοχή που μας αφορά, ο κ. Victorino Alonso, ιδιοκτήτης διαφόρων επιχειρήσεων, χρησιμοποιεί με κακό τρόπο τα χρήματα τα οποία του χορηγεί η Ευρώπη διότι χρησιμοποιεί τα χρήματα για να βελτιώσει την ανταγωνιστικότητα των επιχειρήσεών του, τη στιγμή κατά την οποία τα χρήματα αυτά θα έπρεπε να χρησιμοποιηθούν για τη διατήρηση των θέσεων απασχόλησης στην περιοχή. 
<SPEAKER ID="263" LANGUAGE="" NAME="Πρόεδρος." AFFILIATION="">
<P>
   Κύριε Turmes, θα σας ζητήσω να κάνετε συμπληρωματικές ερωτήσεις. Το έχω πει ήδη αυτό σήμερα. Ο Κανονισμός προβλέπει άλλες ευκαιρίες για δηλώσεις και συζητήσεις. 
<SPEAKER ID="264" LANGUAGE="ES" NAME="De Palacio, Loyola," AFFILIATION="Αντιπρόεδρος της Επιτροπής">
<P>
   . Κύριε Πρόεδρε, κυρίες και κύριοι, πιστεύω ότι ο κ. Turmes μιλάει για κάτι διαφορετικό, διαφορετικά δεν καταλαβαίνω. Οι ενισχύσεις για τον άνθρακα δεν είναι ευρωπαϊκές ενισχύσεις, διότι η Ευρώπη δεν δίνει τίποτα στην επιχείρηση , αλλά είναι ενισχύσεις από την ισπανική εθνική κυβέρνηση, όχι από την Ευρώπη.
<P>
Η Επιτροπή και η Ευρωπαϊκή Ένωση, σε κοινοτικό επίπεδο, δεν χρηματοδοτούν ενισχύσεις για τον τομέα του άνθρακα. Ο κ. Turmes πρέπει να μιλάει για τις εθνικές ενισχύσεις που έχει λάβει η αναφερθείσα επιχείριση, στο πλαίσιο του σχεδίου αναδιάρθρωσης του άνθρακα που παρουσιάστηκε από την Ισπανία. Θα ήθελα επίσης να πω στον κ. Turmes ότι η Επιτροπή δεν έχει καμία γνώση για τα πράγματα για τα οποία μιλάτε. 
<SPEAKER ID="265" LANGUAGE="" NAME="Πρόεδρος." AFFILIATION="">
<SPEAKER ID="266" LANGUAGE="ES" NAME="De Palacio, Loyola," AFFILIATION="Αντιπρόεδρος της Επιτροπής">
<P>
    Κύριε Πρόεδρε, κυρίες και κύριοι, τα έργα που αναφέρονται στην προφορική ερώτηση αποτελούν μέρος του σχεδίου προτεραιότητας αριθ. 8, διατροπικός άξονας Πορτογαλίας-Ισπανίας-λοιπής Ευρώπης, που συμπεριλαμβάνεται στην απόφαση της Επιτροπής του 1996 σχετικά με τους κοινοτικούς προσανατολισμούς για την ανάπτυξη του διευρωπαϊκού δικτύου μεταφορών.
<P>
Η πρωτοβουλία ανάπτυξης θεωρεί επίσης ότι η διασυνοριακή γραμμή Βίγκο-Πόρτο πληρούσε τις προϋποθέσεις για να συμπεριληφθεί στη λεγόμενη “λίστα ταχείας εκκίνησης” για την οποία, όπως γνωρίζουν οι αξιότιμοι βουλευτές, εκτός από το ό,τι αποτελεί μέρος των διευρωπαϊκών δικτύων, πρέπει να έχει το διασυνοριακό στοιχείο και οι εργασίες σε αυτνή πρέπει να ξεκινήσουν αμέσως, δηλαδή, στα επόμενα τρία χρόνια (2004-2006).
<P>
Κατά την περίοδο 2000-2006 το Ταμείο Συνοχής χρηματοδοτεί την γραμμή του Miño, βόρεια του Πόρτο. Οι αποφάσεις σχετικά με τη χορήγηση μιας συνολικής ενίσχυσης 87 εκατομμυρίων ευρώ για τη γραμμή Nine-Braga-Lousada-Nine θα εγκριθούν τις επόμενες μέρες. Από το 1987, οι μελέτες σχετικά με την Ατλαντική σιδηροδρομική γραμμή Φερόλ-πορτογαλικά σύνορα της Γαλικίας έλαβαν μια κοινοτική ενίσχυση, η οποία ανήλθε το 2003 σε ένα συνολικό ποσό σχεδόν 6 εκατομμυρίων ευρώ. Για την περίοδο 2004-2006 προβλέπεται να διατεθούν άλλα 5 εκατομμύρια ευρώ για τη χρηματοδότηση μελετών σχετικά με αυτόν τον σιδηροδρομικό άξονα, σε απάντηση προς ένα νέο αίτημα των ισπανικών αρχών. Όσον αφορά την ισπανική σιδηροδρομική γραμμή μεταξύ Φερόλ και πορτογαλικών συνόρων, έχουν ολοκληρωθεί αρκετές τεχνικές μελέτες και πολλές βρίσκονται ακόμη στη διαδικασία της παραγωγής.
<P>
Τα έργα έχουν ήδη ξεκινήσει βόρεια του Βίγκο. Σύμφωνα με την ενημέρωση που έχουμε λάβει από τις εθνικές αρχές –πορτογαλικές και ισπανικές– η γραμμή Βίγκο-Λα Κορούνια προβλέπεται να τεθεί σε λειτουργία το 2007 και η σύνδεση Βίγκο-Πόρτο το 2009, ενώ η γραμμή Λα Κορούνια-Φερόλ, που θα συμπληρώσει το τμήμα της γραμμής στο ισπανικό έδαφος, θα είναι έτοιμη και λειτουργική μετά το 2010. 
<SPEAKER ID="267" LANGUAGE="" NAME="Πρόεδρος." AFFILIATION="">
<P>
H Επιτροπή, στην προσφυγή της για την εφαρμογή του Κανονισμού (ΕΟΚ) 3577/92(1) από την Ελλάδα και ειδικότερα του άρθρου 3, παράγραφος 2, αναφέρει ότι “το δικαίωμα του κράτους υποδοχής να ρυθμίζει τα της επάνδρωσης των ακτοπλοϊκών πλοίων περιορίζεται στο προσωπικό καταστρώματος και μηχανοστασίου”. Όμως στην απάντησηστην ερώτησή μου Ρ-3616/97(2), η Επιτροπή είχε εντελώς διαφορετική άποψη: “Το άρθρο 3 του Κανονισμού (ΕΟΚ) 3577/92 που αφορά την επάνδρωση, καλύπτει όλες τις πτυχές που έχουν σχέση με το πλήρωμα. Ιδίως, κατά την εκτίμηση του αριθμού των θέσεων εργασίας που συνδέονται με τις επιβατικές και πορθμειακές γραμμές και τις κρουαζιέρες, οι θαλαμηπόλοι και το προσωπικό εστίασης έχουν υπολογισθεί ως τμήμα του πληρώματος.”.
<P>
Ερωτάται η Επιτροπή γιατί και με ποια διαδικασία άλλαξε θέση και αφαιρεί τους θαλαμηπόλους και το προσωπικό εστίασης από το πλήρωμα που καλύπτεται από το άρθρο 3, παράγραφος 2 του Κανονισμού; Αγνοεί τα προβλήματα ασφάλειας που θα δημιουργηθούν από την ύπαρξη ετερογενών πληρωμάτων στα επιβατηγά και οχηματαγωγά πλοία, μετά μάλιστα τα τραγικά δυστυχήματα στην Ευρωπαϊκή Ένωση και αναλαμβάνει η Επιτροπή την ευθύνη; Πρόκειται να στηρίξει η Επιτροπή σε σχέση ιδιαίτερα με τα κρουαζιερόπλοια την αρχή του "host state";
<SPEAKER ID="268" LANGUAGE="ES" NAME="De Palacio, Loyola," AFFILIATION="Αντιπρόεδρος της Επιτροπής">
<P>
Αυτό που προσάπτει η Επιτροπή στο ελληνικό κράτος σε σχέση με αυτό το θέμα είναι η εφαρμογή των κανόνων του κράτους υποδοχής των κρουαζιερόπλοιων για τα οποία ο κανονισμός (ΕΟΚ) αριθ. 3577/92 προβλέπει την εφαρμογή των κανόνων του κράτους σημαίας.
<P>
Η εφαρμογή των κανόνων σχετικά με το πλήρωμα του κράτους υποδοχής για τη νησιωτική ακτοπλοΐα προβλέπεται μόνο για τις τακτικές γραμμές. Αφετέρου, ακόμη και σε αυτή την περίπτωση, οι εθνικοί κανονισμοί που εφαρμόζονται δεν μπορούν να είναι αντίθετοι προς την αρχή της ελεύθερης παροχής υπηρεσιών. Επομένως, κάθε απαίτηση που επιβάλλεται από την εθνική νομοθεσία όσον αφορά το πλήρωμα δεν μπορεί να εισαγάγει περιορισμούς που δεν αιτιολογούνται από επιτακτικούς λόγους γενικού συμφέροντος και οι περιορισμοί πρέπει να είναι ανάλογοι με τον επιδιωκόμενο στόχο. Σε αυτό το πλαίσιο, η Επιτροπή επισημαίνει ότι οι συμβάσεις SOLAS και STCW –που έχουν επικυρωθεί από όλα τα κράτη μέλη της Ένωσης– περιέχουν κανόνες όσον αφορά τα πληρώματα των πλοίων, στόχος των οποίων είναι ακριβώς η ασφάλεια στην ναυσιπλοΐα.
<P>
Όπως επεσήμανε στην πρόσφατη ανακοίνωσή της σχετικά με την ερμηνεία του κανονισμού (ΕΟΚ) αριθ. 3577/92, η Επιτροπή πιστεύει ότι, όσον αφορά τους κανόνες σχετικά με την ασφάλεια και την κατάρτιση, κάθε προϋπόθεση που προχωρεί πιο μακριά από τους κανόνες που περιέχονται στις εν λόγω συμβάσεις θα αποτελούσε ένα δυσανάλογο περιορισμό της ελεύθερης παροχής υπηρεσιών. 
<SPEAKER ID="269" LANGUAGE="" NAME="Αλαβάνος (GUE/NGL )." AFFILIATION="">
<SPEAKER ID="270" LANGUAGE="ES" NAME="De Palacio, Loyola," AFFILIATION="Αντιπρόεδρος της Επιτροπής">
<P>
    Κύριε Πρόεδρε, αυτό το θέμα βρίσκεται ενώπιον του Δικαστηρίου, και αυτό που συμβαίνει είναι ότι, την 1η Ιανουαρίου, τελειώνει επίσης η ειδική μεταβατική περίοδος που απολάμβανε η Ελλάδα, σύμφωνα με την ισχύουσα οδηγία, και, επομένως, δεν θα είναι δυνατό να γίνεται καμία διάκριση.
<SPEAKER ID="271" LANGUAGE="" NAME="Πρόεδρος." AFFILIATION="(Η συνεδρίαση διακόπτεται στις 19.11 και συνεχίζεται στις 21.00)">
<P>
   Σας ευχαριστούμε πολύ για την συνεργασία σας με το Κοινοβούλιο απόψε, κυρία de Palacio.
<P>
Δεδομένου ότι ο χρόνος που προβλέπεται για την Ώρα των Ερωτήσεων προς την Επιτροπή έχει εξαντληθεί, οι ερωτήσεις αριθ. 37 ως 72 θα απαντηθούν γραπτώς.(3)
<SPEAKER ID="272" LANGUAGE="" NAME="" AFFILIATION="Αντιπροέδρου">
<SPEAKER ID="273" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της σύστασης για τη δεύτερη ανάγνωση (A5-0457/2003), εξ ονόματος της Επιτροπής Βιομηχανίας, Εξωτερικού Εμπορίου, Έρευνας και Ενέργειας, σχετικά με την κοινή θέση του Συμβουλίου ενόψει της έκδοσης της οδηγίας του Ευρωπαϊκού Κοινοβουλίου και του Συμβουλίου που αφορά την προώθηση της συμπαραγωγής ενέργειας βάσει της ζήτησης για χρήσιμη θερμότητα στην εσωτερική αγορά ενέργειας και για την τροποποίηση της οδηγίας 92/42/ΕΟΚ (10345/2/2003 - C5-0444/2003 - 2002/0185(COD)) (εισηγητής: ο κ. N. Glante). 
<SPEAKER ID="274" LANGUAGE="DE" NAME="Glante (PSE )," AFFILIATION="εισηγητής">
<P>
Η συμπαραγωγή ενέργειας είναι η ταυτόχρονη παραγωγή ηλεκτρικής ενέργειας και θερμότητας με μια διαδικασία εξοικονόμησης ενέργειας. Η οδηγία αυτή επικεντρώνεται πρωτίστως στην συμπαραγωγή υψηλής απόδοσης, δηλαδή σε διαδικασίες που προσφέρουν εξοικονόμηση ενέργειας ύψους τουλάχιστον 10%. Αυτός είναι ένας από τους κύριους λόγους για τη χρησιμοποίηση της συμπαραγωγής ως μέσο αύξησης της ενεργειακής απόδοσης και για τη συμβολή της στη μεγαλύτερη ασφάλεια εφοδιασμού. Οι διακοπές της ηλεκτροδότησης των τελευταίων μηνών έδειξαν ότι πρέπει να κάνουμε κάτι για τη βελτίωση της ασφάλειας του εφοδιασμού.
<P>
Θα ήθελα να αρχίσω σχολιάζοντας τον τρόπο με τον οποίο το Συμβούλιο αντιμετωπίζει το Κοινοβούλιο. Η παρούσα οδηγία συζητείται από τον Σεπτέμβριο του 2002, δηλαδή σχεδόν 18 μήνες. Κατά την πρώτη ανάγνωση στο Κοινοβούλιο υπήρξαν πολλές αντιπαραθέσεις. Η δεύτερη ανάγνωση ήταν πολύ περισσότερο προσανατολισμένη στην επίτευξη συμφωνίας. Δυστυχώς, το Συμβούλιο υιοθέτησε στην κοινή θέση του πολύ λίγες από τις τροπολογίες του Σώματος. Κατά τη δεύτερη ανάγνωση, το Συμβούλιο επέδειξε και πάλι λίγη μόνο ευελιξία και ανοιχτή στάση απέναντι στα αιτήματά μας. Κατά την άποψή μου, το Συμβούλιο υιοθέτησε από την αρχή μια αρνητική στάση και μας επανέλαβε ότι δεν υπάρχει προοπτική να πάμε μακρύτερα από την κοινή θέση. Κατά τη γνώμη μου, ορισμένες φορές ο τρόπος διεξαγωγής των διαπραγματεύσεων έμοιαζε περισσότερο με διαδικασία διαβούλευσης παρά με διαδικασία συναπόφασης. Τελικά, οι συμβιβαστικές λύσεις υιοθετήθηκαν όχι επειδή εγώ ως εισηγητής ήμουν απόλυτα ικανοποιημένος με το αποτέλεσμα αλλά μάλλον επειδή το Συμβούλιο άσκησε πίεση στο Κοινοβούλιο, καθώς εφόσον το Συμβούλιο έπρεπε να τηρήσει το χρονοδιάγραμμα, δεν υπήρχε πλέον αρκετός χρόνος για διαδικασία συνδιαλλαγής. Πίεση ασκήθηκε ακόμα μέσω των δηλώσεων ορισμένων αντιπροσωπειών του Συμβουλίου όπου αμφισβητείτο η ανάγκη μιας οδηγίας για την προώθηση της συμπαραγωγής και καθίστατο σαφές ότι η οδηγία θα εμποδιζόταν εάν το Κοινοβούλιο ζητούσε κάτι παραπάνω από αυτήν την προώθηση.
<P>
Πρώτον, η ηλεκτρική ενέργεια από συμπαραγωγή υπολογίζεται με τη μέθοδο Prothermo όπως περιγράφεται στο παράρτημα ΙΙ. Βάσει αυτής της μεθόδου και λαμβάνοντας υπόψη τα αποτελέσματα ενός εργαστηρίου του Ευρωπαϊκού Οργανισμού Τυποποίησης που διεξάγεται τώρα, η Επιτροπή πρέπει να ορίσει μια ενιαία μέθοδο υπολογισμού για την ηλεκτρική ενέργεια από συμπαραγωγή και τις αναγκαίες κατευθυντήριες γραμμές για τη χρησιμοποίησή της.
<P>
Δεύτερον, για τον χαρακτηρισμό ως συμπαραγωγή ενέργειας υψηλής απόδοσης πρέπει να υπάρχει εξοικονόμηση ενέργειας τουλάχιστον της τάξεως του 10%, όπως ορίζεται στο παράρτημα ΙΙΙ. Η Επιτροπή θα υποβάλει εναρμονισμένες τιμές αναφοράς για τον υπολογισμό της εξοικονόμησης ενέργειας. Αυτό ήταν ένα σημαντικό βήμα προόδου και ένα σημαντικό αίτημα του Κοινοβουλίου. Δεν έχει γίνει εναρμόνιση της σειράς εφαρμογής των παραρτημάτων ΙΙ και ΙΙΙ. Για τον λόγο αυτόν, οι εναλλακτικές μέθοδοι υπολογισμού θα εξακολουθήσουν να ισχύουν και θα εναρμονιστούν, εφόσον χρειαστεί, σε ένα νέο σχέδιο οδηγίας της Επιτροπής. Έχει ήδη εξασφαλιστεί μια ενιαία διαδικασία για την έκδοση πιστοποιητικών προέλευσης, τα οποία είναι σημαντικά για το διασυνοριακό εμπόριο και επομένως για την ενιαία αγορά.
<P>
Τα κράτη μέλη πρέπει να συγκεντρώσουν στατιστικά στοιχεία για την εθνική παραγωγή ηλεκτρικής ενέργειας και θερμότητας από συμπαραγωγή. Επίσης, πρέπει να αναλύσουν το δυναμικό χρησιμοποίησης της συμπαραγωγής και να κοινοποιήσουν στην Επιτροπή τα συμπεράσματά τους. Η Επιτροπή οφείλει να αξιολογήσει αυτές τις αναφορές και εφόσον είναι αναγκαίο να υποβάλει σχέδιο δράσης για την ανάπτυξη της συμπαραγωγής στην ΕΕ. Οι εθνικές ενισχύσεις και τα μέσα πρέπει να επικεντρωθούν στην εξοικονόμηση πρωτογενούς ενέργειας. Πρέπει να αρθούν τα νομικά ή άλλης φύσεως εμπόδια. Η οδηγία δίνει έναν ορισμό της μικρο-συμπαραγωγής ενέργειας και της παραχωρεί ένα ιδιαίτερο καθεστώς. Σύμφωνα με την οδηγία, η μικρο-συμπαραγωγή ενέργειας αφορά εγκαταστάσεις μέγιστης ισχύος 50 KW(e). Οι εταιρίες μικρο-συμπαραγωγής μπορούν να συμβουλευτούν πιστοποιημένες τιμές για τον αναγκαίο υπολογισμό μειώνοντας έτσι τις διοικητικές δαπάνες. Τα κράτη μέλη μπορούν να διευκολύνουν την πρόσβαση των μικρών μονάδων συμπαραγωγής και μικρο-συμπαραγωγής στο δίκτυο. Ασφαλώς, στο σημείο αυτό θα θέλαμε να γίνουν περισσότερα.
<P>
Τι δεν υπάρχει λοιπόν στην οδηγία που εμείς θα το θέλαμε; Δεν έχουν τεθεί στόχοι για την ΕΕ ή τα επιμέρους κράτη μέλη, ούτε ειδική υποστήριξη και επαρκής διευκόλυνση για τις μονάδες μικρο-συμπαραγωγής, και έτσι δυστυχώς δεν θα υπάρξει υποστήριξη για την αύξηση της διείσδυσης στην αγορά τα επόμενα χρόνια. Δεν υπάρχουν συγκεκριμένα μέτρα για την αύξηση της αναλογίας της συμπαραγωγής επί του συνόλου της παραγωγής ηλεκτρικής ενέργειας στην Ευρώπη και δεν ρυθμίζεται επαρκώς με μέτρα στήριξης η πρόσβαση στην ηλεκτρική ενέργεια από συμπαραγωγή στο δίκτυο. Αυτή τη στιγμή δεν έχουν εναρμονιστεί οι μέθοδοι υπολογισμού, ενώ οι εναλλακτικές μέθοδοι ισχύουν μέχρι το 2010. Η συμπαραγωγή με πυρηνική ενέργεια δεν αποκλείστηκε από το πεδίο εφαρμογής της οδηγίας. Το Ευρωπαϊκό Κοινοβούλιο οπωσδήποτε θα ήθελε μια πιο φιλόδοξη οδηγία. Όμως η παρούσα οδηγία θεσπίζει τουλάχιστον μια κοινή αντίληψη της συμπαραγωγής και θέτει τα θεμέλια για την προώθησή της στην Ευρώπη. Χαράσσεται ο δρόμος για την εναρμόνιση των μεθόδων υπολογισμού της ηλεκτρικής ενέργειας από συμπαραγωγή και της εξοικονόμησης πρωτογενούς ενέργειας. Τα κράτη μέλη θα πρέπει επίσης να εξετάσουν την τεχνολογία, διότι πρέπει να αξιολογήσουν τις εθνικές δυνατότητες και το δυναμικό της παραγωγής ρεύματος και να τα γνωστοποιήσουν στην Επιτροπή. Εάν δεν σημειωθεί αύξηση της χρησιμοποίησης της συμπαραγωγής, η Επιτροπή καλείται να υποβάλει σχέδιο δράσης για την ανάπτυξή της.
<SPEAKER ID="275" LANGUAGE="ES" NAME="De Palacio, Loyola," AFFILIATION="Αντιπρόεδρος της Επιτροπής">
<P>
    Κύριε Πρόεδρε, κυρίες και κύριοι, καταρχάς θα ήθελα να πω ότι αποτελεί μεγάλη ικανοποίηση για μένα η σκέψη ότι είμαστε έτοιμοι να ολοκληρώσουμε τη διαδικασία έγκρισης της οδηγίας σχετικά με την προώθηση της συμπαραγωγής ενέργειας. Από αυτή την άποψη, θα ήθελα να ευχαριστήσω ιδιαίτερα τον εισηγητή, κ. Glante, και επίσης τους άλλους σκιώδεις εισηγητές και τους υπόλοιπους υπεύθυνους βουλευτές, οι οποίοι εργάστηκαν εντατικά σε αυτή την οδηγία που είναι τόσο σημαντική για την ενεργειακή πολιτική της Ευρώπης και, ταυτόχρονα, τόσο τεχνικά περίπλοκη σε πολλές περιπτώσεις.
<P>
Η ευρωπαϊκή βιομηχανία απαιτεί εδώ και πολύ καιρό μια ρύθμιση αυτού του είδους· παρακολουθεί πολύ στενά το έργο μας και πιστεύω ότι όλοι θεωρούν ότι αυτό που μπορούμε να επιτύχουμε απόψε και αύριο, στην ψηφοφορία είναι μια καλή συμφωνία – ο κ. Glante έλεγε νωρίτερα ότι “κάνει λίγο κακό σε όλους”, ίσως εν μέρει αυτός είναι ο λόγος που είναι μια καλή συμφωνία.
<P>
Υπάρχει ένα εξαιρετικά σημαντικό σημείο, που επεσήμανε ο κ. Glante, το οποίο είναι ότι στην συμπαραγωγή υπάρχουν διαφορετικές έννοιες που είναι κρυφές ανάλογα με τις διάφορες χώρες. Χάρη σε αυτή τη συζήτηση επιτυγχάνουμε τη σύγκλιση αυτών των διαφορετικών εννοιών, και οδηγούμαστε σε κάτι που είναι βασικό: ότι η συμπαραγωγή είναι πραγματική συμπαραγωγή και συνεπάγεται τη βελτίωση της πραγματικής παγκόσμιας ενεργειακής ισορροπίας.
<P>
Θα ήθελα να ευχαριστήσω για άλλη μία φορά τον εισηγητή, κ. Glante, όλους τους σκιώδεις εισηγητές και τους υπόλοιπους βουλευτές που συμμετείχαν σε αυτές τις συζητήσεις για τις συνεισφορές τους. 
<SPEAKER ID="276" LANGUAGE="DE" NAME="Rübig (PPE-DE )." AFFILIATION="">
<P>
    Κύριε Πρόεδρε, κυρία Επίτροπε, επιτρέψτε μου να αρχίσω εκφράζοντάς σας τις ευχαριστίες μου για τα καλά σας λόγια με τα οποία αναγνωρίζετε το έργο του Κοινοβουλίου. Γνωρίζουμε ότι εδώ στο Κοινοβούλιο δεν βρίσκονται μόνο μηχανικοί, αλλά και σωστοί, εκλεγμένοι πολιτικοί που προσπαθούν να επιτύχουν το καλύτερο δυνατόν βάσει της κάθε πρότασης. Θα ήθελα να ευχαριστήσω ειδικά τον κ. Glante και τον κ. Vidal-Quadras Roca που συμμετείχαν ιδιαίτερα στη συζήτηση. Πιστεύω ότι μάθαμε πολλά τους μήνες που πέρασαν για την τεχνολογία αυτή και τελικά διαπιστώσαμε ότι η απόφαση είναι πολιτική. Θα ήθελα επίσης να εκφράσω τις ευχαριστίες μου για τη συμβιβαστική λύση που υποστηρίχθηκε ευρέως από τους συναδέλφους μας. Πιστεύω ότι το έργο τους αποτελεί ένα ακόμα μεγαλύτερο επίτευγμα, λαμβανομένης υπόψη της πολυπλοκότητας του αντικειμένου με το οποίο έπρεπε να ασχοληθούν.
<P>
Ο ενιαίος ορισμός της συμπαραγωγής είναι πολύ σημαντικός. Θεωρώ ότι το σημαντικότερο είναι η δήλωσή μας πως θα δεχθούμε διαφορετικές μεθόδους υπολογισμού, ιδίως την πρόταση του Ευρωπαϊκού Οργανισμού Τυποποίησης που περιμένουμε με μεγάλο ενδιαφέρον. Έχουμε ως βάση το Prothermo, αλλά η Επιτροπή πρέπει επίσης να εξετάσει με προσοχή τις προτάσεις μας για τον υπολογισμό της καθαρής ηλεκτρικής ενέργειας. Έτσι καθορίζεται ένα πρότυπο που θα είναι πολύ σημαντικό για όλους στο μέλλον. Ένα άλλο εξαιρετικά σημαντικό στοιχείο είναι η εξίσωση της ιδίας κατανάλωσης από τους παραγωγούς ηλεκτρικής ενέργειας από συμπαραγωγή με την ηλεκτρική ενέργεια που πηγαίνει στο δίκτυο και, ως εκ τούτου, σε μηχανικές ή άλλες μονάδες που δεν τροφοδοτούν το δίκτυο. Η ενέργεια είναι πολύ σημαντική σε αυτό το σύστημα στήριξης.
<SPEAKER ID="277" LANGUAGE="FI" NAME="Paasilinna (PSE )." AFFILIATION="">
<P>
    Κύριε Πρόεδρε, θα ήθελα να ευχαριστήσω τον εισηγητή Glante για την εξαίρετη εργασία του. Η αύξηση της συμπαραγωγής ενέργειας είναι ένα από τα καλύτερα μέσα για τη βελτίωση της αποτελεσματικότητας της οικονομίας στον τομέα της ενέργειας και για τη μείωση των εκπομπών που προκαλούν το φαινόμενο του θερμοκηπίου. Ας καταπολεμήσουμε τους ρύπους με τη βοήθεια της επιστήμης, της αποτελεσματικότητας και της λογικής.
<SPEAKER ID="278" LANGUAGE="FI" NAME="Pohjamo (ELDR )." AFFILIATION="">
<P>
    Κύριε Πρόεδρε, κυρία Επίτροπε, και εγώ με τη σειρά μου θα ήθελα να ευχαριστήσω τον κ. Glante εξ ονόματος της Ομάδας μου για την πολύ αξιόπιστη έκθεσή του. Ο κ. Glante εργάστηκε σκληρά για να προωθήσει αυτήν την ιδέα: άκουσε τις διάφορες πλευρές και κατέληξε σε καλό αποτέλεσμα. Υποστηρίζω θερμά την συμπαραγωγή ενέργειας, η οποία είναι ένα μηχανισμός της περιβαλλοντικής και της ενεργειακής πολιτικής που αποσκοπεί στην αύξηση της ενεργειακής αποδοτικότητας και τη βελτίωση της ασφάλειας του ενεργειακού εφοδιασμού. Όπως προανέφερε ο κ. Paasilinna, εμείς στη Φινλανδία έχουμε θετικές εμπειρίες από τη συμπαραγωγή.
<SPEAKER ID="279" LANGUAGE="ES" NAME="Vidal-Quadras Roca (PPE-DE )." AFFILIATION="">
<P>
    Κύριε Πρόεδρε, κυρίες και κύριοι, κυρία Επίτροπε, προσθέσαμε άλλον ένα όροφο στο οικοδόμημα της ενεργειακής πολιτικής της Ένωσης που η Επιτροπή –και ιδιαίτερα η Αντιπρόεδρος de Palacio– προωθεί από την αρχή αυτής της νομοθετικής περιόδου.
<P>
Πιστεύω, κύριε Πρόεδρε, ότι το επιτύχαμε αυτό χάρη στην εξαιρετική εργασία του εισηγητή, κ. Glante, και των διαφόρων βουλευτών οι οποίοι συνέβαλαν σε αυτό τον στόχο και τελικά αποδείξαμε ότι η συναίνεση δεν καταστρέφει πάντα τα πράγματα, αλλά υπάρχουν περιπτώσεις στις οποίες η συναίνεση, τελικά, επιτυγχάνει ένα αποτέλεσμα για το οποίο μπορούμε σήμερα να χαιρόμαστε όλοι.
<SPEAKER ID="280" LANGUAGE="DE" NAME="Glante (PSE )." AFFILIATION="Christmas Holiday Package">
<P>
    Κύριε Πρόεδρε, για να συμπληρώσω την εικόνα, επιτρέψτε μου να πω ότι το Συμβούλιο έστειλε μια επιστολή στη Γραμματεία και σε εμένα, και έτσι τηρήθηκε και το τυπικό μέρος. Το Συμβούλιο αναγνώρισε τον συμβιβασμό μας. Είχα χθες την ευκαιρία να μιλήσω σχετικά με την έκθεση του κ. Chichester. Τότε δεν είχαμε ακόμη λάβει καμία επιστολή. Έτσι, έχουμε σημειώσει κάποια πρόοδο. Τώρα θέλω να σιγουρευτώ ότι οι εμπλεκόμενοι καταλαβαίνουν στ’ αλήθεια τι σημαίνει CHP. Σημαίνει . Πιστεύω ότι όλοι μας αξίζουμε συγχαρητήρια και σας εύχομαι καλά Χριστούγεννα.
<SPEAKER ID="281" LANGUAGE="FI" NAME="Matikainen-Kallström (PPE-DE )." AFFILIATION="">
<P>
Με τις τελευταίες συμβιβαστικές προτάσεις η οδηγία προχώρησε πραγματικά προς τη σωστή κατεύθυνση. Είναι θετικό ότι δεν καθορίστηκαν εθνικοί στόχοι· αντιθέτως μάλιστα, η προσέγγιση είναι θετική και ενθαρρυντική. Η CHP (συμπαραγωγή ηλεκτρισμού και θερμότητας) πρέπει να προωθηθεί, καθώς συνιστά αποτελεσματικό και φυσικό τρόπο παραγωγής ενέργειας και θερμότητας. Σημαντικό είναι επίσης η οικονομική στήριξη της CHP να μην περιορίζεται στους σταθμούς παραγωγής ενέργειας κάτω των 50 μεγαβάτ. Πρέπει να αντιταχθούμε στην οικονομική υποστήριξη των μικρών μονάδων CHP, για παράδειγμα επιτρέποντάς τους ελεύθερη σύνδεση με το δίκτυο και με την παροχή διασφάλισης των τιμών. Μια τέτοια κατάσταση θα επέφερε στρέβλωση του ανταγωνισμού στην ανοικτή αγορά ηλεκτρισμού, την οποία προσπαθούμε να δημιουργήσουμε στο εσωτερικό της ΕΕ. Οι μικρές μονάδες CHP πρέπει να στηρίζονται με άλλα μέσα, εθελοντικά, χωρίς να προκαλείται στρέβλωση του ανταγωνισμού και όπου η CHP συνιστά οικονομικά αποδοτική τεχνολογία.
<SPEAKER ID="282" LANGUAGE="ES" NAME="De Palacio, Loyola," AFFILIATION="Αντιπρόεδρος της Επιτροπής">
<P>
   . Κυρίες και κύριοι, θα ήθελα να σας ευχαριστήσω για όλες τις παρεμβάσεις σας. Θα ήθελα να επισημάνω ότι, όπως είπε πολύ σωστά ο Alejo Vidal-Quadras, μέσω αυτού του ορισμού καταφέραμε να συνδυάσουμε και να συμπεριλάβουμε στην έννοια της συμπαραγωγής τους δύο τύπους συμπαραγωγής που επιπλέον είναι συνήθως διαιρεμένοι σύμφωνα με την ευρωπαϊκή γεωγραφία· εκείνος που επιδιώκει την ενεργειακή αποδοτικότητα σε μια βιομηχανική διαδικασία και εκείνος που την επιδιώκει στο πλαίσιο της παραγωγής θερμότητας που συνδέεται βασικά με το έργο της θερμότητας στις κοινότητες.
<P>
Θα ήθελα να εκμεταλλευτώ αυτή την ευκαιρία για να ευχαριστήσω όλους τους αξιότιμους βουλευτές για το έργο τους και τη συνεργασία τους όλον αυτό τον καιρό, ιδιαίτερα, σχετικά με αυτή την οδηγία, που είναι περίπλοκη, αλλά η οποία πιστεύω ότι θα έχει πολύ θετικά αποτελέσματα, και σας εύχομαι Καλά Χριστούγεννα και ό, τι καλύτερο για το 2004.
<SPEAKER ID="283" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί αύριο, στις 11.30. 
<SPEAKER ID="284" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A5-0431/2003) του κ. Zimmerling, εξ ονόματος της Επιτροπής Ανάπτυξης και Συνεργασίας, σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου που αφορά την παράταση και τροποποίηση του κανονισμού (ΕΚ) αριθ. 1659/98 του Συμβουλίου σχετικά με την αποκεντρωμένη συνεργασία (COM(2003) 413 - C5-0319/2003 - 2003/0156(COD)). 
<SPEAKER ID="285" LANGUAGE="EN" NAME="Nielson," AFFILIATION="Επιτροπή">
<P>
   .  Κύριε Πρόεδρε, θα ήθελα καταρχάς να ευχαριστήσω τον εισηγητή, τον κ. Zimmerling, για το έργο του σχετικά με αυτόν τον κανονισμό και ειδικότερα για τις προσπάθειες που κατέβαλε, προκειμένου να ολοκληρώσει τη νομοθετική διαδικασία σε πρώτη ανάγνωση.
<P>
Ο στόχος της πρότασής μας είναι αρχικά η διεύρυνση της νομικής βάσης για τη γραμμή του προϋπολογισμού που αφορά την αποκεντρωμένη συνεργασία για μια επιπλέον περίοδο τριών ετών. Αυτό θα εξασφαλίσει τη συνέχεια της γραμμής του προϋπολογισμού έως τα τέλη του 2006, όταν θα θεσπιστούν οι νέες δημοσιονομικές προοπτικές. Θα δώσει επίσης χρόνο για μια πιο ενδελεχή συζήτηση με όλους τους ενδιαφερόμενους εταίρους σχετικά με τον ρόλο της γραμμής του προϋπολογισμού και της χρηματοδοτικής κατανομής της. Το αποτέλεσμα αυτής της συζήτησης θα πρέπει να παρέχει τη βάση για την αναθεώρηση των στρατηγικών κατευθυντήριων γραμμών για το μέσο της αποκεντρωμένης συνεργασίας σε μια πιο μακροπρόθεσμη προοπτική.
<P>
Η Επιτροπή συμφωνεί ευχαρίστως με όλες αυτές τις τροπολογίες. Απεικονίζουν με σωστό τρόπο τις καρποφόρες συζητήσεις μεταξύ του εισηγητή, της ομάδας εργασίας του Συμβουλίου και των υπηρεσιών της Επιτροπής. Η μοναδική εξαίρεση θα είναι η τροπολογία 5 που αφορά την αύξηση της χρηματοδότησης από 18 εκατ. ευρώ σε 36 εκατ. ευρώ. Κατανοώ τις ανησυχίες του Κοινοβουλίου ότι θα πρέπει να δίνεται μεγαλύτερη έμφαση στην ενίσχυση του ρόλου των τοπικών φορέων, και ιδιαίτερα της κοινωνίας των πολιτών του Νότου, στη συνεργασία για την ανάπτυξη.
<SPEAKER ID="286" LANGUAGE="DE" NAME="Zimmerling (PPE-DE )," AFFILIATION="εισηγητής">
<P>
    Κύριε Πρόεδρε, κύριε Επίτροπε, κυρίες και κύριοι, σήμερα εξετάζουμε έναν κανονισμό που η ισχύς του λήγει στο τέλος του χρόνου. Η έκθεση έχει σκοπό να μας εξασφαλίσει έναν επόμενο κανονισμό. Θέλουμε να διατηρήσουμε για το διάστημα 2004-2006 τις υφιστάμενες αξιόλογες διατάξεις που το αξίζουν και προκειμένου η νομική βάση να επιτρέψει μια άμεση μετάβαση, θέλουμε να επιχειρήσουμε μαζί με το Συμβούλιο και την Επιτροπή να καταλήξουμε σε θετικό αποτέλεσμα από την πρώτη ανάγνωση. Μέχρι τώρα φαίνεται ότι το επιτύχαμε, καθώς οι τροπολογίες που έχουν υποβληθεί σήμερα αξίζουν γενικά την υποστήριξή μας. Προσπαθήσαμε να δώσουμε βάρος στις πρωτοβουλίες και τους παράγοντες της αποκεντρωμένης συνεργασίας στις αναπτυσσόμενες χώρες και όχι στην Ευρωπαϊκή Ένωση.
<P>
Η διατύπωση της τροπολογίας 10 είναι το αποτέλεσμα ενός συμβιβασμού που προτείναμε ο κ. Sauquillo Pérez del Arco και εγώ και τώρα, μεταξύ άλλων, αναφέρει ότι συμπεριλαμβάνονται και τα ανεξάρτητα ιδρύματα. Υιοθετήσαμε τη διατύπωση της δήλωσης αριθ. 11 σχετικά με το καθεστώς των εκκλησιών και των ιδεολογικών ομάδων του παραρτήματος της Συνθήκης του Άμστερνταμ προκειμένου να διασφαλίσουμε ότι οι υπουργοί θα μπορούν να την υιοθετήσουν χωρίς δυσκολία.
<P>
Ο Επίτροπος είπε ήδη ότι η τροπολογία 5 είναι το ουσιαστικό επίμαχο σημείο. Όλα τα άλλα έχουν ήδη συμφωνηθεί και στην Επιτροπή Ανάπτυξης και Συνεργασίας. Η τροπολογία 5 προβλέπει αύξηση από 18 σε 36 εκατ. ευρώ. Πρέπει να πω ότι ασφαλώς θα ήθελα μια τέτοια αύξηση, αλλά ενόψει της σημερινής κατάστασης δεν νομίζω ότι αυτή η έκθεση και ο νέος κανονισμός είναι τα κατάλληλα μέσα για να ζητηθεί κάτι τέτοιο. Όπως διασαφήνισε και το Συμβούλιο, αυτό θα σήμαινε αναμφισβήτητα ότι δεν θα επέλθει συμφωνία στην πρώτη ανάγνωση. Για τον λόγο αυτόν, θα προτιμούσα να παραμείνουμε στα 18 εκατ. ευρώ της αρχικής πρότασης και ύστερα να ορίσουμε υψηλότερο ποσόν στις νέες διαπραγματεύσεις για το διάστημα μετά το 2007. 
<SPEAKER ID="287" LANGUAGE="ES" NAME="Sauquillo Pérez del Arco (PSE )." AFFILIATION="">
<P>
    Κύριε Πρόεδρε, καταρχάς θα ήθελα να συγχαρώ τον εισηγητή, κ. Zimmerling, για το έργο του, το οποίο μας επέτρεψε να επιτύχουμε μια συναίνεση σε έναν καλό κανονισμό αποκεντρωμένης συνεργασίας, που είναι απαραίτητος στη διαδικασία εκσυγχρονισμού της κοινοτικής αναπτυξιακής πολιτικής. Και αυτή η συναίνεση επιτεύχθηκε όχι μόνο στο Κοινοβούλιο, αλλά επίσης σε διοργανικό επίπεδο, γεγονός που σημαίνει ότι, όσο το δυνατόν συντομότερα και για τα επόμενα τρία χρόνια, θα έχουμε μια ανανεωμένη νομική βάση για την εφαρμογή αυτής της πολιτικής.
<P>
Αυτή τη στιγμή έχουμε 9 εκατομμύρια ευρώ για το πρώτο έτος και 6 εκατομμύρια ευρώ για τα δύο επόμενα στην γραμμή B7-6002, με την επιφύλαξη ότι πόροι γεωγραφικών κονδυλίων μπορούν να χρησιμοποιηθούν σε δράσεις αποκεντρωμένης συνεργασίας. Δεν πιστεύουμε ότι αυτό είναι ικανοποιητικό –θα θέλαμε περισσότερα– αλλά, χάρη στην συναίνεση, μπορέσαμε να επιτύχουμε αυτή τη συμφωνία.
<P>
Καθώς πρόκειται για μια εγκάρσια γραμμή του προϋπολογισμού, δεν έχει τομεακούς περιορισμούς και εμείς στην Ομάδα του Κόμματος των Ευρωπαίων Σοσιαλιστών προσπαθήσαμε να την ανοίξουμε στον μεγαλύτερο δυνατό αριθμό δικαιούχων, προκειμένου να προωθηθεί αποτελεσματικά η κοινωνική οργάνωση. Καθίσταται σαφές ότι οι τοπικές δημόσιες αρχές θεωρούνται επίσης δημοτικές αρχές και χαιρόμαστε για την παράταση του κανονισμού και τις τροποποιήσεις που έγιναν, λαμβάνοντας υπόψη τις αναφορές στις εκθέσεις Gemelli, Carrilho και Howitt και ελπίζουμε ότι η Επιτροπή θα συμμορφωθεί από τώρα και στο εξής με τις χρονικές προθεσμίες αξιολόγησης και παρουσίασης των αποτελεσμάτων που έχουν θεσπιστεί από το Κοινοβούλιο ώστε να μπορέσουμε να αναλύσουμε την αποτελεσματικότητα αυτού του μέσου όσον αφορά την ανάπτυξη. 
<SPEAKER ID="288" LANGUAGE="FR" NAME="Rod (Verts/ALE )." AFFILIATION="">
<P>
    Κύριε Πρόεδρε, για την Ομάδα των Πρασίνων, η αποκεντρωμένη συνεργασία αποτελεί ουσιώδες στοιχείο της πολιτικής συνεργασίας και ανάπτυξης. Πράγματι, αυτή είναι μία από τις μόνες συνιστώσες αυτής της πολιτικής η οποία εγγυάται την πραγματική χρησιμοποίηση των κονδυλίων από τους λαούς του Νότου. Η έκθεση του κ. Zimmerling κάνει ένα βήμα προς τη σωστή κατεύθυνση, με την έννοια ότι έχει δημιουργήσει ένα πραγματικό εργαλείο το οποίο εγγυάται τη συμμετοχή των πολιτών στις αναπτυσσόμενες χώρες. Η έκθεση Howitt έχει ήδη ανοίξει ορισμένες ενδιαφέρουσες γραμμές δράσης, και αυτή η νέα έκθεση βελτιώνει ακόμη περισσότερο τη συνεργασία με τους μη κρατικούς φορείς.
<P>
Είναι ζωτικής σημασίας να μπορούν όσο το δυνατόν περισσότεροι εκπρόσωποι της κοινωνίας των πολιτών να ακούγονται και να μπορούν να έχουν πρόσβαση σε χρηματοδότηση η οποία είναι ανεξάρτητη από τις κρατικές αρχές τους, με σκοπό να ενισχυθεί καλύτερα η ανεξαρτησία των κοινωνικών κινημάτων τα οποία αγωνίζονται για την αειφόρο ανάπτυξη, για τα δικαιώματα του ανθρώπου και για κοινωνικά δικαιώματα, για τον εκδημοκρατισμό ή για τον πολιτισμικό πλουραλισμό. Αυτός είναι ο λόγος για τον οποίο ζητούμε ο οικονομικός φάκελος να αυξηθεί από 18 σε 36 εκατομμύρια ευρώ. Αυτή την αύξηση τη θεωρούμε κεφαλαιώδους σημασίας ώστε το σύνολο των κοινωνικών φορέων να συμμετέχουν στο διάλογο. Με άλλα λόγια, δεν αρκεί να χαράξουμε μια καλή πολιτική, χρειάζεται επιπλέον αυτή να συνοδεύεται από επαρκή οικονομικά μέσα. 
<SPEAKER ID="289" LANGUAGE="NL" NAME="Belder (EDD )." AFFILIATION="">
<P>
Τέλος, η Επιτροπή έχει προτείνει μια αύξηση στον προϋπολογισμό· η έκθεση Zimmerling προχωρά περισσότερο και προτείνει μια τεράστια αύξηση, αλλά ούτε το έγγραφο της Επιτροπής ούτε η έκθεση παραθέτουν πειστικά επιχειρήματα για αυτήν την αύξηση. Εν συντομία, δεν υπάρχει λόγος να έχουμε μεγάλη πίστη στην ορθότητα της προσέγγισης που έχει υιοθετηθεί. 
<SPEAKER ID="290" LANGUAGE="PT" NAME="Carrilho (PSE )." AFFILIATION="">
<P>
Πρέπει να τονιστούν τα ζητήματα που αφορούν το χρηματοδοτικό πλαίσιο: η πρόβλεψη μιας αύξησης στέλνει αναμφίβολα ένα θετικό μήνυμα, ίσως το μόνο πιθανό μήνυμα, αλλά δεν είναι ακόμα επαρκές, κυρίως διότι δεν μπορούμε να περιοριστούμε στη διάθεση κονδυλίων. Πρέπει επίσης να καταβάλουμε μια πιο σοβαρή προσπάθεια, ώστε να αυξηθεί η κατανόηση αυτού του είδους βοήθειας, προκειμένου να μην επωφελούνται από αυτήν πάντα τα ίδια άτομα, όπως για παράδειγμα όσοι, λόγω καλύτερων διασυνδέσεων, έχουν καλύτερες θέσεις για τη λήψη των απαραίτητων πληροφοριών και επεξηγήσεων. Η πρόταση ή όχι περισσότερων υποψηφίων εξαρτάται σε μεγάλο βαθμό από εμάς, από τον τρόπο με τον οποίο διαδίδουμε πληροφορίες, από το εάν καθιστούμε λιγότερο γραφειοκρατικές τις διαδικασίες αιτήσεων. Οι αντιπροσωπείες της Επιτροπής θα μπορούσαν να παράσχουν κάποια στήριξη στο στάδιο της υποβολής αιτήσεων. Τέλος, θα ήθελα να συγχαρώ τον κ. Zimmerling για το έργο που ανέλαβε και να στηρίξω τις τροπολογίες που κατατέθηκαν, ιδιαίτερα όσες αφορούν τη διεύρυνση του φάσματος των εν δυνάμει δικαιούχων –και υπογραμμίζω εδώ όλα όσα ανέφερα– και την ενίσχυση των δικτύων που δρουν στον τομέα των ανθρωπίνων δικαιωμάτων και των διαδικασιών εκδημοκρατισμού. 
<SPEAKER ID="291" LANGUAGE="EN" NAME="Nielson," AFFILIATION="Επιτροπή">
<P>
Θα κάνω μια επιπλέον παρατήρηση, ότι δηλαδή, όταν εξετάζουμε τον όγκο αυτής της δραστηριότητας, η μεγάλη αποκάλυψη είναι η χρηματοδότηση ιδιωτικών φορέων στις χώρες ΑΚΕ που βρίσκονται τώρα στο ξεκίνημά τους. Γενικά, ο μέσος όρος των διαθέσιμων χρημάτων κυμαίνεται μεταξύ 5%-10% του φακέλου της χώρας, όταν εξετάζουμε το σύνολο της ομάδας των χωρών ΑΚΕ. Το ποσό αυτό παρέχεται για τη χρηματοδότηση των τοπικών ΜΚΟ, των ιδιωτικών φορέων και της κοινωνίας των πολιτών υπό την ευρεία έννοια. Η ουσία είναι ότι η λήψη αποφάσεων θα είναι κυρίως εδώ στα χέρια των επικεφαλής των εκεί αντιπροσωπειών. Αυτή είναι πραγματικά η αποκεντρωμένη συνεργασία. Αυτό που έχουμε εδώ είναι μια γραμμή του προϋπολογισμού που διαχειρίζονται οι Βρυξέλλες και που αποκεντρωμένη συνεργασία – μια κάπως γραφειοκρατική προσέγγιση που απεικονίζει την εποχή όπου δεν υπήρχε η νέα διάσταση της Συμφωνίας του Κοτονού σχετικά με την άμεση χρηματοδότηση των εταίρων στην κοινωνία των πολιτών αυτών των 78 χωρών. Αυτό δεν σημαίνει ότι αυτή η γραμμή του προϋπολογισμού και αυτό το μέσο είναι άσχετα, διότι καλύπτουν ολόκληρη τη γεωγραφία και όχι μόνο τις χώρες ΑΚΕ. Ωστόσο, υπογραμμίζει ότι η πραγματική δράση αυτή καθαυτή περιλαμβάνει πολύ περισσότερα από αυτά που συζητούμε εδώ.
<SPEAKER ID="292" LANGUAGE="" NAME="Πρόεδρος." AFFILIATION="ΓΡΑΠΤΗ ΔΗΛΩΣΗ (ΆΡΘΡΟ 120 ΤΟΥ ΚΑΝΟΝΙΣΜΟΥ)">
<P>
Η ψηφοφορία θα διεξαχθεί αύριο, στις 11.30.
<SPEAKER ID="293" LANGUAGE="" NAME="Αβέρωφ (PPE-DE )" AFFILIATION="γραπτώς">
<P>
   , Η αποκεντρωμένη συνεργασία αποτελεί μια μορφή παρέμβασης συμπληρωματική της αναπτυξιακής πολιτικής της Ένωσης. Αποβλέπει κυρίως στη βελτίωση της ποιότητας της συνδρομής και στη δημιουργία συνθηκών για ανάληψη περαιτέρω δράσεων και συνεργασίας. Το κύριο χαρακτηριστικό της δεν πρέπει να είναι συνεπώς το ύψος της χρηματοδότησης. Η εξέλιξη άλλωστε του νομοθετικού πλαισίου δεν φαίνεται να οδήγησε μέχρι σήμερα σε μεγαλύτερη απορρόφηση κονδυλίων, ενώ το δημοσιονομικό ποσό αναφοράς στην πρόταση της Ευρωπαϊκής Επιτροπής για το 2004-2006, προβλέπει μέσο ετήσιο ποσό ανώτερο από αυτό της προηγούμενης περιόδου εφαρμογής της δράσης και ανταποκρίνεται κατά την άποψή μου στον επιδιωκόμενο σκοπό.
<SPEAKER ID="294" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A5-0447/2003) της κ. Zrihen, εξ ονόματος της Επιτροπής Δικαιωμάτων των Γυναικών και Ίσων Ευκαιριών, σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου που αφορά την προαγωγή της ισότητας των φύλων στη συνεργασία για την ανάπτυξη (COM(2003) 465 - C5-0367/2003 - 2003/0176(COD)). 
<SPEAKER ID="295" LANGUAGE="EN" NAME="Nielson," AFFILIATION="Επιτροπή">
<P>
   .  Κύριε Πρόεδρε, θα ήθελα καταρχάς να ευχαριστήσω την εισηγήτρια, την κ. Zrihen, για την εξαιρετική συνεργασία και για όλες τις προσπάθειες που κατέβαλε προκειμένου να εξασφαλίσει την έγκριση σε πρώτη ανάγνωση. Ελπίζω ειλικρινά ότι αυτή εξακολουθεί να είναι η πραγματικότητα.
<P>
Μετά τη Δήλωση και την Πλατφόρμα Δράσης του Πεκίνου που εγκρίθηκαν στην Τέταρτη Παγκόσμια Διάσκεψη για τις Γυναίκες το 1995, έχει σημειωθεί παγκόσμια πρόοδος όσον αφορά την προαγωγή τις ισότητας των φύλων στις αναπτυσσόμενες χώρες. Ιδιαίτερα, έχει σημειωθεί πρόοδος όσον αφορά τη θέση σε ισχύ μιας περιεκτικής στρατηγικής για την ενσωμάτωση της διάστασης του φύλου στο γενικό πλαίσιο της ευρωπαϊκής συνεργασίας για την ανάπτυξη. Ωστόσο, ακόμα και αν η διαδικασία βρίσκεται στο στάδιο καθορισμού των προτεραιοτήτων, πρέπει να γίνουν πολλά ακόμα όσον αφορά την επίτευξη αποτελεσμάτων, όπως η βελτίωση της κατάστασης των γυναικών στις αναπτυσσόμενες χώρες με ορισμένη χρονική προοπτική.
<SPEAKER ID="296" LANGUAGE="FR" NAME="Zrihen (PSE )," AFFILIATION="εισηγήτρια">
<P>
Καλύπτει την περίοδο 2004-2006. Κατά συνέπεια θεωρούμε ουσιώδες ο κανονισμός να μπορεί να αρχίσει να εφαρμόζεται από τον Ιανουάριο έτσι ώστε οι προσκλήσεις υποβολής προτάσεων για τα έργα να μπορούν να δημοσιευτούν. Διότι πιστεύω ότι εκατοντάδες άτομα είναι σε αναμονή της απόφασής μας και αν υπεκφεύγουμε, οι συνέπειες θα είναι επιζήμιες για όλους τους εμπλεκόμενους παράγοντες σε τοπικό επίπεδο οι οποίοι θέλουν, με συγκεκριμένο τρόπο, να συμμετέχουν και να δρουν υπέρ των ίσων ευκαιριών.
<P>
Ωστόσο, για όλα όσα συζητούμε και αυτά που ελπίζουμε, υπάρχει πάντοτε η δημοσιονομική διάσταση. Η Ευρωπαϊκή Ένωση μάς χορήγησε γι’ αυτόν τον κανονισμό 9 εκατομμύρια ευρώ. Είναι ίσως λίγο για εμάς, αλλά αντιπροσωπεύει αληθινό θησαυρό για τους ντόπιους, δίνοντάς τους τη δυνατότητα να αναλάβουν συγκεκριμένα έργα. Ωστόσο, θέλαμε να ζητήσουμε 11 εκατομμύρια ευρώ διότι πιστεύουμε ότι δύο πρόσθετα εκατομμύρια δεν είναι σπουδαίο πράγμα. Ωστόσο, όπως εξήγησε ο Επίτροπος Nielson, φαίνεται ότι αυτό είναι αδύνατο. Είχα λοιπόν αποδεχθεί την έκθεση σε πρώτη ανάγνωση, με την υποστήριξη των συναδέλφων μου, για να ευνοηθεί η δράση με ρεαλιστικό τρόπο, δηλαδή για να μπορέσει να εγκριθεί αυτός ο κανονισμός το ταχύτερο, αύριο εν προκειμένω, ώστε να είναι σε ισχύ ήδη από τον Ιανουάριο 2004. Φαίνεται, ωστόσο, ότι αυτή δεν είναι η γνώμη των άλλων πολιτικών ομάδων. Φαίνεται ότι θα πρέπει να ξαναρχίσουμε τον αγώνα, διότι θα μπορούσαμε ίσως να κερδίσουμε ακόμη μερικά ψιλά και αυτό είναι που μετράει.
<P>
Σε ό,τι με αφορά, αν έχω ακόμη εξουσία απόφασης ως εισηγήτρια, θα υποστηρίξω ακόμη μία φορά ότι αυτό το κείμενο πρέπει να τεθεί σε ισχύ ήδη από τον Ιανουάριο 2004. Ανεξάρτητα από την έκβαση των πραγμάτων, αν οι διαπραγματεύσεις τις οποίες θα διεξάγουμε ακόμη αυτή τη νύχτα και αύριο μας υποχρεώνουν, σε μια δεδομένη στιγμή, να επανέλθουμε στη θέση μας, δεν θα μπορούσα παρά να λυπηθώ, αλλά θα ζητήσω αμέσως συνάντηση με το Συμβούλιο και την Επιτροπή για να μπορέσουμε να φθάσουμε σε μια συμφωνία το ταχύτερο δυνατό. 
<SPEAKER ID="297" LANGUAGE="NL" NAME="Sanders-ten Holte (ELDR )," AFFILIATION="συντάκτρια γνωμοδότησης της Επιτροπής Ανάπτυξης και Συνεργασίας">
<P>
Τα ενσωματώνουμε σε κάθε κανονισμό, αλλά “τα έγγραφα είναι υπομονετικά” και είναι δύσκολη η εφαρμογή τους. Ιδιαίτερα στις αντιπροσωπείες, απαιτείται πείρα σε αυτόν τον τομέα. Φρονώ ότι είναι κάπως απογοητευτικό το γεγονός ότι η Επιτροπή, κατά τη διάρκεια της αναθεώρησης του κανονισμού –ο οποίος εκπνέει στα τέλη του 2003– παρουσίασε μια πρόταση που επιδιώκει απλώς να λειτουργήσει ως καταλύτης. Από εκθέσεις αποτελεσμάτων προηγούμενων δράσεων, αποκαλύφθηκε, στην πραγματικότητα, ότι αυτά δεν ήταν πολύ εντυπωσιακά, ενώ επιπλέον ο σχεδιαζόμενος προϋπολογισμός χρησιμοποιείται μόνο εν μέρει. Δεν θέλω να υπεισέλθω στα αίτια για αυτό, αλλά ελπίζω ότι αυτή η νέα προσέγγιση, την οποία στηρίζει η Επιτροπή, θα είναι πιο αποτελεσματική. Κύριε Επίτροπε, ο προϋπολογισμός για αυτόν τον κανονισμό είναι μικρός, πολύ μικρός σύμφωνα με την επιτροπή μου, ακόμα και εάν η Επιτροπή επιθυμεί την επίτευξη των στόχων μέσω συνέργιας και άλλων δράσεων και προγραμμάτων.
<SPEAKER ID="298" LANGUAGE="NL" NAME="Martens (PPE-DE )." AFFILIATION="">
<P>
    Κύριε Πρόεδρε, κύριε Επίτροπε, το άρθρο 3 της Συνθήκης ορίζει την επιθυμία της Ευρωπαϊκής Κοινότητας να απαγορεύσει όλες τις μορφές ανισότητας και να προαγάγει την ισότητα μεταξύ ανδρών και γυναικών. Το Συμβούλιο αναφέρει την ισότητα των φύλων ως τη βάση της συνεργασίας για την ανάπτυξη. Στο Πεκίνο, εγκρίθηκε ένα πρόγραμμα δράσης δέκα σημείων σχετικά με το θέμα αυτό, το οποίο έχουν υπογράψει όλες οι χώρες. Δεν έχουν πραγματοποιηθεί ακόμα όλα τα επιθυμητά αποτελέσματα, κυρίως στον τομέα της ανάπτυξης για τη συνεργασία. Από τα περίπου 1,5 δισ. ανθρώπους που ζουν κάτω από το όριο της φτώχειας, το 70% είναι γυναίκες. Όχι μόνο δεν διαθέτουν οικονομικούς πόρους, αλλά, στις περισσότερες περιπτώσεις, δεν έχουν κοινωνικά δικαιώματα, όπως για παράδειγμα το δικαίωμα σωστής σίτισης, πόσιμου νερού, εκπαίδευσης, υγειονομικής περίθαλψης και θεμελιωδών ανθρωπίνων δικαιωμάτων.
<P>
Εφόσον το Συμβούλιο έχει ορίσει την ενσωμάτωση της διάστασης του φύλου ως την κατευθυντήρια αρχή της πολιτικής αναπτυξιακής συνεργασίας, έχουν δυστυχώς γίνει στην πραγματικότητα πολύ λίγα. Για τον λόγο αυτόν, χαιρετίζω το πρόγραμμα δράσης. Θα πρέπει να δώσει μια επιπλέον ώθηση στην ισότητα των φύλων στην πολιτική αναπτυξιακής συνεργασίας. Έχει γίνει ήδη αναφορά, σε συζητήσεις και έγγραφα αυτού του Σώματος, στη σχέση μεταξύ φτώχειας και ανισότητας των φύλων. Οι χώρες όπου υπάρχει μεγάλη ανισότητα μεταξύ ανδρών και γυναικών είναι επίσης οι πιο φτωχές. Υπάρχει λιγότερη φτώχεια σε χώρες όπου δεν εκδηλώνεται η ανισότητα μεταξύ ανδρών και γυναικών. Ο ρυθμός επιτυχίας των αναπτυξιακών έργων στους τομείς της υγειονομικής περίθαλψης, των προγραμμάτων αλφαβητισμού και της γεωργίας, για παράδειγμα, εμφανίζεται πολύ υψηλότερος με τη συμμετοχή των γυναικών. Η επένδυση στα κορίτσια φαίνεται ότι οδηγεί σε χαμηλότερη παιδική θνησιμότητα και θνησιμότητα των γυναικών, προσφέρει μεγαλύτερη επισιτιστική ασφάλεια και συνεπάγεται τη βελτίωση της καταπολέμησης της φτώχειας. Δυστυχώς, αυτό δεν αποτελεί κοινή γνώση, και έτσι με ικανοποίησε η δημοσίευση μιας έρευνας της UNICEF στις 11 Δεκεμβρίου, η οποία υπογράμμισε ρητά αυτό το σημείο. Στην πραγματικότητα, η έκθεση δηλώνει ότι, εάν δεν υπάρξουν μέτρα για την πρόσβαση των κοριτσιών στο σχολείο, θα είναι αδύνατη η επίτευξη των στόχων της χιλιετίας. Είναι προφανές ότι εάν πηγαίνουν στο σχολείο περισσότερα κορίτσια, αυτό ωφελεί όχι μόνο τα ίδια αλλά και τα αγόρια και τις χώρες τους. Η έκθεση περιγράφει ότι η διάκριση των φύλων σταματά τις εξελίξεις. Η έκθεση περιγράφει επίσης ότι, με ορισμένες εξαιρέσεις, οι βιομηχανικές χώρες και τα διεθνή χρηματοπιστωτικά όργανα απέτυχαν να υλοποιήσουν τις υποσχέσεις τους.
<P>
Συνεπώς, στηρίζω το πρόγραμμα δράσης που έχει ως στόχο την προαγωγή της ανάλυσης και της ενσωμάτωσης της διάστασης του φύλου στους τομείς προτεραιότητας της κοινοτικής συνεργασίας για την ανάπτυξη, την οριζόντια ενσωμάτωση της διάστασης του φύλου σε έργα και προγράμματα, και την προαγωγή της ικανότητας διαχείρισης των θεμάτων ισότητας των φύλων στην ίδια την Ευρωπαϊκή Κοινότητα. Πρόκειται για τρία σημαντικά σημεία, ιδιαίτερα το τελευταίο: απαιτείται αλλαγή νοοτροπίας, κυρίως στα όργανα της ίδιας της Ευρωπαϊκής Ένωσης. Υπό το πρίσμα της επείγουσας κατάστασης και των ευκαιριών, στηρίζω την τροπολογία για την αύξηση του προϋπολογισμού από 9 εκατ. ευρώ σε 11 εκατ. ευρώ. Ειλικρινά ελπίζω ότι η Επιτροπή θα μπορέσει να συμφωνήσει επ’ αυτού. 
<SPEAKER ID="299" LANGUAGE="ES" NAME="Valenciano Martínez-Orozco (PSE )." AFFILIATION="">
<P>
Από τη δεκαετία του ’90 έχουμε κάνει μεγάλη πρόοδο όσον αφορά αυτές τις πολιτικές, αλλά δεν έχουμε επιτύχει ακόμη τα επιθυμητά αποτελέσματα. Όλοι το γνωρίζουμε αυτό επίσης. Όπως υποστηρίζει το έγγραφο της Επιτροπής, είναι απαραίτητο να εξερευνήσουμε νέους δρόμους και, κυρίως, να επιτύχουμε μια αποτελεσματική εφαρμογή των μέτρων που εγκρίνουμε σε εθνικό επίπεδο, στο οποίο αντιμετωπίζουμε τις μεγαλύτερες δυσκολίες.
<P>
Ενώ το 2001, στο πρόγραμμα δράσης, επισημάναμε την ανάγκη ολοκλήρωσης της διάστασης του φύλου, δηλαδή, να εξετάζουμε, να σχεδιάζουμε και να αξιολογούμε τους στόχους με έναν τρόπο που συμπεριλαμβάνει τις γυναίκες, πρέπει τώρα να συμπληρώσουμε αυτή τη στρατηγική δημιουργώντας μια σταθερή βάση για αυτή την πολιτική που συνδέεται με τους στόχους ανάπτυξης της χιλιετίας.
<P>
Η καταπολέμηση του AIDS και της βίας κατά των γυναικών και η παραχώρηση εξουσίας στις γυναίκες εξακολουθούν να είναι εκκρεμή χρέη. Είναι απαραίτητο και επιτακτικό να υιοθετηθεί αυτός ο κανονισμός χωρίς να παραταθούν υπερβολικά οι χρονικές προθεσμίες. Είναι επομένως αναγκαίο να επιτευχθεί ένας συμβιβασμός ώστε να είναι αποτελεσματική η εφαρμογή αυτού του κανονισμού από τον Ιανουάριο του 2004. Αυτό θα ήθελα να ζητήσω αυτή τη στιγμή. 
<SPEAKER ID="300" LANGUAGE="SV" NAME="Thors (ELDR )." AFFILIATION="">
<P>
    Κύριε Πρόεδρε, θα ήθελα να αδράξω την ευκαιρία και να αναφερθώ στην εκπαίδευση των κοριτσιών, διότι χωρίς την εκπαίδευση των κοριτσιών δεν υπάρχει ισότητα για τις γυναίκες. Η συνάδελφός μας, η κ. Martens, ανέφερε επίσης ότι η έκθεση της UNICEF, “Η Κατάσταση των Παιδιών στον Κόσμο, 2004”, η οποία δημοσιεύθηκε την περασμένη εβδομάδα, είναι πραγματικά τρομακτική.
<P>
Δίνουμε τη μια υπόσχεση μετά την άλλη, για παράδειγμα στη διακήρυξη της χιλιετίας. Κατόπιν της Έκτακτης Συνόδου του ΟΗΕ για τα Παιδιά, αναλάβαμε τη μείωση των διαφορών μεταξύ κοριτσιών και αγοριών όσον αφορά τον αναλφαβητισμό και την παροχή επαρκούς πρόσβασης στην εκπαίδευση για τα κορίτσια. Οι επισπευσμένες πρωτοβουλίες ελήφθησαν στο πλαίσιο της Επιτροπής Ανάπτυξης της Παγκόσμιας Τράπεζας, αλλά τι συμβαίνει; Σήμερα, γνωρίζουμε ότι πάνω από 120 εκατ. παιδιά δεν μορφώνονται. Το 15% όλων των αγοριών και το 21% όλων των κοριτσιών δεν πηγαίνουν στο σχολείο. Στη Νοτιοανατολική Ασία και στις χώρες νοτίως της Σαχάρας, η κατάσταση είναι ιδιαίτερα οδυνηρή.
<P>
Στο πλαίσιο των επισπευσμένων πρωτοβουλιών της Παγκόσμιας Τράπεζας, οι αναπτυγμένες χώρες ενέκριναν πέρυσι ένα χρηματοδοτικό σχέδιο 326 εκατ. δολαρίων ΗΠΑ, αλλά, μέχρι σήμερα, μόνο τα 207 εκατ. δολάρια ΗΠΑ έχουν δοθεί υπό τη μορφή πιστώσεων. Αυτό σημαίνει χρηματοδοτικό έλλειμμα περίπου 118 εκατ. δολαρίων ΗΠΑ μέσα σε ενάμισι χρόνο. Δεν έχουμε πραγματοποιήσει τις υποσχέσεις μας. Εμείς στις αναπτυγμένες χώρες δεν έχουμε κάνει το καθήκον μας. Οι αναπτυσσόμενες χώρες έχουν θέσει σε εφαρμογή τα σχέδιά τους και έχουν κάνει αυτό που έπρεπε να κάνουν. Μεταξύ των χωρών της ΕΕ, η Ιταλία χορηγεί για την ανάπτυξη μόνο το 0,3% και η Γερμανία μόνο το 2,1% των προϋπολογισμών της για την παροχή βοήθειας. Πραγματικά, μόνο οι Κάτω Χώρες έχουν πραγματοποιήσει τις υποσχέσεις τους απέναντι στα παιδιά του κόσμου.
<SPEAKER ID="301" LANGUAGE="EN" NAME="McKenna (Verts/ALE )." AFFILIATION="">
<P>
Οι γυναίκες και τα παιδιά επηρεάζονται περισσότερο από τη φτώχεια, αλλά οι γυναίκες είναι αυτές που βρίσκονται στην πρώτη γραμμή και μπορούν να κάνουν τη διαφορά. Είναι απίστευτο το γεγονός ότι ακούμε σήμερα την Επιτροπή να καταβάλει απρόθυμα το ασήμαντο ποσό των 2 εκατ. ευρώ. Ο Επίτροπος αναφέρεται στο Συμβούλιο και την Επιτροπή –που ανδροκρατούνται– λέγοντας ότι φρονούν πως δεν μπορούν να γίνουν δεκτά τα 2 επιπλέον εκατομμύρια ευρώ. Ελπίζουν ότι θα φοβίσουν το Κοινοβούλιο και θα το αναγκάσουν να κάνει δεκτή την απόφαση των δύο ανδροκρατούμενων οργάνων. Είναι απίστευτο εάν αναλογιστούμε ότι ακόμα και 11 εκατ. ευρώ είναι ψίχουλα σε σύγκριση με τον συνολικό προϋπολογισμό. Παρόλα αυτά, θέλετε από αυτό το Κοινοβούλιο να εγκαταλείψει, ακόμα και σε πρώτη ανάγνωση, αυτά τα 2 εκατομμύρια. Είναι εντελώς απαράδεκτο.
<P>
Ελπίζω ότι το Κοινοβούλιο θα ψηφίσει αύριο μια αύξηση, όπως έκανε και η επιτροπή, από 9 εκατ. ευρώ σε 11 εκατ. ευρώ. Εάν θέλετε να προάγετε την ισότητα των φύλων, πρέπει να είστε πρόθυμοι να καλύψετε αυτήν την επιπλέον απόσταση, προκειμένου να διασφαλίσετε ότι δεσμεύεστε πραγματικά για αυτό. Είναι απολύτως απαράδεκτο να υποστηρίζετε ότι δίνετε με δυσαρέσκεια 2 εκατ. ευρώ και ότι δεν μπορείτε να βρείτε 2 εκατ. ευρώ στον προϋπολογισμό ώστε να αυξήσετε αυτήν τη γραμμή του προϋπολογισμού. Ελπίζω ότι το Κοινοβούλιο θα στείλει ένα ισχυρό μήνυμα προς την Επιτροπή και το Συμβούλιο ότι κάτι τέτοιο δεν είναι πλέον δεκτό.
<P>
Συζητούμε για την ισότητα των φύλων στην Ευρωπαϊκή Ένωση, αλλά πρέπει να το αποδείξουμε αυτό λέγοντας ότι είμαστε πρόθυμοι να πληρώσουμε για την προαγωγή της στις αναπτυσσόμενες χώρες, να πληρώσουμε για τη στήριξη των γυναικών στις αναπτυσσόμενες χώρες, οι οποίες σε πολλές περιπτώσεις διώκονται και είναι αυτές που ασκούν πιέσεις ώστε να υπάρξουν προσπάθειες και πρόοδος όσον αφορά την ισότητα των φύλων και, επίσης, την εξάλειψη της φτώχειας. Αξίζουν πραγματικά τα χρήματα και δεν μπορείτε να δίνετε με απροθυμία αυτά τα 2 εκατ. ευρώ. 
<SPEAKER ID="302" LANGUAGE="NL" NAME="Claeys, (NI )." AFFILIATION="">
<P>
Όλα αυτά είναι αναμφίβολα χρήσιμα και απαραίτητα, αλλά θα πρέπει να εξασφαλίσουμε ότι δεν θα παραβλέψουμε ορισμένα σημαντικά γεγονότα. Πολλές αναπτυσσόμενες χώρες μαστίζονται από αρχαϊκά πολιτιστικά πρότυπα στα οποία αποδίδεται άμεσα η μειονεκτική θέση των γυναικών. Από αυτήν την άποψη, είναι εκπληκτικό το γεγονός πως ούτε η έκθεση Zrihen ούτε η έκθεση της ίδιας της Επιτροπής αναφέρονται στο Ισλάμ. Στον ισλαμικό κόσμο, οι γυναίκες είναι, για να το θέσουμε έτσι, διαρθρωτικά κατώτερες, και δεν έχει νόημα να περιστρεφόμαστε αθόρυβα γύρω από αυτό το δυσάρεστο γεγονός. Όσο ο κόσμος αρνείται να το αποδεχτεί, ο κανονισμός αυτός θα είναι στην καλύτερη περίπτωση μια πηγή απασχόλησης για τους ειδικούς επί των θεμάτων των δύο φύλων και άλλων ευρωπαίων απασχολούμενων στον τομέα της ανάπτυξης, αλλά τίποτε περισσότερο από αυτό. 
<SPEAKER ID="303" LANGUAGE="PT" NAME="Bastos (PPE-DE )." AFFILIATION="">
<P>
Άλλο ένα σημείο που θα ήθελα να υπογραμμίσω είναι η ανάγκη δημιουργίας εταιρικών σχέσεων. Οι βασικοί φορείς, μεταξύ αυτών και οι περιφερειακές αρχές, θα πρέπει να δημιουργήσουν δίκτυα, προκειμένου να γίνεται ανταλλαγή εμπειριών και ορθών πρακτικών, ούτως ώστε να ορίζονται καλύτερα οι δράσεις και να επιτυγχάνεται καλύτερη συμμετοχή στην υλοποίησή τους. Εν κατακλείδι, θα ήθελα να τονίσω ότι, για την προαγωγή της ισότητας των φύλων στη συνεργασία για την ανάπτυξη κατά την περίοδο 2004-2006, πρέπει να δοθεί ένας προϋπολογισμός που θα ανταποκρίνεται στις ανάγκες. Κατανοώ το σκεπτικό που διατύπωσε η Επιτροπή σε αυτήν τη συζήτηση και διά στόματος της εισηγήτριας, την οποία συγχαίρω, αλλά, λαμβάνοντας υπόψη τα μέτρα που πρέπει ακόμα να υλοποιηθούν και τις προσπάθειες που πρέπει ακόμα να γίνουν, η αντίστοιχη γραμμή του προϋπολογισμού πρέπει να αυξηθεί σε 11 εκατ. ευρώ. 
<SPEAKER ID="304" LANGUAGE="DE" NAME="Schierhuber (PPE-DE )." AFFILIATION="">
<P>
Όπως ήδη ειπώθηκε, το δημοσιονομικό πλαίσιο για την εφαρμογή αυτού του κανονισμού πρέπει να περιλαμβάνει αυτά τα 11 εκατομμύρια ευρώ προκειμένου να ληφθούν επαρκή μέτρα που θα έχουν επίδραση και κατά την εφαρμογή του. Ως εκ τούτου, ζητώ από το Κοινοβούλιο να εγκρίνει αύριο αυτά τα 11 εκατ. ευρώ. Ασφαλώς, η ενσωμάτωση της διάστασης του φύλου είναι ένας όρος που έχει χρησιμοποιηθεί κατά κόρον, μερικές φορές μάλιστα ίσως φαίνεται φθαρμένος, αλλά εξακολουθεί να αποτελεί μια βασική έννοια που πρέπει να εφαρμόζεται σε κάθε τομέα της πολιτικής. 
<SPEAKER ID="305" LANGUAGE="" NAME="Nielson," AFFILIATION="Επιτροπή">
<P>
   .  Κύριε Πρόεδρε, με δυσαρέσκεια και αισθανόμενος θλίψη, θα ξεκινήσω λέγοντας ότι η επιλογή της γλώσσας του χρησιμοποίησε η κ. McKenna είναι απογοητευτική. Δεν δέχομαι ότι η Επιτροπή είναι ανδροκρατούμενη. Είναι κάτι που υπερβαίνει το πλαίσιο του επαγγελματικού τρόπου με τον οποίο εργαζόμαστε σε αυτόν τον τομέα. Δεν είναι ευχάριστο και είναι επίσης πραγματικά λάθος.
<P>
Κάνουμε πράγματα σε αυτόν τον τομέα που δεν περιγράφονται συνήθως ή πάντα ως δράσεις για θέματα ισότητας. Ασχολούμαστε με ζητήματα αγροτικής μεταρρύθμισης και αλλάζουμε τη νομοθεσία σε πολλές χώρες, χωρίς να το περιγράφουμε αυτό ως δράση για θέματα ισότητας. Ωστόσο, είναι εξαιρετικά σημαντικό να διαχωρίσουμε τη σύγχρονη νομοθεσία που δημιουργεί ίσα δικαιώματα όσον αφορά την ιδιοκτησία γης και, για μια χώρα όπως η Κένυα που αποφάσισε να υιοθετήσει τη δωρεάν πρωτοβάθμια εκπαίδευση κάνοντας ένα μεγάλο βήμα, να παρέχουμε δημοσιονομική στήριξη που επιτρέπει στα κορίτσια να επωφελούνται από αυτό το άνοιγμα. Η δημοσιονομική στήριξη των 50 εκατ. ευρώ για την Κένυα δεν περιγράφηκε ως στήριξη των θεμάτων φύλου αλλά, στην πραγματικότητα, πρόκειται για ουσιαστικές, πολυδάπανες και σχετικές με τα θέματα φύλου πολιτικές. Αυτό είναι ενσωμάτωση της διάστασης του φύλου.
<P>
Πρέπει να επιμείνω ότι σε αυτό το σημείο δίνεται η μεγάλη μάχη. Θα μπορούσα να κατανοήσω τη συζήτηση που διεξάγεται εδώ, εάν αφορούσε τη διάκριση μεταξύ 9 και 200 εκατ. ευρώ, και όχι τη διάκριση μεταξύ 9 και 11 εκατ. ευρώ. Σε αυτήν την περίπτωση, θα υπήρχε κάποια λογική σε όσα ειπώθηκαν απόψε εδώ. Όμως, η γραμμή του προϋπολογισμού σχετικά με αυτήν τη συγκεκριμένη δραστηριότητα είναι καταλυτική για την προώθηση νέων και καλών ιδεών, καινοτόμων προσεγγίσεων κλπ., για την έμπνευση του γενικότερου έργου για την ενσωμάτωση. Για τον λόγο αυτόν, είναι λάθος να αλλάξουμε το χρηματικό ποσό είτε προς τα επάνω είτε προς τα κάτω. Θα λυπόμουν εάν το Κοινοβούλιο δεν ενεργούσε επί του θέματος με έναν τρόπο που θα δημιουργήσει μια ομαλή και γρήγορη διαδικασία λήψης αποφάσεων. Είναι λάθος να πιστεύουμε ότι η στάση και η ειλικρίνεια του αγώνα για την ισότητα των φύλων αντικατοπτρίζεται στην επιλογή μεταξύ 9 ή 11 εκατ. ευρώ. Πρέπει να κρινόμαστε από το γενικό έργο μας και είμαστε σχετικά πεπεισμένοι για αυτήν την κρίση. 
<SPEAKER ID="306" LANGUAGE="EN" NAME="McKenna (Verts/ALE )." AFFILIATION="">
<P>
Δεν είναι προσωπική επίθεση σε εσάς, κύριε Επίτροπε. Όσον αφορά τα γυναικεία θέματα, είστε καλύτερος από ορισμένους Επιτρόπους μας, συμπεριλαμβανομένου του κ. Pádraig Flynn, ο οποίος ήταν εδώ πριν από μερικά χρόνια! Παρόλα αυτά, η πραγματικότητα είναι ότι η Επιτροπή και το Συμβούλιο είναι ανδροκρατούμενα όργανα. 
<SPEAKER ID="307" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί αύριο, στις 11.30. 
<SPEAKER ID="308" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A5-0465/2003) του κ. Graefe zu Baringdorf, εξ ονόματος της Επιτροπής Γεωργίας και Ανάπτυξης της Υπαίθρου, σχετικά με τη συνύπαρξη γενετικώς τροποποιημένων, συμβατικών και βιολογικών καλλιεργειών (2003/2098(INI)). 
<SPEAKER ID="309" LANGUAGE="DE" NAME="Graefe zu Baringdorf (Verts/ALE )," AFFILIATION="εισηγητής">
<P>
    Κύριε Πρόεδρε, κύριε Επίτροπε, πρόκειται για μια έκθεση πρωτοβουλίας που υποβάλλεται από το Κοινοβούλιο μετά από αίτηση της Επιτροπής Γεωργίας και Ανάπτυξης της Υπαίθρου. Δεν πρόκειται επομένως για αντίδραση σε νομοθετική πρόταση της Επιτροπής. Εμείς αντίθετα θεωρούμε ότι σε αυτόν τον τομέα απαιτείται δράση και γι’ αυτό μπήκαμε στον κόπο να εκπονήσουμε την παρούσα έκθεση. Η έκθεση αποτελεί έναν συμβιβασμό που επιτεύχθηκε με συνεργασία όλων των Ομάδων και εγκρίθηκε από την Επιτροπή Γεωργίας και Ανάπτυξης της Υπαίθρου με συντριπτική πλειοψηφία. Ευχαριστώ τις συνεισηγήτριες και τους συνεισηγητές κυρία Schierhuber, κυρία Scheele, κύριο Olsson και κύριο Garot. Όλοι προσπαθήσαμε να δείξουμε αντικειμενικότητα εκτελώντας αυτό το κοινοβουλευτικό έργο.
<P>
Απευθύνουμε έκκληση στην Επιτροπή να διερευνήσει τις τεχνικές προϋποθέσεις, να συμβουλευτεί ειδικούς επιστήμονες και να θέσει το θέμα της ενδεχόμενης αστικής ευθύνης. Το ζήτημα είναι ότι ενώ η βιομηχανία ασφαλώς έχει το δικαίωμα να κερδίζει χρήματα, δεν μπορεί να το κάνει εφόσον σε ένα χαμηλότερο επίπεδο οι αγρότες κάνουν αγωγές ο ένας στον άλλον. Πρέπει να υπάρξει σαφήνεια. Οι αντιδράσεις σε αυτή τη νομοθεσία δείχνουν ότι ορισμένες περιφέρειες θέλουν να αυτοανακηρυχθούν απαλλαγμένες από τη γονιδιακή τεχνολογία διότι ανησυχούν για το ενδεχόμενο μόλυνσης μεταξύ μικρών εκτάσεων γης. Αυτό σχετίζεται με το άρθρο 26 της οδηγίας για την ελευθέρωση ΓΤΟ, το οποίο είναι αποτέλεσμα των προσπαθειών του Κοινοβουλίου και ορίζει ότι οι αγρότες πρέπει να έχουν το δικαίωμα να χαρακτηρίζουν μια περιοχή ως καθαρή από ΓΤΟ, εφόσον έχουν θεσπίσει πως οι ζωοτροφές και τα τρόφιμα με μόλυνση πάνω από 0,9% θα επισημαίνονται ως γενετικώς τροποποιημένα.
<SPEAKER ID="310" LANGUAGE="EN" NAME="Nielson," AFFILIATION="Επιτροπή">
<P>
Καταρχάς, θα ήθελα να ευχαριστήσω τον εισηγητή, τον κ. Graefe zu Baringdorf, και τους βουλευτές του Κοινοβουλίου που συνέβαλαν σε αυτήν την έκθεση πρωτοβουλίας. Η Επιτροπή χαιρετίζει αυτήν την έκθεση ως μια έγκαιρη συμβολή στη συζήτηση σχετικά με τη συνύπαρξη. Συμμερίζομαι πλήρως την άποψη ότι η συνύπαρξη είναι ένα εξαιρετικά σημαντικό ζήτημα που πρέπει να αντιμετωπιστεί με διαφανή και απροκατάληπτο τρόπο.
<P>
Με χαρά μου διαπιστώνω ότι η έκθεση έχει αντικαταστήσει ένα προηγούμενο σχέδιο κειμένου, το οποίο πρότεινε μια οριακή τιμή της τάξεως του 0,1% για τους σπόρους, με ένα νέο κείμενο που λαμβάνει υπόψη τις επιστημονικές εκτιμήσεις όσον αφορά την πρακτική εφαρμογή. Η Επιτροπή υποστήριζε πάντοτε ότι οι οριακές τιμές θα πρέπει να είναι εφικτές και εφαρμόσιμες σε ένα περιβάλλον ΓΤΟ. Πάντοτε επέμενε στο γεγονός ότι οι σωστές επιστημονικές συμβουλές ήταν αναγκαίες, προκειμένου να οριστούν οριακές τιμές.
<P>
Οι επιστήμονες έχουν επανειλημμένα υποστηρίξει την προσέγγιση που βασίζεται στην επικουρικότητα, όπως έγινε και στην προκαταρκτική ακρόαση σχετικά με τη συνύπαρξη που οργανώθηκε τον Σεπτέμβριο του 2003. Τα κράτη μέλη θεωρούν όλο και περισσότερο ότι αυτός είναι ο σωστός τρόπος για να προχωρήσουμε. Επιπλέον, με την εισαγωγή ενός άρθρου σχετικά με τη συνύπαρξη στην οδηγία 2001/18/ΕΚ, μετά από αίτημα του Ευρωπαϊκού Κοινοβουλίου, τα κράτη μέλη έχουν τώρα τη δυνατότητα να εγκρίνουν μέτρα για τη συνύπαρξη. Με τη θέση σε ισχύ αυτής της ρήτρας για τα εθνικά μέτρα συνύπαρξης και με την ύπαρξη των κατευθυντήριων γραμμών της Επιτροπής, πιστεύουμε ότι το πλαίσιο για τις εθνικές λύσεις ως προς τη συνύπαρξη εκπονείται με ικανοποιητικό τρόπο. Η συνύπαρξη δεν μπορεί να είναι ο λόγος για περαιτέρω καθυστέρηση της έγκρισης νέων ΓΤΟ.
<SPEAKER ID="311" LANGUAGE="DE" NAME="Scheele (PSE )," AFFILIATION="συντάκτρια γνωμοδότησης της Επιτροπής Περιβάλλοντος, Δημόσιας Υγείας και Πολιτικής των Καταναλωτών.">
<P>
    Κύριε Πρόεδρε, κύριε Επίτροπε, κυρίες και κύριοι, έχουν περάσει σχεδόν έξι μήνες από τότε που το θέμα της συνύπαρξης διαδραμάτισε κορυφαίο ρόλο εδώ στο Σώμα. Τότε είχαμε συζητήσει για τον κανονισμό για τα γενετικά τροποποιημένα τρόφιμα και ζωοτροφές. Ήμουν η εισηγήτρια και δώσαμε σκληρή μάχη με την Επιτροπή και ορισμένα κράτη μέλη για να διασφαλίσουμε την ευελιξία υπό τη μορφή του άρθρου 26α. Το επιτύχαμε και συγχαίρω τον συνάδελφο Graefe zu Baringdorf διότι με την έκθεση πρωτοβουλίας του για το παραπάνω θέμα στέλνει άλλο ένα σημαντικό πολιτικό μήνυμα εκ μέρους του Ευρωπαϊκού Κοινοβουλίου.
<P>
Θεωρώ εξαιρετικά σημαντικό να καλέσουμε τώρα τα κράτη μέλη να αξιοποιήσουν και να δώσουν μορφή στην ευελιξία αυτήν που κερδίσαμε για χάρη τους με αγώνα στο Κοινοβούλιο. Ωστόσο συμφωνώ και με τον κ. Graefe zu Baringdorf ότι θα είναι αναγκαίο να θεσπίσουμε ευρωπαϊκούς κανονισμούς για την συνύπαρξη. Δεν καταλαβαίνω πώς μπορεί να λέει η Επιτροπή ότι είναι σε θέση να το εγκρίνει αυτό κεντρικά και ότι έχει την αντίστοιχη αρμοδιότητα, εφόσον δεν γνωρίζει τις απαντήσεις στα ερωτήματα που τίθενται εξαιτίας της συνύπαρξης.
<P>
Ένας άλλος λόγος για τον οποίο θεωρώ την έκθεση πρωτοβουλίας του κ. Graefe zu Baringdorf εξαιρετικά σημαντική είναι ότι πολύ σύντομα θα γίνει ψηφοφορία για την οδηγία για τους σπόρους προς σπορά με τη διαδικασία της επιτροπολογίας που δυστυχώς αφήνει απέξω το Κοινοβούλιο. Επίσης, νομίζω ότι είναι ιδιαίτερα ουσιαστικό το σημείο όπου λέμε πως το ανώτατο όριο προσμίξεων ΓΤΟ στους σπόρους προς σπορά καθορίζεται στο όριο ανίχνευσης. Δεν υπάρχει λόγος να κατηγορούμε τον εαυτό μας: η οριακή τιμή που συμφωνήσαμε –το 0,9%– είναι πολύ δύσκολο να τηρηθεί ακόμη και εάν δεν απαιτούμε απόλυτη καθαρότητα των σπόρων προς σπορά. Ως εκ τούτου, ελπίζω ότι αύριο το Σώμα θα μπορέσει να δώσει αυτό το σημαντικό πολιτικό μήνυμα. 
<SPEAKER ID="312" LANGUAGE="DE" NAME="Schierhuber (PPE-DE )." AFFILIATION="(Χειροκροτήματα)">
<P>
    Κύριε Πρόεδρε, κύριε Επίτροπε, κυρίες και κύριοι, θα ήθελα καταρχήν να ευχαριστήσω τον εισηγητή κ. Graefe zu Baringdorf διότι κυριολεκτικά ανέλαβε την πρωτοβουλία για αυτήν την έκθεση πρωτοβουλίας για την συνύπαρξη και για την επιτυχημένη συγκέντρωση όλων των απόψεων σε μία έκθεση. Οι απόψεις για την συνύπαρξη διαφέρουν από χώρα σε χώρα και ακόμα και στην Ομάδα μου, δεν μπορούμε να καταλήξουμε σε συμφωνία για το ζήτημα αυτό.
<P>
Επίσης, η πρόσμιξη ΓΤΟ στους σπόρους προς σπορά πρέπει να καθοριστεί στο ύψος του τεχνικά μετρήσιμου και ενδεδειγμένου ορίου ανίχνευσης προκειμένου να μπορεί να εξασφαλίσει η γεωργική παραγωγή την τήρηση του ισχύοντος ορίου επισήμανσης του 0,9% για τα τρόφιμα. Αυτό το ανέφερε ήδη η κ. Scheele.
<SPEAKER ID="313" LANGUAGE="SV" NAME="Olsson (ELDR )." AFFILIATION="">
<P>
Είχαμε, και εξακολουθούμε να έχουμε, διαφορετικές απόψεις σχετικά με το υπό συζήτηση θέμα, αλλά παρόλα αυτά θα ήθελα να συγχαρώ τον κ. Graefe zu Baringdorf για αυτήν την έκθεση. Μπορέσαμε να συμφωνήσουμε ουσιαστικά όσον αφορά τη στάση που θα υιοθετήσει το Ευρωπαϊκό Κοινοβούλιο, και ελπίζω ότι αυτό θα δώσει το μήνυμα προς την Επιτροπή και το Συμβούλιο.
<P>
Φρονώ ότι η έκθεση είναι πολύ καλά ισορροπημένη, αλλά θα κάνω ορισμένα σχόλια. Απογοητεύομαι όταν ακούω τον Επίτροπο να αντιτίθεται τόσο αποφασιστικά στην παράγραφο 3 σχετικά με τους κοινούς κανόνες. Ο άνεμος φυσά στην πραγματικότητα και στις δύο πλευρές των εθνικών συνόρων. Δεν είναι λογικό να ισχύει κάποιος κανόνας στη μια πλευρά των εθνικών συνόρων και κάποιος άλλος κανόνας στην άλλη πλευρά. Μας απασχολεί εδώ η ζωή και τα στοιχεία από τα οποία αποτελείται. Εάν θέλουμε να επιτύχουμε κάτι με όσα πράττουμε, πρέπει να διαθέτουμε κοινούς κανόνες. Σκεφτείτε το αυτό στην Επιτροπή πριν λάβετε βιαστικές αποφάσεις.
<P>
Ωστόσο, μπορώ να συμφωνήσω ως προς κάποιο βαθμό με την Επιτροπή όσον αφορά την παράγραφο 9. Πιστεύω ότι θα ήταν επικίνδυνο να συνεχίσουμε με ένα μορατόριουμ, εάν δεν επιτύχουμε αυτό που επιθυμούμε. Στην πραγματικότητα, συμφωνώ με την παράγραφο 9, αλλά θεωρώ ότι ίσως προχωρεί υπερβολικά. Δεν είμαι έτοιμος να υπερψηφίσω αυτήν την παράγραφο. Είναι η μόνη παράγραφος της έκθεσης για την οποία έχω διαφορετική άποψη.
<SPEAKER ID="314" LANGUAGE="PT" NAME="Figueiredo (GUE/NGL )." AFFILIATION="de facto">
<P>
Συνεπώς, επικροτώ αυτήν την έκθεση πρωτοβουλίας του Κοινοβουλίου, η οποία είναι πολύ σημαντική διότι η ίδια η Επιτροπή καθυστερούσε αυτήν τη συζήτηση. Η έκθεση ανοίγει επίσης τον δρόμο για την άρση του μορατόριουμ που υπάρχει από το 1998. Στην πραγματικότητα, πρόκειται για ένα αίτημα που υπέβαλα εγώ ο ίδιος σε ένα ψήφισμα κοινής πρωτοβουλίας με βουλευτές της Ομάδας μου τον Μάρτιο του 2003. Όλοι γνωρίζουν τους εγγενείς κινδύνους της μόλυνσης που προκαλεί η ελευθέρωση ΓΤΟ στο περιβάλλον. Οι επιστημονικές έρευνες για την επικονίαση και τη διάδοση ΓΤΟ είναι ακόμα πολύ περιορισμένες ώστε να κάνουμε μια ακριβή και αξιόπιστη εκτίμηση όλων των συνεπειών. Ωστόσο, σε αυτήν τη συζήτηση, λαμβάνοντας υπόψη τις γνώμες που παρουσιάστηκαν στην κοινοβουλευτική ακρόαση, το συμπέρασμα στο οποίο καταλήγουμε είναι ότι η μόλυνση δεν μπορεί πραγματικά να αποφευχθεί όταν υπάρχει εκτεταμένη παρουσία γενετικώς τροποποιημένων καλλιεργειών, με συνέπειες που κυμαίνονται από την απώλεια της βιοποικιλότητας έως την οικονομική ζημία για τη συμβατική και βιολογική γεωργία.
<P>
Επιπλέον, οι κοινοτικές διατάξεις που θεσπίστηκαν δεν μπορούν να θέσουν σε κίνδυνο το δικαίωμα κάθε κράτους μέλους να απαγορεύσει τις γενετικώς τροποποιημένες καλλιέργειες σε ολόκληρη την επικράτειά του ή σε γεωγραφικά περιορισμένες περιοχές. Είναι εμφανές από την όλη διαδικασία ότι, εάν δεν είναι δυνατή η συνύπαρξη, το μορατόριουμ θα πρέπει να παραμείνει σε ισχύ, προκειμένου να τηρηθεί η αρχή της πρόληψης. Κατά συνέπεια, θα πρέπει να στηρίξουμε τουλάχιστον το σημείο 9 αυτής της έκθεσης, και προσωπικά ελπίζω ότι το Κοινοβούλιο θα εγκρίνει αύριο την έκθεση εν τω συνόλω. 
<SPEAKER ID="315" LANGUAGE="DA" NAME="Andersen (EDD )." AFFILIATION="">
<P>
    Κύριε Πρόεδρε, προσέθεσα δύο τροπολογίες επί της έκθεσης. Αυτές συνεπάγονται το κάλεσμα (παράγραφος 7α [νέα]) ή τη σύσταση (παράγραφος 7β [νέα]) στα κράτη μέλη να θεσπίσουν εισφορά επί των γενετικώς τροποποιημένων σπόρων και των γενετικώς τροποποιημένων ζωοτροφών. Τα έσοδα θα πρέπει να καλύπτουν τις καθημερινές διοικητικές δαπάνες και τις δοκιμές στα γεωργικά εδάφη βιολογικής και μη γενετικώς τροποποιημένης, παραδοσιακής καλλιέργειας, καθώς και την αποζημίωση για ζημίες που έχουν προκληθεί από ρύπανση λόγω γενετικώς τροποποιημένων οργανισμών, ρύπανση που επέρχεται παρά τις ορθές πρακτικές των καλλιεργητών γενετικώς τροποποιημένων προϊόντων. Τονίζω ότι η ζημία που προκαλείται παρά τις ορθές πρακτικές πρέπει επίσης να καλύπτεται από τον ρυπαίνοντα και όχι από τις δημόσιες αρχές μέσω φόρων που πληρώνουν οι αθώοι πολίτες. Ωστόσο, εξαίρεση μπορεί να επιτραπεί για κράτος μέλος, εάν η σχετική απόφαση ληφθεί σε δημόσια εθνική κοινοβουλευτική σύνοδο στο εν λόγω κράτος μέλος και εάν υποβληθεί από τον αρχηγό κυβερνήσεως σε συνεδρίαση του Συμβουλίου της ΕΕ. Με αυτόν τον τρόπο, διασφαλίζεται η κυριαρχία των κρατών μελών και, συγχρόνως, η περιβαλλοντική εκστρατεία που βασίζεται στον αγροτικό πληθυσμό μπορεί να επιτύχει αποτελέσματα πέραν των συνόρων του συγκεκριμένου κράτους μέλους. 
<SPEAKER ID="316" LANGUAGE="FR" NAME="Souchet (NI )." AFFILIATION="">
<P>
Ας προσέξουμε να μην θέσουμε τους γεωργούς μας σε κατάσταση μαθητευόμενων μάγων στους οποίους η κοινή γνώμη θα καταλόγιζε σίγουρα τις αρνητικές συνέπειες μιας γενικευμένης διάδοσης της καλλιέργειας με ΓΤΟ. Θυσίασαν ήδη πολλά με τις υποθέσεις των ζωικών αλεύρων και του εντομοκτόνο Gaucho. Ας διασφαλίσουμε λοιπόν ότι δεν θα καταστήσουμε τη διατήρηση των παραδοσιακών και βιολογικών καλλιεργειών τόσο πολύπλοκη σε σημείο που θα ανάγκαζε τους γεωργούς να τις εγκαταλείψουν προς όφελος των καλλιεργειών ΓΤΟ. Εναπόκειται σε αυτόν ο οποίος εισάγει μια καλλιέργεια υψηλού κινδύνου να αναλάβει το σύνολο των συνεπειών αυτού του κινδύνου. Εναπόκειται σε αυτόν ο οποίος αναλαμβάνει τον κίνδυνο μιας πιθανής μόλυνσης να υποστεί όλα τα κόστη πρόληψης και διαχείρισης αυτού του κινδύνου έναντι των άλλων καλλιεργειών και των χρηστών αυτών των προϊόντων, και ο οποίος μόνος θα πρέπει να επωμιστεί την ευθύνη για το γεγονός ότι ανέλαβε αυτό το ρίσκο.
<SPEAKER ID="317" LANGUAGE="NL" NAME="Maat (PPE-DE )." AFFILIATION="">
<P>
Υπάρχει και κάτι άλλο που μου έκανε εντύπωση στην αντίδραση του Επιτρόπου. Ανέφερε τη βιολογική γεωργία. Όμως, κύριε Επίτροπε, το κέντρο γνώσης της Ευρωπαϊκής Ένωσης υπολόγισε ότι, σε περίπτωση ανεξέλεγκτης χρήσης αυτής της γενετικής τεχνολογίας, και στην παραδοσιακή γεωργία, το κόστος θα αυξηθεί από 1% σε 41% ανάλογα με την καλλιέργεια, διότι δεν γνωρίζουμε πώς θα αντιδράσει ο καταναλωτής. Για τον λόγο αυτόν επίσης, πριν αποκτήσουμε περαιτέρω νομοθεσία, θα πρέπει να εξετάσουμε εκ του σύνεγγυς τις επιπτώσεις, όχι μόνο στη γεωργία αλλά και στην πώληση των προϊόντων. Πώς αντιδρά ο καταναλωτής; Γνωρίζουμε πολύ λίγα επ’ αυτού. Είναι σημαντικό να αποκτήσουμε αυτή τη γνώση πριν ξεκινήσουμε να χρησιμοποιούμε αυτήν την τεχνολογία στην Ευρώπη. Όχι μόνο πρέπει να γνωρίζουμε ποιες είναι οι επιπτώσεις στη βιολογική γεωργία αλλά και στην παραδοσιακή γεωργία, και επίσης πώς θα αντιδράσουν σε αυτό οι καταναλωτές. Εξάλλου, το Σώμα ακολουθεί μια κοινή γεωργική πολιτική που υπερηφανεύεται για πολλά περιφερειακά προϊόντα και μεγάλη ποικιλία στην Ευρώπη, μεγαλύτερη από οποιοδήποτε άλλο μέρος του κόσμου. Αυτό σημαίνει ότι οι κίνδυνοι που ενέχονται στη χρήση αυτής της τεχνολογίας θα είναι επίσης μεγαλύτεροι από ό,τι σε οποιοδήποτε άλλο μέρος του κόσμου. Αυτό σημαίνει ότι έχουμε μεγαλύτερη ανάγκη από ποτέ μια κοινοτική πολιτική σε αυτόν τον τομέα. Υπό το πρίσμα της ποιοτικής έκθεσης του κ. Graefe zu Baringdorf, ζητώ από την Επιτροπή, όντας ικανή ως ένα σημαντικό ευρωπαϊκό θεσμικό όργανο, να δεχτεί αυτό το καθήκον με ανανεωμένο δυναμισμό και να καταθέσει ορθές προτάσεις κατόπιν ενδελεχούς έρευνας, προκειμένου να επιτύχει μια πραγματικά σωστή νομοθεσία. 
<SPEAKER ID="318" LANGUAGE="" NAME="Πατάκης (GUE/NGL )." AFFILIATION="Independent">
<P>
Πρόσφατα, ο Michael Meacher, Υπουργός Περιβάλλοντος στην πρώτη κυβέρνηση Μπλερ, έκανε μια δήλωση που δημοσιεύτηκε στην βρετανική εφημερίδα λέγοντας τα εξής: “Δεν βλέπω πώς η κυβέρνηση Μπλερ θα μπορούσε να εκδώσει υπεύθυνα άδειες για μεταλλαγμένες καλλιέργειες”. Όλα τα στοιχεία των ερευνών αποδείχτηκαν αρνητικά και έχει ιδιαίτερη σημασία η τοποθέτηση αυτή του κ. Mitchel, αφού επί υπουργίας του το 1999 ξεκίνησε μια εκτεταμένη δοκιμαστική καλλιέργεια γενετικά τροποποιημένων φυτών. Από τα 210 τεμάχια που καλλιεργήθηκαν, τα μισά ήταν τροποποιημένα και τα μισά ήταν συμβατικά, τα αποτελέσματα δε της έρευνας είναι ιδιαίτερα αποκαλυπτικά για τους ενδεχόμενους κινδύνους για το περιβάλλον και την υγεία των καταναλωτών. Ακόμα και το βασικό επιχείρημα των πολυεθνικών εταιρειών παραγωγής γενετικά τροποποιημένων σπόρων, κύρια των ΗΠΑ, αποδείχτηκε έωλο. Στη διάρκεια της πολύχρονης δοκιμασίας όχι μόνο δε μειώθηκε η ανάγκη για παρασιτοκτόνα, αλλά και τα ειδικά παρασιτοκτόνα που απαιτήθηκαν για τις γενετικά τροποποιημένες καλλιέργειες αποδείχθηκαν περισσότερο επιβλαβή από αυτά που απαιτούνται για τις συμβατικές καλλιέργειες.
<P>
Οι έρευνες έδειξαν ότι τα μεταλλαγμένα φυτά ελαιοκράμβη, καλαμπόκι και ζαχαρότευτλο έβλαπταν την πανίδα και τη χλωρίδα πολύ περισσότερο από τις συμβατικές καλλιέργειες. Επιπλέον ο βραβευμένος με Nόμπελ καθηγητής Sherwood Rowland αναφέρει χαρακτηριστικά ότι από τη στιγμή που μεταλλαγμένοι οργανισμοί απελευθερωθούν στο περιβάλλον και διαπιστωθεί ότι βλάπτουν το περιβάλλον θα είναι αδύνατο να σταματήσουμε τη βλαπτική τους επίδραση. Οι μεταλλαγμένοι οργανισμοί θα εξακολουθήσουν, πολλαπλασιαζόμενοι συνεχώς, το καταστροφικό τους έργο, ως όπλα μαζικής περιβαλλοντικής καταστροφής.
<SPEAKER ID="319" LANGUAGE="DE" NAME="Graefe zu Baringdorf (Verts/ALE )." AFFILIATION="(Συγκρατημένα χειροκροτήματα)">
<SPEAKER ID="320" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί αύριο, στις 11.30. 
<SPEAKER ID="321" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A5-0459/2003) του κ. Stevenson, εξ ονόματος της Επιτροπής Αλιείας, σχετικά με την πρόταση Κανονισμού του Συμβουλίου για τη σύναψη της συμφωνίας υπό μορφή ανταλλαγής επιστολών σχετικά με την παράταση του πρωτοκόλλου με το οποίο καθορίζονται οι αλιευτικές δυνατότητες και η χρηματική αντιπαροχή που προβλέπονται στη συμφωνία μεταξύ της Ευρωπαϊκής Οικονομικής Κοινότητας και της Δημοκρατίας της Ακτής του Ελεφαντοστού όσον αφορά την αλιεία στα ανοικτά της Ακτής του Ελεφαντοστού, για την περίοδο από 1ης Ιουλίου 2003 έως 30 Ιουνίου 2004 (COM(2003) 556 - C5-0458/2003 - 2003/0219(CNS)). 
<SPEAKER ID="322" LANGUAGE="EN" NAME="Nielson," AFFILIATION="Επιτροπή">
<P>
Δυστυχώς, λόγω της δύσκολης πολιτικής κατάστασης που επικρατούσε το φθινόπωρο του 2002 και την άνοιξη του 2003, δεν ήταν δυνατόν να προχωρήσουμε στις διαπραγματεύσεις. Το πρωτόκολλο είναι σημαντικό για τον αλιευτικό τομέα της ΕΕ, ο οποίος αλιεύει και χρησιμοποιεί τους λιμένες του Αμπιτζάν για την εκφόρτωση των αλιευμάτων από ολόκληρη την περιοχή και όχι μόνο από τα ύδατα της Ακτής του Ελεφαντοστού. Αυτό είναι, με τη σειρά του, ένα πλεονέκτημα για την Ακτή του Ελεφαντοστού. Το πρωτόκολλο στηρίζει επίσης την επιστημονική έρευνα, η οποία είναι σημαντική για τη διασφάλιση της βιωσιμότητας των αλιευμάτων και για τη δημιουργία ικανοτήτων για τη διαχείρισή τους στη χώρα.
<P>
Λόγω του προηγούμενου πρωτοκόλλου, οι ευρωπαϊκές επιχειρήσεις επένδυσαν στην Ακτή του Ελεφαντοστού. Υπάρχουν τώρα κονσερβοποιίες τόνου στον λιμένα του Αμπιτζάν, οι οποίες επεξεργάζονται τόνο για την ευρωπαϊκή αγορά. Δημιουργούν πάνω από 30 000 τοπικές θέσεις εργασίας σε τοπικό επίπεδο. Η μονοετής παράταση του πρωτοκόλλου δίνει αλιευτικές δυνατότητες για 71 σκάφη αλίευσης τόνου και επίσης για βενθοπελαγική αλιεία. Οι στοχοθετημένες ενέργειες παραμένουν οι ίδιες και αντιπροσωπεύουν το 71% της χρηματοδοτικής συνεισφοράς από μια συνολική χρηματοδοτική συνεισφορά που επίσης διατηρείται στο προηγούμενο επίπεδο – 957 500 ευρώ.
<P>
Προφανώς, δεν μπορεί κανείς να είναι πλήρως ικανοποιημένος από το γεγονός ότι αυτή η παράταση, η οποία βρίσκεται σε λειτουργία από την 1η Ιουλίου 2003, παρουσιάστηκε σε αυτό το Κοινοβούλιο μόλις στις 23 Σεπτεμβρίου. Ένας λόγος για αυτήν την καθυστέρηση ήταν ότι η επιστολή της παράτασης υπογράφηκε από το Υπουργείο Αλιείας της Ακτής του Ελεφαντοστού στις 16 Μαΐου 2003. Ωστόσο, θα προσθέσω, με κάθε τιμιότητα και ειλικρίνεια, ότι αυτές οι καθυστερήσεις δεν οφείλονται ποτέ μόνο στον έναν εταίρο. Εκφράζω τη λύπη μου για την καθυστέρηση. Εάν ήμουν βουλευτής αυτού του Σώματος, θα αντιμετώπιζα το ζήτημα με σκεπτικισμό.
<P>
Παρόλα αυτά, με χαροποιεί το γεγονός ότι στις 24 Νοεμβρίου λάβατε μια έκθεση αξιολόγησης σχετικά με την εφαρμογή του πρωτοκόλλου, η οποία δίνει απαντήσεις σε ορισμένα από τα αιτήματά σας για τις μελλοντικές διαπραγματεύσεις σχετικά με την ανανέωση του πρωτοκόλλου. Η έκθεση που υποβλήθηκε είναι μια μελέτη που αξιολογεί τα αλιευτικά αποθέματα και την εφαρμογή του πρωτοκόλλου έως τον Αύγουστο του 2003.
<P>
Όσον αφορά τις τροπολογίες 1 και 2, η Επιτροπή συμμερίζεται πλήρως την ανησυχία για τη συνεχή ενημέρωση του Κοινοβουλίου σχετικά με διάφορες πτυχές της εφαρμογής του πρωτοκόλλου. Ωστόσο, η Επιτροπή ήδη προωθεί αυτό το είδος ενημέρωσης, σύμφωνα με τις σημερινές διοργανικές ρυθμίσεις και, ιδιαίτερα, με τη συμφωνία πλαίσιο μεταξύ της Επιτροπής και του Κοινοβουλίου της 5ης Ιουλίου 2000. Συνεπώς, η Επιτροπή θεωρεί ότι αυτές οι δύο τροπολογίες δεν είναι αναγκαίες.
<P>
Όσον αφορά την τροπολογία 3, η συμφωνία, σύμφωνα με το άρθρο 13, θα έχει δυνατότητα ανανέωσης για επιπλέον περιόδους των τριών ετών, εκτός εάν υπάρξει γραπτή ειδοποίηση τερματισμού από κάποιος μέρος. Ωστόσο, το πρωτόκολλο που ορίζει τις αλιευτικές δυνατότητες και τη χρηματοδοτική συνεισφορά έχει ισχύ μόνο για τρία χρόνια και θα πρέπει να ανανεωθεί μετά από αυτό το διάστημα. Εάν η τροπολογία αναφέρεται στην ανανέωση του πρωτοκόλλου και όχι στην ίδια τη συμφωνία, η τροπολογία είναι αντίθετη στις αρχές που αφορούν τη φύση των πρωτοκόλλων για τις αλιευτικές συμφωνίες. Καθώς τα πρωτόκολλα προσαρτώνται στις συμφωνίες πλαίσιο, η περιοδική ανανέωσή τους δεν απαιτεί κάποια νέα οδηγία για τις διαπραγματεύσεις.
<P>
Όσον αφορά την τροπολογία 4, λαμβάνοντας υπόψη τη σημασία της αλιευτικής συμφωνίας με την Ακτή του Ελεφαντοστού –σχετικά με τις 30 000 θέσεις εργασίας που δημιουργούν οι κονσερβοποιίες της ΕΕ στο Αμπιτζάν και το γεγονός ότι η χρηματοδοτική συνεισφορά διοχετεύεται κυρίως για επιστημονική έρευνα, έλεγχο και παρακολούθηση– η μη παράταση της συμφωνίας θα ήταν καταστροφική για τη χώρα. Θα αποτελούσε επίσης σοβαρό πρόβλημα για τους αλιείς της ΕΕ και τις επενδύσεις που έγιναν στην Ακτή του Ελεφαντοστού. Η μη παράταση της συμφωνίας θα σήμαινε την απομόνωση της Ακτής του Ελεφαντοστού. Δεν είναι αυτό το μήνυμα που θέλει να δώσει η ΕΕ σε μια χώρα που παλεύει να βρει και πάλι τον δρόμο για την ειρήνη. 
<SPEAKER ID="323" LANGUAGE="EN" NAME="Stevenson (PPE-DE )," AFFILIATION="εισηγητής">
<P>
Όπως θα γνωρίζει το Σώμα, ο κύριος επαναστατικός στρατός στην Ακτή του Ελεφαντοστού, που αυτοαποκαλείται “Νέες Δυνάμεις”, υπέγραψε μια ειρηνευτική συμφωνία γαλλικής πρωτοβουλίας με τον Πρωθυπουργό Seydou Diarra τον περασμένο Ιανουάριο. Δυστυχώς, αυτό το ειρηνευτικό σύμφωνο κατέρρευσε εν μέρει τον Σεπτέμβριο, όταν οι Νέες Δυνάμεις έφυγαν από την κυβέρνηση, κατηγορώντας τον Πρόεδρο Laurent Gbagbo για συγκέντρωση εξουσιών και άρνηση εφαρμογής των όρων του ειρηνευτικού συμφώνου. Εν τω μεταξύ, ο Πρόεδρος Gbagbo ανακοίνωσε την πρόθεσή του να απελευθερώσει τις ζώνες στη βόρεια και τη δυτική πλευρά της χώρας που έχουν καταλάβει οι επαναστάτες, σε περίπτωση που οι Νέες Δυνάμεις αρνηθούν τον αφοπλισμό. Αυτή είναι σήμερα η κατάσταση στην Ακτή του Ελεφαντοστού.
<P>
Σε αυτό το μάλλον μη ευνοϊκό πλαίσιο, η έκθεσή μου σχετικά την πρόταση της Επιτροπής επιδιώκει την παράταση της σημερινής αλιευτικής συμφωνίας μεταξύ της Κοινότητας και της Ακτής του Ελεφαντοστού για ένα ακόμα έτος, μολονότι η περίοδος αυτή ξεκίνησε στην πραγματικότητα τον περασμένο Ιούλιο –όπως επεσήμανε ο Επίτροπος Nielson– πριν ακόμα γίνουν διαβουλεύσεις με το Κοινοβούλιο. Ο Επίτροπος ανέφερε ότι οι βουλευτές του Κοινοβουλίου θα θεωρήσουν ότι αυτό είναι δυσάρεστο, και πράγματι αυτό συμβαίνει. Είναι εξαιρετικά δυσάρεστο να μας αναπέμπει επανειλημμένως η Επιτροπή σε αυτά τα τετελεσμένα γεγονότα. Πράγματι αυτό συμβαίνει, η πληρωμή προς την Ακτή του Ελεφαντοστού αναμένεται στις 31 Δεκεμβρίου 2003. Συνεπώς, υπάρχει μεγάλη ανάγκη να διευθετηθεί επειγόντως αυτό το θέμα. Είναι λυπηρό το γεγονός ότι η Επιτροπή Αλιείας αναγκάστηκε να υιοθετήσει αυτήν τη θέση για μία ακόμα φορά. Ωστόσο, πιστεύω ότι η Επιτροπή εκτιμά τις προσπάθειες που έχουμε καταβάλει για την επιτάχυνση της διαδικασίας, προκειμένου να μπορέσουμε να τιμήσουμε εγκαίρως αυτήν τη σύμβαση.
<P>
Η συμφωνία αυτή θα είναι το έκτο κατά σειρά πρωτόκολλο μεταξύ της ΕΕ και της Ακτής του Ελεφαντοστού. Εισήλθαμε για πρώτη φορά σε μια αλιευτική εταιρική σχέση με αυτήν τη χώρα το 1990 και συνεχίσαμε έκτοτε σε φιλική βάση. Ωστόσο, αναπόφευκτα –όπως είπε ο Επίτροπος Nielson– η πολιτική αστάθεια στην περιοχή είχε ως συνέπεια να μην μπορούμε να εκμεταλλευτούμε ορισμένες από τις ευκαιρίες βενθοπελαγικής αλιείας, τις οποίες διαπραγματευτήκαμε το 2002. Παρόλα αυτά, καθώς σταθεροποιήθηκε η κατάσταση, μπόρεσε να αρχίσει και πάλι αυτή η αλιεία.
<P>
Η αλιεία τόνου, η οποία είναι ο άλλος μεγάλος πόρος που καλύπτει αυτή η συμφωνία, δεν επηρεάστηκε ποτέ από τον εμφύλιο πόλεμο και, όσον αφορά την εκμετάλλευση των δυνατοτήτων που διαπραγματεύεται η συμφωνία, έχουμε συνεχίσει σε ένα επίπεδο της τάξεως του 85% περίπου. Όπως επεσήμανε ο Επίτροπος Nielson, υπάρχουν 71 άδειες για σκάφη αλίευσης τόνου, μολονότι, όπως συμβαίνει πάντα σε αυτές τις συμφωνίες εταιρικών σχέσεων, πάνω από το 70% της χρηματικής αντιστάθμισης χορηγείται σε στοχοθετημένες ενέργειες, επιστημονική έρευνα, έλεγχο και εποπτεία. Αυτά τα κονδύλια παρακολουθούνται εκ του σύνεγγυς από την Επιτροπή, ώστε να διασφαλιστεί η συμφωνία με τους στόχους του πρωτοκόλλου. Εάν δεν υπήρχε αυτή η συμφωνία, δεν θα μπορούσαμε να εγγυηθούμε ότι θα συνεχιζόταν η βιώσιμη αλιεία. Πράγματι, θα μπορούσε να υπάρξει μια μεγάλη φιλονικία με την παράνομη αλιεία και την αλιεία που διεξάγεται χωρίς εκθέσεις και κανόνες, η οποία θα προκαλούσε την πλήρη λεηλασία των αποθεμάτων και την κατάρρευση της αλιείας.
<P>
Είναι σημαντικό όσοι αντιτίθενται στην ανανέωση αυτής της σύμβασης να κατανοήσουν τις επιπτώσεις της αντίθεσής τους. Ο Επίτροπος Nielson τόνισε ότι υπάρχουν τρεις μεγάλες κονσερβοποιίες τόνου στο Αμπιτζάν, οι οποίες χρηματοδοτούνται από επενδύσεις της ΕΕ. Πράγματι, το Αμπιτζάν είναι το κέντρο πολλών εκφορτώσεων τόνου στη Δυτική Αφρική και εάν, όπως προτείνουν οι Ομάδες ΠΡΣ/ΕΕΣ και ΦΙΛ, αποσυρθούμε από αυτήν τη συμφωνία, 5 000 άμεσες θέσεις εργασίας –και έως και 30 000 έμμεσες θέσεις εργασίας– θα εξαφανιστούν. Ένα τέτοιο αποτέλεσμα θα έχει καταστροφικές συνέπειες για την κοινωνική κατάσταση στην Ακτή του Ελεφαντοστού και θα αποσταθεροποιήσει σοβαρά τη χώρα, βυθίζοντάς την σε περαιτέρω συγκρούσεις. Έτσι, απευθύνω έκκληση προς τις Ομάδες ΠΡΣ/ΕΕΣ και ΦΙΛ να επανεξετάσουν το ζήτημα και να αποσύρουν τις τροπολογίες τους, οι οποίες απλώς θα επιδείνωναν μια ήδη άσχημη κατάσταση. 
<SPEAKER ID="324" LANGUAGE="NL" NAME="Maat (PPE-DE )." AFFILIATION="">
<P>
    Κύριε Πρόεδρε, όπως και ο Πρόεδρος της Επιτροπής Αλιείας, έχω και εγώ το προνόμιο να ομιλώ αργά σήμερα το απόγευμα και έχω το ειδικό προνόμιο να ενεργώ εξ ονόματος του συντονιστή μου, του κ. Varela Suanzes-Carpegna. Θα ήθελα να συμφωνήσω με όσα είπε ο Πρόεδρος της Επιτροπής Αλιείας, όσον αφορά επίσης το πολύ δύσκολο ζήτημα που συζητείται εκεί. Εάν εξετάσουμε την κατάσταση σε αυτές τις παράκτιες περιοχές, όπου επικρατεί μεγάλη εγχώρια ανησυχία και πόλεμοι, απομένει να δούμε σε ποιο βαθμό μπορούμε, μόλις βελτιωθεί η κατάσταση, να εφαρμόσουμε επίσης μια αλιευτική πολιτική, προκειμένου να βελτιωθεί η κατάσταση στην ίδια τη χώρα. Με την προϋπόθεση ότι τα χρήματα που επενδύουμε στις αλιευτικές συμφωνίες δαπανώνται σωστά, η Ευρώπη θα μπορούσε να διαδραματίσει μεγαλύτερο ρόλο και σε αυτό το σημείο.
<SPEAKER ID="325" LANGUAGE="ES" NAME="Miguélez Ramos (PSE )." AFFILIATION="">
<P>
    Κύριε Πρόεδρε, σήμερα υιοθετήσαμε σε αυτό το Κοινοβούλιο ένα ψήφισμα σχετικά με τον ρόλο της Ένωσης στην πρόληψη των συγκρούσεων στην Αφρική, και ιδιαίτερα, στην εφαρμογή της συμφωνίας Linas-Marcoussis στην Ακτή του Ελεφαντοστού. Σε αυτό το ψήφισμα, το Ευρωπαϊκό Κοινοβούλιο, ζήτησε από όλα τα συγκρουόμενα μέρη να εφαρμόσουν αυστηρά τη Συμφωνία Linas-Marcoussis.
<P>
Υποστηρίζουμε επομένως αυτή την έκθεση του κ. Stevenson, υπέρ της παράτασης κατά ένα έτος του τρέχοντος πρωτοκόλλου με τις τροπολογίες που εγκρίθηκαν από την Επιτροπή Αλιείας.
<SPEAKER ID="326" LANGUAGE="EN" NAME="McKenna (Verts/ALE )." AFFILIATION="">
<SPEAKER ID="327" LANGUAGE="EN" NAME="Nielson," AFFILIATION="Επιτροπή">
<P>
Εάν ξεκινήσουμε την πολιτικοποίηση αυτής της δραστηριότητας, θα στείλουμε λάθος μηνύματα σε όσους συμμετέχουν. Συνεπώς, ζητώ από το Κοινοβούλιο να σταματήσει. Η κ. McKenna έκανε, ωστόσο, ορισμένες πολύ σχετικές παρατηρήσεις. Βρίσκεται υπό εξέλιξη μια διαδικασία για την αύξηση της εστίασης στην ανάπτυξη στο πλαίσιο αυτών των αλιευτικών συμφωνιών. 
<SPEAKER ID="328" LANGUAGE="" NAME="Πρόεδρος." AFFILIATION="(Η συνεδρίαση λήγει στις 23.40)">
<P>
Η ψηφοφορία θα διεξαχθεί αύριο, στις 11.30.
<P>
(1) 
<SPEAKER ID="329" LANGUAGE="" NAME="" AFFILIATION="Ημερήσια διάταξη της επόμενης συνεδρίασης:"/>

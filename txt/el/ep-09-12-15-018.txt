<CHAPTER ID="018">
Εμπειρίες με την εφαρμογή των κανονισμών του Ευρωπαϊκού Κοινοβουλίου και του Συμβουλίου σχετικά με την υγιεινή των τροφίμων (συζήτηση)
<SPEAKER ID="332" NAME="Πρόεδρος">
" ημερήσια διάταξη προβλέπει τη συζήτηση της προφορικής ερώτησης του κ. Horst Schnellhardt, εξ ονόματος της Κοινοβουλευτικής Ομάδας του Ευρωπαϊκού Λαϊκού Κόμματος (Χριστιανοδημοκράτες), προς την Επιτροπή σχετικά με την πείρα που αποκτήθηκε από την εφαρμογή των κανονισμών του Ευρωπαϊκού Κοινοβουλίου και του Συμβουλίου (ΕΚ) αριθ. 852/2004, (ΕΚ) αριθ. 853/2004 και (ΕΚ) αριθ. 854/2004 για την υγιεινή των τροφίμων - B7-0237/2009).
<SPEAKER ID="333" NAME="Horst Schnellhardt" LANGUAGE="DE">
Κύριε Πρόεδρε, κύριε Επίτροπε, κυρίες και κύριοι, θα ήθελα να ευχαριστήσω θερμά την Επιτροπή για την ανακοίνωσή της σχετικά με την πείρα που αποκτήθηκε από την εφαρμογή των κανονισμών για την υγιεινή των τροφίμων. " ανακοίνωση αυτή είναι πολύ σημαντική και το περιεχόμενό της πολύ πειστικό. Θα ήθελα να εκφράσω την υποστήριξή μου προς αυτήν, καθώς περιγράφει το τι έχει συμβεί στην πράξη τα τελευταία τρία χρόνια.
<P>
Είναι σημαντικό να γνωρίζουμε ότι οι κανονισμοί για την υγιεινή των τροφίμων έχουν υποστεί μια αλλαγή παραδείγματος. Ενισχύσαμε την εσωτερική αγορά, βελτιώσαμε την ασφάλεια των τροφίμων και αυξήσαμε την ευθύνη των παραγωγών και των προμηθευτών τροφίμων. Πρόκειται για μια σημαντική αλλαγή, και γι' αυτόν τον λόγο, φυσικά, εντοπίσαμε ορισμένα προβλήματα, ιδιαίτερα σε σχέση με την αδειοδότηση των μικρών και μεσαίων επιχειρήσεων. Ορισμένα κρεοπωλεία σταμάτησαν τις εμπορικές δραστηριότητες. Θα πρέπει για μία ακόμη φορά να επανεξετάσουμε την κατάσταση, καθώς κάτι τέτοιο οφείλεται στο ότι πολύ συχνά δεν γίνεται χρήση της ευελιξίας που είναι ενσωματωμένη στους κανονισμούς και δεν έχει υπάρξει καμία ανταλλαγή πληροφοριών μεταξύ των τοπικών εποπτικών αρχών και του Ευρωπαϊκού Γραφείου Τροφίμων και Κτηνιατρικών Θεμάτων, κάτι που πιστεύω ότι είναι ιδιαίτερα αρνητικό.
<P>
Εάν η Επιτροπή αποφασίσει τώρα ότι δεν επιθυμεί να πραγματοποιήσει οιεσδήποτε αλλαγές, θα αναγκαστώ να εκφράσω τις αντιρρήσεις μου. Πιστεύω ότι είναι αναγκαίο, ακόμη και αν πρόκειται μόνο για αλλαγές αισθητικού χαρακτήρα, να εξετάσουμε ιδιαίτερα τα παρακάτω ζητήματα. Θα πρέπει να γνωρίζουμε ότι η πληροφόρηση στο πλαίσιο της αλυσίδας του εφοδιασμού τροφίμων ερμηνεύεται με πολύ στενό τρόπο και αυτό πρέπει να αλλάξει. Πρέπει να εξετάσουμε αν υπάρχουν άλλες κατάλληλες μέθοδοι για την επιθεώρηση των κρεάτων. Συγκεκριμένα, δεν θα πρέπει να συνεχίσουμε προς την κατεύθυνση της διαπίστευσης των εργαστηρίων για τον έλεγχο της παρουσίας τριχινών που περιγράφεται στον κανονισμό (ΕΚ) αριθ. 882. Χρειαζόμαστε αξιόπιστο σχεδιασμό για τους τομείς που εφαρμόζουν τους κανονισμούς. Γι' αυτόν συγκεκριμένα τον λόγο, είμαι αντίθετος στον σχεδιαζόμενο κανονισμό. Θα πρέπει να υποβάλουμε μια σύντομη και περιεκτική πρόταση για την πραγματοποίηση αλλαγών, έτσι ώστε να μην εμπλακούμε στην έγκριση μεταβατικών κανόνων έως το 2013.
<SPEAKER ID="335" NAME="Joaquín Almunia">
μέλος της Επιτροπής. - (ΕΝ) Κυρία Πρόεδρε, η Επίτροπος Βασιλείου μου ζήτησε να μεταφέρω τη συγγνώμη της διότι δεν μπόρεσε να παραστεί προκειμένου να μιλήσει γι' αυτήν την προφορική ερώτηση όσον αφορά την έκθεση της Επιτροπής σχετικά με την πείρα που αποκτήθηκε από την εφαρμογή των κανονισμών για την υγιεινή των τροφίμων.
<P>
Εξ ονόματος της Επιτροπής, θα ήθελα να επισημάνω ότι η έκθεση βασίζεται σε πληροφορίες που λάβαμε από σχετικούς φορείς, τόσο από τον δημόσιο όσο και από τον ιδιωτικό τομέα, και το αποτέλεσμα των διαβουλεύσεων αυτών υπήρξε θετικό. Δεν εντοπίστηκαν σημαντικές δυσκολίες, ωστόσο σε ορισμένους τομείς εξακολουθούν να υπάρχουν περιθώρια βελτίωσης.
<P>
Για να στραφούμε σε συγκεκριμένα ζητήματα, καταρχάς, έχω επίγνωση του προβλήματος της επανέγκρισης εγκαταστάσεων μικρής χωρητικότητας. " λύση σε τέτοιου είδους προβλήματα μπορεί να βρεθεί με τη βοήθεια των διατάξεων ευελιξίας των κανονισμών που πρόκειται να εγκριθούν σε εθνικό επίπεδο. Όπου δεν ακολουθήθηκε η προσέγγιση αυτή, προέκυψαν δυσκολίες σε ορισμένα κράτη μέλη. Το Γραφείο Τροφίμων και Κτηνιατρικών Θεμάτων πραγματοποιεί επί του παρόντος συγκεκριμένες αποστολές, προκειμένου να εντοπίσει τις βέλτιστες πρακτικές όσον αφορά αυτήν την ευελιξία για τα σφαγεία μικρής χωρητικότητας, με στόχο την ευρύτερη διάδοσή τους. Λόγω του ότι τα κράτη μέλη πρέπει να αποφασίσουν έως το τέλος του τρέχοντος έτους σχετικά με τη χορήγηση ή την άρνηση εγκρίσεων, δεν μπορώ να πω στο στάδιο αυτό για πόσες μικρές και μεσαίες επιχειρήσεις δεν έγινε δεκτή η έγκριση.
<P>
Δεύτερον, οι διατάξεις ευελιξίας έχουν ως γενικότερο στόχο να προστατεύσουν την ποικιλομορφία των τροφίμων και να βοηθήσουν τους μικρούς παραγωγούς. " υιοθέτηση εθνικών μέτρων για την εφαρμογή της ευελιξίας και η σχετική κοινοποίησή τους στην Επιτροπή παρέχουν νομική ασφάλεια στους μικρούς παραγωγούς και αναγνωρίζουν τις ιδιαιτερότητες των μικρών εγκαταστάσεων. Ταυτοχρόνως, διασφαλίζεται η ποικιλομορφία των τροφίμων, όπως οι παραδοσιακές μέθοδοι παραγωγής λουκάνικων και τυριών, χωρίς να διακυβεύεται η ασφάλεια των τροφίμων.
<P>
Προκειμένου να ενθαρρυνθεί η ορθή χρήση των διατάξεων ευελιξίας, η Επιτροπή δημοσίευσε αρκετά έγγραφα καθοδήγησης. Αυτό θα συμβάλει περαιτέρω στη διασφάλιση της διαφάνειας και της ασφάλειας δικαίου. Επίσης, είναι σημαντικό να υπενθυμίσουμε ότι η Επιτροπή, σε μια προσπάθεια να συμβάλει στη μείωση του διοικητικού φόρτου, κυρίως για τις μικρές επιχειρήσεις, πρότεινε ήδη την ανάλογη τροποποίηση του κανονισμού. Εντούτοις, όπως γνωρίζετε, η πρόταση αυτή εξακολουθεί να εκκρεμεί.
<P>
Τρίτον, οι πληροφορίες για την τροφική αλυσίδα περιλαμβάνουν μια γραπτή ανακοίνωση από τον αγρότη προς το σφαγείο και τον επίσημο κτηνίατρό του. Οι πληροφορίες αυτές παρέχουν ουσιώδους σημασίας στοιχεία για τη διασφάλιση των επιθεωρήσεων που βασίζονται στην αξιολόγηση των κινδύνων. Προσφάτως, δόθηκε στις αρμόδιες αρχές η δυνατότητα να παρεκκλίνουν από τη διάταξη που προβλέπει ότι οι πληροφορίες αυτές πρέπει να παραδίδονται στο σφαγείο τουλάχιστον 24 ώρες πριν.
<P>
Επιπλέον, είμαι στην ευχάριστη θέση να ανακοινώσω ότι, τον προσεχές Απρίλιο, η επόμενη Επιτροπή θα οργανώσει μια στρογγυλή τράπεζα με όλα τα ενδιαφερόμενα μέρη σχετικά με την ενδεχόμενη αναθεώρηση των επιθεωρήσεων που πραγματοποιούνται στα κρέατα, προκειμένου να εξετάσει την αποτελεσματικότητά τους, λαμβάνοντας υπόψη τις τελευταίες τάσεις κινδύνων.
<P>
Τέλος, θα ήθελα να τονίσω ότι τα εργαστήρια που συμμετέχουν σε επίσημους ελέγχους πρέπει να είναι διαπιστευμένα, με στόχο τη διασφάλιση της υψηλής ποιότητας και της ομοιομορφίας των αναλυτικών αποτελεσμάτων, έτσι ώστε να μην τίθεται σε κίνδυνο η ασφάλεια των τροφίμων. Αυτό είναι ουσιώδους σημασίας για την ομαλή, καθημερινή διεξαγωγή του ενδοκοινοτικού εμπορίου, καθώς και για τη διευκόλυνση του εμπορίου με τρίτες χώρες. Εντούτοις, η Επιτροπή συμφώνησε προσφάτως να παραταθεί η μεταβατική περίοδος για τον έλεγχο των τριχινών έως το τέλος του 2013, έτσι ώστε να δοθεί περισσότερος χρόνος για τη διαπίστευση των εργαστηρίων.
<SPEAKER ID="336" NAME="Christa Klaß">
εξ ονόματος της Ομάδας PPE. - (DE) Κυρία Πρόεδρε, κύριε Επίτροπε, κυρίες και κύριοι, θα ήθελα να ευχαριστήσω τον συνάδελφό μου, τον κ. Schnellhardt, για την ερώτησή του. " ερώτηση αυτή μας δίνει την ευκαιρία να προσδιορίσουμε τις θετικές και λιγότερο θετικές εμπειρίες από την εφαρμογή του κανονισμού. Ο κανονισμός για την υγιεινή των τροφίμων ορίζει κανόνες υγιεινής για την παραγωγή του κρέατος.
<P>
Οι διαβουλεύσεις της Επιτροπής καταδεικνύουν ότι έχει σημειωθεί θετική πρόοδος και ότι, συνολικά, η εφαρμογή των κανονισμών λειτουργεί αποτελεσματικά. Ο φόβος ότι οι υπερβολικά αυστηροί κανονισμοί θα συντελούσαν στη χρεοκοπία μικρών και βιοτεχνικών επιχειρήσεων δεν επαληθεύθηκε στην πλειονότητα των περιπτώσεων, ως αποτέλεσμα των εξαιρέσεων που προβλέπονται για τις μικρές επιχειρήσεις. Εντούτοις, οι διαβουλεύσεις καταδεικνύουν επίσης με σαφήνεια ότι, σε πολλές περιπτώσεις, υφίστανται προβλήματα κατά την εφαρμογή των κανόνων. Αυτό επιβεβαιώνεται από τις πληροφορίες που έλαβα από εταιρείες και εποπτικές αρχές στην περιοχή από την οποία προέρχομαι.
<P>
Λόγω του ότι οι αρχές στις περιφέρειες διαθέτουν μεγάλα περιθώρια κατά τη διαδικασία λήψης αποφάσεων, είναι σε θέση να ανταποκριθούν στις ανάγκες των μικρότερων και βιοτεχνικών κρεοπωλείων σε μεμονωμένες περιπτώσεις. Αυτό είναι οπωσδήποτε κάτι θετικό, καθώς είναι ο μόνος τρόπος με τον οποίον μπορούμε να διασφαλίσουμε ότι τα μικρότερα κρεοπωλεία, τα οποία προσφέρουν μεγάλη ποικιλία προϊόντων, με τις συνακόλουθες προκλήσεις όσον αφορά τη νωπότητα και την ποιότητα, δεν συνθλίβονται κάτω από το βάρος της υπέρμετρης γραφειοκρατίας. Εντούτοις, η ευελιξία αυτή έχει τα όριά της, όταν συντελεί σε εξαιρέσεις και κανονισμούς που ερμηνεύονται διαφορετικά, ανάλογα με τα καπρίτσια των εποπτικών αρχών.
<P>
Αυτό δημιουργεί σοβαρές στρεβλώσεις στον ανταγωνισμό, όχι μόνο μεταξύ των κρατών μελών, αλλά και στο εσωτερικό τους. Ως εκ τούτου, πρέπει να βελτιώσουμε τον κανονισμό για την υγιεινή των τροφίμων, έτσι ώστε οι επιθεωρητές να διαθέτουν μεγαλύτερη ασφάλεια δικαίου και περισσότερες νομικές εξουσίες. Οι επιθεωρητές πρέπει να έχουν στη διάθεσή τους επαρκή νομικά μέτρα, για παράδειγμα, υπό τη μορφή ποινικών προστίμων.
<P>
Κύριε Almunia, υπάρχει μεγάλη νομική αβεβαιότητα στον τομέα αυτόν, η οποία πρέπει να εξαλειφθεί, και αναμένουμε την πρόταση της Επιτροπής.
<SPEAKER ID="337" NAME="Karin Kadenbach" LANGUAGE="DE">
Κυρία Πρόεδρε, κύριε Επίτροπε, κυρίες και κύριοι, καταρχάς θα ήθελα να συγχαρώ όλους όσοι συμμετείχαν στη θέσπιση των κανονισμών για την υγιεινή των τροφίμων, διότι η ανακοίνωση αυτή της Επιτροπής παρέχει μια κυρίως θετική εικόνα όσον αφορά τις εμπειρίες από την εφαρμογή των κανονισμών. Αυτό δεν θα πρέπει να υποτιμάται, διότι, όπως έχουμε ήδη εξηγήσει, αυτοί οι νέοι κανονισμοί αντιπροσωπεύουν μια αλλαγή παραδείγματος στην πολιτική για την υγιεινή των τροφίμων.
<P>
Ο καινοτόμος χαρακτήρας των κανονισμών ήταν ο λόγος για τον οποίο η αρχική έκθεση σχετικά με τις εμπειρίες από την εφαρμογή των κανονισμών σχεδιάστηκε μόλις τρία χρόνια μετά τη θέση τους σε ισχύ. Τα κράτη μέλη και οι προμηθευτές και παραγωγοί τροφίμων ήταν σε γενικές γραμμές ικανοποιημένοι με τους κανονισμούς και ανέφεραν ότι σημείωναν θετική πρόοδο κατά την εφαρμογή τους. Κατά την άποψη των κρατών μελών και των ομάδων ιδιωτικών συμφερόντων, δεν υφίστανται μεγάλες δυσκολίες τόσο για τις επιχειρήσεις όσο και για τις αρχές. Υπάρχει η ομόφωνη άποψη ότι οι κανονισμοί αυτοί χρήζουν ορισμένων τροποποιήσεων, όμως δεν απαιτείται κάποια θεμελιακή αναθεώρηση. Οι σημερινοί κανονισμοί ανταποκρίνονται στην πρόκληση που συνίσταται στο να διασφαλίσουμε ότι οι καταναλωτές θα λαμβάνουν την υψηλότερη δυνατή ποιότητα και ασφάλεια ως προς την υγιεινή των προϊόντων, καθώς και να ανταποκριθούμε με ευέλικτο τρόπο στις ανάγκες των επιχειρήσεων και, συγκεκριμένα, των πολύ μικρών επιχειρήσεων.
<P>
Σύμφωνα με το ρητό "Αν σταματήσεις να βελτιώνεσαι, σταματάς να είσαι καλός", τα προβλήματα που εντοπίστηκαν κατά τη διαδικασία σύνταξης της έκθεσης θα πρέπει να διερευνηθούν, όπως ανέφερε ήδη και ο κ. Schnellhardt, προκειμένου να προσδιοριστούν τα αίτια και, κατ' ανάγκη, οι λύσεις που θα πρέπει να εξευρεθούν. Φυσικά, είναι επίσης απαραίτητο να συνεχίσουμε να παρακολουθούμε στενά την εφαρμογή της δέσμης μέτρων για την υγιεινή των τροφίμων, καθώς ήταν πολύ νωρίς για ορισμένα κράτη μέλη να παράσχουν μια ισορροπημένη και λεπτομερή αξιολόγηση. Μόνο όταν θα έχουμε μια ολοκληρωμένη εκτίμηση στα χέρια μας, θα πρέπει να αποφασίσουμε αν θα πρέπει να γίνουν αλλαγές στους κανονισμούς για την υγιεινή των τροφίμων και, αν ναι, ποιες θα πρέπει να είναι οι αλλαγές αυτές.
<SPEAKER ID="338" NAME="Joaquín Almunia" LANGUAGE="EN">
Κυρία Πρόεδρε, καταρχάς θέλω να σας ευχαριστήσω όλους για τη συμβολή σας σε αυτήν τη συζήτηση. Θεωρούμε ότι η έκθεση του Ιουλίου λειτουργεί ως αφετηρία για τη διεξαγωγή συζήτησης σχετικά με τις ενδεχόμενες βελτιώσεις στους κανονισμούς και, εν ευθέτω χρόνω, η Επιτροπή θα εξετάσει την ανάγκη πραγματοποίησης νομοθετικών αλλαγών. Χαιρετίζουμε θερμά τη συμβολή των βουλευτών· η συνεισφορά σας μας είναι ιδιαίτερα χρήσιμη για το έργο της προετοιμασίας νέων πρωτοβουλιών εν ευθέτω χρόνω.
<P>
Προσβλέπουμε σε συνεχή συνεργασία με το Κοινοβούλιο, καθώς και με τα κράτη μέλη και τους ενδιαφερόμενους φορείς, τόσο στον ιδιωτικό όσο και στον δημόσιο τομέα, και είμαι βέβαιος ότι όλοι μας έχουμε ως κοινό στόχο να επιτύχουμε το υψηλότερο δυνατό επίπεδο ασφάλειας στον τομέα των τροφίμων. Θεωρώ ότι αυτό είναι το σημαντικότερο συμπέρασμα που μπορούμε να εξαγάγουμε από την αποψινή συζήτηση.
<SPEAKER ID="339" NAME="Πρόεδρος">
" συζήτηση έληξε.

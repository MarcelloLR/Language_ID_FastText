<CHAPTER ID="007-15">
15. Έλεγχος απόκτησης και κατοχής όπλων (ψηφοφορία) 
<P>
- Έκθεση: Gisela Kallenbach
<P>
- Πριν από την ψηφοφορία
<SPEAKER ID="093" NAME="Gisela Kallenbach" AFFILIATION="Verts/ALE">
(DE) Κύριε Πρόεδρε, κυρίες και κύριοι, θεωρώ σημαντική επιτυχία το γεγονός ότι ο εν λόγω συμβιβασμός μεταξύ της Επιτροπής Εσωτερικής Αγοράς και Προστασίας των Καταναλωτών, της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, του Συμβουλίου και της Επιτροπής μας έδωσε τη δυνατότητα να επιτύχουμε ένα αποτέλεσμα κατά την πρώτη ανάγνωση σχετικά με το λεπτό ζήτημα της απόκτησης και κατοχής όπλων. Θα ήθελα να ευχαριστήσω πραγματικά όλους όσοι συμμετείχαν.
<P>
- Μετά την ψηφοφορία
<SPEAKER ID="095" NAME="Arlene McCarthy" AFFILIATION="PSE">
Κύριε Πρόεδρε, ο κ. Rübig με έχει κατηγορήσει δις έως τώρα, ότι έφερα πυροβόλο όπλο στην αίθουσα. Θέλω να διευκρινίσω ότι αυτό έγινε με τη συμφωνία των υπηρεσιών ασφαλείας και ότι η προεδρία ήταν ενήμερη επ' αυτού.
<P>
Έως αυτήν την ψηφοφορία, δεν ήταν πυροβόλο. Τώρα που το Σώμα ψήφισε ότι είναι πυροβόλο, είμαι έτοιμη να το παραδώσω στις αρχές!
<SPEAKER ID="096" NAME="Πρόεδρος">
Θεωρώ ότι το μόνο όπλο που υπάρχει εδώ είναι η δύναμη των πεποιθήσεων.

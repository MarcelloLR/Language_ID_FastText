<CHAPTER ID="012">
Έγκριση των τροποποιήσεων της Συνθήκης (συζήτηση) 
<SPEAKER ID="412" NAME="Πρόεδρος">
" ημερήσια διάταξη προβλέπει τη δήλωση της Επιτροπής σχετικά με την έγκριση των τροποποιήσεων της Συνθήκης.
<P>
Θέλω να επιστήσω την προσοχή σας στο γεγονός ότι δεν έχει γίνει καμία πρόβλεψη για την υποβολή ερωτήσεων από το ακροατήριο κατά τη διάρκεια αυτής της συζήτησης. Γνωρίζουμε, ωστόσο, όλοι ότι πρόκειται για μια εξαιρετικά σημαντική συζήτηση και επομένως αποδίδουμε μεγάλη σημασία σε αυτήν.
<SPEAKER ID="413" NAME="José Manuel Barroso" LANGUAGE="FR">
Κύριε Πρόεδρε, κυρίες και κύριοι, σήμερα η Ευρωπαϊκή Επιτροπή εξέφρασε τη γνώμη της σχετικά με την απόφαση που ελήφθη από το Ευρωπαϊκό Συμβούλιο τον Δεκέμβριο να προβεί σε περιορισμένη τροποποίηση του άρθρου 136 της Συνθήκης για τη Λειτουργία της Ευρωπαϊκής Ένωσης.
<P>
Όπως γνωρίζετε, ο στόχος είναι να δοθεί η δυνατότητα στα κράτη μέλη της ευρωζώνης να δημιουργήσουν έναν μόνιμο μηχανισμό για τη διασφάλιση της χρηματοπιστωτικής σταθερότητας της ευρωζώνης συνολικά. Το 2013, αυτός ο ευρωπαϊκός μηχανισμός σταθερότητας θα αντικαταστήσει τα τρέχοντα προσωρινά μέσα σταθερότητας -το ευρωπαϊκό ταμείο χρηματοοικονομικής σταθερότητας και τον ευρωπαϊκό μηχανισμό χρηματοπιστωτικής σταθεροποίησης- και όλοι γνωρίζουμε πόσο χρήσιμα είναι αυτά.
<P>
Συζητούμε εδώ για μια απόφαση που είναι σημαντική για την επιβεβαίωση της αποφασιστικότητάς μας να υπερασπιστούμε το κοινό μας νόμισμα και να εγγυηθούμε την χρηματοπιστωτική σταθερότητα όταν βρισκόμαστε αντιμέτωποι με οικονομικές ανισορροπίες σε ορισμένα κράτη μέλη, ανισορροπίες που πρέπει να διορθώσουμε. Πρόκειται για έναν μηχανισμό που είναι αναγκαίος για την ολοκλήρωση του πλαισίου της Συνθήκης.
<P>
Κατά συνέπεια, και όπως τόνισα και εγώ ο ίδιος κατά τη διάρκεια του πρόσφατου Ευρωπαϊκού Συμβουλίου, κάθε πρωτοβουλία -συμπεριλαμβανομένων εκείνων που αφορούν την ανταγωνιστικότητα και τη σύγκλιση της ευρωπαϊκής οικονομίας, και μιλάω για την ανταγωνιστικότητα και τη σύγκλιση γιατί αυτό αφορά επίσης τη σύγκλιση των οικονομιών μας- πρέπει να σέβεται τη Συνθήκη, καθώς και τις αρχές και τους κανόνες που έχουν θεσπιστεί για την Ένωση και για τα θεσμικά της όργανα.
<P>
" Επιτροπή θα αναλάβει, ως εκ τούτου, κάθε πρωτοβουλία -νομοθετική ή άλλη- για να εγγυηθεί τη συνοχή μεταξύ του μελλοντικού μηχανισμού σταθερότητας και της οικονομικής διακυβέρνησης που εφαρμόζει η Ένωση εντός της ζώνης του ευρώ.
<P>
Ο σεβασμός της Συνθήκης είναι, φυσικά, πολύ σημαντικός και βεβαιώθηκα ότι το Ευρωπαϊκό Συμβούλιο στις 4 Φεβρουαρίου το αναγνώρισε ρητά. Οι μηχανισμοί για την ενίσχυση της ανταγωνιστικότητας και της σύγκλισης της ευρωπαϊκής οικονομίας, που εφαρμόζονται όχι μόνο στα 17 σημερινά μέλη της ευρωζώνης, αλλά και στα 27 κράτη μέλη, θα δημιουργηθούν με τον δέοντα σεβασμό στις συνθήκες -ήτοι, με σεβασμό των αρμοδιοτήτων της Ένωσης και των θεσμικών οργάνων της και, ειδικότερα, των αρμοδιοτήτων των Κοινοβουλίου και της Επιτροπής. " γνώμη που μόλις ενέκρινε η Επιτροπή κάνει ρητή αναφορά σε αυτό το σημείο.
<P>
Αυτό που συζητούμε σήμερα εδώ είναι ένα ζήτημα γενικού ευρωπαϊκού ενδιαφέροντος. Είναι προφανές ότι η προστασία του ευρώ δεν είναι επωφελής μόνο για τα κράτη μέλη της ζώνης του ευρώ. Αυτός είναι ο λόγος για τον οποίο τα κράτη μέλη που δεν ανήκουν στη ζώνη του ευρώ μπορούν να συμμετάσχουν, αν το επιθυμούν, στο έργο της καθιέρωσης του μόνιμου μηχανισμού. Θα μπορούν επίσης, αν κριθεί απαραίτητο, να αποφασίσουν να συμμετάσχουν στις εργασίες που θα εκτελεστούν στο πλαίσιο αυτού του μελλοντικού μηχανισμού, όπως έχουν ήδη κάνει κάποιες χώρες στο πλαίσιο των σημερινών προσωρινών μηχανισμών.
<P>
Μιλάμε επίσης σήμερα για την συνολική απάντησή μας στην κρίση, ένα από τα βασικά στοιχεία της οποίας είναι η δημιουργία του μελλοντικού ευρωπαϊκού μηχανισμού σταθερότητας. Πρέπει να προχωρήσουμε γρήγορα και αποτελεσματικά σε αυτό το θέμα.
<P>
Το επείγον δεν σημαίνει βιασύνη, και σίγουρα δεν αποκλείει το να αφιερώνουμε χρόνο στον από κοινού συλλογισμό. Οι αποφάσεις που θα λάβουμε τις ερχόμενες εβδομάδες για να εφαρμόσουμε τα διδάγματα της κρίσης είναι θεμελιώδεις για το κοινό μας μέλλον. Πρέπει, συνεπώς, να είμαστε πολύ σαφείς ως προς την κατεύθυνση που θέλουμε να ακολουθήσουμε.
<P>
Συμφωνούμε όλοι ότι πρέπει να πάρουμε το τραίνο της μεταρρύθμισης προκειμένου να προστατεύσουμε τη χρηματοπιστωτική σταθερότητα, να αυξήσουμε την ανταγωνιστικότητα και τη σύγκλιση των οικονομιών μας και να απελευθερώσουμε το πλήρες δυναμικό της βιώσιμης ανάπτυξης η οποία δημιουργεί θέσεις εργασίας.
<P>
Τώρα, αυτό που μένει είναι να αποφασίσουμε την τροχιά στην οποία θα κινηθεί αυτό το τραίνο, και πιστεύω ότι για να προχωρήσει αυτό το ευρωπαϊκό τραίνο, η καλύτερη τροχιά είναι η ευρωπαϊκή. Ο τρόπος με τον οποίο θα καθιερώσουμε τον ευρωπαϊκό μηχανισμό σταθερότητας θα συνεισφέρει σημαντικά στη διαμόρφωση της απάντησης σε αυτό το ερώτημα.
<P>
Όσον αφορά τη διαδικασία, η Επιτροπή πιστεύει ότι πληρούνται οι προϋποθέσεις για τη διεξαγωγή μιας απλοποιημένης αναθεώρησης της Συνθήκης, όπως αυτή που προβλέπεται στο άρθρο 48, παράγραφος 6, της Συνθήκης για την Ευρωπαϊκή Ένωση.
<P>
Γνωρίζω ότι πολλοί από εσάς αναρωτιέστε για τον έντονα διακυβερνητικό χαρακτήρα αυτού του μόνιμου μηχανισμού. Και εμείς θα προτιμούσαμε πιο ταχεία πρόοδο που θα ήταν ακόμη περισσότερο ενταγμένη στο σύστημα της Ένωσης. Ωστόσο, πρέπει να αναγνωρίσουμε ότι αυτό το νέο βήμα δεν μειώνει τις τρέχουσες αρμοδιότητες της Ένωσης και των θεσμικών οργάνων της. Αυξάνει τη συλλογική ικανότητά μας να ανταποκριθούμε σε ορισμένες προκλήσεις που δεν προβλέπονταν ρητά στη Συνθήκη.
<P>
Θα ήθελα να επισημάνω εδώ ορισμένα ουσιαστικά σημεία που τονίστηκαν στη γνώμη της Επιτροπής. Θα μας βοηθήσουν, πιστεύω, να προσανατολιστούμε προς μια Ένωση που θα δείχνει περισσότερη αλληλεγγύη, προς μια πιο υπεύθυνη, ενωμένη και ισχυρή Ένωση.
<P>
" πρώτη πτυχή είναι η αλληλεγγύη. Εδώ μιλάμε για μια θεμελιώδη αξία της Ευρωπαϊκής Ένωσης, και θέλω να είμαι πολύ ακριβής επ' αυτού. Καθ' όλη τη διάρκεια των συζητήσεων για την περιορισμένη πρόταση τροποποίησης της Συνθήκης, η Επιτροπή δήλωνε ότι η τροποποίηση αυτή δεν θα έθιγε επ' ουδενί τους μηχανισμούς αλληλεγγύης που προβλέπονται στο άρθρο 122 της Συνθήκης για τη Λειτουργία της Ευρωπαϊκής Ένωσης σε περίπτωση που ένα κράτος μέλος αντιμετωπίζει δυσκολίες ή διατρέχει μεγάλο κίνδυνο να αντιμετωπίσει σοβαρές δυσκολίες. Κατά συνέπεια, και αντίθετα με την άποψη ορισμένων, το άρθρο 122 δεν υπόκειται σε καμία τροποποίηση.
<P>
" αλληλεγγύη στην Ένωση σημαίνει επίσης ευθύνη. Δεν θα μπορούσε να υπάρχει αλληλεγγύη στην Ευρώπη χωρίς ευθύνη, ούτε φυσικά θα μπορούσε να υπάρχει ευθύνη χωρίς αλληλεγγύη. Αυτό ισχύει, ειδικότερα, για την οικονομική αλληλεγγύη και ευθύνη, και αυτό είναι το πνεύμα που διέπει τους μεταβατικούς μηχανισμούς σταθερότητας. Αυτό θα είναι επίσης το πνεύμα του μόνιμου μηχανισμού, οι όροι του οποίου θα είναι πολύ αυστηροί. Ας είμαστε ξεκάθαροι: όλα τα κράτη μέλη πρέπει να δείξουν σεβασμό για μια υπεύθυνη οικονομική πολιτική.
<P>
" αλληλεγγύη και η ευθύνη εντός της Ευρωπαϊκής Ένωσης μπορούν να ενισχυθούν μόνο με μεγαλύτερο συντονισμό και καλύτερη εποπτεία. Αυτό είναι το ουσιώδες δίδαγμα που αντλήσαμε από την κρίση. " οικονομική διακυβέρνηση που ασκείται από την Ένωση εντός της ζώνης του ευρώ θα αποτελέσει, συνεπώς, τη βάση στην οποία θα πρέπει αναγκαστικά να στηριχθεί ο μελλοντικός μηχανισμός σταθερότητας.
<P>
Θα πρέπει να ενισχύσουμε την ευρωπαϊκή οικονομική διακυβέρνηση· δηλαδή θα πρέπει να τη διευρύνουμε και να την εμβαθύνουμε για να εγγυηθούμε τη σταθερότητα της ζώνης του ευρώ ειδικότερα και τη σταθερότητα της Ευρωπαϊκής Ένωσης συνολικά. " επέκταση της οικονομικής διακυβέρνησης συνεπάγεται τη συμπερίληψη όχι μόνο δημοσιονομικών πολιτικών, αλλά και οικονομικών πολιτικών και διαρθρωτικών μεταρρυθμίσεων. Αυτός είναι ο γενικός σκοπός του ευρωπαϊκού εξαμήνου επί του οποίου επιτύχαμε συμφωνία.
<P>
" διαδικασία αυτή δρομολογήθηκε με την παρουσίαση της Ετήσιας Επισκόπησης της Ανάπτυξης που εκπονήθηκε από την Επιτροπή. Το έγγραφο αυτό δηλώνει και δείχνει με σαφήνεια ότι οι σημερινές πολιτικές δεν επαρκούν. Πρέπει να κάνουμε περισσότερα για να ανταποκριθούμε στις τρέχουσες προκλήσεις. Πρέπει να κάνουμε περισσότερα μαζί, και δεν πρέπει να είμαστε διχασμένοι. Πρέπει να κάνουμε περισσότερα για να δημιουργήσουμε περισσότερη σύγκλιση και όχι για να δημιουργήσουμε περισσότερες διαφορές.
<P>
Όσον αφορά την εμβάθυνση της οικονομικής διακυβέρνησης, αυτός ακριβώς είναι ο στόχος της δέσμης των έξι προτάσεων που παρουσιάστηκαν από την Επιτροπή. Ξέρω ότι μπορούμε να υπολογίζουμε στην θερμή στήριξη του Κοινοβουλίου για το θέμα αυτό, και σας ευχαριστώ για αυτήν τη στήριξη. Σας διαβεβαιώνω ότι η Επιτροπή θα στηρίξει και θα διευκολύνει αυτήν τη διαδικασία μέχρι τέλους, έτσι ώστε οι φιλοδοξίες μας να μπορέσουν να υλοποιηθούν.
<P>
Σε αυτό ακριβώς το πακέτο μεταρρυθμίσεων θα ανήκει ο μελλοντικός ευρωπαϊκός μηχανισμός σταθερότητας, όπως και η ενίσχυση του ευρωπαϊκού ταμείου χρηματοοικονομικής σταθερότητας στο πιο άμεσο μέλλον. Είμαι πεπεισμένος ότι η προσέγγισή μας είναι η σωστή, και ότι όλοι θα διαδραματίσουν ρόλο σε αυτήν. " Επιτροπή θα διαδραματίσει τον δικό της ρόλο στο έπακρο και σκοπεύει, ειδικότερα, να συμμετάσχει ενεργά στο έργο της θέσπισης του μελλοντικού ευρωπαϊκού μηχανισμού σταθερότητας.
<P>
Βέβαια, δεν αρκεί να έχουμε τη σωστή προσέγγιση· πρέπει και να την εφαρμόσουμε. Νομίζω ότι θα καταφέρουμε να εφαρμόσουμε την προσέγγισή μας αν τηρήσουμε όλοι μερικούς απλούς και σαφείς κανόνες συμπεριφοράς. Αναφέρομαι εδώ στη δημοκρατική νομιμότητα που βασίζεται στον έλεγχο του Ευρωπαϊκού Κοινοβουλίου. Αναφέρομαι επίσης στη δύναμη που αποκτούμε χάρη σε μόνιμα όργανα, που ενεργούν με διαφάνεια και είναι κοινά όργανα για τα 27 κράτη μέλη, γεγονός που εγγυάται επίσης τη συνέπεια σε όλη την Ένωση.
<P>
Αναφέρομαι επίσης στην αρχή της ισότητας των κρατών μελών στη Συνθήκη και στην αρχή του δίκαιου ανταγωνισμού, σύμφωνα με την οποία οι ενέργειες που αποφασίζονται από τα κράτη μέλη δεν μπορούν να επηρεάζουν, να αλλάζουν ή να βλάπτουν την αποτελεσματικότητα της συνεργασίας που πραγματοποιείται σε επίπεδο Ευρωπαϊκής Ένωσης.
<P>
Θα επαγρυπνούμε ώστε να μην αποσυνδεθεί κανένα από τα βαγόνια, γεγονός που θα μπορούσε να εκτροχιάσει ολόκληρο το τραίνο. Πρέπει να επενδύσουμε περισσότερο στην εμπιστοσύνη μεταξύ των κρατών μελών, και μεταξύ των κρατών μελών και των ευρωπαϊκών θεσμικών οργάνων.
<P>
Είμαστε μια Ένωση, και πρέπει να λειτουργούμε ως Ένωση προκειμένου να βγούμε από την κρίση και να οικοδομήσουμε γερά θεμέλια για μια πιο ανταγωνιστική, πιο ευημερούσα, πιο σταθερή Ευρώπη χωρίς αποκλεισμούς. Αυτό είναι το πνεύμα που πρέπει να διέπει τις ενέργειές μας· αυτό είναι το πνεύμα με το οποίο λειτουργεί και θα συνεχίσει να λειτουργεί η Επιτροπή. Πιστεύω πως μπορώ να πω ότι μπορούμε να βασιστούμε στη στήριξή σας επ' αυτού.
<SPEAKER ID="414" NAME="Elmar Brok" LANGUAGE="DE">
Κύριε Πρόεδρε, κύριε Barroso, κυρίες και κύριοι, γνωρίζουμε καλά ότι χρειαζόμαστε μια διάταξη στη Συνθήκη ώστε να δημιουργήσουμε ασφάλεια δικαίου. Στη χώρα μου, αυτό θεωρείται συνταγματική αναγκαιότητα και αυτός είναι ο λόγος για τον οποίο συζητούμε την ανάγκη για τροποποίηση της Συνθήκης έτσι ώστε να μπορέσουμε να εγγυηθούμε μακροπρόθεσμα τη σταθερότητα του ευρώ.
<P>
Υπάρχουν πολλές άλλες δυνατότητες που περιλαμβάνουν πιο εκτεταμένες τροποποιήσεις της Συνθήκης, που θα το ενσωμάτωναν αυτό πλήρως στην κοινοτική πολιτική. Εναλλακτικά, θα μπορούσαμε να χρησιμοποιήσουμε διαφορετική διατύπωση σε άλλο σημείο του σχετικού άρθρου. Από την άλλη πλευρά, υπάρχει φυσικά ο κίνδυνος να μην μπορεί πλέον να εφαρμοστεί η απλοποιημένη διαδικασία, γεγονός που θα κατέληγε στην ανάγκη διεξαγωγής δημοψηφισμάτων. Αυτό θα είχε ως αποτέλεσμα να μη μπορούμε να λάβουμε μια απόφαση εγκαίρως, πράγμα που θα προκαλούσε προβλήματα τα οποία θα επηρέαζαν τις χρηματοπιστωτικές αγορές.
<P>
Ωστόσο, είναι σημαντικό να εξηγήσουμε ότι η νομισματική ένωση είναι μια κοινοτική αρμοδιότητα. Πρέπει να διασφαλίσουμε ότι η αρμοδιότητα αυτή δεν θα υπονομευτεί ούτε από τον μηχανισμό σταθερότητας ούτε από το σύμφωνο ανταγωνιστικότητας.
<P>
" Συνθήκη έχει ελλείψεις που μπορούν, δυστυχώς, να επιλυθούν μόνο με την υιοθέτηση μιας διακυβερνητικής προσέγγισης, εξαιτίας των περιστάσεων που έχουν ήδη περιγραφεί. Ωστόσο, υπάρχουν παραδείγματα κρατών μελών που συμφωνούν επί κοινών κανονισμών, όπως στη διαδικασία ενισχυμένης συνεργασίας, αλλά χρησιμοποιούν τα θεσμικά όργανα της Ευρωπαϊκής Ένωσης για να φέρουν εις πέρας τις απαραίτητες εργασίες. Αυτό θα πρέπει να είναι δυνατό και σε αυτό το πλαίσιο και αφορά ειδικότερα την Επιτροπή. Θα ήταν λάθος να δημιουργήσουμε παράλληλες δομές που θα απομακρύνονταν ολοένα και περισσότερο μεταξύ τους και θα εμπόδιζαν την κοινότητα να παραμείνει μακροπρόθεσμα ένα συνεκτικό σύνολο . Αυτό πρέπει να το αποφύγουμε πάση θυσία. Αν δεν αντιδράσουμε υπεύθυνα και σωστά τις ερχόμενες εβδομάδες, θα μπορούσαμε να δούμε ότι αρχίζει να διαμορφώνεται μια διάσπαση.
<P>
Πρέπει επίσης να καταστήσουμε σαφές ότι η κοινοτική μέθοδος και η διακυβερνητική μέθοδος δεν είναι ίσης σημασίας. " διακυβερνητική μέθοδος είναι απλά ένα βοήθημα που χρησιμοποιείται όταν η κοινοτική μέθοδος δεν είναι διαθέσιμη για λόγους που σχετίζονται με τη Συνθήκη. Ως εκ τούτου, πρέπει να διασφαλίσουμε ότι στην περίπτωση μιας πιθανής τροποποίησης της Συνθήκης, το θέμα μπορεί να μετατεθεί στην κοινοτική πολιτική χωρίς μεγάλα προβλήματα, όπως κάναμε με τη συνθήκη Σένγκεν και σε πολλές άλλες περιπτώσεις στο παρελθόν.
<P>
Αυτό απαιτεί μια ριζοσπαστική λύση, η οποία θα παρέχει ταυτόχρονα και σαφείς νομικές δομές, έτσι ώστε οι χώρες που δεν συμμετέχουν να μπορούν να είναι βέβαιες ότι θα συμμετάσχουν όταν θα πληρούν τις προϋποθέσεις. Πρέπει επίσης να διασφαλίζει ότι οι μικρές χώρες θα είναι ισότιμες, επειδή γνωρίζουμε ότι οι κοινοτικές δομές δεν εξασφαλίζουν μόνο τη συνοχή, αλλά και την ικανότητα λήψης αποφάσεων μακροπρόθεσμα. Μένει ακόμη να διαπιστώσουμε πόσο δύσκολη θα είναι η διακυβερνητική προσέγγιση στην περίπτωση του συμφώνου ανταγωνιστικότητας.
<P>
Υπάρχουν τρεις τομείς. Ο πρώτος είναι το σύμφωνο σταθερότητας και ανάπτυξης, που περιλαμβάνει τη συνήθη νομοθετική διαδικασία και την κοινοτική μέθοδο. Υπάρχει επίσης η τροποποίηση της Συνθήκης, η οποία ενέχει τον κίνδυνο της διάσπασης, και το σύμφωνο ανταγωνιστικότητας το οποίο χρήζει απαραιτήτως περαιτέρω συζήτησης. Το Κοινοβούλιο πρέπει να καταδείξει ότι είναι υπεύθυνο και το ίδιο πρέπει να κάνουμε στην Ομάδα μας. Γνωρίζουμε πόσο σημαντική είναι η 24η Μαρτίου και η επόμενη Δευτέρα. Πιστεύω ότι δεν εργαζόμαστε προς μια ιδανική λύση, αλλά εφόσον ενεργούμε υπεύθυνα, τα άλλα θεσμικά όργανα και, ιδίως, το Συμβούλιο θα πρέπει να κάνουν το ίδιο.
<P>
" άποψή μας είναι ότι θα πρέπει να αποδεχτούμε τη διακυβερνητική προσέγγιση ως μια μεταβατική λύση. Αυτό συνδέεται με τις εξουσίες των θεσμικών οργάνων και, ειδικότερα, της Επιτροπής σε αυτό το ζήτημα. Το Συμβούλιο θα πρέπει να είναι διαθέσιμο για συζητήσεις τις επόμενες ημέρες. Αυτό σημαίνει ότι είμαστε διατεθειμένοι να συζητήσουμε αυτό το ζήτημα, προκειμένου να ξεπεράσουμε τα προβλήματα που έχουμε σε αυτό το Σώμα, επειδή οι μικρές χώρες και οι χώρες εκτός της ζώνης του ευρώ νιώθουν ότι βρίσκονται σε μειονεκτική θέση εξαιτίας του συγκεκριμένου τρόπου με τον οποίο ξεκίνησε το σύμφωνο ανταγωνιστικότητας. Όλα αυτά καθιστούν δυσκολότερο το έργο μας. Θα ήθελα να συμβάλω στη διασφάλιση πλειοψηφίας υπέρ αυτού του σχεδίου εντός της απαραίτητης προθεσμίας. Ελπίζω ότι το Συμβούλιο θα μας δώσει την ευκαιρία κατά τη διάρκεια των συζητήσεων μας να συγκεντρώσουμε αυτήν την πλειοψηφία.
<SPEAKER ID="415" NAME="Roberto Gualtieri" LANGUAGE="IT">
Κύριε Πρόεδρε, κυρίες και κύριοι, βρισκόμαστε σε ένα σταυροδρόμι για το μέλλον της Ευρωπαϊκής Ένωσης. Μετά από πολλές καθυστερήσεις για τις οποίες ευθυνόμαστε, έχει καταστεί σαφές σε όλους ότι η Ευρώπη χρειάζεται πραγματική οικονομική διακυβέρνηση, η οποία πρέπει να είναι ιδιαίτερα αυστηρή για τις χώρες που έχουν υιοθετήσει το ευρώ.
<P>
Επικροτούμε, ως εκ τούτου, τη δημιουργία ενός μόνιμου μηχανισμού σταθερότητας, που θεωρούμε ότι θα διαδραματίσει καίριο ρόλο στην οικοδόμηση μιας πραγματικής οικονομικής διακυβέρνησης στην Ευρώπη, αν και συνεχίζουμε να διατηρούμε νομικές και πολιτικές επιφυλάξεις για τη διαδικασία που υιοθετήθηκε, η οποία νομίζουμε ότι είναι παράτολμη και δεν αξιοποιεί πλήρως τα μέσα που προβλέπει η Συνθήκη. Χαίρομαι που ακούω ότι συμμερίζεστε και εσείς αυτές τις επιφυλάξεις.
<P>
Εν πάση περιπτώσει, επικεντρωνόμαστε τώρα σε ένα διαφορετικό σημείο: πώς θα λειτουργεί στην πραγματικότητα ο νέος μηχανισμός; Θα συμβάλει στην ενίσχυση της οικονομικής διακυβέρνησης της Ευρωπαϊκής Ένωσης ή θα είναι ένα βήμα προς την κατεύθυνση μιας νέας (και αναπόφευκτα διακριτικής) "διακυβερνητικότητας", που είναι η κατεύθυνση την οποία ακολούθησε επίσης η ατυχής διατύπωση του γαλλογερμανικού συμφώνου σταθερότητας; Βασικά, ποια κατεύθυνση θα ακολουθήσει αυτό το τραίνο; Ποιος θα το οδηγεί;
<P>
Πράγματι, από τη μια πλευρά, η προτεινόμενη τροποποίηση του άρθρου 136 περιγράφει έναν διακυβερνητικό μηχανισμό ο οποίος είναι εντελώς αποκομμένος από την Ένωση και από τα θεσμικά της όργανα ενώ, από την άλλη, διαβάζουμε στη γνώμη της Επιτροπής ότι ο μηχανισμός θα πρέπει να βασίζεται σε οικονομική διακυβέρνηση που θα ασκείται από την Ένωση και ότι η Επιτροπή θα λάβει όλα τα μέτρα για να διασφαλίσει τη συνοχή μεταξύ του μηχανισμού σταθερότητας και της προαναφερθείσας οικονομικής διακυβέρνησης.
<P>
Εκτιμούμε αυτές τις προθέσεις, αλλά καθώς δεν υπάρχει καμία αναφορά σε αυτά στην πρόταση τροποποίησης του άρθρου 136, πιστεύουμε ότι είναι η κατάλληλη στιγμή για να ορίσουμε με σαφήνεια τον τρόπο λειτουργίας αυτού του μηχανισμού. Ποια διαδικασία θα υιοθετηθεί για τη θέση σε εφαρμογή του μηχανισμού; Ποιον ρόλο θα διαδραματίσει η Επιτροπή στη διαχείρισή του και στον καθορισμό των προϋποθέσεων για την εφαρμογή του; Ποια θα είναι η σύνθεση της γραμματείας; Τι πιστεύει το Συμβούλιο για τα όσα μόλις είπε ο κ. Barroso σχετικά με την ισχύ των σημερινών έκτακτων μηχανισμών αλληλεγγύης; Θα υπάρξει κάποιος ρόλος για το Ευρωπαϊκό Κοινοβούλιο;
<P>
Πιστεύω ότι μόνο μια αναδιατύπωση της τροποποίησης του άρθρου 136 ή, εναλλακτικά, μια σαφής δήλωση του Ευρωπαϊκού Συμβουλίου για τα ζητήματα αυτά, θα δώσει στο Κοινοβούλιο τη δυνατότητα να εγκρίνει μια γνωμοδότηση σύμφωνα με το επιθυμητό χρονοδιάγραμμα του Ευρωπαϊκού Συμβουλίου.
<P>
(Ο ομιλητής δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="416" NAME="William" AFFILIATION="The Earl of) Dartmouth  (EFD">
(EN) Κύριε Πρόεδρε, θέλω να ρωτήσω τον κ. Gualtieri αν έχει σκεφτεί ότι η διακυβερνητική συνεργασία θα ήταν μια πολύ καλύτερη οδός για τους λαούς της Ευρώπης και για τους άνεργους στην Ευρώπη απ' ό,τι το ευρωπαϊκό υπερκράτος το οποίο φαίνεται να υποστηρίζει ο ίδιος. Το έχει άραγε σκεφτεί;
<SPEAKER ID="417" NAME="Roberto Gualtieri" AFFILIATION="S&amp;D">
(IT) Κύριε Πρόεδρε, κυρίες και κύριοι, είμαι θερμός υποστηρικτής του σεβασμού προς την Ευρωπαϊκή Ένωση και τις αρμοδιότητες που της εκχωρούν οι Συνθήκες, οι οποίες πιστεύω ότι αποτελούν επίσης τον καλύτερο τρόπο για να εκπληρώσουμε τον ρόλο μας ως άμεσοι αντιπρόσωποι των πολιτών της Ευρωπαϊκής Ένωσης.
<SPEAKER ID="418" NAME="Guy Verhofstadt" LANGUAGE="FR">
Κύριε Πρόεδρε, νομίζω ότι μπορούμε να είμαστε ικανοποιημένοι με τις δηλώσεις του κ. Barroso σχετικά με την τροποποίηση της Συνθήκης. Φυσικά, εναπόκειται τώρα σε εμάς να εκπονήσουμε τη γνωμοδότησή μας, και πρέπει να το κάνουμε πριν από τις 24 Μαρτίου, ημέρα κατά την οποία θα πραγματοποιηθεί μια σημαντική συνεδρίαση του Συμβουλίου. Μπορούμε να εξασφαλίσουμε πλειοψηφία για μια απλοποιημένη διαδικασία; Θα το δούμε. Νομίζω ότι υπάρχουν ακόμα ορισμένες προϋποθέσεις που θα πρέπει να εκπληρωθούν.
<P>
" πρώτη προϋπόθεση που σκέφτομαι είναι ότι πρέπει να προσπαθήσουμε να εξασφαλίσουμε ότι η διαχείριση του μηχανισμού θα γίνεται στον μέγιστο δυνατό βαθμό από την Επιτροπή. Έχω μερικά καλά επιχειρήματα για να υποστηρίξω αυτήν την άποψη. Θα γνωρίζετε σίγουρα ότι στις 6 Ιανουαρίου, ο Ευρωπαϊκός Μηχανισμός Χρηματοοικονομικής Σταθεροποίησης, του οποίου η διαχείριση γίνεται από την Επιτροπή, εξέδωσε ομόλογα ύψους 5 δισεκατομμυρίων ευρώ στην αγορά για πέντε έτη. Στις 25 Ιανουαρίου, το Ευρωπαϊκό Ταμείο Χρηματοοικονομικής Σταθερότητας, που έχει διακυβερνητικό χαρακτήρα, έκανε το ίδιο, επίσης για 5 δισεκατομμύρια ευρώ και επίσης για πέντε έτη.
<P>
Τα ομόλογα που διαχειρίζεται η Επιτροπή εκδόθηκαν με επιτόκιο 2,5% ενώ εκείνα που διαχειρίζεται το διακυβερνητικό σύστημα τέθηκαν στην αγορά με επιτόκιο 2,89%. Αυτό σημαίνει ότι ο Ευρωπαϊκός Μηχανισμός Χρηματοοικονομικής Σταθεροποίησης, του οποίου η διαχείριση γίνεται σύμφωνα με την κοινοτική μέθοδο, εκδίδει ομόλογα με χαμηλότερα επιτόκια από ό,τι το διακυβερνητικό σύστημα. Ήθελα να επισημάνω το σημείο αυτό γιατί είναι σημαντικό να δείξουμε ότι η κοινοτική μέθοδος έχει πολύ καλύτερα αποτελέσματα από το διακυβερνητικό σύστημα.
<P>
Δεύτερον, πιστεύω ότι πρέπει επίσης να αναρωτηθούμε αν μπορούμε να χρησιμοποιήσουμε την τροποποίηση του άρθρου 136 προκειμένου να ενισχύσουμε τη δέσμη οικονομικής διακυβέρνησης που συζητείται επί του παρόντος. " κ. Wortmann-Kool και άλλοι εισηγητές κατέθεσαν έξι προτάσεις, για τις οποίες, ωστόσο, θα χρειαστούμε το πράσινο φως από το Συμβούλιο έτσι ώστε αυτές οι διαδικασίες να μπορέσουν να δρομολογηθούν από την Επιτροπή. Το πρόβλημα αυτό μπορεί επίσης να επιλυθεί μέσω του άρθρου 136. Θα μπορούσαμε να πούμε ότι αν καταφύγουμε στο άρθρο 136 -ήτοι στον μόνιμο μηχανισμό κρίσης- η Επιτροπή θα μπορέσει αυτόματα να ξεκινήσει αυτήν τη διαδικασία, και ότι το Συμβούλιο δεν θα μπορέσει να την μπλοκάρει με μια αντεστραμμένη ειδική πλειοψηφία. Συνεπώς, υπάρχει μια πραγματική αυτόματη πτυχή στις κυρώσεις. Αυτή είναι μια δεύτερη παρατήρηση που θα πρέπει ίσως να συμπεριλάβουμε στη γνωμοδότησή μας, όπως είπα στον κ. Brok και τον κ. Gualtieri, τους δύο εισηγητές της επιτροπής μας.
<P>
Θα ήθελα να κάνω ένα τρίτο και τελευταίο σχόλιο. Κύριε Brok και κύριε Gualtieri, ως εισηγητές, πρέπει να προσπαθήσετε να εξασφαλίσετε δηλώσεις και διαβεβαιώσεις από το Συμβούλιο, όχι μόνο για την τρέχουσα δέσμη, αλλά για όλα όσα εξαγγέλθηκαν τις τελευταίες μέρες: το σύμφωνο ανταγωνιστικότητας, τη διακυβερνητική μέθοδο, τις πολλές χώρες που αντιτίθενται σε αυτήν, κλπ. Επί του παρόντος υπάρχει ένας πραγματικός διχασμός στο Συμβούλιο για το θέμα αυτό. Πιστεύω ότι πρέπει να λάβουμε μια διαβεβαίωση από το Συμβούλιο ότι θα εφαρμόσει την κοινοτική μέθοδο και σε αυτήν τη δεύτερη δέσμη οικονομικής διακυβέρνησης. Και αυτό γιατί η διακυβερνητική μέθοδος δεν λειτουργεί. Φανταστείτε για μια στιγμή ότι το Συμβούλιο θα διαχειριζόταν τους κανόνες ανταγωνισμού στην Ευρωπαϊκή Ένωση! Πόσες φορές θα είχαν επιβληθεί πρόστιμα σε επιχειρήσεις που δεν εφάρμοσαν τους κανόνες ανταγωνισμού; Δεν θα είχε επιβληθεί ποτέ πρόστιμο σε μια εταιρεία ή σε μια ιδιωτική επιχείρηση επειδή δεν εφάρμοσε τους κανόνες ανταγωνισμού στην Ευρωπαϊκή Ένωση. Το ίδιο ισχύει γι' αυτούς τους κανόνες, και αυτός είναι ο λόγος που απευθύνω έκκληση στους δύο εισηγητές να προσπαθήσουν να εξασφαλίσουν διαβεβαίωση ότι η κοινοτική μέθοδος θα εφαρμοστεί και στη δεύτερη δέσμη οικονομικής διακυβέρνησης.
<SPEAKER ID="419" NAME="Rebecca Harms" LANGUAGE="DE">
Κύριε Πρόεδρε, κυρίες και κύριοι, πιστεύω ότι είναι σαφές πως το Ευρωπαϊκό Κοινοβούλιο κατανοεί γιατί η τροποποίηση της Συνθήκης βασίζεται στην απλοποιημένη διαδικασία. Έχουμε να κάνουμε με μια κατάσταση έκτακτης ανάγκης. Ωστόσο, είναι επίσης προφανές ότι το Ευρωπαϊκό Κοινοβούλιο θεωρεί πως δεν είναι σωστό η διαδικασία που θέτει σε εφαρμογή τον μηχανισμό κρίσης να καταλήξει στην εγκατάλειψη της κοινοτικής μεθόδου στο μέλλον και στον, έστω και μερικό, αποκλεισμό του Ευρωπαϊκού Κοινοβουλίου και της Επιτροπής.
<P>
Θα ήθελα επίσης να εξηγήσω την πολύ επικριτική μας στάση στην επέκταση της διακυβερνητικότητας. Πιστεύω ότι αυτήν τη στιγμή, όλο και λιγότερο ευρωπαίοι πολίτες κατανοούν ποιες είναι οι αποφάσεις που λαμβάνονται σε κάθε κατάσταση. Οι Γερμανοί στρέφονται κατά των Ελλήνων και οι Έλληνες κατά των Γερμανών. Οι Ιρλανδοί πιστεύουν ότι οι γερμανικές τράπεζες διασώζονται εις βάρος τους. Αυτή η αδυναμία κατανόησης της κατάστασης έχει να κάνει με το γεγονός ότι το Συμβούλιο είναι ένα μαύρο κουτί και με το γεγονός ότι οι αποφάσεις λαμβάνονται την τελευταία στιγμή.
<P>
Χρειαζόμαστε περισσότερη διαφάνεια σε αυτόν τον τομέα. Διαφορετικά, θα χάσουμε την εμπιστοσύνη των πολιτών πολύ πιο γρήγορα απ' όσο μπορούμε ίσως να φανταστούμε. Ως εκ τούτου, θα πρέπει να είστε προετοιμασμένοι, αν θέλετε να αποδεχτούμε την απλοποιημένη διαδικασία σε αυτό το σημείο, να ενισχύσετε τον ρόλο του Κοινοβουλίου ως αντιπροσώπου των πολιτών στο Συμβούλιο και την Επιτροπή, όπως υποσχέθηκαν όλοι πριν από την θέση σε ισχύ της Συνθήκης της Λισαβόνας. Αυτή η Συνθήκη και η επιχειρηματολογία υπέρ της ενίσχυσης της δημοκρατίας στην Ευρώπη υποστηρίχθηκαν όχι μόνο από εσάς, κύριε Barroso, αλλά και από όσους είναι στην εξουσία στα κράτη μέλη. Θα ήθελα τώρα να το δω αυτό να εφαρμόζεται στην πράξη.
<P>
Αρκεί να δούμε τι συμβαίνει στην Ελλάδα αυτήν τη στιγμή. Υπάρχει σχέδιο ιδιωτικοποίησης των παραλιών, έτσι ώστε να εξυπηρετηθεί το χρέος της Ελλάδας. Αυτό σηματοδοτεί το τέλος του τρόπου με τον οποίο έχει αντιμετωπιστεί μέχρι στιγμής η κρίση. " απόλυτη εστίαση σε μια πολιτική λιτότητας, η οποία έχει προωθηθεί σε μεγάλο βαθμό από τη Γερμανία, θα ωθήσει τις χώρες με δημοσιονομικά ελλείμματα στο χείλος της καταστροφής. Πρέπει να αξιολογήσουμε όσα γίνονται. Πρέπει να συζητήσουμε τη δομή αυτής της πολιτικής για την κρίση και την υποτιθέμενη πολιτική αλληλεγγύης. Πώς αλλιώς θα μπορέσουμε να εξασφαλίσουμε ότι θα υπάρξει μια σαφής κατανόηση σε όλες τις γωνιές της Ευρώπης για το τι πρέπει ακόμη να γίνει σε αυτήν την κρίση;
<P>
Θα ήθελα να πω κάτι ακόμη σε αυτό το σημείο. Πιστεύω ότι πρέπει να είμαστε έτοιμοι να δείξουμε αλληλεγγύη προς άλλες χώρες στην Ευρώπη. Οι πόροι που μπορούμε να διαθέσουμε αυτήν τη στιγμή δεν επαρκούν. Σήμερα ελήφθη μια απόφαση στις Βρυξέλλες για την παροχή περισσότερης ρευστότητας. Θα χρειαστεί σύντομα να μιλήσουμε ξανά γι' αυτό, καθώς και για τα ευρωομόλογα. Ο κ. Verhofstadt έδωσε τη σωστή εξήγηση γι' αυτό. Ωστόσο, θα χρειαστεί επίσης να συζητήσουμε ποια μορφή θα έχει η πολιτική μας στον τομέα των εσόδων στο μέλλον.
<P>
Λυπάμαι που ξεπέρασα τον χρόνο μου. Ωστόσο, χρειαζόμαστε πράγματι περισσότερο χρόνο γι' αυτήν τη συζήτηση, έτσι ώστε να μπορέσουμε να καταλήξουμε σε ένα συμπέρασμα και να μην υιοθετούμε απλά μια αμυντική στάση.
<P>
(Ο Πρόεδρος διακόπτει την ομιλήτρια)
<SPEAKER ID="420" NAME="Ashley Fox" LANGUAGE="EN">
Κύριε Πρόεδρε, υποστηρίζω αυτήν την αλλαγή της Συνθήκης και την υποστηρίζει και η Ομάδα μου, γιατί θέλουμε να δούμε σταθερότητα εντός της ευρωζώνης. Αν και το "νωμένο Βασίλειο δεν είναι μέλος της ευρωζώνης -και ελπίζω ότι δεν θα ενταχθεί ποτέ- η επιτυχία της είναι προς το συμφέρον μας. Το ήμισυ των εμπορικών συναλλαγών του "νωμένου Βασιλείου γίνεται με τις χώρες της ευρωζώνης. Το City του Λονδίνου είναι η χρηματοοικονομική πρωτεύουσα της Ευρώπης. Επομένως η Βρετανία επιθυμεί το καλό της ευρωζώνης και ελπίζουμε ότι ο προτεινόμενος μηχανισμός σταθερότητας θα παράσχει στήριξη σε βραχυπρόθεσμο και μεσοπρόθεσμο ορίζοντα.
<P>
Ελπίζω ότι αυτό το Κοινοβούλιο θα ενεργήσει υπεύθυνα και θα εγκρίνει την αλλαγή που προτείνει το Συμβούλιο. Όμως, μακροπρόθεσμα, αν θέλουμε το ευρώ να επιβιώσει και να ευημερήσει, είναι αναγκαία μια πιο ριζική αλλαγή. Κύριε Barroso, μπορείτε να έχετε όση εποπτεία και επιτήρηση θέλετε, όση οικονομική διακυβέρνηση θέλετε, αλλά η ουσία είναι πως αν χώρες όπως η Ελλάδα και η Ιρλανδία και η Πορτογαλία πρόκειται να παραμείνουν εντός της ευρωζώνης, πρέπει να γίνουν πολύ πιο ανταγωνιστικές, εξίσου ανταγωνιστικές με τη Γερμανία, και σε αυτό θα πρέπει να επικεντρώσει τις προσπάθειές της η Επιτροπή σας.
<SPEAKER ID="421" NAME="Lothar Bisky" LANGUAGE="DE">
Κύριε Πρόεδρε, κυρίες και κύριοι, η Συνθήκη της Λισαβόνας έχει μικρό χρόνο ζωής. Ωστόσο, πρόκειται να τροποποιηθεί για δεύτερη φορά μέσα σε λίγους μήνες εξαιτίας ενός θέματος που παρουσιάζεται ως επείγον. Ως εκ τούτου, η τροποποίηση της Συνθήκης δεν θα ακολουθήσει τη δημοκρατική διαδικασία που ορίζεται στη Συνθήκη της Λισαβόνας, αλλά θα αποφασιστεί μέσω της ταχείας διαδικασίας.
<P>
Είδαμε πώς η διαδικασία αυτή χρησιμοποιήθηκε για να επιτρέψει να παρακάμψουν το Κοινοβούλιο τα πακέτα διάσωσης των τραπεζών, τα οποία ανέρχονταν σε δισεκατομμύρια ευρώ. Τώρα το Συμβούλιο είναι και πάλι υπό πίεση χρόνου και πολλοί αρχηγοί κυβερνήσεων θέλουν η νέα τροποποίηση της Συνθήκης να πραγματοποιηθεί με την υποτιθέμενα δοκιμασμένη ταχεία διαδικασία. " Συνομοσπονδιακή Ομάδα της Ευρωπαϊκής Ενωτικής Αριστεράς - Αριστερά των Πρασίνων των Βορείων Χωρών αντιτίθεται σε αυτήν την προσέγγιση, η οποία κινδυνεύει να καθιερωθεί ως συνήθης διαδικασία, και ζητεί η διαχείριση των τροποποιήσεων της Συνθήκης να πραγματοποιηθεί μέσω της κανονικής διαδικασίας, συμπεριλαμβανομένης της συνέλευσης, που ορίζεται στη Συνθήκη της Λισαβόνας.
<SPEAKER ID="422" NAME="William  Dartmouth" LANGUAGE="EN">
Κύριε Πρόεδρε, θα μπορούσα ίσως να ξεκινήσω από την αρχή. Ξεκίνησε ως μια τελωνειακή ένωση και τίποτα περισσότερο, μετά έγινε μια πολιτική ένωση αλλά χωρίς την ενδεδειγμένη δημοκρατική συναίνεση, έπειτα έγινε μια νομισματική ένωση -εν μέρει, δηλαδή, γιατί δέκα κράτη μέλη είχαν τη σύνεση να μείνουν εκτός- αυτό όμως που έχουμε σήμερα είναι μια ένωση χρεών, και μάλιστα μια ένωση χρεών η οποία πολύ απλά δεν λειτουργεί.
<P>
Ας δούμε το επιτόκιο των γερμανικών ομοσπονδιακών ομολόγων. Αν η νομισματική ένωση λειτουργούσε, όλα τα μέλη της νομισματικής ένωσης, όλες οι χώρες της ευρωζώνης, θα μπορούσαν να δανειστούν χρήματα με το ίδιο επιτόκιο -το ίδιο επιτόκιο με τον κρίσιμο δείκτη, το γερμανικό ομοσπονδιακό ομόλογο- αλλά κάτι τέτοιο δεν συμβαίνει. Σήμερα, η Πορτογαλία πληρώνει 4,8% περισσότερο, η Ιρλανδία πληρώνει 5,9% περισσότερο, και η Ελλάδα πληρώνει 8,25% περισσότερο. Όπως ακριβώς είπε ο κ. Gualtieri, πρόκειται για μια κρίσιμη στιγμή.
<P>
Δεν περιμένω από τον πρόεδρο της Ομάδας PPE, ή τον πρόεδρο της Ομάδας S&D -που κουνούσε το κεφάλι του όση ώρα μιλούσα- να κατανοήσει την καίρια σημασία αυτού, αλλά πιστεύω ότι πολύ σύντομα θα αναγκαστούν να το κάνουν. Το πρόβλημά σας, και είναι κατά κύριο λόγο δικό σας πρόβλημα, θα επιλυνόταν καλύτερα μέσω της διακυβερνητικής συνεργασίας. " οικονομική διακυβέρνηση είναι μια παγίδα και επιπλέον, δεν έχει εντολή. Κανείς δεν ανέφερε, ούτε καν φαίνεται να το σκέφτεται, τους δεινοπαθούντες φορολογούμενους του εθνικού κράτους καθώς εσείς προσπαθείτε να οικοδομήσετε αυτήν την εύθραυστη και μάταιη αυτοκρατορία.
<P>
Θέλω να σας υπενθυμίσω για μία ακόμη φορά ότι υπάρχουν 27 κράτη μέλη: τα 11 από αυτά είναι καθαροί εισφορείς και τα 16 από αυτά είναι αποδέκτες, και υπάρχει ένα τεράστιο χάσμα μεταξύ εκείνων που συνεισφέρουν και εκείνων που δεν το κάνουν. Υποψιάζομαι ότι κυρίως ο γερμανός φορολογούμενος δεν πρόκειται να ανεχτεί για πολύ ακόμη αυτήν την ακριβή φαρσοκωμωδία.
<P>
Το 1896, ο William Jennings Bryan, σε μια σπουδαία ομιλία για τον διμεταλλισμό, είπε: "Δεν θα σταυρώσετε την ανθρωπότητα σε έναν χρυσό σταυρό". Σήμερα, σε μια πιο επείγουσα συγκυρία, θέλω να σας πω, και κυρίως στον Πρόεδρο της Επιτροπής, που έχει την εκτελεστική εξουσία: δεν θα σταυρώσετε τους φορολογούμενους του "νωμένου Βασιλείου και της υπόλοιπης Ευρώπης στον σταυρό του ενιαίου νομίσματος.
<SPEAKER ID="423" NAME="Bruno Gollnisch" AFFILIATION="NI">
(FR) Κύριε Πρόεδρε, θα ήθελα καταρχάς να μιλήσω για το σκάνδαλο που αποτελεί η λεγόμενη "απλοποιημένη" διαδικασία -στην πραγματικότητα μια ύπουλα επικίνδυνη διαδικασία- για την τροποποίηση της Συνθήκης.
<P>
Δεν υπάρχει πραγματική συζήτηση και, ως συνήθως, ούτε άμεση διαβούλευση με τους πολίτες. Δεν πρόκειται, ωστόσο, για κάποιο ασήμαντο θέμα. Πρόκειται για τη μετατροπή του ευρωπαϊκού ταμείου χρηματοοικονομικής σταθερότητας σε μόνιμο. Τι αντιπροσωπεύει, όμως, αυτό το ταμείο εκτός από τη δυνατότητα δημιουργίας ενός ευρωπαϊκού χρέους, το οποίο τελικά θα αναληφθεί από τα κράτη μέλη, που είναι ήδη υπερβολικά χρεωμένα και που θα μπορούσαν να βρεθούν υποχρεωμένα να ξεπληρώσουν αυτό το ευρωπαϊκό χρέος προτού ξεπληρώσουν τα δικά τους χρέη; Κατά κάποιον τρόπο, αυτή είναι η οικονομική πολιτική του Sapeur Camember -του βασικού χαρακτήρα ενός χιουμοριστικού βιβλίου στη Γαλλία- ενός στρατιώτη που τον διέταξαν να κλείσει μια τρύπα στο προαύλιο του στρατώνα και εκείνος, προκειμένου να την κλείσει, άνοιξε μια άλλη ακριβώς δίπλα.
<P>
Σε αντάλλαγμα για τη συμμετοχή της Γερμανίας, θα μας δοθεί ένα σύμφωνο, που αποκαλείται σύμφωνο ανταγωνιστικότητας, του οποίου οι λεπτομέρειες, σύμφωνα με ένα υπόμνημα της Γενικής Γραμματείας Ευρωπαϊκών Υποθέσεων της γαλλικής κυβέρνησης, δεν θα πρέπει να γίνουν γνωστές. Στην πραγματικότητα, είναι πάρα πολύ γνωστές. Θα είναι μια θεραπευτική αγωγή που θα περιλαμβάνει πραγματική λιτότητα, εποπτεία και αυξημένη τυποποίηση των δημοσιονομικών πολιτικών.
<P>
Πρόκειται για την επέκταση της σύγκλισης -παραθέτω- σε όλες τις πολιτικές που έχουν αντίκτυπο στην ανταγωνιστικότητά μας, ακόμη και αν, επί της αρχής, εμπίπτουν στο πεδίο των εθνικών αρμοδιοτήτων. Εν ολίγοις, έχει να κάνει με τη μεταφορά σε ολόκληρη τη ζώνη του ευρώ όλων εκείνων των γερμανικών πολιτικών που ο κ. Sarkozy ονειρεύεται τόσο συχνά. Δεν υπάρχει τίποτα το αποδεκτό σε αυτό, ούτε και στην εναλλακτική μιας ομοιογενούς ευρωπαϊκής αγοράς κρατικών ομολόγων σε συνδυασμό με αύξηση του ευρωπαϊκού προϋπολογισμού και τη δημιουργία ενός ειδικού φόρου για τη χρηματοδότησή του. Πρέπει να κάνουμε κάτι άλλο.
<SPEAKER ID="424" NAME="José Manuel Barroso" LANGUAGE="FR">
Καταρχάς, θα ήθελα να σας ευχαριστήσω για τις ομιλίες σας, και θα ήθελα ιδιαίτερα να ευχαριστήσω τους εισηγητές, κ. Brok και κ. Gualtieri για τα σχόλια τους όσον αφορά τη σημασία της κοινοτικής μεθόδου, καθώς και την προσεκτική αντιμετώπιση αυτού που θα μπορούσε να γίνει μια διακυβερνητική παρέκκλιση. Δεν μπορώ παρά να τους ευχαριστήσω για την προσοχή που επέδειξαν.
<P>
Στη συγκεκριμένη περίπτωση, ας είμαστε απολύτως ξεκάθαροι: η Επιτροπή έχει στηρίξει αυτήν την αναθεώρηση διότι θεωρούμε ότι έχει ως στόχο να ανταποκριθεί σε μια πρόκληση αναφορικά με μια αρμοδιότητα η οποία δεν προβλεπόταν από τη Συνθήκη. " Συνθήκη δεν θέσπισε μόνιμο μηχανισμό σταθερότητας. Τα κράτη μέλη, συνεπώς, αποφάσισαν ομόφωνα να δημιουργήσουν έναν μηχανισμό σε διακυβερνητική βάση. Αυτή ήταν μια ομόφωνη απόφαση των κρατών μελών.
<P>
Δεν σας κρύβω -και το έχω πει πολύ ξεκάθαρα- ότι θα συνταχθώ με όσους θέλουν να προχωρήσουμε πιο γρήγορα στο θέμα αυτό. Ένα διακυβερνητικό βήμα μπορεί να αποτελεί πρόοδο, αλλά θα προτιμούσαμε να κάνουμε ένα διακυβερνητικό άλμα. Όπως γνωρίζουμε, ωστόσο, κάποια από τα μεγάλα βήματα προόδου για την Ευρώπη στην ιστορία της ευρωπαϊκής ολοκλήρωσης ξεκίνησαν με διακυβερνητικές πρωτοβουλίες όπως η Σένγκεν και ο χώρος ελευθερίας και δικαιοσύνης, για παράδειγμα. Το ερώτημα όσον αφορά την πολιτική ευθύνη ήταν, συνεπώς, το ακόλουθο: οφείλουμε ή όχι να υποστηρίξουμε κάτι που, ενώ δεν συνάδει απόλυτα με τις προτιμήσεις μας -δηλαδή την κοινοτική μέθοδο- συνεπάγεται εντούτοις την ενίσχυση της συλλογικής μας ικανότητας να ανταποκριθούμε σε προκλήσεις που δεν προβλέπονταν ρητά στη Συνθήκη; " απάντησή μας είναι "ναι". Νομίζω ότι πρέπει να ταχθούμε υπέρ αυτού. Για τον λόγο αυτόν η γνώμη της Επιτροπής είναι θετική όσον αφορά την εν λόγω μεταρρύθμιση της Συνθήκης.
<P>
Ωστόσο, θα ήθελα να σας πω πολύ ανοικτά ότι η Επιτροπή προτιμάει την κοινοτική προσέγγιση. Άλλωστε, αυτή είναι η συζήτηση που είχαμε κατά τη διάρκεια της προετοιμασίας αυτής της απόφασης. Κάποιοι ήθελαν -και μάλιστα πρότειναν- την τροποποίηση του άρθρου 122, που θα καταργούσε μια αρμοδιότητα η οποία υπάρχει από τις Συνθήκες της Ρώμης. Προσωπικά αντιτέθηκα σε αυτό. Πιστεύω, ως εκ τούτου, ότι μπορούμε να πούμε πως μπορούμε τώρα να αναπτύξουμε αυτήν τη νέα αρμοδιότητα μαζί, παρόλο που δεν υπάγεται αυστηρά στο πεδίο της κοινοτικής μεθόδου. Ταυτόχρονα, ωστόσο, δηλώνουμε σαφέστατα στη γνώμη μας - και παραθέτω: "" Επιτροπή θα λάβει κάθε πρωτοβουλία, νομοθετικού ή άλλου χαρακτήρα, για να εξασφαλίσει τη συνοχή αυτού του μελλοντικού μηχανισμού με την οικονομική διακυβέρνηση που ασκείται από την Ένωση, ιδίως στο πλαίσιο της ζώνης ευρώ, τηρουμένων των αρμοδιοτήτων που έχουν απονεμηθεί από τη Συνθήκη στην Ένωση και τα θεσμικά της όργανα". Αυτή είναι μια απολύτως σαφής θέση και θα ήθελα να μοιραστώ αυτόν τον στόχο μαζί σας.
<P>
Κατά τη διάρκεια της συζήτησης, κάποιοι μίλησαν, για παράδειγμα, για την αντίθεση ή τις διαφορές μεταξύ ενός κράτους μέλους και των υπολοίπων, μεταξύ του "νωμένου Βασιλείου και της ζώνης του ευρώ. Κανονικά, δεν μου αρέσει να κάνω αυτήν τη διάκριση, αλλά υπάρχουν κάποιες διαφορές, η βασικότερη εκ των οποίων, παρενθετικά, είναι το γεγονός ότι το χρέος της ζώνης του ευρώ είναι πολύ μικρότερο από αυτό του "νωμένου Βασιλείου. Το χρέος του "νωμένου Βασιλείου είναι πολύ υψηλότερο από το χρέος της ευρωζώνης συνολικά. Γι' αυτό, το πρόβλημα που υπάρχει στη ζώνη του ευρώ -όπως τόνισαν, άλλωστε, ορισμένοι από εσάς- είναι στην πραγματικότητα ένα πρόβλημα σχετικής ανταγωνιστικότητας. Για τον λόγο αυτόν αναζητούμε τώρα μια λύση για την ανταγωνιστικότητα και για τη σύγκλιση -και τονίζω τη λέξη σύγκλιση- στην Ένωση.
<P>
Ακόμη και αν κάποιοι δεν συμφωνούν, ας κινηθούμε προς την κατεύθυνση της μεγαλύτερης σύγκλισης στη ζώνη του ευρώ και στην Ένωση για εκείνους που θέλουν να προχωρήσουν, διότι τώρα δεν είναι μόνο οι υποστηρικτές της φεντεραλιστικής προσέγγισης ή της ολοκλήρωσης που επιθυμούν περισσότερη διακυβέρνηση στην Ευρωπαϊκή Ένωση. Οι αγορές ζητούν επίσης μια τέτοια διακυβέρνηση και πρέπει να ακούσουμε με προσοχή το αίτημά τους. Σήμερα, οι αγορές ζητούν από την Ευρώπη όχι μόνο να είναι αποφασισμένη να υπερασπιστεί τη ζώνη του ευρώ, αλλά επίσης να παράσχει ένα σαφέστερο σύστημα διακυβέρνησης. Είναι επίσης αλήθεια ότι η κοινοτική προσέγγιση παρέχει συνήθως περισσότερα εχέγγυα από μια προσέγγιση που επαφίεται υπερβολικά συχνά στην καλή θέληση των ηγετών.
<P>
(Χειροκροτήματα)
<P>
Εργαζόμαστε τώρα προς αυτήν την κατεύθυνση όσον αφορά άλλα σχέδια, ήτοι το σχέδιο για την ανταγωνιστικότητα και τη σύγκλιση, αλλά αυτή είναι μια διαφορετική συζήτηση που θα γίνει κάποια άλλη ημέρα. Σε κάθε περίπτωση, πιστεύω ότι, σε αυτό το θέμα, η Επιτροπή έχει υιοθετήσει τη σωστή θέση: εκφράζει μια σαφή γνώμη υπέρ αυτής της περιορισμένης αναθεώρησης της Συνθήκης, ζητώντας από όλους να είναι πιο προσεκτικοί ως προς την ανάγκη αποφυγής της δημιουργίας μηχανισμών που, όπως είπε για παράδειγμα ο κ. Brok, θα μπορούσαν να δημιουργήσουν διχασμούς διότι τα κοινοτικά θεσμικά όργανα είναι αυτά που μπορούν να διασφαλίσουν την Ένωση συνολικά, επειδή η Επιτροπή αναλαμβάνει δράση για την ζώνη του ευρώ καθώς και για τα κράτη μέλη που δεν ανήκουν στη ζώνη του ευρώ.
<P>
Ας είμαστε, επομένως, προσεκτικοί ως προς αυτήν την πτυχή. Ας μην δημιουργούμε τώρα, υποκινούμενοι από την ανάγκη να ανταποκριθούμε σε επείγουσες προκλήσεις, ζητήματα που θα μπορούσαν να μας φέρουν σοβαρότερα προβλήματα στο μέλλον. Ας εγγυηθούμε μια σταθερότερη διακυβέρνηση διασφαλίζοντας ταυτόχρονα την ένωση στο σύνολό της, σε ένα πνεύμα που πρέπει, φυσικά, να είναι το πνεύμα της Ένωσης: το πνεύμα της αλληλεγγύης και της ευθύνης.
<SPEAKER ID="425" NAME="Manfred Weber" AFFILIATION="PPE">
(DE) Κύριε Πρόεδρε, κύριε Barroso, η απαραίτητη τροποποίηση της Συνθήκης και η θεσμική συζήτηση που πραγματοποιούμε καταδεικνύουν ότι, τώρα που η Συνθήκη της Λισαβόνας είναι σε ισχύ ένα χρόνο και πλέον, δεν μπορούμε πλέον να ανταποκριθούμε στις προκλήσεις που δημιουργεί η παγκόσμια κατάσταση μέσω της Συνθήκης με τη μορφή που έχει σήμερα. Αυτό ακριβώς δείχνει η σημερινή συζήτηση. Από την άλλη πλευρά, όταν μιλάμε για την τρέχουσα Συνθήκη, μας λένε ότι μια ευρύτερη συζήτηση για τη Συνθήκη είναι αδιανόητη και ανώφελη υπό το πρίσμα της κατάστασης στα κράτη μέλη και, ειδικότερα, στο "νωμένο Βασίλειο και την Τσεχική Δημοκρατία. Αυτή είναι η σύγκρουση που έχουμε να αντιμετωπίσουμε επί του παρόντος. Χρειαζόμαστε περισσότερα, αλλά δεν θα τα πάρουμε από τα κράτη μέλη. Το Ευρωπαϊκό Κοινοβούλιο πρέπει να παράσχει μια απάντηση.
<P>
Αν ακούσουμε τι λένε σήμερα οι πολίτες, καθίσταται σαφές ότι γνωρίζουν πως είναι αναγκαίο να προβούμε σε τροποποιήσεις της Συνθήκης τώρα. Κάνουν ερωτήσεις του τύπου: "Πώς θα μπορέσουμε να θέσουμε υπό έλεγχο τις αγορές στο εγγύς μέλλον;" Γι' αυτό χρειαζόμαστε μια ισχυρή Ευρώπη.
<P>
Ωστόσο, πρέπει να θέσουμε στους εαυτούς μας μια ακόμη σοβαρότερη ερώτηση: Τι καλό προσφέρει τελικά το ευρωπαϊκό μας σχέδιο; Εδώ και δεκαετίες, ήταν υπεύθυνο για τη διατήρηση της ειρήνης και τον τερματισμό του πολέμου στην ήπειρό μας. Σήμερα το πρωί υποδέχθηκα στο Κοινοβούλιο μια ομάδα επισκεπτών από ένα σχολείο. Για τους νέους, δόξα τω Θεώ, ο πόλεμος δεν αποτελεί πλέον πρόβλημα. Δεν μπορούν να φανταστούν πώς μπορεί να είναι ο πόλεμος. Στις συζητήσεις μας, θίγουμε τώρα την απειλή της παγκοσμιοποίησης και εξηγούμε ότι πρέπει η Ευρώπη να κρατήσει υπό έλεγχο τη μάστιγα της παγκοσμιοποίησης, αλλά αυτό είναι ένα αρνητικό επιχείρημα. Αν θέλουμε να κατακτήσουμε όχι μόνο το μυαλό, αλλά και τη καρδιά των ανθρώπων, πρέπει να κάνουμε ένα βήμα παραπέρα ως προς το ερώτημα του τι καλό προσφέρει το ευρωπαϊκό σχέδιο. Πρέπει να συζητήσουμε για τις εικόνες και να αναρωτηθούμε τι επιτυγχάνει η Ευρώπη και ποια είναι η αποστολή της.
<P>
Όταν οι ισχυρές χώρες του κόσμου συνέρχονται, μεταξύ αυτών και η Αμερική, η Ιαπωνία, η Ευρώπη, η Βραζιλία, η Ινδία και ούτω καθεξής, ποιος θα σηκώσει το χέρι του και θα ρωτήσει αν δίνουμε αρκετή προσοχή στα κοινωνικά ζητήματα; " Κίνα δεν θα το κάνει. Θα πρέπει να το κάνουμε εμείς οι ίδιοι. Ποιος θα σηκώσει το χέρι και θα πει "Πρέπει να σκεφτούμε τα περιβαλλοντικά ζητήματα;" Οι Αμερικανοί δεν θα το κάνουν. Εμείς θα πρέπει να αναδείξουμε αυτό το ζήτημα. Ποιος θα πει: "Θέλουμε να διατηρήσουμε την ειρήνη στον κόσμο και να διασφαλίσουμε ότι οι συγκρούσεις δεν θα εξελιχθούν σε πολέμους"; Θα πρέπει να το κάνουμε εμείς με την ιστορική μας εμπειρία.
<P>
Αν κοιτάξουμε την Τυνησία, είναι σαφές ότι οι άνθρωποι εκεί θέλουν το ίδιο μοντέλο με αυτό που έχουμε στην Ευρώπη. Έχουμε έναν ιδιαίτερα ελκυστικό τρόπο ζωής. Ως εκ τούτου, όταν συζητάμε ζητήματα της Συνθήκης, όταν συζητάμε για τον τρόπο με τον οποίο λειτουργεί η ήπειρός μας και τη δουλειά που πρέπει να κάνουμε, πρέπει να βλέπουμε τη γενική εικόνα, έτσι ώστε να μην κερδίσουμε μόνο το μυαλό, αλλά και την καρδιά των ανθρώπων όσον αφορά το σχέδιό μας. Τότε θα κατορθώσουμε να κερδίσουμε την αποδοχή του σε εθνικό επίπεδο.
<P>
(Ο ομιλητής δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="426" NAME="Proinsias De Rossa" AFFILIATION="S&amp;D">
(EN) Κύριε Πρόεδρε, θα ήθελα να ευχαριστήσω τον κ. Weber που δέχτηκε την ερώτησή μου, την οποία ελπίζω ότι ίσως μπορεί επίσης να απαντήσει ο Πρόεδρος Barroso, καθώς απευθύνεται κατά κύριο λόγο σε αυτόν.
<P>
Υποστηρίζω τον σκοπό αυτής της τροποποίησης της Συνθήκης. Όπως και κάποιοι άλλοι, προβληματίζομαι σχετικά με τον μηχανισμό. Όμως η απλοποιημένη διαδικασία προβλέπει ότι όλα τα εθνικά κοινοβούλια, και τα 27 εθνικά κοινοβούλια, πρέπει τουλάχιστον να δώσουν τη συγκατάθεσή τους για την έγκριση αυτής της τροποποίησης της Συνθήκης.
<P>
Στα εθνικά κοινοβούλια δίνεται περιθώριο έξι μηνών για να αποφασίσουν τι θα κάνουν. Μιλάμε για την έγκριση μιας απόφασης τον Μάρτιο, μιας απόφασης του Συμβουλίου που εγκρίθηκε τον Δεκέμβριο. Πώς μπορεί να συμβαίνει κάτι τέτοιο; Θα πρέπει όντως να περιμένουν μέχρι τον Ιούνιο για να λάβουν αυτήν την απόφαση;
<SPEAKER ID="427" NAME="Manfred Weber" AFFILIATION="PPE">
(DE) Κύριε Πρόεδρε, αφενός είναι σημαντικό τα κράτη μέλη να έχουν έλεγχο των Συνθηκών, και αυτός είναι ο λόγος που η τροποποίηση πρέπει να πραγματοποιηθεί σε αυτό το επίπεδο. Αφετέρου, έχουμε να απαντήσουμε στο ερώτημα που υπονοείται σε πολλές από τις ερωτήσεις που προσπάθησα να σχολιάσω. Εξετάζουμε προσεκτικά το θέμα αυτό, αφιερώνουμε αρκετό χρόνο και μας παρέχεται αρκετός χρόνος για να συζητήσουμε τα πάντα λεπτομερώς; Ή μήπως είναι οι προσδοκίες των ανθρώπων τόσο υψηλές και η πίεση των παγκοσμίων προκλήσεων τόσο μεγάλη που πρέπει να είμαστε πιο γρήγοροι και να ενεργήσουμε με μεγαλύτερη ταχύτητα; Για τον λόγο αυτόν, δεν θεωρώ ότι το ζήτημα του χρόνο αποτελεί πρόβλημα, αλλά είναι πράγματι απαραίτητο να δώσουμε απαντήσεις. Πρέπει να επικεντρωθούμε σε αυτό.
<SPEAKER ID="428" NAME="Πρόεδρος">
Ο επόμενος ομιλητής στον κατάλογο είναι ο κ. Martin Schulz, από τον οποίο έλαβα μια επιστολή. Αν υπάρχει κάποια παρανόηση σχετικά με τη σειρά των ομιλητών στον κατάλογο, μπορώ να τη διαλευκάνω μετά τη συζήτησή μας.
<SPEAKER ID="429" NAME="Martin Schulz" AFFILIATION="S&amp;D">
(DE) Κύριε Πρόεδρε, είναι μια επιστολή που απευθύνεται σ' εσάς προσωπικά, όχι στο Σώμα.
<P>
Οι τροποποιήσεις της Συνθήκης είναι πάντα περίπλοκες, ακόμη και οι απλοποιημένες. Το περιεχόμενο της συζήτησής μας δείχνει ότι είμαστε σε εξαιρετικά δυσχερή κατάσταση. Ο όρος "απλοποιημένη διαδικασία" συγκαλύπτει το γεγονός ότι είναι δυνατό αυτός ο τύπος διαδικασίας να αποτύχει. Μπορεί να αποτύχει και εδώ και οπουδήποτε αλλού. Λέγεται ότι αν αποτύχει, θα βρεθούμε σε πολύ δύσκολη θέση. Ως εκ τούτου, πρέπει να αναρωτηθούμε για μία ακόμη φορά τι μπορούμε να κάνουμε για να εξασφαλίσουμε ότι δεν θα αποτύχει. " αλήθεια είναι πως οι απόψεις μας εισακούγονται. Το αν θα αποτύχει μόνο η διαδικασία επικύρωσης ή και το σχέδιο του ευρώ συνολικά θα εξαρτηθεί από την αποφασιστικότητα των αρχηγών κυβερνήσεων να αναλάβουν συνεκτική και ενιαία δράση. Πολλές βάσιμες παρατηρήσεις έγιναν ήδη επ' αυτού..
<P>
Θα ήθελα να προσθέσω τρία σημεία θεμελιώδους σημασίας. Σήμερα, έναν χρόνο μετά την έναρξη αυτής της σοβαρής κρίσης, θα ήθελα να σας ρωτήσω ποια είναι η εξωτερική αξία του νομίσματός μας. " απάντηση στο ερώτημα αυτό είναι 1,35 δολάρια "ΠΑ. Στην αρχική φάση εισαγωγής του ευρώ, το μέγεθος αυτό ήταν 1,17 δολάρια "ΠΑ. Τώρα έχει φτάσει το 1,35. " γενική αξία ενός διεθνούς νομίσματος βασίζεται στην εξωτερική του αξία. Τον τελευταίο χρόνο, η εξωτερική αξία του ευρώ ήταν εξαιρετικά σταθερή. Ωστόσο, η εσωτερική δομή του ευρώ δεν είναι καθόλου σταθερή. Αυτό συμβαίνει εξαιτίας της φοβερά διφορούμενης στάσης και των διαφορετικών μέτρων και σταθμών που εφαρμόζουν οι αρχηγοί κρατών και κυβερνήσεων.
<P>
Το πρόβλημα δεν είναι ότι η Ευρώπη δεν μπορεί να ενεργήσει με συνέπεια. Άλλωστε, τα μέσα υπάρχουν. Το πρόβλημα είναι ότι η Ευρώπη δεν μπορεί να συμφωνήσει σε μια συνεπή διαδικασία. Όταν λέμε ότι η Ευρώπη δεν μπορεί να συμφωνήσει, θα πρέπει να προσθέσουμε "όχι όσοι είμαστε παρόντες εδώ". Δεν είναι το Ευρωπαϊκό Κοινοβούλιο ή η Επιτροπή - οι κυβερνήσεις των κυρίαρχων κρατών μελών είναι εκείνες που έχουν δημιουργήσει έναν ισχυρό οικονομικό χώρο ικανό να αναλαμβάνει εξωτερική δράση, αλλά που δεν είναι διατεθειμένες να δημιουργήσουν τα αυτοδύναμα, εσωτερικά μέσα τα οποία είναι απαραίτητα για τη θέσπιση μιας ισχυρής οικονομικής και κοινωνικής πολιτικής και μιας ισχυρής κυβερνητικής πολιτικής παράλληλα με ένα ισχυρό νόμισμα. Αυτό είναι το κρίσιμο σημείο.
<P>
Δεύτερον, όλα όσα συμβαίνουν στην Ευρώπη λαμβάνουν χώρα στο πλαίσιο των Συνθηκών. Ωστόσο, όταν κάτι συμβαίνει στο πλαίσιο των Συνθηκών και δεν θέλουμε να δημιουργήσουμε κάτι που βρίσκεται αυθαίρετα εκτός των ορίων των Συνθηκών γιατί κάποιοι άνθρωποι σκέφτονται να το κάνουν, είναι σαφές για το Ευρωπαϊκό Κοινοβούλιο ότι το θεσμικό όργανο που πρέπει να πρωτοστατήσει σε αυτό πρέπει να είναι το κεντρικό θεσμικό όργανο εντός του πλαισίου των Συνθηκών, δηλαδή η Επιτροπή. " δημοκρατική νομιμότητα των δράσεων μας σε ευρωπαϊκό επίπεδο, σε άμεση συνάφεια με το Ευρωπαϊκό Κοινοβούλιο, καθορίζεται από την Επιτροπή. Γι' αυτό τα όσα εξηγήσατε είναι σωστά, όπως επίσης και αυτά που είπαν οι δύο εισηγητές, ο κ. Brok και ο κ. Gualtieri.
<P>
Το τρίτο σημείο που θέλω να θίξω είναι ότι ο κίνδυνος για την Ευρώπη έγκειται στο γεγονός ότι η Ευρώπη είναι ισχυρή όταν ενεργεί με συνεπή τρόπο ως ο μεγαλύτερος οικονομικός χώρος στον κόσμο, με 500 εκατομμύρια κατοίκους, αλλά αν επιτρέψει να διασπαστεί σε 27 επιμέρους κράτη τότε θα χάσει την ισχύ της. Δυστυχώς, αυτό έγινε σαφές κατά τη διάρκεια των γεγονότων στην άλλη πλευρά της Μεσογείου. Αν η Ευρώπη δεν υιοθετήσει μια συνεπή στάση, τότε δεν έχει κανέναν ρόλο να διαδραματίσει. Αν υιοθετήσει μια συνεπή στάση, τότε με το κοινωνικό και οικονομικό της μοντέλο, θα γίνει η κινητήρια δύναμη της παγκόσμιας οικονομίας και ένας ισχυρός εταίρος στη διεθνή πολιτική σκηνή.
<P>
Το ζήτημα που συζητάμε στο πλαίσιο αυτής της απλοποιημένης διαδικασίας αφορά το αν η Ευρώπη έχει μέλλον ή αν θα διασπαστεί σε επιμέρους κράτη και θα απολέσει τη σπουδαιότητα και τη σημασία της. Αυτό είναι το θέμα που συζητάμε.
<SPEAKER ID="430" NAME="Ivo Strejček" AFFILIATION="ECR">
(CS) Κύριε Πρόεδρε, όποια και αν είναι η σχέση μας με το ενιαίο νόμισμα, το ευρώ, πιστεύω ότι είναι προς το συμφέρον όλων όσων ζουν στην ΕΕ να αναπτυχθούν το ευρώ και η ευρωζώνη με σταθερό τρόπο, είτε χρησιμοποιούμε το ευρώ είτε όχι, καθώς οι οικονομίες μας διασυνδέονται σε πολύ μεγάλο βαθμό.
<P>
Εντούτοις, όταν ο Πρόεδρος Barroso περιέγραψε τον ευρωπαϊκό μηχανισμό σταθερότητας, χρησιμοποίησε λέξεις όπως βελτιωμένη εποπτεία, επέκταση του οικονομικού συντονισμού, συντονισμός των δημοσιονομικών πολιτικών και εναρμόνιση των κοινωνικών πολιτικών. Κυρίες και κύριοι, αυτό προλειαίνει το έδαφος για τη δημιουργία μιας φορολογικής ένωσης, και η οικονομική ιστορία δείχνει ότι οι φορολογικές ενώσεις δεν επιβιώνουν ποτέ για πολύ χωρίς τη δημιουργία μιας πολιτικής ένωσης. " μικρή αλλαγή που συζητούμε σήμερα είναι, ως εκ τούτου, μια μεγάλη αλλαγή για τα επιμέρους κράτη μέλη της ΕΕ. " Ευρωπαϊκή Ένωση μετασχηματίζεται πολιτικά για το μέλλον. Ο κ. Weber είπε ότι "οι ευρωπαίοι πολίτες θέλουν να δουν μια ισχυρότερη Ευρώπη". Αυτό το γνωρίζαμε ανέκαθεν. Ας τους ρωτήσουμε, διότι οι ευρωπαίοι πολίτες, για δεκαετίες, απλά δέχονταν, δεν αποφάσιζαν, όσα συμβαίνουν στα ευρωπαϊκά θεσμικά όργανα.
<SPEAKER ID="431" NAME="Joe Higgins" AFFILIATION="GUE/NGL">
(EN) Κύριε Πρόεδρε, προτείνεται ένας νέος μηχανισμός σταθερότητας. Στην προεκλογική εκστρατεία στην Ιρλανδία, τα κόμματα που είναι πιθανόν να σχηματίσουν τη νέα κυβέρνηση υπόσχονται μια εκτενή επαναδιαπραγμάτευση του υπάρχοντος σχεδίου λιτότητας ΕΕ-ΔΝΤ, που θα περιορίσει την αυστηρότητά του. Αλλά αυτό δεν είναι τίποτα άλλο παρά εικασίες και είναι άδικο και αντιδημοκρατικό να ζητείται από τους Ιρλανδούς να ψηφίσουν για μια ασαφή και αυθαίρετη εικασία.
<P>
Ήθελα να ζητήσω από τον κ. Barroso, ως Πρόεδρο της Επιτροπής, να μην παρεμβαίνει στην ιρλανδική προεκλογική εκστρατεία, αλλά να αναγνωρίσει το δημοκρατικό δικαίωμα των Ιρλανδών στην αντικειμενική πληροφόρηση και στην αλήθεια.
<P>
Ο Επίτροπος Rehn είπε χθες ότι η επαναδιαπραγμάτευση της συμφωνίας ΕΕ-ΔΝΤ φαίνεται δυνατή, αλλά έχω τέσσερα συγκεκριμένα ερωτήματα. Πρώτον, είναι δυνατή η επαναδιαπραγμάτευση άμεσα μετά την εκλογή νέας κυβέρνησης στην Ιρλανδία και πριν από τον νέο μηχανισμό του 2013; Δεύτερον, η επαναδιαπραγμάτευση θα σήμαινε σημαντικές μειώσεις στα υψηλά επίπεδα των επιτοκίων; Τρίτον, θα αναγκάζονταν οι κερδοσκόποι να αναλάβουν τις δικές τους ζημίες αντί να ταλαιπωρούν τον ιρλανδικό λαό; Τέταρτον, αντιλαμβάνεται ο Επίτροπος ότι μόνο μια επαναδιαπραγμάτευση που θα ακυρώνει τις περικοπές και θα παρέχει σημαντικές δημόσιες επενδύσεις σε θέσεις εργασίας θα επιλύσει την κρίση μας στην Ιρλανδία, ενώ περισσότερες περικοπές και λιτότητα θα καταστρέψουν την κοινωνία μας;
<SPEAKER ID="432" NAME="Nicole Sinclaire" AFFILIATION="NI">
(EN) Κύριε Πρόεδρε, είμαστε και πάλι στην ίδια κατάσταση. Το αποτυχημένο πολιτικό σχέδιο του ευρώ μας οδήγησε να τροποποιήσουμε τη Συνθήκη της Λισαβόνας δύο φορές στη σύντομη διάρκεια ζωής της. Πρέπει να θυμόμαστε, φυσικά, ότι η Συνθήκη της Λισαβόνας υπέστη σοβαρό πλήγμα μέσω του δημοψηφίσματος στην Ιρλανδία. Οι Ιρλανδοί είπαν "όχι", αλλά τους είπαν ψέματα· τους είπαν ότι η οικονομία τους θα προστατευόταν, αλλά εξαπατήθηκαν και τώρα, όπως συνηθίζει να κάνει η Ευρωπαϊκή Ένωση όταν αντιμετωπίζει ένα πρόβλημα, δεν κάνει ένα βήμα πίσω για να αναρωτηθεί: "τι κάναμε λάθος;" Όχι, θέλετε περισσότερη ολοκλήρωση και θέλετε τα μικρά κράτη να υποφέρουν περισσότερο. Επιθυμείτε να τους επιβάλετε ποινές αν εμπλακούν σε περαιτέρω δυσχέρειες και αυτό θα τους δημιουργήσει στη συνέχεια και άλλες δυσκολίες και θα τα καταστήσει πιο υποταγμένα στην ευρωπαϊκή αυτοκρατορία σας.
<P>
Θέλω να πω το εξής στον κ. Barroso: ναι, το "νωμένο Βασίλειο μπορεί να έχει ένα πρόβλημα χρέους, αλλά δεν το βοηθά καθόλου το γεγονός ότι πρέπει να διασώσει χώρες της ευρωζώνης όπως η Ιρλανδία εφόσον καταρχάς αναγκάστηκε να δανειστεί τα χρήματα για να το κάνει.
<SPEAKER ID="433" NAME="Kay Swinburne" AFFILIATION="ECR">
(EN) Κύριε Πρόεδρε, η τροποποίηση της Συνθήκης δεν είναι κάτι στο οποίο θα πρέπει να προχωρήσουμε αβασάνιστα, ιδίως αν λάβουμε υπόψη το γεγονός ότι η δημιουργία της Συνθήκης της Λισαβόνας χρειάστηκε πολλή δουλειά και διαπραγματεύσεις. Ως εκ τούτου, αυτό το Κοινοβούλιο και το Συμβούλιο πρέπει να είναι πολύ συγκρατημένα ως προς το πώς θα επιδοθούμε τώρα στην τροποποίηση της συνθήκης. Αυτή η αλλαγή είναι απαραίτητη προκειμένου να προστατευθούν οι πιο αδύναμες οικονομίες της ευρωζώνης. Ωστόσο, οι θέσεις των κρατών μελών που δεν ανήκουν στην ευρωζώνη πρέπει επίσης να υποστηριχθούν.
<P>
Αυτή η τροποποίηση της Συνθήκης δεν θα προσφέρει τη λύση στην αδυναμία των κρατών μελών να τηρήσουν τις συμφωνίες τους δυνάμει του Συμφώνου Σταθερότητας και Ανάπτυξης. Δεν θα επιλύσει τα υποκείμενα προβλήματα των τεραστίων δημοσίων ελλειμμάτων, ούτε θα κάνει την ΕΕ πιο ανταγωνιστική στην παγκόσμια σκηνή. Είναι απλώς ένα μεταβατικό μέτρο που θα μας δώσει περισσότερο χρόνο για να βάλουμε σε τάξη τους επιμέρους οίκους της ευρωζώνης και τον συλλογικό μας οίκο.
<P>
Καθένα από τα κράτη μέλη της ΕΕ πρέπει να εξετάσει τις δικές του δημόσιες δαπάνες και φορολογικές πολιτικές και να σχεδιάσει ρεαλιστικά προγράμματα για να αναζωογονηθούν οι οικονομίες μας. Μία γραμμή κειμένου που θα προστεθεί σε μια διεθνή συμφωνία, αν και απαραίτητη, δεν μπορεί να υποκαταστήσει την αληθινή μεταρρύθμιση και σύνεση. Ως εκ τούτου, πρέπει να προκύψει μια πραγματική στρατηγική για την παγκόσμια ανταγωνιστικότητα.
<SPEAKER ID="434" NAME="Maroš Šefčovič">
Αντιπρόεδρος της Επιτροπής. - (EN) Κύριε Πρόεδρε, θα ήθελα να ευχαριστήσω όλους τους συμμετέχοντες στη συζήτηση και τους βουλευτές του Ευρωπαϊκού Κοινοβουλίου για τη σαφή τους στήριξη σχετικά με μια κοινοτική προσέγγιση, μια ισχυρή Ευρωπαϊκή Ένωση και έναν ενδεδειγμένο ρόλο στον μελλοντικό μηχανισμό που συζητούμε σήμερα.
<P>
" γνώμη μας ήταν πολύ σαφής, και συνίσταται στο ότι υποστηρίζουμε πλήρως τη δημιουργία του ευρωπαϊκού μηχανισμού σταθεροποίησης και τον θεωρούμε ένα πολύ σημαντικό μέρος του μωσαϊκού για μια ισχυρότερη Ευρώπη με μεγαλύτερη οικονομική ευημερία. Εργαζόμαστε για την αυξημένη εποπτεία των χρηματοπιστωτικών αγορών, για την καλύτερη οικονομική διακυβέρνηση, και έχουμε καταθέσει έξι νομοθετικές προτάσεις. Ξεκινήσαμε το πρώτο ευρωπαϊκό εξάμηνο με την ετήσια επισκόπηση της ανάπτυξης που εκπονήσαμε, και αυτό θα είναι το τελευταίο κομμάτι του παζλ.
<P>
Πιστεύω επίσης ότι με αυτό και με τη συζήτησή μας σήμερα, και με την θετική απόφαση που πιστεύω ότι θα υπάρξει τον Μάρτιο, στέλνουμε ορισμένα πολύ σαφή μηνύματα σε όλους εκείνους που στοιχηματίζουν κατά του ευρώ. Αν στοιχηματίσετε κατά του ευρώ, θα χάσετε τα χρήματά σας. Αυτό είναι ένα πολύ σημαντικό μήνυμα που πρέπει να στείλουμε.
<P>
Ως εκ τούτου, η απόφαση για το ζήτημα αυτό θα είναι απολύτως κρίσιμης σημασίας, αλλά γνωρίζω ότι για το παρόν Σώμα, είναι επίσης πολύ σημαντικό να σεβόμαστε πλήρως τις αρμοδιότητες της Ένωσης, να σεβόμαστε πλήρως τα προνόμια και τον ρόλο των θεσμικών οργάνων της Ένωσης. Φυσικά, η Επιτροπή θα μεριμνήσει οπωσδήποτε ώστε το ευρωπαϊκό δίκαιο να τηρείται πάντα.
<P>
Όπως δηλώσαμε στη γνώμη μας, η Επιτροπή είναι επίσης διατεθειμένη να χρησιμοποιήσει την εμπειρογνωμοσύνη της για τον χειρισμό αυτών των μηχανισμών, διότι πιστεύω ότι θα πρέπει να είναι απολύτως συνεκτικοί με τη βελτιωμένη οικονομική διακυβέρνηση, ιδίως όσον αφορά τον συντονισμό και την επιτήρηση των οικονομικών και χρηματοοικονομικών πολιτικών στα κράτη μέλη, ιδιαίτερα σε εκείνα της ευρωζώνης.
<P>
Ορισμένοι από εσάς εκφράσατε ανησυχία ως προς το ότι δεν θα πρέπει να δημιουργήσουμε μια Ευρώπη δύο ταχυτήτων. Νομίζω ότι η θέση της Επιτροπής επ' αυτού είναι επίσης πολύ σαφής: παρόλο που την κύρια ευθύνη για το νόμισμα του ευρώ εξακολουθούν να έχουν τα κράτη μέλη της ευρωζώνης, είναι σαφέστατο ότι οιοσδήποτε μελλοντικός μηχανισμός συνεργασίας πρέπει να είναι ανοικτός στους άλλους και ότι όλη η προσπάθεια που κάνουμε για να αυξήσουμε την ανταγωνιστικότητα και τη σύγκλιση πρέπει να αφορά και τα 27 κράτη μέλη.
<P>
Συνεπώς, πιστεύω ότι η σημερινή διαδικασία, στην οποία οι χρηματοπιστωτικές αγορές διαδραμάτισαν επίσης ρόλο επιταχύνοντας την ολοκλήρωσή μας, επιταχύνοντας τη συνεργασία μας στο πεδίο της οικονομικής διακυβέρνησης, θα πρέπει να επικροτηθεί θερμά, γιατί είναι μια διαδικασία που σίγουρα κάνει την Ένωσή μας ισχυρότερη.
<P>
Θα ήθελα να ευχαριστήσω ιδιαιτέρως τους δύο εισηγητές, τον κ. Brok και τον κ. Gualtieri, για τη στενή συνεργασία τους, για τις ιδέες που παρουσίασαν και για τις διαβουλεύσεις που διεξάγει η Επιτροπή με τους δύο εισηγητές σε διαρκή βάση. Πιστεύω ότι η καλή εργασία τους θα οδηγήσει σε μια έκθεση η οποία θα εγκριθεί από το εν λόγω Σώμα εγκαίρως, πριν από τη λήψη της απόφασης του Ευρωπαϊκού Συμβουλίου.
<P>
" τελευταία μου παρατήρηση απευθύνεται στον κ. Higgins από την Ιρλανδία. Επεσήμανε πολύ σωστά τη δήλωση του Επιτρόπου Rehn, αναφέροντας ότι η συμφωνία έγινε με την Ιρλανδία - όχι με την κυβέρνηση, αλλά με την Ιρλανδία ως χώρα. Φυσικά, αναμένουμε ότι οποιαδήποτε μελλοντική κυβέρνηση θα σεβαστεί τη συμφωνία. Ωστόσο, είναι πολύ σαφές και πολύ προφανές ότι η Επιτροπή βλέπει με συμπάθεια και κατανόηση τις δυσκολίες που αντιμετωπίζει σήμερα η Ιρλανδία και θα καταβάλει κάθε δυνατή προσπάθεια για να υποστηρίξει την ταχεία επάνοδο της ανάπτυξης στην Ιρλανδία.
<P>
Τα ευρωπαϊκά θεσμικά όργανα -είτε είναι η Ευρωπαϊκή Ένωση, η Επιτροπή, ή η Ευρωπαϊκή Κεντρική Τράπεζα, είτε ακόμη και το ΔΝΤ- συνέβαλαν σε μεγάλο βαθμό στη σταθεροποίηση της κατάστασης στην Ιρλανδία. Είμαι βέβαιος ότι όλοι μαζί, θα κάνουμε ό,τι περνάει από το χέρι μας για να επαναφέρουμε την ανάπτυξη και την ευημερία και στην Ιρλανδία.
<P>
Γραπτές δηλώσεις (άρθρο 149 του Κανονισμού)
<SPEAKER ID="436" NAME="Ilda Figueiredo" LANGUAGE="PT">
" συζήτηση αυτή κατέστησε σαφές ότι η Ευρωπαϊκή Επιτροπή είναι αποφασισμένη να συνεχίσει την πορεία που ξεκίνησε με τον αντιδημοκρατικό τρόπο εξασφάλισης της έγκρισης για τη Συνθήκη της Λισαβόνας. Πρέπει να υπενθυμίσουμε ότι, μετά την απόρριψη του λεγόμενου ευρωπαϊκού συντάγματος από τους πολίτες της Γαλλίας και των Κάτω Χωρών, οι ηγέτες της Ευρωπαϊκής Ένωσης έκαναν ό,τι μπορούσαν για να αποφύγουν περαιτέρω δημοψηφίσματα. Ήδη μετά την πρώτη απόρριψη από την Ιρλανδία, άσκησαν κάθε δυνατή πίεση προκειμένου να εξασφαλίσουν ότι, μετά την πάροδο κάποιου χρόνου, θα διεξαγόταν ένα νέο δημοψήφισμα.
<P>
Σήμερα, μερικούς μήνες μετά τη θέση σε ισχύ της νέας Συνθήκης, προσπαθούν και πάλι να αλλάξουν τα πράγματα γρήγορα, χωρίς κανενός είδους δημόσια συζήτηση, από φόβο για αντιδράσεις πολιτών των διαφόρων κρατών μελών της Ευρωπαϊκής Ένωσης, ειδικότερα εκείνων που υφίστανται τις συνέπειες των ολοένα και πιο νεοφιλελεύθερων πολιτικών.
<P>
Τώρα θέλουν να καταφύγουν στη λεγόμενη "απλοποιημένη διαδικασία" προκειμένου να συγκαλύψουν το γεγονός ότι, στην πραγματικότητα, μεταβάλλουν ένα σημαντικό ζήτημα που συνδέεται με τη συνταγματοποίηση, με απώτερο σκοπό τον μετασχηματισμό του ευρωπαϊκού ταμείου χρηματοοικονομικής σταθερότητας σε μόνιμο ταμείο, με τις απαράδεκτες συνθήκες που περιέχονται στο λεγόμενο σύμφωνο ανταγωνιστικότητας και τις σοβαρές συνέπειες του στις κοινωνικές πολιτικές: μείωση μισθών και συντάξεων και αύξηση της ηλικίας συνταξιοδότησης.

<CHAPTER ID="007">
Αιτιολογήσεις ψήφου
<P>
Προφορικές αιτιολογήσεις ψήφου
<SPEAKER ID="096" NAME="Daniel Hannan" AFFILIATION="NI">
Κύριε Πρόεδρε, ο τομέας της ισότητας της αμοιβής και της ισότητας των φύλων είναι ενδεχομένως το ανώτατο παράδειγμα δικαστικού ακτιβισμού στην Ευρωπαϊκή Ένωση, καθώς η Συνθήκη λέει ένα πράγμα και μετά το Ευρωπαϊκό Δικαστήριο το ερμηνεύει με επεκτατικό και δημιουργικό τρόπο.
<P>
" Συνθήκη της Ρώμης έχει μια πρόταση σχετικά με το θέμα, η οποία θα νόμιζε κανείς ότι μπορεί να γίνει κατανοητή πολύ εύκολα: "Οι άνδρες και οι γυναίκες πρέπει να αμοίβονται εξίσου για ίση εργασία". Όμως, σε μια σειρά διαμφισβητούμενων δικαστικών υποθέσεων - Defrenne εναντίον Sabena, Barber εναντίον Guardian Royal Exchange, και άλλες - ο ορισμός προοδευτικά διευρύνθηκε, πρώτον για να συμπεριλάβει δικαιώματα αδείας και συντάξεις κ.λπ., και στη συνέχεια για να συμπεριλάβει εργασία ίσης αξίας.
<P>
Δεν είναι καθόλου σαφές πώς ένας εργοδότης πρέπει να αξιολογήσει εργασία ίσης αξίας, εάν πρέπει, για παράδειγμα, να επιλέξει από διαθέσιμους υποψηφίους με τα κατάλληλα προσόντα. Αυτό που θέλω να πω δεν αφορά την ισότητα των φύλων, αλλά τη δικαιοσύνη των κρατών μελών, τα οποία θεωρούν ότι υπέγραψαν μια συνθήκη, και μετά διαπιστώνουν ότι ερμηνεύεται στα δικαστήρια από δικαστές που της δίνουν μια ερμηνεία την οποία δεν ήταν δυνατό να έχει.
<P>
Προτού ανοίξουμε την πόρτα σε μαζικές νέες επεκτάσεις μέσω της Συνθήκης της Λισαβόνας, πρέπει να τη θέσουμε σε δημοψήφισμα. Pactio Olisipiensis censenda est!
<SPEAKER ID="098" NAME="Philip Claeys" AFFILIATION="NI">
(NL) Κύριε Πρόεδρε, δεν μπορώ να συμφωνήσω με την έκθεση της κας Riera Madurell, και όχι επειδή αντιτίθεμαι στην αρχή της ισότητας των φύλων. Το αντίθετο, φυσικά, αλλά το πρόβλημα με αυτή την έκθεση, και με όλες τις παρόμοιες εκθέσεις, σε αυτή την πολιτικώς ορθή αίθουσα, είναι ο αλαζονικός τόνος της. Πώς είναι δυνατόν κάποιος να επικροτήσει την ανατροπή του βάρους της απόδειξης, για παράδειγμα, παρότι αποτελεί βασική αρχή των κανόνων δικαίου ότι πρέπει να αποδεικνύεται η ενοχή, και όχι η αθωότητα, των ανθρώπων;
<P>
Γιατί επιβάλλεται στις επιχειρήσεις η ετήσια υποχρέωση να υποβάλουν ένα επιχειρηματικό σχέδιο για την ισότητα των φύλων; Πρόκειται για πολύ αλαζονικές και δύσκολες πρακτικές, με γραφειοκρατικές ανοησίες απλά για να περάσουν ορισμένες αρχές οι οποίες είναι μεν γενικά αποδεκτές, αλλά δεν είναι πάντοτε εύκολο να εφαρμοστούν στην πράξη. Πώς μπορούμε να υποχρεώσουμε μια επιχείρηση να απασχολεί ίσο αριθμό ανδρών και γυναικών, αντί να την απασχολεί απλά ποιος είναι πιο κατάλληλος για την δουλειά;
<SPEAKER ID="100" NAME="Laima Liucija Andrikien" AFFILIATION="PPE-DE">
(LT) Υπερψήφισα το ψήφισμα σχετικά με την κατάσταση στη Λωρίδα της Γάζας, καθώς πολλά από τα πράγματα που είναι σημαντικά για τους πολίτες της Λιθουανίας, οι οποίοι με εξουσιοδότησαν να τους εκπροσωπώ στο παρόν Κοινοβούλιο συμπεριλαμβάνονται σε αυτό το ψήφισμα.
<P>
Το πιο σημαντικό από αυτά είναι η απαίτηση για άμεση και μόνιμη κατάπαυση του πυρός. Τα στοιχεία που μετέδωσαν χτες τα παγκόσμια ειδησεογραφικά πρακτορεία είναι τρομακτικές - πάνω από 1000 νεκροί, εκατοντάδες τραυματίες, ακρωτηριασμένοι, ορφανά. Αυτό δεν μπορεί να συνεχιστεί.
<P>
Ως μέλος της υποεπιτροπής του Ευρωπαϊκού Κοινοβουλίου για τα ανθρώπινα δικαιώματα, οι παραβιάσεις των ανθρωπίνων δικαιωμάτων και η ανθρωπιστική κατάσταση στη Λωρίδα της Γάζας είναι ιδιαίτερα σημαντικά θέματα για εμένα. Δεν πρέπει να υπάρχουν εμπόδια στην ανθρωπιστική βοήθεια. " βοήθεια πρέπει να παρέχεται σε εκείνους που την δικαιούνται και σε εκείνους που την έχουν περισσότερο ανάγκη - τους άμαχους.
<P>
Χαιρετίζω αυτό το ψήφισμα του Ευρωπαϊκού Κοινοβουλίου. Ήταν απόλυτα απαραίτητο. Το Ευρωπαϊκό Κοινοβούλιο δεν σιωπά ποτέ και δεν πρέπει να σιωπά όταν πεθαίνουν άνθρωποι.
<SPEAKER ID="101" NAME="Mairead McGuinness" AFFILIATION="PPE-DE">
Κύριε Πρόεδρε, φαίνεται σχετικά μάταιο να χαιρετίσουμε αυτή την πρόταση ψηφίσματος για τη Γάζα, παρόλα αυτά και βέβαια τη θεωρώ ευπρόσδεκτη, καθώς μέχρι τώρα δεν έχουν ακουστεί λόγια που να είναι πιο δυνατά από το θόρυβο και τον κρότο των πυραύλων, των σφαιρών και των φωνών ανδρών, γυναικών και παιδιών, που τραυματίστηκαν και σκοτώθηκαν στην περιοχή. Ίσως όμως σήμερα να σημειωθούν κι άλλες κινήσεις προς μια κατάπαυση του πυρός στην περιοχή, οι οποίες θα είναι εξαιρετικά ευπρόσδεκτες.
<P>
Από αυτή την άποψη, υποστηρίζουμε τις προσπάθειες της Αιγύπτου ως μεσολαβητή για την επίτευξη κατάπαυσης του πυρός. Παρότι η Αίγυπτος και οι ηγέτες του αραβικού κόσμου ίσως να μπορούν να επηρεάσουν τη Χαμάς, όσον αφορά το Ισραήλ νομίζω ότι την επιρροή ασκούν οι "νωμένες Πολιτείες, αν και ελπίζω ότι η παρούσα πρόταση ψηφίσματος, την οποία υποστήριξε ηχηρώς σήμερα το Κοινοβούλιο, θα ασκήσει περαιτέρω πίεση για την άμεση και αποτελεσματική παροχή ανθρωπιστικής βοήθειας, για κατάπαυση πυρός και για διατήρηση της ειρήνης στην περιοχή.
<SPEAKER ID="102" NAME="Daniel Hannan" AFFILIATION="NI">
Κύριε Πρόεδρε, πρώτα-πρώτα χάρηκα που δεν ελήφθησαν μέτρα εναντίον των βουλευτών που αποφάσισαν να διαδηλώσουν κατά τη διάρκεια αυτής της ψηφοφορίας με πλακάτ που έλεγαν "Σταματήστε τον πόλεμο" και με σημαίες της Παλαιστίνης. Ελπίζω τώρα να έχει δημιουργηθεί προηγούμενο για το ότι, σε αντίθεση με εκείνους που είχαν διαδηλώσει υπέρ της διενέργειας δημοψηφίσματος, τώρα αποδεχόμαστε το δικαίωμα να υποστηρίζουμε κάτι με ειρηνικό και αρμόζοντα τρόπο στο πλαίσιο της δημοκρατικής διαδικασίας.
<P>
Όπως και κάθε άλλος σε αυτή την αίθουσα, έτσι κι εγώ είμαι βέβαια αποτροπιασμένος από όσα συμβαίνουν στη Μέση Ανατολή. Δεν υπάρχουν χαμένοι από τη μια ή την άλλη πλευρά μόνο· οι χαμένοι είναι οι καλοπροαίρετοι άνθρωποι που διαμένουν σε όλη περιοχή. Υπάρχουν οικογένειες στη Γάζα, οι οποίες προσπαθούν με ειρηνικά μέσα να μεγαλώσουν τα παιδιά τους, και τρομοκρατούνται από τον όλεθρο που σκορπούν εναντίον τους οι εκτοξεύσεις ρουκετών. Υπάρχουν Ισραηλινοί οι οποίοι κατανοούν ότι μια μέρα μια ανεξάρτητη Παλαιστίνη θα είναι γείτονάς τους και ότι τέτοιου είδους ενέργειες είναι μάλλον απίθανο να την κάνει καλό γείτονα. Υπό τις τρέχουσες συνθήκες, όμως, κανένας δεν θέλει να ακούσει αυτές τις απόψεις.
<P>
Επιτρέψτε μου απλά να πω ότι μου προξενεί εντύπωση η επιμονή του ψηφίσματος στην αναλογικότητα. Δεν είμαι σίγουρος τι σημαίνει αναλογικότητα. Οι επικριτές της κυβέρνησης του Ισραήλ θα ήταν πιο χαρούμενοι αν είχε εκτοξευτεί τυχαία ίσος αριθμός ρουκετών στα χωριά της Γάζας; Βλέπω τον Πρόεδρο έτοιμο να αντιδράσει, έτσι απλά θα πω ότι ελπίζω να προχωρήσουν γρήγορα οι διαπραγματεύσεις για την κατάπαυση του πυρός και να μπορέσουμε να επιστρέψουμε στις συνομιλίες και στην εξεύρεση μιας ειρηνικής λύσης.
<SPEAKER ID="103" NAME="Bernd Posselt" AFFILIATION="PPE-DE">
(DE) Κύριε Πρόεδρε, θα ήθελα να ευχαριστήσω τον εν ενεργεία Πρόεδρο του Συμβουλίου, Υπουργό Εξωτερικών της Τσεχίας, Karel Schwarzenberg, και την Επίτροπο για θέματα Εξωτερικών Σχέσεων και Ευρωπαϊκής Πολιτικής Γειτονίας, Benita Ferrero-Waldner, για τη συμμετοχή τους στην χτεσινή μας συζήτηση, καθώς και τους συναδέλφους βουλευτές για τη σημερινή ψηφοφορία, η οποία ήταν σχεδόν ομόφωνη.
<P>
Μάλιστα, η ΕΕ είναι πολύ πιο ενωμένη απ' ό,τι λένε οι περισσότεροι. Αν παραμείνουμε ενωμένοι, μπορούμε να επιτύχουμε κάτι στη Μέση Ανατολή, έτσι πρέπει να εξακολουθήσουμε να εργαζόμαστε σε αυτή την κατεύθυνση.
<P>
Τα στοιχεία είναι σαφή: "ναι" στο δικαίωμα ύπαρξης του Ισραήλ, "όχι" στον πόλεμο και την αιματοχυσία, "όχι" στο ρουκετοπόλεμο της Χαμάς, "όχι" στην τρομοκρατία της Χαμάς και, πάνω απ' όλα, "ναι" στις διαπραγματεύσεις για τα αμφιλεγόμενα θέματα, συμπεριλαμβανομένου του προβλήματος των εποικισμών καθώς αυτό, μαζί με την απαράδεκτη τρομοκρατία από μέρους της Χαμάς, αποτελεί το επίκεντρο του προβλήματος.
<P>
Τα βασικά στοιχεία βρίσκονται λοιπόν υπό διαπραγμάτευση και έτσι καθήκον της ΕΕ είναι να προωθήσει τα πράγματα με δραστήριο και αποφασιστικό τρόπο, και να μην μετατρέπεται σε χώρο συζητήσεων χωρίς ενότητα, όπως - δυστυχώς - παρατηρήθηκε πρόσφατα σε σχέση με το ζήτημα της πολιτικής για τη Μέση Ανατολή.
<SPEAKER ID="104" NAME="Hannu Takkula" AFFILIATION="ALDE">
(FI) Κύριε Πρόεδρε, πιστεύω ότι όλοι μας στην Ευρωπαϊκή Ένωση και στο Ευρωπαϊκό Κοινοβούλιο επιθυμούμε ειρήνη για αυτή την περιοχή - ειρήνη και κατάπαυση του πυρός. Επιπλέον, προκειμένου να πραγματοποιηθεί η κατάπαυση του πυρός, πρέπει να καταβάλουμε τρομακτική προσπάθεια για να εξασφαλίσουμε τον πλήρη αφοπλισμό της τρομοκρατικής οργάνωσης Χαμάς.
<P>
Κατά τη γνώμη μου, θα μπορούσαν να έχουν γίνει περισσότερα με αυτή την πρόταση ψηφίσματος για την ανακήρυξη της Χαμάς ως τρομοκρατικής οργάνωσης, αλλά γνωρίζω ότι όταν τα διάφορα μέρη προσπαθούν να επιτύχουν έναν τέτοιο συμβιβασμό, μπορεί να είναι δύσκολο να πραγματοποιηθεί κάτι τέτοιο. Σε κάθε περίπτωση, εμείς, ως Ευρωπαίοι, πρέπει να παραμείνουμε αμερόληπτοι και αντικειμενικοί και, πρωτίστως, πρέπει πάντοτε να κρατάμε ψηλά τις αρχές της δημοκρατίας, των ανθρωπίνων δικαιωμάτων και της ελευθερίας του λόγου και να αντιτιθέμεθα σε οποιαδήποτε μορφή τρομοκρατίας. Αυτό είναι το σημαντικότερο όλων. Πρέπει επίσης να θυμόμαστε ότι όλα αυτά άρχισαν με μια τρομοκρατική επίθεση και τώρα πρέπει να εκριζώσουμε το στοιχείο της τρομοκρατίας.
<SPEAKER ID="105" NAME="Kristian Vigenin" AFFILIATION="PSE">
Κύριε Πρόεδρε, χαίρομαι που το Κοινοβούλιό μας κατάφερε να εγκρίνει αυτό το ψήφισμα με τόσο εντυπωσιακή ψηφοφορία, χωρίς ψήφους κατά. Εμείς, και εγώ προσωπικά, υποστηρίξαμε αυτό το ψήφισμα, επειδή το Ευρωπαϊκό Κοινοβούλιο πρέπει να έχει σαφή θέση και ομοφωνία, ακόμη κι αν το ψήφισμα το οποίο εγκρίναμε εδώ σήμερα δεν συμφωνεί πλήρως με τη θέση της Σοσιαλιστικής Ομάδας.
<P>
Επιτρέψτε μου να επαναλάβω ότι η Σοσιαλιστική Ομάδα εκφράζει τη βαθιά οργή της για τη βία στη Λωρίδα της Γάζας, τις συνέπειες της δυσανάλογης χρήσης ισχύος από τον ισραηλινό στρατό και την κλιμάκωση των στρατιωτικών επιχειρήσεων που προκαλεί εκατοντάδες θύματα - τα περισσότερα από τα οποία είναι άμαχοι, μεταξύ των οποίων και πολλά παιδιά - και εκφράζουμε τη βαθιά μας λύπη για επιθέσεις κατά των αμάχων και κατά στόχων των "νωμένων Εθνών.
<P>
Τονίζουμε ξανά ότι οποιαδήποτε αναβάθμιση των πολιτικών σχέσεων μεταξύ της ΕΕ και του Ισραήλ πρέπει να λαμβάνει σοβαρά υπόψη το σεβασμό στο διεθνές ανθρωπιστικό δίκαιο, στην πραγματική δέσμευση για έναν καθολικό ειρηνευτικό διακανονισμό, τη λήξη της ανθρωπιστικής κρίσης στη Γάζα και στα Κατεχόμενα Παλαιστινιακά Εδάφη και το σεβασμό της πλήρους εφαρμογής της ενδιάμεσης συμφωνίας σλυνδεσης της ΕΕ με την Παλαιστινιακή Αρχή.
<SPEAKER ID="107" NAME="Astrid Lulling" AFFILIATION="PPE-DE">
(FR) Κύριε Πρόεδρε, θα ήθελα απλά να ξεκαθαρίσω κάτι, επειδή στην προφορική αιτιολόγηση της ψήφου του ένας συνάδελφός μου είπε ότι το ψήφισμα περιέχει κάποια πράγματα τα οποία δεν περιέχει. Οι εργοδότες δεν υποχρεούνται να καταρτίσουν σχέδια. Απομακρύναμε όλες αυτές τις υποχρεώσεις, όλες αυτές τις απαιτήσεις από την έκθεση, υπό τη μορφή που είχε εγκριθεί από την Επιτροπή Δικαιωμάτων των Γυναικών και Ισότητας των Φύλων. Υποβάλαμε ένα κοινό ψήφισμα και ελπίζω ότι ο συνάδελφός μου δεν αντιτίθεται στην επισήμανση της ανάγκης ενθάρρυνσης του κοινωνικού διαλόγου μεταξύ των κοινωνικών εταίρων, προκειμένου να εφαρμοστεί η αρχή της ισότητας, ή στην πρόσκληση των κρατών μελών να ενθαρρύνουν τους εργοδότες να παρέχουν τακτικά στους υπαλλήλους και τους εκπροσώπους τους πληροφορίες αναφορικά με την συμμόρφωση προς την αρχή της ισότητας. Επομένως, ό,τι κατακρίθηκε δεν υπάρχει πλέον στο εγκεκριμένο ψήφισμα και θα ήθελα αυτό να το ξεκαθαρίσω.
<SPEAKER ID="109" NAME="Laima Liucija Andrikien" AFFILIATION="PPE-DE">
(LT) Υπερψήφισα το ψήφισμα σχετικά με τη στρατηγική της Ευρωπαϊκής Ένωσης προς τη Λευκορωσία. Πιστεύω ότι το έγγραφο παρουσιάζει τέλεια τις αλλαγές που σημειώθηκαν σε αυτή τη χώρα τους τελευταίους έξι μήνες, τις οποίες πρέπει να αξιολογήσουμε.
<P>
Βέβαια, ένα χελιδόνι δε φέρνει αναγκαστικά την άνοιξη, αλλά η Λευκορωσία είναι μια μεγάλη και σημαντική χώρα, γείτονας της Ευρωπαϊκής Ένωσης και αναμφισβήτητα οποιεσδήποτε θετικές εξελίξεις μας χαροποιούν. " απελευθέρωση των πολιτικών κρατουμένων, η άρση ορισμένων περιορισμών της ελευθερίας του τύπου και ο διάλογος με την Ευρωπαϊκή Ένωση όσον αφορά την ενέργεια, το περιβάλλον και άλλα θέματα είναι θετικές αλλαγές.
<P>
Θα ήθελα σήμερα να εκφράσω την πεποίθησή μου ότι έφτασε η ώρα να επισκεφτεί τη Λευκορωσία μια αντιπροσωπεία του Ευρωπαϊκού Κοινοβουλίου και το παρόν ψήφισμα παρουσιάζει με σαφήνεια τη θέση μας σχετικά με αυτό το σημαντικό θέμα. Ελπίζω να πλησιάζει η ώρα για να μπορέσει η Λευκορωσία να επωφεληθεί των θετικών ευκαιριών που παρέχει η Ευρωπαϊκή Πολιτική Γειτονίας. Δεν πρέπει να σταματήσουμε στα μισά του δρόμου: αυτό ισχύει τόσο για τη Λευκορωσία όσο και για την Ευρωπαϊκή Ένωση.
<SPEAKER ID="110" NAME="Roberto Fiore" AFFILIATION="NI">
(IT) Κύριε Πρόεδρε, κυρίες και κύριοι, καταψήφισα το ψήφισμα, παρότι περιείχε ισορροπημένα και αποδεκτά στοιχεία. Νομίζω ότι δεν υπάρχουν πλέον αρκετοί λόγοι για να διατηρήσουμε το σύστημα κυρώσεων στις σχέσεις μας με τη Λευκορωσία. Όσον αφορά την οικονομική, πολιτική και θρησκευτική ελευθερία, είναι μια χώρα η οποία έχει συμμορφωθεί σχεδόν πλήρως με τις αρχές της ελευθερίας, στις οποίες πιστεύουμε.
<P>
Αντίθετα, θεωρώ ότι απαιτείται να αρχίσουμε γνήσιες και κανονικές σχέσεις με τη Λευκορωσία, προκειμένου να ενταχθεί η χώρα αυτή στην Ευρώπη, πάνω απ' όλα, σε μια εποχή κατά την οποία χρειαζόμαστε να ανοιχθούμε προς τη Ρωσία. " Λευκορωσία μπορεί να αποτελέσει μια εξαιρετική γέφυρα μεταξύ Ευρώπης και Ρωσίας και νομίζω ότι είναι προτιμώτερο να αρχίσουμε γνήσιες και ωφέλιμες σχέσεις με αυτή τη χώρα, παρά να την απειλούμε με κυρώσεις.
<P>
Γραπτές αιτιολογήσεις ψήφων
<SPEAKER ID="113" NAME="Laima Liucija Andrikien " AFFILIATION="PPE-DE">
γραπτώς. ? (LT) Υπερψήφισα την έκθεση σχετικά με το δημοσιονομικό έλεγχο των κονδυλίων της ΕΕ στο Αφγανιστάν και τα σχετικά ψηφίσματα του Ευρωπαϊκού Κοινοβουλίου, τα οποία επιμελήθηκε η συνάδελφός μου, Véronique Mathieu.
<P>
Πρόκειται για ένα εξαντλητικό, άρτιο κείμενο, στο οποίο γνωμοδοτούν ούτε λίγο ούτε πολύ τρεις επιτροπές του Ευρωπαϊκού Κοινοβουλίου, συμπεριλαμβανομένης της Επιτροπής Προϋπολογισμού, της οποίας τη γνωμοδότηση επιμελήθηκα εγώ η ίδια.
<P>
Για ακόμα μια φορά θα ήθελα να επισημάνω τα σημαντικότερα στοιχεία από τα οποία εξαρτώνται τα αποτελέσματα της ενίσχυσής μας προς το Αφγανιστάν. Στα στοιχεία αυτά συμπεριλαμβάνεται πρωτίστως ο συντονισμός της οικονομικής ενίσχυσης, όχι μόνο μεταξύ κρατών μελών της ΕΕ και Ευρωπαϊκής Επιτροπής, αλλά και μεταξύ των ίδιων των κρατών μελών, καθώς και ο συντονισμός με τους άλλους προσφέροντες.
<P>
Δεύτερον, θα ήθελα να τονίσω τη σπουδαιότητα των προτεραιτήτων. Πιστεύω ότι η ανάπτυξη των υποδομών, η υποστήριξη εναλλακτικών πηγών εσόδων, οι οποίες θα βοηθήσουν να μειωθεί η φτώχεια και να αντικατασταθεί η παραγωγή οπίου με άλλες εναλλακτικές δραστηριότητες και τέλος η δημιουργία αρμόδιων υπηρεσιών για την υγεία και την παιδεία πρέπει να βρίσκονται στον κατάλογο προτεραιοτήτων της ΕΕ.
<SPEAKER ID="114" NAME="Robert Atkins  " AFFILIATION="PPE-DE">
γραπτώς. - Εγώ και οι συνάδελφοί μου της Βρετανικής Συντηρητικής παράταξης υποστηρίζουμε πλήρως τις ευρωπαϊκές και διεθνείς προσπάθειες για την προώθηση της ειρήνης, της δημοκρατίας και της ευημερίας του λαού του Αφγανιστάν. " μελλοντική σταθερότητα του Αφγανιστάν είναι κρίσιμης σημασίας για την ασφάλεια των κρατών μελών της ΕΕ και όχι μόνο.
<P>
Υποστηρίζουμε τη χρηματοδότηση της ανάπτυξης και της προαγωγής της χρηστής διακυβέρνησης του Αφγανιστάν, πιστεύουμε όμως ότι αυτή η χρηματοδότηση πρέπει να ελέγχεται αποτελεσματικά. " διαφάνεια στη χρήση των χρημάτων των φορολογούμενων πολιτών είναι σημαντική και οποιαδήποτε ένδειξη ιδιοποίησης ή κατάχρησης πρέπει να αντιμετωπίζεται κατάλληλα.
<P>
Επιθυμούμε να ξεκαθαρίσουμε ότι η υποστήριξή μας προς αυτή την έκθεση δεν αποτελεί με κανέναν τρόπο έμμεση αναγνώριση της Συνθήκης της Λισαβόνας, η οποία αναφέρεται στην αιτιολογική σκέψη 11 της έκθεσης. Αντιτιθέμεθα κατ' αρχήν στην Συνθήκη της Λισαβόνας.
<SPEAKER ID="115" NAME="Călin Cătălin Chiriţă  " LANGUAGE="RO">
Υπερψήφισα την έκθεση που παρουσίασε η Véronique Mathieu σχετικά με το δημοσιονομικό έλεγχο των κονδυλίων της ΕΕ στο Αφγανιστάν. Πρόκειται για μια άρτια έκθεση μεγάλης σημασίας, επειδή η επιτυχία των οικονομικών, πολιτικών, κατασκευαστικών και στρατιωτικών προσπαθειών για τη σταθεροποίηση του Αφγανιστάν είναι εξαιρετικά σημαντική για την ΕΕ και για όλο το δημοκρατικό κόσμο.
<P>
" Ρουμανία συμμετέχει σε αυτές τις διεθνείς προσπάθειες στο Αφγανιστάν με 721 στρατιώτες στο πλαίσιο της αποστολής ISAF (Διεθνής δύναμη για την προαγωγή της ασφάλειας) (υπό την εποπτεία του NATO) ξαθ με 57 στρατιώτες, οι οποίοι συμμετέχουν στην επιχείρηση Enduring Freedom (Διατήρηση της ελευθερίας) (συμμαχική αποστολή). Κατά τη διάρκεια αυτών των αποστολών πολλοί Ρουμάνοι στρατιώτες σκοτώθηκαν ή τραυματίστηκαν, προκαλώντας πόνο στις οικογένειές τους και στην κοινωνία της Ρουμανίας. Δεν θέλουμε η θυσία τους να πάει χαμένη. Αυτό που θέλουμε είναι η οικονομική, στρατιωτική και ανθρώπινη συνεισφορά της Ρουμανίας στην ευρωπαϊκή και τη διεθνή προσπάθεια να οδηγήσει σε μακρόχρονη σταθερότητα στο Αφγανιστάν και στην εξάλειψη των κέντρων τρομοκρατίας.
<SPEAKER ID="116" NAME="Dragoş Florin David  " LANGUAGE="RO">
Υπερψήφισα την έκθεση, καθώς η Επιτροπή πρέπει να αυξήσει τους πόρους που διαθέτει στον αγώνα κατά της εμπορίας ναρκωτικών.
<P>
" ενίσχυση που παρείχε η ΕΕ την περίοδο 2004-2007 αποτελείται από άμεση και έμμεση ενίσχυση. Από το 2002 ως το 2007, η άμεση κοινοτική ενίσχυση αντιστοιχούσε στο 70% (970 εκατομμύρια Ευρώ) της συνολικής κοινοτικής ενίσχυσης, ενώ η έμμεση κοινοτική ενίσχυση, υπό τη διαχείριση διεθνών οργανισμών, αντιστοιχούσε στο 30% της κοινοτικής ενίσχυσης (422 εκατομμύρια Ευρώ).
<P>
Ωστόσο, είμαστε υποχρεωμένοι να παραδεχτούμε την έλλειψη συντονισμού σε διεθνές επίπεδο μεταξύ των προσφερουσών χωρών. " κατάσταση αυτή υπάρχει επίσης μεταξύ διαφόρων κρατών μελών της Ευρωπαϊκής Ένωσης και της Ευρωπαϊκής Επιτροπής σε μια εποχή κατά την οποία μπορούν να διαδραματίζουν ενοποιητικό ρόλο. " άμεση συνέπεια από αυτή την κατάσταση είναι ότι ο λόγος κόστους/ αποδοτικότητας είναι πολύ μικρότερος απ' όσο θα έπρεπε, και υπάρχει η πεποίθηση ότι ο πληθυσμός του Αφγανιστάν θα έπρεπε να έχει ωφεληθεί πολύ περισσότερο από τα διεθνή και κοινοτικά κονδύλια που ανατέθηκαν στη χώρα αυτή.
<SPEAKER ID="117" NAME="Koenraad Dillen" AFFILIATION="NI">
γραπτώς. - (NL) " ΕΕ είναι ένας από τους μεγαλύτερους χορηγούς αναπτυξιακής και ανθρωπιστικής βοήθειας στο Αφγανιστάν. Από το 2002 ως το 2007, η Ευρωπαϊκή Επιτροπή ανέθεσε σε αυτή τη χώρα ενίσχυση συνολικού ύψους 1 400 000 000 Ευρώ.
<P>
Πρόκειται για μια άριστη έκθεση, καθώς βασίζεται σε σωστές προτάσεις και κάνει ορισμένες λογικές προτάσεις. Για παράδειγμα, ότι πρέπει να επεκταθούν τα κονδύλια της ΕΕ και να καταβληθούν πιο δραστικές προσπάθειες για την αντιμετώπιση της the αχαλίνωτης διαφθοράς σε αυτή τη χώρα. (Ή, μήπως, αυτό δεν ισχύει και για όλες τις αναπτυσσόμενες χώρες που λαμβάνουν ενίσχυση από εμάς;)
<P>
Το Ευρωπαϊκό Κοινοβούλιο υποστηρίζει επίσης την αύξηση της αναπτυξιακής βοήθειας και την επέκταση της αντιπροσωπείας της Επιτροπής στην Καμπούλ, για να πραγματοποιεί τις απαραίτητες διαπιστώσεις, ελέγχους και επιθεωρήσεις.
<P>
Το Αφγανιστάν είναι άρρηκτα συνδεδεμένο με τον αγώνα κατά της διεθνούς τρομοκρατίας. Οι επιπλέον οικονομικές εισφορές είναι επομένως ιδιαίτερα ευπρόσδεκτες.
<SPEAKER ID="118" NAME="Carl Lang  " LANGUAGE="FR">
Το περιεχόμενο της έκθεσης για το δημοσιονομικό έλεγχο των κονδυλίων της ΕΕ στο Αφγανιστάν δείχνει για μια ακόμη φορά ότι ο δυτικός παρεμβατισμός σε αυτές τις περιοχές δεν άλλαξε τίποτα. " παρουσία μας εκεί όχι μόνο δεν εξαλείφει τον πόλεμο και τα συνεπαγόμενα δεινά, αλλά τα παρατείνει κιόλας.
<P>
" αναφορά στη δημοκρατία και στην ισότητα των φύλων σε μια χώρα όπου τα ήθη μερικές φορές αγγίζουν τη βαρβαρότητα μαρτυρά την παντελή άγνοια των ευρωπαϊστών, οι οποίοι εξακολουθούν να προτιμούν να εμπλέκονται σε διεθνή ζητήματα παρά να αντιμετωπίζουν τα προβλήματα της Ευρώπης.
<P>
Οι εθνοτικές ομάδες του Αφγανιστάν, οι οποίες βρίσκονται σε ανελέητο πόλεμο αιώνες τώρα, δεν θα αποδεχθούν ποτέ καμία ξένη κατοχή, έστω και "ανθρωπιστικού" χαρακτήρα. Ο παρεμβατισμός αυτός ενισχύει μάλλον τις θέσεις των Ταλιμπάν και των άλλων εξτρεμιστικών σεκτών, παρά επιτρέπει σε μια ισχυρή και ικανή νόμιμη εξουσία να εμφανιστεί και να σταθεροποιήσει τη χώρα.
<P>
Οι Ευρωπαίοι πρέπει να εγκαταλείψουν όσο το δυνατόν συντομότερα την αφγανική φωλιά του λύκου.
<SPEAKER ID="119" NAME="Bogusław Liberadzki  " LANGUAGE="PL">
Κύριε Πρόεδρε, υπερψηφίζω την έγκριση της έκθεσης σχετικά με την υλοποίηση κοινοτικών κονδυλίων στο Αφγανιστάν.
<P>
" κα Mathieu σωστά επισημαίνει ότι οι κοινωνικοί δείκτες του Αφγανιστάν είναι δραματικά χαμηλοί. Στη χώρα αυτή σημειώνονται συνεχείς διαμάχες ή πόλεμος, καθώς και φυλετικές και διεθνείς συγκρούσεις, εμπόριο ναρκωτικών και διαφθορά. Ως εκ τούτου, το Αφγανιστάν χρειάζεται διεθνή βοήθεια.
<P>
Θα ήθελα να εκφράσω την υποστήριξή μου για την παροχή ενίσχυσης στο Αφγανιστάν. Χαιρετίζω την μακρόχρονη δέσμευση για την ανάληψη δράσης με στόχο την παροχή υποστήριξης σε αυτή τη χώρα και πιστεύω ότι οι προτεραιότητες που περιγράφονται στο έγγραφο στρατηγικής ανά χώρα της Ευρωπαϊκής Επιτροπής για την περίοδο 2007-2013 ικανοποιούν τις απαιτήσεις της κοινωνίας του Αφγανιστάν.
<SPEAKER ID="120" NAME="Alexandru Nazare  " LANGUAGE="RO">
" Ευρωπαϊκή Ένωση είναι ένας από τους κυριότερους χορηγούς του Αφγανιστάν, συνεισφέροντας στην σταθεροποίηση και την ενίσχυση της ασφάλειας στην περιοχή, με απτά αποτελέσματα, όπως για παράδειγμα, η αύξηση της μέσης αναμενόμενης διάρκειας ζωής.
<P>
" ΕΕ πρέπει να εξακολουθήσει να παρέχει ενίσχυση στο Αφγανιστάν. Δεν μπορεί όμως να αγνοεί την κατασπατάληση των χρημάτων που προέρχονται από τον κοινοτικό προϋπολογισμό, τα οποία σε τελική ανάλυση προέρχονται από την τσέπη των φορολογούμενων πολιτών. Για αυτό το λόγο θεωρώ ότι αυτή η έκθεση είναι ευπρόσδεκτη ως μέσο εξορθολογισμού της ανάθεσης της ενίσχυσης της ΕΕ προς το Αφγανιστάν και μεγιστοποίησης των οικονομικών επιπτώσεων των κονδυλίων. Σε αυτή την περίπτωση, ο συντονισμός και ο έλεγχος των κονδυλίων αναπτυξιακής βοήθειας που παρέχεται στο Αφγανιστάν είναι τρία βασικά στοιχεία που συμβάλλουν στην επίτευξη των στόχων για τους οποίους προορίζονται τα εν λόγω χρήματα.
<P>
" προτεινόμενη έκθεση συνοψίζει ορισμένα πρποβλήματα σχετικά με την παροχή κονδυλίων από την ΕΕ στο Αφγανιστάν και προτείνει ορισμένες βιώσιμες προτάσεις. Θα ήθελα να εκφράσω την υποστήριξή μου γι' αυτή την έκθεση και ελπίζω ότι θα ακολουθήσει η υλοποίηση σειράς συγκεκριμένων μέτρων για την αύξηση της επίπτωσης της χρήσης κονδυλίων της ΕΕ και για τη διασφάλιση αυστηρότερου ελέγχου των δαπανών των εν λόγω κονδυλίων. Λαμβάνοντας επίσης υπόψη την τρέχουσα οικονομική κρίση στις περισσότερες από τις χώρες μας, πιστεύω ότι το ΕΚ είναι υποχρεωμένο, ως θεσμικό όργανο με δημοσιονομικές λειτουργίες στην Ευρωπαϊκή Ένωση, να εγγυηθεί τη μέγιστη αποδοτικότητα στη χρήση δημοσίου χρήματος.
<SPEAKER ID="121" NAME="Luca Romagnoli  " LANGUAGE="IT">
Κύριε Πρόεδρε, κυρίες και κύριοι, υπερψήφισα την έκθεση της κας Mathieu σχετικά με το δημοσιονομικό έλεγχο των κονδυλίων της ΕΕ στο Αφγανιστάν.
<P>
" έκθεση παρουσιάζει σαφέστατα συμπεράσματα σχετικά με τα αποτελέσματα της κοινοτικής ενίσχυσης από την υπογραφή της συμφωνίας μέχρι σήμερα: παρότι θα μπορούσαν να είναι πιο εκτεταμένα, τα αποτελέσματα αυτά είναι θετικά και αξιοσημείωτα. Αναφέρομαι συγκεκριμένα στη μείωση του ποσοστού παιδικής θνησιμότητας, στη βελτίωση της πρόσβασης στη βασική ιατρική φροντίδα και στη σημαντική αύξηση του αριθμού των παιδιών που πηγαίνουν σχολείο. Υποστηρίζω επίσης την εισηγήτρια, η οποία πιστεύει ότι πρέπει να ενταθούν οι προσπάθειες για να βελτιωθεί ο συντονισμός μεταξύ της κοινότητας και των διεθνών χορηγών προκειμένου να αποφευχθεί η διπλή ενίσχυση και οι πιθανές πηγές διαφθοράς στη χώρα.
<P>
Επιπλέον, περισσότερο παρά ποτέ, είναι βασικό, σε περιπτώσεις κατά τις οποίες παρέχεται οικονομική ενίσχυση σε μια χώρα η οποία επηρεάζεται δραματικά από κοινωνικά και πολιτικά προβλήματα, να υπάρχει αποτελεσματικό σύστημα ελέγχου, διαφορετικά ελλοχεύει ο κίνδυνος επιδείνωσης μάλλον, παρά βελτίωσης, της κατάστασης. Για αυτό το λόγο ελπίζω το σύστημα ελέγχου, ιδίως πριν από την παροχή της βοήθειας, να βελτιωθεί και να επιβληθεί καλύτερα απ' ό,τι ως τώρα. .
<SPEAKER ID="123" NAME="Robert Atkins  " AFFILIATION="PPE-DE">
γραπτώς. - Εγώ και οι συνάδελφοί μου της βρετανικής συντηρητικής παράταξης, υποστηρίζουμε πλήρως την αρχή της ίσης μεταχείρισης ανδρών και γυναικών σε όλες τις εκφάνσεις της ζωής, συμπεριλαμβανομένης της πρόσβασης στην εργασία, την επαγγελματική κατάρτιση και προώθηση, και τις συνθήκες εργασίας.
<P>
Ωστόσο, πιστεύουμε ότι με αυτά τα θέματα πρέπει κατά πρώτο λόγο να ασχοληθούν τα κράτη μέλη και όχι η Ευρωπαϊκή Ένωση. Έτσι, αποφασίσαμε να απέχουμε από αυτή την έκθεση.
<SPEAKER ID="124" NAME="Gerard Batten, Godfrey Bloom, Derek Roland Clark, Nigel Farage, Michael Henry Nattrass και John Whittaker  " AFFILIATION="IND/DEM">
γραπτώς. - Το UKIP υποστηρίζει πλήρως την ισότητα ανδρών και γυναικών. Εντούτοις, το "Β διαθέτει ήση νομοθεσία σχετικά με την ισότητα και μπορεί να την τροποποιήσει και να τη βελτιώσει εάν και όταν το απαιτήσει το κοινοβούλιο και ο λαός μας. Επομένως, οι περαιτέρω νομοθεσία και γραφειοκρατία που επιβάλλονται από την ΕΕ είναι περιττές. Εκτός απ' αυτό, η ΕΕ είναι μη δημοκρατικός οργανισμός και δεν αποτελεί ασφαλή θεματοφύλακα των δικαιωμάτων κανενός, συμπεριλαμβανομένων των γυναικών.
<SPEAKER ID="125" NAME="Koenraad Dillen" AFFILIATION="NI">
γραπτώς. - (NL) Καταψήφισα αυτή την - πολλοστή - πολιτικώς ορθή έκθεση, η οποία μας προτάθηκε για ψήφιση σε αυτό το Κοινοβούλιο. Πρώτα-πρώτα, θα ήθελα να επισημάνω ότι, δεδομένου ότι η ισότητα των φύλων ισχύει στην ΕΕ εδώ και χρόνια, η έκθεση αυτή είναι εντελώς περιττή. Επιπλέον, αντιτίθεμαι στην αντιστροφή του βάρους της απόδειξης, η οποία επικροτείται στην παρούσα έκθεση (παράγραφος 20), πράγμα το οποίο δεν αρμόζει σε καμία χώρα δυνάμει των κανόνων δικαίου, ενώ παρέχεται πραγματική παντοδυναμία στους φορείς από τους οποίους ζητείται να θέσουν σε εφαρμογή αυτή την οδηγία (παράγραφος 19).
<P>
Το γεγονός ότι τα κράτη μέλη θα υποχρεωθούν να απαιτήσουν από τις εταιρείες να αναπτύσσουν ετήσια επιχειρηματικά σχέδια για την ισότητα των φύλων και να εγγυώνται ισορροπημένη κατανομή θέσεων στα εταιρικά διοικητικά συμβούλια βάσει φύλου είναι εκ διαμέτρου αντίθετο με την ελευθερία διαχείρισης μιας επιχείρησης. Για τις επιχειρήσεις που αντιμετωπίζουν δυσκολίες λόγω της διεθνούς οικονομικής κρίσης, τα επιπλέον δικαιολογητικά που απαιτούνται από αυτή την προϋπόθεση μπορούν κάλλιστα να αποβούν καταστρεπτικά. Σε μια ελεύθερη αγορά υγιών επιχειρήσεων, η ποιότητα, ανεξάρτητα από το εάν προέρχεται από άνδρες ή γυναίκες, θα υπερισχύει πάντοτε, όπως είδαμε να συμβαίνει πολλές φορές κατά το παρελθόν.
<SPEAKER ID="126" NAME="Constantin Dumitriu  " LANGUAGE="RO">
Κατά την τρέχουσα οικονομική κρίση, οι γυναίκες είναι μεταξύ όσων επηρεάζονται περισσότερο από την ανεργία ή από τις περικοπές μισθών. Σε ευρωπαϊκό επίπεδο, τα κράτη μέλη πρέπει να εφαρμόζουν τις διατάξεις της Οδηγίας 2002/73/ΕΚ και η Ευρωπαϊκή Επιτροπή πρέπει να παρακολουθεί αυτές τις δράσεις και να ενημερώνει τακτικά το Ευρωπαϊκό Κοινοβούλιο.
<P>
Όπως δηλώνει επίσης η έκθεση της κας Madurell, ένα από τα σημαντικότερα προβλήματα της καταπολέμησης των διακρίσεων λόγω φύλου στην αγορά εργασίας είναι επίσης η έλλειψη πληροφοριών σχετικά με τα δικαιώματα που έχουν τα θύματα διακριτικής συμπεριφοράς. " ευθύνη για αυτό βαραίνει εξίσου τα κράτη μέλη, τα ευρωπαϊκά θεσμικά όργανα, όπως το Ευρωπαϊκό Ινστιτούτο για την Ισότητα των Φύλων, και τους εργοδότες. Σημαντικό ρόλο σε αυτό το θέμα καλούνται επίσης να αναλάβουν οι οργανώσεις την κοινωνίας των πολιτών. Μπορούν να χρησιμοποιήσουν εκστρατείες ενημέρωσης και εκθέσεις παρακολούθησης για να αναπληρώσουν την έλλειψη δράσης σε κρατικό ή κοινοτικό επίπεδο.
<P>
" Ευρωπαϊκή Επιτροπή υποχρεούται να παρακολουθεί την λήψη από τα κράτη μέλη μέτρων για τον καθορισμό ισορροπίας στον εργασιακό βίο, μειώνοντας το μισθολογικό χάσμα ανδρών και γυναικών, και παρέχοντας στις γυναίκες πρόσβαση σε διευθυντικές θέσεις. Στη Ρουμανία οι κανονισμοί που εγκρίθηκαν σε ευρωπαϊκό επίπεδο μας βοήθησαν να εφαρμόσουμε ένα θεσμικό σύστημα, το οποίο εγγυάται ότι "δικαιώματα για τους άνδρες σημαίνει επίσης δικαιώματα για τις γυναίκες".
<SPEAKER ID="127" NAME="Edite Estrela  " AFFILIATION="PSE">
γραπτώς. - (PT) Υπερψήφισα την έκθεση Riera Madurell σχετικά με τη μεταφορά στην εθνική νομοθεσία και την εφαρμογή της Οδηγίας 2002/73/ΕΚ σχετικά με την εφαρμογή της αρχής ίσης μεταχείρισης ανδρών και γυναικών όσον αφορά την πρόσβαση στην απασχόληση, την επαγγελματική κατάρτιση και τις συνθήκες εργασίας, καθώς θεωρώ ότι είναι σημαντικό να εφαρμόζεται η αρχή της ίσης μεταχείρισης ανδρών και γυναικών στα θέματα που καλύπτονται από την εν λόγω οδηγία.
<P>
Μεταξύ των διάφορων αδυναμιών της μεταφοράς της οδηγίας στην εθνική νομοθεσία, θα ήθελα να τονίσω το γεγονός ότι η νομοθεσία των διάφορων κρατών μελών δεν κάνει συγκεκριμένη αναφορά στις διακρίσεις βάσει φύλου. Όπως αναφέρει η εισηγήτρια, το μισθολογικό χάσμα εξακολουθεί να είναι μεγάλο, με τις γυναίκες να κερδίζουν μισθούς μικρότερους, κατά μέσο όρο, από των ανδρών κατά 15%. Αυτό το χάσμα μειώθηκε μόλις κατά 1% από το 2000 ως το 2006. Στο πλαίσιο της Συνθήκης της Λισαβόνας, είναι απαραίτητο να αλλάξει αυτή η παγιωμένη κατάσταση και έτσι συμφωνώ με την εισηγήτρια, όσον αφορά τη σημασία της σύστασης να παρακολουθεί ενεργά η Ευρωπαϊκή Επιτροπή τη μεταφορά της οδηγίας στην εθνική νομοθεσία και τη συμμόρφωση των εθνικών νομοθεσιών προς αυτήν.
<SPEAKER ID="128" NAME="Mieczysław Edmund Janowski" AFFILIATION="UEN">
, γραπτώς. - (PL) Υπερψήφισα την έκθεση της κας Madurell σχετικά με την ίση μεταχείριση ανδρών και γυναικών όσον αφορά την πρόσβαση στην απασχόληση, την επαγγελματική κατάρτιση και την εργασιακή εξέλιξη. " ίση μεταχείριση, ανεξαρτήτως φύλου, φυλής, θρησκείας κ.λπ. είναι θεμελιώδες ανθρώπινο δικαίωμα. Βέβαια, δεν μπορούμε να ξεχάσουμε τις φυσικές βιολογικές διαφορές που υπάρχουν μεταξύ ανδρών και γυναικών.
<P>
Κατά τη γνώμη μου, η αυτόματη εφαρμογή πολιτικής ισορροπίας φύλων ένας προς έναν στο διοικητικό συμβούλιο δεν αποτελεί ένδειξη για το ότι μας ενδιαφέρει πραγματικά η ισότητα των φύλων. Σε περίπτωση δύσκολων χειρωνακτικών εργασιών, όπως είναι η δουλειά στα ορυχεία, στη χαλυβουργία κ.λπ., αυτή η προσέγγιση δεν οδηγεί σε τίποτε άλλο παρά σε γελοίες καταστάσεις, όπως και στις περιπτώσεις νοσοκόμων ή δασκάλων. Παρομοίως, δεν μπορούμε να εξαναγκάσουμε τα κορίτσια να ακολουθήσουν τις τεχνικές σπουδές. Αν θέλουμε να διατηρήσουμε ισορροπία ένας προς έναν. Στα ζητήματα θεμελιώδους σημασίας συμπεριλαμβάνεται η πρόσβαση σε όλες τις εκπαιδευτικές βαθμίδες, η πλήρωση διευθυντικών θέσεων (συμπεριλαμβανομένων εκείνων σε δημόσιους οργανισμούς), η εφαρμογή της αρχής "ίση αμοιβή για ίση δουλειά", η επαρκής πρόσβαση στην κοινωνική ασφάλιση και τα επιδόματα, καθώς και η ιατροφαρμακευτική περίθαλψη (λαμβανομένης υπόψη της άδειας μητρότητας). Στον τομέα αυτό, σημαντικό ρόλο μπορούν να παίξουν τα συνδικάτα. Πρόκειται για ένα σημαντικό θέμα σε τοπικό, περιφερειακό και εθνικό επίπεδο, καθώς και στο επίπεδο των θεσμικών οργάνων της Ευρωπαϊκής Ένωσης.
<P>
Θα ήθελα να αδράξω αυτή την ευκαιρία να σας επιστήσω την προσοχή στις δικαστικές διαδικασίες που πραγματοποιούν διακρίσεις εναντίον των ανδρών, καθώς σχεδόν πάντοτε παραχωρούν αυτόματα στις γυναίκες την επιμέλεια των παιδιών, σε υποθέσεις διαζυγίων.
<SPEAKER ID="129" NAME="Jörg Leichtfried  " AFFILIATION="PSE">
γραπτώς. - (DE) Υπερψήφισα την έκθεση της κας Riera Madurell σχετικά με την μεταφορά στην εθνική νομοθεσία της οδηγίας σχετικά με την ίση μεταχείριση.
<P>
Κατά τη γνώμη μου, είναι επιτέλους ώρα να λάβουν οι γυναίκες ίση μεταχείριση με τους άνδρες, όχι υπό κάποιες, αλλά υπό όλες τις απόψεις.
<P>
Κανένας δεν μπορεί να πει, σε καμία περίπτωση, ότι σήμερα υπάρχουν ίσες ευκαιρίες πρόσβασης στην απασχόληση ή στον καθημερινό εργασιακό βίο. Όσον αφορά το μισθολογικό χάσμα μεταξύ των φύλων, σε κάποια κράτη μέλη το χάσμα αυτό γεφυρώνεται με εξαιρετικά διστακτικό ρυθμό, ενώ σε άλλα διευρύνεται ακόμη περισσότερο.
<P>
" εφαρμογή αυτής της οδηγίας είναι εξαιρετικά σημαντική για εμένα, λόγω αυτών των εμφανών αδικιών και επειδή, ως άνθρωπος της οικογένειας, τρέφω μεγάλη εκτίμηση και σεβασμό για τις γυναίκες.
<SPEAKER ID="130" NAME="Astrid Lulling  " LANGUAGE="FR">
" Επιτροπή για τα Δικαιώματα των Γυναικών και την Ισότητα των Φύλων ανησυχεί σχετικά με την υλοποίηση της οδηγίας σχετικά με την εφαρμογή της αρχής της ίσης μεταχείρισης ανδρών και γυναικών όσον αφορά την πρόσβαση στην απασχόληση, την επαγγελματική κατάρτιση και τις εργασιακές συνθήκες.
<P>
Απουσία έκθεσης της Ευρωπαϊκής Επιτροπής, η κοινοβουλευτική επιτροπή μας διεξήγαγε δική της έρευνα στα κοινοβούλια των κρατών μελών και στις οργανώσεις για την ισότητα. Επίσημες ειδοποιητήριες επιστολές εστάλησαν σε 22 κράτη μέλη. Κάποιοι ορισμοί μεταφέρθηκαν με λάθος τρόπο στην εσωτερική νομοθεσία 15 κρατών μελών. Στις 5 Οκτωβρίου 2008, εννέα κράτη μέλη δεν είχαν ενημερώσει ακόμη την Ευρωπαϊκή Επιτροπή σχετικά με τα μέτρα που είχαν λάβει για να μεταφέρουν την οδηγία στην εσωτερική τους νομοθεσία.
<P>
" έκθεση ίδιας πρωτοβουλίας που υποβάλαμε κρούει τον κώδωνα του κινδύνου για τα κράτη μέλη. Δυστυχώς, στην κοινοβουλευτική επιτροπή πέρασαν υπερβολικές δηλώσεις και αξιώσεις. Έτσι λοιπόν, υπέβαλα ένα εναλλακτικό ψήφισμα.
<P>
Καταφέραμε να συμφωνήσουμε σε ένα κοινό ψήφισμα, το οποίο υπερψήφισα, περιμένοντας την έκθεση εφαρμογής, την οποία θα λάβουμε το πρώτο εξάμηνο του 2009. Με αυτό τον τρόπο θα καταστεί δυνατή μια λεπτομερής ανάλυση, προκειμένου να μπορέσουν να καθοριστούν οι συνεπαγόμενες δράσεις που απαιτούνται για να διασφαλιστεί συμμόρφωση με τη Συνθήκη και τη νομοθεσία όσον αφορά τον τομέα της ίσης μεταχείρισης και ευκαιριών για τους άνδρες και τις γυναίκες.
<SPEAKER ID="131" NAME="Nils Lundgren  " AFFILIATION="IND/DEM">
γραπτώς. - (SV) Οι διακρίσεις και οι παρενοχλήσεις δεν έχουν θέση σε μια φιλελεύθερη κοινωνία. Αυτή η έκθεση μας υπενθυμίζει το τρομακτικό γεγονός ότι πολλά κράτη μέλη πρέπει να διανύσουν ακόμη μεγάλη απόσταση, μέχρι να γίνουν οι άνδρες και οι γυναίκες ίσοι στη ζωή και στην εργασία. Ωστόσο, η ευθύνη για την καταπολέμηση της αδικίας στην αγορά εργασίας, για παράδειγμα, δεν βαραίνει τα θεσμικά όργανα της ΕΕ, αλλά αποτελεί, και έτσι πρέπει να παραμείνει, ευθύνη των υπεύθυνων πολιτών και των πολιτικών και συνδικαλιστικών εκπροσώπων τους στα κράτη μέλη. Είμαι εντελώς αντίθετος σε εκείνες τις διατυπώσεις που προσπαθούν να χρησιμοποιήσουν αυτές τις αδικίες ως επιχειρήματα για να αυξηθεί ο υπερεθνικός χαρακτήρας της Κοινότητας, εις βάρος του αυτοπροσδιορισμού των κρατών μελών. " αύξηση της απόστασης μεταξύ κυβερνώντων και κυβερνώμενων δεν θα οδηγήσει σε μια φιλελεύθερη κοινωνία, η οποία βασίζεται στην αρχή της ισότητας όλων των ανθρώπων.
<P>
Ωστόσο, βασικός στόχος της έκθεσης είναι να παρουσιάσει πώς οι διακρίσεις και οι παρενοχλήσεις μπορούν να καταστρέψουν τις ευκαιρίες των ανθρώπων στη ζωή και τις προοπτικές που έχουν να πάρουν τη ζωή τους στα χέρια τους. Αυτό είναι τόσο σημαντικό, ώστε προτίμησα, παρόλα όσα είπα προηγουμένως, να υπερψηφίσω την εναλλακτική πρόταση ψηφίσματος.
<SPEAKER ID="132" NAME="Iosif Matula  " LANGUAGE="RO">
Υπερψήφισα την έκθεση σχετικά με την εφαρμογή της αρχής της ίσης μεταχείρισης ανδρών και γυναικών όσον αφορά την πρόσβαση στην απασχόληση, την επαγγελματική κατάρτιση και τις εργασιακές συνθήκες.
<P>
Παρότι η ισότητα των φύλων είναι θεμελιώδες δικαίωμα στην Ευρωπαϊκή Ένωση, οι επίσημες στατιστικές δείχνουν ότι εξακολουθούν να υπάρχουν διαφορές όσον αφορά τα ποσοστά απασχόλησης, ιδιαίτερα στις χώρες που προσχώρησαν πρόσφατα στην Ευρωπαϊκή Ένωση.
<P>
Αν λάβουμε υπόψη ότι η ίση μεταχείριση ανδρών και γυναικών εξακολουθείνα αποτελεί βασικό πρόβλημα, το Ευρωπαϊκό Συμβούλιο της Λισαβόνας το Μάρτιο 2000 ανέθεσε στην Ευρωπαϊκή Ένωση το στόχο της αύξησης του ποσοστού απασχόλησης των γυναικών σε πάνω από 60% ως το 2010, η επίτευξη του οποίου απαιτεί στα νέα κράτη μέλη.
<P>
Πιστεύω ότι είναι ζωτικής σημασίας για εμάς να θέσουμε σε εφαρμογή την ευρωπαϊκή οδηγία για να διασφαλίσουμε την εξάλειψη των διακρίσεων κατά των γυναικών στην αγορά εργασίας, σε μια εποχή κατά την οποία απαιτούνται επιπλέον προσπάθειες για να μεταστραφεί η στάση απέναντι σε αυτό το ζήτημα, ιδίως στις αγροτικές περιοχές.
<SPEAKER ID="133" NAME="Nicolae Vlad Popa  " LANGUAGE="RO">
Υπερψήφισα αυτή την έκθεση, καθώς πιστεύω ότι η απαίτηση που εκφράζει προς την Ευρωπαϊκή Επιτροπή να παρακολουθήσει στενά την μεταφορά στις εθνικές νομοθεσίες της οδηγίας 2002/73/ΕΚ και η συμμόρφωση στη νομοθεσία που θα εγκριθεί μετά από τη διαδικασία υλοποίησης είναι νόμιμη και απαραίτητη.
<P>
Με την έγκριση αυτής της έκθεσης, το Ευρωπαϊκό Κοινοβούλιο παρέσχε στα κράτη μέλη ένα χρήσιμο εργαλείο για την υποστήριξη της εθνικής νομοθεσίας των κρατών μελών όσον αφορά την ίση μεταχείριση ανδρών και γυναικών στην αγορά εργασίας.
<P>
Εντούτοις, βάσει των παρεχόμενων στατιστικών στοιχείων, εξακολουθεί να υπάρχει διαφορά στα ποσοστά απασχόλησης της τάξης του 28,4% μεταξύ ανδρών και γυναικών, πράγμα το οποίο επισημαίνει ότι η ανισότητα των φύλων στην αγορά εργασίας παραμένει πρόβλημα το οποίο πρέπει να αντιμετωπιστεί.
<P>
Για αυτό το λόγο πιστεύω ότι τα κράτη μέλη πρέπει να καταβάλουν κάθε δυνατή προσπάθεια για να εφαρμόσουν τις στρατηγικές που αποσκοπούν στην προαγωγή της ισότητας των φύλων.
<SPEAKER ID="134" NAME="Luca Romagnoli  " LANGUAGE="IT">
Κύριε Πρόεδρε, κυρίες και κύριοι, υπερψήφισα την έκθεση της κας Riera Madurell σχετικά με την εφαρμογή της αρχής της ίσης μεταχείρισης ανδρών και γυναικών όσον αφορά την πρόσβαση στην απασχόληση, την επαγγελματική κατάρτιση και τις εργασιακές συνθήκες.
<P>
Συμφωνώ με τη συνάδελφο βουλευτή ότι η αρχή της ισότητας στην αγορά εργασίας απέχει ακόμη από την έμπρακτη εφαρμογή της, παρόλες τις προσπάθειες της Ευρωπαϊκής Ένωσης να αυξήσει το ποσοστό των εργαζόμενων γυναικών, σύμφωνα με τους στόχους της Λισαβόνας. Είμαι σύμφωνος με τις απόψεις της εισηγήτριας όσον αφορά τη μεταφορά στην εθνική νομθεσία της οδηγίας 2002/73/ΕΚ από τα κράτη μέλη και την ανάγκη να αξιοποιήσουν όλες οι χώρες τα μέσα που παρέχει αυτή η οδηγία, προκειμένου να ενισχυθεί η εθνική νομοθεσία τους σχετικά με την ίση μεταχείριση ανδρών και γυναικών στην αγορά εργασίας: η ισότητα των φύλων στην απασχόληση δεν είναι μόνο μια θετική αξία από ηθικής άποψης, αλλά αποτελεί, σήμερα και στο μέλλον, τη βάση για την αειφόρο, βιώσιμη οικονομική ανάπτυξη της Ευρωπαϊκής Ένωσης συνολικά.
<SPEAKER ID="135" NAME="Catherine Stihler  " AFFILIATION="PSE">
γραπτώς. - " ισότητα μεταξύ ανδρών και γυναικών αποτελεί θεμελιώδη αρχή της Ευρωπαϊκής Ένωσης. Έχουμε ακόμη πολλή δουλειά μέχρι να επιτύχουμε αυτή την αρχή και ελπίζω ότι θα την καταστήσουμε πολιτική προτεραιότητα σε όλους τους τομείς στους οποίους δραστηριοποιούμαστε στο Ευρωπαϊκό Κοινοβούλιο. Τα ζητήματα αυτά δεν πρέπει να τα θίγει μόνο η αρμόδια Επιτροπή για τα Δικαιώματα των Γυναικών.
<SPEAKER ID="136" NAME="Andrzej Jan Szejna  " LANGUAGE="PL">
Παρότι η ισότητα των φύλων είναι θεμελιώδες δικαίωμα, η ανισότητα των φύλων στην αγορά εργασίας όσον αφορά τις αμοιβές, τα ποσοστά απασχόλησης και την ποιότητα απασχόλησης εξακολουθεί να αποτελεί σοβαρό βασικό πρόβλημα. Δυστυχώς, βλέπουμε ότι το υψηλότερο επίπεδο εκπαίδευσης δεν οδηγεί πάντοτε σε μικρότερες διαφορές στους μισθούς ανδρών και γυναικών εργαζομένων.
<P>
" έκθεση της κας Madurell αποκαλύπτει τις ελλείψεις των κρατών μελών όσον αφορά την εφαρμογή της οδηγίας 2002/73/EΚ σχετικά με την εφαρμογή της αρχής της ίσης μεταχείρισης ανδρών και γυναικών όσον αφορά την πρόσβαση στην απασχόληση, την επαγγελματική κατάρτιση και τις εργασιακές συνθήκες.
<P>
Πάνω απ' όλα, η εισηγήτρια τονίζει ότι πολλά κράτη μέλη δεν μετέφεραν σωστά τον ορισμό των διακρίσεων στα νομικά τους συστήματα. Σε πολλές χώρες, ο μόνος δεσμευτικός ορισμός είναι γενικός, χωρίς να αναφέρει τις διακρίσεις λόγω φύλου. Σε άλλες χώρες δεν γίνεται αναφορά στη σεξουαλική παρενόχληση, ή συμπεριλαμβάνεται μόνο ένας γενικός ορισμός της παρενόχλησης (στην Πολωνία, η σεξουαλική παρενόχληση ορίζεται στην ενότητα 6, άρθρο 183a του Εργατικού Κώδικα), πράγμα που δυσκολεύει ακόμη περισσότερο τα θιγόμενα μέρη να απαιτήσουν τα δικαιώματά τους.
<P>
Οι βασικές πρωτοβουλίες, στόχος των οποίων είναι η ευαισθητοποίηση της κοινωνίας, καθώς και οι πρωτοβουλίες για την ενίσχυση των θυμάτων διακριτικής συμπεριφοράς, είναι εξαιρετικά σημαντικές για την καταπολέμηση των διακρίσεων.
<SPEAKER ID="138" NAME="Marco Cappato  " LANGUAGE="IT">
Προκειμένου να διακρίνουμε τη θέση του Partito Radicale (ριζοσπαστικού κόμματος) από τη θέση εκείνων που αντιτίθενται στις απόψεις μας σε αυτή την αίθουσα, κάναμε κλήρωση για να δούμε ποιοι από εμάς θα απείχαν και ποιοι από εμάς, αντίθετα, δεν θα συμμετείχαν στην ψηφοφορία. " λύση που προωθεί η ΕΕ για μια μακρόχρονη, διαρθρωμένη ειρήνη στη Εγγύς Ανατολή, την οποία επανέλαβε σήμερα εδώ στο Στρασβούργο ο Πρόεδρος Pöttering, προβλέπει δύο κυρίαρχα ανεξάρτητα κράτη.
<P>
Οι ιδρυτές της Ευρώπης πίστευαν το αντίθετο: προκειμένου να επιτευχθεί η ειρήνη, τα κράτη πρέπει να απαρνηθούν την απόλυτη εθνική τους κυριαρχία. Αυτό ακριβώς έλεγε το μανιφέστο του Βεντοτένε.
<P>
Σήμερα, πρέπει να ακούσουμε την συντριπτική πλειονότητα των πολιτών του Ισραήλ, οι οποίοι ζητούν την προσχώρηση του Ισραήλ στην ΕΕ και αντιμετωπίζονται αρνητικά από τις άρχουσες τάξεις τόσο του Ισραήλ όσο και της Ευρώπης.
<P>
" "εξωστρεφής Ευρώπη" της μεταπολεμικής περιόδου, η οποία ήταν ανοιχτή σε εντάξεις και σημείο αναφοράς για τις γεινοτικές χώρες, αποτελεί παράγοντα ειρήνης, έστω και ανεπαρκώς. " "εσωστρεφής Ευρώπη" των εθνικών κρατών, η οποία επιδιώκει να έχει ευρωπαϊκά "σύνορα" και "ιουδαϊκές - χριστιανικές ρίζες" είναι μια Ευρώπη που οδηγεί σε πολέμους, στην Εγγύς Ανατολή, αλλά και στα Βαλκάνια και τον Καύκασο, και αυτό προκαλεί εντάσεις, π.χ., στα Ουράλια, την Τουρκία και το Μαγκρέμπ.
<P>
Εμείς, στη ριζοσπαστική παράταξη αποστρεφόμαστε τη βία· έτσι, θεωρούμε ότι η πιο εποικοδομητική λύση για την ειρήνη αποκαλείται ευρωπαϊκή ομοσπονδοποίηση, οι "νωμένες Πολιτείες της Ευρώπης, οι οποίες ανοίγουν τις πόρτες τους στην Τουρκία, στο Ισραήλ και, μελλοντικά, σε δημοκρατικά κράτη τα οποία απαρνιούνται την απόλυτη κυριαρχία τους.
<SPEAKER ID="999" NAME="Proinsias De Rossa  " AFFILIATION="PSE">
γραπτώς. - Καταδικάζω άνευ όρων την αδιάκριτη και αποτρόπαια σφαγή αμάχων στη Γάζα, καθώς και την σκληρή και ανυπεράσπιστη θανάτωση ισραηλινών αμάχων από πυραύλους της Χαμάς.
<P>
Υπερψήφισα το ψήφισμα του Ευρωπαϊκού Κοινοβουλίου για τη Γάζα, επειδή υποστηρίζει ανοιχτά το ψήφισμα του Συμβουλίου Ασφαλείας των "νωμένων Εθνών, το οποίο απαιτεί άμεση κατάπαυση του πυρός. Παραπέμπει επίσης στην απόφαση του Κοινοβουλίου το Δεκέμβριο για αναβολή της αναβάθμισης των σχέσεων της ΕΕ με το Ισραήλ. Παρότι η γλώσσα του ψηφίσματος είναι πολύ πιο ήπια απ' ό,τι θα επιθυμούσα, παρόλα αυτά ένα ψήφισμα που φέρει τη συντριπτική στήριξη του κοινοβουλίου είναι πολύ πιθανότερο να επηρεάσει τις αποφάσεις του Ισραήλ και της Χαμάς, απ' ό,τι τα μεμονωμένα ψηφίσματα των πολιτικών ομάδων.
<P>
Είμαι αντίθετος με την αναβάθμιση των σχέσεων της ΕΕ με το Ισραήλ και πιστεύω ότι η εμπορική συμφωνία με το Ισραήλ πρέπει να μετατεθεί έως ότου το τελευταίο συμμορφωθεί προς τους κανόνες των ανθρωπίνων δικαιωμάτων και λάβει μέρος σε εποικοδομητικές και ουσιαστικές διαπραγματεύσεις για την υλοποίηση της επίλυσης της διαμάχης μεταξύ των δύο κρατών. Όλα τα κράτη μέλη θα πρέπει τώρα να ακυρώσουν την προηγούμενη απόφασή τους για την αναβάθμιση των σχέσεών τους με το Ισραήλ, καθώς έτσι θα οδηγηθούν στο τραπέζι των διαπραγματεύσεων με ρεαλιστικές προτάσεις.
<SPEAKER ID="139" NAME="Manuel António dos Santos  " AFFILIATION="PSE">
γραπτώς. - (PT) Επέλεξα να απέχω από την πρόταση ψηφίσματος για την κατάσταση στη Μέση Ανατολή/ τη Γάζα, για το μοναδικό λόγο ότι δεν θεωρώ ότι αυτή τη στιγμή μπορεί να αιτιολογηθεί ένα ψήφισμα από το Ευρωπαϊκό Κοινοβούλιο.
<P>
Πιστεύω ότι η συζήτηση επί του θέματος, χωρίς ψηφοφορία, θα ήταν πιο αποτελεσματικός τρόπος συμμετοχής του Ευρωπαϊκού Κοινοβουλίου στο ζήτημα.
<SPEAKER ID="140" NAME="Koenraad Dillen" AFFILIATION="NI">
γραπτώς. - (NL) Ό,τι γίνεται μια φορά δεν είναι ανάγκη να συμβαίνει για πάντα, πρόκειται για ένα ψήφισμα που τηρεί ίσες αποστάσεις, και αξίζει να το υποστηρίξουμε όλοι, επειδή ζητά καθαρά και από τους δύο αντιμαχόμενους να μην καταλήξουν στη βία. Ωστόσο, ας μην έχουμε ψευδαισθήσεις σχετικά με την επίδραση που μπορεί να έχει η εξέλιξη της κατάστασης στη Μέση Ανατολή για την Ευρώπη και, αναμφίβολα, για το Ευρωπαϊκό Κοινοβούλιο. Για να μπορέσουμε να αναζητήσουμε λύσεις, η Χαμάς πρέπει πρώτα να σταματήσει τις επιθέσεις της με ρουκέτες κατά του Ισραήλ. Ταυτόχρονα, το Ισραήλ πρέπει να αποκλιμακώσει τα δυσανάλογα επίπεδα βίας που ασκεί, καθώς θύματα είναι αθώα παιδιά και άμαχοι. Παρότι υποστηρίζω αυτό το ψήφισμα, θα ήθελα να υπενθυμίσω στην αίθουσα ότι κύρια αιτία της κλιμάκωσης παραμένει η τρομοκρατική οργάνωση Χαμάς.
<SPEAKER ID="141" NAME="Glyn Ford  " AFFILIATION="PSE">
γραπτώς. - Υπερψήφισα το κοινό ψήφισμα, παρότι καταδίκασε τη δράση του Ισραήλ στη Γάζα με λιγότερο αυστηρό τρόπο απ' ό,τι θα ήθελα.
<P>
Δεν υποστηρίζω βέβαια τις αδέσποτες επιθέσεις με ρουκέτες της Χαμάς, ωστόσο η λήξη της εκεχειρίας δεν ήταν εξ ολοκλήρου ευθύνη της Χαμάς. " δράση του Ισραήλ είναι εντελώς δυσανάλογη και η στοχοποίηση αθώων πολιτών - ανδρών, γυναικών και παιδιών - είναι μια μορφή ομαδικής τιμωρίας, η οποία αντιβαίνει το διεθνές ανθρωπιστικό δίκαιο.
<P>
Οι επιθέσεις σε γραφεία του Ο"Ε και στο σύστημα παροχής βοήθειας φαίνεται ότι αποσκοπούν εσκεμμένα στη διακοπή της βοήθειας προς αυτούς που την έχουν ανάγκη και στην απομάκρυνση των ανεξάρτητων παρατηρητών από τις βάρβαρες ενέργειες του Ισραήλ.
<SPEAKER ID="142" NAME="Mathieu Grosch  " AFFILIATION="PPE-DE">
γραπτώς. - (DE) Νομίζω ότι είναι σωστό και πρέπον να μιλά το Ευρωπαϊκό Κοινοβούλιο με μια φωνή. Πρέπει να προσπαθήσουμε να ξεκαθαρίσουμε τόσο στο Ισραήλ όσο και στη Χαμάς ότι είμαστε αντίθετοι σε οποιασδήποτε μορφής εχθροπραξίες και να απαιτήσουμε τον απόλυτο σεβασμό των ειρηνευτικών δυνάμειων και των οργανισμών παροχής βοήθειας.
<SPEAKER ID="143" NAME="Pedro Guerreiro  " AFFILIATION="GUE/NGL">
γραπτώς. - (PT) Παρόλες τις εκκλήσεις για κατάπαυση του πυρός, η οποία είναι ένα επείγον ζήτημα, με με την οποία συμφωνούμε, το ψήφισμα που ενέκρινε το Κοινοβούλιο σχετικά με την εξαιρετικά σοβαρή κατάσταση στη Λωρίδα της Γάζας είναι ιδιαίτερα ανεπαρκές, περιλαμβάνοντας μέχρι και αρνητικά στοιχεία, ιδίως σε σύγκριση με το ψήφισμα σχετικά του Συμβουλίου Ανθρωπίνων Δικαιωμάτων του Ο"Ε (UNHRC) της 12ης Ιανουαρίου. Στο ψήφισμα του Κοινοβουλίου:
<P>
Παρόλη την αποτρόπαια επίθεση, τα εγκλήματα και τις παραβιάσεις των πλέον θεμελιωδών ανθρωπίνων δικαιωμάτων, δεν υπάρχει ούτε μια λέξη που να καταδικάζει το Ισραήλ.
<P>
Επαναλαμβάνει τον αμφιλεγόμενο χαρακτήρα του, αποκρύπτοντας το γεγονός ότι στην Παλαιστίνη υπάρχει μια πλευρά που πραγματοποιεί και μια που υπομένει τον εποικισμό, υπάρχουν επιτιθέμενοι και θύματα, καταπιεστές και καταπιεσμένοι, εκμεταλλευτές και εκμεταλλευόμενοι, ενώ καλύπτει τις ευθύνες του Ισραήλ.
<P>
Απαλλάσσει από τις ευθύνες της την ΕΕ, η οποία είναι συνένοχος στην ατιμωρησία του Ισραήλ. Αναλογιστείτε την πρόσφατη απόφαση για σύσφιξη των διμερών σχέσεων με αυτή τη χώρα ή την επαίσχυντη αποχή των χωρών της ΕΕ από το ψήφισμα που ενέκρινε η UNHRC.
<P>
Επιπλέον, σε μια κατάσταση τόσο σοβαρή όσο η τωρινή, δεν κατακρίνει τη παραβίαση των ψηφισμάτων του Ο"Ε από το Ισραήλ, δεν υποστηρίζει το τέλος της κατοχής, δεν καταδικάζει τους παράνομους εποικισμούς, το διαχωριστικό τείχος, τις δολοφονίες, τις κρατήσεις, τους αναρίθμητους εξευτελισμούς που υπομένει ο λαός της Παλαιστίνης, ακόμα και την άρνηση του αναφαίρετου δικαιώματός του να έχει κράτος με τα σύνορα του 1967, με πρωτεύουσα στην ανατολική Ιερουσαλήμ.
<SPEAKER ID="144" NAME="Jens Holm and Eva-Britt Svensson  " AFFILIATION="GUE/NGL">
γραπτώς. - (SV) Χαιρετίζουμε το γεγονός ότι το ψήφισμα απαιτεί να σταματήσει άμεσα το Ισραήλ να σκοτώνει τους κατοίκους της Γάζας. Παρόλα αυτά, μας λυπεί το γεγονός ότι το ψήφισμα δεν απαιτεί την ανάκληση της συμφωνίας σύνδεσης με το Ισραήλ και να τεθεί τέλος στην αναβάθμιση των σχέσεων με το Ισραήλ. Πρόκειται για εμφανείς απαιτήσεις που πρέπει να γίνουν απέναντι σε μια χώρα, η οποία τόσο κατάφωρα αθετεί τις υποχρεώσεις που έχει αναλάβει, δηλαδή να σέβεται τα ανθρώπινα δικαιώματα και το διεθνές δίκαιο.
<P>
Αμφισβητούμε επίσης την αξίωση ότι η επίθεση του Ισραήλ ξεκίνησε ως αντίδραση σε εκτόξευση ρουκετών από τη Χαμάς. Το Ισραήλ παραβιάζει διαρκώς την εκεχειρία, συμπεριλαμβανομένης της 4ης του περασμένου Νοεμβρίου, όταν τα ισραηλινά στατεύματα εισήλθαν στη Λωρίδα της Γάζας και σκότωσαν έξι Παλαιστινίους, καθώς και τη μαζική τιμωρία του παλαιστινιακού λαού με εμπορικούς αποκλεισμούς, διακοπές ηλεκτροδότησης, επεκτάσεις εποικισμών, κατασκευή τειχών, απαγωγές ηγετικών Παλαιστινίων πολιτικών κ.λπ.
<P>
Παρόλα αυτά, χαιρετίζουμε το κοινό ψήφισμα και την απαίτηση προς το Ισραήλ να σταματήσει αμέσως να σκοτώνει.
<SPEAKER ID="145" NAME="Mikel Irujo Amezaga  " AFFILIATION="Verts/ALE">
γραπτώς. - (ES) Ο Πρόεδρος Pöttering βιάστηκε να δηλώσει ότι δεν υπήρχαν ψήφοι κατά. Καταψήφισα αυτό το ψήφισμα. Αν και παραδέχομαι ότι περιέχει πολύ θετικά στοιχεία, ιδιαίτερα τη χρήση του όρου "μαζική τιμωρία" του λαού της Γάζας, θεωρώ ότι δεν είναι αρκετό. Το μόνο πράγμα που μπορεί να κάνει στην πράξη το Κοινοβούλιο αυτό είναι να προσπαθήσει να παγώσει την συμφωνία σύνδεσης με το Ισραήλ· όλα τα άλλα δεν είναι τίποτα παραπάνω από λόγια - ναι μεν θετικά και ελκυστικά, αλλά μόνο λόγια. Στην πολιτική, τα ωραία λόγια δεν μετράνε πουθενά: αυτό που χρειαζόμαστε είναι οι πράξεις και απολύτως ΤΙΠΟΤΑ δεν θα αλλάξει στη Γάζα με αυτό το ψήφισμα. Αν μιλούσαμε για οποιοδήποτε άλλο κράτος από το Ισραήλ, το ψήφισμα θα ήταν πολύ πιο σκληρό. Πιστεύω ότι το Ισραήλ έχει δικαίωμα ειρηνικής ύπαρξης, αλλά αυτό δεν σημαίνει ότι τα πάντα επιτρέπονται, και το Ισραήλ πρέπει να το γνωρίζει αυτό. Επιπλέον, το μόνο που θα καταφέρει αυτή η επίθεση είναι να εντείνει τη διαμάχη. Σήμερα δεν είναι μια καλή μέρα για αυτό το Κοινοβούλιο, επειδή προτίμησε τα λόγια από τις πράξεις.
<SPEAKER ID="146" NAME="Carl Lang  " AFFILIATION="NI">
γραπτώς. - (FR) Το κείμενο που υπέβαλαν όλες οι ομάδες της παρούσας συνέλευσης, αποστολή του οποίου είναι να αντιπροσωπεύσει τα συμφέροντα των λαών της Ευρώπης, πράγματι συμπεριλαμβάνει κάποιες εξαιρετικές συστάσεις, όπως το κάλεσμα για διακοπή των εχθροπραξιών, αλλά δεν κάνει καμία αναφορά για την εισαγωγή αυτής της διαμάχης στην Ευρώπη. Εκτός από τις σκηνές βίας που ακολούθησαν, δύο εικόνες από τις διαδηλώσεις εναντίον τις ισραηλινής επέμβασης ήταν ιδιαίτερα σοκαριστικές.
<P>
" μία ήταν εικόνα των διαδηλωτών, μεταναστών στην πλειονότητά τους, οι οποίοι έσειαν σημαίες της Παλαιστίνης, της Αλγερίας, της Χαμάς και της Χεζμπολά, και πανό με επιγραφές στα αραβικά.
<P>
" άλλη ήταν των Γάλλων ηγετών της ακροαριστεράς, του Besancenot από την Επαναστατική Κομμουνιστική Λίγκα, και του Buffet από το Κομμουνιστικό Κόμμα, οι οποίοι συμμετείχαν στην πορεία μαζί με τους ιμάμηδες.
<P>
Οι εικόνες αυτές παρουσιάζουν δύο ανησυχητικές εξελίξεις: τη σταδιακή κυριαρχία των ισλαμιστικών οργανώσεων επί των πληθυσμών μεταναστών από το μουσουλμανικό κόσμο και η προσέγγιση ισλαμιστικών κινημάτων και κομμουνιστικής ακροαριστεράς, δύο επαναστατικών κινημάτων τα οποία αποζητούν επιδιώκουν να καταστρέψουν τον πολιτισμό μας. Σήμερα περισσότερο παρά ποτέ η διαφύλαξη της ταυτότητας και της ελευθερίας του λαού της Ευρώπης απαιτεί να απαγορευτούν τέτοιες διαδηλώσεις και να τεθεί σε εφαρμογή μια πολιτική για την αντιστροφή των μεταναστευτικών ροών.
<SPEAKER ID="147" NAME="Roselyne Lefrançois  " AFFILIATION="PSE">
γραπτώς. - (FR) Ενόψει της σοβαρότητας της κατάστασης στη Γάζα, το Ευρωπαϊκό Κοινοβούλιο δεν ήταν δυνατό να σιωπήσει. Επομένως, υποστήριξα αυτό τη ψήφισμα, το οποίο απαιτεί άμεση και μόνιμη κατάπαυση του πυρός, συμπεριλαμβανομένης της οριστικής διακοπής της στρατιωτικής δράσης του Ισραήλ στην Λωρίδα της Γάζας, και της διακοπής της εκτόξευσης ρουκετών από τη Χαμάς εναντίον του Ισραήλ.
<P>
Ωστόσο, εκφράζω τη λύπη μου για το ότι δεν συμπεριλαμβάνεται κατηγορηματική και απόλυτη καταδίκη των επιθέσεων του ισραηλινού στρατού, οι οποίες έχουν ήδη κοστίσει τη ζωή σε πάνω από 1 000 ανθρώπους, κυρίως άμαχους. Παρότι συμφωνώ με όσα είπε πριν από την ψηφοφορία ο Martin Schulz, Πρόεδρος της Σοσιαλιστικής Ομάδας του Ευρωπαϊκού Κοινοβουλίου, όταν επανέλαβε τον απαράδεκτο χαρακτήρα αυτών των επιθέσεων, θα προτιμούσα αυτή η αγανάκτηση να είχε εκφραστεί και γραπτώς.
<P>
Ομοίως, παρότι η πρόταση απαιτεί από τις ισραηλινές αρχές να εγγυηθούν αδιάκοπη παροχή ανθρωπιστικής βοήθειας και ελεύθερη πρόσβαση του διεθνούς τύπου στη Γάζα, δεν φτάνει στο σημείο, όπως θα ήθελα, να θέσει ως προϋπόθεση για την αναβάθμιση των σχέσεων της ΕΕ με το κράτος του Ισραήλ την συμμόρφωση του τελευταίου προς το ανθρωπιστικό δίκαιο.
<P>
" Ευρώπη μπορεί να διαδραματίσει σημαντικό ρόλο στην επίλυση αυτής της διαμάχης, αλλά μια συμφωνία για τη διατήρηση της ειρήνης μεταξύ Ισραηλινών και Παλαιστινίων μπορεί, κατά τη γνώμη μου, να επιτευχθεί μόνο με τη δημιουργία ενός βιώσιμου παλαιστινιακού κράτους, το οποίο θα αναγνωρίζει το Ισραήλ και θα αναγνωρίζεται από αυτό.
<SPEAKER ID="148" NAME="Willy Meyer Pleite  " LANGUAGE="ES">
Το κοινό ψήφισμα για τη Γάζα έχει θετικές πτυχές, όπως η απαίτηση για άμεση κατάπαυση του πυρός, αναγνώριση των 1 000 θανάτων που προξένησε ο ισραηλινός στρατός, συμπεριλαμβανομένων των θανάτων γυναικόπαιδων, καθώς και αναγνώριση του ότι ο εμπορικός αποκλεισμός που έχει επιβάλει το Ισραήλ στη Γάζα αποτελεί παραβίαση του διεθνούς ανθρωπιστικού δικαίου.
<P>
Παρόλα αυτά, δεν στάθηκε δυνατό να υπερψηφίσω το ψήφισμα, καθώς επιφυλάσσει για τη Χαμάς τον ίδιο βαθμό ευθύνης με το Ισραήλ. Δεν αναγνωρίζει ότι ο ισραηλινός στρατός παραβίασε την εκεχειρία της 4ης Νοεμβρίου με την χερσαία εισβολή και τις διάφορες εναέριες επιθέσεις του, αλλά ρίχνει το φταίξιμο στη Χαμάς για τη διακοπή της εκεχειρίας. Το ψήφισμα είναι σαφώς ανεπαρκές, καθώς δεν ζητά από την Ευρωπαϊκή Επιτροπή και το Συμβούλιο να λάβουν αυστηρά μέτρα. " ΕΕ πρέπει να παγώσει την τρέχουσα συμφωνία σύνδεσης ΕΕ-Ισραήλ για παραβίαση του άρθρου 2, σύμφωνα με το οποίο ο σεβασμός των ανθρωπίνων δικαιωμάτων αποτελεί προϋπόθεση για τη συμφωνία. Επιπλέον, το κοινό ψήφισμα δεν απαιτεί να δοθεί τέλος στον ισραηλινό αποκλεισμό της Γάζας ούτε και απαιτεί τα 27 κράτη μέλη της ΕΕ να ακυρώσουν όλες τις εξαγωγές όπλων στο Ισραήλ.
<SPEAKER ID="149" NAME="Alexandru Nazare  " LANGUAGE="RO">
Το ψήφισμα αυτό κατάφερε να ενώσει τις κύριες πολιτικές ομάδες του Ευρωπαϊκού Κοινοβουλίου, για να πραγματοποιήσουν μια δήλωση, η οποία είναι απολύτως απαραίτητη, δεδομένης της τρέχουσας ανθρωπιστικής κατάστασης και της κατάστασης ασφαλείας στη Μέση Ανατολή.
<P>
Ανεξάρτητα από τις εξελίξεις που οδήγησαν στο ξέσπασμα αυτής της διαμάχης, ήδη έχει καταστρεπτικές επιπτώσεις επί σημαντικών τμημάτων του άμαχου πληθυσμού της περιοχής, καθώς και επί της παρουσίας των "νωμένων Εθνών στη Γάζα. Κι εγώ, όπως και οι υπόλοιποι συνάδελφοι, θεωρώ ότι στο σημείο όπου βρισκόματε, βιώσιμα αποτελέσματα μπορούν να επιτευχθούν μόνο μέσω διαλόγου, ο οποίος δεν είναι δυνατόν να συμβεί αν δεν υπάρξει συμφωνία κατάπαυσης του πυρός.
<P>
Επιπλέον, οι πάγιες θέσεις της Ρουμανίας σχετικά με το ζήτημα αυτό παρουσιάζονται με πειστικό τρόπο σε αυτό το έγγραφο. Χαίρομαι που μου δίνεται η δυνατότητα να υπερψηφίσω ένα έγγραφο, το οποίο εκφράζει τόσο την άποψη της ευρωπαϊκής πολιτικής οικογένειας στην οποία ανήκω, όσο και της χώρας μου.
<SPEAKER ID="150" NAME="Vural Öger  " LANGUAGE="DE">
Χαιρετίζω την έγκριση του ψηφίσματος σχετικά με την κατάσταση στη Λωρίδα της Γάζας. Είναι επιτακτική ανάγκη να εκφράσει το Ευρωπαϊκό Κοινοβούλιο τις απόψεις του σχετικά με την κρίση. Είναι καθήκον του Κοινοβουλίου να καταδικάσει αυτή την ανθρωπιστική καταστροφή, αξιώνοντας, όπως και κάνει, να αναλάβει ηθική ηγετική θέση στην προάσπιση των ανθρωπίνων δικαιωμάτων. Ακριβώς αυτός είναι ο λόγος για τον οποίο το Κοινοβούλιο δεν μπορεί πλέον να σιωπά. Γι' αυτό υπερψήφισα το ψήφισμα αυτό. Παρόλα αυτά, το Κοινοβούλιο μπορούσε να στείλει πιο ηχηρό σήμα, καθώς το ψήφισμα παραμένει υπερβολικά αδύναμο σε ορισμένα σημεία. Είναι σημαντικό να απαιτήσουμε εκεχειρία διαρκείας και να καταδικάσουμε τα δεινά των αμάχων. Επίσης, είναι καθήκον μας να προτείνουμε πρακτικές λύσεις για να δοθεί ένα τέλος στον πόλεμο και να απαιτήσουμε από την ΕΕ να δεσμευτεί στην εφαρμογή των λύσεων αυτών στο πλαίσιο του Κουαρτέτου. Καθώς οι "νωμένες Πολιτείες βρίσκονται αυτή τη στιγμή σε κατάσταση παράλυσης, λόγω της αλλαγής προέδρου που υπόκεινται, η ΕΕ πρέπει να αυξήσει την αίσθηση του καθήκοντός της ακόμη περισσότερο. Απαιτείται επίσης να διακοπούν οι διαπραγματεύσεις για τη σύσφιξη των σχέσεων με το Ισραήλ, λόγω της υπερβολικής χρήσης στρατιωτικής δράσης. Δυστυχώς, αυτό δεν αναφέρεται στο ψήφισμα. Αν το Ισραήλ δεν επιθυμεί να διαπραγματευτεί απευθείας με τη Χαμάς, είναι στο χέρι της ΕΕ να φροντίσει ότι άλλα μέρη θα συνομιλήσουν με τη Χαμάς. " εξακολούθηση της στρατιωτικής επίθεσης έχει στοιχίσει πάρα πολλές ζωές. Σε μια ανθρωπιστική κρίση τέτοιας έκτασης, τα λόγια δεν έχουν την παραμικρή αξία.
<SPEAKER ID="151" NAME="Αθανάσιος Παφίλης  " AFFILIATION="GUE/NGL">
γραπτώς. - To κοινό ψήφισμα κλείνει σκόπιμα τα μάτια στις αιτίες του επιθετικού και βάρβαρου πολέμου του Ισραήλ, εκτιμώντας ότι αποτελεί απάντηση στις επιθέσεις με ρουκέτες της Xαμάς. Γνωρίζουν οι πάντες ότι ο πόλεμος ήταν προσχεδιασμένος και οι αιτίες βρίσκονται στην Ισραηλινή κατοχή, την άρνηση του Ισραήλ να εφαρμόσει τις αποφάσεις του OHΕ για ανεξάρτητο Παλαιστινιακό κράτος με πρωτεύουσα την Ανατολική Ιερουσαλήμ. Είναι αποτέλεσμα της επιθετικής πολιτικής του Ισραήλ, με τη στήριξη HΠA και ΕΕ, των παράνομων εποικισμών και της άρνησής του να επιστρέψει στα σύνορα του 1967.
<P>
Το ψήφισμα, παρά το γεγονός ότι αναφέρεται στο σταμάτημα του πολέμου, κρατάει ίσες αποστάσεις, δεν ζητά κανένα μέτρο της ΕΕ, ούτε καν πάγωμα των νέων προνομιακών σχέσεων, ώστε να ασκήσει πίεση στο Ισραήλ. Δεν καταδικάζει την επιθετική πολιτική του Ισραήλ, ενώ αντίθετα επεμβαίνει στα εσωτερικά προβλήματα των Παλαιστινίων.
<P>
Οι δυνάμεις που το υπογράφουν ζητούν και συμφωνούν σ' έναν ισχυρότερο ρόλο της ΕΕ που σχετίζεται με τις ιμπεριαλιστικές της επιδιώξεις στην περιοχή. Ενισχύουν το σχέδιο HΠA-NATO για την "ευρεία Mέση Aνατολή", με το οποίο έχει συμφωνήσει η ΕΕ και στοχεύει στην υποδούλωση ολόκληρης της περιοχής από τους ιμπεριαλιστές.
<P>
Mε αυτό το σκεπτικό το KKΕ δεν ψηφίζει το κοινό ψήφισμα των πολιτικών ομάδων, καλώντας σε δυνάμωμα του αντιιμπεριαλιστικού αγώνα, επισημαίνοντας ότι δεν υπάρχουν καλοί και κακοί ιμπεριαλιστές.
<SPEAKER ID="152" NAME="Δημήτριος Παπαδημούλης  " AFFILIATION="GUE/NGL">
γραπτώς. - Αρνήθηκα θετική ψήφο στο κοινό ψήφισμα του Ευρωκοινοβουλίου για την κατάσταση στη Λωρίδα της Γάζας διότι, παρά τα θετικά του σημεία, δεν καταδικάζει απερίφραστα τη στρατιωτική υπεραντίδραση που οδηγεί σε ανθρωπιστική καταστροφή. Οι αποδοκιμασίες και η θλίψη που εκφράζει το Ευρωκοινοβούλιο για τις επιθέσεις σε αμάχους και την παρεμπόδιση της διεθνούς ανθρωπιστικής βοήθειας δεν αρκούν. " Ευρώπη πρέπει να τεθεί προ των ευθυνών της και να απαιτήσει τον οριστικό τερματισμό της επίθεσης του Ισραήλ και να ηγηθεί των προσπαθειών για μια βιώσιμη και μακροχρόνια λύση. Αυτή η ισχυρή πολιτική βούληση δυστυχώς απουσιάζει από το συμβιβαστικό ψήφισμα που ενέκρινε το Ευρωκοινοβούλιο.
<SPEAKER ID="153" NAME="Luís Queiró  " LANGUAGE="PT">
Το δικαίωμα ειρηνικής ύπαρξης και ασφάλειας του Ισραήλ είναι αναφαίρετο. Εξίσου αναφαίρετο όμως είναι και το δικαίωμα των Παλαιστινίων να ζουν σε μια ελεύθερη αυτοδιοικούμενη, ειρηνική και δημοκρατική χώρα που σέβεται τα ανθρώπινα δικαιώματα. Οποιαδήποτε λύση για την περιοχή πρέπει να εγγυάται ότι θα παραμερίζονται οι απειλές σε αυτά τα δικαιώματα.
<P>
" διαμάχη στη Γάζα αποκαλύπτει, μέσω της αντίθετης κατάστασης στη Δυτική Όχθη, ότι η ύπαρξη αποδεκτού επιπέδου σχέσεων μεταξύ των μερών, όσο κι αν χαρακτηρίζεται από ένταση και ανταγωνιστικότητα, είναι εφικτή, αν και τα δύο μέρη είναι πρόθυμα να αποδεκτούν την ύπαρξη του άλλου. Αυτό όμως δεν συμβαίνει στην περίπτωση της Χαμάς, η οποία χρησιμοποιεί την περιοχή της οποίας έχει τον έλεγχο για να επιδιώξει το δηλωμένο σκοπό της: να καταργήσει την ύπαρξη του Ισραήλ.
<P>
Αυτές οι συνθήκες, ωστόσο, δεν κάνουν τους θανάτους στη Γάζα λιγότερο τραγικούς. Γνωρίζουμε ότι η Χαμάς, χωρίς να ενδιαφέρεται καθόλου για τη ζωή των Παλαιστινίων, χρησιμοποιεί τον πληθυσμό ως ανθρώπινη ασπίδα για να προστατευτεί από τις επιθέσεις του Ισραήλ και τους θανάτους των αμάχων ως όπλο προπαγάνδας. Το Ισραήλ, αποφασισμένο να εγγυηθεί νομίμως την ασφάλειά του, συνεχίζει να μάχεται, παρόλα τα τραγικά αποτελέσματα. " διαδικασία είναι αναπόφευκτη αν η διεθνής κοινότητα, συμπεριλαμβανομένων των αραβικών χωρών, δεν προάγουν τη βιωσιμότητα της μιας πλευράς και την ασφάλεια της άλλης ως στόχο της ειρηνευτικής διαδικασίας στη Μέση Ανατολή.
<SPEAKER ID="154" NAME="Luca Romagnoli  " LANGUAGE="IT">
Κύριε Πρόεδρε, κυρίες και κύριοι, δηλώνω ότι υποστηρίζω την πρόταση ψηφίσματος σχετικά με την τραγική κατάσταση στη Λωρίδα της Γάζας.
<P>
Συμμερίζομαι πλήρως τις ανησυχίες ότι η διαμάχη δεν πλησιάζει καν ακόμα στο τέλος της, παρά την επιθυμία διακοπής των εχθροπραξιών που εξέφρασε ολόκληρη η διεθνής κοινότητα. Θα συμφωνήσω με τους συναδέλφους μου και θα εκφράσω τη βαθιά μου λύπη για τα δεινά που υποφέρει ο άμαχος πληθυσμός της Γάζας και πιστεύω ότι η μόνη πιθανή λύση, όχι μόνο σε αυτή την περιοχή, αλλά σε όλους τους Άγιους Τόπους, μπορεί να δοθεί μέσα από το διάλογο, τις διαπραγματεύσεις και τη διπλωματία, και ποτέ μέσα από τον πόλεμο, ο οποίος μπορεί μόνο να οξύνει το μίσος.
<P>
" Ευρωπαϊκή Ένωση μπορεί και οφείλει να διαδραματίσει κυρίαρχο ρόλο σε αυτή τη διαδικασία, τόσο επιτυγχάνοντας κατάπαυση του πυρός όσο και διανοίγοντας διόδους για το έργο των ανθρωπιστικών οργανώσεων. Γι' αυτό υπερψηφίζω την πρόταση ψηφίσματος και ελπίζω οι προσπάθειες συμφιλίωσης να οδηγήσουν στην επίτευξη ξεκάθαρων βημάτων προόδου προς την ειρήνευση όσο το δυνατόν συντομότερα.
<SPEAKER ID="155" NAME="Martine Roure  " LANGUAGE="FR">
" διαμάχη μεταξύ Ισραήλ και Γάζας απλά έχει τραβήξει πάρα πολύ.
<P>
Όταν τώρα μετράμε τους νεκρούς κατά χιλιάδες, είναι απόλυτη υποχρέωσή μας να βεβαιωθούμε ότι οι εχθροπραξίες θα σταματήσουν άμεσα.
<P>
" πολιτική αποκλεισμού της Γάζας απέτυχε, εξωθώντας σε ακραίες θέσεις τον πληθυσμό, ο οποίος ήταν το πρώτο θύμα της.
<P>
Δεν είναι δυνατό να δοθεί στρατιωτική λύση στην διαμάχη Ισραήλ-Παλαιστίνης.
<P>
Ο μόνος τρόπος ρύθμισης είναι με έναν βιώσιμο και πλήρη ειρηνευτικό διακανονισμό μεταξύ των μερών. Γι' αυτό το λόγο ζητούμε να γίνει μια διεθνής σύνοδος, με πρωτοβουλία του Κουαρτέτου και με συμμετοχή όλων των παικτών της περιοχής, όσο το δυνατόν συντομότερο, βάσει της Πρωτοβουλίας της Αραβικής Λίγκας, της προηγούμενης συμφωνίας μεταξύ Ισραηλινών και Παλαιστινίων.
<P>
Εν τω μεταξύ, θεωρούμε ότι οποιαδήποτε αναβάθμιση των πολιτικών σχέσεων μεταξύ ΕΕ και Ισραήλ πρέπει να εξαρτάται αυστηρά από το σεβασμό του διεθνούς ανθρωπιστικού δικαίου. Επομένως, εξακολουθούμε να αντιτιθέμεθα στην ψήφο υποστήριξης της αυξημένης συμμετοχής του Ισραήλ στα προγράμματα της Ευρωπαϊκής Κοινότητας.
<SPEAKER ID="156" NAME="Flaviu Călin Rus  " LANGUAGE="RO">
Υπερψήφισα τη ψήφισμα του Ευρωπαϊκού Κοινοβουλίου σχετικά με την κατάσταση στη Λωρίδα της Γάζας για μια άμεση κατάπαυση του πυρός σε αυτή την περιοχή.
<P>
Θεωρώ ότι, ανεξάρτητα από τις θέσεις που υποστηρίζουν οι αντιμαχόμενοι, ο διάλογος είναι ο μόνος τρόπος για την επίλυση οποιωνδήποτε προβλημάτων, με στόχο τα κοινό καλό.
<SPEAKER ID="157" NAME="Olle Schmidt  " AFFILIATION="ALDE">
γραπτώς. - (SV) Το ψήφισμα που ενέκρινε σήμερα το Ευρωπαϊκό Κοινοβούλιο σχετικά με την κατάσταση στη Γάζα δεν περιείχε καταδίκη της τρομοκρατικής οργάνωσης Χαμάς, η οποία παραβίασε το Δεκέμβριο την εκεχειρία και χρησιμοποιεί αμάχους ως ανθρώπινες ασπίδες. Παρά την απουσία μου από τη διαδικασία, θεώρησα ότι ήταν σημαντικό να υπερψηφίσω μια απαίτηση κατάπαυσης του πυρός στην περιοχή, και αυτός ήταν ο λόγος για τον οποίο υπερψήφισα το ψήφισμα.
<SPEAKER ID="158" NAME="Brian Simpson  " AFFILIATION="PSE">
γραπτώς. - " κατάσταση στη Λωρίδα της Γάζας είναι αξιοθρήνητη. Εκατοντάδες αθώοι πολίτες έχασαν τη ζωή τους και χιλιάδες αντιμετωπίζουν πλέον καθημερινά το θάνατο. Ναι, αποδέχομαι το ότι το Ισραήλ δικαιούται να ζήσει ειρηνικά. Ναι, οι επιθέσεις με ρουκέτες από τα σύνορα είναι απαράδεκτες και πρέπει να σταματήσουν.
<P>
Όμως, η απάντηση του Ισραήλ είναι εντελώς δυσανάλογη και δεν μπορεί να γίνει αποδεκτή.
<P>
Οι Ισραηλινοί έδειξαν περιφρόνηση στη διεθνή κοινότητα. Βομβάρδισαν το συγκρότημα του Ο"Ε, επιτέθηκαν σε σχολεία και σε παιδιά. Αυτό είναι εντελώς απαράδεκτο και πρέπει να σταματήσει. Πρέπει να επιβληθεί άμεση κατάπαυση του πυρός.
<P>
Θα υπερψηφίσω αυτό το ψήφισμα επειδή το Ευρωπαϊκό Κοινοβούλιο πρέπει να υψώσει τη φωνή του έτσι, ώστε οι αθώοι Παλαιστίνιοι που είναι παγιδευμένοι στη Γάζα να μην λησμονηθούν.
<P>
Ισραήλ: έχεις το δικαίωμα να ζήσεις ειρηνικά. Δεν έχεις το δικαίωμα να σπέρνεις αδιάκριτα την καταστροφή και να είσαι φορέας θανάτου και ολέθρου για τους αθώους αμάχους. Οι πράξεις σου δείχνουν ότι δεν είσαι θύμα, αλλά θύτης.
<SPEAKER ID="159" NAME="Bart Staes  " AFFILIATION="Verts/ALE">
γραπτώς. - (NL) Έδωσα την έγκρισή μου στο συμβιβασμό που είναι μπροστά μας, αν και δεν διαθέτει την πυγμή και την τόλμη που θα ήθελα να δω. Νιώθω απογοήτευση και θυμό για την μεγάλης κλίμακας, δυσανάλογη επίθεση των εναέριων και επίγειων τμημάτων του ισραηλινού στρατού σε μια πυκνοκατοικημένη περιοχή.
<P>
Αισθάνομαι αλληλεγγύη και ανησυχία για τη μοίρα και την ασφάλεια του ενάμιση εκατομμυρίου Παλαιστινίων που βρίσκονται στη Γάζα, οι οποίοι δεν είναι δυνατό να εγκαταλείψουν τη Λωρίδα της Γάζας, αλλά και για την ανθρωπιστική κατάσταση των Παλαιστινίων στη Δυτική Όχθη, οι οποίοι, παρά τη συνεργασία από την Παλαιστινιακή Εθνική Αρχή, δεν βλέπουν βελτιώσεις στις συνθήκες διαβίωσής τους.
<P>
Δυστυχώς, ο συμβιβασμός δεν αναφέρει την προβληματική αναβάθμιση των σχέσεων ΕΕ και Ισραήλ. Ζητώ από το Συμβούλιο να παγώσει την αναβάθμιση των σχέσεων με το Ισραήλ έως ότου συμφωνηθεί από όλες τις πλευρές μια πλήρης και μόνιμη κατάπαυση του πυρός και το Ισραήλ παραχωρήσει απεριόριστη πρόσβαση στην ανθρωπιστική βοήθεια.
<P>
Οι σχέσεις ΕΕ και Ισραήλ θα μπορέσουν να αναβαθμιστούν μόνο αν αντιμετωπίζονται με σεβασμό τα ανθρώπινα δικαιώματα και το ανθρωπιστικό δίκαιο, αν μπει τέλος στην ανθρωπιστική κρίση στη Λωρίδα της Γάζας και στην κατοχή των παλαιστινιακών εδαφών και αν καταβληθεί κάθε δυνατή προσπάθεια για μια πλήρη ειρηνική συμφωνία και αν τεθεί σε πλήρη εφαρμογή η ενδιάμεση συμφωνία σύνδεσης ΕΕ-PLO.
<SPEAKER ID="160" NAME="Catherine Stihler  " AFFILIATION="PSE">
γραπτώς. - Υποστηρίζω το ψήφισμα για τη Γάζα και υποστηρίζω όλες τις εκκλήσεις για άμεση κατάπαυση του πυρός.
<SPEAKER ID="162" NAME="Alessandro Battilocchio  " LANGUAGE="IT">
Σας ευχαριστώ, κε Πρόεδρε. Υπερψηφίζω. " κατάσταση στο Κέρας της Αφρικής εξακολουθεί να είναι πολύ ανησυχητική. Τα προβλήματα και οι διαμάχες είναι συνυφασμένες κατά τρόπο τέτοιο που η ΕΕ πρέπει να έχει διαρκώς στραμμένη την προσοχή της, προκειμένου να αποφύγει μια δραματική επιδείνωσηη της κατάστασης. Πιστεύω, όπως και η ομάδα μου, ότι η κατάσταση στο Κέρας της Αφρικής απαιτεί άμεση και πλήρη προσέγγιση.
<P>
Όπως ειπώθηκε, οι βασικές δυσκολίες προκύπτουν από τις πολυάριθμες διαμάχες μεταξύ των διαφόρων χωρών της περιοχής. Γι' αυτό, είναι απόλυτα αναγκαίο να εργαστούμε για την ασφάλεια και τις πολλές προεκτάσεις της, όπως για το πώς πρέπει να παρακολουθούνται οι αλλαγές κυβερνήσεων· οι κυβερνήσεις αυτές πρέπει να παρακινούνται να κάνουν προληπτική δέσμευση για βελτίωση των ανθρωπίνων δικαιωμάτων. <>
<SPEAKER ID="163" NAME="Marie-Arlette Carlotti  " LANGUAGE="FR">
Το Κέρας της Αφρικής υποφέρει σήμερα από πολλά δεινά:
<P>
από πόλεμο, εμφύλιο και περιφερειακό,
<P>
από την έλλειψη δημοκρατίας και ελευθερίας,
<P>
από την πείνα και την επισιτιστική κρίση.
<P>
Οι επιθέσεις πειρατών, οι οποίες μας φέρνουν στο μυαλό άλλες εποχές, είναι μόνο το πιο πρόσφατο προϊόν αυτού του χάους.
<P>
Ενόψει αυτών των τραγωδιών, οι οποίες σπαράσσουν την περιοχή και εξαπλώνουν την αιματοχυσία, δεν μπορούμε να σιωπούμε και να υποστηρίζουμε ότι δεν μπορούμε να επέμβουμε.
<P>
Τώρα, περισσότερο παρά ποτέ, όταν η διεθνής κοινότητα επιδεικνύει σημάδια κόπωσης από μια κρίση που, απ' ό,τι φαίνεται, δεν τελειώνει ποτέ, η ΕΕ πρέπει να αναλάβει πρωταγωνιστικό ρόλο.
<P>
Θέτοντας σε εφαρμογή την Επιχείρηση Αταλάντη για την προστασία των ευάλωτων πλοίων και για την παροχή επισιτιστικής βοήθειας στους Σομαλούς πρόσφυγες, η Ένωση απέδειξε ότι μπορεί να βρει πραγματικές και αποτελεσματικές λύσεις όταν βρεθεί αντιμέτωπη με μια επείγουσα κατάσταση.
<P>
Ωστόσο, πρέπει να βρει απαντήσεις και στη γενική πολιτική κρίση της περιοχής.
<P>
Πρέπει να κατασκευάσει την "περιφερειακή πολιτική συνεργασία της ΕΕ για την ειρήνη, την ασφάλεια και την ανάπτυξη στο Κέρας της Αφρικής", την οποία εκκίνησε η Επιτροπή Ανάπτυξης όταν ενέκρινε την έκθεσή της τον Απρίλιο 2007.
<P>
Ας μην αφήσουμε να γίνει το Κέρας της Αφρικής μια περιοχή ανομίας, χωρίς κανενός είδους ανάπτυξη.
<SPEAKER ID="164" NAME="Nils Lundgren  " AFFILIATION="IND/DEM">
γραπτώς. - (SV) Καταψήφισα ολοκληρωτικά το ψήφισμα, εφόσον πιστεύω ακράδαντα ότι το Ευρωπαϊκό Κοινοβούλιο δεν πρέπει να εμπλέκεται στην εξωτερική πολιτική. Αυτό δεν σημαίνει αυτομάτως ότι θεωρώ ότι όλα όσα περιλαμβάνει είναι λάθος ή ανεπιθύμητα. Αντίθετα, η έκθεση συμπεριλαμβάνει και θετικά στοιχεία τα οποία θα υποστήριζα με όλη μου την καρδιά αν, για παράδειγμα, η σουηδική κυβέρνηση είχε πραγματοποιήσει σχετική δήλωση. Ανάλογο παράδειγμα παρέχει η περίπτωση του Σουηδο-Ερυθραίου δημοσιογράφου Dawit Isaak, ο οποίος βρίσκεται στη φυλακή από το 2001, χωρίς να έχει περάσει από δίκη.
<SPEAKER ID="165" NAME="Alexandru Nazare  " LANGUAGE="RO">
" ΕΕ και η διεθνής κοινότητα δεν έχουν παρά ελάχιστες πιθανότητες να αλλάξουν τις βασικές καθημερινές συνθήκες στη Σομαλία. Ωστόσο, η αντιμετώπιση μιας από τις συνέπειές τους, της πειρατείας, είναι περισσότερο εφικτή για εμάς. Δεν πρέπει να ξεχνάμε ότι η πειρατεία είναι κατά βάσει ένα μέσο εξασφάλισης εσόδων για τις ομάδες που ζουν στη νότια και κεντρική Σομαλία. Τα έσοδα αυτά χρησιμοποιούνται με τη σειρά τους για να τροφοδοτούν τις συρράξεις που διεξάγονται στη χώρα και στην περιοχή.
<P>
Μια ισχυρότερη ναυτική παρουσία στην περιοχή ενδέχεται να επηρεάσει θετικά το περιβάλλον ασφάλειας στη Σομαλία και, κατά συνέπεια, σε όλη την περιοχή. " ΕΕ πρέπει επομένως να υποστηρίζει τα μετριοπαθή στοιχεία της ηγεσίας της Σομαλίας, τα οποία έχουν αναλάβει τη σταθερή δέσμευση να προάγουν ειρήνη και σταθερότητα στην περιοχή. " καταπολέμηση της πειρατείας είναι μια επιλογή που έχει στη διάθεσή της η Ευρωπαϊκή Ένωση, η οποία διαθέτει την απαιτούμενη στρατιωτική δυνατότητα και μπορεί να συμβάλει όχι μόνο στην αποκατάσταση της ασφάλειας σε μια ζωτικής σημασίας οδό διαμετακόμισης, αλλά και στην αποκατάσταση της ειρήνης και της σταθερότητας στην περιοχή.
<SPEAKER ID="166" NAME="Luca Romagnoli  " LANGUAGE="IT">
Κύριε Πρόεδρε, κυρίες και κύριοι, υπερψηφίζω την πρόταση ψηφίσματος σχετικά με την κατάσταση στο Κέρας της Αφρικής.
<P>
" εύθραυστη κατάσταση σε αυτή την περιοχή της Αφρικής σημαίνει ότι τα θεσμικά όργανα της ΕΕ πρέπει να υιοθετήσουν αποφασιστική στάση. Γι' αυτό, συμφωνώ με την πρόσκληση του Συμβουλίου να ορίσει έναν ειδικό εκπρόσωπο ή πρέσβυ της ΕΕ στην περιοχή του Κέρατος της Αφρικής. " Αιθιοπία, η Ερυθραία, η Σομαλία και το Τζιμπουτί πρέπει να συνεργαστούν αν θέλουν να ξεπεράσουν το σημερινό αδιέξοδο.
<P>
Γι' αυτό το λόγο η κυβέρνηση της Ερυθραίας πρέπει να αναθεωρήσει την σημερινή μη συμμετοχή της στην Διακυβερνητική Αρχή για την Ανάπτυξη (IGAD). Γι' αυτό το λόγο το Τζιμπουτί πρέπει να καταβάλει κάθε δυνατή προσπάθεια για να εξασφαλίσει την κατά το δυνατόν καλύτερη νομική προστασία των δικαιωμάτων των συνδικαλιστών. Γι' αυτό το λόγο η Αιθιοπία πρέπει να ανακαλέσει το νομοσχέδιο σχετικά με την εγγραφή και τη ρύθμιση των οργανώσεων της κοινωνίας των πολιτών και των φιλανθρωπικών οργανώσεων. Γι' αυτό το λόγο η Σομαλία πρέπει να θέσει πέρας στη χειρότερη ανθρωπιστική κρίση και κρίση ασφαλείας στον κόσμο.
<SPEAKER ID="168" NAME="Alessandro Battilocchio  " LANGUAGE="IT">
Φαίνεται ότι, τελικά, παρότι ακόμη σε πειραματικό στάδιο, το καθεστώς Λουκασένκο εκπέμπει σήματα για το άνοιγμα της χώρας στη διεθνή κοινότητα. Ας το σημειώσουμε αυτό και ας κινηθούμε γρήγορα στην κατεύθυνση μιας κοινής διαδικασίας για τη βελτίωση των σχέσεών μας με αυτή τη χώρα, η οποία βρίσκεται επίσης τόσο κοντά στα σύνορά μας. Ωστόσο, δεν μπορούμε να κάνουμε πίσω ούτε κατά ένα βήμα στις απαιτήσεις μας όσον αφορά το σεβασμό για τα ανθρώπινα δικαιώματα και τις εγγυήσεις για την ελευθερία της έκφρασης και της ενημέρωσης. Οι εικόνες καταστολής πολλών αποπείρων για ειρηνικές διαδηλώσεις από την αντιπολίτευση είναι ακόμη ζωντανές.
<P>
Επιπλέον, θα ζητούσα να καταβληθεί μεγαλύτερη προσπάθεια για να συμφωνηθούν κοινοί κανόνες σχετικά με το ευαίσθητο θέμα των επισκέψεων παιδιών από τη Λευκορωσία σε οικογένειες υποδοχής στην ΕΕ κατά τους καλοκαιρινούς μήνες. Κάθε χρόνο η κυβέρνηση της Λευκορωσίας αλλάζει τη στρατηγική της σχετικά με αυτό το θέμα, πράγμα που συχνά οδηγεί σε δύσκολες καταστάσεις με αρνητική επίπτωση, ιδιαίτερα για τα ίδια τα παιδιά, τα οποία βρίσκονται ήδη σε μειονεκτική θέση από άλλες απόψεις. " σημερινή πρόοδος είναι ευπρόσδεκτη, αλλά ακολουθεί μακρά πορεία: ευελπιστούμε ο κος Λουκασένκο, μετά από τόσες αποτυχημένες προσπάθειες, να επιθυμεί να ακολουθήσει αυτή την πορεία, ή τουλάχιστον μέρος της, μαζί μας.
<SPEAKER ID="169" NAME="Martin Callanan  " AFFILIATION="PPE-DE">
γραπτώς. - " Λευκορωσία εξακολουθεί να παραμερίζεται από την Ευρωπαϊκή Ένωση λόγω της απολυταρχικής εξουσίας του προέδρου Λουκασένκο. Τα τελευταία πέντε χρόνια το Ευρωπαϊκό Κοινοβούλιο έχει απονείμει δύο φορές τι βραβείο Ζαχάροφ σε αντιφρονούντες από την Λευκορωσία, ενώ άλλοι έχουν συμπεριληφθεί στον κατάλογο. Αυτό δείχνει καθαρά ότι τα ανθρώπινα δικαιώματα και οι πολιτικές ελευθερίες καταπιέζονται στη Λευκορωσία.
<P>
Ωστόσο, υπάρχουν ενδείξεις ότι οι σχέσεις του κου Λουκασένκο με τη Δύση σιγά-σιγά αναθερμαίνονται. Φυσικά, η κατάσταση στη Λευκορωσία εξακολουθεί να παραμένει σοβαρή, αλλά οφείλουμε να αναγνωρίσουμε ότι ένας από τους τρόπους παρότρυνσης της Λευκορωσίας να ακολουθήσει το δρόμο της Ευρωπαϊκής Ένωσης είναι η αναγνώριση και η ανταπόκριση στα ανοίγματα του κου Λουκασένκο. Πρόκειται, εν ολίγοις, για μια περίπτωση στην οποία θα απαιτηθούν κίνητρα και αντικίνητρα.
<P>
Καθώς με ενδιαφέρει έντονα η κατάσταση στις πρώην σοβιετικές δημοκρατίες της Κεντρικής Ασίας, μπορώ να κάνω παραλληλισμούς μεταξύ αυτής της περιοχής και της Λευκορωσίας. Με αυτό το ψήφισμα δεν σταματά η κριτική προς τον κο Λουκασένκο, αλλά του παρέχει ένα είδος οδικού χάρτη, ο οποίος θα ρυθμίζει τις σχέσεις με την ΕΕ.
<P>
Καλό είναι να μην έχουμε ψευδαισθήσεις για τη Λευκορωσία και να μην διστάσουμε να διακόψουμε το διάλογο, σε περίπτωση που η κατάσταση επιδεινωθεί. Όμως, αυτό το ψήφισμα μας κάνει να ελπίζουμε ότι οι σχέσεις μπορούν να βελτιωθούν εν καιρώ, και γι' αυτό επέλεξα να το υποστηρίξω.
<SPEAKER ID="170" NAME="Koenraad Dillen">
, γραπτώς. - (NL) Υπερψήφισα αυτό το ψήφισμα. Το Ευρωπαϊκό Κοινοβούλιο χαιρετίζει το ότι οι περιορισμοί της ελευθερίας του τύπου μειώθηκαν ως ένα βαθμό στη Λευκορωσία και το ότι μερικοί πολιτικοί κρατούμενοι αφέθησαν ελεύθεροι. Ωστόσο, επισημαίνει επίσης ότι άλλοι αντιφρονούντες βρίσκονται ακόμη στις φυλακές. Προκειμένου να βελτιωθούν οι σχέσεις, αυτό το ψήφισμα υποστηρίζει ότι η Λευκορωσία πρέπει να γίνει μια χώρα χωρίς πολιτικούς κρατούμενους, ότι η κυβέρνηση πρέπει να γίνει εγγυητής της ελευθερίας της γνώμης κ.λπ. Επίσης, πρέπει να αλλάξει η νομοθεσία και στους Λευκορώσους πρέπει να παραχωρηθεί ελευθερία μετακινήσεων.
<P>
Παρότι όλοι το υποστηρίζουν αυτό, θα ήθελα να σας θέσω τον εξής προβληματισμό. Δεν πρέπει το Ευρωπαϊκό Κοινοβούλιο να επεκτείνει τέτοιου είδους ψηφίσματα και σε χώρες με τις οποίες η Ευρώπη διατηρεί εγκάρδιες σχέσεις; Μου έρχεται στο μυαλό η Κίνα, για παράδειγμα, όπου η κατάσταση των ανθρωπίνων δικαιωμάτων είναι τό ίδιο δραματική με την αντίστοιχη στη Λευκορωσία. Ή μήπως δεν το κάνουμε για εμπορικούς λόγους; Γιατί να έχουμε δύο μέτρα και δύο σταθμά;
<SPEAKER ID="171" NAME="Alexandru Nazare  " LANGUAGE="RO">
Με το ψήφισμα συνεχίζεται ο εν εξελίξει παραγωγικός διάλογος με την κυβέρνηση του Μινσκ και καθίστανται εμφανείς οι ανησυχίες του Ευρωπαϊκού Κοινοβουλίου και των πολιτών που εκπροσωπεί, σχετικά με την κατάσταση των ανθρωπίνων δικαιωμάτων και σχετικά με τις γενικότερες εξελίξεις στη Λευκορωσία.
<P>
Οι αρχές της Λευκορωσίας σημείωσαν κάποια πρόοδο, πράγμα το οποίο είναι αξιέπαινο, ευελπιστούμε όμως ότι θα αρχίσουν μια διαδικασία εκδημοκρατισμού και δεν θα πραγματοποιήσουν απλώς κάποια προσωρινή κίνηση εντυπωσιασμού. Αυτό το ψήφισμα είναι αρκετά συμπαγές, περιλαμβάνει όμως όλες τις λεπτές έννοιες που απαιτούνται για να εκφράσει την ικανοποίησή μας για το πρώτο θέμα, αλλά και την ανησυχία μας για το δεύτερο.
<P>
Τα τρέχοντα γεγονότα στην περιοχή υπογραμμίζουν για ακόμα μία φορά τη σπουδαιότητα της διαφάνειας στις δραστηριότητες της κυβέρνησης και της δημοκρατικής ευθύνης των κυβερνήσεων έναντι των πολιτών που εκπροσωπούν. Οι δημοκρατικές αξίες που εγκρίθηκαν σχετίζονται με τη σταθερότητα και την ανάπτυξη αμφότερων των κοινωνιών και των αγορών, συμπεριλαμβανομένων των ενεργειακών αγορών. Με αυτό το ψήφισμα γίνεται ακόμα ένα βήμα προς τα εμπρός, υπογραμμίζοντας αυτές τις αξίες.
<SPEAKER ID="172" NAME="Zdzisław Zbigniew Podkański  " LANGUAGE="PL">
Οι σχέσεις Ευρωπαϊκής Ένωσης και Λευκορωσίας εξαρτώνται και από τα δύο μέρη. Αν η καλή θέληση είναι κοινή, τότε θα καταστεί δυνατός ο διάλογος, καθώς και μια κατάλληλη πολιτική γειτονίας και μια ανατολική εταιρική σχέση. Οι εταιρικές σχέσεις δεν είναι δυνατό να βασιστούν σε απαγορεύσεις και εντολές, γι' αυτό χαιρετίζω την πρόσφατη πρωτοβουλία της Ευρωπαϊκής Επιτροπής για βελτίωση των σχέσεων με τη Λευκορωσία. Αντικειμενικά, πρέπει να παραδεχτούμε ότι η Λευκορωσία έκανε επίσης πολλά για να υποστηρίξει την κατανόηση. Ένα παράδειγμα είναι η καταγραφή του κινήματος "Για την ελευθερία", η άδεια για την έκδοση και τη διανομή εφημερίδων της αντιπολίτευσης και το άνοιγμα στην πρωτοβουλία της ανατολικής εταιρικής σχέσης. " Ευρωπαϊκή Ένωση έχει μεγαλύτερες προσδοκίες. Φυσικά, έχει καλούς λόγους γι' αυτό. Εντούτοις, και η Λευκορωσία έχει καλούς λόγους για τις δικές της προσδοκίες.
<P>
Απαιτείται συμμετρία και κατανόηση μεταξύ των εταίρων σε πολλούς τομείς. Για παράδειγμα, αφού απαιτούμε από τις αρχές της Λευκορωσίας να σταματήσουν την έκδοση θεωρήσεων για τους πολίτες τους, ιδίως για τα παιδιά και τους φοιτητές, γιατί η Ευρωπαϊκή Ένωση δεν λαμβάνει μέτρα για την απλοποίηση και την απελευθέρωση των διαδικασιών θεωρήσεων για τους πολίτες της Λευκορωσίας; Τα προβλήματα αυτά είναι ιδιαίτερα σημαντικά για όσους από εμάς διαμένουμε σε συνοριακές περιοχές, καθώς οι περιοχές αυτές συνδέονται τόσο από πολιτιστικούς όσο και από οικογενειακούς δεσμούς.
<P>
Εκτός από θέματα πολιτιστικής σημασίας και από ζητήματα εθνικότητας, σπουδαία στοιχεία είναι και η οικονομία και η διασυνοριακή συνεργασία. Και εδώ, η Επιτροπή και το Συμβούλιο πρέπει να κάνουν περισσότερα.
<SPEAKER ID="173" NAME="Luís Queiró  " AFFILIATION="PPE-DE">
γραπτώς. - (PT) Το τρέχον πλαίσιο και το μέλλον των σχέσεων με τη Λευκορωσία αποτελούν πρόκληση για την εξωτερική πολιτική της Ευρωπαϊκής Ένωσης. Κάποιες κινήσεις από το Μινσκ δικαιολογούν την σύναψη κάποιων σχέσεων. Εντούτοις, είναι σαφές ότι ο τομέας της ενέργειας, στο τρέχον πλαίσιο, διαδραματίζει σημαντικό ρόλο για την εξέλιξη αυτής της διαδικασίας. Αυτό είναι κατανοητό. " επαφή με την πραγματικότητα είναι αναπόσπαστο στοιχείο της εξωτερικής πολιτικής. Εντούτοις, ο ρεαλισμός δεν μπορεί, δεν χρειάζεται και δεν πρέπει να διαχωριστεί από τις αξίες και τη στρατηγική. " προαγωγή της δημοκρατίας στη Λευκορωσία είναι ζήτημα τόσο αξιών όσο και στρατηγικής. Αυτή η αντίληψη του μεσοπρόθεσμου - και του μακροπρόθεσμου ευρωπαϊκού συμφέροντος πρέπει να κατέχει κεντρική θέση σε αυτή τη νέα φάση της σχέσης. Διαφορετικά, θα προκύψει μια μελλοντική σχέση εξάρτησης, στην οποία οι αξίες θα έρχονται στη δεύτερη θέση, μετά από τις βραχυπρόθεσμες στρατηγικές, με μειωμένη επιτυχία.
<SPEAKER ID="174" NAME="Luca Romagnoli  " LANGUAGE="IT">
Κύριε Πρόεδρε, κυρίες και κύριοι, θα ήθελα να δηλώσω την υποστήριξή μου στην πρόταση ψηφίσματος όσον αφορά τη στάση της Ευρωπαϊκής Ένωσης σε σχέση με τις επαφές της με τη Λευκορωσία.
<P>
Χαίρομαι που ο Υπουργός Εξωτερικών της Λευκορωσίας επιβεβαίωσε ότι η χώρα του σκοπεύει να συμμετάσχει στην ανατολική εταιρική σχέση με άλλες χώρες της Ανατολικής Ευρώπης. Είναι ωστόσο απαραίτητο για τη Λευκορωσία να τηρεί αυστηρά τα διεθνή πρότυπα και απαιτήσεις ασφαλείας για τη δημιουργία ενός νέου σταθμού πυρηνικής ενέργειας και να συμμορφώνεται με τη Σύμβαση για την Πυρηνική Ασφάλεια.
<P>
Τέλος, με λυπεί το γεγονός ότι η Λευκορωσία είναι η μοναδική χώρα της Ευρώπης όπου εξακολουθεί να ισχύει η θανατική ποινή. Αν θέλει να έχει βλέψεις σε μια μελλοντική διεύθυνση της Ένωσης, πρέπει να εξαλειφθεί αυτή η βάρβαρη τιμωρία.
<SPEAKER ID="175" NAME="Flaviu Călin Rus  " LANGUAGE="RO">
Υπερψήφισα το ψήφισμα της ΕΕ για τη Λευκορωσία, καθώς νιώθω ότι κάθε κίνηση που μπορεί να εισάγει περισσότερη δημοκρασία σε οποιαδήποτε χώρα του κόσμου είναι ένα θετικό βήμα.
<P>
" διαδικασία εκδημοκρατισμού της Λευκορωσίας θα προάγει το σεβασμό για τα δικαιώματα και τις ελευθερίες των πολιτών της χώρας.
<P>
Χαιρετίζω αυτό το ψήφισμα επειδή ελπίζω ότι, μέσω αυτού του μέτρου, όλο και περισσότεροι πολίτες της Λευκορωσίας θα αποκτήσουν πρόσβαση σε ταξιδιωτικές θεωρήσεις για χώρες της Ευρωπαϊκής Ένωσης, προκειμένου να μπορέσουν να μάθουν περισσότερα για τις αξίες και την παράδοσή μας. Ελπίζω επίσης ότι πολύ σύντομα η Λευκορωσία δεν θα έχει πλέον πολιτικούς κρατούμενους ή ανθρώπους που κρατούνται σε κατ' οίκον περιορισμό.
<SPEAKER ID="176" NAME="Charles Tannock  " AFFILIATION="PPE-DE">
γραπτώς. - Εγώ και οι συνάδελφοί μου από το συντηρηρικό κόμμα της Μεγάλης Βρετανίας υποστηρίζουμε πλήρως την ανάγκη συμμετοχής της δημοκρατικής αντιπολίτευσης της Λευκορωσίας στη διαδικασία σταδιακής επανασύσφιξης των σχέσεων μεταξύ ΕΕ και Λευκορωσίας. Σήμερα, ο Πρόεδρος Λουκασένκο, ο ισχυρός άνδρας της χώρας αυτής, ο οποίος ηγείται ενός απολυταρχικού καθεστώτος, πραγματοποιεί ανοίγματα προς την ΕΕ και αποστασιοποιείται από τη Μόσχα, διαδικασία την οποία πρέπει να ενθαρρύνουμε, βελτιώνοντας τις πολιτικές σχέσεις μας με το Μινσκ.
<P>
Υποστηρίζουμε επίσης τις εκκλήσεις προς την κυβέρνηση της Λευκορωσίας να αναβαθμίσει και να σεβαστεί τα ανθρώπινα δικαιώματα, σημαντικό μέρος της διαδικασίας βελτίωσης των σχέσεων ΕΕ και Λευκορωσίας.
<P>
Για αυτούς τους λόγους, και για να τονίσουμε τη σπουδαιότητα που δίνουμε στο δημοκρατικό μέλλον της Λευκορωσίας αποφασίσαμε να υποστηρίξουμε αυτό το κοινό ψήφισμα. Θα θέλαμε επίσης να ξεκαθαρίσουμε ότι, όσον αφορά την παράγραφο 16 του εν λόγω κοινού ψηφίσματος, η θανατική ποινή είναι θέμα συνείδησης για τους βουλευτές της συντηρητικής παράταξης της Μεγάλης Βρετανίας.
<SPEAKER ID="178" NAME="Alessandro Battilocchio  " LANGUAGE="IT">
Έδωσα ψήφο υποστήριξης.
<P>
" Σρεμπρένιτσα είναι μια πληγή που άφησε ανεξίτηλα τα σημάδια της στην ιστορία της Ευρώπης. Όσοι επέζησαν εξακολουθούν να αφηγούνται πως, από τον Απρίλιο 1992 ως τον Απρίλιο 1993, χιλιάδες πρόσφυγες, προσπαθώντας να σωθούν από τις επιδρομές των Σέρβων της Βοσνίας, κρύφτηκαν σε κελάρια, γκαράζ, ακόμη και σε σπίτια που είχαν εγκαταλείψει οι Σέρβοι· πως το μόνο που είχαν για να φάνε ήταν ρίζες· πως κόλλησαν ψύλλους· πως, για να γλιτώσουν από την παγωνιά του μακρύ χειμώνα του 1992, ζεσταίνονταν καίγοντας λάστιχα αυτοκινήτων και πλαστικά μπουκάλια· και πως, τα σώματα όσων πέθαιναν από την πείνα και το κρύο, τα έτρωγαν τα σκυλιά. Δεκαεφτά χρόνια μετά από τη σφαγή, εκατοντάδες είναι τα σώματα που δεν έχουν αναγνωριστεί.
<P>
Έτσι, πιστεύω ότι, αν καθορίσουμε μια ημέρα μνήμης, θα είναι βέβαιο ότι δεν θα ξεχάσουμε, θα εκφράσουμε την αλληλεγγύη μας στις οικογένειες των θυμάτων αυτής της παράλογης σφαγής και η πράξη αυτή θα δώσει νέα πνοή, με πιο αποφασιστικό τρόπο, στις πολιτικές μας για μια Ευρώπη ειρήνης, κοινωνικής δικαιοσύνης και ελευθερίας, στην βεβαιότητα ότι ο σεβασμός της ισότητας μπορεί να επιτευχθεί μόνο μέσω της αναγνώρισης των διαφορών.
<SPEAKER ID="179" NAME="Glyn Ford  " AFFILIATION="PSE">
γραπτώς. - Το παρόν ψήφισμα μας υπενθυμίζει με τραγικό τρόπο ότι η "Απάνθρωπη μεταχείριση του ανθρώπου από τον άνθρωπο" δεν έπαψε να υπάρχει μετά από το Ολοκαύτωμα του Β' Παγκοσμίου Πολέμου. Συνεχίστηκε στην Ευρώπη με τη Σρεμπρένιτσα και συνεχίζεται σήμερα με τη Γάζα!
<SPEAKER ID="180" NAME="Erik Meijer  " AFFILIATION="GUE/NGL">
γραπτώς. - (NL) Επιδοκιμάζω την ετήσια ημέρα μνήμης της γενοκτονίας της Σρεμπρένιτσα, ακριβώς επειδή η παρέμβαση της ΕΕ και των κρατών μελών της είχε δημιουργήσει μια ψευδή αίσθηση ασφάλειας, η οποία έκανε τους κατοίκους να μην μπορούν να διαφύγουν εγκαίρως. Στους υποστηρικτές των στρατιωτικών επεμβάσεων δεν θα αρέσει αυτή εδώ η κριτική. Στην χτεσινοβραδινή μου ομιλία, ο Πρόεδρος μου αφαίρεσε το λόγο, παρότι δεν είχα ολοκληρώσει, ίσως εξαιτίας της ενόχλησης που έγινε αισθητή, λόγω του περιεχομένου της ομιλίας μου. Το τελευταίο μέρος, το οποίο σχεδόν δεν ακούστηκε, επειδή ο Πρόεδρος χτυπούσε διακρώς τη σφύρα του, ταιριάζει με αυτή την έκθεση.
<P>
" Σρεμπρένιτσα αποτελεί επίσης σύμβολο της αποτυχίας των αισιόδοξων αντιλήψεων περί ανθρωπιστικών παρεμβάσεων και ασφαλών λιμένων. Έπρεπε να είχε εκφραστεί εξ αρχής ότι μια ξένη στρατιωτική παρουσία θα παρείχε μόνο ψευδαισθήσεις. Μετετράπη έτσι η Σρεμπρένιτσα σε επιχειρησιακή βάση εν μέσω Σερβικού περιβάλλοντος, ενώ ήταν αναπόφευκτο ότι τελικά θα την κατάπινε αυτό το περιβάλλον.
<P>
Χωρίς τον ολλανδικό στρατό στη Σρεμπρένιτσα, δεν θα υπήρχε εμπόλεμη κατάσταση και δεν θα ήταν απαραίτητη η εκδίκηση εν μέρους των Σέρβων. Τα θύματα δεν είναι μόνο ο λόγος για να παραπεμφθούν στη δικαιοσύνη ο Μλάντιτς και ο Κάρατζιτς, αλλά επίσης μας κάνουν να αναλογιστούμε την αποτυχία των στρατιωτικών επεμβάσεων και όλων των προσπαθειών επίτευξης της ενότητας στην εθνοτικά διχασμένη Βοσνία.
<SPEAKER ID="181" NAME="Αθανάσιος Παφίλης  " AFFILIATION="GUE/NGL">
γραπτώς. - Mε το κοινό ψήφισμα του Ευρωκοινοβουλίου για τη Σρεμπρένιτσα, επιχειρείται να διαστρεβλωθεί η ιστορία και να αποσιωπηθούν ή να μετατεθούν στα θύματα οι ευθύνες για τα εγκλήματα των αμερικανο-ευρωπαίων ιμπεριαλιστών στην πρώην Γιουγκοσλαβία, το διαμελισμό της χώρας και το βάρβαρο πόλεμο που εξαπολύθηκε εναντίον της από το NATO, με τη συμμετοχή της ΕΕ.
<P>
Επιχειρείται παράλληλα η ανύψωση του κύρους του ανυπόληπτου στη συνείδηση των λαών αμερικανόπνευστου Ειδικού Δικαστηρίου της Χάγης, με το οποίο οι ιμπεριαλιστές επιδιώκουν να δικάσουν τα θύματά τους και το οποίο ήδη χρησιμοποιήθηκε για τη φυσική εξόντωση του Γιουγκοσλάβου ηγέτη Σλόμπονταν Mιλόσεβιτς.
<P>
O χαρακτηρισμός των γεγονότων της Σρεμπρένιτσα ως το μεγαλύτερο μεταπολεμικό έγκλημα, και μάλιστα η πρόταση να καθιερωθεί σχετική ημέρα μνήμης στις χώρες της ΕΕ, ενώ εξακολουθούν να υπάρχουν ακόμη σοβαρά ερωτηματικά για το τι πραγματικά συνέβη εκεί τότε, αποτελεί χονδροειδή πλαστογράφηση της ιστορίας γιατί στην πραγματικότητα το μεγαλύτερο μεταπολεμικό έγκλημα στην Ευρώπη μέχρι σήμερα είναι η σφαγή του λαού της Γιουγκοσλαβίας από τους αμερικανο-ευρωπαίους ιμπεριαλιστές.
<P>
Tο KKΕ αρνούμενο να νομιμοποιήσει την υιοθέτηση τέτοιων απαράδεκτων ψηφισμάτων, σε μια στιγμή μάλιστα που όλοι είμαστε μάρτυρες της καθημερινής σφαγής εκατοντάδων παιδιών και αμάχων στην Παλαιστίνη από το Ισραήλ με τη στήριξη των ίδιων ιμπεριαλιστικών δυνάμεων που ματοκύλισαν και το λαό της Γιουγκοσλαβίας, δεν συμμετείχε στη σχετική ψηφοφορία.
<SPEAKER ID="182" NAME="Luís Queiró  " AFFILIATION="PPE-DE">
γραπτώς. - (PT) " μαύρη ιστορία της Ευρώπης, η ικανότητα του ανθρώπου να φανερώνει το χειρότερό του εαυτό, δεν έχει τελειώσει. " Σρεμπρένιτσα και η τρομερή τραγωδία της δεν είναι απλά το πιο πρόσφατο επεισόδιο ανθρώπινου τρόμου. Μας υπενθυμίζει, λες και δεν το θυμόμασταν, ότι η καταστροφή είναι πάντοτε δυνατή και ότι η ανθρώπινη κατάσταση είναι μια συνεχής πάλη για την ειρήνη και ότι τίποτα απ' ό,τι κατακτάμε δεν διαρκεί για πάντα. Ωστόσο, η μνήμη αυτής της σφαγής, η ανάμνηση αυτής της τραγωδίας, είναι επίσης ο φόρος τιμής που αποτίει το κακό στο καλό.
<P>
Για εμάς τους Πορτογάλους, που μας χωρίζει γεωγραφική και πολιτιστική απόσταση από τις περιοχές των σημαντικότερων τρομακτικών ιστοριών της Ευρώπης για τον 20ο αιώνα, και που έχουμε τη δική μας ιστορία, είναι ακόμη πιο σημαντικό να μην ξεχάσουμε τα θύματα αυτής της καταστροφής. " γεωγραφία και ο πολιτισμός μας παρέχουν διαφορετικές ιστορίες, εξακολουθούμε όμως να είμαστε όλοι άνθρωποι. " μνήμη αυτού που θα μπορούσαμε να έχουμε ζήσει κι εμείς πρέπει να αποτελεί αναπόσπαστο μέρος της κληρονομιάς μας.
<SPEAKER ID="183" NAME="Luca Romagnoli  " LANGUAGE="IT">
Κύριε Πρόεδρε, κυρίες και κύριοι, ψηφίζω υπέρ της πρότασης ψηφίσματος που θα καθορίσει την 11η Ιουλίου ως ημέρα μνήμης για τα θύματα της σφαγής της Σρεμπρένιτσα.
<P>
Ο τραγικός μήνας Ιούλιος του 1995, όταν ο στρατός των Σέρβων, υπό τον Ράτκο Μλάντιτς, σφαγίασαν πάνω από 8.000 Βόσνιους, παραμένει ζωντανός στις καρδιές όλων μας. Ο καλύτερος τρόπος για να τιμήσουμε τα θύματα των the θηριωδιών του πολέμου στην πρώην Γιουγκοσλαβία είναι να ανακυρήξουμε μια ημέρα μνήμης, έτσι ώστε να μην ξεχάσουμε όσα έγιναν.
<P>
Περαιτέρω προσπάθειες και θυσίες απαιτούνται επίσης προκειμένου να εξασφαλιστεί η παραπομπή στη δικαιοσύνη όσων ευθύνονται για τη γενοκτονία (ο σημαντικότερος εκ των οποίων είναι ο Στρατηγός Ράτκο Μλάντιτς) από σεβασμό στους πατέρες, τις μητέρες, τα παιδιά και τα αδέλφια των αθώων θυμάτων που πέθαναν τότε, καθώς και από σεβασμό στην Ευρώπη, που θέλει να ζήσει ελεύθερη.

<CHAPTER ID="005-03">
3. Σχέδια τροπολογιών στον γενικό προϋπολογισμό της Ευρωπαϊκής Ένωσης για το οικονομικό έτος 2010 (ψηφοφορία)
<P>
Πριν από την ψηφοφορία:
<SPEAKER ID="106" NAME="László Surján">
εισηγητής. - (EN) Κύριε Πρόεδρε, πρόκειται να διεξαγάγουμε την πιο σύντομη ίσως ψηφοφορία για τον προϋπολογισμό στο πλαίσιο της Συνθήκης της Νίκαιας, και είναι βέβαιο ότι αυτή θα είναι η τελευταία ψηφοφορία στο πλαίσιο της Συνθήκης της Νίκαιας.
<P>
Πώς είναι δυνατόν η κατάσταση ψηφοφορίας να είναι τόσο μικρής έκτασης; Αυτό οφείλεται στην εξαιρετική συνεργασία των ομάδων. Ως εισηγητής, θα ήθελα να ευχαριστήσω όλες τις ομάδες που συμμετείχαν στην προετοιμασία αυτής της ψηφοφορίας. Επιπλέον, θα ήθελα να ευχαριστήσω τη Γραμματεία για το έργο της. Χωρίς αυτήν, θα ήταν επίσης αδύνατον να είμαστε εδώ με αυτές τις δύο μόνο σελίδες. Σας ευχαριστώ πολύ όλους.
<P>
(Χειροκροτήματα)
<P>
Και πιστεύω ότι η εν λόγω μικρή έκταση δικαιολογείται, διότι σε περίοδο κρίσης πρέπει να εργαζόμαστε για τη διαχείριση της κρίσης και να μην σπαταλάμε χρόνο σε χρονοβόρες ψηφοφορίες.
<SPEAKER ID="107" NAME="Vladimír Maňka" LANGUAGE="SK">
Κύριε Πρόεδρε, προτείνω να ψηφίσουμε για την κατηγορία Άλλα Θεσμικά Όργανα σε μία ψηφοφορία, δεδομένου ότι δεν αναμένω προβλήματα. Σας ευχαριστώ.
<SPEAKER ID="108" NAME="Πρόεδρος">
Προέκυψε μία κατάσταση κατά την οποία ψηφίζουμε για διαφορετικά θεσμικά όργανα και, σύμφωνα με τον Κανονισμό, είμαστε υποχρεωμένοι να ψηφίζουμε για κάθε θεσμικό όργανο ξεχωριστά. Δεν είναι δυνατόν να συνδυαστούν όλα σε μία κατηγορία. Αυτό θα συνιστούσε παραβίαση της διαδικασίας.
<SPEAKER ID="109" NAME="Hans Lindblad" LANGUAGE="SV">
Κύριε Πρόεδρε, το Συμβούλιο διαπιστώνει με ικανοποίηση ότι το Σώμα επιβεβαιώνει τη συμφωνία που επιτύχαμε κατά τη συνεδρίαση συνεννόησης στις 18 Νοεμβρίου. Εκτιμάμε ότι η δεύτερη ανάγνωση του Κοινοβουλίου, σε συνδυασμό με το αποτέλεσμα της δεύτερης ανάγνωσης του Συμβουλίου, μπορεί να θεωρηθεί ότι διαμορφώνει ένα κοινό κείμενο δύο κλάδων της αρμόδιας επί του προϋπολογισμού αρχής, σύμφωνα με το καινούργιο άρθρο 314 της Συνθήκης της Λισαβόνας.
<P>
Το Συμβούλιο δέχεται αυτό το κοινό κείμενο. Εναπόκειται λοιπόν τώρα στον Πρόεδρο του Ευρωπαϊκού Κοινοβουλίου να κηρύξει την οριστική έγκριση του προϋπολογισμού. Το Συμβούλιο θεωρεί ωστόσο ότι, αφής στιγμής κηρύξει ο Πρόεδρος την οριστική έγκριση του προϋπολογισμού, ο προϋπολογισμός πρέπει να υπογραφεί από τα δύο μέρη, σύμφωνα με τη νέα Συνθήκη.
<P>
Το Συμβούλιο εκφράζει τη λύπη του που αυτή η θέση δεν ελήφθη υπόψη. Εν πάση περιπτώσει, δεν θέτουμε κατά κανένα τρόπο υπό αμφισβήτηση το αποτέλεσμα της συμφωνίας μας. Ελπίζουμε ωστόσο ότι θα καταστεί δυνατόν να εξεταστεί αυτό το ζήτημα κατά την προσεχή διαδικασία του προϋπολογισμού.
<P>
Θέλω, τέλος, να ευχαριστήσω τον πρόεδρο της Επιτροπής Προϋπολογισμών, κ. Alain Lamassoure, καθώς και τους εισηγητές, τον κ. László Surján, τον κ. Vladimír Maňka και την κ. Jutta Haug, για την εποικοδομητική τους στάση κατά τη διάρκεια αυτής της διαδικασίας, σημείο της άριστης συνεργασίας που επιτύχαμε.
<P>
Θα ήθελα να ολοκληρώσω με μία προσωπική σκέψη. " θέση του Προεδρεύοντος του Συμβουλίου είναι ίσως η πιο διακεκριμένη θέση που θα αναλάβω ποτέ. Ήταν μεγάλη τιμή για εμένα να υπηρετήσω την Ευρώπη κατ' αυτόν τον τρόπο και θα ήθελα να εκφράσω τις ευχαριστίες μου για αυτήν την ευκαιρία. Σας ευχαριστώ ολόθερμα.
<P>
(Χειροκροτήματα)
<SPEAKER ID="110" NAME="Πρόεδρος">
Κυρίες και κύριοι, επειδή ολοκληρώσαμε αυτό το μέρος της ψηφοφορίας, θα ήθελα και εγώ να εκφράσω τις ειλικρινείς ευχαριστίες και τα συγχαρητήριά μου στους εισηγητές μας, τον κ. Surjan και τον κ. Maňka -και νωρίτερα είχαμε την έκθεση του κ Böge- καθώς και σε όλα τα άτομα που έχουν εργαστεί για τον προϋπολογισμό. Ήταν ένας ιδιαίτερα δύσκολος προϋπολογισμός. Επιπλέον, θα ήθελα να συγχαρώ τους συναδέλφους βουλευτές και επίσης ολόκληρο το Κοινοβούλιο, διότι λάβαμε αυτήν την απόφαση από κοινού. Το αποτέλεσμα είναι, πραγματικά, εκπληκτικό. Συγχαρητήρια σε όλους!
<P>
(Χειροκροτήματα)
<P>
Τώρα πρέπει να διαβάσω ορισμένα πολύ σημαντικά σημεία τα οποία αφορούν τον εξαιρετικό τρόπο με τον οποίο υιοθετήσαμε τον προϋπολογισμό. Είναι πολύ σημαντικό, διότι μεταβήκαμε από τη Συνθήκη της Νίκαιας στη Συνθήκη της Λισαβόνας. Ήταν μία πολύ δύσκολη μετάβαση. Ξεκινήσαμε στο πλαίσιο της Συνθήκης της Νίκαιας και ολοκληρώνουμε στο πλαίσιο της Συνθήκης της Λισαβόνας και για αυτόν τον λόγο είναι απαραίτητη αυτή η δήλωση. Πρέπει να την ακούσετε.
<P>
"" διαδικασία του προϋπολογισμού 2010 έχει διεξαχθεί κατ' εξαίρεσιν. Ξεκίνησε στο πλαίσιο του άρθρου 272 της Συνθήκης ΕΚ και ολοκληρώνεται με την έναρξη ισχύος της Συνθήκης της Λισαβόνας. Στις 18 Νοεμβρίου 2009, το Κοινοβούλιο, το Συμβούλιο και η Επιτροπή συμφώνησαν να συνεχίσουν τη διαδικασία του προϋπολογισμού σύμφωνα με τη Συνθήκη ΕΚ αλλά συνήψαν επίσης συμφωνία που αφορούσε την έκβαση αυτής της διαδικασίας, συμπεριλαμβανομένης της ψηφοφορίας του Κοινοβουλίου, η οποία διεξήχθη ακολουθώντας πλήρως το πολυετές δημοσιονομικό πλαίσιο. Το Συμβούλιο έχει μόλις επιβεβαιώσει τη συγκατάθεσή του στον προϋπολογισμό για τον οποίο ψηφίσαμε. Κατόπιν τούτου, το Κοινοβούλιο και το Συμβούλιο κατέληξαν σε συμφωνία επί κοινού κειμένου, σύμφωνα με τον στόχο του άρθρου 314 της Συνθήκης για τη Λειτουργία της Ευρωπαϊκής Ένωσης. Διαπιστώνω λοιπόν ότι η διαδικασία του προϋπολογισμού, η οποία ξεκίνησε σύμφωνα με το άρθρο 272 της Συνθήκης ΕΚ και συνεχίστηκε σύμφωνα με το άρθρο 314 της Συνθήκης για τη Λειτουργία της Ευρωπαϊκής Ένωσης, περατώθηκε σύμφωνα με το άρθρο 314 της Συνθήκης για τη Λειτουργία της Ευρωπαϊκής Ένωσης και κατά το πολυετές δημοσιονομικό πλαίσιο. Ως εκ τούτου η διαδικασία του προϋπολογισμού μπορεί να θεωρηθεί περατωθείσα και ο προϋπολογισμός κηρύσσεται οριστικά εγκριθείς."
<P>
Πρόκειται για μία πολύ σημαντική δήλωση. Την επόμενη φορά δεν θα υπάρξουν τέτοιου είδους επιπλοκές, επειδή η Συνθήκη της Λισαβόνας θα βρίσκεται σε ισχύ. Τώρα θα υπογράψω επισήμως το έγγραφο.
<P>

<P>
Κυρίες και κύριοι, επιτρέψτε μου, παρακαλώ, να προσθέσω ότι Πρόεδρος της Επιτροπής Προϋπολογισμών είναι ο κ. Lamassoure, ο οποίος έχει εκπονήσει σημαντικό μέρος των εργασιών. Θα ήθελα, επίσης, να αναφέρω το όνομά του ως κάποιου που έχει υπάρξει πολύ δραστήριος όσον αφορά αυτό το θέμα.

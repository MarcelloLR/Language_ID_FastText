<CHAPTER ID="019">
Διασφάλιση του εφοδιασμού της Ευρώπης με σπάνιες γαίες (συζήτηση) 
<SPEAKER ID="734" NAME="Πρόεδρος">
" ημερήσια διάταξη προβλέπει την συζήτηση σχετικά με:
<P>
την προφορική ερώτηση προς την Επιτροπή για τη "Διασφάλιση του εφοδιασμού της Ευρώπης με σπάνιες γαίες", των κ.κ. Τσουκαλά, Rübig, Caspary και της κ. Schnieber-Jastram, εξ ονόματος της Ομάδας PPE - B7-0017/2011),
<P>
την προφορική ερώτηση προς την Επιτροπή για τη "Διασφάλιση του εφοδιασμού της Ευρώπης με σπάνιες γαίες", των κ.κ. Ek, Panayotov, Hall, de Sarnez, Rinaldi, Schaake και Theurer, εξ ονόματος της Ομάδας ALDE - B7-0017/2011),
<P>
την προφορική ερώτηση προς την Επιτροπή για "Μια στρατηγική για τις πρώτες ύλες στην Ευρώπη" του κ. Szymański, εξ ονόματος της Ομάδας ECR - B7-0207/2011).
<SPEAKER ID="735" NAME="Ιωάννης Α. Τσουκαλάς">
συντάκτης. - Κυρία Πρόεδρε, αγαπητοί συνάδελφοι, αξιότιμε κύριε Επίτροπε. Οι σπάνιες γαίες έχουν καίρια σημασία για εκατοντάδες εφαρμογές υψηλής τεχνολογίας, αλλά και για την ανάπτυξη των πράσινων τεχνολογιών. " ευρωπαϊκή βιομηχανία εξαρτάται ολοκληρωτικά από τις εισαγωγές σπανίων γαιών από την Κίνα, η οποία μονοπωλεί το 97% της παγκόσμιας παραγωγής και διαθέτει το 36% των παγκόσμιων οικονομικών αποθεμάτων. " Κίνα διαθέτει ισχυρή επιστημονική έρευνα στο πεδίο και έχει επιτύχει αισθητό ανταγωνιστικό πλεονέκτημα στην παραγωγή κραμάτων και τελικών προϊόντων.
<P>
Την ίδια ώρα, η βιομηχανία της Ευρωπαϊκής Ένωσης στερείται τόσο σε πρόσβαση σε πρώτες ύλες όσο και στην τεχνογνωσία για την επεξεργασία τους. Αν και οι σπάνιες γαίες δεν είναι τόσο σπάνιες όσο μαρτυρά το όνομά τους, οι ειδικοί εκτιμούν ότι απαιτούνται γύρω στα 10 με 15 χρόνια για τη ανασύσταση μιας βιώσιμης γραμμής παραγωγής. " Ευρωπαϊκή Ένωση αναπτύσσει μια μεσοπρόθεσμη στρατηγική για τις πρώτες ύλες, ωστόσο το πρόβλημα των σπανίων γαιών είναι πολύ πιο άμεσο. Οι αυξημένες εγχώριες ανάγκες της Κίνας και οι προσπάθειές της να περιορίσει τις περιβαλλοντικές επιπτώσεις έχουν ήδη ορίσει αυστηρότατους περιορισμούς στις εξαγωγές, την ίδια ώρα που η παγκόσμια ζήτηση αυξάνεται. " Κίνα έχει θεσπίσει για το πρώτο εξάμηνο του 2011 χαμηλότατα όρια εξαγωγών, μειωμένα κατά 35% σε σχέση με πέρσι, ενώ αναμένονται ακόμη πιο αυστηροί περιορισμοί στο δεύτερο εξάμηνο. " έλλειψη αναμένεται να εμφανιστεί με ιδιαίτερη ένταση στους επόμενους έξι μήνες, με αυξήσεις τιμών των σπανίων γαιών αλλά και διατάραξη των γραμμών παραγωγής. Οι ειδικοί εκτιμούν ότι το 2014 θα υπάρχει έλλειμμα 40.000 τόνων σπανίων γαιών παγκοσμίως.
<P>
Τα ερωτήματα προς την Επιτροπή είναι άμεσα και πιεστικά:
<P>
Ποία είναι τα άμεσα μέτρα που προτίθεται να λάβει η Επιτροπή, μαζί με τους εταίρους της, για να εξασφαλίσει εναλλακτικές πηγές σπανίων γαιών;
<P>
Ποίες είναι οι εξελίξεις στις συζητήσεις μας με την Κίνα και τους διεθνείς μας εταίρους για το θέμα;
<SPEAKER ID="736" NAME="Lena Ek" LANGUAGE="EN">
Κυρία Πρόεδρε, ορισμένες φορές αναρωτιέμαι εάν η απάντηση της Ευρώπης απέναντι σε κάθε πρόκληση είναι να παγώνει από φόβο για την Κίνα και να ζητά εμπορικές κυρώσεις και κρατική παρέμβαση.
<P>
Μια επιτυχής στρατηγική της ΕΕ για τις πρώτες ύλες πρέπει να στοχεύει στην ενθάρρυνση του ελεύθερου εμπορίου. Πρέπει να περιλαμβάνει βιώσιμη διαχείριση που χρησιμοποιεί αποτελεσματικά τους πόρους, καινοτομία και πρόσβαση σε πρώτες ύλες για τις ευρωπαϊκές εταιρείες. Δεν πρέπει να περιλαμβάνει τη δημιουργία αποθεμάτων πρώτων υλών με τα χρήματα των φορολογουμένων.
<P>
" Ευρώπη εξαρτάται όλο και περισσότερο από έναν μικρό αριθμό βασικών πόρων και έχει μείνει πίσω στην κούρσα διασφάλισης εναλλακτικών πηγών, αλλά οι ιδιωτικές εταιρείες, όχι οι πολιτικοί, είναι εκείνες που μπορούν να καθορίσουν την ανάγκη για δημιουργία αποθεμάτων. Εάν πρόκειται για αποτελεσματική χρήση πόρων, τότε θα το πράξουν. Αντίθετα, εκείνο που χρειαζόμαστε είναι μια ολοκληρωμένη στρατηγική για τις πρώτες ύλες, η οποία θα περιλαμβάνει όλες τις πτυχές της πρόσβασης σε σπάνιες γαίες. Σε αυτές περιλαμβάνονται το εμπόριο, η έρευνα και η καινοτομία, η ανακύκλωση και η ανάπτυξη των μεταφορών και των υποδομές για να επιτευχθεί η ανάπτυξη των εγχώριων πηγών. Χρειαζόμαστε καλύτερη διαχείριση των αποθεμάτων πρώτων υλών στην Ευρώπη και αποτελεσματικά μέτρα για την ενθάρρυνση της ανακύκλωσης και της μείωσης των αποβλήτων.
<P>
" Ευρώπη είναι πλούσια σε φυσικούς πόρους και βρίσκεται, επίσης, σε στρατηγική θέση με την εγγύτητά της στην πλούσια σε πόρους περιοχή Μπάρεντς. Με ορυκτά, μέταλλα και δάση, η βόρεια Ευρώπη έχει τη δυνατότητα να ανταποκριθεί σημαντικά στις ανάγκες της ΕΕ για πρώτες ύλες με βιώσιμο τρόπο.
<P>
Πρέπει, επίσης, να ενθαρρύνουμε την καινοτομία και την έρευνα για εναλλακτικές λύσεις και να βρούμε τρόπους παράκαμψης υλών τις οποίες οι ευρωπαϊκές εταιρείες θεωρούν πολύ ακριβές. " στρατηγική της ΕΕ πρέπει να βασίζεται στο ελεύθερο εμπόριο και πρέπει να διασφαλίζει ότι και οι ανεπτυγμένες και οι αναπτυσσόμενες χώρες μπορούν να ωφεληθούν από τον αειφόρο εφοδιασμό πρώτων υλών. Πρέπει, επίσης, να χρησιμοποιήσουμε τον μηχανισμό βοήθειας για το εμπόριο.
<P>
" Ευρώπη χρειάζεται δράσεις που να στοχεύουν στην καινοτομία και την εξάλειψη εμπορικών φραγμών σε τρίτες χώρες, όχι μια πολιτική δημιουργίας αποθεμάτων σπάνιων και ζωτικής σημασίας πρώτων υλών και υπονόμευσης της δημοκρατίας στο εξωτερικό. Χρειαζόμαστε προτάσεις από την Επιτροπή σχετικά με τις πρώτες ύλες και τις σπάνιες γαίες. Ακόμα αναμένουμε αυτές τις προτάσεις.
<SPEAKER ID="737" NAME="Konrad Szymański" LANGUAGE="PL">
Κυρία Πρόεδρε, η πρόσβαση στις σπάνιες γαίες θα καθορίσει τη θέση και την ανταγωνιστικότητα της ευρωπαϊκής βιομηχανίας. Εάν δεν διασφαλίσουμε τη διαθεσιμότητα των εν λόγω υλών, θα καταργήσουμε τους πιο προηγμένους τεχνολογικά τομείς της οικονομίας μας. Κατά συνέπεια, κανένας τομέας της πολιτικής μας δεν πρέπει να παραμεληθεί. Πρέπει να χρησιμοποιήσουμε επιδέξια τους πόρους τους οποίους ήδη διαθέτουμε και οι οποίοι εγκαταλείφθηκαν χωρίς λόγο. Πρέπει να χρησιμοποιήσουμε τα μέσα της εμπορικής πολιτικής για να διασφαλίσουμε την αποτελεσματική πρόληψη των παραβιάσεων του ελεύθερου εμπορίου. Κατά συνέπεια, δεν μπορούμε να περιοριστούμε στη χρήση μόνο των ακριβών και ακόμα πολύ περιορισμένων δυνατοτήτων που είναι ανοικτές σε εμάς για ανάκτηση υλών από χρησιμοποιημένες συσκευές.
<P>
Υπάρχουν τουλάχιστον κάποιες ερωτήσεις, οι οποίες πρέπει να τεθούν στην Ευρωπαϊκή Επιτροπή στο πλαίσιο της ανακοίνωσης για τις πρώτες ύλες. Καταρχάς, έχει αξιολογήσει η Επιτροπή τις επιπτώσεις της πολιτικής προστατευτισμού για τις πρώτες ύλες της Κίνας στην ευρωπαϊκή βιομηχανία; Δεύτερον, ποιον ρόλο μπορεί να διαδραματίσει η ανακύκλωση σε σχέση με τις ευκαιρίες που παρέχει η εμπορική πολιτική και οι ίδιοι πόροι; Ποια είναι η αναλογία ανάμεσα σε αυτές τις τρεις δυνατότητες; Τρίτον, έχει στη διάθεσή της η Επιτροπή αξιολόγηση για τα έξοδα που συνεπάγεται η αύξηση του ποσοστού ανακύκλωσης για την ευρωπαϊκή πολιτική για τις πρώτες ύλες;
<SPEAKER ID="738" NAME="Antonio Tajani" LANGUAGE="IT">
Κυρία Πρόεδρε, αξιότιμοι κύριοι βουλευτές, όπως γνωρίζετε, στις αρχές Φεβρουαρίου, η Επιτροπή ενέκρινε την ενημέρωση της στρατηγικής της ΕΕ για τις πρώτες ύλες, η οποία βασίζεται σε τρεις πυλώνες.
<P>
Ο πρώτος αφορά την παροχή πρώτων υλών από το εξωτερικό της Ευρωπαϊκής Ένωσης μέσω συμφωνιών με την Αφρικανική Ένωση. Τοποθετήσαμε το ζήτημα των πρώτων υλών στην ημερήσια διάταξη των συναντήσεών μας με τη Ρωσική Ομοσπονδία. Επιπλέον, όπως ανάφερα κατά την προηγούμενη συζήτηση, τον Ιούνιο θα ταξιδέψω στη Βραζιλία, την Αργεντινή και τη Χιλή για να ξεκινήσω διπλωματική δράση και όσον αφορά αυτές τις χώρες της Λατινικής Αμερικής. Τότε, θα συζητήσω για τη σχέση με την Κίνα.
<P>
Ο δεύτερος πυλώνας αφορά τη διασφάλιση πιο αειφόρου εφοδιασμού εντός της ΕΕ. Για αυτόν τον λόγο επικαιροποιήσαμε τους κανόνες εφαρμογής του προγράμματος Natura 2000, σε συμφωνία με τον Επίτροπο Potočnik. Θέλουμε να διασφαλίσουμε ότι ερμηνεύονται κατά τρόπο ο οποίος δεν θα βλάψει τις δραστηριότητες εξόρυξης αλλά, ταυτόχρονα, θέλουμε να διασφαλίσουμε την προστασία του περιβάλλοντος.
<P>
Ο τρίτος πυλώνας αφορά την ανακύκλωση και την αποτελεσματική χρήση των πόρων. Θα επαναλάβω αυτά που είπα κατά τη διάρκεια της προηγούμενης συζήτησης: ως μέρος της πολιτικής μας υπέρ της καινοτομίας, σχεδιάζουμε μια σειρά συμπράξεων καινοτομίας σε διάφορους τομείς, ένας από τους οποίους είναι ο τομέας των πρώτων υλών. Συγκεκριμένα, μία από τις συμπράξεις καινοτομίας θα επικεντρωθεί σε δραστηριότητες τις οποίες μπορούμε να πραγματοποιήσουμε στον τομέα ανακύκλωσης και υποκατάστασης πρώτων υλών.
<P>
" νέα ανακοίνωση τονίζει, συγκεκριμένα, την κατάσταση σχετικά με τον εφοδιασμό σπάνιων γαιών και άλλων σημαντικών πρώτων υλών. Δεν υπάρχει αμφιβολία ότι η μείωση της εξαγωγικής ποσόστωσης σπάνιων γαιών, την οποία αποφάσισε η Κίνα, περιορίζει σημαντικά την παγκόσμια προσφορά. Αξιολογούμε την κατάσταση προκειμένου να προσδιορίσουμε τα πιο κατάλληλα πολυμερή μέσα, συμπεριλαμβανομένου του Παγκόσμιου Οργανισμού Εμπορίου και των διμερών σχέσεών μας με την Κίνα.
<P>
Στον ΠΟΕ, εκκινήσαμε το 2009 μια διαδικασία επίλυσης διαφορών κατά της Κίνας σχετικά με την πρόσβαση στις εννέα κύριες πρώτες ύλες. " εξέταση της υπόθεσης βρίσκεται σε προχωρημένο στάδιο και τα συμπεράσματα θα είναι, φυσικά, πολύ σημαντικά για τις συζητήσεις μας σχετικά με την έναρξη της διαδικασίας του ΠΟΕ για τις σπάνιες γαίες.
<P>
Σε διμερές επίπεδο, η Επιτροπή έχει συζητήσει το ζήτημα με την κινεζική κυβέρνηση σε αρκετές περιπτώσεις και από πολιτική και από τεχνική άποψη. Στο τέλος του 2010, δημιουργήθηκε μια ομάδα εργασίας μεταξύ της ΕΕ και της Κίνας, ώστε να διευκολυνθεί ο διάλογος για ζητήματα, τα οποία αφορούν τις σπάνιες γαίες και άλλες πρώτες ύλες.
<P>
" ΕΕ θα διεξαγάγει, στο πλαίσιο των στρατηγικών εταιρικών σχέσεων και των διαλόγων για μελλοντικές πολιτικές, ενεργό διπλωματία για τις πρώτες ύλες με στόχο την εγγύηση της πρόσβασης στις εν λόγω ύλες και ιδίως στις σημαντικές ύλες. Ένα παράδειγμα, όπως είπα, είναι η έναρξη διμερούς διαλόγου στο πλαίσιο της κοινής στρατηγικής Αφρικής-ΕΕ 2011-2013, η οποία περιλαμβάνει μια ενότητα ειδικά αφιερωμένη στις πρώτες ύλες. Σας έχω ήδη μιλήσει για τις σχέσεις μας με τη Ρωσία και τη Λατινική Αμερική.
<P>
Στην ΕΕ, η Επιτροπή υποστηρίζει την εξερεύνηση σημαντικών κοιτασμάτων πρώτων υλών και ο στόχος αυτός προάγεται ιδιαιτέρως από το σχέδιο ProMine 2009-2013, το οποίο εμπίπτει στο έβδομο πρόγραμμα πλαίσιο.
<P>
Σε ό,τι αφορά την ανακύκλωση, αυτή παρουσιάζει τεράστιες τεχνολογικές προκλήσεις, ιδίως εφόσον η ποσότητα πρώτων υλών που περιέχεται σε πολλά προϊόντα είναι πάρα πολύ μικρή. " στρατηγική μας έχει ως στόχο την προώθηση της ανακύκλωσης μέσω μέτρων που στοχεύουν στη βελτίωση της υλοποίησης και της εφαρμογής της νομοθεσίας της ΕΕ για τη διαχείριση αποβλήτων.
<P>
Επιπλέον, θα συνεχίσουμε να ενθαρρύνουμε την έρευνα και την καινοτομία στον τομέα της ανακύκλωσης και της υποκατάστασης, όπως έχει ήδη γίνει στο πλαίσιο του έβδομου προγράμματος πλαισίου για τη χρηματοδότηση έργων τα οποία αφορούν την υποκατάσταση σπάνιων γαιών. Σε αυτό το πλαίσιο, η Επιτροπή εξετάζει την πιθανότητα έναρξης μιας σύμπραξης καινοτομίας στον τομέα των πρώτων υλών και ελπίζει να παρουσιάσει μια συγκεκριμένη πρόταση μέσα στους επόμενους μήνες. Έχουμε, επίσης, ξεκινήσει συνεργασία με τις "νωμένες Πολιτείες στον τομέα της καινοτομίας και εξετάζουμε την πιθανότητα συνεργασίας με την Ιαπωνία επίσης.
<P>
Φυσικά, θα συνεχίσουμε να παρακολουθούμε στενά το πρόβλημα των σημαντικών πρώτων υλών, προκειμένου να προσδιοριστούν τα απαιτούμενα μέτρα προτεραιότητας και πιστεύουμε πως η ασφάλεια των αποθεμάτων πρώτων υλών είναι ουσιαστικά ευθύνη των εταιρειών. Ωστόσο, είμαστε έτοιμοι να συζητήσουμε, σε στενή συνεργασία με τα κράτη μέλη, το κόστος, τα πιθανά οφέλη και την προστιθέμενη αξία ενός προγράμματος δημιουργίας αποθεμάτων πρώτων υλών.
<P>
Αυτό κάνουμε, αλλά φυσικά, είμαι πάντοτε έτοιμος να ακούσω κάθε πρόταση του Κοινοβουλίου προκειμένου να διασφαλιστεί ότι η Επιτροπή συνεχίζει να εργάζεται ενεργά για ένα θέμα το οποίο είναι ζωτικής σημασίας για την ανταγωνιστικότητα του ευρωπαϊκού επιχειρηματικού συστήματος που διαθέτουμε.
<SPEAKER ID="739" NAME="Paul Rübig" LANGUAGE="DE">
Κυρία Πρόεδρε, κύριε Tajani, σας ευχαριστώ πολύ για την πρωτοβουλία σας. Οι πρώτες ύλες θα βοηθήσουν να διασφαλιστεί ότι θα έχουμε υγιή βιομηχανικό τομέα στο μέλλον και, κατά συνέπεια, είναι σημαντικό για εμάς να συνάψουμε διμερείς συμφωνίες με την Κίνα και με πολλές άλλες χώρες, και όχι μόνο στον τομέα της εμπορικής πολιτικής. Για παράδειγμα, θα πρέπει επίσης να εστιάσουμε στις συμφωνίες προστασίας των επενδύσεων, επειδή μπορούμε να υπογράψουμε μακροχρόνιες συμβάσεις σε αυτόν τον τομέα οι οποίες θα προστατέψουν την απόδοση των επενδύσεων στις νέες εγκαταστάσεις εξόρυξης που χρειαζόμαστε επειγόντως. Με άλλα λόγια, οι μακροχρόνιες συμβάσεις θα παράσχουν προστασία στις επενδύσεις μας, έτσι ώστε οι νέες εγκαταστάσεις εξόρυξης, οι οποίες θα ανταγωνιστούν τις υπάρχουσες, να μπορούν να λάβουν την οικονομική υποστήριξη που χρειάζονται.
<P>
Στο πλαίσιο της διάσκεψης παρακολούθησης του Παγκόμιου Οργανισμού Εμπορίου (ΠΟΕ) για τον γύρο της Ντόχα, μπορούμε επίσης να διερευνήσουμε την κατάσταση των θεμάτων της Σιγκαπούρης. Ήδη έχουμε ετοιμάσει μια καλή δέσμη μέτρων για τη Σιγκαπούρη και θέλουμε να την προωθήσουμε, ίσως ακόμα και παράλληλα με τις τρέχουσες διαπραγματεύσεις της Ντόχα.
<P>
Πρέπει να διαπιστώσουμε εάν υπήρξε παραβίαση των κανονισμών αντιντάμπινγκ σε σχέση με τις τιμές τις οποίες πληρώνει η βιομηχανία στην Κίνα σε ορισμένες περιπτώσεις για τις πρώτες ύλες που προορίζονται για μεταποίηση, καθώς και με τα συμπληρωματικά τέλη που επιβάλλονται στην ευρωπαϊκή βιομηχανία. " εργασία για να αποσαφηνιστεί αυτό έχει ήδη ξεκινήσει. Ωστόσο, δεν πρόκειται μόνο για τις σπάνιες γαίες, αλλά επίσης για τον μαγνησίτη, για παράδειγμα, ο οποίος είναι η πιο σημαντική πρώτη ύλη για πυρίμαχα προϊόντα και ο οποίος είναι απαραίτητος για την παραγωγή χάλυβα, υάλου, τσιμέντου και άλλων υλικών. Πρέπει να εξετάσουμε πιθανά υποκατάστατα προϊόντα, τα οποία θα μπορούν να χρησιμοποιηθούν στο μέλλον, και ενδεχομένως να θεσπίσουμε το δικό μας ερευνητικό πρόγραμμα για τα εν λόγω προϊόντα.
<P>
Επικροτώ, επίσης, την πρόταση της κ. Hedegaard για τον φόρο αποτυπώματος άνθρακα, ο οποίος θα επιτρέψει τη χρέωση επιπλέον ΦΠΑ σε προϊόντα που κατασκευάζονται με υψηλά επίπεδα εκπομπών CO2, οι οποίες μεταφέρονται σε μεγάλες αποστάσεις.
<SPEAKER ID="740" NAME="Marita Ulvskog" LANGUAGE="SV">
Κυρία Πρόεδρε, κύριε Επίτροπε, πιστεύω πως η συζήτηση αυτή δείχνει πόσο σημαντικό είναι να έχει η στρατηγική για τις πρώτες ύλες μακροπρόθεσμο και ευρύ αντίκτυπο. Οι σπάνιες γαίες είναι, φυσικά, σπάνιες στην αγορά, αλλά όχι στο έδαφος. Υπάρχουν αρκετοί λόγοι για αυτό. Πολύ απλά δεν παρουσίαζαν επαρκές οικονομικό ενδιαφέρον για να πραγματοποιηθεί εξόρυξή τους από όλα τα σημεία που γνωρίζουμε ότι βρίσκονται. Υπήρξαν, επίσης, διαφωνίες για το περιβάλλον και τον χώρο εργασίας.
<P>
" ΕΕ πρέπει να επενδύσει πολλά στην έρευνα και την ανάπτυξη. Πρέπει να επενδύσει στην αποδοτικότητα των πόρων και, συγκεκριμένα, στην ανακύκλωση, όπως ειπώθηκε εδώ καθ' όλη τη διάρκεια της βραδιάς. Αυτό, φυσικά, απαιτεί τα πάντα, από ευφυείς, απλές και έξυπνες στρατηγικές συλλογής έως τον οικολογικό σχεδιασμό, ο οποίος καθιστά εύκολη την απομάκρυνση μπαταριών από συσκευές που πρόκειται να ανακυκλωθούν. Ωστόσο, πρέπει επίσης να απομακρυνθούμε από τις αποικιακού τύπου παρορμήσεις μας κατά τη συνεργασία με άλλες χώρες σε άλλα μέρη του κόσμου. Αυτό είναι κάτι που ακόμα δεν έχουμε καταφέρει να κάνουμε πολύ καλά.
<SPEAKER ID="741" NAME="Niccolò Rinaldi" LANGUAGE="IT">
Κυρία Πρόεδρε, κύριε Επίτροπε, κυρίες και κύριοι, έχετε ήδη παράσχει κάποιες πληροφορίες, κύριε Επίτροπε, αλλά θα ήθελα περισσότερες λεπτομέρειες.
<P>
Καταρχάς, ο ΠΟΕ. Τι ακριβώς κάνουμε στον ΠΟΕ σχετικά με την πρωτοβουλία η οποία είχε ήδη αναληφθεί το 2009, αλλά εξ όσων γνωρίζω, αφορούσε το μαγνήσιο και τον βωξίτη; Υπάρχει διαδικασία στον ΠΟΕ σχετικά με τις σπάνιες γαίες; Είναι δυνατή μια τέτοια διαδικασία και την εκκινούμε μόνοι μας ή μπορούμε να την εκκινήσουμε με τις "νωμένες Πολιτείες και την Ιαπωνία, όπως πιστεύω πως θα ήταν επιθυμητό;
<P>
Δεύτερον, είπατε πως πρέπει να αυξήσουμε τα αποθέματα από άλλα κοιτάσματα, συμπεριλαμβανομένων των ευρωπαϊκών κοιτασμάτων. Θα διαδραματίσει κάποιον ρόλο η Γροιλανδία; Ποια ακριβώς είναι η συλλογιστική εν προκειμένω;
<P>
Τρίτον, η ανάκτηση σπάνιων γαιών από την ανακύκλωση. Κινούμαστε προς ένα σύνολο ευρωπαϊκών κανόνων για την επονομαζόμενη αστική εξόρυξη; Θα υπάρξει οδηγία ή κανονισμός; Τι σχεδιάζεται εν προκειμένω;
<P>
Τέταρτον, σε σχέση με τις μελέτες και την έρευνα, την εξέλιξη των ερευνών, θα υπάρξουν συγκεκριμένες διατάξεις και στο όγδοο πρόγραμμα πλαίσιο; Επιπλέον, σε σχέση με το σύστημα δημιουργίας αποθεμάτων, θα έχουμε κοινούς ευρωπαϊκούς κανόνες για τη δημιουργία αποθεμάτων και σε αυτήν την περίπτωση;
<P>
Τέλος, σε ποιον βαθμό αντιμετωπίζεται το ζήτημα διμερώς με την Κίνα ως μέρος του οικονομικού και εμπορικού διαλόγου υψηλού επιπέδου και στις διαπραγματεύσεις που βρίσκονται σε εξέλιξη για την νέα συμφωνία εταιρικής σχέσης και συνεργασίας με την εν λόγω χώρα;
<SPEAKER ID="742" NAME="Reinhard Bütikofer" LANGUAGE="DE">
Κυρία Πρόεδρε, βραχυπρόθεσμα και μεσοπρόθεσμα, η εξάρτησή μας από την Κίνα για την εισαγωγή σπάνιων γαιών οπωσδήποτε συνιστά πρόβλημα. Δεν διακρίνω να έχει η Ευρώπη στρατηγική αδυναμία και δεν πρέπει να παραμείνει εξαρτημένη. Για να το θέσω ωμά, κατά κάποιον τρόπο, οι Κινέζοι μάς χάνουν χάρη καθιστώντας απολύτως προφανές σε εμάς το γεγονός ότι πρέπει να ξεφύγουμε από την παρούσα θέση εξάρτησης που έχουμε.
<P>
Κατά συνέπεια, δεν πρέπει να κάνουμε το επιπλέον σφάλμα που συνίσταται στη δημιουργία ανταγωνισμού μεταξύ Ευρώπης και Κίνας. Υπάρχουν ευκαιρίες για συνεργασία σε αυτόν τον τομέα. Ωστόσο, όταν κοιτάζουμε προς την Ασία, πρέπει να λάβουμε υπόψη και την Ιαπωνία. Κατά το τελευταίο έτος, η Ιαπωνία βρέθηκε σε πιο δύσκολη θέση από την Ευρώπη όσον αφορά την πρόσβαση σε σπάνιες γαίες. " Ιαπωνία αντέδρασε, επίσης, πιο γρήγορα και πιο αποτελεσματικά. " ιαπωνική κυβέρνηση διάθεσε 1 εκατομμύριο δολάρια "ΠΑ για την έρευνα σχετικά με την υποκατάσταση και την ανακύκλωση σπάνιων γαιών. Τι ποσό καθιστούμε διαθέσιμο ως τμήμα του έβδομου προγράμματος πλαίσιο;
<P>
Εννοείται ότι χρειαζόμαστε εμπορική πολιτική. Πρέπει, επίσης, να δημιουργήσουμε τα δικά μας αποθέματα, όπου αυτά είναι διαθέσιμα. Ωστόσο, κατά την άποψή μου, το στρατηγικό κέντρο βάρους της πολιτικής μας για τις σπάνιες γαίες πρέπει να είναι η καινοτομία, η αποδοτική χρήση των πρώτων υλών και η τεχνολογική πρωτοπορία. Χρειαζόμαστε υποχρεωτικούς στόχους για την αποδοτική χρήση των πρώτων υλών. Χρειαζόμαστε, επίσης, συγκεκριμένα, απτά σχέδια για την ανακύκλωση σπάνιων γαιών. " ανακοίνωση της Επιτροπής δεν κάνει άμεση αναφορά στην ανακύκλωση. Δεν πρόκειται πλέον για μια λύση που αφορά το μέλλον, αλλά για μια λύση που χρειαζόμαστε τώρα. Πολλές εταιρείες το κάνουν ήδη αυτό εδώ και κάποιο διάστημα, συμπεριλαμβανομένων των Rhodia, BASF, Osram και πολλών άλλων.
<P>
" υποκατάσταση είναι ένας ακόμα βασικός παράγοντας. Ακόμα και η Κίνα αρχίζει τώρα να επενδύει σε υποκατάστατα σπάνιων γαιών, επειδή είναι προφανές ότι δεν μπορεί να συνεχίσει τη χρήση των εν λόγω ουσιών με τον τρέχοντα ρυθμό, ακόμα και για να ικανοποιήσει τις δικές της απαιτήσεις.
<P>
Πρέπει να βιαστούμε να αξιοποιήσουμε στο έπακρο τις ευκαιρίες που προσφέρει η παρούσα κατάσταση και δεν πρέπει να παραπονιόμαστε που μας προσφέρονται οι εν λόγω ευκαιρίες.
<SPEAKER ID="743" NAME="Zbigniew Ziobro" LANGUAGE="PL">
Κυρία Πρόεδρε, οι σπάνιες γαίες έχουν αποφασιστική σημασία για εκατοντάδες τεχνολογικές λύσεις. Είναι, κατά συνέπεια, σημαντικός παράγοντας για τη συνεχή τεχνολογική πρόοδο και τη μεγαλύτερη καινοτομία στην Ευρωπαϊκή Ένωση. Τα γεγονός ότι χρησιμοποιούνται τόσο ευρέως σημαίνει ότι η ζήτηση έχει αυξηθεί, ενώ οι δυνατότητες για αύξηση των ποσοτήτων που εξορύσσονται γίνονται όλο και πιο σπάνιες.
<P>
Επί του παρόντος, 124.000 τόνοι σπάνιων γαιών εξορύσσονται σε ετήσια βάση παγκοσμίως και η ζήτηση για αυτές θα αυξηθεί κατά έως και 50% μέχρι το 2012. Περίπου το 97% της παγκόσμιας προσφοράς εξορύσσεται από την Κίνα, γεγονός που είναι καίριας σημασίας, δεδομένου ότι η Κίνα έχει μειώσει την εξόρυξη και τις εξαγωγές από το 2006. Τον Αύγουστο ανακοίνωσε ότι θα μειώσει τις εξαγωγές κατά περισσότερο από 50% και ότι θα δημιουργήσει στρατηγικά αποθέματα. Επιπλέον, πολλές εταιρείες που εξορύσσουν σπάνιες γαίες σε άλλα μέρη του κόσμου είναι, στην πραγματικότητα, κινεζικής ιδιοκτησίας. " εξαγορά ορυχείου σπάνιων γαιών από κινεζική εταιρεία εξόρυξης απετράπη πρόσφατα στην Αυστραλία. Πρόκειται για πολύ σοβαρό πρόβλημα, το οποίο σχετίζεται με το μονοπώλιο όσον αφορά την εξόρυξη των εν λόγω πρώτων υλών. Πρέπει να κάνουμε ό,τι μπορούμε για να αποτρέψουμε τυχόν κινδύνους σε σχέση με αυτόν τον βασικό τομέα της οικονομίας, ο οποίος εγγυάται την ανάπτυξη και το μέλλον της Ευρώπης.
<SPEAKER ID="744" NAME="Helmut Scholz" LANGUAGE="DE">
Κυρία Πρόεδρε, κύριε Tajani, μόλις το προηγούμενο φθινόπωρο το Ευρωπαϊκό Κοινοβούλιο επιδοκίμασε ειδικά το γεγονός ότι οι αρχηγοί κρατών και κυβερνήσεων της Ευρωπαϊκής Ένωσης αναγνώρισαν ρητώς, σε μια δήλωση από τη σύνοδο κορυφής της Μαδρίτης, το κυρίαρχο δικαίωμα των κρατών να διαχειρίζονται τους δικούς τους φυσικούς πόρους και να ελέγχουν τη χρήση τους. " δήλωση περιελάμβανε, επίσης, συγκεκριμένη αναφορά στη σημασία των κριτηρίων βιωσιμότητας. Στη σύνοδο κορυφής παρευρέθησαν χώρες της Λατινικής Αμερικής, αλλά οι ίδιοι νόμοι ισχύουν για την Κίνα και για άλλά κράτη.
<P>
" εξόρυξη σπάνιων γαιών οδήγησε σε σοβαρή περιβαλλοντική καταστροφή στην Κίνα, όπως συνέβη στο παρελθόν στις ".Π.Α. και αλλού. Αυτό δεν πρέπει να συνεχιστεί. Χρειαζόμαστε μια διεθνή συμφωνία. " Κίνα και άλλοι πιθανοί παραγωγοί χρειάζονται την τεχνογνωσία και τη μεταφορά της τεχνολογίας μας προκειμένου να διασφαλιστεί ότι οι διεργασίες εξόρυξης που χρησιμοποιούν είναι φιλικές προς το περιβάλλον και ότι οι μεταλλωρύχοι τους μπορούν να εργάζονται με πολύ μεγαλύτερη ασφάλεια.
<P>
" Κίνα ενδιαφέρεται, επίσης, να επενδύσει σε εγκαταστάσεις προϊόντων υψηλής τεχνολογίας για την επεξεργασία των σπάνιων γαιών, επειδή δεν θέλει απλώς να είναι προμηθευτής πρώτων υλών. " Επιτροπή πρέπει, κατά συνέπεια, να διαδραματίσει εδώ τον ρόλο του διαμεσολαβητή.
<P>
Μια σύγχρονη πολιτική για τις πρώτες ύλες πρέπει να χαρακτηρίζεται από εταιρικές σχέσεις. Ταυτόχρονα, πρέπει να δοθεί έμφαση στην ανάπτυξη βελτιωμένων τεχνολογιών ανακύκλωσης και υποκατάστασης, επειδή στο μέλλον τα μέταλλα που υπάρχουν στις σπάνιες γαίες θα καταστούν ακόμα πιο σπάνια: υπερβολικά σπάνια για να χρησιμοποιηθούν μόνο μία φορά.
<SPEAKER ID="745" NAME="Daniel Caspary" AFFILIATION="PPE">
(DE) Κυρία Πρόεδρε, κύριε Tajani, κάνατε και άλλες ανακοινώσεις σήμερα, κύριε Tajani, σχετικά με όσα προτίθεται να κάνει η Επιτροπή τους επόμενους μήνες όσον αφορά τα αποθέματα πρώτων υλών. Το 2007 η Επιτροπή εξήγγειλε επίσης και παρουσίασε τη στρατηγική της για τις πρώτες ύλες. Το πρόβλημά μου είναι ότι οι ανακοινώσεις που ακούσαμε τις τελευταίες ημέρες και οι ανακοινώσεις που ακούσαμε τις τελευταίες εβδομάδες είναι παρόμοιες με εκείνες που έγιναν το 2007. Ωστόσο, έχω την εντύπωση πως πολύ λίγα συνέβησαν από τότε.
<P>
Έχουν συμβεί λίγα τουλάχιστον σε ό,τι αφορά τη διασφάλιση των δικών μας συμφερόντων. Μου φαίνεται πως πολλά άλλα κράτη προωθούν τα συμφέροντά τους πολύ επιθετικά. Αυτό είναι γνωστό ως το "αποικιακό αντανακλαστικό". Το βλεπω να συμβαίνει όχι στις χώρες της Ευρωπαϊκής Ένωσης, αλλά κυρίως στην Κίνα, η οποία χρησιμοποιεί το ζήτημα των πρώτων υλών, και των σπάνιων γαιών συγκεκριμένα, για να διατηρήσει το μονοπώλιό της και να θέσει σε μειονεκτική θέση άλλες χώρες.
<P>
Όλο και πιο συχνά αναρωτιέμαι, κύριε Tajani, για το ποιος πρέπει να είναι υπεύθυνος ώστε να διασφαλιστεί ότι πράγματι θα γίνει κάτι. " Γενική Διεύθυνσή σας; Εσείς; " Γενική Διεύθυνση Εμπορίου; Ο κύριος De Gucht; Οι άλλοι Επίτροποι; Ποιος έχει πραγματικά τη γενική ευθύνη; Ποια συγκεκριμένα μέτρα πρέπει να ληφθούν; Οι πράξεις ποιων πρέπει να αξιολογηθούν και πότε, προκειμένου να διασφαλιστεί ότι όντως θεσπίζονται μέτρα από την Ευρωπαϊκή Ένωση; Θα ήμουν ιδιαιτέρως ευγνώμων εάν μπορούσατε να διερευνήσετε το ζήτημα αυτό, επειδή γνωρίζουμε όλοι ότι οι Κινέζοι εξακολουθούν να διαδραματίζουν ενεργό ρόλο και ότι επιβάλλουν περιορισμούς και δασμούς στις εξαγωγές, οι οποίοι προκαλούν στις εταιρείες μας τεράστια προβλήματα.
<P>
Έχει καταρτίσει επιτέλους η Επιτροπή κατάλογο με όλα τα προϊόντα, στα οποία οι Κινέζοι έχουν επί του παρόντος ανταγωνιστικό πλεονέκτημα λόγω των περιορισμών στις εξαγωγές τους; Σκοπεύει η Επιτροπή να λάβει μέτρα αντιντάμπινγκ, όπου χρειάζεται, προκειμένου να εξαλειφθούν τα ανταγωνιστικά μειονεκτήματα για τις εταιρείες μας; Θα ήμουν ιδιαιτέρως ευγνώμων, εάν μπορούσατε να στρέψετε την προσοχή σας στα εν λόγω ζητήματα.
<SPEAKER ID="746" NAME="Silvia-Adriana Ţicău" AFFILIATION="S&amp;D">
(RO) Κυρία Πρόεδρε, οι σπάνιες γαίες είναι ζωτικής σημασίας για την παραγωγή οθονών και κινητών τηλεφώνων, καθώς και για την κατασκευή μόνιμων μαγνητών υψηλής απόδοσης, οι οποίοι χρησιμοποιούνται σε ανεμογεννήτριες ή σε ηλεκτρικά οχήματα, καταλυτικούς μετατροπείς αυτοκινήτων, πολυχλωροδιφαινύλια και οπτικές ίνες. Είναι, κατά συνέπεια, ζωτικής σημασίας και για τις νέες καθαρές μορφές ενέργειας. Παρόλο που γίνεται εμπόριο αυτών των γαιών σε ολόκληρο τον κόσμο, η αγορά για ορισμένες πρώτες ύλες και σπάνιες γαίες δεν είναι πολύ διαφανής και οι ποσότητες που κυκλοφορούν είναι μικρές.
<P>
" Ευρωπαϊκή Ένωση εξαρτάται σχεδόν εξ ολοκλήρου από τις εισαγωγές σπάνιων γαιών, με το 97% της παγκόσμιας παραγωγής τους να είναι συγκεντρωμένο στην Κίνα. " ζήτηση πρώτων υλών θα αυξηθεί από την ανάπτυξη των αναδυόμενων οικονομιών και από την ταχεία εξάπλωση των νέων τεχνολογιών. Οι διαδικασίες εξόρυξης, επεξεργασίας και ανακύκλωσης σπάνιων γαιών έχουν σοβαρές συνέπειες για το περιβάλλον, εάν δεν γίνει σωστή διαχείρισή τους. " Ευρωπαϊκή Ένωση πρέπει να εστιάσει τις προσπάθειές της στον εκσυγχρονισμό των διαδικασιών χρήσης και ανακύκλωσης σπάνιων γαιών και στην έρευνα που στοχεύει στην αντικατάσταση των πρώτων υλών ζωτικής σημασίας με άλλες ύλες λιγότερο σημαντικές.
<P>
Κύριε Επίτροπε, ζητούμε να ενημερώνεται τακτικά ο κατάλογος πρώτων υλών.
<SPEAKER ID="747" NAME="Charles Goerens" AFFILIATION="ALDE">
(FR) Κυρία Πρόεδρε, οι παρατηρήσεις που διατυπώνονται στις προφορικές ερωτήσεις στις οποίες βασίζεται η εν λόγω συζήτηση αποτελούν απλώς μια επιπλέον ένδειξη της σπανιότητας των πόρων και, ιδίως, της αυξανόμενης σπανιότητας ορισμένων σημαντικών μετάλλων. Επιπλέον, μας υποδεικνύουν την ευάλωτη θέση των κρατών που εισάγουν σε σύγκριση με τα κράτη που διατηρούν μονοπώλιο.
<P>
" αντίδραση της Ευρωπαϊκής Ένωσης πρέπει να έχει δύο σκέλη: αφενός, να διασφαλίσει ότι δεν έχουμε τεθεί υπό καθεστώς ομηρίας μέσω της υπεράσπισης της κατάστασής μας σε όλα τα σχετικά φόρουμ (ΠΟΕ, G20, "νωμένα Έθνη), ενώ θα ενεργούμε, αφετέρου, στο πλαίσιο της στρατηγικής της Λισαβόνας προκειμένου να μειωθεί η εξάρτησή μας όσον αφορά τις σπάνιες γαίες. Γνώμονας για εμάς πρέπει να είναι η αποτελεσματική ανακύκλωση ήδη χρησιμοποιημένων υλών και η προαγωγή των προγραμμάτων έρευνας και ανάπτυξης για εναλλακτικά προϊόντα.
<P>
Τέλος, μέσω των εταιρικών σχέσεών μας με τις αναπτυσσόμενες χώρες, η ΕΕ πρέπει να συμβάλει στο να αποτραπούν οι λεηλασίες των σπάνιων γαιών που ανήκουν στις εν λόγω χώρες.
<P>
(Χειροκροτήματα)
<SPEAKER ID="748" NAME="Teresa Riera Madurell" AFFILIATION="S&amp;D">
(ES) Κυρία Πρόεδρε, κύριε Επίτροπε, η κατάσταση είναι σαφής: η ΕΕ πρέπει να διασφαλίσει τον εφοδιασμό της με σπάνιες γαίες, αλλά αντιμετωπίζουμε όλο και πιο σκληρό ανταγωνισμό σε αυτήν την αγορά.
<P>
Χωρίς αμφιβολία, η Κίνα ελέγχει το 95% της παγκόσμιας παραγωγής και οι συνεχείς περικοπές της στις εξαγωγικές ποσοστώσεις έχουν τοποθετήσει το εν λόγω ζήτημα στην καρδιά της ημερήσιας διάταξης του G20.
<P>
Κατά συνέπεια, συζητάμε για ένα ζήτημα ζωτικής σημασίας για ολόκληρη την ευρωπαϊκή οικονομία, για ένα ζήτημα το οποίο πρέπει, φυσικά, να αντιμετωπιστεί μέσω της συνεργασίας με χώρες που διαθέτουν αποθέματα, αλλά επίσης και κυρίως μέσω της έρευνας, της ανάπτυξης και της καινοτομίας.
<P>
Ειπώθηκε ήδη ότι η επένδυση στην έρευνα και την ανάπτυξη είναι ζωτικής σημασίας, προκειμένου να αντιμετωπίσουμε τις τεχνολογικές προκλήσεις που εμπεριέχει η εξεύρεση πιο αποτελεσματικών τεχνικών εξόρυξης, η έρευνα για εναλλακτικές πρώτες ύλες για τη μείωση της εξάρτησης και η ανακύκλωση, η οποία είναι κάτι υψίστης σημασίας, καθώς τα επονομαζόμενα "αστικά ορυχεία" μπορούν να αποτελέσουν σημαντική πηγή πρώτων υλών για την Ευρωπαϊκή Ένωση.
<P>
Κατά συνέπεια, συγχαίρουμε τον κύριο Επίτροπο για τις δεσμεύσεις του σχετικά με αυτό το ζήτημα και θα παρακολουθούμε στενά όλα τα τα μέτρα που λαμβάνει η Επιτροπή εν προκειμένω.
<SPEAKER ID="749" NAME="Seán Kelly" AFFILIATION="PPE">
(EN) Κυρία Πρόεδρε, πρέπει να πω ότι ανησυχώ ιδιαιτέρως για ορισμένες από τις απόψεις που άκουσα εδώ στο Κοινοβούλιο πρόσφατα -απόψε, για την έλλειψη σπάνιων γαιών· εχθές το βράδυ, για την έλλειψη του 80% των πρωτεϊνών· πριν από λίγες εβδομάδες, για το κλείσιμο εργοστασίων επεξεργασίας ζαχαρότευτλων, και τώρα υπάρχει έλλειψη ζάχαρης. Πιστεύω πως ήρθε η ώρα να αρχίσει η Ευρωπαϊκή Ένωση να προβάλλει τον εαυτό της και ιδίως να αρχίσει να προωθεί τις βιομηχανίες της.
<P>
Προφανώς, στην περίπτωση των σπάνιων γαιών, επικροτώ τη δέσμευση του Επιτρόπου να εξετάσει την καινοτομία σε σχέση με την εξασφάλιση υποκατάστατων κλπ. (και επίσης την ανακύκλωση), αλλά κυρίως, να εξετάσει νέες τεχνολογίες. Παρακολούθησα ένα σεμινάριο πριν από λίγες εβδομάδες στις Βρυξέλλες, στο οποίο παρουσιάστηκε μια νέα τεχνολογία που αναπτύχθηκε για να ληφθούν σπάνιες γαίες από τον θαλάσσιο βυθό.
<P>
Τελικά, πρέπει να επιδιώξουμε να είμαστε αυτάρκεις. Είναι καλό που θα πάει ο Επίτροπος στη Βραζιλία και που θα έχει συνομιλίες με την Κίνα, αλλά εάν η διπλωματία αποτύχει και δεν μας δώσουν αυτό που θέλουμε, τότε τι θα κάνουμε; Εάν δεν έχουμε ισχυρή οικονομία, θα είμαστε πολιτικά άνευ σημασίας.
<SPEAKER ID="750" NAME="Zigmantas Balčytis" AFFILIATION="S&amp;D">
(LT) Κυρία Πρόεδρε, το ζήτημα των πρώτων υλών είναι αδύνατο να διαχωριστεί από την ανάπτυξη και την οικονομική πρόοδο της Ευρωπαϊκής Ένωσης. Μπορούμε, κατά συνέπεια, να συγχαρούμε την Επιτροπή για τη στρατηγική για τις πρώτες ύλες. Εντούτοις, η πιθανή έλλειψη πρώτων υλών στο μέλλον δεν πρέπει να μας κάνει να εστιάσουμε μόνο στην επίλυση του ζητήματος της πρόσβασης στις πρώτες ύλες. Συμφωνώ ότι αυτή μπορεί να είναι μια πολύ καλή ευκαιρία για να στραφεί η οικονομία της Ευρωπαϊκής Ένωσης προς ένα μοντέλο βασισμένο στην πιο αποτελεσματική χρήση των πόρων. " μείωση της χρήσης πρώτων υλών και η πολύ μεγαλύτερη προσήλωση στην αποτελεσματική επεξεργασία των πρώτων υλών είναι πιθανότατα ο ταχύτερος δρόμος μείωσης των αναγκών για εισαγωγές της Ένωσης. " κατάλληλη επένδυση στις νέες τεχνολογίες επεξεργασίας και η δημιουργία υποκατάστατων πρώτων υλών θα επέτρεπε σημαντική μείωση της εξάρτησης από τις εισαγόμενες σπάνιες γαίες. Αυτό θα μπορούσε να διασφαλίσει ηγετικό ρόλο για την Ευρώπη σε αυτόν τον τομέα και θα συνέβαλλε σημαντικά στην υλοποίηση των στόχων που καθορίστηκαν στη στρατηγική "Ευρώπη 2020".
<SPEAKER ID="751" NAME="João Ferreira" AFFILIATION="GUE/NGL">
(PT) Κυρία Πρόεδρε, η συζήτηση αυτή σχετικά με τη δυσκολία πρόσβασης σε αγαθά, όπως οι σπάνιες γαίες, συνδέεται στενά με τη σημερινή κατάσταση της ανάπτυξης της παγκόσμιας οικονομίας και τη συστημική κρίση στην οποία έχουμε βυθιστεί. " κρίση, η οποία ανακοινώθηκε ότι ήταν χρηματοπιστωτική, είναι στην πραγματικότητα μια πολύ μεγαλύτερη, παγκόσμια κρίση. Είναι μια κρίση η οποία έχει επίσης τις ρίζες της στην αντιπαράθεση μεταξύ της οικονομικής ανάπτυξης, όπως αυτή νοείται από τον καπιταλισμό, και του πλανήτη Γη, ο οποίος είναι γενναιόδωρος αλλά πεπερασμένος. Οι ριζές ενός συστήματος, του καπιταλισμού, το οποίο υποτάσσει τα πάντα στη δυναμική του κερδους και της συσσώρευσης, βρίσκονται επίσης στην αδυναμία του να κατανοήσει τη φύση και τα όριά της· όμως η φύση όντως έχει όρια.
<P>
" μετακίνηση προς ένα κόσμο ο οποίος είναι πολυκεντρικός από οικονομική και πολιτική άποψη ανοίγει τον δρόμο για αυξημένο ανταγωνισμό για πόρους: ξυπνά και τροφοδοτεί συγκρούσεις. Ο πόλεμος συναλλάγματος και ο εμπορικός πόλεμος των οποίων υπήρξαμε μάρτυρες συνιστούν ανησυχητικά συμπτώματα, όχι όμως και μεμονωμένα. Και άλλοι πόλεμοι συσσωρεύονται ως απειλές για το παρόν και το μέλλον και σε όλα αυτά τα πράγματα αναφερόμαστε επίσης όταν συζητάμε όσα μας ετέθησαν σήμερα.
<SPEAKER ID="752" NAME="Edit Herczog" AFFILIATION="S&amp;D">
(EN) Κυρία Πρόεδρε, κύριε Επίτροπε, όταν γεννήθηκε η γιαγιά μου, ήταν ένα από τα δύο δισεκατομμύρια άτομα που ζούσαν στη γη· όταν γεννήθηκα εγώ ήμουν ένα από τα πέντε δισεκατομμύρια άτομα που ζούσαν στη γη· και όταν γεννηθεί η εγγονή μου, θα είναι ένα από τα εννέα δισεκατομμύρια άτομα που ζουν στη γη. Συνεπώς, οι εκτατικές τεχνολογίες πρέπει να αντικατασταθούν με τεχνολογίες έντασης για όλους τους πόρους, συμπεριλαμβανομένων των σπάνιων γαιών. Κατά συνέπεια, θα ήθελα να θυμηθώ μια γυναίκα που, εκατό χρόνια πριν, έλαβε Βραβείο Νομπέλ για τη χημεία, για τον διαχωρισμό και τον καθαρισμό του ραδίου και του πολωνίου: τη Maria Skłodowska, η οποία είναι γνωστή ως Madame Curie. Χρειαζόμαστε γυναίκες σαν την Madame Curie, χρειαζόμαστε επιστήμονες, χρειαζόμαστε επαναστατικές τεχνολογίες. Θα ήθελα, κατά συνέπεια, να σας ζητήσω, κύριε Επίτροπε, να καταβάλετε κάθε δυνατή προσπάθεια ώστε να διασφαλιστεί ότι η χημεία παραμένει ένας χώρος για νεαρά ταλέντα στην Ευρώπη.
<SPEAKER ID="753" NAME="Judith A. Merkies" AFFILIATION="S&amp;D">
(NL) Κυρία Πρόεδρε, κύριε Επίτροπε, κυρίες και κύριοι, ναι, θα μπορούσαμε να εισάγουμε πρώτες ύλες, αλλά θα έπρεπε, αντίθετα, να τις διατηρούμε. Ίσως θα μπορούσαμε ακόμα και να αρχίσουμε να τις παράγουμε εμείς. Επικροτώ την πρωτοβουλία σας για μια νέα εταιρική σχέση, μια σχέση στην αρμοδιότητα της οποίας εμπίπτει η υποκατάσταση, αλλά πιστεύω ότι οι άλλοι βουλευτές έχουν ήδη αναφέρει, και έχουν δίκιο, ότι πρέπει να προσπαθήσουμε να εξοικονομήσουμε πρώτες ύλες εδώ στην Ευρώπη. Αυτό είναι πολύ σημαντικό. Πρέπει να αυξήσουμε τη συλλογή τους. Πρέπει να γυρίσουμε σε άλλα επιχειρηματικά μοντέλα, προκειμένου να ανακτήσουμε σπάνιες γαίες για ανακύκλωση όπου είναι δυνατό. Μπορούμε να το κάνουμε αυτό μέσω της καινοτομίας και για τον σκοπό αυτόν, χρειαζόμαστε μεγαλύτερη αποδοτικότητα.
<P>
Ωστόσο, έχω μία πολύ σημαντική ανησυχία: σκοπεύετε να διασφαλίσετε ότι, εάν οι εν λόγω σπάνιες γαίες γίνουν ακόμα πιο σπάνιες, θα διαφυλαχθούν για τις πιο σημαντικές εφαρμογές; Σκοπεύετε να διασφαλίσετε ότι, εάν τα εν λόγω μέταλλα γίνουν ακόμα πιο σπάνια, θα καταστεί τελικά δυνατό να συνεχίσουν να υπάρχουν εκείνες οι εφαρμογές που όλοι μας χρειαζόμαστε περισσότερο, εκείνες που είναι οι πιο αναγκαίες; Για παράδειγμα, σκοπεύετε να διασφαλίσετε ότι, αντί να καταλήξουν τμήμα του ενός ή του άλλου προϊόντος των McDonalds, τα εν λόγω μέταλλα θα παραχωρηθούν στις ανεμογεννήτριες; Θα εξετάσετε και αυτό το ζήτημα; Αυτό μου φαίνεται πως είναι πολύ σημαντικό.
<SPEAKER ID="754" NAME="Adam Gierek" AFFILIATION="S&amp;D">
(PL) Κυρία Πρόεδρε, για λόγους ανταγωνιστικότητας, οι παράγοντες της αγοράς έχουν προδιάθεση προς επενδύσεις οι οποίες έχουν ταχεία απόδοση, ή, με άλλα λόγια, προς επενδύσεις σε εργοστάσια τα προϊόντα των οποίων φτάνουν στους καταναλωτές άμεσα. Οι επενδύσεις με προοπτική τις πρώτες ύλες, ιδίως τα ορυκτά κοιτάσματα, συνεπάγονται μακρά και δαπανηρή διαδικασία με μεγάλη αναμονή για αποδόσεις. Κατά συνέπεια, μόνο οι μεγάλοι επενδυτές έχουν την οικονομική δυνατότητα να τις επιλέξουν. Είναι κυρίως μονοπωλητές και μπορούν να θέσουν τους δικούς τους όρους, όπως συνέβη στην περίπτωση των σπάνιων γαιών. Τώρα αποδείχθηκε ότι η ανάπτυξη της Ευρώπης είναι περιορισμένη λόγω έλλειψης λανθανίδων, συγκεκριμένα σαμάριου και νεοδύμιου, τα οποία είναι απαραίτητα για την παραγωγή μόνιμων μαγνητών υψηλής ενέργειας και τα οποία χρησιμοποιούνται στην αιολική ενέργεια και στην παροχή ενέργειας σε ηλεκτρικά οχήματα.
<P>
Ήρθε η ώρα να προσέξει η Ευρωπαϊκή Ένωση την ασφάλεια των πρώτων υλών, με τον ίδιο τρόπο που προσέχει την ενεργειακή ασφάλεια. Αυτό σχετίζεται όχι μόνο με τις σπάνιες γαίες, αλλά και με άλλες σπάνιες πρώτες ύλες και μέταλλα που χρησιμοποιούνται ως καταλύτες, για παράδειγμα, το ρήνιο και τα μέταλλα της ομάδας του λευκόχρυσου, το βολφράμιο, το μολυβδένιο, το λίθιο, το σελήνιο και ούτω καθεξής. Σας ευχαριστώ.
<SPEAKER ID="755" NAME="Antonio Tajani" LANGUAGE="IT">
Κυρία Πρόεδρε, αξιότιμοι κύριοι βουλευτές, θα ήθελα να ευχαριστήσω το Κοινοβούλιο επειδή, με αυτήν τη συζήτηση, ενισχύει στη δράση που αναλήφθηκε από την Ευρωπαϊκή Επιτροπή -και συγκεκριμένα την Επιτροπή Barroso II- για την επίλυση του ευαίσθητου ζητήματος των σπάνιων γαιών.
<P>
Όπως τόνισε ο κ. Scholz, μετά τη σύνοδο της Μαδρίτης, η Ευρωπαϊκή Επιτροπή άρχισε να αναλαμβάνει αποφασιστική δράση. Με άλλα λόγια, δεν έκανε απλώς ανακοινώσεις· έλαβε συγκεκριμένα μέτρα. Όταν λέω συγκεκριμένα μέτρα, εννοώ την προετοιμασία ενός καταλόγου με 14 σπάνιες γαίες για τις οποίες απαιτείται να αναληφθεί δράση -ενός καταλόγου ο οποίος, δυστυχώς, φοβάμαι πως θα χρειαστεί να επεκταθεί.
<P>
Επιπλέον, η πρώτη συμφωνία με την Αφρικανική Ένωση χρειάστηκε αρκετούς μήνες εργασιών και οδήγησε σε συμφωνία στο πλαίσιο του σχεδίου δράσης της Αφρικανικής Ένωσης/Ευρωπαϊκής Ένωσης, η οποία προβλέπει να συμμετέχει άμεσα η Αφρική σε μια κοινή προσπάθεια με την Ευρωπαϊκή Ένωση και με την Επιτροπή. " εν λόγω προσπάθεια αφορά και αυτό που μπορούμε να κάνουμε στην ΕΕ για να αναλύσουμε τις ανάγκες μας, και μια ανάλυση των πραγματικών δυνατοτήτων εργασιών εξόρυξης στην Αφρική, τη δυνατή υλοποίηση μιας γεωλογικής υπηρεσίας και το σχέδιο δημιουργίας διαφρικανικών υποδομών δικτύου για υποστήριξη των ορυχείων από τα οποία θα καταστεί δυνατή η επέκταση της εξορυκτικής βιομηχανίας.
<P>
" συμφωνία με τη Ρωσική Ομοσπονδία να συμπεριληφθούν οι συμφωνίες για τις πρώτες ύλες στην ημερήσια διάταξη είναι ακόμα ένα οριστικό αποτέλεσμα -όχι απλώς μια ανακοίνωση- και έχουν διεξαχθεί δύο συνεδριάσεις.
<P>
Κατά τον ίδιο τρόπο, το έγγραφο της Ευρωπαϊκής Επιτροπής για τις πρώτες ύλες δεν είναι απλώς μια ανακοίνωση, αλλά ένα κείμενο εγκεκριμένο από την Επιτροπή, το οποίο περιγράφει μια σαφή και ακριβή πολιτική, όπως ανέφερα, η οποία βασίζεται σε τρεις συγκεκριμένους πυλώνες επί των οποίων σκοπεύουμε να συνεχίσουμε να εργαζόμαστε.
<P>
" απόφαση δημιουργίας μιας σύμπραξης καινοτομίας συνδεδεμένης με μια δράση η οποία θα δει τον ιδιωτικό τομέα -και, ελπίζω, επίσης το Κοινοβούλιο και τα άλλα θεσμικά όργανα- να συμμετέχει στην καινοτομία και την έρευνα με στόχο τον προσδιορισμό σθεναρών μέτρων για την ανακύκλωση και την υποκατάσταση, τα οποία θα αποφέρουν πραγματικά αποτελέσματα, δεν αποτελεί απλώς μια ανακοίνωση, αλλά ένα συγκεκριμένο μέτρο εκ μέρους της Ευρωπαϊκής Επιτροπής. Είναι ένα αίτημα το οποίο έχει εγκριθεί από το Σώμα των Επιτρόπων και το οποίο είναι, κατά συνέπεια, μέρος της στρατηγικής για την καινοτομία της Επιτροπής.
<P>
Σε σχέση με τον ΠΟΕ, φυσικά, θα συνεχίσουμε να εργαζόμαστε ώστε να επιλυθεί το ζήτημα με διπλωματικά μέσα. Το ταξίδι στη Λατινική Αμερική είναι ακόμα μία συγκεκριμένη δράση, όχι μια ακόμα ανακοίνωση, επειδή οι επισκέψεις που συνδέονται με τόσο ευαίσθητα ζητήματα απαιτούν προσεκτική προετοιμασία, η οποία πρέπει στη συνέχεια να αποφέρει πραγματικά αποτελέσματα. Φυσικά, θα ενημερώσω το Κοινοβούλιο σχετικά με ό,τι έγινε.
<P>
Σε σχέση με ορισμένες περιοχές της Ευρώπης, όπου είναι δυνατό να πραγματοποιηθεί έλεγχος για την παρουσία πρώτων υλών στο υπέδαφος -έχω στον νου μου τη Γροιλανδία, τη Θάλασσα του Μπάρεντς και άλλες περιοχές στη βόρεια Ευρώπη- πρέπει να ελέγξουμε εάν είναι δυνατές οι δραστηριότητες εξόρυξης και εάν είναι οικονομικά βιώσιμες. Ωστόσο, είμαστε έτοιμοι να υποστηρίξουμε κάθε πρωτοβουλία που στοχεύει στη διεξαγωγή πιθανών ερευνών.
<P>
Την επόμενη εβδομάδα, θα διεξαχθεί πολιτική συζήτηση, η οποία όμως θα περιλαμβάνει και τεχνικές πτυχές, στο κτίριο του Ευρωπαϊκού Κοινοβουλίου στις Βρυξέλλες. Θα εστιάσει τις ευκαιρίες που υπάρχουν στη Θάλασσα του Μπάρεντς και θα είμαι παρών προκειμένου να συζητήσω με ορισμένους σουηδούς υπουργούς και ορισμένους ειδικούς εάν οι εν λόγω ευκαιρίες είναι οικονομικά βιώσιμες ή όχι και εάν είναι βιώσιμες από περιβαλλοντικής άποψης -ένας άλλος τομέας όπου πρέπει να διαπιστώσουμε εάν είναι σωστό και κατάλληλο να διεξαχθούν έρευνες.
<P>
Σε σχέση με τον ΠΟΕ, είμαι υπεύθυνος για το βιομηχανικό κόμμάτι του ζητήματος των πρώτων υλών. Ο Επίτροπος De Gucht είναι υπεύθυνος για το εμπορικό κομμάτι. Έχει ήδη αναφέρει με μεγάλη σαφήνεια ότι σκοπεύει να υπερασπιστεί τα συμφέροντα της ΕΕ. Πράγματι, και το λέω αυτό επίσης για όσους ενδιαφέρονται, συμπεριλαμβανομένου του κ. Caspary, ο οποίος πιστεύω πως έθεσε το ερώτημα -εάν επιθυμεί θα του το προωθήσω αύριο το πρωί- η παράγραφος 5(2) του εγγράφου στην ανακοίνωση για τις πρώτες ύλες αναφέρει πιθανά μέτρα αντιντάμπινγκ και εμπορική δράση.
<P>
Ωστόσο, σε σχέση με τη δράση στον ΠΟΕ, για τον οποίο υπεύθυνος είναι ο Επίτροπος De Gucht -όπως ανέφερα κατά τη διάρκεια της ομιλίας μου- εκκινήσαμε μια διαδικασία στο Μεξικό και τις "νωμένες Πολιτείες σχετικά με εννέα πρώτες ύλες, στις οποίες δεν περιλαμβάνονται οι σπάνιες γαίες. " εξέταση βρίσκεται ήδη σε προχωρημένο στάδιο ολοκλήρωσης. Ως εκ τούτου, τα συμπεράσματα θα είναι επίσης ζωτικής σημασίας όσον αφορά την υπόδειξη των μέτρων που πρέπει να λάβει στη συνέχεια η Επιτροπή σε σχέση με τις σπάνιες γαίες. Αξιολογούμε την κατάσταση επακριβώς προκειμένου να προσδιοριστούν τα πιο κατάλληλα μέσα σε αυτόν τον τομέα.
<P>
Ωστόσο, σε σχέση με την ανακύκλωση σπάνιων γαιών και το ερώτημα που έθεσε ο κ. Rinaldi κατά την ομιλία του, μπορώ να απαντήσω εξηγώντας τα μέτρα για την ανακύκλωση που σκοπεύουμε να λάβουμε εμείς ως Ευρωπαϊκή Επιτροπή. " ισχύουσα νομοθεσία καλύπτει το 40% των αποβλήτων που παράγονται στην ΕΕ.
<P>
" Επιτροπή πρότεινε να γίνει σημαντική επέκταση της πρότασης του Επιτρόπου Potočnik, η οποία δεν είναι δική μου πρόταση, σχεικά με τους στόχους ανακύκλωσης ηλεκτρικών και ηλεκτρονικών αποβλήτων που περιέχουν σπάνιες γαίες. Άλλα μέτρα σχεδιάζονται επίσης προκειμένου να βελτιωθεί η δράση σχετικά με προϊόντα και να διευκολυνθεί η ανακύκλωση στο τέλος του κύκλου ζωής τους. Σχεδιάζεται ήδη νομοθεσία και ο Επίτροπος Potočnik σκοπεύει να συνεχίσει να εργάζεται προς αυτήν την κατεύθυνση.
<P>
Σε σχέση με τη βιομηχανική πολιτική που σχετίζεται με τις σπάνεις γαίες και τις πρώτες ύλες, σκοπεύω να συνεχίσω να προχωρώ και όχι να δίνω υποσχέσεις, επειδή δεν συνηθίζω να το κάνω -συνηθίζω να τιμώ τις δεσμεύσεις που αναλαμβάνω, ιδίως εκείνες που αναλαμβάνω ενώπιον του Κοινοβουλίου, όπως έκανα από τότε που έλαβα ψήφο εμπιστοσύνης από τις επιτροπές στις οποίες παρουσιάστηκα. Σκοπεύω να συνεχίσω να προχωρώ και να τιμώ όλες τις δεσμεύσεις που ανέλαβα, χωρίς να κάνω ανακοινώσεις, αλλά προσπαθώντας να παράσχω συγκεκριμένες απαντήσεις στις ανάγκες των ευρωπαϊκών εταιρειών και των ευρωπαίων πολιτών, συμπεριλαμβανομένου αυτού του ευαίσθητου τομέα των βιομηχανικών αποθεμάτων.
<SPEAKER ID="756" NAME="Πρόεδρος">
" συζήτηση έληξε.
<P>
Γραπτές δηλώσεις (άρθρο 149 του Κανονισμού)
<SPEAKER ID="756" NAME="Elisabetta Gardini" LANGUAGE="IT">
Οι σπάνιες γαίες είναι βασικό στοιχείο της ευρωπαϊκής οικονομίας. Μετά την ανακοίνωση της Ευρωπαϊκής Επιτροπής σχετικά με την πρωτοβουλία για τις πρώτες ύλες, πρέπει να αγωνιστούμε για να διασφαλίσουμε ότι μια φιλόδοξη κοινή στρατηγική θα καθοριστεί σύντομα για αυτόν τον τομέα. Πρέπει πραγματικά να αποτρέψουμε την πλήρη εξάρτηση της Ευρώπης από το ισχύον μονοπώλιο που απολαμβάνει η Κίνα, η οποία σήμερα παράγει το 97% των εν λόγω μετάλλων, που είναι απαραίτητα στις βιομηχανές υψηλής τεχνολογίας. Είναι, κατά συνέπεια, απαραίτητο όχι μόνο να αξιολογηθεί εκ νέου το ενδεχόμενο εξόρυξης στην Ευρώπη, αλλά επίσης να ανακτώνται τα εν λόγω πολύτιμα στοιχεία από τα απόβλητα μέσω πιο αποτελεσματικής ανακύκλωσης. Σε αυτό το πλαίσιο, η Ευρωπαϊκή Ένωση πρέπει επειγόντως να επενδύσει περισσότερους πόρους σε τεχνολογική έρευνα, η οποία θα στοχεύει συγκεκριμένα σε μια πιο εύκολη και πιο οικονομική μορφή εξόρυξης σπάνιων γαιών από τα ηλεκτρονικά απόβλητα. Αρκεί να σκεφτεί κανείς, για παράδειγμα, ότι έως και 350 γραμμάρια χρυσού θα μπορούσαν να εξαχθούν από έναν τόνο κινητών τηλεφώνων, εάν αυτά ανακυκλωθούν σωστά. Ο δρόμος για την εγγύηση βιώσιμου αποθέματος των εν λόγω στοιχείων εξακολουθεί να είναι μακρύς και δεν μπορεί να αναπτυχθεί χωρίς μεγαλύτερη συνεργασία με χώρες που διαθέτουν πλούσιους πόρους μέσω στρατηγικών εταιρικών σχέσεων και σταθερών σχέσεων. Τέλος, θα ήθελα να δω να εγκρίνονται έγκαιρα μέτρα για την αντιμετώπιση της αύξησης στις τιμές των εν λόγω υλικών, τα οποία έχουν στρατηγική σημασία για την ευρωπαϊκή βιομηχανία.
<SPEAKER ID="756" NAME="Jarosław Leszek Wałęsa" LANGUAGE="PL">
Πρόσφατα αρχίσαμε να αντιλαμβανόμαστε όλο και περισσότερο το γεγονός ότι οι σπάνιες γαίες είναι αποφασιστικής σημασίας για τις τεχνολογικές εφαρμογές και θεμελιώδους σημασίας για την ανάπτυξη τεχνολογιών φιλικών προς το περιβάλλον, όπως οι ανεμογεννήτριες, τα υβριδικά οχήματα κλπ. Πρέπει να σημειωθεί ότι η εξόρυξή τους είναι ιδιαίτερα περίπλοκη. " βιομηχανία της ΕΕ εξαρτάται εξ ολοκλήρου από τις εισαγωγές σπάνιων γαιών από την Κίνα, η οποία κατέχει ουσιαστικά το μονοπώλιο στον τομεά αυτόν, δεδομένου ότι ελέγχει το 97% της παγκόσμιας παραγωγής. " Κίνα διαθέτει το 36% των επιβεβαιωμένων παγκόσμιων αποθεμάτων σπάνιων γαιών και το 59% των εκτιμώμενων συνολικών αποθεμάτων και, ταυτόχρονα, προσπαθεί να συνάψει διμερείς συμφωνίες προκειμένου να εξασφαλίσει βεβαιωμένα αποθέματα σε ολόκληρο τον κόσμο. " βιομηχανία της ΕΕ δεν διαθέτει πρόσβαση ούτε σε σπάνιες γαίες ούτε σε πρώτες ύλες ούτε και στις ειδικές επιστημονικές και βιομηχανικές γνώσεις που χρειάζονται για την επεξεργασία τους. Επιπλέον, παρόλο που η παγκόσμια ζήτηση για σπάνιες γαίες εξακολουθεί να αυξάνεται, η Κίνα ανακοίνωσε δραστικές περικοπές στις εξαγωγές της, όπως περιέγραψε γλαφυρά μια ομάδα ιαπώνων ειδικών κατά τη διάρκεια μιας πολύ ενδιαφέρουσας παρουσίασης που έκαναν όταν επισκέφτηκαν το Ευρωπαϊκό Κοινοβούλιο τον Φεβρουάριο του 2011. Σε σχέση με την αδιαμφισβήτητη ανάγκη για εκμετάλλευση των σπάνιων γαιών από τη βιομηχανία στα κράτη μέλη και την ανάγκη για έρευνα, θα ήθελα να ζητήσω τη διεξαγωγή διαλόγου με τη Λαϊκή Δημοκρατία της Κίνας σχετικά με την αύξηση των εξαγωγών των εν λόγω πρώτων υλών και την εστίαση των προσπαθειών μας στην αναζήτηση εναλλακτικών πηγών για την εξόρυξή τους.

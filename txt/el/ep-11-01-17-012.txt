<CHAPTER ID="012">
Εναρμονισμένοι όροι εμπορίας προϊόντων του τομέα των δομικών κατασκευών (συζήτηση) 
<SPEAKER ID="042" NAME="Πρόεδρος">
" ημερήσια διάταξη προβλέπει τη σύσταση για τη δεύτερη ανάγνωση, της κ. Stihler, εξ ονόματος της Επιτροπής Εσωτερικής Αγοράς και Προστασίας των Καταναλωτών, σχετικά με τη θέση του Συμβουλίου σε πρώτη ανάγνωση όσον αφορά την έκδοση κανονισμού του Ευρωπαϊκού Κοινοβουλίου και του Συμβουλίου για τη θέσπιση εναρμονισμένων όρων εμπορίας προϊόντων του τομέα δομικών κατασκευών και για την κατάργηση της οδηγίας 89/106/ΕΟΚ του Συμβουλίου [10753/3/2010 - C7-0267/3020 -.
<SPEAKER ID="043" NAME="Catherine Stihler" LANGUAGE="EN">
Κύριε Πρόεδρε, είναι ωραίο να ξεκινά το νέο έτος με αυτήν τη συζήτηση και με την αυριανή ψηφοφορία για τη σύναψη της συμφωνίας που έγινε επί βελγικής προεδρίας σχετικά με αυτήν τη σημαντική έκθεση για τα προϊόντα του τομέα δομικών κατασκευών.
<P>
Θα ήθελα αρχικά να ευχαριστήσω όλους τους συναδέλφους που το κατέστησαν αυτό εφικτό για τη σκληρή δουλειά, την προσοχή και την αφοσίωσή τους στην υλοποίηση της συγκεκριμένης πρότασης. Θα ήθελα επίσης να εκφράσω τις ευχαριστίες μου προς τη γραμματεία της Επιτροπής Εσωτερικής Αγοράς και Προστασίας των Καταναλωτών (IMCO) και προς τη βελγική Προεδρία, συγκεκριμένα προς τον κ. Vertessen και τον κ. Haerynck για την αφοσίωση που επέδειξαν κατά την εκτέλεση των καθηκόντων τους.
<P>
Όπως ανέφερα στην έκθεσή μου παραθέτοντας τα λόγια του Robert Frost - "οι καλοί φράκτες κάνουν τους καλούς γείτονες" (με ένα σιωπηρό ερωτηματικό). Είναι σημαντικό να διατηρήσουμε τη δυναμική για την ολοκλήρωση της εσωτερικής αγοράς και την άρση των εμποδίων στο εμπόριο. Όπως παραδέχεται ο κ. Mario Monti στην έκθεσή του για την ενιαία αγορά, "η Ευρώπη εξακολουθεί να βρίσκεται σε μια φάση "οικοδόμησης της αγοράς" που απαιτεί την άρση των φραγμών στις διασυνοριακές δραστηριότητες, την κατάργηση των εθνικών διοικητικών και τεχνικών εμποδίων και την κάμψη των αντιστάσεων του κορπορατισμού."
<P>
Με τη συγκεκριμένη πρόταση επιχειρήσαμε να κάνουμε πιο αποτελεσματική τη λειτουργία της ενιαίας αγοράς, να δημιουργήσουμε πιο καθαρά και διαφανή συστήματα, ώστε τα προϊόντα που διατίθενται στην αγορά να ανταποκρίνονται στα υψηλότερα δυνατά πρότυπα, και ο κλάδος των κατασκευών να μπορεί να εμπορεύεται σε μια πιο δίκαιη αγορά.
<P>
Προς το παρόν, ο τομέας των κατασκευών βρίσκεται αντιμέτωπος με τις οικονομικές προκλήσεις τις οποίες προκάλεσε η οικονομική κατάρρευση του 2008 και οι οποίες επιδεινώθηκαν εξαιτίας της αργής οικονομικής ανάκαμψης που αντιμετωπίζουμε σε ολόκληρη την Ευρώπη. Δεν θα πρέπει να ξεχνάμε ποτέ πόσο σημαντικός είναι ο τομέας των κατασκευών -12 εκατομμύρια πολίτες της ΕΕ απασχολούνται άμεσα και 26 εκατομμύρια πολίτες της ΕΕ εξαρτώνται από αυτόν- δηλαδή 38 εκατομμύρια άνθρωποι βασίζονται στον συγκεκριμένο τομέα. Όσον αφορά την οικονομική ανάπτυξη, οι κατασκευές είναι ζωτικής σημασίας για τις θέσεις εργασίας και την απασχόληση.
<P>
Είναι επίσης ένας από τους πιο επικίνδυνους τομείς εργασίας. Για παράδειγμα, στη Γερμανία, όπου το ιστορικό ασφάλειας είναι αξεπέραστο, ο ένας στους 5.000 εργάτες στον τομέα των κατασκευών θα έχει θανατηφόρο ατύχημα στη διάρκεια της ζωής του. Δεν πρέπει ποτέ να ξεχνάμε την υγεία και την ασφάλεια όσων εργάζονται στην πρώτη γραμμή του κλάδου των κατασκευών και είναι σημαντικό να το αναγνωρίσουμε στην έκθεση.
<P>
Με αυτό το πνεύμα, και οι δύο πλευρές καταφέραμε επιτυχώς να καταλήξουμε σε συμφωνία σχετικά με το ζήτημα της επισήμανσης επικίνδυνων ουσιών, ώστε η έκθεση να είναι σύμφωνη με την REACH, αλλά και να βοηθά όσους εργάζονται με προϊόντα που στο παρελθόν έχουν προκαλέσει χρόνιες παθήσεις και θάνατο -παθήσεις όπως το μεσοθηλίωμα που σχετίζεται με τον αμίαντο και, σε κάποιο βαθμό, όπως η χρόνια αποφρακτική πνευμονοπάθεια που προκαλείται από τις εργασιακές συνθήκες και την εισπνοή σκόνης.
<P>
" κατάλληλη επισήμανση των επικίνδυνων ουσιών μπορεί να βοηθήσει όσους πάσχουν από αυτές τις πνευμονικές ασθένειες και δείχνει πόσο διασυνδεδεμένο είναι το έργο που επιτελούμε εδώ. Είμαι περήφανη που η συγκεκριμένη έκθεση καταρτίστηκε και ολοκληρώθηκε κατά το ευρωπαϊκό έτος πνεύμονα. " υγεία των πνευμόνων συχνά παραμελείται και χάρηκα που σε αυτό το Κοινοβούλιο αναγνωρίσαμε τη σπουδαιότητά της.
<P>
Θα ήθελα επίσης να κάνω ένα σύντομο σχόλιο σχετικά με τις μικρομεσαίες επιχειρήσεις. Στο Κοινοβούλιο τείνουμε να δίνουμε "προτεραιότητα στις μικρές επιχειρήσεις" και αυτό θα πρέπει να διαπνέει το έργο μας. Γι' αυτόν τον λόγο έχουμε καταφέρει να δημιουργήσουμε μια δεύτερη ροή για να διαθέτουν οι μικρότερες επιχειρήσεις τα προϊόντα τους στην εσωτερική αγορά, και το σύστημα θα πρέπει να καθιστά φθηνότερη και πιο πρακτική την πρόσβαση των ΜΜΕ σε μια μεγαλύτερη αγορά, η οποία μόνο να αυξήσει μπορεί την εμπορική τους δυνατότητα.
<P>
Όσον αφορά το ξεχωριστό ζήτημα της διαφάνειας σχετικά με το ποιος εργάζεται σε τεχνικούς φορείς και πώς αυτοί λειτουργούν, νομίζω ότι δώσαμε στους οργανισμούς έγκρισης προϊόντων μεγαλύτερη ώθηση από εκείνη που αρχικά είχε προβλεφθεί. " διαφάνεια στις διαδικασίες και η έγκριση των προϊόντων δεν μπορεί παρά να συμβάλει στην άρση των τειχών και των εμποδίων που υπάρχουν σήμερα στην Ευρωπαϊκή Ένωση. Κάτι τέτοιο θα βοηθήσει επιχειρήσεις στην ΕΕ και συγκεκριμένα, οι ειδικές προϋποθέσεις που τέθηκαν για τις πολύ μικρές επιχειρήσεις βοηθούν επίσης στις παρούσες σκληρές οικονομικές συνθήκες.
<P>
Στην Ευρωπαϊκή Ένωση, πρέπει πάντοτε να επιδιώκουμε καλύτερη νομοθεσία. Σε συνεργασία με τους σκιώδεις εισηγητές μου, τροποποίησα τα τμήματα της έκθεσης που δεν έχουν πλέον νόημα ή που ήταν τόσο ασαφή ώστε κανείς δεν μπορούσε να τα κατανοήσει ή να διασφαλίσει την εφαρμογή τους. Για έναν τομέα όπως εκείνος των κατασκευών, είναι απολύτως αναγκαίο οι κανόνες να είναι σαφείς και αναμένω να δω τη διαφορά που θα σηματοδοτήσουν οι συγκεκριμένες αλλαγές.
<P>
" κλίμακα είναι τεράστια και οι προκλήσεις πολλές, όμως σήμερα αυτοί οι νέοι κανόνες που θα τεθούν σε ισχύ στα κράτη μέλη κατά τους επόμενους 24 μήνες θα βοηθήσουν τον τομέα των κατασκευών στο πλαίσιο της προσπάθειάς μας να δημιουργήσουμε οικονομική ανάπτυξη και, μέσω αυτής, θέσεις εργασίας.
<SPEAKER ID="044" NAME="Antonio Tajani" LANGUAGE="IT">
Κύριε Πρόεδρε, κυρίες και κύριοι, θα ήθελα πρώτα απ' όλα να ευχαριστήσω τον Πρόεδρο, που μας κάνει την τιμή να προεδρεύει μιας συζήτησης για ένα ζήτημα πάρα πολύ σημαντικό για τη βιομηχανική πολιτική και την εσωτερική αγορά. Θα ήθελα επίσης να ευχαριστήσω την εισηγήτρια, κ. Stihler, η οποία εργάστηκε εξαντλητικά πάνω σε αυτήν την πρόταση και χάρη στην αφοσίωσή της μας έδωσε τη δυνατότητα να καταλήξουμε σε συμφωνία σε δεύτερη ανάγνωση.
<P>
Θα ήθελα επίσης να εκφράσω τις ειλικρινείς μου ευχαριστίες προς όλους τους σκιώδεις εισηγητές και προς τον πρόεδρο της Επιτροπής Εσωτερικής Αγοράς και Προστασίας των Καταναλωτών, κ. Harbour. Οι συλλογικές σας προσπάθειες υπήρξαν καίριες για την επίτευξη ενός σημείου καμπής στις διαπραγματεύσεις μεταξύ των ευρωπαϊκών θεσμικών οργάνων σχετικά με αυτόν τον εξαιρετικά τεχνικό φάκελο.
<P>
" Επιτροπή επικροτεί τον συμβιβασμό που προέκυψε από τη δεύτερη ανάγνωση μεταξύ του Κοινοβουλίου και του Συμβουλίου, εφόσον, ανεξάρτητα από την τεχνική του φύση, ο συγκεκριμένος φάκελος είναι εξαιρετικής σημασίας. " έγκριση του κανονισμού σχετικά με τα προϊόντα του τομέα δομικών κατασκευών αντιπροσωπεύει ένα απείρως σημαντικό βήμα προόδου για ολόκληρο των ευρωπαϊκό τομέα κατασκευών. Τα προϊόντα αυτά αντιστοιχούν στο 3% του ακαθάριστου εγχωρίου προϊόντος στην Ευρώπη και όσον αφορά την απασχόληση, οι δραστηριότητες που συνδέονται με τον τομέα των κατασκευών αντιπροσωπεύουν το 6,5% του ευρωπαϊκού ΑΕγχΠ και το 7,5% της απασχόλησης. Συνολικά, αυτό σημαίνει ότι ο τομέας των κατασκευών αντιπροσωπεύει το 10% της ευρωπαϊκής οικονομίας, όπως επεσήμανε η εισηγήτρια στην ομιλία της.
<P>
Επιπλέον, η έγκριση του κανονισμού σχετικά με τα προϊόντα του τομέα δομικών κατασκευών συνιστά σημαντικό βήμα προόδου όσον αφορά την απλοποίηση και τη βελτίωση της νομοθεσίας, ενώ ταυτόχρονα ενοποιεί την εσωτερική αγορά για τα προϊόντα του τομέα δομικών κατασκευών. Αυτή ήταν επίσης η πρώτη πρακτική εφαρμογή των αρχών που περιλαμβάνονται στην πράξη για τις μικρές επιχειρήσεις (Small Business Act). Στην πραγματικότητα, η ενωσιακή νομοθεσία θα προσφέρει τελικά στις ευρωπαϊκές επιχειρήσεις -και ειδικά στις πολύ μικρές επιχειρήσεις- εργαλεία που θα τις βοηθήσουν και όχι το ακριβώς αντίθετο, δηλαδή αιτήσεις προς συμπλήρωση, γραφειοκρατικές διαδικασίες και πρόσθετες υποχρεώσεις.
<P>
Δεν μπορώ παρά να είμαι ικανοποιημένος από αυτήν την έκβαση, ιδίως αναφορικά με τις λύσεις που δόθηκαν σε τρία ζητήματα που στο παρελθόν θεωρούνταν πιο περίπλοκα. Πρώτον, όσον αφορά το ζήτημα των επικίνδυνων ουσιών, η Επιτροπή θα συντάξει σχετική έκθεση, κρατώντας το Κοινοβούλιο ενήμερο και παρουσιάζοντας, αν χρειαστεί, πρόσθετες νομοθετικές προτάσεις.
<P>
Δεύτερον, προβλέπεται ειδική μεταχείριση για τις πολύ μικρές επιχειρήσεις, οι οποίες πάντοτε θεωρούνταν ζωτικής σημασίας για τη διασφάλιση των αρχών της πράξης για τις μικρές επιχειρήσεις. Το αποτέλεσμα που επιτεύχθηκε πληροί το συγκεκριμένο κριτήριο, καθώς διατηρεί τη δυνατότητα απλοποιημένων διαδικασιών για τις πολύ μικρές επιχειρήσεις.
<P>
Τέλος, σε διάφορα σημεία του κειμένου αναγνωρίζεται η ανάγκη μείωσης των διοικητικών και ελεγκτικών υποχρεώσεων σε επιχειρήσεις, εν μέρει μέσω της καθιέρωσης απλοποιημένων διαδικασιών για τη σήμανση CE, αλλά και διατηρώντας προαιρετική τη χρήση των ευρωπαϊκών τεχνικών αξιολογήσεων.
<P>
Σε κάθε περίπτωση, όπως επισημαίνεται στη δήλωση της Ευρωπαϊκής Επιτροπής που επισυνάπτεται στη θέση του Συμβουλίου σε πρώτη ανάγνωση, θα χρειαστεί να επιβεβαιώσουμε ότι οι λύσεις που έχουν επιλεγεί είναι πραγματικά οι καλύτερες για να αντιμετωπιστούν οι υπάρχουσες ανάγκες. Συγκεκριμένα, δεν θα πρέπει να υποβάλουμε στις επιχειρήσεις -και ιδίως στις πολύ μικρές επιχειρήσεις- αδικαιολόγητες ή, τέλος πάντων, περιττές διοικητικές υποχρεώσεις. Σκοπεύουμε να παρακολουθούμε προσεκτικά τη συγκεκριμένη πτυχή και θα προσθέσουμε τα συμπεράσματά μας στην έκθεση προς το Ευρωπαϊκό Κοινοβούλιο και το Συμβούλιο, η οποία θα συνταχθεί πέντε χρόνια μετά την έναρξη ισχύος του συγκεκριμένου κανονισμού.
<P>
Θα ήθελα επίσης να καταστήσω σαφές ότι η Επιτροπή σκοπεύει να συνεργαστεί στενά με το Ευρωπαϊκό Κοινοβούλιο και, φυσικά, με το Συμβούλιο, αναφορικά με την εφαρμογή του συγκεκριμένου κανονισμού. Γι' αυτόν τον σκοπό, ζήτησα από τις υπηρεσίες μου -τις οποίες ευχαριστώ για τη συνεχή συμβολή τους στο νομοθετικό έργο της Επιτροπής- να συντάξουν έναν οδικό χάρτη για την υλοποίηση, τον οποίο σκοπεύω να σας αποστείλω το συντομότερο δυνατόν. Εξετάζει, συγκεκριμένα, τις πτυχές της λεγόμενης επιτροπολογίας. Το Κοινοβούλιο αποτελεί βασικό εταίρο της Επιτροπής και μπορώ να σας διαβεβαιώσω ότι σκοπεύω να συνεχίσω να συνεργάζομαι στενά μαζί σας, και στη φάση που ακολουθεί τη διαδικασία έγκρισης. Άλλωστε, δεν πήγαν χαμένα τα 14 χρόνια που πέρασα σε αυτήν την αίθουσα.
<P>
Τέλος, η Επιτροπή θεώρησε απαραίτητο να παρουσιάσει μια δήλωση σχετικά με την απόκλιση από την κοινή συμφωνία μεταξύ των θεσμικών οργάνων, αναφορικά με την προθεσμία υποβολής ενστάσεων για τις κατ' εξουσιοδότηση πράξεις. " Επιτροπή επιθυμεί ιδιαιτέρως να τονίσει ότι η αρχή που καθορίστηκε στο σχέδιο κοινής συμφωνίας προβλέπει μια περίοδο δύο μηνών για την υποβολή ενστάσεων, η οποία μπορεί να επεκταθεί άλλους δύο μήνες.
<P>
Στην περίπτωση αυτή, η Επιτροπή είναι της άποψης ότι δεν υπάρχουν ειδικές συνθήκες που μπορούν να δικαιολογήσουν την παραβίαση αυτής της αρχής. " Επιτροπή λυπάται για το γεγονός ότι η αρχή που ορίστηκε στο σχέδιο κοινής συμφωνίας δεν τηρήθηκε και τονίζει στη δήλωσή της ότι αυτό που συνέβη στην περίπτωση των προϊόντων του τομέα δομικών κατασκευών δεν μπορεί να αποτελέσει προηγούμενο.
<P>
Θα ήθελα να ευχαριστήσω το Κοινοβούλιο -και μέσω του Προέδρου του, τον οποίο ευχαριστώ για τη συμμετοχή του σε αυτήν τη συζήτηση- για το ενδιαφέρον με το οποίο εξέτασε τη συγκεκριμένη πρόταση απλούστευσης. Ολοκληρώνοντας, θα ήθελα να υπογραμμίσω τα πλεονεκτήματα που μπορούμε να περιμένουμε από αυτόν τον νέο κανονισμό, καθώς επίσης εκείνα που θα δημιουργηθούν για τους παραγωγούς και τους χρήστες των προϊόντων του τομέα δομικών κατασκευών, αλλά και για τις εθνικές αρχές.
<P>
Επιβεβαιώνουμε επίσης την προθυμία της Επιτροπής να τηρήσει τις υποχρεώσεις που προβλέπει το κείμενο του κανονισμού, συγκεκριμένα να συντάξει τις εκθέσεις που έχουν ζητηθεί.
<P>
Σας ευχαριστώ για μια ακόμα φορά, κύριε Πρόεδρε, και ευχαριστώ επίσης τους αξιότιμους βουλευτές για τη δέσμευση και τη συνεργασία που επέδειξαν.
<SPEAKER ID="045" NAME="Andreas Schwab" LANGUAGE="DE">
Κύριε Πρόεδρε, κύριε Tajani, κυρίες και κύριοι, θα ήθελα και εγώ να ξεκινήσω εκφράζοντας τις ειλικρινείς μου ευχαριστίες προς όλους όσοι διαδραμάτισαν ενεργό ρόλο ώστε να φθάσει αυτός ο κανονισμός σε δεύτερη ανάγνωση. Ο συγκεκριμένος κανονισμός -όπως υποδηλώνει και ο τίτλος του- αποτελεί βελτίωση της υπάρχουσας οδηγίας. Φυσικά, στο παρελθόν οι κανονισμοί δόμησης αποτελούσαν, σε κάποιο βαθμό, κύριο τομέα της εθνικής αυτονομίας. Είναι πολύ θετικό το γεγονός ότι καταφέραμε εδώ με έναν κανονισμό να αναδείξουμε την ευρωπαϊκή εσωτερική αγορά.
<P>
Δεύτερον, συγκεκριμένα για τις μικρομεσαίες επιχειρήσεις ο κανονισμός περιλαμβάνει μια σειρά από σημαντικές χαλαρώσεις, οι οποίες θα διευκολύνουν την οικονομική τους δραστηριότητα και τις συναλλαγές τους στην εσωτερική αγορά της Ευρώπης. Τέλος, οι καταναλωτές θα επωφεληθούν φυσικά και αυτοί από τον συγκεκριμένο κανονισμό, επειδή θα βελτιώσει σημαντικά την ασφάλεια και την αξιοπιστία των προϊόντων του τομέα δομικών κατασκευών.
<P>
Μπορώ επίσης να μιλήσω εξ ονόματος του σκιώδους εισηγητή μας, του καθηγητή Mayer, ο οποίος εξαιτίας κάποιας δουλειάς σχετικής με την περιφέρειά του, δυστυχώς αναγκάστηκε σήμερα να μείνει εκεί. Μου ζήτησε να αναφέρω ότι τελικά, σε δεύτερη ανάγνωση, ο συγκεκριμένος κανονισμός αποτελεί έναν συμβιβασμό, έναν καλό συμβιβασμό κατά τη γνώμη του, παρ' όλα αυτά όμως εξακολουθούν να υπάρχουν ορισμένα ζητήματα που χρειάζονται επιπλέον δουλειά. Είμαι πολύ ευγνώμων στον κ. Tajani που επεσήμανε ότι το Κοινοβούλιο θα συμμετάσχει στο έργο που θα επιτελεσθεί στη συνέχεια. Ο καθηγητής Mayer, ως σκιώδης εισηγητής, θεωρεί ότι δεν αρκεί απλώς να ρυθμιστεί η συμπεριφορά των παραγωγών προϊόντων του τομέα δομικών κατασκευών και η πώληση των προϊόντων τους· ο κανονισμός αυτός πρέπει να συμπληρωθεί από νομοθεσία που να θεσπίζει επίσης τις αρχές και τους πρακτικούς κανόνες για τη χρήση και την εγκατάσταση των προϊόντων αυτών. Ως προς αυτό, ο καθηγητής Mayer πιστεύει ότι η Επιτροπή θα πρέπει να εξετάσει το ενδεχόμενο να δώσει στην Ευρωπαϊκή Επιτροπή Τυποποίησης (CEN) εντολή να δημιουργήσει έναν τυποποιημένο ευρωπαϊκό κανονισμό.
<P>
Θα ήθελε επίσης να επισημάνει ότι απαιτείται από την Επιτροπή να παρακολουθεί αν ο νέος κανονισμός για τα προϊόντα του τομέα δομικών κατασκευών οδηγεί σε επαρκή εναρμόνιση σε όλους τους τομείς και δεν δημιουργεί επιπλέον προβλήματα ασφάλειας και αθέμιτου ανταγωνισμού. Ωστόσο, τώρα που άκουσα όσα είπε ο Επίτροπος Tajani, είμαι σίγουρος ότι θα το επιτύχουμε μαζί.
<SPEAKER ID="047" NAME="Evelyne Gebhardt" LANGUAGE="DE">
Κυρία Πρόεδρε, κυρίες και κύριοι, θα ήθελα να εκφράσω τις ειλικρινείς μου ευχαριστίες προς την εισηγήτρια, κ. Stihler, η οποία επιτέλεσε πολύ σημαντικό έργο σε αυτόν τον ιδιαιτέρως τεχνικό τομέα.
<P>
" έκθεση που έχουμε μπροστά μας δεν είναι απλώς μια τεχνική έκθεση· είναι επίσης μια ιδιαιτέρως πολιτική έκθεση -μια έκθεση στην οποία έπρεπε επίσης να γίνουν σεβαστά υψηλά πολιτικά πρότυπα. Ήταν απαραίτητο να εξισορροπηθούν τα διάφορα συμφέροντα της βιομηχανίας, της ασφάλειας και της προστασίας των εργατών και κατά την άποψη του Ευρωπαϊκού Κοινοβουλίου και της Ομάδας της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο, η εισηγήτρια σημείωσε αξιοθαύμαστη επιτυχία ως προς αυτό.
<P>
Ήταν απαραίτητο να γίνουν σεβαστά τα συμφέροντα της βιομηχανίας και να εντοπιστούν τα προβλήματά της σε αυτόν τον τομέα των δομικών προϊόντων. Ήταν επίσης σημαντικό να βρεθεί μια ισορροπία μεταξύ των μεγάλων και των μικρομεσαίων επιχειρήσεων. Κατά τη γνώμη μας, η Επιτροπή είχε δίκιο που πρότεινε να διέπουν λιγότεροι κανόνες τη λειτουργία των μικρών επιχειρήσεων. Ωστόσο, αυτό δεν σημαίνει -και σε αυτό το σημείο επήλθε βελτίωση στην πρόταση της Επιτροπής- ότι θα πρέπει να επιτραπεί χαμηλότερο επίπεδο ασφάλειας. Το επίπεδο των προτύπων θα πρέπει επίσης να είναι πραγματικά υψηλό, κάτι που καταφέραμε να επιτύχουμε σε αυτόν τον τομέα.
<P>
Φυσικά, είναι επίσης σημαντικό να δοθεί προτεραιότητα στην ασφάλεια. Κάτι τέτοιο έχει ιδιαίτερη σημασία για τους καταναλωτές επειδή, όταν ένα δομικό προϊόν κατασκευάζεται και εγκαθίσταται, θα πρέπει και οι χρήστες του προϊόντος να είναι τελικά εξίσου ασφαλείς όπως και όσοι δούλεψαν προηγουμένως με αυτό.
<P>
Το τρίτο σημείο που είχε ιδιαίτερη σημασία για εμάς, ως Σοσιαλδημοκράτες, ήταν η βελτίωση της προστασίας των εργατών και το γεγονός ότι ενσωματώθηκε ρητώς για μια ακόμα φορά. " κ. Stihler της έδωσε επίσης μεγάλη έμφαση σε αυτό στις παρατηρήσεις. Άλλωστε, τα προϊόντα του τομέα δομικών κατασκευών συχνά προϋποθέτουν εργασία με επικίνδυνες ουσίες και υλικά. Είναι εξαιρετικά σημαντικό να επιτευχθεί όντως στον τομέα αυτό το υψηλότερο δυνατό επίπεδο προστασίας. Αυτό το επίπεδο προστασίας θα πρέπει επίσης να εξεταστεί αργότερα -και πιθανόν, κύριε Tajani, αυτό είναι ένα σημείο για το οποίο πρέπει να εργαστούμε ακόμα- σε συνάρτηση με τη διάθεση των συγκεκριμένων προϊόντων όταν αυτά καθίστανται πλέον άχρηστα.
<P>
Θα ήθελα να ευχαριστήσω ειλικρινώς την εισηγήτρια για μια ακόμα φορά για το πραγματικά θαυμάσιο έργο της.
<SPEAKER ID="048" NAME="Heide  Rühle" LANGUAGE="DE">
Κυρία Πρόεδρε, θα ήθελα και εγώ να συγχαρώ την κ. Stihler και όλους τους σκιώδεις εισηγητές. Πιστεύω πως έχουμε επιτύχει έναν καλό συμβιβασμό σε αυτήν τη δεύτερη ανάγνωση, έστω και αν -όπως συμβαίνει με τους συμβιβασμούς- δεν είναι όλες οι πλευρές ικανοποιημένες.
<P>
Θα ήθελα συγκεκριμένα να εστιάσω στα σχόλια του καθηγητή Meyer, όπως τα μετέφερε ο κ. Schwab. Πιστεύω ότι έχουμε ακόμα δουλειά μπροστά μας όσον αφορά την επισήμανση. Έχουμε τώρα καλή εναρμόνιση των προϊόντων του τομέα δομικών κατασκευών, και εννοώ την κατασκευή των προϊόντων αυτών. Ωστόσο, ο τομέας στον οποίο έχουμε ακόμα δουλειά μπροστά μας είναι εκείνος της εγκατάστασης και χρήσης των προϊόντων αυτών. Μια επιλογή είναι να συνεχίσει εν προκειμένω η Επιτροπή το έργο της στον τομέα των Ευρωκωδίκων και να υπάρχει τότε και μια εντολή σε αυτόν τον τομέα έτσι ώστε να σημειωθεί πρόοδος.
<P>
" άλλη επιλογή είναι να εναρμονίσουμε τον τομέα της εφαρμογής και της χρήσης, έτσι ώστε από αυτήν την άποψη να μην επανέλθουμε στο εθνικό επίπεδο επιτυγχάνοντας ευρωπαϊκή εναρμόνιση μόνο σε σχέση με τα ίδια τα προϊόντα και όχι σε σχέση με τη χρήση τους. Πρέπει να εργαστούμε περισσότερο ως προς αυτό, και η Επιτροπή θα έχει επίσης την πλήρη υποστήριξή μας εφόσον χρειαστούν επιπλέον μέτρα.
<P>
Θα ήθελα να αναφερθώ σε ένα ακόμα σημείο που ήταν σημαντικό στη συζήτηση για το αν θα πρέπει να ψηφίσουμε υπέρ ή όχι. Δυστυχώς, η βελγική Προεδρία έκανε ένα σφάλμα κατά τη διάρκεια των διαπραγματεύσεων. Έπειτα από την πρώτη ανάγνωση, εισήγαγε νέους τομείς στη δεύτερη ανάγνωση -άρθρο 8 παράγραφος 3 και άρθρο 8 παράγραφος 6- χωρίς την πλήρη συναίνεση του Κοινοβουλίου. " ουγγρική Προεδρία αναφέρθηκε τώρα σε αυτό με επιστολή της. Ωστόσο, πιστεύω ότι η ουγγρική Προεδρία δεν έχει κατανοήσει πλήρως τη διένεξη. Θα ήθελα να επισημάνω για μια ακόμα φορά ότι, εφόσον στο μέλλον το Συμβούλιο εισάγει νέα θέματα στη δεύτερη ανάγνωση, προσδοκώ από αυτό να προσεγγίζει πραγματικά το Κοινοβούλιο και να προσπαθεί να καταλήξει σε έναν καλό συμβιβασμό μαζί μας.
<P>
Παρ' όλα αυτά, ενόψει του αποτελέσματος, δεν πιστεύουμε ότι θα είχε νόημα να απορρίψουμε τον συγκεκριμένο συμβιβασμό εξαιτίας ενός τέτοιου διαδικαστικού λάθους. Θα υπερψηφίσουμε αυτόν τον συμβιβασμό επειδή πιστεύουμε ότι αποτελεί σημαντικό βήμα προς την περαιτέρω εναρμόνιση του τομέα, ενός τομέα μέγιστης οικονομικής σημασίας. Ως εκ τούτου, ο συμβιβασμός θα έχει την υποστήριξή μας σε αυτήν τη δεύτερη ανάγνωση.
<SPEAKER ID="049" NAME="Emma McClarkin" LANGUAGE="EN">
Κυρία Πρόεδρε, θα ήθελα να ευχαριστήσω την κ. Stihler για τη σκληρή της δουλειά. Ήταν πολύ μακρά η πορεία.
<P>
Στην Ευρώπη σήμερα ο τομέας των κατασκευών απασχολεί απευθείας 12 εκατομμύρια ευρωπαίους πολίτες. Επιπροσθέτως, περίπου 92% των κατασκευαστών υλικών κατασκευών είναι μικρομεσαίες επιχειρήσεις -ποσοστό που αντιστοιχεί σε περισσότερες από 65.000 μεμονωμένες επιχειρήσεις. Είναι σαφές ότι ο τομέας των κατασκευών είναι ζωτικής σημασίας για την ευρωπαϊκή οικονομία, και έχουμε ευθύνη να συμβάλουμε στη στήριξη της βιομηχανίας, ειδικά μετά την οικονομική κρίση.
<P>
" συγκεκριμένη έκθεση έχει πολλές πτυχές που προκάλεσαν ένα είδος αδιεξόδου μεταξύ πολλών από εμάς, όπως ο χαρακτήρας της ενωσιακής νομοθεσίας. Δεν είναι τέλεια, είναι ένας συμβιβασμός. Στα βασικά ζητήματα συμπεριλήφθηκαν η δήλωση απόδοσης ή σήμανση CE, όπου συνήφθη επιτυχημένη συμφωνία με την οποία διασφαλίστηκε ότι οι πολύ μικρές επιχειρήσεις δεν θα αντιμετωπίζουν τα ίδια βάρη με τις μεγαλύτερες εταιρείες. Σχετικά με την αντιμετώπιση και τον εντοπισμό των επικίνδυνων ουσιών στα προϊόντα του τομέα δομικών κατασκευών, καταφέραμε να επιτύχουμε ένα συμβιβασμό που διασφαλίζει την απουσία σύγκρουσης με τους ισχύοντες κανονισμούς REACH.
<P>
Ελπίζω ότι αυτή η συμφωνία σε δεύτερη ανάγνωση θα έχει ουσιαστικά αποτελέσματα και θα ενθαρρύνει την ελεύθερη κυκλοφορία των προϊόντων του τομέα δομικών κατασκευών, θα βελτιώσει τα πρότυπα στην ΕΕ, και θα προωθήσει την ανακύκλωση των προϊόντων αυτών στο μέλλον, ενώ το σημαντικότερο είναι ότι δεν θα αυξήσει τη γραφειοκρατική επιβάρυνση για τις επιχειρήσεις ούτε θα οδηγήσει σε σύγχυση τους καταναλωτές.
<SPEAKER ID="050" NAME="Lara Comi" AFFILIATION="PPE">
(IT) Κυρία Πρόεδρε, κυρίες και κύριοι, επικροτώ τον συμβιβασμό που επιτεύχθηκε αναφορικά με ορισμένα συγκεκριμένα σημεία που θεωρώ ότι είναι ζωτικής σημασίας για την αποτελεσματική επίτευξη των στόχων που προτείνουμε με αυτήν τη νομοθετική πρόταση.
<P>
Αναφέρομαι στη διατήρηση των κανόνων σχετικά με τις απλοποιημένες διαδικασίες, οι οποίοι σίγουρα έχουν σχεδιαστεί έτσι ώστε να μειώνουν τις επιβαρύνσεις και τις δαπάνες των επιχειρήσεων, και ιδίως των μικρομεσαίων επιχειρήσεων. Πράγματι, θεωρώ ότι στο πλαίσιο μιας αρνητικής οικονομικής κατάστασης όπως η παρούσα, είναι απολύτως απαραίτητο να αναγνωρίσουμε τη σημασία του ρόλου που παίζουν οι μικρομεσαίες επιχειρήσεις, οι οποίες αποτελούν ένα από τα θεμελιώδη δομικά στοιχεία στα οποία βασίζεται η οικονομία μας.
<P>
Επιπλέον, μέσω της καθιέρωσης απλοποιημένων διαδικαστικών μηχανισμών και, συγκεκριμένα, μέσω της μείωσης του χρόνου που χρειάζεται για τη διάθεση των προϊόντων στην αγορά, ο νέος κανονισμός οπωσδήποτε ευνοεί την καινοτομία. Ταυτόχρονα, προστατεύει τους καταναλωτές, δίνοντάς τους τη δυνατότητα να αποκτήσουν ταχύτερη πρόσβαση σε πρωτοποριακά προϊόντα, χωρίς να στερηθούν τις εγγυήσεις ποιότητας και ασφάλειας που πρέπει να διασφαλίζονται από τη σήμανση CE.
<P>
Ως εκ τούτου, είμαι της άποψης ότι η συμφωνία που επιτεύχθηκε αντιπροσωπεύει έναν εξαιρετικό συμβιβασμό που θα επιφέρει την κατάλληλη ισορροπία μεταξύ των αναγκών των παραγωγών και εκείνων των καταναλωτών, παρέχοντας με τον τρόπο αυτό εγγυήσεις για τη σωστή λειτουργία της αγοράς σε έναν τομέα που αποτελεί πραγματικά την κινητήρια δύναμη της ευρωπαϊκής οικονομίας μας.
<SPEAKER ID="051" NAME="Συλβάνα Ράπτη" AFFILIATION="S&amp;D">
Κυρία Πρόεδρε, ευχαριστώ πάρα πολύ την κυρία Stihler για την εξαιρετική δουλειά που έκανε. Μιλήσαμε όλοι για ένα τεχνικό θέμα. Και ευτυχώς η κυρία Gebhardt, εκ μέρους της Σοσιαλιστικής Ομάδας, υπογράμμισε ότι το θέμα δεν είναι μόνο τεχνικό, αλλά είναι και άκρως πολιτικό και οικονομικό. Γνωρίζουμε όλοι ότι η οικοδομή είναι βασικός πυλώνας της οικονομίας. Γνωρίζουμε όλοι ότι οι μικρομεσαίες επιχειρήσεις είναι η σπονδυλική στήλη της οικονομίας μας, μιας οικονομίας στο πλαίσιο της Ευρωπαϊκής Ένωσης που βρίσκεται σε εξαιρετικά δύσκολη κατάσταση. Άρα λοιπόν, η έκθεση της κυρίας Stihler είχε μία έντονη πολιτική σημασία. Και τα κατάφερε περίφημα!
<P>
Καταφέραμε και πετύχαμε ένα συμβιβασμό, ένα καλό συμβιβασμό για όλους. Καταφέραμε να βρούμε την ισορροπία εκείνη που θα μας δώσει απλές διαδικασίες, τις οποίες θα μπορούν να εφαρμόσουν χωρίς εκπτώσεις στην ποιότητα οι μικρομεσαίες επιχειρήσεις, και, ταυτοχρόνως, το μέγιστο δυνατό καλό αποτέλεσμα.
<P>
Καταφέραμε να χτυπήσουμε την υπόθεση των επικίνδυνων ουσιών. Όλοι θυμόμαστε- και οι παλαιότεροι εμού εδώ θυμούνται πάρα πολύ καλά -την υπόθεση της μόλυνσης με αμίαντο του κτηρίου Berlaymont, που είχε κλείσει για πέντε ή έξι χρόνια. Για φανταστείτε τι θα γινόταν σε ολόκληρες πολιτείες μέσα στην Ευρωπαϊκή Ένωση εάν δεν θα μπορούσαμε να χειριστούμε το θέμα των επικίνδυνων ουσιών.
<P>
Έχουμε, τέλος, μπροστά μας ακόμη το θέμα της ασφάλειας και της διαφάνειας. Και εδώ νομίζω ότι τα κατάφερε περίφημα η κυρία Stihler στην έκθεσή της και στο συμβιβασμό που επιτεύχθηκε.
<P>
Κλείνοντας, κυρία Πρόεδρε, θα ήθελα να ευχηθώ, όσο καλά τα καταφέραμε στην οικοδομή, άλλο τόσο καλά να μπορέσουμε να τα καταφέρουμε στην οικοδόμηση της ευρωπαϊκής Πολιτείας.
<SPEAKER ID="052" NAME="Malcolm Harbour" AFFILIATION="ECR">
(EN) Κυρία Πρόεδρε, ως πρόεδρος της Επιτροπής Εσωτερικής Αγοράς και Προστασίας των Καταναλωτών, θέλω να συμφωνήσω με πάρα πολλές από τις παρατηρήσεις -στην πραγματικότητα, με όλες τις παρατηρήσεις, νομίζω- που έγιναν σχετικά με το έργο της κ. Stihler. Θεωρώ ότι η ανάληψη ενός περίπλοκου φακέλου για δεύτερη ανάγνωση και η έλευσή της στην επιτροπή μας για να το επιτύχει υπήρξε ένα πολύ δύσκολο έργο που το ολοκλήρωσε πάρα πολύ καλά.
<P>
Θα ήθελα να επισημάνω ότι αυτό δείχνει τη σημασία της διαδικασίας δεύτερης ανάγνωσης σε αυτό το Σώμα, καθώς καταφέραμε να επιφέρουμε σημαντικές βελτιώσεις στο κείμενο της θέσης που λάβαμε από το Συμβούλιο. Όπως τόνισε συγκεκριμένα η κ. Rühle, είχαμε ορισμένες διαφωνίες μαζί τους. Έχουμε μια επιστολή της ουγγρικής Προεδρίας σχετικά με ορισμένα από τα λεπτομερή ζητήματα, η οποία θα δημοσιευτεί μαζί με τα πρακτικά.
<P>
Θέλω απλώς να κάνω δύο καταληκτικές παρατηρήσεις υποστηρίζοντας αυτήν τη συμφωνία. " πρώτη είναι να πως σε εσάς, κύριε Επίτροπε, ευχαριστώντας σας για τη συνεργασία μας, ότι πρέπει να συνεργαστούμε πολύ στενά μαζί σας για την υλοποίηση αυτής της πρότασης. Όπως επισημάνατε, υπάρχουν εδώ σημαντικές πτυχές επιτροπολογίας, και η επιτροπή μου στηρίζει σθεναρά την ανάγκη να παρακολουθήσουμε πολύ στενά αυτές τις προτάσεις.
<P>
Δεύτερον, θεωρώ ότι πρόκειται για έναν πολύ καίριο τομέα και είναι απαραίτητο να επανεξεταστεί, όπως υποστήριξαν πολλοί συνάδελφοι, ώστε να διασφαλιστεί ότι όντως δεν υπάρχουν στην αγορά εμπόδια που θα αναστείλουν τη σημαντική συμβολή του στην ευρωπαϊκή οικονομία.
<SPEAKER ID="053" NAME="Zuzana Roithová" AFFILIATION="PPE">
(CS) Κυρία Πρόεδρε, είμαι πολύ ικανοποιημένη με το κείμενο της οδηγίας για τα προϊόντα του τομέα των δομικών κατασκευών, που συμφωνήθηκε μεταξύ των εισηγητών και των πολύ εξυπηρετικών Επιτρόπων κ. Tajani και κ. Barnier για τη σημερινή δεύτερη ανάγνωση. " οδηγία αυτή προφανώς θα απλοποιήσει την αγορά για τα προϊόντα του τομέα δομικών κατασκευών. Ενοποιεί εντυπωσιακά, απλοποιεί την τεκμηρίωση και καταργεί διάφορες περιττές γραφειοκρατικές πρακτικές. Τελικά επικράτησε η άποψη ότι η κατασκευή κτιρίων συνιστά παροχή κατασκευαστικών υπηρεσιών και όχι εμπορία προϊόντων και ότι η κατασκευαστική δραστηριότητα περιλαμβάνει επίσης την ενσωμάτωση μερών του κτιρίου που δεν κατασκευάστηκαν εν σειρά, κάτι που επικροτώ. Εταιρείες στην Τσεχική Δημοκρατία επικροτούν και αυτές τη συγκεκριμένη μικρή μεταρρύθμιση, επειδή η παλιά οδηγία αύξησε τις δαπάνες τους χωρίς να επιφέρει βελτιώσεις στην ποιότητα. " επιτροπή IMCO, της οποίας είμαι μέλος, συνεδρίασε και ενέκρινε ομόφωνα το κείμενο, συμπεριλαμβανομένων των απλουστεύσεων που αφορούν τις πολύ μικρές επιχειρήσεις. Πιστεύω ότι το Κοινοβούλιο στο σύνολό του θα πράξει το ίδιο αύριο. Κάτι τέτοιο θα αποτελέσει μια ακόμα ένδειξη ότι το νομικό περιβάλλον στην ΕΕ βελτιώνεται κατά τρόπο που θα στηρίξει την ενοποιημένη αγορά.
<SPEAKER ID="054" NAME="Anja Weisgerber" AFFILIATION="PPE">
(DE) Κυρία Πρόεδρε, δεν έχω πειστεί σχετικά με όλα τα σημεία του συμβιβασμού, όμως ξέρω ότι ο νέος κανονισμός αποτελεί αναμφισβήτητη βελτίωση της ισχύουσας νομικής κατάστασης. Καταρχάς, θα αποκτήσουμε μια τυποποιημένη ευρωπαϊκή τεχνική γλώσσα για την απόδοση των προϊόντων του τομέα δομικών κατασκευών, καθώς επίσης εξορθολογισμένες και απλοποιημένες διαδικασίες. Έχουμε σημειώσει πρόοδο ως προς την ευρωπαϊκή εσωτερική αγορά και με τον τρόπο αυτόν έχουμε ωφελήσει τις εταιρείες, αλλά και τους καταναλωτές, μέσω τυποποιημένων προδιαγραφών ασφάλειας. Καταρχήν, θεωρώ σημαντική και εύλογη την απαλλαγή των πολύ μικρών επιχειρήσεων από γραφειοκρατικούς κανόνες. Ωστόσο, πρέπει επίσης να λάβουμε υπόψη μας το γεγονός ότι οι πολύ μικρές επιχειρήσεις που επεξεργάζονται προϊόντα του τομέα δομικών κατασκευών είναι ταυτόχρονα και χρήστες και θα πρέπει και αυτές να προστατευθούν.
<P>
Ως εκ τούτου, χαίρομαι που η πρότασή μου συμπεριλήφθηκε στον συμβιβασμό. Αυτό προβλέπει απλοποιημένες διαδικασίες για πολύ μικρές επιχειρήσεις όσον αφορά την αξιολόγηση των χαρακτηριστικών απόδοσης των προϊόντων του τομέα δομικών κατασκευών. Ωστόσο, αν εφαρμόσουν μια τέτοια διαδικασία, πρέπει να αποδείξουν την ισοτιμία της χρησιμοποιούμενης διαδικασίας με εκείνη που ουσιαστικά εφαρμόζεται σε ολόκληρη την Ευρώπη. Αυτός είναι ο μόνος τρόπος για να διασφαλιστεί ότι οι λεπτομέρειες των χαρακτηριστικών απόδοσης είναι πράγματι ακριβείς και αξιόπιστες και ότι η ασφάλεια των κτιρίων είναι κατοχυρωμένη σε ολόκληρη την Ευρώπη.
<SPEAKER ID="055" NAME="Antonio Tajani" LANGUAGE="IT">
Κυρία Πρόεδρε, κυρίες και κύριοι, υποστηρίζω τα λεγόμενα του κ. Harbour, ο οποίος τονίζει τη σπουδαιότητα του κειμένου που συζητάμε και που θα εγκριθεί χάρη στη συγκεκριμένη συμφωνία του Κοινοβουλίου. Αυτό οφείλεται στο γεγονός ότι πρόκειται για ένα νέο νομοθέτημα που θα καθοδηγήσει σε σημαντικό βαθμό την αγορά, ταυτόχρονα όμως θα καθιερώσει σωστούς κανόνες που θα δώσουν πρωτίστως τη δυνατότητα σε μικρομεσαίες επιχειρήσεις να επεκταθούν σε αυτήν την τελική φάση της τρέχουσας κρίσης, κατά τη διάρκεια της οποίας πρέπει να κάνουμε ό,τι είναι δυνατόν για να διασφαλίσουμε ότι οι μικρομεσαίες επιχειρήσεις θα μπορέσουν να δημιουργήσουν νέες θέσεις εργασίας και να αναπτυχθούν. Αυτός είναι ο στόχος της Ευρωπαϊκής Επιτροπής, η οποία υποστηρίζεται από την ουσιαστική δέσμευση του Ευρωπαϊκού Κοινοβουλίου, εν μέρει ως αποτέλεσμα της εφαρμογής και ανάπτυξης της πράξης για τις μικρές επιχειρήσεις.
<P>
Οι μικρομεσαίες επιχειρήσεις θα ωφεληθούν από την απλοποίηση, η οποία προβλέπει μείωση της γραφειοκρατίας. Ωστόσο, όπως είπε η κ. Gebhardt στην ομιλία της, αυτοί οι κανόνες απελευθέρωσης και ανάπτυξης της αγοράς παρέχουν επίσης πραγματική καθοδήγηση όσον αφορά την ασφάλεια, κάτι που είναι μεγάλης σημασίας για τους εργάτες στον τομέα των κατασκευών, αλλά και για τους καταναλωτές.
<P>
Πιστεύω ότι η συγκεκριμένη έκθεση βαδίζει προς τη σωστή κατεύθυνση. Ωστόσο, η Επιτροπή δεν σκοπεύει να σταματήσει στην έγκριση της νομοθεσίας που έχει προκύψει από τη συμφωνία και τον συμβιβασμό μεταξύ Συμβουλίου και Κοινοβουλίου. Τα επόμενα χρόνια θέλουμε να συνεχίσουμε να εργαζόμαστε για αυτό το ζήτημα και θα ήθελα επίσης να διαβεβαιώσω τον κ. Harbour -ο οποίος τόνισε την ανάγκη να προχωρήσουμε- για τη δέσμευσή μας όσον αφορά τη σύνταξη ενός οδικού χάρτη για την εφαρμογή, τον οποίο θα σας προωθήσω το συντομότερο δυνατόν.
<P>
Κατά τη διάρκεια αυτής της συζήτησης, πολλοί από τους αξιότιμους βουλευτές αναφέρθηκαν στην εναρμόνιση στον τομέα των κατασκευών, ιδίως στο ζήτημα της ασφάλειας. Έχω λάβει υπόψη μου και γνωρίζω σαφώς το πρόβλημα και χαίρομαι που συνέταξα τους Ευρωκώδικες μαζί με την Ευρωπαϊκή Επιτροπή Τυποποίησης, εφόσον πρόκειται για εναρμονισμένους κανόνες που σχετίζονται συγκεκριμένα με την ασφάλεια στον τομέα κατασκευών. Όπως γνωρίζετε, η Επιτροπή προετοιμάζει επί του παρόντος μια ανακοίνωση για την τυποποίηση, η οποία θα τεθεί υπόψη του Κοινοβουλίου και του Συμβουλίου εντός λίγων εβδομάδων. Ως εκ τούτου, κυρία Πρόεδρε, αξιότιμοι κύριοι βουλευτές, πιστεύω ότι σήμερα και αύριο θα κάνουμε ένα σημαντικό βήμα προόδου.
<P>
Για να συνοψίσω, δεν είναι απλώς ζήτημα τεχνικών κανόνων, ωστόσο θα ήθελα να ευχαριστήσω την εισηγήτρια για την υπομονή που επέδειξε στην ενασχόλησή της με τους τεχνικούς κανόνες, οι οποίοι, εν πάση περιπτώσει, αποτελούν αποτύπωση μιας μεγάλης πολιτικής δέσμευσης. Πίσω από τις τεχνικές λεπτομέρειες κρύβεται μια σημαντική οικονομική επιλογή που ευνοεί τις μικρομεσαίες επιχειρήσεις, οι οποίες μπορούν να δημιουργήσουν νέες θέσεις εργασίας τα ερχόμενα χρόνια και να ευνοήσουν μισό δισεκατομμύριο ευρωπαίους πολίτες.
<SPEAKER ID="056" NAME="Catherine Stihler" LANGUAGE="EN">
Κυρία Πρόεδρε, ευχαριστώ όλους τους συναδέλφους που μίλησαν σήμερα το απόγευμα και το βράδυ.
<P>
Θεωρώ ότι τα σχόλια του Επιτρόπου Tajani σχετικά με τη συνεργασία, τον οδικό χάρτη και το ζήτημα των Ευρωκωδίκων, στα οποία αναφέρθηκαν επίσης η κ. Rühle και (νομίζω) ο κ. Schwab, είναι σημαντικά και ότι προάγουμε την καλή συνεργασία που έχουμε μέχρι τώρα. Είναι ένας συμβιβασμός στον οποίο έχουμε καταλήξει και υπάρχουν πράγματα που οι συνάδελφοι ενδεχομένως να ήθελαν να τα συμπεριλάβουμε, όμως δεν τα καταφέραμε, ωστόσο το Κοινοβούλιο κατάφερε να εξασφαλίσει σε αυτό το κείμενο το 75% των τροπολογιών που θεωρήσαμε σημαντικές, και αυτό δεν είναι μικρό κατόρθωμα.
<P>
Υπάρχει κάτι που μου έκανε εντύπωση κατά τη διάρκεια της συζήτησης. Ο τομέας των κατασκευών είναι τόσο ζωτικής σημασίας για τις οικονομίες μας όσον αφορά τη μελλοντική ανάπτυξη, τις θέσεις εργασίας, ώστε θα ήθελα να ρωτήσω την Πρόεδρο αν μπορούμε να βεβαιωθούμε ότι θα οργανώνεται ετησίως συζήτηση σε αυτό το Σώμα σχετικά με τον τομέα των κατασκευών, προκειμένου να προωθηθεί η συνεργασία που μας πρότεινε ο Επίτροπος και να διασφαλίσουμε ότι θα δίνουμε πάντα στον συγκεκριμένο τομέα τη σημασία που του οφείλει το Σώμα, δεδομένου ότι σε αυτόν βασίζονται για τη δουλειά τους 38 εκατομμύρια άνθρωποι.
<P>
Άρα, ευχαριστώ, κυρία Πρόεδρε, ευχαριστώ, κύριε Επίτροπε και προσβλέπω στις εβδομάδες, τους μήνες και τα χρόνια που ακολουθούν, επειδή η συζήτηση για τον τομέα των κατασκευών θα συνεχιστεί στην Επιτροπή Εσωτερικής Αγοράς και Προστασίας των Καταναλωτών και εγώ από την πλευρά μου σίγουρα θα συμμετέχω σε αυτήν.
<SPEAKER ID="057" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τρίτη 18 Ιανουαρίου 2011.
<P>
Γραπτές δηλώσεις (άρθρο 149 του Κανονισμού)
<SPEAKER ID="058" NAME="George Becali" LANGUAGE="RO">
Θα ήθελα να συγχαρώ την εισηγήτρια για το περιεχόμενο της έκθεσής της. Τα προϊόντα του τομέα δομικών κατασκευών αποτελούν έναν από τους ευάλωτους και ταυτόχρονα σημαντικούς τομείς της ευρωπαϊκής οικονομίας, τον οποίον είναι αναγκαίο να εναρμονίσουμε. Χρησιμοποιώ τον όρο "ευάλωτος" όχι μόνο εξαιτίας του τρόπου με τον οποίο ο συγκεκριμένος τομέας ανταποκρίθηκε στην κρίση, αλλά ιδίως εξαιτίας του αριθμού των εργαζομένων και των ΜΜΕ που έχει, 12 εκατομμύρια και περίπου 65.000 αντιστοίχως. Υποστηρίζω σθεναρά την άποψη ότι πρέπει να αναγνωρίσουμε την ανάγκη για υψηλότερο επίπεδο υγείας και ασφάλειας στους χώρους εργασίας που σχετίζονται με τα προϊόντα του τομέα δομικών κατασκευών. Επίσης αναφέρομαι σαφώς όχι μόνο στα εργατικά ατυχήματα, που συμβαίνουν αρκετά συχνά, αλλά και στις επικίνδυνες ουσίες που χρησιμοποιούνται στην εργασία. Θα ήθελα να προσθέσω ένα τελευταίο σημείο. " ενιαία αγορά για τα προϊόντα του τομέα των κατασκευών απαιτεί στήριξη ανάλογη του μεγέθους και του ιδιαίτερου χαρακτήρα της, που να καλύπτει και τις ευάλωτες πτυχές της στις οποίες αναφέρθηκα στο ξεκίνημα της ομιλίας μου.

<CHAPTER ID="006-18">
18. Κώδικας Συνόρων του Σένγκεν όσον αφορά την επιτήρηση των θαλάσσιων εξωτερικών συνόρων
<P>
Πριν από την έγκριση του σχεδίου ψηφίσματος:
<SPEAKER ID="111" NAME="Michael Cashman" AFFILIATION="S&amp;D">
(EN) Κύριε Πρόεδρε, θα ήθελα απλώς να πληροφορήσω το Σώμα ότι ήμουν ο αρχικός εισηγητής στην απόφαση για τον FRONTEX και είχα προτείνει τη θέσπισή του λόγω των έκτακτων μέτρων που είναι απαραίτητα για τη διαχείριση της επέμβασης και της διάσωσης στη θάλασσα, ιδιαίτερα στη Νότια Μεσόγειο.
<P>
" επιτροπή δεν με υποστήριξε τότε και έτσι απέσυρα το όνομα μου από την έκθεση αυτή, και θα προτείνω στο Κοινοβούλιο να απορρίψει το ψήφισμα που βρίσκεται τώρα ενώπιον του. Χρειαζόμαστε μια απόλυτη πλειοψηφία των 369 για την έγκρισή του, αλλά θα πρότεινα στο Σώμα να απορρίψει το ψήφισμα που τίθεται σε ψηφοφορία.
<SPEAKER ID="112" NAME="Cecilia Malmström" LANGUAGE="EN">
Κύριε Πρόεδρε, τα μέλη έχουν προς εξέταση ένα σχέδιο απόφασης για τη συμπλήρωση του κώδικα συνόρων του Σένγκεν όσον αφορά την επιτήρηση των θαλάσσιων εξωτερικών συνόρων στο πλαίσιο των επιχειρήσεων του FRONTEX στη θάλασσα.
<P>
" απόφαση αυτή είναι απαραίτητη και θα βοηθήσει τα κράτη μέλη και τον FRONTEX να διαχειρίζονται τα θαλάσσια εξωτερικά σύνορά μας πιο αποτελεσματικά. Όπως γνωρίζετε ο αριθμός των σκαφών πολύ σύντομα θα αυξηθεί, όπως συμβαίνει πάντα αυτήν την περίοδο του έτους στη Μεσόγειο.
<P>
" πρόταση περιλαμβάνει μια δέσμη πολύ σημαντικών αρχών και διευκρινίσεων των κανόνων που πρέπει να εφαρμόζουν οι συνοριοφύλακες κατά τον έλεγχο των θαλάσσιων συνόρων, όπως για παράδειγμα, την αρχή της μη επαναπροώθησης και την υποχρέωση να συμπεριφέρονται σε ευπαθείς πληθυσμούς και ασυνόδευτους ανήλικους με ιδιαίτερη φροντίδα.
<P>
Διευκρινίζει επίσης τι είδους βοήθεια θα πρέπει α παρέχεται στα άτομα που βρίσκονται σε κίνδυνο στη θάλασσα και πού να αποβιβάζονται τα άτομα που διασώζονται.
<P>
Πολλοί από εσάς εδώ στο Σώμα ζητούσατε τις αρχές και τους κανονισμούς αυτούς εδώ και χρόνια και τώρα, επιτέλους, μπορούμε να τα εφαρμόσουμε. Οι αλλαγές που προτείνουμε θα μειώσουν τον κίνδυνο της απώλειας ζωών στη Μεσόγειο κάνοντας τις επιχειρήσεις των θαλάσσιων συνόρων πιο αποτελεσματικές.
<P>
Το σχέδιο απόφασης αποτελεί το αποτέλεσμα επίπονων και μακρόχρονων συνομιλιών με τα κράτη μέλη και με εμπειρογνώμονες για παράδειγμα από την Ύπατη Αρμοστεία του Ο"Ε για τους πρόσφυγες και τον Διεθνή Οργανισμό Μετανάστευσης.
<P>
Θα προσφέρει στα θεσμικά μας όργανα ένα καλύτερο πλαίσιο για την άσκηση ενός σωστού ελέγχου των επιχειρήσεων αυτών, οι οποίες αφορούν σημαντικούς ευρωπαϊκούς πόρους.
<P>
Όσον αφορά τη νομική πλευρά της πρότασης, η Επιτροπή επέλεξε το άρθρο 12 του κώδικα συνόρων του Σένγκεν ως νομική βάση, διότι οι κανόνες αφορούν τις περιπολίες επιτήρησης των συνόρων κατά τη διάρκεια των επιχειρήσεων του FRONTEX και όχι τους συνοριακούς ελέγχους, όπως νομίζω ότι ισχυρίζεται η νομική γνωμοδότηση του Κοινοβουλίου.
<P>
Κατόπιν αιτήματος των μελών του Σώματος, η Επιτροπή διεξήγαγε έρευνα για την εξεύρεση εναλλακτικών τεχνικών λύσεων, οι οποίες θα επέτρεπαν, πρώτον, την μη επανέναρξη των συνομιλιών επί της ουσίας και δεύτερον την έγκαιρη θέσπιση σαφών κανόνων για τις επιχειρήσεις του FRONTEX για τη φετινή θερινή περίοδο. Δυστυχώς δεν βρέθηκε μια τέτοια εναλλακτική, και επομένως προτείνω στα αξιότιμα μέλη του Σώματος να μην απορρίψουν τους νέους αυτούς κανόνες, που τους αναμένουμε τόσον καιρό.
<SPEAKER ID="113" NAME="Πρόεδρος">
Δεν μπορούμε να αρχίσουμε μια συζήτηση πάνω στο θέμα αυτό τώρα, κύριε Busuttil. Έχετε τον λόγο αλλά δεν μπορεί να αρχίσει συζήτηση.
<SPEAKER ID="114" NAME="Simon Busuttil" AFFILIATION="PPE">
(EN) Κύριε Πρόεδρε, υπήρξαν δύο ομιλητές που απευθυνθήκαν στο Σώμα υπέρ της απόρριψης του ψηφίσματος αυτού, αλλά ούτε έναν που να συνηγόρησε υπέρ της έγκρισής του. Επομένως, πιστεύω πως είναι δίκαιο κάποιος που μπορεί να μιλήσει και να παρακινήσει τα μέλη να ταχθούν υπέρ του ψηφίσματος να έχει τη δυνατότητα να το κάνει.
<P>
Εάν μου παραχωρείτε ένα μόνο λεπτό, θα ήθελα να πω πως ο λόγος για τον οποίο η Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων απέρριψε τους κανόνες αυτούς και ως εκ τούτου κατέθεσε το παρόν ψήφισμα είναι πολύ απλός. Πληροφορηθήκαμε από τη νομική μας υπηρεσία -όχι μία φορά, αλλά δύο- ότι η Επιτροπή υπερβαίνει τις αρμοδιότητές της με την παρουσίαση των κανόνων αυτών. Γι' αυτόν τον λόγο τους απορρίψαμε. Θέλουμε οπωσδήποτε τους κανόνες αυτούς -εγώ προσωπικά κατάγομαι από μια χώρα που θέλει τους κανόνες αυτούς- αλλά δεν θέλουμε η Ευρωπαϊκή Επιτροπή να υπερβαίνει τις αρμοδιότητές της. Γι' αυτόν τον λόγο πρέπει να στηρίξουμε το παρόν ψήφισμα.
<SPEAKER ID="115" NAME="Michael Cashman" AFFILIATION="S&amp;D">
(EN) Απλώς και μόνον για λόγους σαφήνειας, εάν ψηφίσετε κατά του ψηφίσματος, υποστηρίζετε το μέτρο που επιτρέπει τη σύλληψη στη θάλασσα. Εάν ψηφίσετε υπέρ, δεν το υποστηρίζετε. Είναι απόλυτα σαφές.
<SPEAKER ID="116" NAME="Πρόεδρος">
Προχωρούμε τώρα στην ψηφοφορία.

<CHAPTER ID="025">
Απλοποίηση της ΚΓΠ (συνοπτική παρουσίαση)
<SPEAKER ID="234" NAME="Πρόεδρος">
" ημερήσια διάταξη προβλέπει τη συζήτηση της έκθεσης του Richard Ashworth, εξ ονόματος της Επιτροπής Γεωργίας και Ανάπτυξης της Υπαίθρου, σχετικά με την απλούστευση της ΚΓΠ -.
<SPEAKER ID="235" NAME="Richard Ashworth" LANGUAGE="EN">
Κύριε Πρόεδρε, κύριε Επίτροπε, βρισκόμαστε στα πολύ αρχικά στάδια της συζήτησης που οδηγεί στη μεταρρύθμιση της κοινής γεωργικής πολιτικής μετά το 2012. Στην παρούσα έκθεση πρότεινα ορισμένες από τις αρχές που θα πρέπει να αποτελούν τη βάση της μεταρρυθμισμένης κοινής γεωργικής πολιτικής. Είναι σαφές ότι η γεωργία πρέπει να αλλάξει. Θα είναι αναγκαίο να αλλάξει, προκειμένου να αντικατοπτρίζει τις προκλήσεις της εποχής που ζούμε σήμερα, αλλά, ακόμα περισσότερο, την εποχή που πρόκειται να ζήσουμε.
<P>
Θα υπάρξουν θέματα όπως η επισιτιστική ασφάλεια, η αστάθεια της αγοράς, η αλλαγή του κλίματος και η ανάγκη της ικανοποιητικής εκπλήρωσης των προσδοκιών προσφοράς δημοσίων αγαθών. Επομένως, είναι προφανές ότι η κοινή γεωργική πολιτική πρέπει να αλλάξει, προκειμένου να αποτυπώνει αυτές τις προκλήσεις, είναι όμως επίσης προφανές ότι πρέπει να αλλάξει και ο τρόπος με τον οποίο εφαρμόζουμε την κοινή γεωργική πολιτική.
<P>
Παρουσιάζοντας αυτές τις αρχές που θα πρέπει να αποτελούν τη βάση της μεταρρυθμισμένης κοινής γεωργικής πολιτικής, σκόπιμα δεν υπεισήλθα σε λεπτομέρειες· αυτό θα γίνει σε μεταγενέστερες εκθέσεις. Αυτά που ανέπτυξα όμως είναι δύο κύρια θέματα. Πρώτον, ότι η κοινή γεωργική πολιτική πρέπει να είναι απλούστερη, πιο δίκαια και διαφανής, και δεύτερον, ότι πρέπει να αλλάξει το πνεύμα της κοινής γεωργικής πολιτικής, ότι μία μελλοντική, μεταρρυθμισμένη γεωργική πολιτική θα πρέπει να προσανατολίζεται περισσότερο προς το αποτέλεσμα και να επιβαρύνεται λιγότερο από υπερβολική ρύθμιση.
<P>
Επεσήμανα τέσσερις τρόπους με τους οποίους μπορούμε να μειώσουμε τον γραφειοκρατικό φόρτο για τις γεωργικές εκμεταλλεύσεις. Πρώτον, πρέπει να εξασφαλίσουμε ότι οι απαιτήσεις προς τον κλάδο είναι ανάλογες με τον εκτιμώμενο κίνδυνο. Δεύτερον, θα μπορούσαμε να εναρμονίσουμε τα πρότυπα επιθεώρησης και πρέπει να περιορίσουμε τα διπλά πρότυπα και διαδικασίες επιθεώρησης που απαιτούμε από τον κλάδο. Τρίτον, θα μπορούσε ή θα έπρεπε να υπάρχει μεγαλύτερο περιθώριο αυτοπιστοποίησης στον κλάδο, και τέταρτον, είναι απαραίτητο να εξασφαλίσουμε ότι τα πρόστιμα που επιβάλλονται σε γεωργικές εκμεταλλεύσεις αντιστοιχούν στη βαρύτητα της παράβασης σε αντίθεση με τα σημερινά, ακατάλληλα πάγια πρόστιμα, ιδίως σε περιπτώσεις όπου ο αγρότης δεν ευθύνεται για τις παραβάσεις.
<P>
Κατά τη γνώμη μου, ένας από τους σκοπούς της κοινής γεωργικής πολιτικής θα πρέπει να συνίσταται στη στήριξη και την ενθάρρυνση του κλάδου, προκειμένου να προσαρμοστεί σε αυτές τις νέες προκλήσεις. Για να γίνει αυτό, απαιτείται να αλλάξει το πνεύμα της κοινής γεωργικής πολιτικής. Πρέπει να υιοθετηθεί μια πιο ευέλικτη και ήπια προσέγγιση. Πρέπει να υπάρχει μεγαλύτερη διαβούλευση με τους φορείς του κλάδου, ιδίως και για την καλύτερη εκτίμηση των επιπτώσεων των ρυθμίσεων που προτείνονται. Πρέπει επίσης να είναι ευκολότερη η ερμηνεία τους. " μεταρρυθμισμένη κοινή γεωργική πολιτική πρέπει να μπορεί να δείξει δημόσια τα δημόσια αγαθά που παράγει η γεωργία. Πρέπει να βρει τρόπους να μειώσει το κόστος συμμόρφωσης της γεωργίας με τις απαιτήσεις της και τέλος, πρέπει να διαχειρίζεται τη γεωργία αποτελεσματικά, αποδοτικά και δίκαια.
<P>
" έκθεση αυτή παρουσιάζει μία σειρά από τρόπους με τους οποίους μπορούν να επιτευχθούν αυτοί οι στόχοι.
<SPEAKER ID="236" NAME="Sari Essayah" AFFILIATION="PPE">
(FI) Κύριε Πρόεδρε, η επιβάρυνση της διαχείρισης της γεωργίας πρέπει οπωσδήποτε να μειωθεί όσον αφορά τους αγρότες και οι μέθοδοι που παρουσιάζει ο εισηγητής είναι πολύ ευπρόσδεκτες. Ορισμένοι αγρότες είπαν ότι αισθάνονται σαν εγκληματίες όταν προσπαθούν να τα βγάλουν πέρα με τα διάφορα διοικητικά έγγραφα και κανονισμούς. " κοινή γεωργική πολιτική πρέπει να είναι πιο απλή.
<P>
Πρέπει επίσης να πούμε ότι εφόσον στις αγορές σημειώνονται όλο και πιο πολλές αλλαγές και μειώνεται η προστασία των εισαγωγών της ΕΕ, θα χρειάζονται και μελλοντικά διοικητικοί και ρυθμιστικοί μηχανισμοί. Για παράδειγμα, μελλοντικά θα χρειάζονται επίσης συστήματα εκτίμησης και πιθανή δραστηριότητα προβολής των εξαγωγών.
<P>
Είναι σαφές ότι ο τρόπος διατήρησης αυτών των συστημάτων δεν μπορεί να είναι απλός. Ειδικά για την περίπτωση ευπαθών προϊόντων όπως το γάλα, θα πρέπει να δημιουργήσουμε ένα σύστημα ρύθμισης παρόμοιο με ένα σύστημα ποσοστώσεων. Διαφορετικά η παραγωγή στις μειονεκτούσες περιφέρειες θα καταστεί αδύνατη.
<SPEAKER ID="237" NAME="Csaba Sándor Tabajdi" AFFILIATION="S&amp;D">
(HU) Συγχαίρω τον εισηγητή διότι δεν είναι εξαίρετες μόνο οι συγκεκριμένες προτάσεις του, αλλά και η όλη φιλοσοφία του. Είναι εξαίρετη, διότι προσπαθεί να προσφέρει μελλοντικά υποστήριξη στους εν ενεργεία αγρότες, δηλαδή σε όσους καλλιεργούν πραγματικά τη γη. Θεωρώ επίσης εξαίρετο το σημείο σύμφωνα με το οποίο θα είναι σημαντικό να σταματήσουν στη μελλοντική κοινή γεωργική πολιτική οι τομεακές και άλλες στρεβλώσεις και θα ήθελα να υπογραμμίσω εκ νέου τις διακρίσεις εις βάρος των νέων κρατών μελών. Επίσης, είναι βέβαια πολύ σημαντικό να απλουστευθούν οι κοινοτικοί κανονισμοί, αλλά πολλά εξαρτώνται και από την εφαρμογή τους από τα κράτη μέλη. Επιτρέψτε μου να παραθέσω ένα χαρακτηριστικό παράδειγμα: πριν από δύο χρόνια, το Συμβούλιο ενέκρινε έναν κανονισμό που θεσπίζει την υποχρεωτική ατομική ηλεκτρονική αναγνώριση όλων των αιγοπροβάτων κάτω των 12 μηνών που προορίζονται για σφαγή. Στην περίπτωση των φτωχότερων κρατών μελών όπου το κράτος δεν είναι σε θέση να προσφέρει ενίσχυση, ο κανόνας αυτός έφερε εξαθλίωση στον κλάδο και τον ώθησε σε απελπιστική κατάσταση. Αυτό είναι άλλο ένα παράδειγμα για το πώς η υπερβολική ρύθμιση και η υπερβολική γραφειοκρατία μπορούν πολλές φορές να προξενήσουν σοβαρές ζημίες στο πλαίσιο της κοινής γεωργικής πολιτικής και συνιστά άλλον έναν λόγο για τον οποίο είναι σημαντική η έκθεση του κ. Ashworth, όπως και εκείνες του κ. Dorfmann και του κ. Le Foll.
<SPEAKER ID="238" NAME="Herbert Dorfmann" AFFILIATION="PPE">
(DE) Κύριε Πρόεδρε, κύριε Ashworth, σας ευχαριστώ για την εξαίρετη έκθεσή σας. " κοινή γεωργική πολιτική είναι μια επιτυχημένη πολιτική, όμως μερικές φορές επισκιάζουμε αυτή την επιτυχία με υπερβολική γραφειοκρατία. Αυτό ισχύει τόσο για τον πρώτο όσο και για τον δεύτερο πυλώνα της γεωργικής πολιτικής. Ισχύει, όμως, κυρίως για τις μικρές εκμεταλλεύσεις, για τις οποίες η γραφειοκρατία που εισάγεται είναι ενίοτε απολύτως δυσανάλογη με το αποτέλεσμά της σε χρήματα.
<P>
Στο πλαίσιο της μεταρρύθμισης της γεωργικής μας πολιτικής πρέπει να εξετάσουμε τη θέσπιση ενός κανονισμού για τους μικρούς παραγωγούς και τον τρόπο με τον οποίο μπορούμε να εφαρμόσουμε μία σαφώς απλούστερη μέθοδο για τέτοιες εκμεταλλεύσεις, στις οποίες δίνουμε συχνά συνολικά, από διάφορα κεφάλαια του προϋπολογισμού, μόλις μερικές εκατοντάδες ή χιλιάδες ευρώ ως πριμοδοτήσεις, χωρίς να ξεχνούμε τους στόχους μας, δημιουργώντας έλλειψη σαφήνειας στη χορήγηση επιδοτήσεων. Αυτό πρέπει να είναι εφικτό και πρέπει να προσπαθήσουμε να το επιτύχουμε.
<SPEAKER ID="239" NAME="Zoltán Balczó" AFFILIATION="NI">
(HU) " έκθεση του Richard Ashworth για την απλούστευση της κοινής γεωργικής πολιτικής παρουσιάζει εξαιρετικές προτάσεις. Το μεγάλο της πλεονέκτημα είναι ότι εξετάζει το θέμα από τη σκοπιά των αγροτών. Όπως είναι φυσικό, είναι επίσης σημαντικό να χρησιμοποιούνται με όσο πιο νομιμοποιημένο τρόπο γίνεται τα χρήματα των φορολογουμένων. Όμως αυτό είναι μόνο ένα μέσον και όχι σκοπός. Σκοπός είναι να εκπληρωθούν όλα τα καθήκοντα της τομεακής πολιτικής. Οι επιτροπές γεωργίας συχνά συγχέουν αυτά τα δύο πράγματα, πράγμα που αποβαίνει εις βάρος της επίτευξης του στόχου. Απαιτείται ριζική αλλαγή προοπτικής. Χρειαζόμαστε πνεύμα συνεργασίας και όχι αυτό που θα μπορούσαμε να αποκαλέσουμε πνεύμα υποταγής μεταξύ πελατών, αγροτών και αξιωματούχων. " Επιτροπή πρέπει επίσης να εκπονήσει έναν κανονισμό που θα υποχρεώνει τις επιτροπές γεωργίας να παρέχουν αντιστάθμιση και θα τους επιβάλλει κυρώσεις εάν βλάπτονται τα συμφέροντα αγροτών από δικό τους σφάλμα. Πρέπει να εξασφαλίσουμε ότι οι δικαιούχοι θα έχουν και το δικαίωμα να απευθυνθούν σε ένα ανεξάρτητο δικαστήριο για επανόρθωση. Στην Ουγγαρία αυτό δεν είναι ακόμα δυνατό.
<SPEAKER ID="240" NAME="Czesław Adam Siekierski" AFFILIATION="PPE">
(PL) Κύριε Πρόεδρε, η απλούστευση της κοινής γεωργικής πολιτικής αποτελεί θαυμάσια ιδέα, και δύσκολα φαντάζεται κανείς ότι μπορεί να υπάρξουν πολέμιοί της. Απλούστευση σημαίνει μείωση του αριθμού των επιθεωρήσεων, περιορισμό των διοικητικών δαπανών και εξοικονόμηση χρόνου για τους αγρότες. Είναι πράγματι υπέροχη ιδέα.
<P>
Θα ήθελα, ωστόσο, να επισημάνω δύο περιπτώσεις που απαιτούν ελαφρώς διαφορετική προσέγγιση. Πρώτον, υπάρχουν συγκεκριμένοι τομείς παραγωγής όπου είναι δύσκολο να απλουστευθούν τα μέσα στήριξης. Έχω εδώ στον νου μου τον καπνό, τον λυκίσκο και άλλα τέτοιου είδους ειδικά προϊόντα. " δεύτερη περίπτωση είναι η διατήρηση της παραγωγής στις μειονεκτικές περιοχές, όπου είναι απαραίτητο να χρησιμοποιηθούν πολύ συγκεκριμένα μέσα για την ενίσχυση της παραγωγής, όπως ανέφερε ένας προηγούμενος ομιλητής. Συμμερίζομαι την άποψη του εισηγητή ότι η κοινή γεωργική πολιτική, η πολιτική του μέλλοντος, θα πρέπει να είναι σαφής και διαφανής, θα πρέπει όμως να είναι και αποτελεσματική, και η αποτελεσματικότητα είναι κάτι που δεν συμβαδίζει πάντα με την απλότητα.
<SPEAKER ID="241" NAME="Peter Jahr" AFFILIATION="PPE">
(DE) Κύριε Πρόεδρε, η ευρωπαϊκή γεωργική πολιτική πρέπει να γίνει απλούστερη, διαφανέστερη και πιο εύκολα κατανοητή. Αυτό είναι το μήνυμα που μεταβιβάζει ο εισηγητής, κ. Ashworth, και είναι ένα θετικό και σωστό μήνυμα.
<P>
" έκθεσή μας έχει ως στόχο να ενθαρρύνει την Επιτροπή να εντείνει τις προσπάθειές της για να απλουστεύσει με απτό τρόπο την κοινή γεωργική πολιτική (ΚΓΠ). Αυτό θα αποτελούσε μεγάλη εξοικονόμηση χρόνου για τους αγρότες μας και θα αύξανε την κοινωνική αποδοχή της ΚΓΠ.
<P>
Ακόμα, οι αγρότες μας θα μπορούσαν να επικεντρωθούν και πάλι στο πραγματικό τους έργο, δηλαδή την παραγωγή τροφίμων. Για τον λόγο αυτόν θα ήθελα να γίνει η απλούστευση της κοινής γεωργικής πολιτικής μακροπρόθεσμο καθήκον εδώ στο Κοινοβούλιο και στην Επιτροπή.
<SPEAKER ID="242" NAME="Andris Piebalgs">
μέλος της Επιτροπής. - (EN) Κύριε Πρόεδρε, η απλούστευση και η βελτίωση της νομοθεσίας αποτελούν προτεραιότητες για την Επιτροπή. Θα ήθελα να ευχαριστήσω τον εισηγητή κ. Ashworth για την εξαίρετη έκθεσή του σε αυτόν τον μάλλον περίπλοκο και γεμάτο προκλήσεις τομέα.
<P>
" Επιτροπή συμφωνεί απόλυτα ότι η απλούστευση και η μείωση του διοικητικού φόρτου θα ωφελήσουν ιδιαίτερα τους αγρότες. Έτσι θα δοθεί στους αγρότες η δυνατότητα να αφιερώνουν περισσότερο χρόνο στις κύριες γεωργικές τους δραστηριότητες. " Επιτροπή επικροτεί την παρούσα έκθεση, που γενικά ασχολείται με τους κύριους τομείς που προκαλούν ανησυχία στους ευρωπαίους αγρότες και προσφέρει στην Επιτροπή νέες ιδέες και παρατηρήσεις αναφορικά με την απλούστευση της κοινής γεωργικής πολιτικής.
<P>
Τα τελευταία χρόνια, η Επιτροπή σημείωσε ουσιαστική πρόοδο στην απλούστευση της κοινής γεωργικής πολιτικής. Θα ήθελα να σας παρουσιάσω εν προκειμένω μόνο μία απόδειξη: η ομάδα Stoiber, που συμβουλεύει την Επιτροπή για το θέμα του διοικητικού φόρτου, επεσήμανε σαφώς ότι το επίπεδο της γραφειοκρατίας μειώθηκε σημαντικά για τους αγρότες συνεπεία των δραστηριοτήτων της Επιτροπής για την απλούστευση. Όμως η απλούστευση είναι μία διαρκής διαδικασία· η εργασία θα συνεχιστεί το 2010.
<P>
Επιπλέον, υπάρχει μία γενική διαδικασία προβληματισμού για το μέλλον της κοινής γεωργικής πολιτικής. Αρχίσαμε ήδη δημόσια συζήτηση και αυτό σημαίνει ότι θα πρέπει να εργαστούμε όλοι μαζί για να βρούμε αποτελεσματικούς τρόπους μείωσης του διοικητικού φόρτου, διατηρώντας υψηλό επίπεδο προστασίας των οικονομικών συμφερόντων της Ευρωπαϊκής Ένωσης και ταυτόχρονα πολύ αποτελεσματική γεωργία. Στο πλαίσιο αυτής της διαδικασίας θα ήθελα επίσης να επισημάνω μία επιθυμία, και θα αναφέρω απλώς ένα σχετικό παράδειγμα. Ορισμένες φορές η απλούστευση δεν πρέπει να συντελείται εις βάρος της πρόκλησης που θα μπορούσαμε να αντιμετωπίσουμε. Ας πάρουμε για παράδειγμα την ιχνηλασιμότητα. Τα τελευταία χρόνια βρισκόμασταν σε μία ήρεμη κατάσταση, χωρίς μεγάλα σκάνδαλα ή εξάρσεις επιδημιών, ταυτόχρονα όμως το κλειδί είναι η ιχνηλασιμότητα. Δεν πρέπει να την καταργήσουμε απλώς επειδή δεν είχαμε κρίσεις. Έτσι, πιστεύω ότι στην όλη διαδικασία πρέπει να είμαστε πολύ προσεκτικοί όταν προβαίνουμε σε απλουστεύσεις· δεν πρέπει να ξεχνάμε τα διδάγματα του παρελθόντος και τους λόγους για τους οποίους θεσπίσαμε ορισμένους κανόνες. Συνεπώς, η Επιτροπή θα συνεχίσει να εργάζεται επί της διαδικασίας αυτής, και θα προσέξουμε πολύ να μην ξεχάσουμε τα διδάγματα που αποκομίσαμε.
<SPEAKER ID="243" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί σε δύο εβδομάδες. κατά την προσεχή περίοδο συνόδου στις Βρυξέλλες.
<P>
Γραπτές δηλώσεις (άρθρο 149 του Κανονισμού)
<SPEAKER ID="244" NAME="Jarosław Kalinowski  " LANGUAGE="PL">
Το νέο σύστημα πρέπει να βασιστεί σε αντικειμενικά και δίκαια κριτήρια. " μείωση των διαφορών στις πληρωμές σε διάφορα κράτη μέλη είναι ουσιαστική για την επίτευξη αυτού του στόχου. Οι τιμές της μεταφοράς αγαθών, γεωργικών μηχανημάτων και λιπασμάτων και το κόστος εργασίας έχουν παρόμοια ανώτατα όρια σε πολλές χώρες. Για να είναι οι ίδιοι οι όροι του ανταγωνισμού στην ενιαία αγορά, το επίπεδο των βασικών αμέσων πληρωμών πρέπει να είναι το ίδιο ή συγκρίσιμο σε ολόκληρη την Ένωση. Ήρθε η ώρα να ισχύσουν και στη γεωργία οι αρχές που ισχύουν σε άλλους τομείς της οικονομίας. Επίσης, πρέπει να υπενθυμίσουμε ότι τα νέα κράτη μέλη χρειάζονται σημαντικούς πόρους για να υποστηρίξουν τον εκσυγχρονισμό και την αναδιάρθρωση της γεωργίας, καλύπτοντας κατ' αυτόν τον τρόπο τη διαφορά τους από τα δεκαπέντε "παλαιά" κράτη μέλη.

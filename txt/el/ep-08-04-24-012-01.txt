<CHAPTER ID="012-01">
1. Ζιμπάμπουε
<SPEAKER ID="184" NAME="Πρόεδρος">
" ημερήσια διάταξη προβλέπει έξι προτάσεις ψηφίσματος σχετικά με τη Ζιμπάμπουε.
<SPEAKER ID="185" NAME="Erik Meijer">
συντάκτης. - (NL) Κύριε Πρόεδρε, ο πρόεδρος της Ζιμπάμπουε κ. Μουγκάμπε ήταν κάποτε ο ήρωας του αγώνα για την απελευθέρωση. Χάρη σε αυτόν, η πρώην Νότια Ροδεσία έδωσε τη θέση της στο νέο κράτος της Ζιμπάμπουε, το οποίο έδωσε δημοκρατική φωνή στον μαύρο πληθυσμό που αποτελούσε την πλειονότητα, μετά το τέλος της βρετανικής αποικιοκρατίας και παρά την αντίδραση της πολιτικής του απαρτχάιντ της οποίας ηγούνταν οι λευκοί, που εξεγέρθηκε ενάντια σε αυτήν την αποικιοκρατική αρχή.
<P>
Για πολλά χρόνια ο Μουγκάμπε ήταν ένας εξαιρετικά μετριοπαθής ηγέτης. Δεν ακολούθησε την επιτακτική ανάγκη για ανακατανομή της ιδιοκτησίας γης. Υπήρξε ακραίος μόνο όσον αφορά την εναντίωσή του στους ομοφυλόφιλους. Μόνο όταν κινδύνευσε να χάσει την εξουσία, θυμήθηκε τις πρότερες υποσχέσεις του σχετικά με τη μεταρρύθμιση της εγγείου ιδιοκτησίας. Έκτοτε, οι απερίσκεπτες πράξεις του έχουν καταστρέψει συθέμελα την οικονομία της χώρας του. " ανακατανομή της γεωργικής γης δεν ακολούθησε ένα πρότερο σχέδιο, αλλά έγινε εντελώς αυθαίρετα, ενώ οι πιο φανατικοί υποστηρικτές του ιδιοποιήθηκαν τη γη.
<P>
Ακόμη χειρότερος είναι ο τρόπος με τον οποίο αντιμετωπίζει τους πολιτικούς αντιπάλους του. Δέχονται επίμονες απειλές και επιθέσεις, αλλά έως τώρα έχουν καταφέρει να επιβιώσουν. Την τελευταία φορά που διεξήχθησαν εκλογές, υπήρχε ήδη η υποψία ότι έγινε νοθεία των αποτελεσμάτων. Αυτήν τη φορά, η αντιπολίτευση κέρδισε τις βουλευτικές εκλογές, αλλά φαίνεται ότι η προτεινόμενη εκ νέου καταμέτρηση των ψήφων έχει ως στόχο να τους στερήσει τη νίκη τους. Το αποτέλεσμα των προεδρικών εκλογών κρατείται μυστικό ήδη για έναν ολόκληρο μήνα, και έτσι το εύρος της ήττας του Μουγκάμπε παραμένει άγνωστο.
<P>
Τις τελευταίες ημέρες, δήλωσε με ενθουσιασμό ότι δεν πρόκειται ποτέ να αλλάξει τίποτα στη χώρα του. Μπορεί να τηρήσει αυτήν την υπόσχεση μόνο διά της βίας και της καταπίεσης. Θα το κάνει χρησιμοποιώντας τεράστιες ποσότητες εισαγόμενων κινέζικων όπλων. Δεδομένων των περιστάσεων, είναι λογικό ο υπόλοιπος κόσμος να προβληματίζεται με αυτήν την εμφύλια σύγκρουση. " στήριξη των προσφύγων, η στήριξη της αντιπολίτευσης και η άσκηση πιέσεων στο κυβερνών κόμμα αποτελούν σημαντικούς τρόπους επίτευξης όσων ο ίδιος ο Μουγκάμπε πάντοτε δήλωνε ότι επιθυμεί, ήτοι την πολιτική εξουσία για την πλειοψηφία.
<SPEAKER ID="186" NAME="Geoffrey Van Orden">
συντάκτης. - (EN) Κύριε Πρόεδρε, θα ήθελα καταρχάς να εκφράσω την απογοήτευσή μου για το γεγονός ότι το Συμβούλιο δεν εκπροσωπείται σε αυτήν τη σημαντική συζήτηση.
<P>
Έχει παρέλθει σχεδόν ένας μήνας από τη διεξαγωγή των εκλογών στη Ζιμπάμπουε. Δεν υπάρχει αμφιβολία ότι αυτές τις εκλογές κέρδισε το Κίνημα για τη Δημοκρατική Αλλαγή. Ο Μουγκάμπε και τα πρωτοπαλίκαρά του δεν θα έπρεπε πλέον να έχουν αξιώματα, αλλά δεν έχουμε ουσιαστικά ακούσει τίποτα σχετικά με τα εκλογικά αποτελέσματα εκτός του ότι οι υποστηρικτές του Μουγκάμπε αντιδρούν και πάλι με βία και προσπαθούν απεγνωσμένα να καθορίσουν το εκλογικό αποτέλεσμα.
<P>
Εδώ και χρόνια, αντιμετωπίζουμε τη Ζιμπάμπουε ως το μεγάλο όνειδος της Αφρικής, μια μαρτυρία για τις επιπτώσεις της τυραννίας, της διαφθοράς και της εκμετάλλευσης από το απεχθές καθεστώς ενός ανδρός. Ο Μουγκάμπε έχει καταστρέψει μια χώρα που κάποτε ευημερούσε. Ωστόσο, αυτήν την περίοδο, όλα αυτά τα χρόνια, άλλοι αφρικανοί ηγέτες έχουν παραμείνει απαθείς και είτε δεν έχουν πράξει τίποτα είτε έχουν επευφημήσει τον τύραννο όποτε είχαν την ευκαιρία. Τι ντροπή! Και τι μεγάλο σκάνδαλο. Και τι μεγάλη τραγωδία - όχι μόνο για τον λαό της Ζιμπάμπουε, αλλά για την Αφρική.
<P>
Διότι όλα αυτά τα χρόνια, βασικό ρόλο στη μοίρα της Ζιμπάμπουε έχει διαδραματίσει η Νότια Αφρική, ωστόσο ο Τάμπο Μπέκι δεν έχει απλώς αποτύχει να εκπληρώσει ως όφειλε τις ευθύνες του ως μεσολαβητής, αλλά συντάχθηκε καταφανώς με τον Μουγκάμπε. Ο κόσμος παρακολούθησε άφωνος τον Μπέκι να ανακοινώνει πριν από λίγες ημέρες ότι δεν υπάρχει κρίση στη Ζιμπάμπουε, αλλά απλώς μια φυσιολογική εκλογική πολιτική κατάσταση.
<P>
Ενώ η ΕΕ έχει τουλάχιστον επιβάλει στοχευμένες κυρώσεις στο καθεστώς Μουγκάμπε, παρέκκλινε της πορείας της ώστε κανείς να μην τις λάβει σοβαρά υπόψη, ακόμη και καλώντας τον Μουγκάμπε, στον οποίο έχει απαγορευτεί να ταξιδέψει σε χώρες της ΕΕ, στη σύνοδο κορυφής ΕΕ-Αφρικής που πραγματοποιήθηκε στη Λισαβόνα τον περασμένο Δεκέμβριο για εντελώς λάθος λόγους. Πόσες διπλωματικές ή οικονομικές προσπάθειες έχουν πραγματικά καταβληθεί προκειμένου να πεισθούν άλλες αφρικανικές χώρες να πράξουν τα δέοντα σχετικά με τη Ζιμπάμπουε; " απάντηση είναι "πολύ λίγες".
<P>
Λοιπόν, υπάρχει ακόμη χρόνος για να πράξουμε το σωστό. Ο Jacob Zuma, ο ηγέτης του Αφρικανικού Εθνικού Κογκρέσου, ζήτησε τώρα την ανάληψη δράσης για τη Ζιμπάμπουε. Στη σημερινή πρόταση ψηφίσματός μας, καλούμε άτομα με καλή θέληση από το κυβερνών κόμμα Zanu-PF στη Ζιμπάμπουε να αντιμετωπίσουν την αλήθεια και να αναγνωρίσουν ότι πραγματοποιούνται αλλαγές.
<P>
Είναι τώρα καιρός να ακουστεί η φωνή μας. Ας επιφέρουμε αυτήν τη δημοκρατική αλλαγή που επιτέλους απαιτείται για χάρη του λαού της Ζιμπάμπουε.
<SPEAKER ID="187" NAME="Bogusław Rogalski">
συντάκτης. - (PL) Κύριε Πρόεδρε, τόσο η πολιτική κατάσταση όσο και η εσωτερική ασφάλεια στη Ζιμπάμπουε γνώρισαν μια ξαφνική επιδείνωση μετά τις βουλευτικές και προεδρικές εκλογές που διεξήχθησαν τον Μάρτιο στην εν λόγω χώρα. Το ίδιο το γεγονός ότι τα αποτελέσματα των εκλογών δεν έχουν ακόμη ανακοινωθεί καταδεικνύει την κατάρρευση του κράτους δικαίου και, επίσης, αποδεικνύει τον απολυταρχικό χαρακτήρα της εξουσίας σε αυτό το αφρικανικό κράτος.
<P>
Σήμερα, στην Αφρική, η ίδια η δημοκρατία απειλείται σοβαρά. Το καθεστώς χρησιμοποίησε και πάλι βία σε βάρος της αντιπολίτευσης και των δημοκρατικών φιλοδοξιών των κατοίκων της Ζιμπάμπουε. Για τον λόγο αυτόν, απαιτείται αποφασιστική αντίδραση εκ μέρους της ΕΕ και αυτή πρέπει να περιλαμβάνει το Κοινοβούλιό μας. Θα πρέπει να αντιδράσουμε σε αυτήν την κατάσταση, αλλά θα πρέπει επίσης να καταδικάσουμε τη δράση της Κίνας, η οποία, με την αποστολή ενός φορτηγού πλοίου γεμάτου όπλα στην αφρικανική ακτή, προσπαθεί να στηρίξει το καθεστώς Μουγκάμπε.
<P>
Για τον λόγο αυτόν, με χαρά υποστηρίζω τη ρήτρα της κοινής πρότασης ψηφίσματός μας που καλεί την Κίνα να σταματήσει να στέλνει όπλα στη Ζιμπάμπουε. Μόνο με αυτόν τον τρόπο θα καταστεί δυνατή η μείωση του αριθμού των θυμάτων της κρατικής τρομοκράτησης την οποία υφίστανται οι πολίτες της εν λόγω χώρας.
<SPEAKER ID="188" NAME="Μάριος Ματσάκης">
συντάκτης. - (EN) Κύριε Πρόεδρε, μετά από πολλά χρόνια βρετανικής αποικιοκρατίας και την περίοδο της δικτατορίας του απαρτχάιντ από τον Ian Smith, η τότε Ροδεσία, και τώρα Ζιμπάμπουε, οδηγήθηκε στην ανεξαρτησία της από μια ομάδα αγωνιστών για την ελευθερία, μεταξύ των οποίων και ο κ. Μουγκάμπε.
<P>
Κανείς δεν μπορεί να αρνηθεί τη συμβολή αυτών των ανθρώπων στην επίτευξη της ελευθερίας για τη Ζιμπάμπουε αλλά, όπως συμβαίνει συχνά, η υπερβολική και μακρόχρονη εξουσία, παράλληλα με τον καιροσκοπισμό και την ανεξέλεγκτη όρεξη για προσωπικό υλικό όφελος, σύντομα διέφθειραν το αλτρουιστικό πνεύμα της ελευθερίας και της δημοκρατίας και μετέτρεψαν το κυβερνών καθεστώς του Μουγκάμπε σε μια καταπιεστική κυβέρνηση που δεν διαθέτει κανένα όραμα προόδου και προβαίνει σε υπερβολικές απολυταρχικές εκδηλώσεις. Το αποτέλεσμα είναι η διεθνής απομόνωση της Ζιμπάμπουε και η συνεχής ολίσθηση του κράτους στη δυστυχία της φτώχειας και της διαφθοράς.
<P>
Στις πρόσφατες εκλογές ο λαός της Ζιμπάμπουε επέδειξε την επιθυμία του για μια πολυπόθητη αλλαγή, αλλά το καθεστώς Μουγκάμπε δεν επιθυμεί να εγκαταλείψει την εξουσία και διατρέχει τώρα σοβαρό κίνδυνο να οδηγήσει τη χώρα στην αναρχία και τον εμφύλιο πόλεμο.
<P>
Με αυτήν την πρόταση ψηφίσματος αποστέλλουμε το μήνυμα ότι η επιθυμία του λαού της Ζιμπάμπουε, η οποία εκφράστηκε μέσω της εκλογικής διαδικασίας, πρέπει να γίνει σεβαστή. Εξασφαλίζουμε επίσης ότι όσοι στην Αφρική υποστηρίζουν πως πραγματικά νοιάζονται για την κατάσταση στη Ζιμπάμπουε θα αναλάβουν πλήρως τις ευθύνες τους, θα αντιμετωπίσουν την πραγματικότητα της κατάστασης, 'θα αξιολογήσουν τον Μουγκάμπε, όχι όπως ήταν πριν από πολλά χρόνια αλλά όπως είναι σήμερα, και θα ενεργήσουν αποφασιστικά για να επιφέρουν τη δημοκρατική μετάβαση στη Ζιμπάμπουε.
<SPEAKER ID="189" NAME="Raül Romeva i Rueda">
συντάκτης. - (ES) Κύριε Πρόεδρε, υπό το πρίσμα των γεγονότων, έχω την αίσθηση ότι αξίζει σίγουρα να προβληματιστούμε για την κατάσταση στη Ζιμπάμπουε κατά τη διάρκεια αυτής της έκτακτης συνεδρίασης. Συνεπώς, συμφωνώ και εγώ, πώς θα μπορούσα να μην συμφωνήσω, με όσους έχουν ήδη καταδικάσει τη βία εκ μέρους των κυβερνητικών δυνάμεων σε βάρος των ομάδων της αντιπολίτευσης, των δημοσιογράφων και των υποστηρικτών των ανθρωπίνων δικαιωμάτων.
<P>
Επίσης, ελπίζω ότι αυτό το ψήφισμα θα βοηθήσει τουλάχιστον στη στήριξη όσων προσπαθούν εντός και εκτός της χώρας να αποκαταστήσουν τη δημοκρατική διαδικασία επί της κατάστασης.
<P>
Ωστόσο, υπάρχει ένα συγκεκριμένο σημείο στο οποίο θα ήθελα να επιστήσω την προσοχή και αφορά την περίφημη υπόθεση του κινεζικού σκάφους An Yue Jiang, το οποίο μετέφερε 77 τόνους όπλων και πυρομαχικών με προορισμό τη Ζιμπάμπουε και το οποίο αναγκάστηκε να εγκαταλείψει το λιμάνι του Ντούρμπαν στη Νότια Αφρική κατόπιν άρνησης των λιμενεργατών να ξεφορτώσουν το φορτίο και αφού υπήρξε δικαστική απόφαση ότι τα όπλα δεν μπορούσαν να μεταφερθούν μέσω της Νοτίου Αφρικής.
<P>
Σύμφωνα με τις πληροφορίες μου, το σκάφος αναζητά τώρα άλλο λιμάνι για την εκφόρτωση του φορτίου του, μολονότι φαίνεται ότι, ενόψει της αντίθεσης στην περιοχή για την αποδοχή του φορτίου, το σκάφος ενδέχεται να επιστρέψει στην Κίνα χωρίς να ολοκληρώσει την αποστολή του.
<P>
Για άλλη μία φορά, είναι σαφές ότι το σκάφος δεν έπρεπε να πάρει ποτέ άδεια απόπλου και ότι όλες οι κυβερνήσεις πρέπει να συμφωνήσουν για τη σύνταξη μιας διεθνούς συνθήκης σχετικά με τις μεταφορές όπλων όσο το δυνατόν συντομότερα διότι, δυστυχώς, υπάρχουν πολλά μέρη στον κόσμο όπως η Ζιμπάμπουε, στα οποία δεν πρέπει ποτέ να επιτρέπεται να λαμβάνουν όπλα ή πυρομαχικά οποιασδήποτε περιγραφής.
<P>
Ας λειτουργήσει αυτό το παράδειγμα ως κίνητρο για τη διαπραγμάτευση μιας ισχυρής και νομικά δεσμευτικής συνθήκης για το εμπόριο όπλων, την οποία τόσες πολλές ΜΚΟ του δικτύου IANSA (Διεθνές Δίκτυο Δράσης για τα Όπλα Μικρού Διαμετρήματος) ζητούν εδώ και χρόνια, όπως κάνει και το Κοινοβούλιο.
<SPEAKER ID="190" NAME="Urszula Gacek">
εξ ονόματος της Ομάδας PPE-DE. - (EN) Κύριε Πρόεδρε, σύντομα θα έχει παρέλθει ένας μήνας από τις προεδρικές εκλογές που διενεργήθηκαν στη Ζιμπάμπουε. Σίγουρα, ο χρόνος αυτός είναι αρκετός για την καταμέτρηση των ψήφων και την ανακοίνωση των αποτελεσμάτων. Επί του παρόντος, η εκ νέου καταμέτρηση συνεχίζεται σε 23 εκλογικές περιφέρειες μετά από αίτημα του κυβερνώντος κόμματος Zanu-PF. Υπάρχουν σοβαρές ανησυχίες σχετικά με τον τρόπο που αποθηκεύτηκαν οι κάλπες και δεν μπορούμε να αποκλείσουμε το ενδεχόμενο επέμβασης στα ψηφοδέλτια κατά τη διαδικασία της εκ νέου καταμέτρησης. Σύμφωνα με τις δημοσκοπήσεις, είναι απαραίτητος ένας δεύτερος γύρος της προεδρικής αναμέτρησης. Εάν ο κ. Μουγκάμπε ανακοινώσει τώρα τη νίκη του, αυτή πρέπει να αμφισβητηθεί. Ας ελπίσουμε ότι πράγματι θα πραγματοποιηθεί και δεύτερος γύρος.
<P>
Εντούτοις, η διεθνής κοινότητα πρέπει να συνεχίσει να ασκεί πιέσεις προκειμένου να εξασφαλίσει ότι αυτός ο γύρος θα είναι όσο το δυνατόν πιο ελεύθερος και δίκαιος. Πρέπει να επιτραπεί η είσοδος στη χώρα σε παρατηρητές των εκλογών και ξένους δημοσιογράφους. Μακροπρόθεσμα, θα χρειαστούν μεταρρυθμίσεις -συμπεριλαμβανομένης της δημιουργίας μιας ανεξάρτητης εκλογικής επιτροπής- προκειμένου να εξασφαλιστεί ότι μια τέτοια φάρσα δεν θα μπορέσει ποτέ ξανά να αποκαλεστεί "δημοκρατική εκλογή".
<SPEAKER ID="191" NAME="Katrin Saks">
εξ ονόματος της Ομάδας PSE. - (EN) Κύριε Πρόεδρε, το σύνταγμα της Ζιμπάμπουε δηλώνει ότι "κανείς δεν επιτρέπεται να υφίσταται βασανιστήρια ή απάνθρωπη και εξευτελιστική τιμωρία ή άλλη παρόμοια μεταχείριση".
<P>
Οι παραβιάσεις του εθνικού και του διεθνούς δικαίου είναι τόσες πολλές ώστε απλά δεν υπάρχει χρόνος ούτε καν για την καταμέτρησή τους. Θα ήθελα να απευθυνθώ στα εξής δύο άτομα: στον Γενικό Επιθεωρητή της αστυνομίας, Augustine Chihuri, και στον διοικητή του στρατού Constantine Chiwenga. Τα βασανιστήρια και άλλου είδους βάναυση, απάνθρωπη ή υποτιμητική μεταχείριση ή τιμωρία απαγορεύονται ρητά από το διεθνές δίκαιο: για παράδειγμα, σύμφωνα με το άρθρο 5 του Αφρικανικού Χάρτη για τα Δικαιώματα του Ανθρώπου και των Λαών και το άρθρο 7 της Διεθνούς Σύμβασης για τα Αστικά και Πολιτικά Δικαιώματα. " Ζιμπάμπουε είναι ένα κρατικό κόμμα των δύο αυτών οργάνων.
<P>
Σας καλώ να θέσετε άμεσα τέλος στις παραβιάσεις των ανθρωπίνων δικαιωμάτων από τους αξιωματικούς της αστυνομίας και τους στρατιώτες, και σας παροτρύνω να εξασφαλίσετε ότι όλοι οι ισχυρισμοί για συμμετοχή της αστυνομίας και του στρατού σε καταπατήσεις των ανθρωπίνων δικαιωμάτων, συμπεριλαμβανομένων των βίαιων επιθέσεων σε άτομα, θα ερευνώνται άμεσα, ανεξάρτητα και αμερόληπτα.
<SPEAKER ID="192" NAME="Janusz Onyszkiewicz">
εξ ονόματος της Ομάδας ALDE. - (PL) Κύριε Πρόεδρε, η δικτατορική κυβέρνηση του κ. Μουγκάμπε έχει μετατρέψει τη Ζιμπάμπουε από μια χώρα με ανθηρή οικονομία σε πλήρη καταστροφή. Ο πληθωρισμός φτάνει το 100 000% ετησίως. Το ΑΕΠ έχει μειωθεί κατά το ένα τρίτο τα τελευταία έτη και το διάταγμα για μείωση των τιμών κατά 50% είχε ως αποτέλεσμα να είναι τα μαγαζιά άδεια. Πρόσφατα εθνικοποιήθηκαν όλες οι εταιρείες της χώρας. Επιπλέον, το προσδόκιμο ζωής στη Ζιμπάμπουε είναι από τα χαμηλότερα στον κόσμο: 37 έτη για τους άνδρες και 34 για τις γυναίκες. Το ένα τέταρτο του πληθυσμού έχει μολυνθεί από τον ιό HIV και σχεδόν το 80% ζει κάτω από το όριο της φτώχειας.
<P>
Εάν επιθυμούμε να γίνουν ειρηνικές αλλαγές στη Ζιμπάμπουε -και η αλλαγή είναι εξαιρετικά σημαντική- τότε πρέπει να εξασφαλίσουμε ότι θα γίνουν μέσω εκλογών και όχι μέσω αιματηρών διαδηλώσεων και επανάστασης.
<SPEAKER ID="193" NAME="Ewa Tomaszewska">
εξ ονόματος της Ομάδας UEN. - (PL) Κύριε Πρόεδρε, στις 29 Μαρτίου 2008, διεξήχθησαν προεδρικές και τοπικές εκλογές στη Ζιμπάμπουε. Ωστόσο, δεν έχουν ακόμη ανακοινωθεί τα αποτελέσματα.
<P>
" παρεμπόδιση της ανακοίνωσης των αποτελεσμάτων των προεδρικών εκλογών και η παράλληλη καταστολή της αντιπολίτευσης είναι απαράδεκτες μορφές κατάπνιξης των δημοκρατικών φιλοδοξιών του λαού της Ζιμπάμπουε. Το γεγονός ότι στις 14 Απριλίου 2008 το Ανώτατο Δικαστήριο της Ζιμπάμπουε απέρριψε επείγον αίτημα της αντιπολίτευσης, του Κινήματος για τη Δημοκρατική Αλλαγή, προκειμένου η εκλογική επιτροπή να ανακοινώσει τα αποτελέσματα των εκλογών, αποδεικνύει την εξάρτηση της δικαιοσύνης από αυτόν που επί του παρόντος ασκεί το προεδρικό αξίωμα, τον Ρόμπερτ Μουγκάμπε, ο οποίος φοβάται ότι θα χάσει την εξουσία.
<P>
Καταδικάζουμε απερίφραστα τις παραβιάσεις των ανθρωπίνων δικαιωμάτων και τη χρήση βίας σε βάρος της αντιπολίτευσης.
<P>
" παροχή όπλων στην εν λόγω χώρα τη συγκεκριμένη στιγμή ισοδυναμεί με ενθάρρυνση ενός εμφυλίου πολέμου και αξίζει εξίσου να την καταδικάσουμε. Για τον λόγο αυτόν, επίσης, οφείλουμε ιδιαίτερη ευγνωμοσύνη στους λιμενεργάτες της Νοτίου Αφρικής, οι οποίοι αρνήθηκαν να ξεφορτώσουν τα όπλα που έστειλε η Κίνα στις δυνάμεις ασφαλείας της Ζιμπάμπουε.
<SPEAKER ID="194" NAME="Koenraad Dillen" AFFILIATION="NI">
(NL) Κύριε Πρόεδρε, πόσες φορές έχει συμπεριληφθεί στην ημερήσια διάταξή μας η κατάσταση των ανθρωπίνων δικαιωμάτων στη Ζιμπάμπουε ως θέμα που χρήζει επείγουσας συζήτησης; Πόσες φορές σταθήκαμε εδώ επικρίνοντας τον τρόπο με τον οποίο ο Μουγκάμπε καταπιέζει τον λαό του ανίκανοι να πράξουμε οτιδήποτε; Δεν επιτυγχάνουμε πάντα ομοφωνία για όλα, αλλά όσον αφορά τη Ζιμπάμπουε υπάρχει ένα είδος συναίνεσης.
<P>
Το επονείδιστο θέαμα των πρόσφατων εκλογών αποδεικνύει για μία ακόμη φορά ότι αυτός ο αδίστακτος δικτάτορας δεν δίνει δεκάρα για τη δημοκρατία. " πολιτική των εθνικών εκκαθαρίσεων σε βάρος των λευκών κτηματιών συνεχίζεται αδιάπτωτα. Ο Μουγκάμπε περιφρονεί την αντιπολίτευση, τη διεθνή κοινότητα και τον ίδιο τον λαό του. Οι πιο αδύναμοι στη Ζιμπάμπουε είναι αυτοί που πρώτοι υποφέρουν, αλλά το γνωρίζουμε αυτό εδώ και χρόνια.
<P>
Εντούτοις, η Ευρωπαϊκή Κοινότητα έστρωσε το κόκκινο χαλί για αυτόν τον άνθρωπο τον περασμένο Δεκέμβριο στη σύνοδο κορυφής ΕΕ-Αφρικής στη Λισαβόνα. Μόνο ο βρετανός πρωθυπουργός Γκόρντον Μπράουν έμεινε αμετακίνητος στη θέση του και μποϊκοτάρισε αυτήν την ανήθικη μικρή συγκέντρωση. Όλοι το γνωρίζουμε, αλλά αυτή είναι η ουσία της αξιοθρήνητης κατάστασης. Ο Μουγκάμπε γνωρίζει ότι έχει υποστήριξη. Γνωρίζει ότι τον στηρίζουν πολλοί συνάδελφοί του αρχηγοί κρατών, ή καλύτερα συνάδελφοι δικτάτορες στην Αφρική, οι οποίοι απορρίπτουν οποιαδήποτε κριτική της εγκληματικής πολιτικής του ως "νεο-αποικιοκρατία". Ο ρόλος της Νοτίου Αφρικής είναι ιδιαίτερα επίβουλος εδώ. Έως ότου η Αφρικανική Ένωση τον καταδικάσει απερίφραστα, ο Μουγκάμπε θα συνεχίσει ατιμώρητος.
<P>
Ο Μουγκάμπε γνωρίζει ότι έχει επίσης την υποστήριξη της Κίνας, η οποία θέλει να αναλάβει τον ρόλο της Ευρώπης στην Αφρική και το πράττει λέγοντας σε διεφθαρμένους αρχηγούς κρατών ότι η Κίνα δεν θα τους φέρει σε δύσκολη θέση όσον αφορά τα ανθρώπινα δικαιώματα και τη χρηστή διακυβέρνηση. Το κινεζικό καθεστώς αποκαλύπτει το πραγματικό του πρόσωπο όχι μόνο στο Θιβέτ, αλλά επίσης στο Νταρφούρ και τη Ζιμπάμπουε. Αυτή είναι η ουσία της σημερινής συζήτησης και πρέπει να καταδικάσουμε και να επισημάνουμε με μεγαλύτερο σθένος αυτήν την κοινά επίμεμπτη στάση της Κίνας και της Αφρικής.
<SPEAKER ID="195" NAME="José Ribeiro e Castro" AFFILIATION="PPE-DE">
(EN) Κύριε Πρόεδρε, τα γεγονότα στη Ζιμπάμπουε θα ήταν γελοία εάν δεν ήταν τόσο δραματικά και, στην πραγματικότητα, θα μπορούσαν να γίνουν αρκετά τραγικά.
<P>
Ποιος είναι ο στόχος των εκλογών; Στόχος είναι η δημοκρατική εκλογή κυβέρνησης. Αυτό σημαίνει ότι η διαδικασία της ψηφοφορίας πρέπει να είναι ελεύθερη και δίκαιη, οι ψήφοι πρέπει να καταμετρούνται, τα αποτελέσματα πρέπει να δημοσιεύονται και η επιλογή του λαού πρέπει να γίνεται σεβαστή. Αυτό δεν συμβαίνει στη Ζιμπάμπουε του Μουγκάμπε.
<P>
" μη δημοσίευση των αποτελεσμάτων και η εκ νέου καταμέτρηση με τον τρόπο που διατάχθηκε είναι εντελώς παράλογες. " διεθνής κοινότητα πρέπει να παρακολουθήσει προσεκτικά την κατάσταση. Πρέπει να ακούσουμε τις προειδοποιήσεις των θρησκευτικών ηγετών, οι οποίοι απευθύνονται στο αίσθημα ευθύνης που διαθέτουμε, καθώς φοβούνται ότι το αποτέλεσμα θα μπορούσε να είναι μια πολύ βίαιη κρίση με διαστάσεις γενοκτονίας. Αυτό αποτελεί επίσης δοκιμασία για τα διεθνή όργανα και πρέπει να ασκήσει σε αυτά πιέσεις - την Κοινότητα για την Ανάπτυξη της Νότιας Αφρικής, την Αφρικανική Ένωση και τα "νωμένα Έθνη.
<P>
Τέλος, όσον αφορά το κινεζικό σκάφος: υπάρχουν αναφορές ότι ίσως επιστρέφει στην Κίνα, όπως μας ενημέρωσε την Τρίτη ο Επίτροπος Michel. Ωστόσο, χρειαζόμαστε επιβεβαίωση, και παροτρύνω την Επιτροπή να ασκήσει πιέσεις στην Κίνα - πρέπει να είναι πολιτική απόφαση και όχι απλώς απόφαση της ναυτιλιακής εταιρείας.
<SPEAKER ID="196" NAME="Bernd Posselt" AFFILIATION="PPE-DE">
(DE) Κύριε Πρόεδρε, στην παλαιά Ροδεσία υπήρχε κάποτε μια τουριστική αφίσα που παρότρυνε τον κόσμο: "Ελάτε στη Ροδεσία και δείτε τα ερείπια της Ζιμπάμπουε". Αργότερα, το σύνθημα αυτό αντιστράφηκε και έγινε διφορούμενο αστείο: "Ελάτε στη Ζιμπάμπουε και δείτε να ερείπια της Ροδεσίας". Σήμερα, η αφίσα θα μπορούσε κάλλιστα να γράφει: "Ελάτε στη Ζιμπάμπουε και δείτε τα ερείπια της Ζιμπάμπουε" - κάνοντας αναφορά όχι στη διάσημη λιθοδομία, αλλά στις κατεστραμμένες ελπίδες για ευημερία και δημοκρατία.
<P>
Πιστεύω ότι η ΕΕ έχει καθήκον να χρησιμοποιήσει την παρούσα κατάσταση -στην οποία, παρά τη χειραγώγηση διαφόρων μορφών, το σθένος της αντιπολίτευσης της Ζιμπάμπουε έχει, τελικά, κερδίσει μια μεγάλη νίκη- προκειμένου να προαγάγει τη δημοκρατία και το κράτος δικαίου σε αυτό το σημαντικό αφρικανικό κράτος. Ο λαός του έχει υποφέρει πολύ. Πρέπει, ωστόσο, να βρούμε τρόπους να τον στηρίξουμε οι οποίοι δεν θα μπορούν να ερμηνευθούν ως νεο-αποικιοκρατία. Έτσι, είναι σημαντικό αυτό που κάνουμε να έχει επίσης την υποστήριξη των γειτονικών χωρών και του ίδιου του λαού της Ζιμπάμπουε.
<P>
Για τον λόγο αυτόν, χαιρετίζω τα πρώτα θετικά βήματα εκ μέρους του Αφρικανικού Εθνικού Κογκρέσου - μολονότι πρέπει να κάνει ακόμη περισσότερα! Γι' αυτό χαιρετίζω ιδιαίτερα το γενναίο παράδειγμα που έδωσαν οι λιμενεργάτες. Πρέπει να δηλώσουμε ξεκάθαρα ότι είναι κοινό καθήκον της ΕΕ, της Αφρικανικής Ένωσης και των διαφόρων δυνάμεων της νότιας Αφρικής να εξασφαλίσουν ότι θα εκμεταλλευτούν σωστά την ευκαιρία που δημιουργήθηκε τώρα, μετά τις εκλογές. Ο κ. Μουγκάμπε έχει ήδη τη θέση του στην ιστορία· κάθε μέρα που περνά απλώς την κάνει λίγο πιο εντυπωσιακή.
<SPEAKER ID="197" NAME="Zita Pleštinská" AFFILIATION="PPE-DE">
(SK) Οι φόβοι της αντιπολίτευσης ότι ο Ρόμπερτ Μουγκάμπε θα αποφάσιζε να χρησιμοποιήσει βία για να καλύψει την ήττα του κυβερνώντος κόμματός του στις εκλογές της 29ης Μαρτίου επαληθεύτηκαν: 36 διαδηλωτές συνελήφθησαν κατά τη διάρκεια ειρηνικής πορείας διαμαρτυρίας για την καθυστέρηση της ανακοίνωσης των εκλογικών αποτελεσμάτων.
<P>
Το ενδιαφέρον της Κίνας για το πετρέλαιο της Αφρικής αποτελεί ένα ακόμη πρόβλημα που αντιμετωπίζει η χώρα, η οποία διέρχεται μια βαθειά οικονομική κρίση, με εκατοντάδες χιλιάδες ανθρώπους να φεύγουν αναζητώντας αλλού μια καλύτερη ζωή. Με αντάλλαγμα όπλα, η Κίνα στηρίζει τη διαφθορά και ένα δικτατορικό καθεστώς, και είναι ένας από τους μεγαλύτερους εμπορικούς εταίρους, και παρόχους βοήθειας, του καθεστώτος Μουγκάμπε.
<P>
Συμφωνώ με το ψήφισμα του Ευρωπαϊκού Κοινοβουλίου σχετικά με τη Ζιμπάμπουε, το οποίο στηρίζει την αντιπολίτευση, καταδικάζει τις συχνές εκδηλώσεις ρατσισμού από τους υποστηρικτές του Ρόμπερτ Μουγκάμπε και καλεί την Κίνα να επανορθώσει.
<SPEAKER ID="198" NAME="Tunne Kelam" AFFILIATION="PPE-DE">
(EN) Κύριε Πρόεδρε, ο λαός της Ζιμπάμπουε αξίζει δικαιοσύνη και κράτος δικαίου. Οι εκλογές του περασμένου μήνα δηλώνουν το πιθανό τέλος της τυραννίας. Φρονώ ότι το γεγονός πως η κυβέρνηση του Μουγκάμπε έχει καθυστερήσει να αναγνωρίσει τα αποτελέσματα και προσπαθεί να καταμετρήσει εκ νέου τις ψήφους δηλώνει -και αποδεικνύει- ότι αισθάνεται ηττημένη.
<P>
Ανησυχώ ιδιαίτερα για τη διαδεδομένη χρήση βίας εν τω μεταξύ, η οποία στρέφεται ενάντια στους υποτιθέμενους υποστηρικτές της αντιπολίτευσης - άνθρωποι έχουν δαρθεί και δολοφονηθεί απλά και μόνο διότι οι απόψεις τους διέφεραν από τις θέσεις της κυβέρνησης. Θα ήθελα επίσης να αναφέρω το γεγονός ότι αυτό το καθεστώς δεν μπορεί να επιβιώσει χωρίς υποστήριξη από το εξωτερικό, και έτσι ο κινεζικός παράγοντας είναι πολύ συμβολικός - τα πλοία με όπλα που καταφθάνουν στα λιμάνια της Αφρικής.
<SPEAKER ID="199" NAME="Πρόεδρος">
Θεωρητικά, ο χρόνος ομιλίας "δεν πρέπει να υπερβαίνει τα δύο λεπτά", σύμφωνα με τον Κανονισμό, αλλά υπάρχει και τρίτος ομιλητής και είμαι πρόθυμος να του επιτρέψω να μιλήσει.
<SPEAKER ID="200" NAME="Zbigniew Zaleski" AFFILIATION="PPE-DE">
(PL) Κύριε Πρόεδρε, θα ήθελα να προσθέσω κάποια πράγματα σε όσα είπαν οι συνάδελφοι βουλευτές σήμερα σχετικά με το θέμα της Ζιμπάμπουε το οποίο είναι ένα θέμα που δεν μπορούμε να αγνοήσουμε. " Ευρώπη έχει επενδύσει και συνεχίζει να επενδύει σημαντικά ποσά στην Αφρική έχοντας την καλή πρόθεση να εδραιώσει εκεί τη δημοκρατία και να βελτιώσει τις συνθήκες διαβίωσης του μέσου ανθρώπου. Το παράδειγμα του Μουγκάμπε και της Ζιμπάμπουε θα μπορούσε να διαφθείρει να άλλους επίδοξους γραφειοκράτες στην Αφρική και, ακόμη και στα μέρη όπου υπάρχει δημοκρατία, αλλά η αντιπολίτευση εξοπλίζεται με όπλα από την Κίνα ή από άλλους εκπροσώπους του σοσιαλιστικού κόσμου, κάτι τέτοιο αποτελεί απειλή για αυτές τις δημοκρατίες και είναι καθήκον μας να τις υπερασπιστούμε. Για τον λόγο αυτόν, δεν μπορούμε απλώς να αφήσουμε τη Ζιμπάμπουε να μείνει ατιμώρητη και πιστεύω ότι αυτές οι φωνές είναι σωστές και θα πρέπει να ακουστούν σε ολόκληρη την Αφρική.
<SPEAKER ID="201" NAME="Ανδρούλα Βασιλείου">
Μέλος της Επιτροπής. - (EN) Κύριε Πρόεδρε, παρακολούθησα με ενδιαφέρον τη συζήτηση στο Σώμα και χαιρετίζω το ψήφισμα για το οποίο θα διεξαχθεί σε λίγο ψηφοφορία.
<P>
Καταρχάς, θα ήθελα να υπενθυμίσω τη συνεχή δέσμευση της Επιτροπής απέναντι στον λαό της Ζιμπάμπουε. Υπό αυτήν την έννοια, θα ήθελα επίσης να τονίσω ότι η ΕΕ παραμένει ο πιο σημαντικός χορηγός για τη Ζιμπάμπουε και είμαστε πρόθυμοι να συνεχίσουμε να διαδραματίζουμε αυτόν τον ρόλο.
<P>
" κατάσταση στη Ζιμπάμπουε, κυρίως μετά τις εκλογές της 29ης Μαρτίου, προκαλεί μεγάλο προβληματισμό και, όπως και το Ευρωπαϊκό Κοινοβούλιο, η Επιτροπή παρακολουθεί εκ του σύνεγγυς τα γεγονότα. Συνεργαζόμαστε στενά με τα κράτη μέλη, τόσο στη Ζιμπάμπουε όσο και εδώ στην Ευρώπη, προκειμένου να συντονίσουμε τη δράση σε επίπεδο ΕΕ.
<P>
Πιστεύουμε ότι οι κάτοικοι της Ζιμπάμπουε και των γειτονικών κρατών είναι οι βασικοί παράγοντες για την εξεύρεση λύσης σε αυτήν την κρίση και, ως εκ τούτου, ενθαρρύνουμε τους περιφερειακούς ομοτίμους της Ζιμπάμπουε να διαδραματίσουν ουσιαστικό ρόλο. Συνεπώς, η Επιτροπή στηρίζει τις συνεχείς περιφερειακές προσπάθειες και τα συμπεράσματα της συνόδου κορυφής της Κοινότητας για την Ανάπτυξη της Νότιας Αφρικής (SADC), η οποία πραγματοποιήθηκε στις 13 Απριλίου στη Λουσάκα, ζητώντας τη δημοσιοποίηση των αποτελεσμάτων των προεδρικών εκλογών και, σε περίπτωση επανάληψης των εκλογών, απευθύνοντας έκκληση προς την κυβέρνηση της Ζιμπάμπουε να εγγυηθεί ένα ασφαλές περιβάλλον.
<P>
Επίσης, χαιρετίζουμε την αναδιοργάνωση από τη SADC μιας αποστολής παρατήρησης των εκλογών για την κάλυψη της συνεχιζόμενης εκλογικής διαδικασίας άμεσα και μέχρι την ολοκλήρωσή της, ενώ λυπούμαστε για το γεγονός ότι η ΕΕ δεν προσκλήθηκε να αποστείλει δικής της αποστολή παρατήρησης των εκλογών.
<P>
Στο πλαίσιο της συμμετοχής του στη σύνοδο κορυφής της SADC για τη φτώχεια, η οποία πραγματοποιήθηκε στον Μαυρίκιο τις 19 Απριλίου, ο Επίτροπος Michel άδραξε την ευκαιρία και συνάντησε τους περισσότερους προέδρους ή πρωθυπουργούς από τα κράτη μέλη της SADC προκειμένου να συζητήσουν για την κρίση στη Ζιμπάμπουε. Τους ευχαρίστησε για τις προσπάθειές τους και τους ενθάρρυνε να αυξήσουν τη δέσμευσή τους για την εξεύρεση αποδεκτών λύσεων.
<P>
Θα ήθελα να επιβεβαιώσω τη βούληση της Επιτροπής να συνεχίσει να εκμεταλλεύεται οποιαδήποτε ευκαιρία για διάλογο, προκειμένου να βρεθεί μια λύση για την κρίση στη Ζιμπάμπουε. Εν τω μεταξύ, η Επιτροπή και τα κράτη μέλη συνεχίζουν να παρέχουν πρωτοφανή επίπεδα ανθρωπιστικής βοήθειας στον λαό της Ζιμπάμπουε.
<SPEAKER ID="202" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί μετά τις συζητήσεις.

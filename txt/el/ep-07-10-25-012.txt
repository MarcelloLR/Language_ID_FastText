<CHAPTER ID="012">
Εταιρικό Δίκαιο (συζήτηση) 
<SPEAKER ID="204" NAME="Πρόεδρος">
" ημερήσια διάταξη προβλέπει τη συζήτηση της δήλωσης της Επιτροπής σχετικά με το εταιρικό δίκαιο.
<SPEAKER ID="205" NAME="Benita Ferrero-Waldner">
μέλος της Επιτροπής. - (EN) Κύριε Πρόεδρε, το καταστατικό της ευρωπαϊκής ιδιωτικής εταιρείας βρίσκεται τακτικά στην ημερήσια διάταξη του Ευρωπαϊκού Κοινοβουλίου και επίσης, όπως γνωρίζετε, σε αυτήν της Επιτροπής Νομικών Θεμάτων. Διάφορα επιχειρήματα τα οποία παρουσιάστηκαν κατά τη διάρκεια αυτών των συζητήσεων έχουν δείξει ότι ένα καταστατικό για ευρωπαϊκές ιδιωτικές εταιρείες μπορεί να αποφέρει οφέλη σε μικρές και μεσαίες επιχειρήσεις, και επίσης έχει εκφραστεί υποστήριξη για την ιδέα μιας διαβούλευσης με τα ενδιαφερόμενα μέρη.
<P>
" Επιτροπή αναγνωρίζει ότι το ρυθμιστικό πλαίσιο πρέπει να τροποποιηθεί, ώστε να δοθεί στις ΜΜΕ η δυνατότητα να αξιοποιήσουν στο μέγιστο τις ολοένα και πιο ολοκληρωμένες ευρωπαϊκές αγορές. Πρέπει να κάνουμε ευκολότερη και φθηνότερη για τις μικρομεσαίες επιχειρήσεις τη διεξαγωγή διασυνοριακών επιχειρηματικών δραστηριοτήτων. Είναι σημαντικό να ληφθούν μέτρα που θα βοηθήσουν αυτές τις εταιρείες να αποκομίσουν πλήρως τα οφέλη της ενιαίας αγοράς.
<P>
" ανάπτυξη μικρών και μεσαίων επιχειρήσεων είναι βασική, όπως όλοι γνωρίζουμε, για την ανταγωνιστικότητα της ευρωπαϊκής οικονομίας, και η Επιτροπή αντιλαμβάνεται ότι ένα καταστατικό ευρωπαϊκής ιδιωτικής εταιρείας μπορεί να διευκολύνει την επέκταση των μικρών επιχειρήσεων πέραν των εθνικών συνόρων. Επομένως, η προσφορά μιας επιλογής θα δημιουργούσε περισσότερες δυνατότητες για τις εταιρείες, χωρίς την επιβολή επιπρόσθετων φορτίων.
<P>
Θα μπορούσε κάλλιστα να μειώσει το κόστος συμμόρφωσης για τις εταιρείες που θέλουν να λειτουργούν σε διάφορα κράτη μέλη. Εάν αυτό μπορεί να επιτευχθεί, οι ΜΜΕ θα μπορούσαν να έχουν ευκολότερη πρόσβαση σε νέες αγορές. " Επιτροπή συνεπώς γνωρίζει τη σπουδαιότητα του καταστατικού ευρωπαϊκής ιδιωτικής εταιρείας για τα κράτη μέλη της Ευρωπαϊκής Ένωσης και για τις ευρωπαϊκές επιχειρήσεις.
<P>
Μπορώ να σας διαβεβαιώσω ότι ο συνάδελφός μου Επίτροπος McCreevy θα προχωρήσει σε μια νομοθετική πρόταση για ένα καταστατικό ευρωπαϊκής ιδιωτικής εταιρείας, όπως δήλωσε στην Επιτροπή Νομικών Θεμάτων στις 3 Οκτωβρίου 2007. Αυτή η πρόταση θα πρέπει να είναι έτοιμη μέχρι τα μέσα του 2008, το αργότερο. Όπως γνωρίζετε, αυτήν τη στιγμή διεξάγουμε περαιτέρω διαβουλεύσεις για την ακριβή μορφή και περιεχόμενο της πρότασης, τα αποτελέσματα της οποίας θα ενσωματωθούν κατόπιν στην αξιολόγηση επιπτώσεων, που πρόκειται να ολοκληρωθεί τους πρώτους μήνες του επόμενου έτους. Ο συνάδελφός μου κ. McCreevy θα χαρεί ιδιαιτέρως να έχει έναν συνεχόμενο διάλογο με εσάς μόλις κατατεθεί η εν λόγω πρόταση.
<SPEAKER ID="206" NAME="Klaus-Heiner Lehne">
εξ ονόματος της Ομάδας PPE-DE. - (DE) Κύριε Πρόεδρε, κυρία Επίτροπε, επιτρέψτε μου να αρχίσω ευχαριστώντας σας ειλικρινά για τις παρατηρήσεις σας, οι οποίες με παραπέμπουν αμέσως στο πρώτο θέμα μου, ήτοι το καταστατικό της ευρωπαϊκής ιδιωτικής εταιρείας. Μπορώ να πω ότι είμαστε ευτυχείς για το γεγονός ότι κατόπιν παρατεινόμενων δυσχερειών, η Επιτροπή πείσθηκε τελικά για την ανάγκη αυτού του νομοσχεδίου, και για το γεγονός ότι μπορούμε να αναμένουμε τη λήψη του. Είναι προς τιμήν του Κοινοβουλίου ότι αυτό υπήρξε δυνατό χάρη στη μεγάλη πίεση που ασκήσαμε. Ούτως εχόντων των πραγμάτων, μπορούμε μόνο να χαρούμε θερμά για την έκβαση.
<P>
Σκοπεύω επίσης να ασχοληθώ με ένα δεύτερο θέμα στο οποίο επίσης αναφέρεται το σημερινό ψήφισμα και για το οποίο δεν είμαστε ικανοποιημένοι με τον τρόπο που έχουν εξελιχθεί τα πράγματα. Αναφέρομαι εδώ στη δεκάτη τετάρτη οδηγία περί εταιρικού δικαίου για τη μεταφορά της έδρας της εταιρείας, τον τόπο όπου καταχωρίζονται οι εταιρείες. Για πολλά χρόνια η Ευρωπαϊκή Επιτροπή σχεδίαζε να κλείσει αυτό το κενό στο εταιρικό δίκαιο. Τώρα μαθαίνουμε ότι αυτό έχει λίγο πολύ διαγραφεί από το νομοθετικό πρόγραμμα, τουλάχιστον όσον αφορά την Ευρωπαϊκή Επιτροπή, και ότι το κενό θα παραμείνει κατά συνέπεια ανοικτό.
<P>
Επιτρέψτε μου να τονίσω στο σημείο αυτό ότι τουλάχιστον η πολιτική ομάδα μου -και, πιστεύω η συντριπτική πλειονότητα της Επιτροπής Νομικών Θεμάτων, κρίνοντας από το περιεχόμενο των συνεδριάσεών της τα τελευταία χρόνια, και από το Σώμα συνολικά- είχε πάντοτε την άποψη ότι αυτό το κενό πρέπει να κλείσει και ότι η δεκάτη τετάρτη οδηγία για το εταιρικό δίκαιο αποτελεί αναγκαιότητα.
<P>
Δεν πρόκειται για πρόσθετη γραφειοκρατία και νέες εταιρικές υποχρεώσεις. Πρόκειται απλώς να δώσουμε στις εταιρείες την ευκαιρία την οποία τους υποσχεθήκαμε στη Συνθήκη· να κυκλοφορούν ελεύθερα εντός της Ευρωπαϊκής Ένωσης και να εγκαθίστανται σε οποιοδήποτε κράτος μέλος. Έχουμε ακούσει ότι ένας από τους λόγους για τους οποίους η Ευρωπαϊκή Επιτροπή αισθάνθηκε ανίκανη να προχωρήσει σχετικά με το θέμα αυτό και να παρουσιάσει πρόταση ήταν η άποψή της ότι οι υφιστάμενες ρυθμίσεις για τις συγχωνεύσεις και άλλες διατάξεις ήταν επαρκείς για να εγγυηθούν την εταιρική κινητικότητα.
<P>
Μπορώ μόνο να πω ότι, αν μια εταιρεία δεν μπορεί να μεταφέρει την έδρα της εντός της ενιαίας αγοράς εκτός αν βρει νέα εταιρεία σε άλλη χώρα και τότε συγχωνευτεί με αυτή, οι παρόντες κανόνες μόνο υποδειγματικοί δεν είναι ως μέσο αποφυγής της γραφειοκρατίας ή ελαχιστοποίησης των δαπανών. Το ιδανικό θα ήταν ένα σωστό νομοθέτημα δευτερεύουσας νομοθεσίας που θα εγγυάται το δικαίωμα των εταιρειών να ασκούν στην πράξη το δικαίωμα το οποίο η ενιαία αγορά τους προσφέρει στη θεωρία.
<P>
Ένα από τα επιχειρήματα που προβάλλονται για το status quo είναι ότι προηγούμενες αποφάσεις του Ευρωπαϊκού Δικαστηρίου έχουν σε κάθε περίπτωση απελευθερώσει σε μεγάλο βαθμό το εταιρικό δίκαιο. Αυτό αναμφισβήτητα είναι αληθές, όμως το Δικαστήριο εκδίδει αυτές τις αποφάσεις με αποκλειστικό σκοπό την προαγωγή της πλήρους εφαρμογής του πρωτογενούς δικαίου επειδή τα νομοθετικά όργανα που είναι υπεύθυνα για την έγκριση δευτερεύοντος δικαίου, ήτοι το Κοινοβούλιο και το Συμβούλιο -παρότι εξαρτώμεθα από την Ευρωπαϊκή Επιτροπή- δεν είναι σε θέση να θεσπίσουν σωστή δευτερεύουσα νομοθεσία η οποία θα εγγυάται πραγματικά τις ελευθερίες που περιέχονται στις διατάξεις της Συνθήκης που εδραιώνουν την ενιαία αγορά.
<P>
Αυτός είναι ο λόγος για τον οποίο το Κοινοβούλιο εμμένει στη θέση του ότι το μονοπώλιο της Επιτροπής για το δικαίωμα πρωτοβουλίας τη δεσμεύει να παρουσιάσει πρόταση για μια δεκάτη τετάρτη οδηγία περί εταιρικού δικαίου σε εύθετο χρόνο. Ζητούμε από την Επιτροπή να επανεξετάσει κατά πόσον η δεκάτη τετάρτη οδηγία, η οποία ήδη είναι σε φάκελο στα γραφεία της Επιτροπής, μπορεί να ενσωματωθεί στο νομοθετικό πρόγραμμα τα προσεχή χρόνια.
<P>
Αν αυτό δεν συμβεί, το Κοινοβούλιο διατηρεί το δικαίωμα -όπως ρητά δηλώνει το ψήφισμά μας- να επικαλεστεί το άρθρο 142 της Συνθήκης και να καταθέσει έκθεση με δική του πρωτοβουλία με σκοπό να ζητήσει νομοθετική πρόταση. Και ενώ συζητούμε για το θέμα του εταιρικού δικαίου, επιτρέψτε μου να αξιοποιήσω την κατάλληλη ευκαιρία για να αναφερθώ εν συντομία στην τελευταία ανακοίνωση της Επιτροπής για την απλοποίηση του εταιρικού δικαίου. Το ψήφισμα δεν ασχολείται άμεσα με την ανακοίνωση, αλλά υπάρχει θεματική σχέση μεταξύ των δύο.
<P>
Πιστεύω ότι εμείς στο Κοινοβούλιο συμφωνούμε ότι δεν υποστηρίζουμε οιαδήποτε διάβρωση της ουσίας του θεσπισμένου κοινοτικού δικαίου και πρακτικής -του κοινοτικού κεκτημένου- ως συνέπεια των μέτρων απλοποίησης. Με άλλα λόγια, δεν υφίσταται ζήτημα, κατά την άποψή μου, διαγραφής ολόκληρης της οδηγίας. Αυτό που μπορούμε να υποστηρίξουμε είναι μέτρα που αποσκοπούν στην απαλλαγή των εταιρειών από περιττά βάρη, στην ελαχιστοποίηση των γραφειοκρατικών και στατιστικών υποχρεώσεων, και στην απαλλαγή τους από τις απαιτήσεις δημοσίευσης κάθε μικρού χαρτιού και εγγράφου που εμφανίζεται στους ισολογισμούς τους αλλά τα οποία ενδέχεται στην πραγματικότητα να μην έχουν καμιά σημασία. Πιστεύω ότι υπάρχει εδώ πεδίο στενής συνεργασίας με την Επιτροπή προκειμένου το εταιρικό δίκαιο να βελτιωθεί.
<P>
Κάτι άλλο που μου έκανε εντύπωση όταν διάβασα την τεκμηρίωση της Επιτροπής για το θέμα ήταν ότι υπάρχουν ορισμένοι νόμοι που έχουμε θεσπίσει -ένα παράδειγμα είναι η οδηγία για τη διαφάνεια, που εγκρίθηκε μετά την ψήφιση του αμερικανικού νόμου Sarbanes-Oxley Act- οι οποίοι περιέχουν ορισμένες διατάξεις οι οποίες τώρα θέτουν το ερώτημα γιατί δεν αναθεωρούνται ως τμήμα της ευκαιρίας απλοποίησης. Θα επιδοκίμαζα επίσης περαιτέρω εξέταση του θέματος από την Επιτροπή, δεδομένου ότι μια τέτοια επανεξέταση είναι πιθανό να βοηθήσει στη βελτίωση του εταιρικού δικαίου.
<SPEAKER ID="207" NAME="Manuel Medina Ortega">
εξ ονόματος της Ομάδας PSE. - (ES) Κύριε Πρόεδρε, ο κ. Lehne διατύπωσε στην ουσία την άποψη που έχουν τα μέλη της Επιτροπής Νομικών Θεμάτων. Αυτό το έπραξε εξ ονόματος του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, και θα πράξω το ίδιο εξ ονόματος της Σοσιαλιστικής Ομάδας στο Ευρωπαϊκό Κοινοβούλιο.
<P>
" ανησυχία μας αυτήν τη στιγμή είναι, όπως είπε ο κ. Lehne, ότι βασιζόμαστε πάρα πολύ στη δικαστική εξέλιξη του δικαίου, με άλλα λόγια, στην εξέλιξη μέσω της νομολογίας του Ευρωπαϊκού Δικαστηρίου . " νομολογία του Ευρωπαϊκού Δικαστηρίου συμπληρώνει τα κενά που αφήνει το δευτερεύον δίκαιο της Ευρωπαϊκής Ένωσης, όμως δεν έχουμε δευτερεύον δίκαιο. Οι Συνθήκες έχουν γενικό χαρακτήρα και προβλέπουν ορισμένα πεδία και δίνουν αφορμή για διάφορες ερμηνείες και επί του παρόντος δεν διευκολύνουν την εγκαθίδρυση της εσωτερικής αγοράς.
<P>
Οι προτάσεις μας είναι δύο κατευθύνσεων, όπως επισήμανε ο κ. Lehne, πρώτον υποστηρίζουν την προσφορά που έκανε η Επιτροπή να υποβάλει πρόταση οδηγίας σχετικά με την ευρωπαϊκή ιδιωτική εταιρεία η οποία σαφώς θα συνέβαλε σημαντικά στο να βοηθήσει την ελεύθερη κυκλοφορία εντός της Ευρωπαϊκής Ένωσης, και δεύτερον να προσπαθήσει να συνεχίσει να ωθεί στο πεδίο του εταιρικού δικαίου με το να πιέζει για νέα οδηγία, τη δεκάτη τετάρτη, η οποία τελικά θα μπορούσε να συμπληρώσει αυτές τις διατάξεις.
<P>
Συμμερίζομαι την ανησυχία του κ. Lehne ότι, αν δεν εγκρίνουμε διατάξεις σχετικά με τη μεταφορά της εταιρικής έδρας, τότε στην πραγματικότητα θα αφήσουμε ανοικτό ένα νομικό κενό ("παραθυράκι") διότι οι συγχωνεύσεις είναι διαφορετικό θέμα και δεν εμπίπτουν πλήρως στην κατηγορία αυτή. Ελπίζουμε ότι η Επιτροπή μπορεί να συμπεριλάβει αυτού του τύπου τις δραστηριότητες στο πρόγραμμα εργασίας της.
<P>
Πρώτον, ελπίζω ότι κατά τη διάρκεια του 2008 και, αν είναι δυνατόν πριν από τις 30 Ιουνίου, η πρόταση οδηγίας, η οδηγία σχετικά με το καταστατικό της ευρωπαϊκής ιδιωτικής εταιρείας, να έχει κατατεθεί, και δεύτερον, ας ελπίσουμε η Επιτροπή να μην παραιτηθεί από την ιδέα να συνεχίσει να αναπτύσσει το εταιρικό δίκαιο σε τομείς όπως η ελευθερία εγκατάστασης και αλλαγή έδρας για τις εταιρείες.
<P>
Στο σημείο αυτό ολοκλήρωσα την ομιλία μου.
<SPEAKER ID="208" NAME="Benita Ferrero-Waldner">
μέλος της Επιτροπής. - (EN) Κύριε Πρόεδρε, επιτρέψτε μου να απαντήσω και στις δύο ερωτήσεις.
<P>
Απαντώντας στην πρώτη, νομίζω ότι είναι σαφές. Απαντώντας στη δεύτερη, αναφορικά με τη δέκατη τέταρτη οδηγία εταιρικού δικαίου, είχαμε προτείνει ότι ένα περαιτέρω μέσο βελτίωσης της κινητικότητας μπορεί να ήταν μια οδηγία που να ορίζει τις προϋποθέσεις μεταφοράς εταιρικών εδρών στην Ευρωπαϊκή Ένωση. Τα αποτελέσματα της οικονομικής ανάλυσης της πιθανής προστιθέμενης αξίας μιας οδηγίας δεν οδήγησαν σε σαφή συμπεράσματα· οι εταιρείες έχουν ήδη τα νομικά μέσα για την πραγματοποίηση διασυνοριακών μεταφορών. Αρκετές εταιρείες έχουν ήδη μεταφέρει την έδρα τους, αξιοποιώντας τις δυνατότητες που προσφέρονται από το καταστατικό της ευρωπαϊκής εταιρείας.
<P>
Σύντομα η οδηγία για τις διασυνοριακές συγχωνεύσεις, η οποία θα τεθεί σε ισχύ τον Δεκέμβριο, θα δώσει σε όλες τις εταιρείες περιορισμένης ευθύνης, συμπεριλαμβανομένων των ΜΜΕ, τη δυνατότητα να μεταφέρουν την έδρα τους. Αυτό θα μπορούσε να γίνει με την ίδρυση μιας θυγατρικής στο κράτος μέλος όπου θέλουν να μετακινηθούν και κατόπιν με τη συγχώνευση της υπάρχουσας εταιρείας με τη θυγατρική της.
<P>
Κατά την άποψη της Επιτροπής, μόνο στην περίπτωση που αυτό το πλαίσιο κριθεί ελλιπές, μπορεί να δικαιολογηθεί μια μελλοντική νομοθετική πράξη με τη μορφή της δέκατης τέταρτης οδηγίας περί εταιρικού δικαίου. Επομένως, για την ώρα, ο κ. McCreevy αποφάσισε να μην προχωρήσει με αυτήν τη δέκατη τέταρτη οδηγία εταιρικού δικαίου, αλλά θα διαβιβάσω και πάλι τις ανησυχίες σας.
<SPEAKER ID="209" NAME="Πρόεδρος">
Έλαβα πρόταση ψηφίσματος σύμφωνα με το άρθρο 103, παράγραφος 2, του Κανονισμού.
<P>
" συζήτηση έληξε.
<P>
" ψηφοφορία θα διεξαχθεί εντός ολίγου, κατά την ώρα των ψηφοφοριών.

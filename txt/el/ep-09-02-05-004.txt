<CHAPTER ID="004">
Ενέργειες ενημέρωσης και προώθησης υπέρ των γεωργικών προϊόντων (συζήτηση) 
<SPEAKER ID="037" NAME="Πρόεδρος">
" ημερήσια διάταξη προβλέπει την έκθεση του κ. Dumitriu, εξ ονόματος της Επιτροπής Γεωργίας και Ανάπτυξης της Υπαίθρου, για την πρόταση για κανονισμό του Συμβουλίου που τροποποιεί τον κανονισμό (EΚ) αριθ. 3/2008 σχετικά με ενέργειες ενημέρωσης και προώθησης υπέρ των γεωργικών προϊόντων στην εσωτερική αγορά και στις τρίτες χώρες - C6-0313/2008 -.
<SPEAKER ID="038" NAME="Constantin Dumitriu  " LANGUAGE="RO">
Θέλω να εκφράσω τη χαρά μου για την ευκαιρία που έχουμε να συζητήσουμε στην ολομέλεια ένα ζήτημα που είναι σημαντικό όχι μόνο για τον γεωργικό τομέα της Κοινότητας, αλλά και για την ανταγωνιστικότητα της ευρωπαϊκής οικονομίας στο σύνολό της.
<P>
Σε μια περίοδο κατά την οποία οι οικονομίες των χωρών μας υφίστανται τις επιπτώσεις της παγκόσμιας κρίσης και κατά την οποία η επιδίωξη της αύξηση της ζήτησης γεωργικών προϊόντων είναι επιβεβλημένη, η τροποποίηση του κανονισμού αριθ. 3/2008 σχετικά με ενέργειες ενημέρωσης και προώθησης υπέρ των γεωργικών προϊόντων εσωτερική αγορά και στις τρίτες χώρες μας προσφέρει πρόσθετες δυνατότητες να στηρίξουμε τους αγροτικούς παραγωγούς και, κατ' επέκταση, την κοινοτική οικονομία.
<P>
Ο κανονισμός του Ευρωπαϊκού Συμβουλίου αριθ. 3/2008, ο οποίος συνδυάζει σε ενιαίο κείμενο τους κανονισμούς 2702/1999 και 2826/2000, λαμβάνει υπόψη τις νέες πολιτικές προσεγγίσεις της Ευρωπαϊκής Επιτροπής σχετικά με την απλοποίηση της νομοθεσίας, επιτυγχάνοντας, ταυτόχρονα, τον στόχο της διευκόλυνσης των διοικητικών διαδικασιών στα ευρωπαϊκά όργανα. Με βάση αυτόν τον κανονισμό, η Επιτροπή μπορεί να προβαίνει σε ενέργειες ενημέρωσης για ορισμένο αριθμό γεωργικών προϊόντων στην εσωτερική αγορά και στις αγορές τρίτων χωρών, διατηρώντας τον ειδικό χαρακτήρα των ενεργειών ανάλογα με την αγορά στην οποία εφαρμόζονται.
<P>
" εν λόγω πολιτική ανταποκρίνεται σε μια πραγματική ανάγκη από την πλευρά των κρατών μελών να προωθήσουν την εικόνα των γεωργικών προϊόντων τους, ιδίως τα οφέλη όσον αφορά την ποιότητα, τη διατροφική αξία και τα πρότυπα ασφαλείας των τροφίμων, τόσο σε σχέση με τους ευρωπαίους καταναλωτές όσο και σε σχέση με τους καταναλωτές σε άλλες χώρες. Συμβάλλει επίσης στο άνοιγμα νέων σημείων διάθεσης και έχει πολλαπλασιαστικό αποτέλεσμα όσον αφορά τις εθνικές πρωτοβουλίες και τις πρωτοβουλίες του ιδιωτικού τομέα.
<P>
Οι τροποποιήσεις που ξεκίνησαν από την Ευρωπαϊκή Επιτροπή στοχεύουν στο να επιτρέψουν στα ενδιαφερόμενα κράτη μέλη να δημιουργήσουν ένα συναφές πρόγραμμα σε περίπτωση που οι οργανισμοί που συμμετέχουν στην κατάρτιση προτάσεων δεν επιθυμούν να παρουσιάσουν προγράμματα προς υλοποίηση σε τρίτες χώρες. Ως αποτέλεσμα, τα κράτη μέλη θα έχουν την ευκαιρία να επεκτείνουν το πεδίο εφαρμογής των ενεργειών στις οποίες στοχεύουν τα εν λόγω προγράμματα, καθώς επίσης και να αναζητούν τη συνδρομή διεθνών οργανισμών για την υλοποίηση των εν λόγω ενεργειών. Στο σχέδιο έκθεσης που συζητάμε προτείνονται ορισμένες προσθήκες και προσαρμογές της πρότασης της Επιτροπής που είναι απαραίτητες για την αποσαφήνιση και συμπλήρωση της λογικής του κανονισμού.
<P>
Καταρχήν, προτείνουμε την εισαγωγή διαβουλεύσεων με επαγγελματικές ενώσεις και οργανισμούς που λειτουργούν στους τομείς στόχους των κρατών μελών και που συμμετέχουν στη διαδικασία δημιουργίας προγραμμάτων ενημέρωσης υπέρ των γεωργικών προϊόντων στην εσωτερική αγορά και στις τρίτες χώρες. Δεδομένης της εμπειρογνωμοσύνης τους και του σημαντικού ρόλου που οι εν λόγω ενώσεις και οργανισμοί διαδραματίζουν επίσης όσον αφορά τη διασφάλιση και τον έλεγχο της ποιότητας, η διαβούλευση μαζί τους είναι υψίστης σημασίας. Ταυτόχρονα, στηρίζουμε τα εν λόγω προγράμματα βάσει αξιολόγησης της ανάγκης ύπαρξης τους και των χρονοδιαγραμμάτων τους, η οποία μας παρέχει τη βεβαιότητα ότι τα κονδύλια δαπανώνται αποτελεσματικά σε προγράμματα που ανταποκρίνονται στο στόχο της συμβολής στην προώθηση των κοινοτικών προϊόντων.
<P>
Προτείνουμε επίσης την επέκταση των πεδίων στα οποία μπορεί να ανατεθεί σε διεθνείς οργανισμούς η υλοποίηση των προγραμμάτων ενημέρωσης για τρίτες χώρες. Οι ενέργειες προώθησης και δημοσιότητας είναι επίσης συναφείς με τον αμπελοοινικό τομέα, τόσο στην εσωτερική αγορά της Κοινότητας όσο και στις τρίτες χώρες. Όπως συμβαίνει με τον τομέα του ελαιολάδου και της επιτραπέζιας ελιάς, υπάρχουν διεθνείς φορείς στον αμπελοοινικό τομέα, όπως ο Διεθνής Οργανισμός Αμπέλου και Οίνου, που μπορούν να διασφαλίσουν την υλοποίηση στις τρίτες χώρες των προγραμμάτων που προτείνουν τα κράτη μέλη, διαχέοντας, κατ' αυτόν τον τρόπο τις πληροφορίες σχετικά με τα χαρακτηριστικά και τα πλεονεκτήματα κρασιών με προστατευόμενη ονομασία προέλευσης καθώς και εκείνων με προστατευόμενη γεωγραφική ένδειξη.
<P>
Μια άλλη τροπολογία που σας προτείνουμε αποσκοπεί στην αύξηση του ποσοστού συγχρηματοδότησης της ΕΕ από 60% σε 70%, σε μια περίοδο κατά την οποία είναι όλο και δυσκολότερο για τους μικρούς παραγωγούς να αποκτήσουν πρόσβαση σε χρηματοδότηση λόγω της οικονομικής κρίσης. Χωρίς καμία οικονομική στήριξη κινδυνεύουν να πτωχεύσουν, δεδομένου ότι δεν μπορούν να προωθήσουν τα προϊόντα τους, ενώ αντιμετωπίζουν και μείωση στη ζήτηση της αγοράς.
<P>
Ο απώτερος στόχος αυτών των προτάσεων είναι η δημιουργία μεγαλύτερης ζήτησης της αγοράς με σκοπό την αύξηση της παραγωγής και τη στήριξη της ευρωπαϊκής οικονομίας στο σύνολό της. " επίτευξη αυτού του στόχου θα μας βοηθήσει να ξεπεράσουμε τη δύσκολη συγκυρία. " ποιότητα των αγροτικών προϊόντων και των τροφίμων της ΕΕ είναι ένα πλεονέκτημα που πρέπει να χρησιμοποιήσουμε για να διασφαλίσουμε την ανταγωνιστικότητα της ευρωπαϊκής οικονομίας καθώς και υψηλότερα εισοδήματα για τους παραγωγούς.
<P>
Ελπίζω ότι οι συστάσεις που πρόκειται να εκδώσουμε θα υλοποιηθούν το συντομότερο δυνατόν από την Ευρωπαϊκή Επιτροπή και τα κράτη μέλη, διότι δεν έχουμε το περιθώριο να χάνουμε χρόνο υπό τις παρούσες συνθήκες, όταν οι ευρωπαίοι πολίτες υφίστανται τις επιπτώσεις μιας εξαιρετικά βαθιάς οικονομικής ύφεσης. Οι προτεινόμενες ενέργειες δεν θα επιλύσουν προφανώς όλα τα προβλήματα που συνδέονται με το μάρκετινγκ και την προώθηση των γεωργικών προϊόντων και των τροφίμων της κοινότητας.
<P>
" απλοποίηση των γραφειοκρατικών διαδικασιών για την καταχώρηση παραδοσιακών προϊόντων, η εισαγωγή ετικέτας όπου αναγράφεται η φράση 'Παρασκευάζεται στην Ευρωπαϊκή Ένωση' και η επίλυση του προβλήματος των προϊόντων που εισάγονται από τρίτες χώρες με υποδεέστερα πρότυπα ποιότητας και ασφάλειας, είναι απλώς μερικά από τα πεδία που πρέπει να εξετάσουμε προκειμένου να ενισχύσουμε το μερίδιο των κοινοτικών προϊόντων στην αγορά. Σας ευχαριστώ για την προσοχή σας και αναμένω τα σχόλια και τις ερωτήσεις σας.
<SPEAKER ID="040" NAME="Mariann Fischer Boel">
Μέλος της Επιτροπής. - Κύριε Πρόεδρε, θα ήθελα, πρώτον, να ευχαριστήσω τον εισηγητή, κ. Dumitriu, και τα μέλη της Επιτροπής Γεωργίας για την εξαιρετική έκθεση επί της πρότασης της Επιτροπής σχετικά με ενέργειες ενημέρωσης και προώθησης υπέρ των γεωργικών προϊόντων στην εσωτερική και στην εξωτερική αγορά.
<P>
Θα ήθελα να τονίσω τη σημασία των θεμάτων που θίγονται στην εν λόγω έκθεση. Πιστεύω ότι όλοι συμφωνούμε ότι η προώθηση των ευρωπαϊκών γεωργικών προϊόντων είναι ζήτημα τεράστιας σημασίας, τόσο εσωτερικά όσο και εξωτερικά. Είναι πεπεισμένος ότι το εμπόριο γεωργικών προϊόντων θα συνεχίσει να αναπτύσσεται στο μέλλον - ακόμη και εάν πρέπει να παραδεχτούμε ότι την παρούσα στιγμή οι εξελίξεις είναι δυσμενείς λόγω της οικονομικής κρίσης. Ωστόσο, θα υπάρξουν τεράστιες ευκαιρίες για τα ευρωπαϊκά προϊόντα μας στις αγορές τρίτων χωρών και η εκστρατεία προώθησης μας θα βοηθήσει τους ευρωπαίους παραγωγούς να εξερευνήσουν αυτές τις νέες αγορές.
<P>
Πριν προχωρήσω στο περιεχόμενο της έκθεσης, θα ήθελα να αναφερθώ στο παρελθόν. Το 2008, η Επιτροπή ενέκρινε 42 προγράμματα στην εσωτερική αγορά και στις τρίτες χώρες που αντιστοιχούν σε προϋπολογισμό 128 εκατομμυρίων ευρώ για περίοδο τριών ετών. Βάσει των κανόνων, το ήμισυ αυτού του ποσού επρόκειτο να χρηματοδοτηθεί από την Κοινότητα.
<P>
Στόχος της πρότασης της Eπιτροπής είναι να δοθεί η δυνατότητα στα κράτη μέλη να εγκαινιάζουν προγράμματα συγχρηματοδοτούμενα από την ΕΕ σε τρίτες χώρες -, όπως περιγράφτηκε από τον εισηγητή - διότι, σήμερα, αυτή η δυνατότητα υπάρχει μόνο για την εσωτερική αγορά. Θα είναι επίσης εφικτό τα εν λόγω προγράμματα να υλοποιούνται από διεθνείς οργανισμούς.
<P>
Οι τρεις πλέον σημαντικές τροπολογίες του εισηγητή και των συναδέλφων του είναι οι εξής: πρώτον, να καταστεί υποχρεωτικό για τα κράτη μέλη να συμβουλεύονται τις εμπορικές ενώσεις σχετικά με τα προτεινόμενα προγράμματα· δεύτερον, να καθοριστεί ότι η υλοποίηση από διεθνούς οργανισμούς δεν είναι μόνο μια δυνατότητα που προορίζεται για το Διεθνές Συμβούλιο Ελαιολάδου, αλλά αποτελεί γενική δυνατότητα, για παράδειγμα - όπως αναφέρθηκε σήμερα εδώ - ισχύει και στον αμπελοοινικό τομέα· και, σε ό,τι αφορά τον προϋπολογισμό, να αυξηθεί το ποσοστό συγχρηματοδότησης.
<P>
Σε ό,τι αφορά τις εν λόγω τροπολογίες, θα ήθελα να τονίσω ότι τα κράτη μέλη συμβουλεύονται, στην πραγματικότητα, ήδη τις εμπορικές ενώσεις για να εξασφαλίσουν τη στήριξη των παραγωγών. Θα προτιμούσα η συγκεκριμένη προσέγγιση εταιρικής σχέσης να συνεχιζόταν σε προαιρετική βάση.
<P>
Ανέφερα το Διεθνές Συμβούλιο Ελαιολάδου μόνο εν είδει παραδείγματος, λόγω των συζητήσεων που πραγματοποιήθηκαν πρόσφατα σε ολόκληρο τον τομέα ελαιολάδου. Το παράδειγμα αυτό δεν αποκλείει άλλους διεθνείς οργανισμούς, όπως ο Διεθνής Οργανισμός Αμπέλου και Οίνου.
<P>
Σε ό,τι αφορά τη χρηματοδότηση του προϋπολογισμού, η συζήτηση, φυσικά, συνεχίζεται σχετικά με το ύψος της συγχρηματοδότησης από την Κοινότητα, αλλά συζητήσαμε αυτό το θέμα κατά τη συγχώνευση των δύο κανονισμών που αφορούσαν την προώθηση και την ενημέρωση το 2008 και, ως εκ τούτου, δεν νομίζω ότι πρέπει να ανοίξουμε ξανά αυτή τη συζήτηση.
<P>
Θα ήθελα να πω, επί τη ευκαιρία, ότι όταν συμφωνήσαμε για τη μεταρρύθμιση του αμπελοοινικού τομέα, αναγνωρίσαμε τη σημασία της προώθησης των προϊόντων μας στις αγορές τρίτων χωρών. Ως εκ τούτου, προκειμένου να δαπανήσουμε τον προϋπολογισμό του αμπελοοινικού τομέα με προσφυέστερο τρόπο, προτείναμε το ποσό των 120 εκατομμυρίων ευρώ κατ' έτος για την προώθηση των αμπελοοινικών προϊόντων μας σε αγορές τρίτων χωρών ως ειδική γραμμή του προϋπολογισμού. Ωστόσο, δεδομένου ότι τα κράτη μέλη - και ιδίως τα νέα κράτη μέλη - δεν επιθυμούσαν να υφίστανται τον περιορισμό του ότι εάν τα χρήματα δεν δαπανούνταν, θα χάνονταν, συμπεριλάβαμε τα 120 εκατομμύρια ευρώ στα εθνικά συνολικά κονδύλια, ούτως ώστε να μπορούν τα κράτη μέλη να αποφασίζουν τα ίδια. Σε κάθε περίπτωση, αυτό αποτελεί σαφή ένδειξη ότι η Κοινότητα πράγματι ενδιαφέρεται και αναγνωρίζει τη σημασία της ισχυρής προώθησης των ευρωπαϊκών προϊόντων μας. Αναμένω ασμένως τη συζήτηση που θα διεξαχθεί εδώ σήμερα.
<SPEAKER ID="041" NAME="Petya Stavrevа" LANGUAGE="BG">
Κύριε Πρόεδρε, Επίτροπε, κυρίες και κύριοι, θα ήθελα να συγχαρώ τον εισηγητή, κ. Dumitriu, για την αντικειμενική του έκθεση που αντικατοπτρίζει τις πραγματικές ανάγκες του εν λόγω κοινοτικού τομέα όσον αφορά την προώθηση των ευρωπαίων παραγωγών.
<P>
Στην έκθεση περιλαμβάνονται ενέργειες που θα βοηθήσουν στο άνοιγμα νέων αγορών και θα καταστήσουν τη γεωργική παραγωγή των αγροτών μας επικερδή. " εν λόγω πολιτική ανταποκρίνεται στις πραγματικές ανάγκες των κρατών μελών που επιθυμούν να προωθήσουν τη γεωργική τους παραγωγή, τόσο μεταξύ των κοινοτικών καταναλωτών όσο και μεταξύ των καταναλωτών σε τρίτες χώρες.
<P>
Παρέχει μια εξαιρετική ευκαιρία να δοθεί έμφαση στην ποιότητα, τη διατροφική αξία, την ασφάλεια των μεθόδων παραγωγής και των παραγόμενων τροφίμων. Στηρίζω την πρόταση του εισηγητή που παρέχει την ευκαιρία στις ενδιαφερόμενες χώρες να δημιουργήσουν προγράμματα ενημέρωσης για τρίτες χώρες, εάν αυτές δεν έχουν αυτή τη δυνατότητα.
<P>
" εν λόγω τροπολογία θα επιτρέψει στις ευρωπαϊκές χώρες να διευρύνουν το πεδίο πρακτικής εφαρμογής των ενεργειών στις οποίες στοχεύουν τα εν λόγω προγράμματα και να αναζητήσουν βοήθεια από διεθνείς οργανισμούς για την υλοποίησή τους. Πιστεύω ότι στη διάρκεια της διαδικασίας σχεδιασμού των εν λόγω προγραμμάτων πρέπει να εξετάζεται ο σημαντικός ρόλος που διαδραματίζουν οι ενώσεις και οι οργανισμοί του τομέα της κάθε μεμονωμένης χώρας που διαθέτουν αντικειμενική αντίληψη του τι συμβαίνει σε κάθε μεμονωμένη βιομηχανία.
<P>
Πρέπει να επισημάνουμε τη σημασία ορισμένων διεθνών φορέων για την προώθηση των ειδικών γνωρισμάτων και πλεονεκτημάτων των τροφίμων που είναι χαρακτηριστικά συγκεκριμένων περιοχών της ΕΕ. Στηρίζω την πρόταση του εισηγητή για την αύξηση του ποσοστού οικονομικής συμμετοχής της Κοινότητας, ούτως ώστε να είναι εφικτή η παροχή πρόσθετης βοήθειας στα έργα που επιλέγονται από τα κράτη μέλη. Σας παροτρύνω να στηρίξετε την έκθεση του κ. Dumitriu.
<SPEAKER ID="042" NAME="Bogdan Golik" LANGUAGE="PL">
Κύριε Πρόεδρε, Επίτροπε, θα ήθελα να εκφράσω τα ειλικρινή μου συγχαρητήρια στον κ. Dumitriu για την καλή έκθεση - η οποία αποτελεί συνέχεια των εκθέσεων που συντάχτηκαν σε προηγούμενο στάδιο, στις οποίες ασχοληθήκαμε με την προώθηση και τα ποσά που χορηγούνται για την προώθηση της ΕΕ σε τρίτες χώρες.
<P>
Οι ενέργειες ενημέρωσης και προώθησης υπέρ των γεωργικών προϊόντων στην εσωτερική αγορά και στις τρίτες χώρες διαδραματίζουν τεράστιο ρόλο στη διαμόρφωση θετικής εικόνας για το σήμα 'Παρασκευάζεται στην Ευρώπη'. Αυτό είναι κάτι που το τονίζω για πολύ καιρό, ενώ για αρκετά χρόνια κατέβαλα προσπάθειες προς την κατεύθυνση της απλοποίησης του συνόλου του συστήματος ενημέρωσης και προώθησης. Στις ομιλίες μου έχω επανειλημμένως τονίσει την ανάγκη προώθησης του σήματος 'Παρασκευάζεται στην Ευρώπη' στις αγορές τρίτων χωρών. Αυτό είναι ιδιαιτέρως μόνιμο στο πλαίσιο των τυπικών και νομικών προϋποθέσεων του σήμερα.
<P>
Σύμφωνα με τη Δήλωση της Έκτης Υπουργικής Διάσκεψης ΠΟΕ στο Χονγκ Κονγκ, η χρήση κάθε μορφής επιχορήγησης εξαγωγών και εξαγωγικού κανόνα σε κάθε εξαγωγικό μέτρο με ισοδύναμη ισχύ θα εξαλειφθεί το 2013. Λόγω του περίπλοκου χαρακτήρα της διοργάνωσης των προωθητικών εκστρατειών σε αγορές τρίτων χωρών καθώς και του υψηλότερου κόστους τέτοιων ενεργειών σε μεγάλη απόσταση, ιδίως στην Ασία ή στην Αμερική, ο μηχανισμός στήριξης των προωθητικών δραστηριοτήτων δεν προσέλκυσε ιδιαίτερο ενδιαφέρον από τους εμπορικούς οργανισμούς.
<P>
" πρόταση της Ευρωπαϊκής Επιτροπής παρέχει τη δυνατότητα ενίσχυσης της δραστηριότητάς τους. Τα προγράμματα προώθησης που υλοποιούνται από τα κράτη μέλη παρέχουν την ευκαιρία συνεργασίας μεταξύ των οργανισμών, σε περιπτώσεις κατά τις οποίες αυτοί δεν έχουν καταφέρει να πραγματοποιήσουν και να χρηματοδοτήσουν τις εν λόγω δραστηριότητες μόνοι τους. Εντούτοις, οι προσπάθειες για την αύξηση του ποσοστού συμμετοχής της Κοινότητας στη χρηματοδότηση αυτού του τύπου των έργων πρέπει να συνεχιστεί. Θα αναφέρω ως παράδειγμα τις "νωμένες Πολιτείες της Αμερικής όπου για τις προωθητικές δραστηριότητες δαπανώνται πολλαπλάσια ποσά σε σχέση με σύγκριση με το σύνολο των κονδυλίων που χορηγούνται για τον αμπελοοινικό τομέα και για δραστηριότητες άλλων προϊόντων προώθησης σε ολόκληρη την ΕΕ.
<P>
Δεδομένης της απελευθέρωσης της εμπορικής κυκλοφορίας των γεωργικών προϊόντων, η χρήση ενός μέσου για τη στήριξη της προώθησης της κοινοτικής παραγωγής στις αγορές τρίτων χωρών θα ήταν ίσως το μόνο διαθέσιμο εργαλείο που συμμορφώνεται με τις κατευθυντήριες γραμμές της γεωργικής συμφωνίας-πλαίσιο στον Γύρο της Αναπτυξιακής Ατζέντας της Ντόχα του ΠΟΕ. " προώθηση του σήματος 'Παρασκευάζεται στην Ευρώπη' είναι η ευκαιρία για τη διατήρηση της ανταγωνιστικότητας και, πιο μακροπρόθεσμα, ακόμη και για την ενίσχυση της ελκυστικότητας των ευρωπαϊκών γεωργικών προϊόντων και τροφίμων και για την διεύρυνση της αγοράς τους.
<P>
Θα ήθελα να ευχαριστήσω την Επιτροπή για τις εν λόγω ενέργειες, για τις οποίες έχουμε επανειλημμένως μιλήσει στο Κοινοβούλιο, και οι οποίες έχουν συμπεριληφθεί, και ιδίως για την μείωση των εισφορών των εμπορικών οργανισμών από 20% σε 10%, καθώς και την αύξηση των διαθέσιμων κονδυλίων για προωθητικές δραστηριότητες.
<SPEAKER ID="043" NAME="Seán Ó Neachtain" LANGUAGE="GA">
Κύριε Πρόεδρε, χαιρετίζω θερμά την έκθεση του κ. Dumitriu και θα ήθελα να τον συγχαρώ για την εργασία του.
<P>
Αυτός ο προϋπολογισμός παρέχει στα κράτη μέλη μια εξαιρετική ευκαιρία να εντοπίσουν αγορές τόσο στο εσωτερικό όσο και στο εξωτερικό της Ευρώπης. Προερχόμενος από την Ιρλανδία, θα ήθελα να πω ότι η πώληση των υγιεινών, φρέσκων τροφίμων μας στις παγκόσμιες αγορές, ιδίως στην Ασία, αποτελεί μεγάλη βοήθεια για μας στην Ιρλανδία. Όπως και οι συνάδελφοί μου, ωστόσο, θα ήθελα να πω ότι διακρίνω μια καλύτερη ευκαιρία εδώ για την απλοποίηση των κανόνων που σχετίζονται με αυτόν τον προϋπολογισμό, ούτως ώστε η πρόσβαση στη χρηματοδότηση για το εμπόριο να καταστεί ευκολότερη σε σχέση με την παρούσα κατάσταση και, φυσικά, ο προϋπολογισμός θα πρέπει επίσης να αυξηθεί, όπως έχει ήδη ειπωθεί. Αυτό είναι πολύ σημαντικό όχι μόνο για τα κράτη μέλη, αλλά για την Ευρώπη στο σύνολό της.
<SPEAKER ID="044" NAME="Friedrich-Wilhelm Graefe zu Baringdorf" LANGUAGE="DE">
Κύριε Πρόεδρε, Επίτροπε, συμφωνώ μαζί σας ότι η διαφήμιση είναι σημαντική. Εντούτοις, η διαφήμιση είναι όχι μόνο αποτέλεσμα επαγγελματικών πρωτοβουλιών αλλά και γεγονότων που λαμβάνουν χώρα στην περιοχή προέλευσης των ζωοτροφών.
<P>
Όταν ο κόσμος μάς συσχετίζει με την ΣΕΒ, όταν έχουμε τρελάνει τα εμβληματικά μας ζώα ή όταν, όπως τώρα, κάποιες χώρες εκδίδουν ανακλήσεις προϊόντων λόγω του προβλήματος με τις διοξίνες - γεγονός το οποίο γίνεται, φυσικά, γνωστό σε ολόκληρο τον κόσμο - και όταν στα τηλεοπτικά δελτία ειδήσεων των διεθνών ΜΜΕ παρουσιάζονται τα σφαγιασθέντα άρρωστα βοοειδή, είναι και αυτό ένα είδος διαφήμισης: αρνητική διαφήμιση.
<P>
Πρέπει να είμαστε προσεκτικοί ώστε να αποφύγουμε την αντίφαση σε αυτό το σημείο. Από τη μια πλευρά, γίνεται λόγος για καλά προϊόντα αλλά, από την άλλη, υπάρχουν οι αρνητικές αναφορές - εργαζόμαστε, όμως, επ' αυτού, όπως το κάναμε μόλις με τη συζήτηση και με αυτά στα οποία καταλήξαμε.
<P>
Εάν επιθυμούμε να διαφημιστούμε εξωτερικά - εντάξει, είναι σωστό, έχουμε λόγους να το κάνουμε, τα προϊόντα μας είναι καλά - δεν θέλω η διαφήμιση να είναι γενικού χαρακτήρα, αλλά να διαφημίζεται η ευρωπαϊκή ποικιλομορφία. Όπως γνωρίζετε, στη Γερμανία, το ομοσπονδιακό συνταγματικό δικαστήριο εξέδωσε καταδικαστική απόφαση κατά ενός είδους "υποχρεωτικής" διαφήμισης με υποχρεωτικό τέλος. Στην απόφαση επισημαίνονταν ότι η διαφήμιση που δεν κάνει διάκριση μεταξύ των μεμονωμένων χαρακτηριστικών δεν αυξάνει τις πωλήσεις, και ότι, αντ' αυτού, είναι σημαντικό οι μεμονωμένοι παραγωγοί να έχουν τη δυνατότητα να διαφημίζουν τα δικά τους συγκεκριμένα προϊόντα.
<P>
Επιπλέον, καθίσταται ολοένα και πιο σημαντικό - όχι μόνο μέσα στην Ευρώπη αλλά και εκτός αυτής - να περιγράφεται όχι μόνο η ποιότητα του τελικού προϊόντος αλλά και η ποιότητα της διαδικασίας. Ποια είναι η κατάσταση όσον αφορά την προστασία των ζώων, το περιβάλλον, τα συστατικά, τη δομή της γεωργίας, το δίκαιο εμπόριο; Όλα αυτά είναι κριτήρια που δεν επηρεάζουν απαραίτητα την ποιότητα του τελικού προϊόντος, αλλά καθίστανται ολοένα και πιο σημαντικά για τους καταναλωτές. Πρέπει να τα ενσωματώσουμε και αυτά στη διαφήμιση και να επιδιώξουμε την περαιτέρω ενίσχυση της φήμης της Ευρώπης στον κόσμο, ως αποτέλεσμα αυτών.
<SPEAKER ID="045" NAME="Ilda Figueiredo" LANGUAGE="PT">
Κύριε Πρόεδρε, Επίτροπε, κυρίες και κύριοι, πρέπει να έχουμε υπόψη μας ότι είναι σημαντικό να βελτιώσουμε τις συνθήκες και να στηρίξουμε τις ενέργειες ενημέρωσης και προώθησης υπέρ των γεωργικών προϊόντων, τόσο στην ΕΕ όσο και στις τρίτες χώρες, διευρύνοντας το πεδίο εφαρμογής των προτάσεων που έχει παρουσιάσει η Ευρωπαϊκή Επιτροπή.
<P>
Συνεπώς, στηρίζουμε τις προτάσεις του εισηγητή και της Επιτροπής Γεωργίας και Ανάπτυξης της Υπαίθρου, δηλαδή όσες στοχεύουν στη μεγαλύτερη παρέμβαση και στην ενδυνάμωση του ρόλου των εμπορικών ενώσεων και οργανισμών που λειτουργούν στον τομέα, λόγω της εμπειρογνωμοσύνης τους και του σημαντικού ρόλου που διαδραματίζουν επίσης στη διασφάλιση του ελέγχου ποιότητας, συμπεριλαμβανομένων των ενώσεων και των οργανισμών των κρατών μελών που καταρτίζουν το πρόγραμμα, καθώς και την αύξηση του ποσοστού οικονομικής συμμετοχής της Κοινότητας. Είναι σημαντικό να υπάρχει συμπληρωματική ενίσχυση, ειδικά για τα έργα που επιλέγονται από τα κράτη μέλη.
<P>
Παρομοίως, πιστεύω ότι οι ενέργειες προώθησης και διαφήμισης στις τρίτες χώρες θα πρέπει να είναι επωφελείς και για άλλα σημαντικά προϊόντα πέραν του ελαιολάδου και της ελιάς, με έμφαση στους οίνους με ονομασίες προέλευσης ή προστατευόμενες γεωγραφικές ενδείξεις. Από αυτή την άποψη, θα αναφέρω επίσης εδώ το σημαντικό ρόλο των γεωργικών ενώσεων, με έμφαση στους συνεταιρισμούς οινοποιείων και άλλες ενώσεις μικρομεσαίων αγροτών των οποίων η ύπαρξη είναι θεμελιώδους σημασίας προκειμένου να διασφαλιστεί η κυκλοφορία των προϊόντων γεωργών οι οποίοι δεν θα μπορούσαν να επιβιώσουν μόνοι τους.
<P>
Θα έκανα, για μια ακόμη φορά, έκκληση για ενισχυμένη στήριξη των εν λόγω γεωργικών ενώσεων ώστε να είναι σε θέση να εκπληρώσουν πλήρως το ρόλο τους στη διατήρηση της οικογενειακής γεωργίας και στην προώθηση των υψηλής ποιότητας αγροτικών προϊόντων που παράγουν, τα οποία είναι απαραίτητα για τη διασφάλιση της υγιούς διατροφής του πληθυσμού των χωρών μας.
<P>
Γι' αυτό το λόγο θα ψηφίσουμε υπέρ της εν λόγω έκθεσης.
<SPEAKER ID="046" NAME="Witold Tomczak" LANGUAGE="PL">
Κύριε Πρόεδρε, Επίτροπε, η Ευρωπαϊκή Επιτροπή είναι σημαντική εξαγωγική δύναμη πολλών αγροτικών προϊόντων, αλλά το μέλλον της κοινοτικής γεωργίας θα καθοριστεί από την κατανάλωση στην εσωτερική αγορά. " αναζωογόνηση αυτής της κατανάλωσης μπορεί να αποφέρει οφέλη στους γεωργούς, τους καταναλωτές και σε ολόκληρες οικονομίες.
<P>
Σε πολλά κράτη μέλη η κατανάλωση των τροφίμων που είναι απαραίτητα για καλή υγεία δεν είναι υψηλή, και η ανάπτυξη της, μέσω της ορθής ενημέρωσης και προώθησης, είναι ιδιαίτερα επιθυμητή. Ωστόσο, είναι σημαντικό οι αγρότες της ΕΕ να ωφεληθούν από τα υπό συζήτηση προγράμματα και, ειδικότερα, τα αγροκτήματα μικρού και μεσαίου μεγέθους που αποτελούν το 95% του συνόλου των αγροκτημάτων.
<P>
Τα εν λόγω προγράμματα θα εμπλουτίσουν τις γνώσεις των καταναλωτών σχετικά με την υγιεινή διατροφή και, ταυτόχρονα, θα του δώσουν την δυνατότητα να επιλέγουν μόνοι τους. Γι' αυτό το λόγο αξίζει να ληφθούν τα ακόλουθα μέτρα: διοργάνωση διαβουλεύσεων με ειδικούς στον τομέα της υγιεινής διατροφής και εκπαίδευση πολιτών, οι οποίοι θα πρέπει να είναι επίσης σύμβουλοι καταναλωτή σε θέματα υγιεινής διατροφής. Απαραίτητη είναι η καλή παρουσίαση των πληροφοριών σχετικά με τα οφέλη για την υγεία από τα προϊόντα που προωθούνται, και σχετικά με τον τρόπο παραγωγής των τροφίμων. " αναγραφή πληροφοριών στις ετικέτες των τροφίμων είναι ανεπαρκής.
<P>
" αποτελεσματικότητα του λόγω προγράμματος ενδέχεται να υπονομευθεί από την προώθηση μαζικώς παραγόμενων τροφίμων από μεγάλες επιχειρήσεις τροφίμων, οι οποίες έχουν τη δυνατότητα να προετοιμάσουν αποτελεσματικά προγράμματα και έχουν στη διάθεσή τους τους καλύτερους ειδικούς. Δεν θα υπονομεύσει κάτι τέτοιο την προώθηση των τροφίμων υψηλής ποιότητας;
<P>
Πολύ σημαντικό είναι επίσης το ευανάγνωστο της ημερομηνίας λήξης στα προϊόντα, όπως σημαντική είναι και η αύξηση της ευαισθητοποίησης των καταναλωτών σχετικά με τη σημασία όλων των πληροφοριών που αναγράφονται στις ετικέτες των προϊόντων.
<SPEAKER ID="047" NAME="Maria Petre" AFFILIATION="PPE-DE">
(RO) Θα ήθελα, καταρχήν, να συγχαρώ το συνάδελφό μου για τη σκληρή εργασία του ως εισηγητή για την απλοποίηση της κοινοτικής νομοθεσίας με στόχο τη μείωση του διοικητικού φόρτου εργασίας, κάτι το οποίο πρέπει οπωσδήποτε να κάνουμε.
<P>
Οι ενέργειες ενημέρωσης στις οποίες προέβη η ΕΕ ανταποκρίνονται σε μια πραγματική ανάγκη από την πλευρά των κρατών μελών να προωθήσουν την εικόνα του γεωργικών προϊόντων τους, τόσο μεταξύ των ευρωπαίων καταναλωτών όσο και των καταναλωτών σε άλλες χώρες, ιδίως σε ό,τι αφορά την ποιότητα και τη διατροφική αξία, καθώς και σε ό,τι αφορά την ασφάλεια των τροφίμων και των μεθόδων παραγωγής. Ως εισηγήτρια για την ποιότητα, νοιάζομαι ιδιαίτερα για αυτό το ανταγωνιστικό πλεονέκτημα των ευρωπαϊκών προϊόντων μας.
<P>
Αυτή η νομοθετική παρέμβαση θα παράσχει στα ενδιαφερόμενα κράτη μέλη τη δυνατότητα να προτείνουν προγράμματα ενημέρωσης, συμπεριλαμβανομένης της περίπτωσης όπου δεν υπάρχουν εφαρμοζόμενα προγράμματα για τρίτες χώρες. Ως αποτέλεσμα αυτής της παρέμβασης, τα κράτη μέλη θα έχουν τη δυνατότητα να διευρύνουν το πεδίο εφαρμογής των ενεργειών στις οποίες στοχεύουν τα εν λόγω προγράμματα και να αναζητούν τη συνδρομή διεθνών οργανισμών για την υλοποίηση των εν λόγω ενεργειών. Το ποσοστό οικονομικής συμμετοχής της ΕΕ πρέπει να αυξηθεί με σκοπό την παροχή συμπληρωματικής στήριξης για τα έργα που επιλέγονται από τα κράτη μέλη, σε μια περίοδο γενικής σύσφιξης των προϋποθέσεων βάσει των οποίων οι εθνικοί οργανισμοί και οι αρχές επιδιώκουν να αποκτήσουν τα ποσά με τα οποία πρέπει να συμμετέχουν στη συγχρηματοδότηση.
<P>
Στηρίζω την ιδέα ότι ο οργανισμός που αναλαμβάνει την ευθύνη υλοποίησης του επιλεγμένου προγράμματος πρέπει να είναι διεθνής οργανισμός, ιδίως σε περιπτώσεις κατά τις οποίες το πρόγραμμα στοχεύει στην προώθηση του τομέα του ελαιολάδου και της επιτραπέζιας ελιάς, για να μην αναφερθούμε στον αμπελοοινικό τομέα με οίνους προστατευόμενης ονομασίας προέλευσης και προστατευόμενης γεωγραφικής ένδειξης σε τρίτες χώρες.
<P>
Ταυτόχρονα, πρέπει να έχουμε υπόψη μας το σημαντικό ρόλο που διαδραματίζουν οι επαγγελματικές ενώσεις και οι οργανισμοί, που λειτουργούν στους τομείς στόχους των κρατών μελών, στη δημιουργία προγραμμάτων ενημέρωσης υπέρ των γεωργικών προϊόντων. Θα ήθελα να ολοκληρώσω εκφράζοντας τις ευχαριστίες μου για μια ακόμη φορά στον εισηγητή και ιδίως στην Επίτροπο Βασιλείου, διότι αποδέχθηκε όλες τις προτάσεις που κάναμε στο πλαίσιο της έκθεσης.
<SPEAKER ID="048" NAME="Alessandro Battilocchio" AFFILIATION="PSE">
(IT) Κύριε Πρόεδρε, κυρίες και κύριοι, τους τελευταίους μήνες, και κυρίως στη διάρκεια αυτής της κοινοβουλευτικής περιόδου, υπήρξαμε μάρτυρες μιας σταθερής μείωσης της άμεσης στήριξης προς τους γεωργούς μας και υπέρ των κανόνων που προστάτευαν τη βιομηχανία μας από τις φθηνές εισαγωγές από χώρες εκτός της ΕΕ, με σκοπό την αποδέσμευση των πόρων που απαιτούνται για την επίτευξη των νέων περιβαλλοντικών, οικονομικών και κοινωνικών προκλήσεων της νέας χιλιετίας καθώς και προκειμένου να υπάρξει συμμόρφωση με τις διεθνείς εμπορικές συμφωνίες.
<P>
Ως μέλος της Επιτροπής Γεωργίας και Ανάπτυξης της Υπαίθρου και, κυρίως, ως εκπρόσωπος μιας χώρας που έχει επιτύχει την παγκόσμια αναγνώριση και το σεβασμό για την ποιότητα των αγροτικών προϊόντων της - αναφέρομαι στο ελαιόλαδο, τους οίνους και τα τυριά - δεν μπορώ παρά να επιδοκιμάσω οποιαδήποτε ενέργεια ενδέχεται να προτείνει η Επιτροπή με σκοπό την προστασία των ευρωπαϊκών προϊόντων υψηλής ποιότητας και την προαγωγή, όπου είναι δυνατό, του μάρκετινγκ των εν λόγω προϊόντων τόσο στην εσωτερική αγορά όσο και εκτός ΕΕ.
<P>
Το εν λόγω πρόγραμμα ενημέρωσης είναι, στην πραγματικότητα, ιδιαίτερα σημαντικό, δεδομένου ότι προορίζεται να καταστήσει σαφές στους Ευρωπαίους και άλλους καταναλωτές ότι τα προϊόντα μας δεν ανταγωνίζονται τα προϊόντα, που μπορεί να είναι φθηνότερα, άλλων χωρών, αλλά μάλλον αντιπροσωπεύουν μια εναλλακτική λύση που δίδει έμφαση στην ποιότητα και σε ένα μοντέλο παραγωγής που σέβεται το περιβάλλον και τα πρότυπα ευημερίας της κοινωνίας και των ζώων και η οποία, με τη σειρά της, είναι κατά φυσικό τρόπο επωφελής για την ανθρώπινη υγεία.
<P>
" νομοθεσία την οποία ψηφίζουμε κάθε μέρα σε αυτό το Κοινοβούλιο μπορεί να έχει κόστος, κυρίως για τους παραγωγούς μας. Γι' αυτό το λόγο πρέπει να τους παρέχουμε κάθε βοήθεια που μπορούμε, ούτως ώστε να μην απολεσθεί ο πλούτος και η ποιότητα των προϊόντων σε μια ολοένα και περισσότερο ομογενοποιούμενη παγκόσμια αγορά. Γι' αυτό το λόγο, στηρίζω τις τροπολογίες του εισηγητή, οι οποίες στοχεύουν στην αύξηση της συγχρηματοδότησης της Επιτροπής, αυξάνοντας κατ' αυτό τον τρόπο τις δραστηριότητες που μπορούν να συγχρηματοδοτηθούν και, κυρίως, αυξάνοντας τη συμμετοχή των ενώσεων παραγωγών, οι οποίες είναι οι πλέον κατάλληλοι φορείς να υπερασπιστούν τα ποιοτικά χαρακτηριστικά των προϊόντων τους ενώπιον ολοένα και απαιτητικότερων καταναλωτών.
<SPEAKER ID="049" NAME="Alexandru Nazare" AFFILIATION="PPE-DE">
(RO) Συζητούμε σήμερα για μια έκθεση που είναι εξαιρετικά σημαντική για την ευρωπαϊκή γεωργία. Όπως έχει τονίσει και ο ίδιος ο εισηγητής, η ποιότητα και ασφάλεια των ευρωπαϊκών προϊόντων παρέχουν ένα ανταγωνιστικό πλεονέκτημα το οποίο δεν έχει χρησιμοποιηθεί ακόμη επαρκώς.
<P>
Οι ενέργειες που στοχεύουν στην προώθηση και την ενημέρωση σχετικά με τα εν λόγω προϊόντα, την ποιότητά τους και τα πρότυπα ασφάλειας τροφίμων με τα οποία συμμορφώνονται ενδέχεται να πυροδοτήσουν αλυσιδωτή αντίδραση τονώνοντας τη ζήτηση, αυξάνοντας την παραγωγή και τα κέρδη των αγροτών και δημιουργώντας νέες θέσεις εργασίας, γεγονός που υποδηλώνει καθαυτό οικονομική ανάπτυξη. " εν λόγω ενέργειες πρέπει να κατευθυνθούν εξίσου σε καταναλωτές της εσωτερικής αγοράς και σε καταναλωτές τρίτων χωρών.
<P>
Ας μην ξεχνούμε τον ανταγωνισμό που αντιμετωπίζουμε στην εσωτερική αγορά από παραγωγούς άλλων χωρών, οι οποίοι προσφέρουν προϊόντα που μερικές φορές είναι φθηνότερα, αλλά των οποίων τα πρότυπα ποιότητας και ασφάλειας είναι, πολύ συχνά, πολύ υποδεέστερα. Οι καταναλωτές πρέπει να αναγνωρίζουν τα κοινοτικά προϊόντα και να γνωρίζουν τους λόγους για τους οποίους αυτά είναι υγιεινότερα από άλλα. Τελευταίο αλλά εξίσου σημαντικό, πρέπει να γνωρίζουν ότι αγοράζοντας τα εν λόγω προϊόντα στηρίζουν τους ευρωπαίους αγρότες και τις αγροεπισιτιστικές επιχειρήσεις και, ως εκ τούτου, την ευρωπαϊκή οικονομία.
<P>
Εκτιμώ ιδιαίτερα την πρωτοβουλία του εισηγητή σχετικά με την αναγνώριση του σημαντικού ρόλου των επαγγελματικών ενώσεων και οργανισμών διότι, στις περισσότερες περιπτώσεις, είναι αυτοί που διαθέτουν την εμπειρογνωμοσύνη που δεν διαθέτουν τα εθνικά ιδρύματα. Είναι επίσης πολύ περισσότερο εξοικειωμένοι με την πραγματική κατάσταση στην αγορά και τις απαιτήσεις της. Ταυτόχρονα, πιστεύω ότι η πρόταση για την αύξηση του ποσοστού συγχρηματοδότησης είναι απολύτως αναγκαία στο πλαίσιο της παρούσας πιστωτικής κρίσης. Είναι πεπεισμένος ότι αυτό θα έχει ως αποτέλεσμα την αύξηση του ποσοστού χρήσης των εν λόγω κονδυλίων.
<P>
Τέλος θα ήθελα να συγχαρώ τον εισηγητή, κ. Dumitriu, για τη σκληρή εργασία του και τις προτάσεις του, άποψη την οποία πιστεύω ότι συμμερίζονται όλοι οι συνάδελφοί μου.
<SPEAKER ID="050" NAME="Silvia-Adriana Ţicău" AFFILIATION="PSE">
(RO) Θα ήθελα να συγχαρώ τον εισηγητή, κ. Dumitriu. Ο γεωργικός τομέας είναι σημαντικός για τις οικονομίες των κρατών-μελών, διότι παρέχει τρόφιμα για τον πληθυσμό, γεωργικά προϊόντα για εξαγωγή, για να μην αναφερθώ στο μεγάλο αριθμό θέσεων εργασίας. " ΕΕ πρέπει να είναι σε θέση να παρέχει επαρκείς ποσότητες τροφίμων για τον πληθυσμό της σε προσιτές τιμές.
<P>
Είναι προφανές ότι σε μια ανταγωνιστική αγορά, οι ενέργειες ενημέρωσης και προώθησης υπέρ των γεωργικών προϊόντων στην εσωτερική αγορά και στις τρίτες χώρες καθίστανται ολοένα και πιο σημαντικές. Όταν πρόκειται για την κατάρτιση των προγραμμάτων για την προώθηση των γεωργικών προϊόντων, πρέπει να ζητούνται οι συμβουλές των επαγγελματικών ενώσεων ή οργανώσεων. Πιστεύω ότι ο εν λόγω κανονισμός θα ενθαρρύνει τους ευρωπαίους αγρότες να προωθούν τα γεωργικά προϊόντα τους.
<P>
" Ρουμανία έχει τεράστιο αριθμό αγροεπισιτιστικών προϊόντων τα οποία, δυστυχώς, δεν συναντούμε στις ευρωπαϊκές αγορές, παρότι πολλά από αυτά είναι φιλικά προς το περιβάλλον. Μια εκστρατεία για την προώθηση των εν λόγω προϊόντων θα είναι επωφελής τόσο για τους ευρωπαίους καταναλωτές όσο και για τους γεωργικούς παραγωγούς της Ρουμανίας. Ιδίως σε καιρούς οικονομικής κρίσης, ο τομέας γεωργίας παραμένει προφανώς ένας από τους τομείς στους οποίους πρέπει να δίνεται ιδιαίτερη προσοχή, σε συνδυασμό με επαρκή προγράμματα και χρηματοδότηση.
<P>
Σε κατάσταση κρίσης, τα κράτη μέλη πρέπει να δίνουν ιδιαίτερη προσοχή κατά τον προσδιορισμό των προτεραιοτήτων τους. Αυτός είναι ο λόγος για τον οποίο πιστεύω ότι η γεωργία πρέπει να παραμείνει ένας τομέας στον οποίο παρέχουμε στήριξη, διότι είναι σημαντικός για την ευρωπαϊκή οικονομία.
<SPEAKER ID="051" NAME="Nicodim Bulzesc" AFFILIATION="PPE-DE">
(RO) Θα ήθελα, καταρχήν, να συγχαρώ τον εισηγητή για την σκληρή εργασία του για την εν λόγω έκθεση, η οποία θίγει ένα πολύ σημαντικό ζήτημα. Υπάρχει πραγματική ανάγκη από την πλευρά των κρατών μελών να προωθήσουν την εικόνα των γεωργικών προϊόντων τους, τόσο μεταξύ των καταναλωτών της Ευρωπαϊκής Κοινότητας, όσο και σε άλλες χώρες.
<P>
Θα ήθελα να επισημάνω δύο προτάσεις που αναφέρονται στην εν λόγω έκθεση. Υπάρχει ένα αίτημα για αύξηση του ποσοστού της οικονομικής συμμετοχής της Ευρωπαϊκής Κοινότητας με σκοπό την παροχή συμπληρωματικής στήριξης για τα έργα που επιλέγονται από τα κράτη μέλη, σε μια περίοδο γενικής σύσφιξης των προϋποθέσεων βάσει των οποίων οι εθνικοί οργανισμοί και οι αρχές επιδιώκουν να αποκτήσουν τα ποσά με τα οποία πρέπει να συμμετέχουν στη συγχρηματοδότηση.
<P>
Στη δεύτερη παράγραφο αυτής της τροπολογίας επιδιώκεται η οικονομική συμμετοχή σε ποσοστό 70% της Ευρωπαϊκής Κοινότητας για ενέργειες με σκοπό την προώθηση των φρούτων και λαχανικών που προορίζονται ειδικά για τα παιδιά στα σχολεία. Έχω την αίσθηση ότι οι εν λόγω τροπολογίες είναι οι κατάλληλες και ευελπιστώ ότι την εν λόγω πρωτοβουλία θα στηρίξουν όσο το δυνατόν περισσότεροι βουλευτές του Ευρωπαϊκού Κοινοβουλίου.
<SPEAKER ID="052" NAME="Iosif Matula" AFFILIATION="PPE-DE">
(RO) Θα ήθελα να συγχαρώ τον εισηγητή για τη σκληρή εργασία του και για τη συμβολή του στη διεύρυνση του πεδίου εφαρμογής των προγραμμάτων για την προώθηση και την ενημέρωση σχετικά με τα γεωργικά προϊόντα στην εσωτερική αγορά και στις τρίτες χώρες.
<P>
Μία από τις σημαντικότερες τροπολογίες που προωθούνται από την εν λόγω έκθεση είναι η αύξηση κατά 10% της ευρωπαϊκής συγχρηματοδότησης για προγράμματα που προωθούν τα ευρωπαϊκά γεωργικά προϊόντα, καθώς και των πιστώσεων του προϋπολογισμού για την προώθηση της κατανάλωσης των γαλακτοκομικών προϊόντων, των φρούτων και λαχανικών στα σχολεία.
<P>
Από τη μια πλευρά, η Ευρώπη θα ωφεληθεί από μεγάλο αριθμό γεωργικών προϊόντων τα οποία προωθούνται με περισσότερο ενεργό τρόπο, ενώ, από την άλλη, οι περισσότερο ωφελημένοι από την κοινοτική ενίσχυση θα είναι τα παιδιά και οι μαθητές.
<P>
Πιστεύω ότι τα μέτρα που έχουν προταθεί είναι εξαιρετικά σημαντικά διότι, τώρα περισσότερο από ποτέ, έχουμε ανάγκη επενδύσεων στους τομείς που παρουσιάζουν ραγδαία ανάπτυξη και μπορούν να οδηγήσουν στην ανάκαμψη της οικονομίας. " γεωργία είναι ένας τέτοιος τομέας και η ΕΕ μπορεί να συμβάλει σημαντικά στην προώθηση της.
<SPEAKER ID="053" NAME="Mairead McGuinness" AFFILIATION="PPE-DE">
Κύριε Πρόεδρε, Οι μεγαλύτεροι παρασκευαστές τροφίμων σε όλο τον κόσμο δαπανούν δισεκατομμύρια για την προώθησή τους - χρησιμοποιώντας, ίσως, τρόφιμα που παράγονται στην ΕΕ, αλλά εστιάζοντας όχι στην προέλευσή τους, αλλά στις δικές τους μάρκες. Έχουμε διάσημους τηλεοπτικούς σεφ που προωθούν την ιδιαίτερη δική τους εκδοχή παραγωγής τροφίμων, με πρόσβαση στις συχνότητες και προϋπολογισμούς εκατομμυρίων. Και εδώ μιλάμε για σχετικά μικρό χρηματικό ποσό για την προώθηση του συνόλου των ευρωπαϊκών τροφίμων, τόσο στον κόσμο όσο και εσωτερικά. Δε ζητάμε πολλά! Πρόκειται για μια πολύ καλή έκθεση, την οποία στηρίζουν πλήρως, και υιοθετώ τα σχόλια του Επιτρόπου μας εδώ σήμερα.
<P>
Με ενδιαφέρει ιδιαίτερα η ιδέα ότι πρέπει να προχωρήσουμε σε προώθηση εκτός των συνόρων μας, και είναι κάτι με το οποίο θα συμφωνούσα με όλη μου την καρδιά, αλλά πρέπει επίσης να είμαστε ρεαλιστές σχετικά με τον τρόπο που πρόκειται να ανταγωνιστούν με και σχετικά με το εάν είμαστε ανταγωνιστικοί στην παγκόσμια αγορά. Ίσως η Επίτροπος θα μπορούσε να απαντήσει σε αυτά. Πρέπει να αναγνωρίσουμε το ζήτημα των προτύπων μας. Αναγνωρίζεται αυτό το ζήτημα στον ΠΟΕ;
<SPEAKER ID="054" NAME="Jim Allister" AFFILIATION="NI">
Κύριε Πρόεδρε, στηρίζω σθεναρά την προώθηση των υψηλής ποιότητας τροφίμων μας. Στο πλαίσιο των σημερινών δύσκολων συνθηκών της αγοράς, τα ποιοτικά προϊόντα είναι το καλύτερο καταφύγιο, αλλά χρειάζονται οπωσδήποτε επαρκή προώθηση. Το 60% της συγχρηματοδότησης θα ήταν καλό ποσοστό εάν μπορούσε να επιτευχθεί, και λυπούμαι που η Επίτροπος δεν ήταν τόσο πρόθυμη όσο ελπίζαμε από αυτή την άποψη.
<P>
Σε ό,τι αφορά τη δική μου περιοχή, θα καλούσα με ιδιαίτερη έμφαση την τοπική κυβέρνηση - η οποία δεν διακρίνεται για ιδιαίτερο πνεύμα πρωτοβουλίας ή για τα κονδύλια της, δεδομένων των χρημάτων που σπαταλά στη βαρυφορτωμένη διοίκηση της και σε περιττούς διασυνοριακούς φορείς - να καταβάλει κάθε προσπάθεια προκειμένου να αντλήσει αυτήν την κοινοτική χρηματοδότηση και, μέσω αυτής, να δώσει στα εξαιρετικά τοπικά προϊόντα μας την καλύτερη δυνατή ευκαιρία στην αγορά. Σε συνδυασμό με αυτά ελπίζω ότι θα υπάρξει στήριξη σε ποσοστό 70% από την Ευρώπη για την προώθηση των τροφίμων και των λαχανικών στα σχολεία μας. Ελπίζω ότι αυτή η ευκαιρία δεν θα χαθεί εξαιτίας κάποιας νωθρής τοπικής υπηρεσίας.
<SPEAKER ID="055" NAME="Avril Doyle" AFFILIATION="PPE-DE">
Κύριε Πρόεδρε, επιθυμώ να ξεκινήσω εκφράζοντας τις ευχαριστίες μου προς την Επιτροπή για την πρόσφατη, ιδιαίτερα εκτιμειθείσα, έγκριση χρηματοδότησης 50% της πρότασης της An Bord Bia για την ενημέρωση σχετικά με το κρέας στην Ασία για τα επόμενα τρία χρόνια.
<P>
Παρότι στηρίζω θερμά την εν λόγω πρόταση, θα ήθελα να αναφέρω δύο εμπορικούς περιορισμούς. Πρώτον, ορισμένες χώρες, όπως η Ιρλανδία, είναι πιθανόν να μην καταρτίσουν όραμα ενημέρωσης, εάν ο τομέας του εμπορίου δεν δείξει ενδιαφέρον. Δεύτερον, παρά το ότι η προτεινόμενη αύξηση στη χρηματοδότηση σε 60% και σε 70% για την προώθηση των φρούτων και λαχανικών θα ήταν λίαν ευπρόσδεκτη στο υφιστάμενο οικονομικό περιβάλλον, αν κοιτάξουμε το θέμα ρεαλιστικά, το κίνητρο για τη διεύρυνση της γενικής προώθησης ενδέχεται να είναι περιορισμένης ισχύος, δεδομένου ότι από τα προγράμματα θα ωφεληθούν εξίσου οι εισφέροντες και οι μη εισφέροντες.
<P>
Θα ήθελα να ευχαριστήσω τον εισηγητή.
<SPEAKER ID="056" NAME="Călin Cătălin Chiriţă" AFFILIATION="PPE-DE">
(RO). Επιθυμώ να εκφράσω τη στήριξη μου στην έκθεση που παρουσίασε ο κ. Dumitriu σχετικά με ενέργειες ενημέρωσης και προώθησης υπέρ των γεωργικών προϊόντων στην εσωτερική αγορά. Πιστεύω ότι πρέπει να αυξήσουμε το ποσοστό της οικονομικής συμμετοχής της Ευρωπαϊκής Κοινότητας προκειμένου να παράσχουμε συμπληρωματική στήριξη για τα έργα που επιλέγονται από τα κράτη μέλη.
<P>
Ειδικότερα, είναι ζωτικής σημασίας να αυξήσουμε την οικονομική συνεισφορά της Ευρωπαϊκής Κοινότητας σε 70% της πραγματικής δαπάνης του νέου προγράμματος για την προώθηση των φρούτων και λαχανικών ειδικά για τα παιδιά στα σχολεία της ΕΕ. " εν λόγω ενέργεια θα αποτελέσει ουσιαστική συμβολή στην υλοποίηση του προγράμματος προώθησης των φρούτων και λαχανικών στα σχολεία, προσπάθεια που πρέπει να καταβληθεί προς όφελος της υγείας των παιδιών μας.
<SPEAKER ID="057" NAME="Neil Parish" AFFILIATION="PPE-DE">
Κύριε Πρόεδρε, θα ήθελα να συγχαρώ τον εισηγητή για την πολύ καλή έκθεση.
<P>
Επίτροπε, υιοθετώ τα όσα είπατε. Πιστεύω ότι το μέλλον της ευρωπαϊκής γεωργικής πολιτικής εξαρτάται σε μεγάλο βαθμό από την αγορά. Πρέπει να βγούμε στις αγορές και να προωθήσουμε τα υψηλής ποιότητας προϊόντα μας. Αναφερθήκατε στην μεταρρύθμιση του αμπελοοινικού τομέα - στο παρελθόν, μιλούσαμε πολύ για οίνους χαμηλής ποιότητας που πρέπει να βγουν από την αγορά, μέσω αγοράς στην παρέμβαση και, στη συνέχεια, με μετατροπή τους σε βιοκαύσιμα. " λύση αυτή ήταν απολύτως εσφαλμένη. Αυτό που θα έπρεπε να κάνουμε είναι η προώθηση των ποιοτικών τροφίμων. Έχουμε μεγάλη ποικιλία οίνων, τυριών, κρεάτων, ελαιολάδου, φρούτων, λαχανικών - ό,τι θέλετε. " Ευρώπη διαθέτει μεγάλο πλούτο όλων αυτών προϊόντων και στο μέλλον θα πρέπει να τα προωθήσουμε.
<P>
Πιστεύω ότι, καθώς κινούμαστε πέραν του "Ελέγχου της υγείας" στη νέα γεωργική πολιτική το 2013 και πέραν αυτού, πρέπει να εξασφαλίσουμε τη χρήση περισσότερων χρημάτων για την προώθηση των προϊόντων μας και τη σύνδεσή τους με την αγορά διότι εκεί βρίσκεται το μέλλον.
<P>
Ως τελευταίο σχόλιο, θα ήθελα να πω στον Επίτροπο ότι θα πρέπει ίσως να μεταβεί στην Αμερική και να πείσει τον Πρόεδρο Ομπάμα ότι το τυρί Ροκφόρ είναι εξαιρετικά καλής ποιότητας και ότι μπορεί ίσως να μειώσει το δασμό που του επέβαλε ο Πρόεδρος Μπους πριν εγκαταλείψει το αξίωμα.
<SPEAKER ID="058" NAME="Czesław Adam Siekierski" AFFILIATION="PPE-DE">
(PL) Κύριε Πρόεδρε, οι ευρωπαίοι καταναλωτές και οι καταναλωτές των τρίτων χωρών ενημερώνονται πολύ λίγο σχετικά με την ποιότητα και τα πρότυπα των ευρωπαϊκών τροφίμων. Οι απαιτήσεις που επιβάλλουμε στους ευρωπαίους παραγωγούς είναι εξαιρετικά υψηλές. Οι καταναλωτές πρέπει να το γνωρίζουν αυτό, διότι θα επηρεάσει τις αποφάσεις τους όσον αφορά την επιλογή των κατάλληλων προϊόντων.
<P>
Είμαι υπέρ της προώθησης και της ενημέρωσης, αν και μιλώ συχνότερα περί της ενημέρωσης ως μιας περισσότερο αντικειμενικής μορφής μηνύματος. Πρέπει επίσης να έχουμε συγκεκριμένες απαιτήσεις και πρότυπα όσον αφορά την ποιότητα της πληροφόρησης και τη μέθοδο της προώθησης. Τέλος, είμαι υπέρ της ιδέας να στηρίζει ο κοινοτικός και οι εθνικοί προϋπολογισμοί τα προγράμματα ενημέρωσης και προώθησης στον τομέα των τροφίμων. Σε μια περίοδο κρίσης, η προώθηση και η ενημέρωση είναι σημαντικές ως αντιστάθμισμα στην μείωση της ζήτησης και της κατανάλωσης, συμπεριλαμβανομένης της κατανάλωσης τροφίμων
<SPEAKER ID="059" NAME="Mariann Fischer Boel">
Μέλος της Επιτροπής. - Κύριε Πρόεδρε, θα ήθελα να εκφράσω τις ευχαριστίες μου για τη συμβολή όλων. Είναι πολύ σπουδαίο να βλέπουμε ότι υπάρχει τόσος ενθουσιασμός και ενδιαφέρον για το σημαντικό αυτό ζήτημα. Νομίζω ότι όλα τα σχόλια σε αυτό το ζήτημα ευθυγραμμίζονται, σε κάποιο βαθμό, με την άποψη της Επιτροπής για την πρόταση.
<P>
Θα ήθελα να εκμεταλλευθώ την ευκαιρία για να απαντήσω σε ορισμένα ερωτήματα ή ζητήματα που τέθηκαν. Καταρχήν, σχετικά με τη χρηματοδότηση - το ζήτημα αυτό τέθηκε από αρκετούς από εσάς - για την αύξηση του ποσοστού συγχρηματοδότησης. Νομίζω, ωστόσο, ότι πρέπει να είμαστε πολύ προσεκτικοί όταν προσπαθούμε να παρακολουθήσουμε τα οφέλη που προκύπτουν από την κοινοτική χρηματοδότηση, διότι φοβούμαι ότι εάν αυξήσουμε τη συγχρηματοδότηση, το ουσιαστικό αποτέλεσμα θα είναι λιγότερη προώθηση. Αυτό θα ήταν ένα κακό αποτέλεσμα και αυτός είναι ο λόγος που υποστηρίξαμε την πρότασή μας.
<P>
Το θέμα της ποιότητας αναφέρθηκε αρκετές φορές σήμερα και συμφωνώ μαζί σας. Πιστεύω ότι έχουμε μια χρυσή ευκαιρία να συζητήσουμε το θέμα αυτό που σχετίζεται επίσης με τον τρόπο που προωθούμε τα προϊόντα μας στον Τρίτο Κόσμο και τον τρόπο με τον οποίο εξηγούμε στους καταναλωτές ποιο είναι το όφελός τους όταν αγοράζουν ευρωπαϊκά προϊόντα.
<P>
Τον περασμένο Οκτώβριο, παρουσιάσαμε μια πράσινη βίβλο για την ποιότητα και είχαμε την ευκαιρία να ακούσουμε πολλές απόψεις· δεχτήκαμε περισσότερες από 1.000 διαφορετικές απόψεις στον δικτυακό τόπο από ολόκληρη την Ευρώπη. Αυτή τη στιγμή αφομοιώνουμε όλες αυτές τις διαφορετικές ιδέες και θα παρουσιάσουμε μια ανακοίνωση το Μάιο. Θα πρέπει να εκμεταλλευτούμε αυτή την ευκαιρία, όταν θα λάβει χώρα η συζήτηση εδώ στο κοινοβούλιο σχετικά με την ανακοίνωση - πώς μπορούμε να βελτιώσουμε τις δυνατότητες που έχουμε να καταστήσουμε την ποιότητα αναγνωρίσιμη και κατανοητή. Σε αυτό το σημείο, στις συζητήσεις υπεισέρχεται το ζήτημα της επισήμανσης, το οποίο είναι δύσκολο και σημαντικό, και, συνεπώς, αναμένω ασμένως να το συζητήσω μαζί σας το Φθινόπωρο.
<P>
Τέλος, σε ό,τι αφορά το σχέδιο προώθησης της κατανάλωσης φρούτων στα σχολεία, ζήτημα το οποίο εγέρθηκε σήμερα εδώ - δεν αποτελεί μέρος της πρότασης, αλλά απλώς για την ενημέρωσή σας - προτείναμε σχέδιο προώθησης της κατανάλωσης φρούτων στα σχολεία με ποσοστό συγχρηματοδότησης 70% προκειμένου να αυξήσουμε την ευαισθητοποίηση των νέων και να εκμεταλλευτούμε την ευκαιρία να τονίσουμε τη σημασία των καλών διατροφικών συνηθειών για τα παιδιά που πηγαίνουν στο σχολείο.
<P>
Θα ήθελα, για μια ακόμη φορά, να εκφράσω τις ευχαριστίες μου προς τον εισηγητή, κ. Dumitriu, για την πολύ καλή έκθεση. Νομίζω ότι η ποιότητα της έκθεσης αντικατοπτρίζεται πολύ καλά σήμερα εδώ, διά της δυναμικής συζήτησης που είχαμε.
<SPEAKER ID="060" NAME="Constantin Dumitriu" LANGUAGE="RO">
Θα ήθελα να ζητήσω εκ των προτέρων συγνώμη, αν υπερβώ κατά μερικά δευτερόλεπτα τα δύο λεπτά που μου αναλογούν. Σας ευχαριστώ για τα εξαιρετικώς συναφή σχόλια και τις απόψεις που εκφράσατε σχετικά με την έκθεση. Έχω την πεποίθηση ότι οι υπόλοιποι συνάδελφοί μας θα θεωρήσουν ότι οι νέοι κανονισμοί που προτείνονται είναι οι κατάλληλοι και ότι θα ψηφίσουμε υπέρ τους.
<P>
Θα ήθελα να ενημερώσω τους συναδέλφους ότι θα στηρίξω τις προτάσεις τους, ιδίως όσες αποσκοπούν στην προαγωγή της ευρωπαϊκής ποικιλομορφίας, στην εισαγωγή ευρωπαϊκής επισήμανσης ποιότητας και στην περισσότερο συνεπή οικονομική στήριξη από την Κοινότητα. Μου τέθηκε το εξής ερώτημα: γιατί επιλέχθηκαν οι διεθνείς οργανισμοί που ασχολούνται με τον οίνο μαζί με το ελαιόλαδο και μπορούν να υλοποιήσουν σχέδια προώθησης; Θα ήθελα να απαντήσω με ένα άλλο ερώτημα: γιατί καν το ελαιόλαδο; " απάντηση μου είναι θετική και για τα δύο. Πρόκειται για εξαιρετικά επιτυχημένα εξαγωγικά προϊόντα από τα κράτη-μέλη της ΕΕ. Διαθέτουν ισχυρούς, έμπειρους διεθνείς οργανισμούς που έχουν ήδη αποδείξει την ικανότητά τους να διαχειρίζονται περίπλοκα προγράμματα. Στην πραγματικότητα, οι διατάξεις της έκθεσης δεν αποκλείουν άλλους τομείς. Όσον αφορά το δεύτερο ερώτημα σχετικά με το ποσοστό 70% για τη συγχρηματοδότηση, το αρχικό ποσοστό ήταν 60% και αισθάνθηκα ότι, στην τρέχουσα οικονομική κατάσταση, έπρεπε να το αυξήσω.
<P>
Όπως έχει φανεί από την εμπειρία της απορρόφησης των ευρωπαϊκών κονδυλίων μέχρι σήμερα, ένα από τα μεγαλύτερα προβλήματα παραμένει ο τρόπος απόκτησης συγχρηματοδότησης, ιδίως σε μια χρονική στιγμή κατά την οποία, εκτός των άλλων, αντιμετωπίζουμε μια πιστωτική κρίση. Αυτός είναι ο λόγος για τον οποίον πρέπει να αυξηθεί αυτό το ποσοστό, διαφορετικά υπάρχει ο κίνδυνος να μείνουν τα κονδύλια αχρησιμοποίητα. Κυρία Fischer Boel, Θα ήθελα να σας ευχαριστήσω για τη σημασία που αποδώσατε στην εν λόγω έκθεση, ιδίως για τις απόψεις που εκφράσατε. Αν και πρόκειται για συμβουλευτική έκθεση, ελπίζω και θα ήθελα οι εν λόγω τροπολογίες να συμπεριληφθούν στη νέα πρόταση της Επιτροπής.
<P>
Τέλος, συνοψίζοντας, δύο είναι οι λόγοι για τους οποίους η εν λόγω έκθεση είναι απαραίτητη. Τα κράτη μέλη θα έχουν την ευκαιρία να διευρύνουν το πεδίο εφαρμογής των ενεργειών στις οποίες στοχεύουν τα εν λόγω προγράμματα καθώς και να αναζητούν τη συνδρομή των διεθνών οργανισμών στην υλοποίηση αυτών των ενεργειών. " έκθεση αναθέτει μεγαλύτερο ρόλο στους επαγγελματικούς οργανισμούς και τις ενώσεις όσον αφορά τη διαδικασία κατάρτισης και υλοποίησης προγραμμάτων ενημέρωσης και προώθησης. Τελευταίο, αλλά όχι λιγότερο σημαντικό, αποτελεί μέρος της λογικής των προτάσεων για την προσαρμογή της ευρωπαϊκής νομοθεσίας ώστε να καταστεί ευκολότερη η πρόσβαση στα ευρωπαϊκά κονδύλια δια της αύξησης του ποσοστού συγχρηματοδότησης, σε μια περίοδο που είναι εξαιρετικά δύσκολη η πρόσβαση στην πίστωση. Ως μια περαιτέρω σύσταση, θα ήθελα επίσης να αναφέρω ότι η έκθεση εγκρίθηκε ομόφωνα από τα μέλη της Επιτροπής Γεωργίας και Ανάπτυξης της Υπαίθρου.
<P>
Θα ήθελα να εκμεταλλευτώ αυτή την ευκαιρία για να ευχαριστήσω τους συναδέλφους μου στην επιτροπή για τη στήριξή τους. Θα ήθελα προσωπικά να ευχαριστήσω τον Neil Parish για τη στήριξη που μου παρείχε και, τελευταίο αλλά όχι λιγότερο σημαντικό, να ευχαριστήσω τον Lutz Goepel για την εμπιστοσύνη που μου έδειξε αναθέτοντάς μου τη σύνταξη αυτής της έκθεσης.
<SPEAKER ID="061" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αργότερα σήμερα.

<CHAPTER ID="007-31">
31. Απαλλαγή 2005: Τμήμα Ι, Ευρωπαϊκό Κοινοβούλιο (ψηφοφορία) 
<P>
- Έκθεση Staes
<P>
- Πριν από την ψηφοφορία επί της τροπολογίας 7:
<SPEAKER ID="164" NAME="Edith Mastenbroek" AFFILIATION="PSE">
(EN) Κύριε Πρόεδρε, θέλω να παρέμβω επί της διαδικασίας δυνάμει των άρθρων 166 και 71 του Κανονισμού. Εκτός από την τροπολογία Fjellner στην οποία ζητείται η εκτίμηση του κόστους από τη διατήρηση των τριών τόπων εργασίας του Κοινοβουλίου, θέλω να επισημάνω στο Σώμα ότι στην παράγραφο 83 του αρχικού κειμένου ζητείται επίσης η εκτίμηση του περιβαλλοντικού αντικτύπου. " τροπολογία 7δ, της Ομάδας ΕΛΚ-ΕΔ, ζητά τη διαγραφή.
<P>
- Πριν από την ψηφοφορία επί της παραγράφου 77:
<SPEAKER ID="166" NAME="Daniel Caspary" AFFILIATION="PPE-DE">
(DE) Κύριε Πρόεδρε, δεν είμαι βέβαιος, αλλά φοβάμαι πως δεν κάνατε ψηφοφορία για την παράγραφο 75. Είπατε ότι θα γίνει ψηφοφορία για την παράγραφο 76, αλλά η ένδειξη αφορούσε την παράγραφο 75. Μετά είπατε ότι θα γίνει ψηφοφορία για την παράγραφο 77, αλλά ο πίνακας έδειχνε την παράγραφο 76. Σας παρακαλώ να διασαφηνίσετε το ζήτημα.
<SPEAKER ID="167" NAME="Πρόεδρος">
Πιστεύω ότι τα πάντα διεξήχθησαν κανονικά. Ψηφίσαμε πρώτα επί της παραγράφου 75, η οποία εγκρίθηκε. Στη συνέχεια, ψηφίσαμε και πάλι με ονομαστική κλήση επί της παραγράφου 76, η οποία εγκρίθηκε. Τώρα, λοιπόν, ανακοινώνω την ψηφοφορία με ονομαστική κλήση επί της παραγράφου 77 και κηρύσσω την έναρξη της ψηφοφορίας.

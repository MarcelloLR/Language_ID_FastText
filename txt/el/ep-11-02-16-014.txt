<CHAPTER ID="014">
Συμφωνία ελεύθερων συναλλαγών ΕΕ - Δημοκρατίας της Κορέας (συζήτηση)
<SPEAKER ID="556" NAME="Πρόεδρος">
Το επόμενο σημείο στην ημερήσια διάταξη είναι η σύσταση του Robert Sturdy, εξ ονόματος της Επιτροπής Διεθνούς Εμπορίου, για τη σύναψη της συμφωνίας ελεύθερων συναλλαγών μεταξύ της Ευρωπαϊκής Ένωσης και των κρατών μελών της και της Δημοκρατίας της Κορέας [08505/2010 - C7-0320/2010 - 2010/0075(NLE)].
<SPEAKER ID="557" NAME="Robert Sturdy" LANGUAGE="EN">
Κύριε Πρόεδρε, η παρούσα ΣΕΣ αποτελεί το πρώτο βήμα μιας νέας γενιάς εμπορικών συμφωνιών, η οποία εγκαινιάστηκε το 2007 στο πλαίσιο της πρωτοβουλίας "" Ευρώπη στον κόσμο". " παγκόσμια οικονομία, η αστάθεια και η αποτελμάτωση του πολυμερούς συστήματος έχουν ενισχύσει την ανάγκη και την επιδίωξη αυξημένων διμερών σχέσεων. Πρόκειται για την πρώτη ΣΕΣ στην οποία το Κοινοβούλιο θα ασκήσει τις νέες ενισχυμένες εξουσίες που του εκχωρήθηκαν από τη Συνθήκη της Λισαβόνας.
<P>
" ΣΕΣ έχει ως στόχο να προσφέρει στις επιχειρήσεις της ΕΕ σε ποικίλους οικονομικούς τομείς εκτεταμένη και γενική πρόσβαση στην αγορά της Νότιας Κορέας μέσω μιας σειράς πρωτοφανών δασμολογικών ελευθερώσεων. Εγγυάται πειθαρχίες ΠΟΕ+ στην περίπτωση, επί παραδείγματι, γεωγραφικών ενδείξεων, σύναψης κυβερνητικών συμβάσεων, αύξησης της διαφάνειας των κρατικών επιδοτήσεων και αποτελεσματικής εφαρμογής των δικαιωμάτων πνευματικής ιδιοκτησίας, και περιλαμβάνει ένα σημαντικότατο κεφάλαιο για τη βιώσιμη ανάπτυξη.
<P>
Ωστόσο, παρότι τα πολλά πλεονεκτήματα είναι τόσο άμεσα όσο και προφανή, επικροτώ περισσότερο από οτιδήποτε άλλο το γεγονός ότι η ΣΕΣ διαθέτει αποτελεσματικό διμερή μηχανισμό διασφάλισης - έναν μηχανισμό διασφάλισης που επιτρέπει στην ΕΕ να αποκαθιστά τους δασμολογικούς συντελεστές του μάλλον ευνοούμενου κράτους (ΜΕΚ), εφόσον αποδειχθεί ότι η ΣΕΣ προκαλεί, ή απειλεί να προκαλέσει, σοβαρές ζημίες στη βιομηχανία της ΕΕ. Πρόκειται για έναν μηχανισμό διασφάλισης που άπτεται ειδικώς των προβληματισμών σε ευαίσθητους τομείς της Ευρώπης, μεταξύ άλλων της αυτοκινητοβιομηχανίας, των ηλεκτρονικών συσκευών ευρείας κατανάλωσης και της υφαντουργίας, και διασφαλίζει την προστασία που τους αξίζει. Σε αυτό το σημείο, θα ήθελα να ευχαριστήσω τον κ. Pablo Zalba Bidegain για το έργο που επιτέλεσε επί της συγκεκριμένης ενότητας της συμφωνίας.
<P>
" νοτιοκορεατική αγορά προσφέρει σημαντικές νέες ευκαιρίες για τα εμπορεύματα και τις υπηρεσίες της ΕΕ. Είναι μια αγορά που έχει παραμείνει μέχρι στιγμής σχετικά κλειστή, λόγω υψηλών δασμών και δαπανηρών μη δασμολογικών φραγμών. " ΣΕΣ θα άρει άμεσα εξαγωγικούς δασμούς ύψους 1,6 δισεκατομμυρίων ευρώ που επιβάλλονται ετησίως στους εξαγωγείς της ΕΕ. Θα υπάρξουν οφέλη για τους εξαγωγείς βιομηχανικών και γεωργικών προϊόντων της ΕΕ, θα σημειωθεί άμεση εξοικονόμηση στον τομέα των χημικών ουσιών -αξίας περίπου 175 εκατομμυρίων ευρώ- στον φαρμακευτικό τομέα, στα εξαρτήματα οχημάτων, στον βιομηχανικό εξοπλισμό και ούτω καθεξής. Αξίζει επίσης να σημειωθεί ότι τα προαναφερθέντα ποσά ενδέχεται να είναι ακόμα μεγαλύτερα, λόγω της αύξησης του όγκου των εμπορικών συναλλαγών. " Κορέα συγκαταλέγεται σήμερα στις πολυτιμότερες εξαγωγικές αγορές της υφηλίου για τους γεωργούς της ΕΕ, με ετήσιες πωλήσεις που ξεπερνούν το ένα δισεκατομμύριο ευρώ. " ΣΕΣ ελευθερώνει πλήρως σχεδόν όλες τις γεωργικές εξαγωγές της ΕΕ.
<P>
Επομένως, οι εξαγωγές αποτελούν σημαντική πηγή ανάπτυξης για την ΕΕ. Συμβάλλουν στην ευημερία και την απασχόληση των ευρωπαϊκών επιχειρήσεων και των εργαζομένων τους, και θα λειτουργήσουν ως ένας από τους σημαντικότερους παράγοντες για την τόνωση της οικονομικής ανάκαμψης της ΕΕ. " Επιτροπή και η Ευρωπαϊκή Ένωση Κατασκευαστών Αυτοκινήτων συνεργάστηκαν στενά για την επίτευξη αυτής της συμφωνίας.
<P>
Ο κόσμος παραμένει αμέτοχος θεατής καθώς η Ευρώπη ανοίγει τον δρόμο για τη βελτίωση των εμπορικών και οικονομικών σχέσεων, ενώ εταίροι από κάθε γωνιά του πλανήτη παρακολουθούν αυτήν τη δράση της. Δήλωνα ανέκαθεν ότι το εμπόριο αποτελεί το πραγματικό μέσο ανάπτυξης. Αίροντας τους εμπορικούς φραγμούς και χτίζοντας νέες γέφυρες, δημιουργούμε νέες ευκαιρίες. Αυτή η συγκεκριμένη ΣΕΣ προσφέρει μια νέα προσέγγιση. Συμπληρώνοντας, ασφαλώς, την Ντόχα, θα καθοδηγήσει την ανάκαμψη και την ανάπτυξη της Ευρώπης, και το Ευρωπαϊκό Κοινοβούλιο θα διαδραματίσει καταλυτικό ρόλο στον καθορισμό της παγκόσμιας εμπορικής πολιτικής του μέλλοντος.
<P>
Σε αυτό το σημείο, θα ήθελα να ευχαριστήσω τον Ignacio από την Επιτροπή. Ένας από τους οικονομολόγους, αγαπητέ Ignacio, δήλωσε ότι πρόκειται πιθανότατα για την καλύτερη εμπορική συμφωνία στην οποία θα μπορούσαν καταλήξουν αμφότερα τα μέρη. Παροτρύνω όλες τις Ομάδες να αφήσουν κατά μέρος την τακτική του προστατευτισμού και να υποστηρίξουν την εν λόγω συμφωνία.
<SPEAKER ID="558" NAME="Karel De Gucht" LANGUAGE="EN">
Κύριε Πρόεδρε, θα ήθελα να ευχαριστήσω τους αξιότιμους βουλευτές για όλες τις προσπάθειες που κατέβαλε το Κοινοβούλιο γενικά, και η Επιτροπή Διεθνούς Εμπορίου (ΙΝΤΑ) ειδικότερα, για τη διασφάλιση της άμεσης αξιολόγησης -και επικύρωσης, ευελπιστώ- της συμφωνίας ελεύθερων συναλλαγών (ΣΕΣ) ΕΕ-Κορέας. Οι προσπάθειες αυτές θα επιτρέψουν την έναρξη ισχύος της.
<P>
Αυτό το σύνθετο έργο περιελάμβανε δύο σημαντικές διαδικασίες: την ολοκλήρωση των διαπραγματεύσεων επί του κανονισμού για τα μέτρα διασφάλισης όσον αφορά την Κορέα, μέσω της εφαρμογής της διμερούς ρήτρας διασφάλισης της ΣΕΣ ΕΕ-Κορέας, και την προετοιμασία της συναίνεσης για την παρούσα συμφωνία.
<P>
Επικροτώ την επίτευξη συμφωνίας σε πρώτη ανάγνωση μεταξύ του Συμβουλίου και του Κοινοβουλίου επί του κανονισμού για τα μέτρα διασφάλισης. Το έργο που επιτελέστηκε δεν εξασφάλισε απλώς μια νομοθεσία που θα παρέχει την απαραίτητη προστασία στη βιομηχανία της ΕΕ, αλλά επιβεβαίωσε επίσης την κοινή δέσμευση του Κοινοβουλίου, του Συμβουλίου και της Επιτροπής για την αποτελεσματική θέσπιση νομοθεσίας. Επιπλέον, αυτός ήταν ο πρώτος εμπορικός φάκελος στον οποίο το Κοινοβούλιο ενήργησε ως συννομοθέτης δυνάμει της Συνθήκης της Λισαβόνας. Το αποτέλεσμα της συμμετοχής του είναι πράγματι εντυπωσιακό.
<P>
Δεν θα επαναλάβω τον κατάλογο με τα οφέλη που αναμένεται να αποφέρει η ΣΕΣ ΕΕ-Κορέας για την οικονομία της ΕΕ: τα έχουμε συζητήσει διεξοδικά στο παρόν Σώμα κατά το παρελθόν, και ο κ. Sturdy μόλις τα συνόψισε. Αντ' αυτού, επιτρέψτε μου να ανοίξω μια σύντομη παρένθεση για να τοποθετήσω τη συμφωνία με την Κορέα στην ευρύτερη προοπτική της μελλοντικής εμπορικής πολιτικής της ΕΕ, όπως σκιαγραφείται από την Επιτροπή στην ανακοίνωσή της τής 9ης Νοεμβρίου 2010, και για να ανακεφαλαιώσω τα βασικά αξιώματα της γραμμής πολιτικής μας.
<P>
Καταρχάς, εξακολουθούμε να ευνοούμε την πολυμερή οδό του ΠΟΕ ως τον πλέον καλύτερο τρόπο ελευθέρωσης των συναλλαγών και καθορισμού των κανόνων που διέπουν το παγκόσμιο εμπόριο. Παρά τις κακοτυχίες και το αδιέξοδο στο οποίο βρισκόμαστε από τα μέσα του 2008 και εξής, συνεχίζουμε να ασκούμε ενεργά πιέσεις για την ολοκλήρωση του αναπτυξιακού γύρου της Ντόχα, 10 και πλέον έτη μετά την έναρξή του. Πραγματικά, αξίζει ακόμα να επιτευχθεί συμφωνία, τόσο για τα οικονομικά οφέλη όσο και για τους σκοπούς της διεύρυνσης του ΠΟΕ. Αυτός είναι ο λόγος για τον οποίο ανέλαβα την πρωτοβουλία να συγκεντρώσω στο Νταβός τους υπουργούς Εμπορίου των επτά σημαντικότερων χωρών του κόσμου στον τομέα του εμπορίου, με στόχο να συζητήσουμε, συγκεκριμένα, πώς μπορούμε πλέον να προχωρήσουμε και να περάσουμε στην τελική ευθεία, κατόπιν της ώθησης που δόθηκε από την ομάδα των G20 στη Σεούλ. Πιστεύω ότι η συνάντησή μας στέφθηκε με επιτυχία, και οι ανώτεροι υπάλληλοι εργάζονται πλέον εντατικά, στο πλαίσιο των προσπαθειών τους να προβούν σε ένα αξιοσημείωτο πολιτικό άλμα κατά τη διάρκεια του καλοκαιριού.
<P>
Ωστόσο, όπως δηλώσαμε και τον Νοέμβριο, το "διμερές" δεν είναι εχθρός του "πολυμερούς". Στην πραγματικότητα, είναι πολύ πιθανόν η ελευθέρωση να ενισχύει την περαιτέρω ελευθέρωση. Επιδιώκουμε διμερείς εμπορικές συμφωνίες που παράγουν πραγματική προστιθέμενη αξία σε σύγκριση με ό,τι μπορεί να επιτευχθεί μέσω του ΠΟΕ, και θα εξακολουθήσουμε να το πράττουμε, διότι η πολυμερής πρόοδος σημειώνεται αναπόφευκτα με βραδείς ρυθμούς. Αυτό ήταν και είναι το βασικό μας κίνητρο για την επιδίωξη της σύναψης ΣΕΣ με την Κορέα.
<P>
Θα ήθελα να επαναλάβω σήμερα τις δεσμεύσεις της Επιτροπής έναντι του Ευρωπαϊκού Κοινοβουλίου, Κοινοβούλιο, τις οποίες ανέλαβε σε σχέση με την εφαρμογή του κανονισμού για τα μέτρα διασφάλισης όσον αφορά την Κορέα και τη ΣΕΣ ΕΕ-Κορέας.
<P>
Όπως προβλέπεται στον κανονισμό για τα μέτρα διασφάλισης, "η Επιτροπή θα υποβάλλει ετήσια έκθεση στο Ευρωπαϊκό Κοινοβούλιο και στο Συμβούλιο για την εκτέλεση της συμφωνίας ελεύθερων συναλλαγών μεταξύ της ΕΕ και της Κορέας και θα είναι έτοιμη να συζητήσει με την Επιτροπή Διεθνούς Εμπορίου του Ευρωπαϊκού Κοινοβουλίου οιαδήποτε θέματα ανακύπτουν από την εκτέλεση της συμφωνίας".
<P>
"" Επιτροπή θα παρακολουθεί εκ του σύνεγγυς την εκτέλεση των δεσμεύσεων που ανέλαβε η Κορέα επί κανονιστικών θεμάτων, μεταξύ άλλων ιδίως τις δεσμεύσεις σε σχέση με τεχνικούς κανονισμούς στον τομέα των αυτοκινήτων. Στην παρακολούθηση περιλαμβάνονται όλες οι πτυχές των μη δασμολογικών περιορισμών και τα αποτελέσματά της τεκμηριώνονται και υποβάλλονται στο Ευρωπαϊκό Κοινοβούλιο και στο Συμβούλιο".
<P>
"" Επιτροπή θα δώσει επίσης ιδιαίτερη σημασία στην αποτελεσματική εκτέλεση των δεσμεύσεών της για την εργασία και το περιβάλλον του κεφαλαίου 13 της συμφωνίας ελεύθερων συναλλαγών ("Εμπόριο και Αειφόρος Ανάπτυξη"). Επ' αυτού, η Επιτροπή θα αναζητήσει τη συμβουλή της εσωτερικής συμβουλευτικής ομάδας, που θα περιλαμβάνει εκπροσώπους οργανώσεων επιχειρήσεων, συνδικάτων και μη κυβερνητικών οργανώσεων. " εκτέλεση του κεφαλαίου 13 της συμφωνίας ελεύθερων συναλλαγών τεκμηριώνεται δεόντως και υποβάλλεται σχετική έκθεση στο Ευρωπαϊκό Κοινοβούλιο και στο Συμβούλιο".
<P>
"" Επιτροπή συμφωνεί επίσης ως προς τη σημασία παροχής μιας αποτελεσματικής προστασίας σε περίπτωση ξαφνικών αυξήσεων των εισαγωγών σε ευαίσθητους τομείς, περιλαμβανομένου του τομέα των μικρών αυτοκινήτων. " παρακολούθηση ευαίσθητων τομέων περιλαμβάνει αυτοκίνητα, κλωστοϋφαντουργικά προϊόντα και ηλεκτρονικά καταναλωτικά είδη. " Επιτροπή σημειώνει επ' αυτού ότι ο τομέας των μικρών αυτοκινήτων μπορεί να θεωρείται σχετική αγορά για τους σκοπούς της έρευνας διασφάλισης".
<P>
"" Επιτροπή σημειώνει ότι ο καθορισμός ζωνών τελειοποίησης προς επανεξαγωγή στην Κορεατική Χερσόνησο, σύμφωνα με τις διατάξεις του άρθρου 12 του πρωτοκόλλου κανόνων καταγωγής, θα απαιτούσε διεθνή συμφωνία μεταξύ των μερών στην οποία το Ευρωπαϊκό Κοινοβούλιο θα έπρεπε να δώσει τη συγκατάθεσή του. " Επιτροπή θα τηρεί το Κοινοβούλιο πλήρως ενημερωμένο για τις διαβουλεύσεις της επιτροπής ζωνών τελειοποίησης προς επανεξαγωγή στην Κορεατική Χερσόνησο".
<P>
"" Επιτροπή σημειώνει επίσης ότι, εάν λόγω εξαιρετικών περιστάσεων, αποφασίσει να παρατείνει τη διάρκεια της έρευνας σύμφωνα με το άρθρο 4, παράγραφος 3, του κανονισμού για τα μέτρα διασφάλισης όσον αφορά την Κορέα, θα εξασφαλίσει ότι η παράταση αυτή δεν θα υπερβαίνει την ημερομηνία λήξης της ισχύος των προσωρινών μέτρων που εισάγονται σύμφωνα με το άρθρο 5".
<P>
"Επιπλέον, η Επιτροπή και το Ευρωπαϊκό Κοινοβούλιο συμφωνούν επί της σημασίας της στενής συνεργασίας στην παρακολούθηση της εκτέλεσης της συμφωνίας ελεύθερων συναλλαγών μεταξύ της ΕΕ και της Κορέας και του κανονισμού για τα μέτρα διασφάλισης".
<P>
"Προς τούτο, σε περίπτωση που το Ευρωπαϊκό Κοινοβούλιο εγκρίνει σύσταση για να κινηθεί έρευνα διασφάλισης, η Επιτροπή θα εξετάσει προσεκτικά εάν πληρούνται οι προϋποθέσεις δυνάμει του κανονισμού για αυτεπάγγελτη έναρξη. Σε περίπτωση που η Επιτροπή θεωρεί ότι δεν πληρούνται οι προϋποθέσεις, θα υποβάλει έκθεση στην Επιτροπή Διεθνούς Εμπορίου του Ευρωπαϊκού Κοινοβουλίου στην οποία θα περιλαμβάνει επεξήγηση όλων των σχετικών με την έναρξη έρευνας παραγόντων".
<P>
"Κατόπιν αιτήματος της Επιτροπής Διεθνούς Εμπορίου, η Ευρωπαϊκή Επιτροπή τής κοινοποιεί οιεσδήποτε ειδικές ανησυχίες σε σχέση με την εκτέλεση από την Κορέα των δεσμεύσεών της για μη δασμολογικά μέτρα ή για το κεφάλαιο 13 της συμφωνίας ελεύθερων συναλλαγών". Τέλος της παράθεσης.
<P>
Τέλος, επιτρέψτε μου να αναπτύξω δύο ζητήματα που σας ενδιαφέρουν: την κορεάτικη νομοθεσία περί CO2 για τις εκπομπές των αυτοκινήτων και τη συμπληρωματική συμφωνία σχετικά με το σχέδιο ΣΕΣ Κορέας"ΠΑ (KORUS), που οριστικοποιήθηκε τον Δεκέμβριο του 2010.
<P>
Στις 24 Ιανουαρίου 2011 η Κορέα επιβεβαίωσε ότι θα επέλθουν ορισμένες τροποποιήσεις στο προηγούμενο εθνικό νομοσχέδιο περί CO2, τροποποιήσεις που άπτονται σε ικανοποιητικό βαθμό μιας σειράς προβληματισμών που εξέφρασαν οι ευρωπαίοι κατασκευαστές αυτοκινήτων, διατηρώντας τους φιλόδοξους στόχους της Κορέας για τη μείωση των εκπομπών. Οι εν λόγω τροποποιήσεις, τις οποίες επικροτεί η Επιτροπή, δεν θα μεταβάλουν τις συνολικές εκπομπές, αλλά θα προβλέπουν πιο δίκαιο επιμερισμό φόρτου μεταξύ των κατασκευαστών αυτοκινήτων της Κορέας και της ΕΕ.
<P>
Σας διαβεβαιώνω ότι η θέση της ΕΕ έναντι της κορεατικής νομοθεσίας περί CO2 υποβλήθηκε σε ενισχυμένο συντονισμό, σε όλα τα στάδια, στο πλαίσιο της Επιτροπής, ειδικότερα δε σε συνεργασία με τη συνάδελφο Connie Hedegaard και τη ΓΔ Δράσης για το Κλίμα, προς αποφυγή τυχόν υπονόμευσης των προσπαθειών της Κορέας για την προστασία του περιβάλλοντος.
<P>
Όσον αφορά τη συμπληρωματική συμφωνία του σχεδίου ΣΕΣ Κορέας"ΠΑ, η οποία επετεύχθη τον Δεκέμβριο του 2010, η Επιτροπή δεν έχει εντοπίσει στοιχεία με πιθανό αρνητικό αντίκτυπο για την ΕΕ. Θα επικοινωνήσω, ωστόσο, με τον κορεάτη ομόλογό μου, προκειμένου να διασφαλισθεί ότι δεν θα προκύψει ανταγωνιστικό μειονέκτημα στο μέλλον για την αυτοκινητοβιομηχανία της ΕΕ, στο μέτρο που δεν θα εφαρμοστούν μη εναρμονισμένα πρότυπα ασφαλείας στον τομέα της αυτοκινητοβιομηχανίας με πιο περιοριστικό τρόπο από ό,τι κατά την περίοδο των διαπραγματεύσεων.
<P>
" Επιτροπή θα παρακολουθεί εκ του σύνεγγυς την εφαρμογή της εν λόγω διάταξης. Ειδικότερα, η ομάδα εργασίας για τα οχήματα με κινητήρα και τα ανταλλακτικά, η οποία συγκροτήθηκε δυνάμει της ΣΕΣ, θα εξετάζει τις πρακτικές πτυχές της εφαρμογής, με στόχο τη διασφάλιση της αντιμετώπισης των προβλημάτων πρόσβασης στην αγορά με αποτελεσματικό και ταχύ τρόπο.
<P>
Εν κατακλείδι, θα ήθελα να τονίσω ότι η ΣΕΣ ΕΕ-Κορέας δεν θα αποφέρει μόνο σημαντικά οφέλη για τους ευρωπαίους εξαγωγείς στην κορεάτικη αγορά, αλλά θα αποτελέσει εξίσου σαφή ένδειξη της προσήλωσής μας στην επιδίωξη νέων ευκαιριών σε καίριες ασιατικές οικονομίες.
<P>
Επίσης, εξετάζουμε τις ανησυχίες ορισμένων ενδιαφερομένων φορέων μέσω ενός αποδοτικού και αποτελεσματικού κανονισμού για τα μέτρα διασφάλισης. Δεδομένου ότι ο κανονισμός αυτός υπόκειται στη συνήθη νομοθετική διαδικασία, τόσο το Συμβούλιο όσο και το παρόν Σώμα ήταν σε θέση να εισαγάγουν μηχανισμούς απόκρισης σε περίπτωση επέλευσης των πιθανών κινδύνων.
<P>
Με αυτήν τη ΣΕΣ και τον κανονισμό για τα μέτρα διασφάλισης θα έχουμε στη διάθεσή μας μια άριστη δέσμη μέτρων, την οποία ευελπιστώ να υποστηρίξετε αύριο.
<SPEAKER ID="560" NAME="Daniel Caspary" LANGUAGE="DE">
Κύριε Πρόεδρε, κυρίες και κύριοι, το διεθνές εμπόριο και οι διεθνείς εξαγωγές αποτελούν μία σημαντική πηγή ανάπτυξης και απασχόλησης στην Ευρώπη. " συμφωνία ελεύθερων συναλλαγών που συζητούμε σήμερα θα ενισχύσει την ανταγωνιστικότητα της Ευρωπαϊκής Ένωσης και θα παράσχει στις επιχειρήσεις μας πολύ καλύτερη πρόσβαση σε μια ιδιαίτερα δυναμική περιοχή ανάπτυξης. Αυτό θα ωφελήσει σημαντικά αμφότερες την ευρωπαϊκή και την κορεατική οικονομία. Το ακαθάριστο εγχώριο προϊόν μας θα αυξηθεί. Αυτό θα μπορούσε να οδηγήσει στη δημιουργία νέων θέσεων εργασίας. Σύμφωνα με όλες τις προβλέψεις, οι εξαγωγές μας προς την Κορέα θα διπλασιαστούν κατά τα προσεχή έτη χάρη στην άρση των δασμών και των μη δασμολογικών φραγμών στο εμπόριο· μόνον η απαλλαγή από δασμούς θα ανέλθει σε 1,6 δισεκατομμύριο ευρώ ετησίως. Για την Ευρωπαϊκή Ένωση θα δημιουργηθεί σημαντικό νέο εμπόριο σε προϊόντα και υπηρεσίες ύψους έως 19 δισεκατομμυρίων ευρώ.
<P>
Είμαι ιδιαίτερα ικανοποιημένος από το γεγονός ότι, κατά τις διαπραγματεύσεις, η Επιτροπή έλαβε πλήρως υπόψη τις συστάσεις διαπραγμάτευσης που εξέφρασε το Ευρωπαϊκό Κοινοβούλιο στην έκθεση Martin του 2008. Είμαι επίσης ικανοποιημένος από το γεγονός ότι η Ευρωπαϊκή Επιτροπή έλαβε υπόψη τόσο τις ανησυχίες που εξέφρασε το Κοινοβούλιο όσο και τις ανησυχίες των βιομηχανικών κλάδων, καθώς και από το γεγονός ότι κατόρθωσε επίσης να διασκεδάσει ορισμένες ανησυχίες μέσα σε λίγες μόνον εβδομάδες. Κάτι που ουδέποτε βίωσα στον τομέα του εξωτερικού εμπορίου είναι τα θετικά σχόλια ακόμα και από τον γεωργικό τομέα, ο οποίος μας δημιουργεί συνήθως πρόβλημα κατά τις εμπορικές διαπραγματεύσεις.
<P>
Στον τομέα της γεωργίας, η συμφωνία θα διευκολύνει την πρόσβαση των ευρωπαϊκών γεωργικών προϊόντων στη Νότια Κορέα από 1ης Ιουλίου 2011. Προς το παρόν, μόνο το 2% των γεωργικών προϊόντων φθάνουν στην αγορά της Νότιας Κορέας αφορολόγητα. Για το χοιρινό καταβάλλονται ετήσιοι δασμοί ύψους 240 εκατομμυρίων ευρώ, ενώ για το γάλα και τα προϊόντα γάλακτος το ποσό ανέρχεται περίπου σε σχεδόν 100 εκατομμύρια ευρώ. Τώρα θα αρθούν όλοι αυτοί οι φραγμοί για τη γεωργία μας όσον αφορά την πρόσβαση στην αγορά. Θα ήθελα, για αυτόν τον τομέα συγκεκριμένα, η Ευρωπαϊκή Επιτροπή να εξετάσει τρόπους με τους οποίους θα μπορούσαμε να θεσπίσουμε κάποιο πρόγραμμα πρόσβασης στην αγορά, όχι μόνο για τις μικρομεσαίες επιχειρήσεις, αλλά και για τη γεωργία στις χώρες που θα επωφεληθούν από τη συμφωνία ελεύθερων συναλλαγών.
<P>
Πάνω από όλα, θα ήθελα να διασφαλίσουμε ότι οι εταίροι μας στη Νότια Κορέα εφαρμόζουν πλέον τα μέτρα διευκόλυνσης των συναλλαγών για τα οποία δεσμεύονται στη συμφωνία. Απευθύνω έκκληση για τη σαφή παρακολούθηση της ενδεχόμενης εισαγωγής νέων φραγμών στο εμπόριο, και θα ήθελα, ειδικότερα, να συγχαρώ την Επιτροπή.
<P>
Τα όσα πέτυχε η Επιτροπή και τα όσα πέτυχαν οι εισηγητές του Κοινοβουλίου, ιδίως κατά τις τριμερείς διαπραγματεύσεις, αποτελούν παράδειγμα για όλους μας. Ελπίζω αύριο να υπάρξει ευρεία πλειοψηφία στο παρόν Σώμα υπέρ αυτής της συμφωνίας.
<SPEAKER ID="561" NAME="Pablo Zalba Bidegain">
εξ ονόματος της Ομάδας PPE. - (ES) Κύριε Πρόεδρε, κυρίες και κύριοι, κύριε De Gucht, στις αρχές της τρέχουσας κοινοβουλευτικής περιόδου, της πρώτης κοινοβουλευτικής περιόδου για εμένα προσωπικά, ένα από τα πρώτα ζητήματα για τα οποία άκουσα να γίνεται συζήτηση ήταν ακριβώς η συμφωνία ελεύθερων συναλλαγών με την Κορέα. Ορισμένοι τομείς της ευρωπαϊκής βιομηχανίας, ιδίως η αυτοκινητοβιομηχανία, αντιτάχθηκαν ομόφωνα σε αυτήν τη συμφωνία. Ως πολίτης της Ναβάρας και της Ισπανίας, όπου η αυτοκινητοβιομηχανία αντιπροσωπεύει σημαντικό μερίδιο της οικονομίας μας, αισθάνθηκα την υποχρέωση να συμμετάσχω, προκειμένου να συμβάλω στη βελτίωση, αν όχι της συμφωνίας, καθόσον αυτό δεν ήταν πλέον εφικτό, τουλάχιστον της ρήτρας διασφάλισης, στην οποία το Κοινοβούλιο μπορούσε να επιφέρει βελτιώσεις.
<P>
Αποφασίσαμε, λοιπόν, να επιτύχουμε δύο στόχους. Πρώτον, να προστατεύσουμε τη βιομηχανία και τις θέσεις εργασίας της και, δεύτερον, να καταστήσουμε τη συμφωνία ελκυστικότερη για τους ενδιαφερόμενους κλάδους, και δη την αυτοκινητοβιομηχανία. Σκοπός μας δεν ήταν απλώς να αποφύγουμε την κατηγορηματική απόρριψη, αλλά να κερδίσουμε την υποστήριξη για τη σύναψη της συμφωνίας. Πιστεύω ότι μπορούμε να πούμε εδώ σήμερα ότι "η αποστολή εξετελέσθη". Και τούτο χάρη στο επίπονο έργο και την εμπειρογνωμοσύνη του Κοινοβουλίου.
<P>
Θα ήθελα να εκφράσω την ευγνωμοσύνη μου στον εισηγητή και στους σκιώδεις εισηγητές αμφότερων των εκθέσεων για το εξαίρετο έργο τους. Σε ευχαριστώ, Robert. Και σε ευχαριστώ επίσης για τα καλά σου λόγια.
<P>
Εύσημα αξίζουν επίσης στα μέλη της Επιτροπής Διεθνούς Εμπορίου, υπό την ηγεσία του προέδρου της, κ. Moreira. ¡Muito obrigado!, Vital.
<P>
Θα ήθελα επίσης να ευχαριστήσω τη βελγική Προεδρία της Ευρωπαϊκής Ένωσης για το εξαίρετο έργο της. Οι προσπάθειές της ανταμείφθηκαν υπό τη μορφή της συμφωνίας στην οποία καταλήξαμε εντέλει τον Δεκέμβριο.
<P>
Τέλος, θα ήθελα να επισημάνω το έργο της Ευρωπαϊκής Επιτροπής, ιδιαιτέρως δε τη συμβολή του Ignacio Bercero, για την οποία είμαι ιδιαίτερα ευγνώμων. Αύριο θα ψηφίσουμε υπέρ μιας αποτελεσματικότερης, ευκολότερης στην εφαρμογή ρήτρας, η οποία θα προστατεύει πραγματικά την ευρωπαϊκή βιομηχανία. Σήμερα μειώθηκαν σημαντικά οι ανησυχίες σχετικά με τη συμφωνία ελεύθερων συναλλαγών με την Κορέα. Πράγματι, θα μπορούσαμε ακόμα να πούμε ότι έχουν πλέον εξαλειφθεί. Σήμερα, οι ευκαιρίες που σαφώς δημιουργεί αυτή η συμφωνία ξεπερνούν τις αβεβαιότητες. Το Ευρωπαϊκό Κοινοβούλιο θα πρέπει να είναι υπερήφανο για το άρτιο έργο που επιτέλεσε.
<SPEAKER ID="562" NAME="Bernd Lange" LANGUAGE="DE">
Κύριε Πρόεδρε, κύριε Επίτροπε, κυρίες και κύριοι, η Συνθήκη της Λισαβόνας έχει θέσει πραγματικά την εμπορική πολιτική σε νέα βάση. " ΕΕ φέρει την αποκλειστική ευθύνη για την άσκηση της εμπορικής πολιτικής, και το Κοινοβούλιο παρέχει ή όχι τη συγκατάθεσή του. Ως εκ τούτου, αποκτήσαμε μια νέα αρμοδιότητα. Ο μοναδικός τρόπος με τον οποίο μπορούμε να ασκήσουμε αυτήν τη νέα αρμοδιότητα είναι να συνεργαστούμε. Αυτό το αποδείξαμε ξεκάθαρα στο συγκεκριμένο ζήτημα. Εν προκειμένω, θα ήθελα επίσης να ευχαριστήσω τους εισηγητές και τους σκιώδεις εισηγητές.
<P>
" εμπορική πολιτική δεν αποτελεί αυτοσκοπό. Ο στόχος της είναι, πρωτίστως, η ενίσχυση των θέσεων απασχόλησης και της βιομηχανικής εξέλιξης στην Ευρωπαϊκή Ένωση, και, δευτερευόντως, η βελτίωση των συνθηκών για τους κατοίκους άλλων χωρών ανά τον κόσμο. " εμπορική πολιτική πρέπει να αποσκοπεί στην επίτευξη αυτών των δύο στόχων. Πρέπει, λοιπόν, να αξιολογήσουμε την εν λόγω συμφωνία σε αυτό το πλαίσιο. Γενικά, αποτελεί ένα βήμα προς τη σωστή κατεύθυνση για την εκπλήρωση αυτών των δύο απαιτήσεων. Ωστόσο, επικρίνουμε σίγουρα ορισμένα στοιχεία, όπως, για παράδειγμα, το ζήτημα της επιστροφής δασμών στη Νότια Κορέα, που θα επιφέρει μονόπλευρα ανταγωνιστικά πλεονεκτήματα για ορισμένους τομείς της βιομηχανίας στη Νότια Κορέα, ιδίως σε ευαίσθητους τομείς όπως η αυτοκινητοβιομηχανία. Δικαίως, λοιπόν, πραγματοποιήσαμε ιδιαίτερα εντατικές διαβουλεύσεις σχετικά με μια ρήτρα διασφάλισης, την οποία και υλοποιήσαμε επίσης από κοινού, και η οποία προβλέπει τη στενή παρακολούθηση αυτών ακριβώς των στοιχείων, ώστε να μπορούμε να είμαστε βέβαιοι ότι οι δυνατότητες που παρέχει η επιστροφή δασμών στη Νότια Κορέα δεν θα οδηγήσουν σε στρέβλωση του ανταγωνισμού στην Ευρώπη. Το Κοινοβούλιο δικαίως θέσπισε διασφαλίσεις στην προκειμένη περίπτωση.
<P>
Δεύτερον, η συμφωνία αυτή αποσκοπεί εξίσου στη βελτίωση της κατάστασης στη Νότια Κορέα για τους κορεάτες συναδέλφους μας. " Νότια Κορέα πρέπει να προβεί σε περαιτέρω βελτιώσεις όσον αφορά το κεφάλαιο 13, και δη το ζήτημα των βασικών προδιαγραφών εργασίας που προβλέπονται από τη ΔΟΕ. Δύο πραγματικά καίριες βασικές προδιαγραφές εργασίας -οι βασικές προδιαγραφές εργασίας αριθ. 87 και αριθ. 98 σχετικά με τις συλλογικές διαπραγματεύσεις- δεν έχουν εφαρμοσθεί ή επικυρωθεί. Το άρθρο 314 του ποινικού κώδικα αφορά την παρεμπόδιση της άσκησης επαγγελματικής δραστηριότητας. Τίποτα από αυτά δεν συνάδει με τον χαρακτήρα και τις διατάξεις της εν λόγω συμφωνίας. Συνεπώς, κύριε Επίτροπε, βασίζομαι σε εσάς και στη δήλωση που κάνατε υπέρ της ρήτρας διασφάλισης, προκειμένου να αλλάξει αυτή η κατάσταση στη Νότια Κορέα και να αποτελέσει, συνεπώς, η συμφωνία πρότυπο για το μέλλον, επιτρέποντας την περαιτέρω εξέλιξη της παγκοσμιοποίησης με δίκαιο τρόπο.
<SPEAKER ID="563" NAME="Michael Theurer" LANGUAGE="DE">
Κύριε Πρόεδρε, κύριε Επίτροπε, κυρίες και κύριοι, γινόμαστε μάρτυρες μιας ιστορικής κατάστασης, διότι η συμφωνία ελεύθερων συναλλαγών με τη Νότια Κορέα που συζητούμε και σκοπεύουμε να εγκρίνουμε είναι η πρώτη συμφωνία ελεύθερων συναλλαγών που συζητείται στο πλαίσιο του νέου συστήματος, δυνάμει της Συνθήκης της Λισαβόνας, η οποία εκχωρεί στο Κοινοβούλιο πλήρη εξουσία συναπόφασης.
<P>
Αυτό καθιστά πιο δημοκρατικό έναν σημαντικό τομέα πολιτικής - την εμπορική πολιτική. Εμείς, ως Κοινοβούλιο, θεωρούμε ότι αυτό είναι σημαντικό. Ο διάλογος που διεξάγεται εδώ, στο Κοινοβούλιο, καταδεικνύει επίσης ότι, όσον αφορά τις ρήτρες διασφάλισης, είμαστε σε θέση να συμπεριλάβουμε σημαντικές ανησυχίες που μας εξέφρασαν οι εργαζόμενοι, οι εταιρείες και οι ενώσεις σε μια βελτιωμένη ρήτρα διασφάλισης, η οποία αποβλέπει στην προστασία των συμφερόντων του κλάδου και, πάνω από όλα, των θέσεων απασχόλησης στο μέλλον, δημιουργώντας ίσους όρους και δίκαιες συνθήκες ανταγωνισμού, αποφεύγοντας ταυτόχρονα τυχόν ασυμμετρίες. Σε αυτό ακριβώς εστιάσαμε εμείς, η Ομάδα της Συμμαχίας Φιλελεύθερων και Δημοκρατών για την Ευρώπη.
<P>
Ως σκιώδης εισηγητής της Ομάδας μας, χαίρομαι που ευοδώθηκαν οι προσπάθειές μας εν προκειμένω. Ο μηχανισμός των δασμολογικών επιστροφών, ο οποίος μας προβλημάτισε αρχικά, έχει πλέον συμπεριληφθεί ρητώς στη ρήτρα διασφάλισης, και ο βιομηχανικός κλάδος, όπως άλλωστε και το Κοινοβούλιο, έχει τη δυνατότητα να ζητήσει από την Επιτροπή να διενεργήσει έρευνα. Σχεδιάζεται μια διαδικασία παρακολούθησης, η οποία πρόκειται να θεσπιστεί κατά διαφανή τρόπο μέσω μιας ηλεκτρονικής πλατφόρμας, και παρέχεται μεγαλύτερο πεδίο εφαρμογής για τη διερεύνηση των παραγόντων που θα καθορίζουν κατά πόσον υφίσταται σημαντικές ζημίες η ευρωπαϊκή βιομηχανία. Προβλέπονται επίσης μηχανισμοί παρακολούθησης που θα εφαρμόζονται από την Επιτροπή, ιδίως στους ευαίσθητους τομείς, σε περίπτωση αύξησης των εισαγωγών. Μπορούμε να ξεκινήσουμε με αυτό και να εστιάσουμε στα πλεονεκτήματα που συνδέονται με τη συμφωνία με τη Νότια Κορέα, όπως η σημαντική μείωση των δασμών - η Επιτροπή αναμένει οι επιχειρήσεις της Ευρώπης να μπορέσουν να εξοικονομήσουν συνολικό ποσό ύψους 1,6 δισεκατομμυρίου ευρώ.
<P>
Θα ήθελα, λοιπόν, να ευχαριστήσω τον Επίτροπο κ. De Gucht, που εργάστηκε σκληρά ώστε να μπορέσουμε να καταλήξουμε σε συμβιβασμό, μεταξύ άλλων και με το Συμβούλιο. Θα ήθελα επίσης να ευχαριστήσω τους εισηγητές και τους σκιώδεις εισηγητές, ειδικότερα δε τον κ. Sturdy και τον κ. Zalba Bidegain, για το εξαίρετο έργο τους. Επιτύχαμε πραγματικά ένα καλό αποτέλεσμα εν προκειμένω.
<SPEAKER ID="564" NAME="Yannick Jadot" LANGUAGE="FR">
Κύριε Πρόεδρε, κύριε Επίτροπε, πρόκειται πράγματι για την πρώτη μεγάλη συμφωνία ελεύθερων συναλλαγών που υπέγραψε η Ευρώπη μετά από αρκετά έτη, και επί του ζητήματος των συμφωνιών ελεύθερων συναλλαγών, οφείλουμε να παραδεχτούμε ότι έχετε μεγάλες βλέψεις - Νότια Κορέα, Καναδάς, Ινδία, Mercosur. Δεν λείπει καμία απολύτως χώρα από τις φιλοδοξίες της Ευρωπαϊκής Επιτροπής όσον αφορά τις συμφωνίες ελεύθερων συναλλαγών.
<P>
Στην περίπτωση της εν λόγω συμφωνίας, ακούσαμε ότι θα υπάρξουν μόνο νικητές· εξακολουθώ να αναρωτιέμαι, όμως, ποιοι θα είναι αυτοί οι νικητές, όταν πληροφορούμαι ότι θα υπάρξουν νικητές στον γεωργικό τομέα. Ως εκλεγμένος αντιπρόσωπος της Βρετάνης, μπορώ να σας διαβεβαιώσω ότι στην εν λόγω περιφέρεια, η οποία παράγει άνω του 60% του χοιρείου κρέατος της Γαλλίας, τα λιγοστά οφέλη που θα έχουν οι εταιρείες γεωργικών προϊόντων διατροφής δεν αντισταθμίζουν την πτώση που παρατηρείται στον τουρισμό, ούτε την υποβάθμιση του περιβάλλοντος και της υγείας των εργαζομένων και τις ζημίες των γεωργών.
<P>
Υπάρχουν, ωστόσο, πράγματι και πολλοί ηττημένοι· διαθέτουμε, εν προκειμένω, τυχόν προβλέψεις σχετικά με την κατάσταση της οικονομικής και κοινωνικής Ευρώπης μετά την υπογραφή όλων αυτών των συμφωνιών ελεύθερων συναλλαγών; Όχι, δεν διαθέτουμε, ούτε γνωρίζουμε, τελικά, εάν θα υπάρχει ακόμα βιομηχανικός ή οικονομικός τομέας για να επωφεληθεί από αυτές τις συμφωνίες ελεύθερων συναλλαγών.
<P>
Επιπλέον, και κυρίως, κύριε Επίτροπε, όσο και να προσπαθείτε να μας πείσετε ότι δεν αμφισβητούμε την περιβαλλοντική και κλιματική πολιτική της Νότιας Κορέας, αυτό δεν είναι αλήθεια. Θα μπορούμε να εξάγουμε τεράστια επιβατικά αυτοκίνητα, ήτοι τα αυτοκίνητα κατασκευαστών οι οποίοι καταβάλλουν τις ελάχιστες δυνατές προσπάθειες για την καταπολέμηση της κλιματικής αλλαγής, αλλά θα επιβραβεύονται από την εν λόγω συμφωνία.
<P>
Είναι η πρώτη φορά που η Ευρωπαϊκή Ένωση αμφισβητεί την πολιτική για το κλίμα ενός εμπορικού εταίρου της. Έχει ξεκινήσει η Ευρωπαϊκή Επιτροπή την τροποποίηση της οδηγίας της για την ποιότητα των καυσίμων υπό τις πιέσεις του Καναδά;
<P>
Θεωρούμε ότι αντιστρέφουμε τις φιλοδοξίες της Ευρώπης: το περιβάλλον και το κλίμα πρέπει να έρχονται πριν από το εμπόριο. Για αυτόν τον λόγο, η Ομάδα μας θα καταψηφίσει αυτήν τη συμφωνία.
<SPEAKER ID="565" NAME="Helmut Scholz" LANGUAGE="DE">
Κύριε Πρόεδρε, κύριε Επίτροπε, με την υπογραφή της συμφωνίας ελεύθερων συναλλαγών μεταξύ της ΕΕ και της Κορέας τον Οκτώβριο του 2010, που χαρακτηρίστηκε από την Επιτροπή και το Συμβούλιο ως η πλέον φιλόδοξη συμφωνία του είδους της που αποτέλεσε αντικείμενο διαπραγμάτευσης μεταξύ της ΕΕ και ενός εξόχως εκβιομηχανισμένου κράτους, οι διμερείς προστατευτικοί δασμοί πρόκειται να μειωθούν κατά 98% περίπου εντός της επόμενης πενταετίας. Οι εμπορικές συναλλαγές μεταξύ της ΕΕ και της Κορέας αναμένεται να διπλασιαστούν σε μεσοπρόθεσμο ορίζοντα, και αυτό -κατά τα λεγόμενα- θα επιταχύνει την οικονομική ανάπτυξη και τη δημιουργία θέσεων απασχόλησης και ευημερίας. " Ομάδα μου και εγώ, προσωπικά, διατηρούμε, ευλόγως, αμφιβολίες για αυτήν την πρόβλεψη.
<P>
Εκτός από την εμμονή στον ρόλο των ελεύθερων συναλλαγών ως είδους σωτηρίας για την παγκόσμια οικονομία που βρίσκεται επί του παρόντος σε επισφαλή θέση -στοιχείο που αποτυπώνεται και στη συμφωνία ελεύθερων συναλλαγών αυτήν καθαυτή- η συμφωνία δεν καθιστά σαφές εάν θα μας βοηθήσει, ή θα είναι σε θέση να μας βοηθήσει, να αντιμετωπίσουμε τις παγκόσμιες προκλήσεις που εγείρονται λόγω της κλιματικής αλλαγής και της απαραίτητης στοιχειώδους οικονομικής αναδιάρθρωσης. Ποια είναι τα κριτήρια αποτελεσματικότητας και ποια τα κριτήρια ελεύθερων συναλλαγών; Παράλληλα, κύριε Επίτροπε, η συναφθείσα συμφωνία ελεύθερων συναλλαγών δεν περιλαμβάνει σχεδόν καμία αναφορά στη μελλοντική αειφορία, κατευθυνόμενη αλλαγή ή διεθνή οικονομική συνεργασία. Συνάπτεται μια συμφωνία στην οποία εξακολουθούν να παραβιάζονται οι θεμελιώδεις προδιαγραφές της Διεθνούς Οργάνωσης Εργασίας.
<P>
(Ο Πρόεδρος διακόπτει τον ομιλητή)
<SPEAKER ID="566" NAME="Anna Rosbach" LANGUAGE="DA">
Κύριε Πρόεδρε, αύριο θα ψηφίσουμε επί της συμφωνίας ελεύθερων συναλλαγών με την Κορέα· ήταν πλέον καιρός. Οι περισσότεροι από εμάς συμφωνούμε ότι είναι προς όφελος όλων. Θα είναι ιδιαίτερα ωφέλιμη για τους γεωργούς και τους οικονομικούς φορείς της Ευρώπης. Ωστόσο, δεν πρέπει να παραβλέψουμε το γεγονός ότι η συμφωνία δεν επιφέρει μόνο πλεονεκτήματα για τις ευρωπαϊκές εταιρείες και τους κορεάτες γεωργούς. Ορισμένοι τομείς θα ωφεληθούν από τη συμφωνία, αλλά κάποιοι άλλοι αναπόφευκτα θα ζημιωθούν. Με αυτόν, όμως, τον τρόπο, οι πολίτες της ΕΕ θα είναι σε θέση να αγοράζουν φθηνότερα τεχνολογικά προϊόντα και αυτοκίνητα από την Κορέα. Σε αντάλλαγμα, η Κορέα θα αγοράζει από την Ευρώπη τρόφιμα, τα οποία της είναι απολύτως αναγκαία, καθώς και φάρμακα και αγαθά πολυτελείας. " συμφωνία ενδέχεται να οδηγήσει επίσης σε βελτίωση των περιβαλλοντικών και εργασιακών συνθηκών στην Κορέα - αξίζει να το αναφέρουμε αυτό και να είμαστε ικανοποιημένοι. Ελπίζω να μπορέσει να τεθεί σε ισχύ η συμφωνία γρήγορα, ιδίως επειδή η ΕΕ επιθυμεί να έχει το πλεονέκτημα των πρωτείων έναντι των "ΠΑ, οι οποίες βρίσκονται επίσης σε φάση διαπραγματεύσεων με την Κορέα για τη σύναψη μιας παρόμοιας συμφωνίας. Τέλος, ευχαριστώ όλους τους εισηγητές για τις άοκνες προσπάθειές τους και το πολύ αξιόλογο έργο που επιτέλεσαν.
<SPEAKER ID="567" NAME="Laurence J.A.J. Stassen" AFFILIATION="NI">
(NL) Κύριε Πρόεδρε, αύριο θα ψηφίσουμε επί της συμφωνίας ελεύθερων συναλλαγών με τη Νότια Κορέα. Οφείλω να ομολογήσω ότι, εκ πρώτης όψεως, φαίνεται ικανοποιητική. " αντιπροσωπεία του Ολλανδικού Κόμματος για την Ελευθερία (PVV) υποστηρίζει ένθερμα τις ελεύθερες συναλλαγές. Δυστυχώς, η Ευρωπαϊκή Ένωση δεν μπόρεσε να αντισταθεί στην προσθήκη ρήτρας διασφάλισης στην εμπορική συμφωνία. Αυτό σημαίνει ότι οι μη ανταγωνιστικές εταιρείες θα είναι μεν προστατευμένες, αλλά δεν θα μπορούν να αντεπεξέλθουν σε δύσκολες περιστάσεις, ερχόμενες αντιμέτωπες με τον ανταγωνισμό των κορεστικών προϊόντων.
<P>
Με άλλα λόγια, σε περίπτωση που οι ευρωπαίοι καταναλωτές επιλέξουν να αγοράσουν κορεατικά προϊόντα και όχι ευρωπαϊκά, για τον απλό λόγο ότι τα πρώτα μπορεί να είναι καλύτερης ποιότητας ή φθηνότερα, θα εγερθούν και πάλι εμπορικοί φραγμοί. Ιδού πώς ξεπροβάλλει και πάλι η φαύλη ροπή της Ευρώπης προς τον προστατευτισμό και την παρέμβαση στην αγορά.
<P>
Κύριε Πρόεδρε, η ύπαρξη ελεύθερων συναλλαγών χωρίς κανένα μειονέκτημα για την ευρωπαϊκή βιομηχανία είναι, ασφαλώς, ουτοπική. Συνεπώς, οι προσπάθειες παράκαμψης αυτού του στοιχείου, συμπεριλαμβάνοντας ρήτρα διασφάλισης και προσφέροντας αποζημίωση στις βιομηχανίες που τίθενται σε μειονεκτική θέση, αποτελεί εντελώς άστοχη λύση.
<P>
Διότι κάτι τέτοιο θα επιτρέψει στις ανεπαρκώς ανταγωνιστικές βιομηχανίες να συνεχίσουν τη συνήθη πρακτική τους χωρίς να προσπαθούν να προσαρμοστούν στον ανταγωνισμό. Ακόμα χειρότερα, ποιος θα πληρώσει τελικά τον λογαριασμό; Ακριβώς: δυστυχώς, οι πολίτες μας. Ως καταναλωτές, θα αναγκαστούν να πληρώνουν πλέον του δέοντος για τις αγορές τους και, εκτός αυτού, θα κληθούν, ως φορολογούμενοι, ακόμα και να να καταβάλουν την απαιτούμενη αποζημίωση.
<P>
Πώς μπορώ να το εξηγήσω αυτό στους ψηφοφόρους μου που θα κληθούν σύντομα να πληρώσουν τον λογαριασμό, σε περίπτωση που χάσει η Fiat, για παράδειγμα, μέρος του μεριδίου αγοράς της από την Kia; Οι κανόνες αυτοί δεν έχουν θέση σε μια συμφωνία ελεύθερων συναλλαγών. Στην πράξη, δεν αποτελούν τίποτα άλλο από επιδοτήσεις προς μη κερδοφόρες επιχειρήσεις εις βάρος των ευρωπαίων πολιτών. Ελεύθερες συναλλαγές; Θαυμάσια ιδέα· ας απορρίψουμε, όμως, αυτήν τη ρήτρα διασφάλισης.
<SPEAKER ID="568" NAME="Elisabeth Jeggle" AFFILIATION="PPE">
(DE) Κύριε Πρόεδρε, κυρίες και κύριοι, η Νότια Κορέα αποτελεί όντως πολύ σημαντική αγορά για τα προϊόντα της ευρωπαϊκής βιομηχανίας -έχει ήδη τονιστεί αυτό και έχουν επισημανθεί ο κλάδιος της αυτοκινητοβιομηχανίας-, αλλά και για τους γεωργούς. Θα ήθελα να υπογραμμίσω ότι τούτο επιβάλλεται να είναι προς όφελος όλων. Ακολουθεί μια νέα γενιά, και αυτό είναι θετικό. " συμφωνία με τη Νότια Κορέα περιέχει ένα κεφάλαιο για τη βιώσιμη ανάπτυξη, το οποίο καλύπτει τα εργασιακά πρότυπα, την περιβαλλοντική πολιτική και έναν μηχανισμό παρακολούθησης, στον οποίο θα συμμετέχει η κοινωνία των πολιτών. Αυτό είναι εξίσου θετικό.
<P>
" συμφωνία ελεύθερων συναλλαγών αποτελεί βήμα προς τη σωστή κατεύθυνση, και θα ήθελα να ευχαριστήσω όλους τους συμμετέχοντες, επισημαίνοντας το εξαιρετικό έργο που εκπονήθηκε. Εντούτοις, θα ήθελα επίσης να ζητήσω τη θέσπιση σαφών κανόνων για την αλυσίδα παραγωγής συνολικά, ιδίως όσον αφορά τα τρόφιμα. Δεν πρέπει να σκεφτόμαστε μόνο το τελικό προϊόν, και δεν πρέπει να επωφελείται μόνον ο γεωργικός τομέας· πρέπει να επωφελούνται και οι ίδιοι οι γεωργοί.
<P>
Για το καλό των ευρωπαίων καταναλωτών και των γεωργών μας, όταν υπάρχει ελευθέρωση των εμπορικών ροών, πρέπει οπωσδήποτε να διασφαλίζεται ότι τα γεωργικά προϊόντα που εισάγονται στην Ευρωπαϊκή Ένωση πληρούν τα υψηλά μας πρότυπα ως προς την προστασία του περιβάλλοντος, των ζώων και των καταναλωτών, μεταξύ άλλων και στον τόπο προέλευσής τους, αλλά και σε ολόκληρη την αλυσίδα παραγωγής.
<P>
Θα υποστηρίξω τη θέση της Επιτροπής Διεθνούς Εμπορίου αύριο, επί των περαιτέρω, όμως, προσπαθειών ελευθέρωσης, απευθύνω θερμή έκκληση να ληφθούν εξίσου υπόψη ο κλάδος των τροφίμων και οι γεωργοί.
<SPEAKER ID="569" NAME="Vital Moreira" AFFILIATION="S&amp;D">
(PT) Κύριε Πρόεδρε, υπό την ιδιότητα του προέδρου της Επιτροπής Διεθνούς Εμπορίου, θα ήθελα, πρωτίστως, να εκφράσω την ικανοποίησή μου για το γεγονός ότι πρόκειται να ολοκληρώσουμε επιτυχώς εντός ολίγου την πρώτη μείζονα δοκιμασία μας επί της άσκησης των εξουσιών συναπόφασης που μας εκχώρησε η Συνθήκη της Λισαβόνας στον τομέα των εμπορικών συμφωνιών. Θεωρώ ότι ασκήσαμε τις εξουσίες μας με υψηλό αίσθημα ευθύνης, και φρονώ πώς επιβάλλεται να ευχαριστήσω τους εισηγητές και τους σκιώδεις εισηγητές, καθώς και να εκφράσω την ευγνωμοσύνη μου για το πνεύμα συνεργασίας που επέδειξαν η Επιτροπή και το Συμβούλιο, υπό τη βελγική Προεδρία, κατά τις διαπραγματεύσεις σχετικά με τον κανονισμό για τα μέτρα διασφάλισης.
<P>
Πρέπει να σημειωθεί ότι, κατά την ψηφοφορία που διεξήχθη στην Επιτροπή Διεθνούς Εμπορίου, σημειώθηκε συντριπτική πλειοψηφία υπέρ της σύστασης της έγκρισης της εμπορικής συμφωνίας και της έγκρισης εξίσου του κανονισμού για τον μηχανισμό διασφάλισης. Αυτό αποδεικνύει ότι το Κοινοβούλιο είναι σε θέση να δημιουργήσει ευρύ πολιτικό συνασπισμό για το μεγαλύτερο άνοιγμα του διεθνούς εμπορίου, σύμφωνα με μία από τις αρχές που καθορίζονται, μάλιστα, και στην εμπορική συμφωνία.
<P>
" εμπορική συμφωνία είναι, κατ' εμέ, αμοιβαία επωφελής. Με το αμοιβαίο άνοιγμα αμφότερων των αγορών, έκαστη οικονομία μπορεί να επωφεληθεί από τα ανταγωνιστικά της πλεονεκτήματα. " εμπορική συμφωνία δεν θα εξαλείψει μόνο τους δασμούς και τους μη δασμολογικούς φραγμούς, αλλά θα περιλαμβάνει επίσης το άνοιγμα της αγοράς των δημόσιων συμβάσεων, τη διασφάλιση των δικαιωμάτων πνευματικής ιδιοκτησίας και την προστασία των εργασιακών δικαιωμάτων και των περιβαλλοντικών προτύπων.
<P>
Άπαξ και επικυρωθεί η συμφωνία, πράγμα που αισιοδοξώ ότι θα συμβεί αύριο, πρέπει να προχωρήσουμε αποφασιστικά στο επόμενο στάδιο, δηλαδή στην εφαρμογή της.
<SPEAKER ID="570" NAME="Niccolò Rinaldi" AFFILIATION="ALDE">
(IT) Κύριε Πρόεδρε, κύριε Επίτροπε, η παρούσα συμφωνία περιλαμβάνει μια ρήτρα που δεν μας πείθει και δεν μας έπεισε ποτέ. Αναφέρομαι στην επιστροφή δασμών που θα λαμβάνει η Κορέα για τις εισαγωγές προϊόντων από την Κίνα ή άλλες χώρες. Το έχουμε ήδη συζητήσει αυτό, αλλά ως φιλελεύθερος δημοκράτης θεωρώ αυτό το μέτρο ιδιαίτερα προβληματικό. Αποτελεί μια μορφή εξαγωγικής επιδότησης, και θα ήθελα, κατά την ψηφοφορία επί της συμφωνίας, να υπάρξει διαβεβαίωση ότι η εν λόγω ρήτρα δεν θα δημιουργήσει προηγούμενο και δεν θα συμπεριληφθεί σε καμία άλλη μελλοντική συμφωνία.
<P>
Με την αυριανή ψηφοφορία θα ολοκληρωθεί το ένα σκέλος της πορείας που ξεκινήσαμε από κοινού, αλλά μόνο το ένα σκέλος, διότι οι επαφές μεταξύ Κοινοβουλίου και Επιτροπής πρέπει να συνεχιστούν, τουλάχιστον όσον αφορά την πραγματική εφαρμογή της ρήτρας διασφάλισης. Το συμφέρον της ευρωπαϊκής βιομηχανίας και των ευρωπαίων εργαζομένων δεν μας επιτρέπει να υποπέσουμε σε σφάλματα κατά την εφαρμογή της, ειδάλλως θα βρεθούμε αντιμέτωποι με μείζονα προβλήματα στις μελλοντικές συμφωνίες.
<P>
Φέτος είναι η χρονιά του λαγού στην Άπω Ανατολή· ευελπιστώ, λοιπόν, η ευρωπαϊκή βιομηχανία να τρέξει σαν λαγός, επωφελούμενη από όλα όσα μπορεί να της προσφέρει αυτή η συμφωνία.
<SPEAKER ID="571" NAME="Gerald Häfner" AFFILIATION="Verts/ALE">
(DE) Κύριε Πρόεδρε, κυρίες και κύριοι, θυμάμαι ακόμα πολύ καλά -όπως συμβαίνει επί του παρόντος στην Αίγυπτο και την Τυνησία- πώς ο λαός της Κορέας, ιδίως οι νέοι, κατέβηκε στους δρόμους και, απέναντι σε κλομπ και όπλα της αστυνομίας, αγωνίστηκε για την ελευθερία, τη δημοκρατία και την αυτοδιάθεσή του. Οι εξελίξεις που έλαβαν χώρα έκτοτε είναι απίστευτες. Είναι απίστευτα τα επιτεύγματα της Κορέας στους τομείς της δημοκρατίας, της αυτοδιάθεσης και της ελευθερίας, αλλά και στους τομείς της οικονομίας και, ολοένα περισσότερο πλέον, του περιβάλλοντος. Αυτό καθιστά την Κορέα παράδειγμα προς μίμηση για πολλές άλλες ασιατικές χώρες· πρόκειται επίσης για μια χώρα με την οποία αναπτύσσουμε πλέον ολοένα στενότερη συνεργασία, και τούτο το επικροτώ θερμά, σε συνδυασμό με το έργο μας για την άρση των τελωνειακών φραγμών και την καθιέρωση δικαιότερων συνθηκών εμπορίου.
<P>
Εντούτοις, απορρίπτουμε σήμερα την εν λόγω συμφωνία, και υπάρχουν πολλοί συγκεκριμένοι λόγοι για αυτό, ορισμένοι από τους οποίους αναφέρθηκαν από τον συνάδελφο βουλευτή κ. Jadot. Πέραν των όσων έχουν ειπωθεί, θα ήθελα επίσης να αναφέρω τον κανονισμό στον τομέα του χρηματοπιστωτικού κλάδου, που θεωρούμε ότι αποτελεί βήμα προς τη λάθος κατεύθυνση. Ωστόσο, υπάρχουν και για αυτό εξίσου σημαντικοί λόγοι. Συνάπτουμε ολοένα περισσότερες συμφωνίες ελεύθερων συναλλαγών, καθεμία από τις οποίες δίδει αφορμή για τη σύναψη κάποιας άλλης. Δεν χρειαζόμαστε ένα μωσαϊκό περισσότερων νέων επιμέρους συμφωνιών, αλλά δίκαιους και θεμιτούς κανόνες για τον κλάδο του εμπορίου συνολικά.
<SPEAKER ID="572" NAME="William" AFFILIATION="The Earl of) Dartmouth  (EFD">
(EN) Κύριε Πρόεδρε, μια συμφωνία ελεύθερων συναλλαγών δεν μπορεί να αφορά μόνο τους δασμούς. Πρέπει να αφορά και τα δικαιώματα πνευματικής ιδιοκτησίας.
<P>
Μια επιχείρηση στην εκλογική μου περιφέρεια με την επωνυμία "Avon Protection" κατέχει ηγετική θέση παγκοσμίως στην κατασκευή μασκών αερίων. " "Avon" εκτιμά ότι έχουν παραβιαστεί τα διπλώματα ευρεσιτεχνίας της από μια εταιρεία της Νότιας Κορέας, διότι τα προϊόντα που κατασκευάζει συνιστούν πολύ απλά αντίγραφα. " προστασία των διπλωμάτων ευρεσιτεχνίας προβλέπεται στη Νότια Κορέα, ωστόσο θα εκδώσει άραγε ένα κορεάτικο δικαστήριο ευνοϊκή απόφαση για μια βρετανική εταιρεία εις βάρος μιας κορεάτικης επιχείρησης;
<P>
" εύρυθμη λειτουργία των ελεύθερων συναλλαγών προϋποθέτει ίσους όρους ανταγωνισμού και, ναι, μια ρήτρα διασφάλισης όπως αυτή του Pablo Zalba Bidegain είναι μεν χρήσιμη, αλλά πρέπει να διασφαλίζει και ο αντισυμβαλλόμενος ότι η συμφωνία είναι όντως αμφίδρομη, ειδάλλως η συμφωνία ελεύθερων συναλλαγών, η οποία θα πρέπει να ωφελεί αμφότερα τα μέρη, καθίσταται απλώς εντελώς μονόπλευρη.
<SPEAKER ID="573" NAME="Gianluca Susta" AFFILIATION="S&amp;D">
(IT) Κύριε Πρόεδρε, κύριε Επίτροπε, κυρίες και κύριοι, θεωρώ ότι κακώς μετατρέψαμε τη συζήτηση για τη συμφωνία ελεύθερων συναλλαγών με την Κορέα σε αναμέτρηση μεταξύ των υποτιθέμενων οπαδών του νεοπροστατευτισμού και των σκληροπυρηνικών υποστηρικτών του ελεύθερου εμπορίου. Θεωρώ επίσης ότι κακώς ενήργησε η Επιτροπή περισσότερο ως αναπτυξιακός φορέας της οικονομίας των υπηρεσιών παρά ως πολιτική κυβέρνηση των 500 εκατομμυρίων Ευρωπαίων, η οποία οφείλει να επιτυγχάνει ισορροπία μεταξύ των προβληματισμών που αφορούν την ανάπτυξη αφενός και των προβληματισμών που αφορούν την απασχόληση και την κατανομή του πλούτου αφετέρου.
<P>
Αυτό που μας διαφοροποιεί από τις "νωμένες Πολιτείες, οι οποίες δεν έχουν επικυρώσει ακόμα αυτήν τη συμφωνία -και γνωρίζουμε τους λόγους-, και αυτό ισχύει εξίσου για τις σχέσεις με την Κορέα, είναι ακριβώς το γεγονός ότι καμία παγκόσμια οικονομική δύναμη δεν εκθέτει τον ποιοτικό -και τονίζω τη λέξη "ποιοτικό" κατασκευαστικό της κλάδο σε αναπόφευκτες διαδικασίες αποδιάρθρωσης, θυσιάζοντάς την στον βωμό οικονομικών συμφερόντων, φέροντας σε αντιπαράθεση τους υπαλλήλους από το City του Λονδίνου με τους εργάτες των σύγχρονων ευρωπαϊκών εργοστασίων, και αυτό είναι ακριβώς ό,τι δεν χρειάζεται η Ευρώπη την επαύριον της κρίσης.
<P>
Όλα αυτά, κύριε Sturdy, κύριε Επίτροπε, δεν έχουν καμία απολύτως σχέση με τον νεοπροστατευτισμό. Εάν συνέβαινε κάτι τέτοιο, θα έπρεπε να συμπεριλάβουμε σε αυτήν την κατηγορία και τους υπουργούς Βιομηχανίας της Ισπανίας, της Γερμανίας, της Πολωνίας, της Πορτογαλίας, της Γαλλίας και της Ιταλίας, οι οποίοι επανέλαβαν, στο φύλλο της 10ης Φεβρουαρίου της εφημερίδας Le Monde, ότι επιβάλλεται να τεθεί το κοινοτικό συμφέρον στο επίκεντρο του έργου των ευρωπαϊκών θεσμικών οργάνων, δηλώνοντας ότι, εν προκειμένω, δεν θα μπορούσε σε καμία περίπτωση να προστατευθεί από τη ρήτρα διασφάλισης, ανεξαρτήτως της αρτιότητάς της.
<P>
Επιτελέσαμε εξαίρετο ακαδημαϊκό έργο στον τομέα των διεθνών εμπορικών σχέσεων, αλλά δεν ενεργήσαμε προς όφελος της Ευρώπης. Για τον λόγο αυτόν ...
<P>
(Ο Πρόεδρος διακόπτει τον ομιλητή)
<SPEAKER ID="574" NAME="Marielle De Sarnez" AFFILIATION="ALDE">
(FR) Κύριε Πρόεδρε, η παρούσα συμφωνία ελεύθερων συναλλαγών είναι η πρώτη που εξετάστηκε μετά την έναρξη ισχύος της Συνθήκης της Λισαβόνας, και αυτος είναι ο λόγος για τον οποίο εμείς, ως βουλευτές του Ευρωπαϊκού Κοινοβουλίου, εκτιμούμε ότι δεν μπορεί πραγματικά να τεθεί σε ισχύ εάν δεν λάβουμε ισχυρές διασφαλίσεις, διασφαλίσεις που πρέπει, επιπλέον, να αποτελέσουν πρότυπο για μελλοντικές εμπορικές συμφωνίες. Εναπόκειται σε εμάς λοιπόν -σε εσάς και σε εμάς- να διασφαλίσουμε την ορθή εφαρμογή των μηχανισμών αυτών, ούτως ώστε να προστατεύσουμε την ευρωπαϊκή οικονομία σε περίπτωση στρεβλώσεων του ανταγωνισμού.
<P>
Ωστόσο, αυτό δεν πρέπει επ' ουδενί λόγο να μας απαλλάξει από τον στρατηγικό προβληματισμό σε δύο τομείς. Πρώτον, προκειμένου για την εξασφάλιση της άσκησης πραγματικά θεμιτού ανταγωνισμού, είναι ουσιώδους σημασίας να λαμβάνονται υπόψη στις εμπορικές συμφωνίες κοινωνικά, υγειονομικά και περιβαλλοντικά πρότυπα. Αυτό συνιστά θεμελιώδη απαίτηση.
<P>
" δεύτερη παρατήρησή μου είναι ότι η Ευρώπη πρέπει επιτέλους να εφοδιαστεί με τα απαιτούμενα μέσα για τη διατήρηση ή την ανάκτηση της παραγωγικής της ικανότητας, επί παραδείγματι, της βιομηχανικής ή γεωργικής παραγωγικής ικανότητας, και τη διατήρηση -και αυτό είναι απολύτως επιβεβλημένο για το μέλλον της- της τεχνολογικής της προόδου.
<SPEAKER ID="575" NAME="Claudio Morganti" AFFILIATION="EFD">
(IT) Κύριε Πρόεδρε, κυρίες και κύριοι, ελπίζω πραγματικά ότι αυτό που συζητάμε αυτήν τη στιγμή δεν θα καταλήξει να αποτελέσει πρόσθετο και, ενδεχομένως, μοιραίο πλήγμα για τις οικονομίες μας. Ήδη κατακλυζόμαστε από προϊόντα που παράγονται με χαμηλό ή εξαιρετικά χαμηλό κόστος, τα οποία καταφθάνουν κυρίως από την ανατολική και τη νοτιοανατολική Ασία. Πολλές ιταλικές εταιρείες, ιδίως ΜΜΕ, έχουν λυγίσει υπό το βάρος του αθέμιτου ανταγωνισμού. Αυτό σημαίνει ότι δεν μπορούν να διατηρήσουν την ανταγωνιστική θέση τους στην αγορά, γεγονός το οποίο έχει τραγικές συνέπειες στην οικονομία και, ιδίως, στην απασχόληση.
<P>
" εν λόγω συμφωνία προβλέπει διάφορες ρήτρες διασφάλισης και προστασίας· ποιος μπορεί, όμως, να μας διαβεβαιώσει ότι θα τηρηθούν όντως μεταγενέστερα αυτοί οι κανόνες; Εξακολουθούν να υπάρχουν πολλές άγνωστες παράμετροι, και το πιθανό όφελος μερικών μεγάλων παραγωγών δεν μπορεί να αποκομίζεται πάντα αποκλειστικά εις βάρος των μικρότερων παραγωγών. Στην περιφέρειά μου, την Τοσκάνη, η κλωστοϋφαντουργία μας -που αποτελούσε ανέκαθεν κινητήριο δύναμη της οικονομίας μας- πλήττεται ήδη δριμύτατα λόγω του ασιατικού ανταγωνισμού: Ελπίζω μόνο να μην καταφέρει η ίδια η Ευρώπη το μοιραίο πλήγμα στον τομέα αυτόν, πιθανότατα δε και σε πολλούς άλλους, με τη συγκεκριμένη συμφωνία.
<P>
Δεν θα ψηφίσουμε υπέρ της εν λόγω συμφωνίας.
<SPEAKER ID="576" NAME="Peter Šťastný" AFFILIATION="PPE">
(SK) Κύριε Πρόεδρε, ήδη από την έναρξη των διαπραγματεύσεων τον Μάιο του 2007, η συμφωνία ελεύθερων συναλλαγών με τη Νότια Κορέα ακολούθησε μακρά και δύσκολη διαδρομή. Παρά τα σαφή οφέλη για αμφότερα τα μέρη, ορισμένοι βασικοί κλάδοι της ευρωπαϊκής βιομηχανίας εκτέθηκαν σε σοβαρούς κινδύνους. Εξέφρασα και εγώ τις επιφυλάξεις από το βήμα αυτού του Κοινοβουλίου και ζήτησα δίκαιους και ισορροπημένους κανόνες παιχνιδιού.
<P>
" λύση ήταν η διμερής ρήτρα διασφάλισης. Θα ήθελα να ευχαριστήσω τον Robert Sturdy και τον Pablo Zalba Bidegain που ανέλαβαν τα ηνία ως εισηγητές, καθώς και όλους όσοι συμμετίχαν στη διαδικασία. Χάρη στις συντονισμένες τους προσπάθειες, οι οικονομίες της ΕΕ και της Νότιας Κορέας θα παρουσιάσουν βελτίωση της τάξης δισεκατομμυρίων ευρώ. Από τον Ιούλιο του 2011, οι πραγματικοί νικητές αυτής της συμφωνίας θα είναι οι καταναλωτές και οι πολίτες αμφότερων των μερών.
<SPEAKER ID="577" NAME="Mario Pirillo" AFFILIATION="S&amp;D">
(IT) Κύριε Πρόεδρε, κυρίες και κύριοι, όλοι δήλωσαν ότι η συμφωνία ελεύθερων συναλλαγών με τη Δημοκρατία της Κορέας συνιστά θεσμική και στρατηγική καινοτομία εκ μέρους της ΕΕ. Αντιθέτως, όμως, πρόκειται για μια ανισόρροπη συμφωνία που θα έχει αρνητικό αντίκτυπο στον ευρωπαϊκό κατασκευαστικό κλάδο.
<P>
Δεν μπορεί να θεωρηθεί δίκαιη η κατάργηση των δασμών επί των κορεάτικων προϊόντων ως αντάλλαγμα για την ενίσχυση των περιβαλλοντικών και κοινωνικών προτύπων στην Κορέα. " ναυπηγική βιομηχανία της Κορέας επωφελείται από σημαντικές κρατικές ενισχύσεις, οι οποίες της επέτρεψαν να αποκτήσει μερίδιο της τάξης του 30% στην παγκόσμια αγορά. Αυτό σημαίνει ότι η ευρωπαϊκή βιομηχανία, είτε πρόκειται για την αυτοκινητοβιομηχανία, την κλωστοϋφαντουργία, τις χημικές ουσίες είτε για οιονδήποτε άλλον τομέα, πρέπει να προστατεύσει τους κλάδους της απέναντι στον ανταγωνισμό, ο οποίος μπορεί να μην είναι αθέμιτος στη μορφή του, είναι όμως αθέμιτος στην πράξη.
<P>
" εισαγωγή της ρήτρας διασφάλισης αποτελεί ενδεδειγμένο μέτρο, αλλά δεν αρκεί για να καλύψουμε κακήν κακώς τις πολλές αδυναμίες της συμφωνίας. Απευθύνω, συνεπώς, έκκληση στην Ευρωπαϊκή Επιτροπή να επιδείξει μεγαλύτερη σύνεση εάν επιθυμεί πραγματικά να υπερασπιστεί τα ευρωπαϊκά οικονομικά συμφέροντα.
<SPEAKER ID="578" NAME="João Ferreira" AFFILIATION="GUE/NGL">
(PT) Κύριε Πρόεδρε, αυτό είναι το αποκορύφωμα ενός εμπορικού οράματος που αποβλέπει αποκλειστικά στον ανταγωνισμό, και όχι στην εναρμόνιση και την αμοιβαιότητα· στον ανταγωνισμό, δηλαδή, μεταξύ χωρών, παραγωγών και εργαζομένων.
<P>
Ισχυρές οικονομικές ομάδες και πολυεθνικές εταιρείες αναμένεται, όπως πάντα, να αποκομίσουν κέρδη αξίας εκατομμυρίων ευρώ στο πλαίσιο αυτής της συμφωνίας ελεύθερων συναλλαγών. Ωστόσο, ελλείπει, όπως πάντα, η άλλη όψη του νομίσματος: η θυσία εκατομμυρίων μικρών παραγωγών και μικρομεσαίων επιχειρήσεων, οι περιβαλλοντικές θυσίες, η καταστροφή της παραγωγικής ικανότητας και των θέσεων απασχόλησης και η βίαιη επίθεση κατά των μισθών και των δικαιωμάτων των εργαζομένων.
<P>
" εν λόγω συμφωνία θα λεχει πρωτίστως αντίκτυπο σε χώρες όπως η Πορτογαλία και σε περιφέρειες που παρουσιάζουν μεγαλύτερη εξάρτηση από τους αντίστοιχους τομείς: κλωστοϋφαντουργία, αυτοκινητοβιομηχανία, συναφή εξαρτήματα και ηλεκτρονικά είδη. Είναι σημαντικό το γεγονός ότι ο ίδιος ο εισηγητής έχει ήδη προβλέψει τις αναπόφευκτες απολύσεις σε ολόκληρη την Ευρώπη· αλλά γνωρίζουμε, επίσης, ότι και οι συνδικαλιστικές οργανώσεις και οι αγροτικές ενώσεις στη Δημοκρατία της Κορέας αντιτάσσονται σε αυτήν τη συμφωνία.
<P>
Είναι, λοιπόν, σαφές ποιοι θα είναι οι νικητές και ποιοι οι ηττημένοι όταν τελικά συναφθεί.
<SPEAKER ID="579" NAME="Bastiaan Belder" AFFILIATION="EFD">
(NL) Κύριε Πρόεδρε, η εν λόγω εμπορική συμφωνία με τη Νότια Κορέα είναι φιλόδοξη και ολοκληρωμένη. Θα συμβάλει στην άρση σημαντικών φραγμών στο εμπόριο, και οι ευρωπαϊκές εταιρείες θα μπορέσουν να επωφεληθούν από αυτό. " αυξημένη πρόσβαση στην αγορά της Νότιας Κορέας θα βελτιώσει τη θέση των ευρωπαϊκών εταιρειών στην αγορά.
<P>
Δεδομένου ότι άλλοι σημαντικοί παράγοντες, όπως οι "ΠΑ, η Χιλή και οι χώρες ΕΖΕΣ, φιλοδοξούν να συνάψουν ή έχουν ήδη συνάψει εμπορικές συμφωνίες με τη Νότια Κορέα, πρόκειται για πολύ σημαντικό βήμα. Με αυτήν τη συμφωνία, η Ευρωπαϊκή Ένωση απέδειξε ότι δεν απομακρύνεται από το ανοικτό και βιώσιμο εμπόριο σε μια συγκυρία κατά την οποία ορισμένα άλλα κράτη παρουσιάζουν τάσεις προστατευτισμού. Το εμπόριο προσφέρει μια διέξοδο έναντι της οικονομικής κρίσης. Ωστόσο, δεν πρέπει να επιτρέψουμε στις ελεύθερες συναλλαγές να οδηγήσουν σε λεηλασία.
<P>
Στους κλάδους της χαλυβουργίας και της αυτοκινητοβιομηχανίας εκφράζονται ανησυχίες εν προκειμένω, και είναι εν μέρει δικαιολογημένες. Συνεπώς, κατά την εφαρμογή της συμφωνίας, πρέπει να παρακολουθούμε στενά την εκπλήρωση όλων των όρων, και πρέπει να διασφαλίσουμε ότι είμαστε σε θέση να εφαρμόσουμε διμερείς ρήτρες διασφάλισης άμεσα και αποτελεσματικά, εφόσον κριθεί αναγκαίο.
<SPEAKER ID="580" NAME="Karel De Gucht" LANGUAGE="EN">
Κύριε Πρόεδρε, θα προσπαθήσω να είμαι εξαιρετικά σύντομος.
<P>
Πρώτον, όσον αφορά την ερώτηση που έθεσε ο κόμης του Dartmouth σχετικά με μια υπόθεση παραβίασης δικαιωμάτων πνευματικής ιδιοκτησίας, συμπεριλαμβανομένων διπλωμάτων ευρεσιτεχνίας σε τρίτες χώρες, ενδείκνυται οι ενδιαφερόμενοι φορείς εκμετάλλευσης να μπορούν να προσφεύγουν στα διαθέσιμα μέσα επιβολής του νόμου, μεταξύ άλλων και σε νομικές διαδικασίες, εφόσον παραστεί ανάγκη, διότι πρόκειται για υπόθεση μεταξύ δύο εταιρειών ιδιωτικού δικαίου.
<P>
Στη συγκεκριμένη περίπτωση της "Avon Protection", συστήνεται στον πολίτη της εκλογικής σας περιφέρειας να ασκήσει αρχικά προσφυγή για τους ισχυρισμούς περί παραβίασης του διπλώματος ευρεσιτεχνίας, μέσω του υφιστάμενου νομικού πλαισίου στην Κορέα. Σε περίπτωση που τα διαθέσιμα μέσα επιβολής του νόμου στην Κορέα δεν είναι δίκαια ή αρκετά ταχεία, τότε θα μπορούσε να εξετάσει το ζήτημα η Επιτροπή.
<P>
Όσον αφορά τις παρατηρήσεις του κ. Jadot, το αρχικό κορεατικό νομοσχέδιο θα ανάγκαζε τους κατασκευαστές αυτοκινήτων της ΕΕ να προβούν σε διπλάσια μείωση των εκπομπών CO2 των αυτοκινήτων συγκριτικά με τους κατασκευαστές αυτοκινήτων της Κορέας. Και τούτο κυρίως επειδή οι προτεινόμενες περικοπές εκπομπών δεν ήταν αναλογικές, αλλά άκρως προοδευτικές, σε συνάρτηση δε με το επίπεδο εκπομπών των αντίστοιχων αυτοκινήτων. Κατά συνέπεια, παρότι είναι υπεύθυνοι μόνο για μικρό μερίδιο των πωλήσεων αυτοκινήτων στην Κορέα -3% το 2009- και, ως εκ τούτου, των συνολικών εκπομπών CO2 αυτοκινήτων στην Κορέα, οι κατασκευαστές αυτοκινήτων της ΕΕ θα καλούνταν να προβούν σε δυσανάλογη συνεισφορά. Ο μέσος όρος εκπομπών τους για την περίοδο μεταξύ 2009 και 2015 θα ανερχόταν σε 23% έναντι του αντίστοιχου μέσου όρου των κορεατών ομολόγων τους της τάξης μόλις του 10%, που αντιπροσωπεύουν το 95% των συνολικών πωλήσεων αυτοκινήτων στην Κορέα. Αυτός ο επιμερισμός των ευθυνών δεν θα ήταν δίκαιος, και αυτός είναι ο λόγος για τον οποίο συζητήσαμε το θέμα με τους κορεάτες εταίρους μας.
<P>
Τέλος, θα ήθελα να ευχαριστήσω όλους τους συμμετέχοντες σε αυτήν τη νομοθετική διαδικασία -την Επιτροπή Διεθνούς Εμπορίου (INTA), τους εισηγητές της Ευρωπαϊκής Επιτροπής, τον πρόεδρο της Επιτροπής Διεθνούς Εμπορίου, το Συμβούλιο, καθώς και το επιτελείο μου στην Επιτροπή- για αυτό που θα χαρακτήριζα ως άριστο παράδειγμα του τρόπου με τον οποίο θα έπρεπε να διεξάγεται η διαδικασία επικύρωσης δυνάμει της Συνθήκης της Λισαβόνας.
<SPEAKER ID="581" NAME="Robert Sturdy" LANGUAGE="EN">
Κύριε Πρόεδρε, θα ήθελα να ευχαριστήσω και εγώ, με τη σειρά μου, τον κ. Επίτροπο. Ολόκληρη η διαδικασία έλαβε χώρα με άριστο τρόπο. Με την πάροδο των ετών, συμμετείχα σε διάφορες διαδικασίες συναπόφασης, και οφείλω να ομολογήσω ότι η συγκεκριμένη συγκαταλέγεται μεταξύ των καλύτερων διαδικασιών. " συζήτηση μεταξύ των σκιωδών εισηγητών μου ήταν υποδειγματική. " συμβολή σχεδόν όλων των συμμετεχόντων ήταν εξαιρετικότατη.
<P>
Επί τη ευκαιρία, θα ήθελα να ευχαριστήσω τον πρόεδρο κ. Moreira. Θεωρώ ότι, χωρίς τη δική του εμπειρογνωμοσύνη, δεν θα καταλήγαμε σε ικανοποιητικό συμπέρασμα επί του ζητήματος της επιτροπολογίας, το οποίο αποτέλεσε ιδιαίτερα ακανθώδες θέμα προς το τέλος των διαπραγματεύσεων. Σήμερα τέθηκαν πολλά ζητήματα. Θα ήθελα απλώς να δηλώσω στον κ. Jadot το εξής: ευελπιστώ οι παραγωγοί χοιρινού κρέατος στη Βρετάνη να μπορέσουν να επωφεληθούν σημαντικά, Yannick, διότι οι καιροί είναι χαλεποί για τους παραγωγούς χοιρινού σε ολόκληρη την Ευρώπη. Το επισημαίνω αυτό ακριβώς επειδή ασχολούμαι με τη γεωργία.
<P>
Όπως είπα, η ποιότητα της συζήτησης ήταν άριστη. Θα υπάρχουν πάντα δύο απόψεις, και ο κ. Susta έχει απόλυτο δίκαιο: υπάρχει πάντα διαχωρισμός μεταξύ των οπαδών του προστατευτισμού και των υποστηρικτών της ελεύθερης αγοράς.
<P>
Θα ήθελα απλώς να αναφέρω ότι δεν μπορούμε να στρουθοκαμηλίζουμε και να κλείνουμε την πόρτα, έχοντας την απαίτηση να μην προχωρήσει ο κόσμος χωρίς εμάς, διότι ο κόσμος θα προχωρήσει τελικά χωρίς εμάς. Ζούμε σε μια παγκόσμια αγορά, είτε μας αρέσει είτε όχι. Υπάρχουν προβλήματα εν προκειμένω, αλλά δεν παύει να αποτελεί γεγονός. Πιστεύω ακράδαντα ότι προσφέρονται τεράστιες δυνατότητες στην Ευρωπαϊκή Ένωση ώστε να αντεπεξέλθει στα προβλήματα που αντιμετωπίζει λόγω της χρηματοπιστωτικής κρίσης. Έχουμε καθορίσει ένα πρότυπο για τις μελλοντικές συμφωνίες. Ωστόσο, δεν θα είναι το ίδιο εύκολες με την παρούσα συμφωνία. Είμαι βέβαιος ότι θα προχωρήσουμε σε άλλες, μακράν πιο δύσκολες συμφωνίες, και ανυπομονούμε, εν προκειμένω, να συνεργαστούμε με την Επιτροπή.
<P>
Θα ήθελα να απευθύνω τις ευχαριστίες μου σε όλους όσοι έλαβαν μέρος απόψε σε αυτήν τη συζήτηση. Ήταν μια εξαίρετη συζήτηση, και καταδεικνύει τις εκτενείς ικανότητες του παρόντος Σώματος.
<SPEAKER ID="582" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο, στις 12.00 το μεσημέρι (Πέμπτη 17 Φεβρουαρίου 2011).
<P>
Γραπτές δηλώσεις (άρθρο 149 του Κανονισμού)
<SPEAKER ID="583" NAME="George Sabin Cutaş" LANGUAGE="RO">
Φρονώ ότι η έναρξη ισχύος της συμφωνίας ελεύθερων συναλλαγών μεταξύ της ΕΕ και της Κορέας αναμένεται να έχει θετικό αντίκτυπο στην οικονομία της Ευρωπαϊκής Ένωσης. Πρώτον, σύμφωνα με εκτιμήσεις, αναμένεται να συμβάλει στην εξοικονόμηση 1,6 δισεκατομμυρίου ευρώ ετησίως από τελωνειακούς δασμούς. Μπορεί επίσης να οδηγήσει σε αύξηση των εμπορικών συναλλαγών, ιδίως στον τομέα των υπηρεσιών, όπου η μελλοντική αύξηση του όγκου αυτών των συναλλαγών εκτιμάται στο 70%, αλλά και στον γεωργικό τομέα, όπου οι εξαγωγές της Ευρωπαϊκής Ένωσης προς την Κορέα υπολογίζονται αυτήν ακριβώς τη στιγμή σε ένα δισεκατομμύριο ευρώ ετησίως.
<P>
Παράλληλα, πρόκειται για μια φιλόδοξη και καινοτόμο συμφωνία. Είναι η πρώτη συμφωνία μιας νέας γενιάς συμφωνιών ελεύθερων συναλλαγών που περιλαμβάνουν τόσο ένα κεφάλαιο για τη βιώσιμη ανάπτυξη και τη συμμόρφωση με τα πρότυπα εργασίας όσο και έναν μηχανισμό παρακολούθησης, στον οποίο θα συμμετέχει η κοινωνία των πολιτών. Οι φόβοι για τις δυσκολίες που ενδέχεται να εγείρει ο κορεατικός ανταγωνισμός στους πλέον ευαίσθητους κλάδους της Ένωσης, όπως στην αυτοκινητοβιομηχανία, εξαλείφονται από τη συμπερίληψη της ρήτρας διασφάλισης στη συμφωνία. " ρήτρα αυτή θα χρησιμοποιηθεί για την επιβολή μέτρων παρακολούθησης των εισαγωγών και των εξαγωγών, καθώς και για την εκτίμηση των επιπτώσεων της συμφωνίας στους διάφορους τομείς.

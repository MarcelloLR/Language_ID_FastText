<CHAPTER ID="017">
Εξεύρεση λύσεων για την ανάκαμψη της οικονομίας στα κράτη της Κεντρικής και Ανατολικής Ευρώπης, τα οποία είναι μέλη της Ευρωπαϊκής Ένωσης
<SPEAKER ID="293" NAME="Πρόεδρος">
" ημερήσια διάταξη προβλέπει τη δήλωση της Επιτροπής για την εξεύρεση λύσεων για την ανάκαμψη της οικονομίας στα κράτη της Κεντρικής και Ανατολικής Ευρώπης, τα οποία είναι μέλη της Ευρωπαϊκής Ένωσης.
<SPEAKER ID="294" NAME="Joaquín Almunia" LANGUAGE="ES">
Κύριε Πρόεδρε, κυρίες και κύριοι, η οικονομική κρίση έχει επηρεάσει ολόκληρη την Ευρώπη. Θα μπορούσε να πει κανείς ότι έχει επηρεάσει όλο τον κόσμο, αλλά, εδώ στην Ευρωπαϊκή Ένωση, έχει πιθανότατα πλήξει ιδιαίτερα τις χώρες της Κεντρικής και Ανατολικής Ευρώπης, τα νέα κράτη μέλη, για διάφορους λόγους. Καταρχάς, επειδή πρόκειται προφανώς για οικονομίες πιο εύθραυστες από τις πιο ώριμες, βιομηχανοποιημένες και παγιωμένες οικονομίες της Δυτικής Ευρώπης, και δεύτερον επειδή είναι οικονομίες που δεν διαθέτουν ένα χρηματοπιστωτικό σύστημα παρόμοιο με αυτό στο οποίο δημιουργήθηκε η κρίση και, ως εκ τούτου, εξαρτώνται από ένα υψηλό ποσοστό άμεσων επενδύσεων από το εξωτερικό, προκειμένου να χρηματοδοτήσουν την ανάπτυξή τους. Όταν ξέσπασε η κρίση, και συγκεκριμένα όταν η κρίση οξύνθηκε το 2008, οι επενδύσεις αυτές σταμάτησαν με αποτέλεσμα οι εν λόγω χώρες να χρειάζονται πόρους για να χρηματοδοτήσουν την ανάπτυξή τους, χωρίς όμως να είναι σε θέση να αναπληρώσουν αυτήν την έλλειψη με την εξοικονόμηση πόρων και άλλους εσωτερικούς τους πόρους.
<P>
Ωστόσο, είναι επίσης προφανές ότι δεν επηρεάστηκαν εξίσου όλες οι οικονομίες της Κεντρικής και Ανατολικής Ευρώπης. Κάποιες οικονομίες ήταν καλύτερα προετοιμασμένες για να ανταπεξέλθουν στα πλήγματα της κρίσης. Κάποιες οικονομίες είχαν τη σύνεση να προβούν πριν από την κρίση σε πολιτικές μεταρρυθμίσεις, οι οποίες έδωσαν στο μοντέλο της ανάπτυξής τους πιο γερά θεμέλια.
<P>
Εν πάση περιπτώσει, η Ευρωπαϊκή Ένωση, και η Επιτροπή στο πλαίσιο των ευρωπαϊκών θεσμικών οργάνων στο σύνολό τους, αντέδρασαν στην κρίση, ειδικότερα, με μια δέσμη μέτρων που ανταποκρίνονταν σε μια συγκεκριμένη ανησυχία, τα οποία ήταν, σχετικά, περισσότερο επωφελή για τις χώρες της Κεντρικής και Ανατολικής Ευρώπης.
<P>
Το ευρωπαϊκό σχέδιο για την ανάκαμψη της οικονομίας, που εγκρίθηκε στα τέλη του 2008, είναι ένα σχέδιο βασισμένο σε φορολογικά κίνητρα τα οποία λογικά ήταν πιο ισχυρά στις μεγάλες οικονομίες της ζώνης του ευρώ στη Δυτική Ευρώπη. Μολαταύτα, ενθαρρύνοντας την εσωτερική προσφορά στις χώρες της Δυτικής Ευρώπης, τα κίνητρα αυτά επέτρεψαν στην αγορά να συνεχίσει να αποτελεί πηγή ανάπτυξης μέσω της εξωτερικής ζήτησης για τις χώρες της Κεντρικής και Ανατολικής Ευρώπης.
<P>
Πέρα από το ευρωπαϊκό σχέδιο για την ανάκαμψη της οικονομίας, οι αποφάσεις που εγκρίθηκαν από τα ευρωπαϊκά θεσμικά όργανα αύξησαν τον δανεισμό από την Ευρωπαϊκή Τράπεζα Επενδύσεων. Τα οικονομικά μεγέθη για το 2009 προφανώς δεν έχουν ακόμη οριστικοποιηθεί, αλλά μπορώ να προβλέψω ότι ο δανεισμός από την Ευρωπαϊκή Τράπεζα Επενδύσεων στο τέλος του τρέχοντος έτους θα είναι πιθανότατα υψηλότερος κατά 50% και πλέον σε σχέση με τον δανεισμό το 2007, το έτος πριν από την κρίση.
<P>
" Ευρωπαϊκή Τράπεζα Επενδύσεων έχει δώσει ιδιαίτερη προτεραιότητα στις χρηματοδοτικές της δράσεις στις χώρες της Κεντρικής και Ανατολικής Ευρώπης σε μια σειρά γραμμών και δραστηριοτήτων. Για τον σκοπό αυτόν, χρησιμοποίησε μέσα που είχε δρομολογήσει η Τράπεζα πριν από την κρίση, όπως τα Jeremie, Jessica και Jaspers, καθώς και άλλες δράσεις. Επίσης, η Ευρωπαϊκή Τράπεζα Ανασυγκρότησης και Ανάπτυξης, η οποία δεν είναι θεσμικό όργανο της Ευρωπαϊκής Ένωσης με την αυστηρή έννοια, εντατικοποίησε τη δράση της στο πλαίσιο της ώθησης των ευρωπαϊκών χωρών και της Ευρωπαϊκής Επιτροπής, που είναι μέτοχοι της Τράπεζας.
<P>
Τα διαρθρωτικά ταμεία έχουν επίσης διαδραματίσει θετικό ρόλο, και αυτό το κάνουν πάντοτε για χώρες που χρειάζονται να επωφεληθούν από την πολιτική συνοχής, αλλά, όταν ξεκίνησε η κρίση, ελήφθησαν αποφάσεις, για παράδειγμα, για αύξηση των πόρων που θα μπορούσαν να προκαταβληθούν από τα διαρθρωτικά ταμεία για χώρες που ωφελούνται από αυτά, ειδικότερα για χώρες της Κεντρικής και Ανατολικής Ευρώπης.
<P>
Δυστυχώς, το Συμβούλιο δεν υποστήριξε μια πρωτοβουλία της Επιτροπής σχετικά με την παροχή από το Ευρωπαϊκό Κοινωνικό Ταμείο του 100% της χρηματοδότησης κατά τη διάρκεια της κρίσης (2009 και 2010) μιας σειράς δραστηριοτήτων για την υποστήριξη των εργαζομένων και των ενεργητικών πολιτικών της αγοράς εργασίας.
<P>
Όπως γνωρίζετε ήδη, ο μηχανισμός στήριξης του ισοζυγίου πληρωμών ήταν ένα μέσο που δεν είχε χρησιμοποιηθεί από το 1993. Το μέσο αυτό χρησιμοποιείται για την παροχή χρηματοδότησης σε χώρες που δυσκολεύονται να εξασφαλίσουν εξωτερική χρηματοδότηση, εξαιτίας του ισοζυγίου πληρωμών τους, ή σε χώρες που δυσκολεύονται να χρηματοδοτήσουν τις δημοσιονομικές ανάγκες τους. Το ανώτατο όριό του αυξήθηκε από 12 δισ. ευρώ σε 50 δισ. ευρώ με πρωτοβουλία της Επιτροπής και η αύξηση αυτή εγκρίθηκε από το Συμβούλιο. Από αυτά τα 50 δισ. ευρώ γύρω στα 15 δισ. χρησιμοποιήθηκαν σε δράσεις χρηματοδοτικής στήριξης για τρεις χώρες της Κεντρικής και Ανατολικής Ευρώπης που είναι κράτη μέλη της Ευρωπαϊκής Ένωσης: την Ουγγαρία, τη Λετονία και τη Ρουμανία.
<P>
Τέλος, θα ήθελα να αναφερθώ στη λεγόμενη πρωτοβουλία της Βιέννης, η οποία προωθείται και ενθαρρύνεται από τα ευρωπαϊκά θεσμικά όργανα και τα διεθνή χρηματοπιστωτικά ιδρύματα. " πρωτοβουλία αυτή έχει συντονίσει τη δράση του ιδιωτικού χρηματοπιστωτικού συστήματος, το οποίο, σε πολλές από αυτές τις χώρες, οργανώνεται βασικά γύρω από τις δυτικοευρωπαϊκές τράπεζες που έχουν επενδύσει σε χώρες της Κεντρικής και Ανατολικής Ευρώπης και έχουν υποκαταστήματα και γραφεία εκεί.
<P>
Μέσω της πρωτοβουλίας της Βιέννης κατέστη δυνατό να συντονιστούν οι δράσεις, συμπεριλαμβανομένης της διατήρησης των θέσεων και των κινδύνων που έχουν αναληφθεί από ιδιωτικές τράπεζες σε αυτές τις χώρες. Κατέστη δυνατό να διατηρηθεί στο ανώτατο δυνατό επίπεδο ένα χρηματοπιστωτικό σύστημα που συμβάλλει στη χρηματοδότηση των επιπτώσεων της κρίσης και των επενδύσεων που απαιτούνται για να εξέλθουμε από αυτήν. Αυτό συμβαίνει εν μέσω ανακοινώσεων για τους υπερβολικούς κινδύνους που ανέλαβαν ορισμένες δυτικοευρωπαϊκές τράπεζες που είναι εγκατεστημένες σε αυτές τις χώρες. " αλήθεια είναι ότι μέχρι στιγμής δεν χρειάστηκε να θρηνήσουμε τυχόν "θύματα" μεταξύ αυτών των τραπεζών, οι οποίες αντιθέτως διατήρησαν ένα εύλογο επίπεδο κεφαλαιοποίησης και χρηματοοικονομικής δραστηριότητας στο πλαίσιο των δυσχερών συνθηκών υπό τις οποίες λειτουργεί το σύστημα.
<P>
Έχουμε ήδη αρχίσει να βλέπουμε θετικά σημάδια. Ασφαλώς, βλέπουμε και σημαντικές προκλήσεις. Αυτό σημαίνει ότι δεν έχουμε τελειώσει. Πρέπει να συνεχίσουμε να δίνουμε ιδιαίτερη προσοχή στο ποιος είναι ο καλύτερος τρόπος να χρησιμοποιήσουν τα ευρωπαϊκά θεσμικά όργανα τα μέσα που έχουν στη διάθεσή τους, προκειμένου να βοηθήσουν τις χώρες αυτές να ξεκινήσουν την πορεία προς την ανάκαμψη και να βγουν από την κρίση.
<P>
Θα ήθελα να σας δώσω ένα θετικό παράδειγμα· θα σας μιλήσω για την Πολωνία που είναι η μόνη χώρα στην Ευρωπαϊκή Ένωση η οποία εξακολουθεί να διατηρεί θετική ανάπτυξη και δεν είχε αρνητική ανάπτυξη σε καμία χρονική στιγμή στη διάρκεια της κρίσης. " μοναδική χώρα σε ολόκληρη την Ευρωπαϊκή Ένωση είναι μια χώρα της Κεντρικής και Ανατολικής Ευρώπης και ένα από τα νέα κράτη μέλη.
<P>
Τέλος, θέλω να αναφερθώ στη σπουδαιότητα του ευρώ ως μέσου στήριξης των στρατηγικών αντιμετώπισης των πληγμάτων της κρίσης και εξόδου από αυτήν. Το ευρώ αποτελεί σημείο αναφοράς που κατευθύνει τις κατάλληλες στρατηγικές για έξοδο από την κρίση. Υπάρχει μια χώρα σε αυτήν την περιοχή που προσχώρησε στη ζώνη του ευρώ εν μέσω της κρίσης, η Σλοβακία, και χθες οι σλοβακικές αρχές πραγματοποίησαν ένα συνέδριο στη Μπρατισλάβα στο οποίο εγκωμιάστηκε ο τρόπος με τον οποίο το ευρώ προστάτεψε τη χώρα από τις χειρότερες συνέπειες της κρίσης και τη βοήθησε να την αντιμετωπίσει με πολύ καλύτερες συνθήκες απ' ό,τι αν δεν ανήκε στη ζώνη του ευρώ.
<P>
Μια άλλη χώρα της περιοχής, η Εσθονία, επιθυμεί να ενταχθεί στη ζώνη του ευρώ και να ενσωματώσει το νόμισμά της στο ευρώ το 2011. Μέχρι στιγμής, οι δείκτες και ο βαθμός συμμόρφωσης με τα κριτήρια της Συνθήκης του Μάαστριχτ, ή της Συνθήκης της Λισαβόνας πλέον, δείχνουν ότι ο στόχος αυτός είναι εφικτός. Δεν είμαστε, ωστόσο, σε θέση να το εγγυηθούμε αυτό μέχρι να δημοσιευτεί η αντίστοιχη έκθεση σύγκλισης την άνοιξη, όμως είναι δυνατό η Εσθονία να ενταχθεί στη ζώνη του ευρώ το 2011.
<P>
Για τις χώρες της περιοχής που δεν είναι μέλη της Ευρωπαϊκής Ένωσης, τις υποψήφιες χώρες ή τις πιθανές υποψήφιες χώρες, η ένταξη στην Ευρωπαϊκή Ένωση είναι επίσης ένα ισχυρό στήριγμα για να διασφαλισθεί ότι θα έχουν επαρκείς στρατηγικές και πολιτικές.
<P>
Είναι αλήθεια, συνεπώς, ότι υπάρχουν πάρα πολλές δυσκολίες. Είναι αλήθεια πως οι χώρες αυτές έχουν πιο εύθραυστες οικονομίες. Είναι αλήθεια ότι οι συνέπειες μιας κρίσης όπως αυτή που βιώνουμε είναι, για τους πολίτες των χωρών αυτών, απείρως πιο οδυνηρές απ' ό,τι για τους πολίτες χωρών με συστήματα κοινωνικής προστασίας και με πολύ πιο αναγνωρισμένα, ισχυρά και παγιωμένα συστήματα κοινωνικής πρόνοιας.
<P>
Πρέπει να πούμε, ωστόσο, ότι τα μέσα που έχουν στη διάθεσή τους τα ευρωπαϊκά θεσμικά όργανα και το γεγονός καθαυτό ότι ανήκουν στην Ευρωπαϊκή Ένωση και έχουν τη δυνατότητα να αποτελούν μέρος της Οικονομικής και Νομισματικής Ένωσης αποτελεί θετικό παράγοντα παρά εμπόδιο όσον αφορά την αντιμετώπιση μιας κρίσης όπως αυτή που βιώνουμε επί του παρόντος.
<SPEAKER ID="295" NAME="Arturs Krišjānis Kariņš">
εξ ονόματος της Ομάδας PPE. - (LV) Κύριε Πρόεδρε, κύριε Almunia, υπάρχουν δύο πιθανές προσεγγίσεις για να βοηθήσουμε τις οικονομίες των κρατών μελών στην Κεντρική και Ανατολική Ευρώπη να ανακάμψουν: να τους δώσουμε ψάρια ή να τους δώσουμε καλάμι ψαρέματος. Φυσικά, το καλύτερο που μπορούμε να κάνουμε είναι να δώσουμε καλάμι. " δυσκολία έγκειται στο τι είδους καλάμι θα πρέπει να είναι. Ο ακρογωνιαίος λίθος και το κριτήριο της ανάκαμψης είναι η δημιουργία νέων θέσεων εργασίας. Για να συμβεί αυτό, απαιτούνται επενδύσεις. Ένα από τα κύρια εμπόδια για τις επενδύσεις στην περιοχή είναι η έλλειψη σαφήνειας σχετικά με τη σταθερότητα της εθνικής συναλλαγματικής ισοτιμίας και την εισαγωγή του ευρώ. Αυτήν τη στιγμή, η εισαγωγή του ευρώ στα νέα κράτη μέλη μοιάζει με ιπποδρομία στην οποία κάθε κράτος μέλος προσπαθεί να αποσπαστεί από το σύνολο και να φθάσει πρώτο στη ζώνη του ευρώ.
<P>
Σε αυτήν την κατάσταση της κρίσης, μπορεί να συμβεί κάποια κράτη μέλη να προκαλέσουν ζημία στα ίδια: για παράδειγμα, μειώνοντας γρήγορα τις δαπάνες τους, αυξάνουν την ανεργία πάνω από το επίπεδο που μπορούν να αντέξουν οι οικονομίες τους. Το άλλο που μπορεί να συμβεί είναι ότι ένα κράτος μέλος, εισερχόμενο στη ζώνη του ευρώ, μπορεί να καταστρέψει την οικονομία ενός γειτονικού κράτους που δεν ανήκει στη ζώνη του ευρώ, προσελκύοντας επενδύσεις για το ίδιο και αυξάνοντας το επίπεδο της ανεργίας στο γειτονικό του κράτος. " Ευρωπαϊκή Ένωση έχει διαμορφωθεί με βάση την αρχή της αλληλεγγύης. Όταν η ΕΕ αύξησε τον αριθμό των κρατών μελών της το 2004, αναπτύχθηκε και εγκρίθηκε μια ενιαία στρατηγική για την υποδοχή αυτών των κρατών μελών στην Ευρώπη. Πιστεύω ότι η Ευρωπαϊκή Επιτροπή θα πρέπει να επανεξετάσει τη διαδικασία εισαγωγής του ευρώ και να καταρτίσει μια σαφή στρατηγική για την εισαγωγή του η οποία δεν θα ωθεί εμμέσως τα κράτη μέλη να προκαλούν ζημία στα ίδια ή στα γειτονικά τους κράτη. Δεν είναι απαραίτητο να αλλάξουν τα κριτήρια σταθερότητας, αλλά θα πρέπει να αναπτυχθούν ένα κοινό σχέδιο και ένα χρονοδιάγραμμα για ολόκληρη την περιοχή, έτσι ώστε να μπορούμε να εισαγάγουμε ένα ενιαίο νόμισμα στην Ευρώπη χρησιμοποιώντας μια επίσημη διαδικασία που θα είναι σαφής σε όλους. Αυτό θα ήταν το καλάμι του ψαρέματος που θα βοηθούσε τις οικονομίες της εν λόγω περιοχής να ανακάμψουν, ανοίγοντας την πόρτα σε επενδύσεις και στη δημιουργία νέων θέσεων εργασίας.
<SPEAKER ID="296" NAME="Sergio Gaetano Cofferati" LANGUAGE="IT">
Κύριε Πρόεδρε, κυρίες και κύριοι, όπως σωστά επισημάνατε, κύριε Επίτροπε, οι συνέπειες αυτής της σοβαρής οικονομικής και χρηματοπιστωτικής κρίσης έγιναν αισθητές σε πολλές χώρες ανά τον κόσμο και φυσικά και στις χώρες της Ευρώπης. Στην ΕΕ, οι πιο αδύναμες χώρες, αυτές για τις οποίες συζητούμε τώρα, ήταν εκείνες που επλήγησαν με τον χειρότερο τρόπο.
<P>
Πρόκειται για χώρες που εντάχθηκαν πρόσφατα στην Ένωση και είναι έξω από τη ζώνη του ευρώ. Είναι, συνεπώς, σημαντικό να μην τις λησμονούμε και να προσδιορίσουμε τις πλέον αποτελεσματικές δράσεις μέσω των οποίων οι λαοί αυτοί θα αποτελέσουν μέρος της Ευρώπης και στη συνέχεια θα συμμετέχουν στη ζωή στην Ευρώπη επί ίσοις όροις με τους υπόλοιπους λαούς. Επομένως, πρέπει να υπάρξουν παρεμβάσεις στον τομέα της νομισματικής πολιτικής, ξεκινώντας από την Ευρωπαϊκή Κεντρική Τράπεζα, διότι, αν δεν τις βοηθήσουμε να αυξήσουν το ΑΕγχΠ τους και να επενδύσουν στα παραγωγικά συστήματά τους, δεν θα μπορέσουν να αποκαταστήσουν τις ανισορροπίες που τις καταβάλλουν επί του παρόντος, να ικανοποιήσουν τα κριτήρια του Μάαστριχτ και να ενταχθούν στη ζώνη του ευρώ. Είναι επίσης σημαντικό, όπως αναφέρατε, να υπάρξουν και άλλες δράσεις όπως ευκολότερη πρόσβαση στους πόρους που παρέχονται από τα ευρωπαϊκά ταμεία και τη χρηματοδότηση της ΕΤΕπ.
<P>
Πιστεύω, ωστόσο, ότι δεν θα πρέπει ποτέ να λησμονούμε ότι οι δράσεις αυτές πρέπει να διεξάγονται εντός ενός πλαισίου ταυτόχρονων δράσεων και για άλλες αδύναμες χώρες στην Ευρώπη. Το θέμα αυτό δεν αφορά μόνο τις χώρες για τις οποίες συζητούμε σήμερα, όπως όλοι γνωρίζουμε δυστυχώς, και για όλους αυτούς τους λόγους, δεν μπορούμε πλέον να καθυστερήσουμε τη δημιουργία ενός ευρωπαϊκού χρηματοδοτικού συστήματος ικανού να υποστηρίξει τις επενδύσεις με ένα ολοκληρωμένο όραμα για την Ευρώπη. Αναφέρομαι στη δημιουργία ενός ταμείου χρηματοδοτούμενου από ευρωομόλογα, το οποίο πιστεύω ότι αποτελεί τη μόνη πρακτική λύση που έχουν στη διάθεσή τους τα κράτη μέλη και η Ευρωπαϊκή Ένωση.
<P>
Έχει έρθει πλέον η ώρα να επιδείξουμε πολιτικό θάρρος και προνοητικότητα όσον αφορά την επιθυμία να ξεπεράσουμε την κρίση και να δημιουργήσουμε τις προϋποθέσεις για την ανταγωνιστική ανάπτυξη της Ευρώπης, μια ανάπτυξη που θα διασφαλίζει την ευημερία όλων των Ευρωπαίων.
<SPEAKER ID="297" NAME="Guy Verhofstadt" LANGUAGE="FR">
Κύριε Πρόεδρε, ο λόγος για τον οποίο εμείς, μαζί με άλλους παριστάμενους βουλευτές, ζητήσαμε τη διεξαγωγή αυτής της συζήτησης είναι επειδή ένα νέο σιδηρούν παραπέτασμα αναδύθηκε με την οικονομική κρίση, κύριε Επίτροπε. Αυτό το νομισματικό σιδηρούν παραπέτασμα διαχωρίζει τις χώρες που βρίσκονται εκτός της ζώνης του ευρώ από εκείνες που βρίσκονται εντός αυτής.
<P>
Πολλά από τα προβλήματα που αντιμετωπίζει σήμερα η πλειονότητα των κρατών της Βαλτικής, για παράδειγμα, -αναφέρατε την Πολωνία, αλλά θα μπορούσα επίσης να αναφέρω τη Βουλγαρία, τη Ρουμανία, την Ουγγαρία- οφείλονται στο ότι δεν βρίσκονται στη ζώνη του ευρώ. Ως εκ τούτου, πρέπει να συνεχίσουν να χρησιμοποιούν το τοπικό τους νόμισμα, και αυτό προκαλεί επιζήμιες, ολέθριες συνέπειες επί του παρόντος. Μπορεί λοιπόν να μιλούμε για οικονομική ανάκαμψη, αλλά στις χώρες αυτές δεν υπάρχει οικονομική ανάκαμψη προς το παρόν. Σε μερικές από αυτές τις χώρες, το ποσοστό της ανεργίας είναι πάνω από 20% και οι μισθοί στον δημόσιο τομέα χρειάστηκε να μειωθούν κατά 20% και πλέον. Τα οικονομικά μεγέθη που σχετίζονται με την οικονομική ανάκαμψή τους είναι πραγματικά πολύ αρνητικά.
<P>
Το σημαντικό είναι να τους επιτρέψουμε να ενταχθούν στη ζώνη του ευρώ το συντομότερο δυνατό. Ωστόσο, επί του παρόντος, βιώνουν τις επιζήμιες συνέπειες αυτής της κατάστασης. Ασφαλώς, το ζητούμενο δεν είναι να αλλάξουν οι όροι του συμφώνου σταθερότητας και ανάπτυξης - άλλωστε κανείς δεν το ζήτησε. Δεν πρέπει να αλλάξουν διότι, όπως ορθώς είπατε, η ζώνη του ευρώ έχει λειτουργήσει ως αμυντικός μηχανισμός κατά της οικονομικής και χρηματοπιστωτικής κρίσης. Εντούτοις, πρέπει να βοηθήσουμε τις χώρες αυτές με διαφορετικό τρόπο, όχι αλλάζοντας τους όρους του συμφώνου σταθερότητας και ανάπτυξης, αλλά αντισταθμίζοντας τις αρνητικές επιπτώσεις που έχουν υποστεί επειδή βρίσκονται εκτός του συστήματος. Αν δεν το κάνουμε, θα περάσουν αρκετά χρόνια ακόμη μέχρι να ενταχθούν στη ζώνη του ευρώ.
<P>
Κάναμε μια σειρά συστάσεων, καταρτίσαμε ένα σχέδιο έξι σημείων και ζητήσαμε από την Ευρωπαϊκή Επιτροπή να το λάβει υπόψη της. Είναι, συνεπώς, αναγκαίο η Ευρωπαϊκή Κεντρική Τράπεζα, η Ευρωπαϊκή Επιτροπή και η Ευρωπαϊκή Τράπεζα Επενδύσεων να συνεργαστούν μεταξύ τους. Ποια μέτρα πρέπει να εφαρμοστούν σε αυτό το πλαίσιο; Καταρχάς, η Κεντρική Τράπεζα πρέπει να παράσχει ρευστότητα και στις τοπικές τράπεζες. Έχει παράσχει ρευστότητα σε δυτικοευρωπαϊκές τράπεζες· έχει επίσης παράσχει έμμεσα πόρους σε σουηδικές τράπεζες, για παράδειγμα, αλλά ορισμένες τοπικές τράπεζες δεν έλαβαν τίποτα από την Ευρωπαϊκή Κεντρική Τράπεζα.
<P>
Αυτά τα έξι σημεία ενσωματώνουν και άλλες προτάσεις. Για παράδειγμα, γιατί να μην αυξηθεί η αναλογία της κοινοτικής χρηματοδότησης και να μειωθεί η αναλογία της κρατικής χρηματοδότησης στα κοινωνικά, περιφερειακά ταμεία, στο ταμείο συνοχής, και ούτω καθεξής; Πράγματι, τα κράτη μέλη δεν έχουν επί του παρόντος τους δημοσιονομικούς πόρους για να χρηματοδοτήσουν κάποια σχέδια. Θα μπορούσαμε, συνεπώς, να προχωρήσουμε σε μια κατάσταση όπου το 75% της χρηματοδότησης, για παράδειγμα, θα προέρχεται από την Ευρώπη και το 25% από τα κράτη μέλη, και ειδικότερα τα κράτη της Βαλτικής.
<P>
Ανέφερα δύο από τις έξι πολύ πρακτικές ιδέες που προτείναμε και για τις οποίες μπορεί να ληφθεί μια απόφαση από την Ευρωπαϊκή Κεντρική Τράπεζα, από την Επιτροπή ή από την Ευρωπαϊκή Τράπεζα Επενδύσεων. Αυτό χρειάζονται οι χώρες αυτές. Προσωπικά, δεν θεωρώ πρόοδο το ότι το Διεθνές Νομισματικό Ταμείο παρεμβαίνει στις εν λόγω χώρες, υπαγορεύοντας τους πώς να συμπεριφερθούν. Κατά την άποψή μου, στην Ευρώπη εναπόκειται να αποφασίσει τι πρέπει να γίνει.
<P>
Αυτό είναι το αίτημά μας. Σε κάθε περίπτωση, έχω βρεθεί σε αυτές τις χώρες και με συγκλόνισε το ότι οι άνθρωποι αυτοί νιώθουν εγκαταλελειμμένοι από την Ευρωπαϊκή Ένωση στον καθημερινό τους αγώνα. Καλώ μετ' επιτάσεως την επόμενη Ευρωπαϊκή Επιτροπή να καταθέσει ένα αξιόπιστο σχέδιο για τα κράτη της Κεντρικής και Ανατολικής Ευρώπης και, ειδικότερα, τα κράτη της Βαλτικής.
<SPEAKER ID="298" NAME="Tatjana Ždanoka" LANGUAGE="EN">
Κύριε Πρόεδρε, προέρχομαι από τη Λετονία, μια χώρα που επλήγη σοβαρά από τη χρηματοπιστωτική κρίση. Εξαιτίας της ανεύθυνης πολιτικής των δεξιών κυβερνήσεων, η Λετονία κινδύνευε με χρεωκοπία αν δεν λάμβανε οικονομική βοήθεια από το εξωτερικό. Τώρα μιλάμε για διάφορες χρηματοδοτικές και οικονομικές λύσεις που θα μπορούσαν να αλλάξουν την κατάσταση προς το καλύτερο. Ασφαλώς, πρέπει να συζητήσουμε με τον δέοντα τρόπο όλες τις λύσεις, συμπεριλαμβανομένης της εσπευσμένης εισαγωγής του ευρώ. Εν τω μεταξύ, φοβούμαι ότι η χρηματοπιστωτική και οικονομική διάσταση δεν είναι παρά μία πλευρά του νομίσματος. Πρέπει να συζητήσουμε και την κοινωνική διάσταση.
<P>
Σήμερα, πολλοί κάτοικοι της Λετονίας βλέπουν τα ευρωπαϊκά θεσμικά όργανα ως "τους κακούς" της υπόθεσης: τους κακούς που αναγκάζουν την άμοιρη κυβέρνησή μας να περικόψει συντάξεις και επιδόματα, τους κακούς που ευθύνονται για τον κοινωνικό αποκλεισμό και τη φτώχεια. Υπάρχουν πολλοί πολιτικοί που καλλιεργούν αυτήν την αντίληψη, κυρίως εντός του κυβερνώντος συνασπισμού, επειδή, αν οι πολίτες πιστέψουν ότι για τη σημερινή κοινωνική κατάσταση είναι υπαίτια η κυβέρνησή μας, η τελευταία θα συντριβεί στις προσεχείς γενικές εκλογές.
<P>
Αν πιστεύω ότι η Λετονία και οι άλλες χώρες της περιοχής χρειάζονται επειγόντως χείρα βοηθείας από την ΕΕ; Ναι, το πιστεύω. Αλλά πιστεύω ακράδαντα ότι χρειαζόμαστε έναν ισχυρό μηχανισμό ελέγχου και χρειαζόμαστε πολύ αυστηρές προϋποθέσεις στο πεδίο της κοινωνικής πολιτικής. Τα χρήματα της ΕΕ θα πρέπει να χρησιμοποιούνται πρωτίστως για τη διάσωση των απλών πολιτών, όχι των τραπεζών ή της γραφειοκρατίας του κράτους. Συνεπώς, δράττομαι της παρούσας ευκαιρίας για να ζητήσω από όλους τους συναδέλφους μου βουλευτές να υπογράψουν τη Γραπτή Δήλωση 0056/2009, που συντάχθηκε με πρωτοβουλία των εκπροσώπων τριών πολιτικών ομάδων, σχετικά με την κοινωνική αιρεσιμότητα της βοήθειας της Ευρωπαϊκής Ένωσης.
<SPEAKER ID="299" NAME="Roberts Zīle" LANGUAGE="LV">
Κύριε Πρόεδρε, κύριε Επίτροπε, σας ευχαριστώ, κύριε Verhofstadt, που θέσατε το θέμα. Ωστόσο, η υποβολή του θέματος κατά τη διάρκεια της αποψινής συζήτησης μπορεί να προκαλέσει σύγχυση στους πολίτες της Ευρωπαϊκής Ένωσης στη Δυτική Ευρώπη. "Κοιτάξτε, υποφέρουμε και εμείς από τη χρηματοπιστωτική κρίση, επειδή η Κεντρική και Ανατολική Ευρώπη, μέσω της αδέξιας διακυβέρνησής της, δημιούργησε αυτά τα προβλήματα για τις χώρες της αλλά και για εμάς". Μια τέτοια άποψη υποβαθμίζει την ήδη σοβαρά εξασθενημένη εμπιστοσύνη στην πολιτική συνοχής της Ευρωπαϊκής Ένωσης. Το παράδειγμα των κρατών της Βαλτικής, ωστόσο, δείχνει ότι είμαστε στην ίδια μοίρα. " επιδίωξη από τον σκανδιναβικό τραπεζικό τομέα μεριδίου της αγοράς και υψηλών κερδών κατόρθωσε στην πράξη να εκτοπίσει τα εθνικά νομίσματα των κρατών της Βαλτικής από την αγορά δανείων και ειδικότερα από την αγορά ενυπόθηκων δανείων. Με σταθερή εθνική συναλλαγματική ισοτιμία, η αστική ευθύνη των δανειζομένων προς τους δανειστές ήταν πολύ υψηλή: οι δανειζόμενοι αναλάμβαναν όλο τον συναλλαγματικό κίνδυνο όσον αφορά την αξία ενός υπερτιμημένου ενέχυρου.
<P>
Στα τέλη του 2008, μετά από έντονες συζητήσεις μεταξύ της λετονικής κυβέρνησης, του Διεθνούς Νομισματικού Ταμείου, της Ευρωπαϊκής Επιτροπής και της σουηδικής κυβέρνησης, ελήφθη η απόφαση να εξαγοραστεί η δεύτερη μεγαλύτερη εμπορική τράπεζα, χρησιμοποιώντας μόνο χρήματα των λετονών φορολογουμένων, και να διατηρηθεί μια ισχυρή εθνική συναλλαγματική ισοτιμία. Επομένως, εμείς οι Λετονοί, έχοντας χάσει στη διάρκεια πολλών ετών το εισόδημά μας, την ανταγωνιστικότητά μας και, πιθανόν, την ποιότητα της κοινωνίας μας, διασώσαμε τον τραπεζικό τομέα των Σκανδιναβών και άλλων επενδυτών, τουλάχιστον στα κράτη της Βαλτικής, καθώς το φαινόμενο των αλυσιδωτών αντιδράσεων σε περίπτωση που οι τράπεζες κατέρρεαν θα εξαπλωνόταν πολύ πέρα από τα σύνορα της Λετονίας και θα έφτανε, ας πούμε, μέχρι τα σκανδιναβικά συνταξιοδοτικά ταμεία και μέχρι τους μετόχους των τραπεζών. Ναι, η Ευρωπαϊκή Επιτροπή μας βοήθησε και το Διεθνές Νομισματικό Ταμείο χρηματοδότησε αυτήν την επιλογή, αλλά η μερίδα του λέοντος των δανείων προορίζεται για τη σταθεροποίηση του τραπεζικού τομέα.
<P>
Με το να μην επιτρέψουμε αδυναμία εκπλήρωσης υποχρεώσεων και διατηρώντας μια ισχυρή συναλλαγματική ισοτιμία, υποτιμήσαμε την οικονομία μας κατά 20%, αλλά στην πραγματικότητα βοηθούσαμε τους γείτονές μας Εσθονούς, το πλεονέκτημα των οποίων ήταν, ασφαλώς, ότι είχαν έναν υπεύθυνο ισοσκελισμένο προϋπολογισμό για πολλά χρόνια, να εισαγάγουν το ευρώ ήδη το 2011. Φαίνεται ακόμη πιο παράδοξο ότι, για τη νομισματική ένωση της Ευρώπης, ένα παράδειγμα όπως αυτό της Εσθονίας είναι απολύτως απαραίτητο, διότι αποδεικνύει ότι τα κριτήρια του Μάαστριχτ για την εισαγωγή του ευρώ λειτουργούν ακόμη και σε περιόδους κρίσης. Ασφαλώς, χαιρόμαστε για τους Εσθονούς, όμως η θυσία μας, η εξαγορά της τράπεζας, ήταν ένα μέτρο αλληλεγγύης, προκειμένου να μην φορτώσουμε την ατυχία στους γείτονές μας και στους επιθετικούς επενδυτές. Θέλαμε απλώς να δούμε κάποια αλληλεγγύη από τους ευρωπαίους παράγοντες χάραξης της χρηματοοικονομικής πολιτικής, μεταξύ άλλων και στο θέμα του φραγμού στα νέα κράτη της ζώνης του ευρώ.
<P>
Οι πολιτικοί στη Λετονία χρειάστηκε να λάβουν εξαιρετικά σκληρές αποφάσεις, αποφάσεις που οι περισσότεροι από τους συναδέλφους μου βουλευτές στις παλαιότερες ευρωπαϊκές χώρες δεν θα χρειαζόταν να πάρουν ούτε στους χειρότερους εφιάλτες τους. Ωστόσο, δεν είναι στο χέρι μας να απομακρύνουμε τον συναλλαγματικό κίνδυνο του ιδιωτικού χρέους από τους πολίτες μας, και δεν θέλουμε να συμπεριφερθούμε σαν χούλιγκαν εισάγοντας μονομερώς το ευρώ ή επιτρέποντας στο ευρώ να κυκλοφορήσει παράλληλα με το εθνικό μας νόμισμα. Ωστόσο, ο στόχος της γηράσκουσας κοινωνίας μας δεν μπορεί να είναι να περάσει τα επόμενα χρόνια μετατρέποντας κάθε δεύτερο λατς που κερδίζει σε ευρώ για να ξεπληρώσει τις τράπεζες, ενώ τα βράδια θα προσεύχεται να μπορέσει το λατς να κρατηθεί ακλόνητο έναντι του ευρώ.
<SPEAKER ID="300" NAME="Alfreds Rubiks" LANGUAGE="LV">
Σας ευχαριστώ, κύριε Πρόεδρε, πιστεύω ότι όσον αφορά το θέμα του εκσυγχρονισμού της κοινωνικής πολιτικής και της βοήθειας προς τα κράτη της Κεντρικής και Ανατολικής Ευρώπης λέγονται πολλά, αλλά ελάχιστα γίνονται στην πράξη. Μια νέα κοινωνική πολιτική δεν έχει ενσωματωθεί πλήρως στη μακροοικονομία της Ευρωπαϊκής Ένωσης. Ο προϋπολογισμός είναι μικρός και δεν συμβαδίζει με τη διεύρυνση της Ευρωπαϊκής Ένωσης. Προσπαθώντας να επεκτείνει τη σφαίρα επιρροής της, η Ευρωπαϊκή Ένωση βοηθάει συχνά χώρες που δεν ανήκουν σε αυτήν περισσότερο απ' ό,τι τα νέα κράτη μέλη της. Συνεπώς, δεν είναι τυχαίο που στη Λετονία, για παράδειγμα, η πλειοψηφία των κατοίκων είναι σήμερα σε χειρότερη κατάσταση απ' ό,τι πριν από την προσχώρηση στην Ευρωπαϊκή Ένωση. Περισσότερο από το 90% των συνταξιούχων επιβιώνουν με εισόδημα μικρότερο από το επίπεδο στοιχειώδους διαβίωσης.
<P>
" ανεργία στη Λετονία έφτασε στο 20%, το ακαθάριστο εγχώριο προϊόν μειώθηκε κατά 19%, το κρατικό χρέος υπερβαίνει τον ετήσιο προϋπολογισμό και οι συντάξεις μειώθηκαν κατά 10%. Οι άνθρωποι διαμαρτύρονται, εγκαταλείπουν τη Λετονία, εξαγγέλλουν απεργίες πείνας επ' αόριστον ή προσφέρονται να πουλήσουν τα όργανά τους προκειμένου να κερδίσουν χρήματα για να συντηρήσουν τις οικογένειές τους. Ο αριθμός των αυτοκτονιών αυξάνεται. " νεοφιλελεύθερη πολιτική κοινωνικής ασφάλειας της Ένωσης πρέπει να αλλάξει. Ο καπιταλισμός προκάλεσε αυτήν την κρίση, αλλά οι εργαζόμενοι και οι συνταξιούχοι πληρώνουν το τίμημα για να βρεθεί ένας τρόπος εξόδου από αυτήν. Οι επενδύσεις από τις μεγάλες καπιταλιστικές πολυεθνικές εταιρίες και τράπεζες για την επίλυση των προβλημάτων που προκλήθηκαν από την κρίση είναι ελάχιστες. " Ευρωπαϊκή Ένωση επιτρέπει στις ανώτερες τάξεις και τις τράπεζες να σωθούν με τα φορολογικά έσοδα του κράτους, δηλαδή με τα χρήματα των πολιτών.
<P>
Οι χώρες της Ανατολικής Ευρώπης επιθυμούν την ίση κατανομή των επιδοτήσεων στη γεωργία, καθώς σήμερα οι επιδοτήσεις επικεντρώνονται περισσότερο στα παλαιά κράτη μέλη, γεγονός που, την ίδια στιγμή, στρεβλώνει την ελεύθερη αγορά εργασίας. Πρέπει να τεθεί ένα τέλος στην άνιση προσέγγιση όσον αφορά τον υπολογισμό και την καταβολή των άμεσων ενισχύσεων και στον διαχωρισμό των ενισχύσεων αυτών από τη μεταποίηση συγκεκριμένων προϊόντων. " Ευρωπαϊκή Επιτροπή και το Κοινοβούλιο πρέπει να εγκρίνουν με δημοκρατικές διαδικασίες κανονισμούς που δεν θα προστατεύουν μόνο τα συμφέροντα των μεγάλων παραγωγών και τραπεζιτών, αλλά και τους άπορους στην πλούσια, δημοκρατική Ευρωπαϊκή Ένωση.
<SPEAKER ID="301" NAME="Jaroslav Paška" LANGUAGE="SK">
" οικονομική και χρηματοπιστωτική κρίση είχε πολύ σοβαρότερο αντίκτυπο στις χώρες της Κεντρικής και Ανατολικής Ευρώπης που βρίσκονται σε φάση μετασχηματισμού απ' ό,τι στις σταθερές δημοκρατίες της Δυτικής Ευρώπης. Είναι, συνεπώς, σωστό να αναζητήσουμε τρόπους για να αντισταθμίσουμε αυτήν τη δυσμενή οικονομική εξέλιξη. Δεν πρέπει να λησμονούμε, ωστόσο, ότι τα θαύματα συμβαίνουν μόνο στα παραμύθια. Επομένως, η πρωταρχική και θεμελιώδης απαίτηση, προκειμένου να αλλάξουν τα πράγματα προς το καλύτερο, είναι μια υπεύθυνη χρηματοοικονομική και οικονομική πολιτική της κυβέρνησης και ένα σύγχρονο, δεξιό και λειτουργικό νομοθετικό σώμα σε κάθε χώρα που έχει πληγεί από την κρίση. Μόνο τότε θα καταστεί δυνατό, μέσω στοχοθετημένων βιομηχανικών μέτρων, να διαδραματίσουμε ρόλο, υποβοηθώντας σταδιακά την οικονομική ανάπτυξη.
<P>
Προκειμένου να είναι αποτελεσματική η βοήθεια αυτή, οι χρηματοδοτικοί πόροι της δεν πρέπει να δαπανηθούν σε κοινωνικά επιδόματα ή κατανάλωση, ούτε πρέπει να δαπανηθούν σε παράλογες θέσεις εργασίας που θα δημιουργηθούν τεχνητά. Δεν θα πρέπει να είναι δυνατό, για παράδειγμα, να χρησιμοποιήσει μια κυβέρνηση τη βοήθεια αυτή για να ξαναρχίσει τη λειτουργία ενός παλιού θερμοηλεκτρικού σταθμού που παράγει περισσότερες εκπομπές από την ηλεκτρική ενέργεια μόνο και μόνο επειδή υποτίθεται ότι θα δημιουργήσει μερικές νέες θέσεις εργασίας με αυτόν τον τρόπο.
<P>
Αν θέλουμε πραγματικά να βοηθήσουμε τις πληγείσες χώρες, πρέπει να υποστηρίξουμε μόνο χρηματοδοτικά σχέδια που έχουν υψηλό βαθμό καινοτομίας και προστατεύουν με συνέπεια το περιβάλλον. Ας μεριμνήσουμε ώστε οι πόροι που επενδύονται σε αυτά τα προγράμματα στήριξης να συμβάλουν στην αναδιάρθρωση εταιρειών και να έχουν μακροπρόθεσμα αποτελέσματα στις πληγείσες χώρες και, ως εκ τούτου, και στο σύνολο της Ευρώπης.
<SPEAKER ID="302" NAME="Zoltán Balczó" AFFILIATION="NI">
(HU) Πρώτον και κύριον, πρέπει να βρούμε μια λύση για να αποφύγουμε παρόμοια κρίση στο μέλλον. Το χάλι που προκάλεσε το παγκόσμιο χρηματοπιστωτικό σύστημα σαρώνει την υφήλιο, έχοντας άμεσο αντίκτυπο στην πραγματική οικονομία, διότι οι εταιρείες δεν έχουν πρόσβαση σε πιστώσεις που είναι η ζωογόνος δύναμη της οικονομίας. Το δίδαγμα από αυτό είναι προφανές. Είναι σαφές ότι πρέπει να εγκαταλείψουμε την πίστη στην αυτορρύθμιση και την υπεροχή της αγοράς και να αποδεχτούμε και να επιβάλουμε τον ρυθμιστικό ρόλο του κράτους.
<P>
Μιλάμε για οικονομική ανάκαμψη, αλλά προφανώς ο απώτερος σκοπός που θέλουμε να επιτύχουμε μέσω αυτής είναι η προστασία των θέσεων εργασίας. Αυτό σημαίνει ότι θα δοθεί προτεραιότητα και στη στήριξη για μικρές και μεσαίες επιχειρήσεις στην Ευρώπη, καθότι αυτές οι επιχειρήσεις παρέχουν στην πραγματικότητα τις περισσότερες θέσεις εργασίας. Οι όροι για την εξασφάλιση πρόσβασης σε πιστώσεις είναι ένα θεμελιώδες ζήτημα. Ασφαλώς, οι τράπεζες λειτούργησαν συνετά, όπως επισήμανε ο κ. Almunia. Αυτό ισχύει και για την Ουγγαρία, λόγου χάρη, όπου όλες οι εμπορικές τράπεζες είναι θυγατρικές τραπεζών ξένης ιδιοκτησίας. Ως εκ τούτου, εξαιτίας της σύνεσης με την οποία ενήργησαν, προσπάθησαν να παρακρατήσουν πιστώσεις με τρόπο που παρέλυσε την εγχώρια οικονομία.
<P>
Άμεσες επιδοτήσεις, τις οποίες η ΕΕ επίσης επιτρέπει, είναι προφανώς απαραίτητες, αλλά δεν θα πρέπει να δοθούν σε κυβερνήσεις όπως η σημερινή ουγγρική κυβέρνηση που υποστηρίζει πρωτίστως την εγκατάσταση πολυεθνικών εταιρειών παρά μικρών και μεσαίων επιχειρήσεων. Σήμερα, συζητήσαμε το θέμα του Ευρωπαϊκού Γεωργικού Ταμείου Αγροτικής Ανάπτυξης όταν εξετάσαμε την τροποποίηση του προϋπολογισμού της Ευρωπαϊκής Επιτροπής για το 2009. Στο σχέδιο της, η Επιτροπή έχει λάβει το σημαντικό και δραστικό μέτρο του περιορισμού αυτών των κονδυλίων, παρόλο που προορίζονται ακριβώς για την υποστήριξη του αγροτικού πληθυσμού.
<P>
Γιατί συζητάμε ξεχωριστά για την περιοχή αυτή; Ο λόγος είναι ότι έχει γίνει πολύ πιο ευάλωτη από το δυτικό τμήμα της Ευρώπης. Πρέπει να γυρίσουμε πίσω στον χρόνο, στη δεκαετία του 1990, όταν έγινε φανερό ότι η ελπίδα μας -ότι η οικονομία της Ουγγαρίας θα γινόταν επίσης ανεξάρτητη σε αυτήν τη δημοκρατία- ήταν μάταιη. " περιοχή αυτή υπέφερε από το ολοένα αυξανόμενο βάρος των αποπληρωμών δόσεων που κάλυπταν τα κληρονομημένα χρέη, και την εξάντληση των φθηνών φυσικών και ανθρώπινων πόρων της, ενώ όλα αυτά δημιούργησαν πολύ σημαντικά έσοδα από χρηματοοικονομικές πράξεις στις δυτικές χώρες. Αυτός είναι ο λόγος για τον οποίο νιώθω τώρα υποχρεωμένος να πω, έχοντας δώσει την κατάλληλη αιτιολόγηση, ότι η περιοχή αυτή πρέπει να λάβει περισσότερη υποστήριξη, καθώς πρόκειται για θέμα λήψης μερικής επανόρθωσης.
<SPEAKER ID="303" NAME="Enikő Győri" AFFILIATION="PPE">
(HU) Κυρίες και κύριοι, η κρίση κατέδειξε ότι οι χώρες της Κεντρικής και Ανατολικής Ευρώπης που δεν ανήκουν στη ζώνη του ευρώ είναι πολύ πιο ευάλωτες από εκείνες στις οποίες χρησιμοποιείται το κοινό νόμισμα. Εξαιτίας της εξάρτησής τους από ισχυρές εξαγωγές και ξένο κεφάλαιο, καθώς και εξαιτίας του υψηλού ιδιωτικού χρέους σε ξένο νόμισμα, ο ρυθμός της ανάκαμψης είναι επίσης πιο αργός απ' ό,τι στις χώρες που απολαμβάνουν την ασφάλεια της ζώνης του ευρώ. Αν η αλληλεγγύη μεταξύ των κρατών μελών δεν αποφέρει τα επιδιωκόμενα αποτελέσματα στην πράξη, αντί να είναι απλώς μια λέξη στα πολιτικά συνθήματα, η εσωτερική συνοχή της Ευρωπαϊκής Ένωσης θα μειωθεί, παρακωλύοντας κατ' αυτόν τον τρόπο τις επιδόσεις όλης της ΕΕ.
<P>
Ωστόσο, δεν χρειαζόμαστε κανένα νέο κοινοτικό μέσο για να επιτύχουμε αυτήν την αλληλεγγύη, και ιδίως όχι ελεημοσύνες. Οι υφιστάμενες ευκαιρίες και οι πόροι πρέπει να χρησιμοποιούνται με σύνεση. Από αυτήν την άποψη, η Ευρωπαϊκή Κεντρική Τράπεζα μπορεί να βοηθήσει στο να διατηρείται σταθερά η ρευστότητα των τραπεζών στην περιοχή. " Ευρωπαϊκή Τράπεζα Επενδύσεων μπορεί επίσης να βοηθήσει παρέχοντας στοχευμένες πιστώσεις στις μικρές και μεσαίες επιχειρήσεις της περιοχής, ενώ τα θεσμικά όργανα της ΕΕ μπορούν να βοηθήσουν προσαρμόζοντας τους κανόνες για τη χρήση των χρημάτων από το Ταμείο Συνοχής και τα διαρθρωτικά ταμεία, ώστε να ανταποκρίνονται σε αυτήν την ακραία κατάσταση. Θα ήθελα ιδιαίτερα να επιστήσω την προσοχή σας στο ότι πολλοί τείνουν να αντιμετωπίζουν τις χώρες της Κεντρικής και Ανατολικής Ευρώπης συλλήβδην, παρόλο που οι χώρες αυτές έχουν μεγάλη ποικιλομορφία καθώς και διαφορετικές στρατηγικές εξόδου από την κρίση.
<P>
" Ουγγαρία, λόγου χάρη, μετά από σχεδόν οκτώ χρόνια ανίκανης σοσιαλιστικής διακυβέρνησης, έχει χρησιμοποιήσει όλα τα αποθέματά της. Επί του παρόντος, είναι αναγκασμένη να ασκεί περιοριστική πολιτική η οποία έρχεται σε κατάφωρη αντίθεση με τις πρακτικές δράσεις που υιοθετούνται σε άλλες ευρωπαϊκές χώρες για τη διαχείριση της κρίσης, βάσει της οικονομικής ανάκαμψης. Ενώ οι δυτικοευρωπαϊκές κυβερνήσεις σκέπτονται ήδη να καταρτίσουν τις στρατηγικές εξόδου τους, ορισμένες χώρες στην Κεντρική και Ανατολική Ευρώπη που έχουν πληγεί με τον χειρότερο τρόπο από την κρίση εξακολουθούν να είναι αντιμέτωπες με σοβαρή ύφεση και το 2010. Ως εκ τούτου, όταν πρόκειται για τον σχεδιασμό των στρατηγικών εξόδου, είναι καίριας σημασίας το να υπάρχει κάποιος τρόπος διαφοροποίησης μεταξύ των χωρών.
<P>
Οι ηγέτες της ΕΕ δεν θα πρέπει να επινοούν τυποποιημένους κανόνες που θα επιδεινώσουν περαιτέρω την κατάσταση ορισμένων χωρών και του πληθυσμού τους. Κατά την εκπόνηση των νέων κανονισμών του χρηματοπιστωτικού συστήματος, η προσοχή πρέπει να επικεντρωθεί στη διασφάλιση ότι οι αυστηρότερες κεφαλαιακές απαιτήσεις δεν θα προκαλέσουν αθέμιτο ανταγωνισμό μεταξύ των τραπεζών. Οι τράπεζες στην Κεντρική και Ανατολική Ευρώπη που αποδείχθηκαν ότι είναι υγιείς δεν έλαβαν καμία ενίσχυση κεφαλαίου από κανέναν. Αυτό σημαίνει ότι θα δυσκολευτούν περισσότερο να διαχειριστούν τους κανονισμούς για αυστηρότερες κεφαλαιακές απαιτήσεις απ' ό,τι οι διασωθείσες ομόλογοι τους στη Δυτική Ευρώπη. Αυτό θα είχε ως αποτέλεσμα τη μείωση της επιθυμίας τους για πιστώσεις, που δεν ήταν πολύ μεγάλη ούτως ή άλλως, με τις μικρές και μεσαίες επιχειρήσεις να καταλήγουν τα θύματα αυτής της κατάστασης. Πρέπει να αποφύγουμε πάση θυσία το σενάριο αυτό.
<SPEAKER ID="304" NAME="Ivari Padar" AFFILIATION="S&amp;D">
(ET) Κύριε Πρόεδρε, θα ήθελα καταρχάς να συγχαρώ ειλικρινά τον κ. Almunia για την πολύ αποτελεσματική εργασία του μέχρι σήμερα. Τα κράτη μέλη της Ευρωπαϊκής Ένωσης έχουν πολλά κοινά προβλήματα και, ταυτόχρονα, κάθε χώρα έχει τη δική της οικονομική πολιτική και τα δικά της ειδικά προβλήματα, και πρέπει ασφαλώς όλοι μας να ασκήσουμε αυτοκριτική στο σημείο αυτό. Το επιχείρημα ότι μόνο τα νέα κράτη μέλη της Ευρωπαϊκής Ένωσης έχουν πληγεί ιδιαιτέρως σοβαρά από την κρίση δεν ευσταθεί. Δείτε τις χώρες στις οποίες οι τράπεζες χρειάστηκαν οικονομική στήριξη - είναι κυρίως τα παλαιά κράτη μέλη, όχι τα νέα. Παρομοίως, τα δημοσιονομικά προβλήματα είναι μεγαλύτερα στη ζώνη του ευρώ παρά έξω από αυτήν.
<P>
Την ίδια στιγμή είναι σαφές ότι οι διασυνοριακές τραπεζικές δραστηριότητες δεν δημιούργησαν πρόσθετο κίνδυνο. Ακριβώς το αντίθετο συνέβη. Οι τράπεζες που λειτουργούσαν σε διάφορες χώρες ήταν οι πιο ασφαλείς και μπόρεσαν να σταθεροποιήσουν την κατάσταση σε πολλά κράτη μέλη υποδοχής. Οι τράπεζες που είχαν προβλήματα είναι οι τράπεζες που απλώς έλαβαν κακές εμπορικές αποφάσεις, όπως συνέβη, για παράδειγμα, με τη Royal Bank of Scotland.
<SPEAKER ID="305" NAME="Kristiina Ojuland" AFFILIATION="ALDE">
(EN) Κύριε Πρόεδρε, θα ήθελα, όπως και ο προηγούμενος ομιλητής, να ευχαριστήσω τον κ. Almunia. Έχει μια σαφή άποψη για τις διαφορές στις διαφορετικές χώρες της Κεντρικής και Ανατολικής Ευρώπης και για την τρέχουσα οικονομική και χρηματοπιστωτική τους κατάσταση.
<P>
Ο κύριος Επίτροπος αναφέρθηκε στην Εσθονία. Προέρχομαι από τη χώρα αυτή και μπορώ να πω ότι η εκπλήρωση των επιδιώξεων μας να ενταχθούμε στη ζώνη του ευρώ δεν ήταν κάτι εύκολο, αλλά το στοιχείο αυτό που νομίζω ότι ενδεχομένως μοιραζόμαστε με τις άλλες χώρες της περιοχής είναι η υπευθυνότητα. Δεν άκουσα μέχρι στιγμής τη λέξη "υπευθυνότητα" στη συζήτηση που γίνεται στην Αίθουσα αυτή· υπάρχει μόνο η λέξη "αλληλεγγύη". Πώς μπορούμε να περιμένουμε αλληλεγγύη αν έχουμε μεγάλους παγκόσμιους ανταγωνιστές όπως η Κίνα και η Ινδία που προπορεύονται; Νομίζω ότι η Ευρωπαϊκή Ένωση θα πρέπει να είναι πολύ πιο ρεαλιστική και να σκεφτεί για τι είναι υπεύθυνες οι εθνικές μας κυβερνήσεις.
<P>
Είναι δύσκολο αυτήν τη χρονική περίοδο να κάνουμε περικοπές. Στην Εσθονία, ήταν πολύ δύσκολο να περικόψουμε τις δαπάνες της διακυβέρνησης του κράτους, αλλά το πράττουμε εδώ και χρόνια. Τις καλές χρονιές -τα χρόνια της ακμής- κατορθώσαμε να δημιουργήσουμε αποθεματικά και κανείς άλλος -παρά μόνο οι κυβερνήσεις των κρατών μελών- δεν είναι υπεύθυνος για αυτό.
<SPEAKER ID="306" NAME="Ryszard Czarnecki" AFFILIATION="ECR">
(PL) Κύριε Πρόεδρε, εκπροσωπώ την Πολωνία - μια χώρα που ενδεχομένως δεν χρειάζεται να ανησυχεί για την κρίση όπως η Ουγγαρία ή η Λετονία, για παράδειγμα, αλλά στη χώρα μου, παρά την κυβερνητική προπαγάνδα, η ανεργία αυξάνεται ξεκάθαρα, και σε μια διαδήλωση που πραγματοποιήθηκε σήμερα στη Βαρσοβία συμμετείχαν εργάτες ναυπηγείων που μόλις έλαβαν την τελευταία δόση από τα χρήματα της απόλυσής τους.
<P>
Σύμφωνα με μια ανάλυση που διεξήγαγε η Εθνική Τράπεζα της Πολωνίας, η δυναμική της ύφεσης σε εννέα χώρες της Κεντρικής και Ανατολικής Ευρώπης ήταν σαφέστατα ισχυρότερη απ' ό,τι στις χώρες της Δυτικής Ευρώπης. Το χειρότερο είναι πως οι διαφορές μεταξύ των επιμέρους χωρών της περιοχής μας είναι μεγαλύτερες από τις διαφορές στην "παλαιά" ΕΕ. Αυτό οφείλεται εν μέρει όχι μόνο στη μεγαλύτερη σταθερότητα των οικονομιών των 15 παλαιών κρατών μελών, αλλά επίσης, και ας το πούμε απερίφραστα, στη μεγαλύτερη ικανότητά τους να χρησιμοποιούν ή να τροποποιούν όπως τους βολεύει ορισμένα χρηματοοικονομικά μέσα τα οποία θεωρητικά έχουν απαγορευτεί από την Ευρωπαϊκή Ένωση.
<P>
" Ευρωπαϊκή Επιτροπή και η κ. Kroes έκαναν τα στραβά μάτια όσον αφορά τη βοήθεια που έδωσε το Βερολίνο στα γερμανικά ναυπηγεία, αλλά αποδοκίμασαν την Πολωνία που έκανε το ίδιο και διέταξαν την επιστροφή των κοινοτικών ενισχύσεων που δόθηκαν στα πολωνικά ναυπηγεία. Αποδεικνύεται στην πράξη ότι μερικοί είναι πιο ίσοι από τους υπόλοιπους, και ότι χρησιμοποιούνται δύο μέτρα και δύο σταθμά. " γαλλική αυτοκινητοβιομηχανία μπορεί να λάβει περισσότερες κρατικές ενισχύσεις απ' ό,τι η αυτοκινητοβιομηχανία στις χώρες της "νέας" ΕΕ. Με αυτόν τον τρόπο απλώς αυξάνονται οι ανισότητες.
<P>
Ο κύριος Επίτροπος μίλησε για τον ευεργετικό ρόλο του ευρώ, αλλά αυτό ήταν σίγουρα αστείο. " Πολωνία δεν έχει το ευρώ και η κρίση την επηρέασε σε μικρότερο βαθμό απ' ό,τι τη Σλοβακία, που έχει υιοθετήσει το ευρώ και όπου οι συνέπειες της κρίσης είναι πιο σοβαρές απ' ό,τι στην Πολωνία. Απευθύνω έκκληση για αλληλεγγύη, για την οποία μίλησε ο εκπρόσωπος της Κοινοβουλευτικής Ομάδας του Ευρωπαϊκού Λαϊκού Κόμματος (Χριστιανοδημοκράτες), αλλά έχω την εντύπωση ότι στο θέμα αυτό μίλησε υποκριτικά. Σε αυτό το πλαίσιο, η υποκρισία δεν αποτελεί τίτλο τιμής για την αρετή.
<SPEAKER ID="307" NAME="Joe Higgins" AFFILIATION="GUE/NGL">
(EN) Κύριε Πρόεδρε, περίμενα ότι ο κύριος Επίτροπος και, βέβαια, ο κ. Verhofstadt θα μας πρόσφεραν ίσως μια εξήγηση και μια ανάλυση των λόγων που οδήγησαν στην καταστροφή η οποία έπληξε τις περισσότερες χώρες της Κεντρικής και Ανατολικής Ευρώπης στο οικονομικό πεδίο. Πριν από είκοσι χρόνια, είχαμε ένα ηρωικό κίνημα των εργαζόμενων σε αυτές τις χώρες που γκρέμισε τον σταλινιστικό μονόλιθο. Δυστυχώς, αντί να αντικατασταθεί ο μονόλιθος αυτός και να προχωρήσουμε στον γνήσιο δημοκρατικό σοσιαλισμό, ακολούθησε η αποκατάσταση του καπιταλισμού. Όμως αυτό ήταν που υπαγόρευε ολόκληρο το πολιτικό, ευρωπαϊκό, καπιταλιστικό οικοδόμημα: η ΕΕ, τα μεγάλα επιχειρηματικά μέσα ενημέρωσης, όλα υπόσχονταν ότι ο καπιταλισμός θα ανήγγειλε μια νέα λαμπρή εποχή για τους λαούς της Κεντρικής και Ανατολικής Ευρώπης.
<P>
" αγορά θα ήταν ο θεός και ο ανταγωνισμός θα ήταν ο βασιλιάς. Έτσι φτάσαμε στην επιβολή της νεοφιλελεύθερης ατζέντας, της τόσο αγαπητής στον Ευρωπαίο Επίτροπο: η μαζική ιδιωτικοποίηση της δημόσιας περιουσίας -η κλοπή της δημόσιας περιουσίας, στην ουσία- και η εγκατάλειψη των οικονομιών των χωρών αυτών στο έλεος των καρχαριών των διεθνών χρηματοοικονομικών αγορών. Μάλιστα δημιουργήσαμε μια ειδική τράπεζα για να επιτηρεί αυτήν τη διαδικασία, και αυτό ήταν ολοκληρωτική καταστροφή. Τα κράτη της Βαλτικής βρίσκονται σε ελεύθερη πτώση: η Λετονία 18% μείον στο τρίτο τρίμηνο με την ανεργία στο 20%.
<P>
Τι προτείνουν η Ευρωπαϊκή Επιτροπή και ο κ. Verhofstadt; Τη συνταγή του Διεθνούς Νομισματικού Ταμείου και των δυτικοευρωπαϊκών τραπεζών. Δραστική υποβάθμιση του επιπέδου διαβίωσης των εργαζομένων, δραστική υποβάθμιση των δημοσίων υπηρεσιών. Ως εκ τούτου, στη Λετονία αντιμετωπίζουμε τον κίνδυνο να κλείσουν τα μισά νοσοκομεία μέχρι το τέλος αυτού του έτους.
<P>
Οι πολιτικές του ευρωπαϊκού οικοδομήματος συνιστούν εφιάλτη για τους απλούς πολίτες αυτών των χωρών - την απειλή βάρβαρων συνθηκών για τους απλούς ανθρώπους. Επομένως, θα συνιστούσα στους λαούς της Κεντρικής και Ανατολικής Ευρώπης να απορρίψουν αυτήν την ολέθρια συνταγή του οικοδομήματος της Ευρωπαϊκής Ένωσης, να εθνικοποιήσουν τις τράπεζές τους, να τις θέσουν υπό δημοκρατικό έλεγχο έτσι ώστε να επενδύουν προς όφελος των ατόμων και των θέσεων εργασίας, να εθνικοποιήσουν ή να επανεθνικοποιήσουν τους σημαντικούς κλάδους της οικονομίας, αλλά αυτήν τη φορά υπό τον έλεγχο των εργαζομένων έτσι ώστε να μπορέσουν να σχεδιάσουν την οικονομία τους με γνώμονα τους πολίτες και όχι να αφεθούν στο έλεος των καρχαριών, της εταιρικής Ευρώπης και της χρηματοοικονομικής Ευρώπης, η οποία προκάλεσε αυτήν την τρομερή καταστροφή για τους λαούς της περιοχής. Μπορεί να γελάτε, κύριε Επίτροπε, αλλά περιμένω την απάντησή σας.
<SPEAKER ID="308" NAME="Νικόλαος Σαλαβράκος" AFFILIATION="EFD">
Κύριε Πρόεδρε, ευχαριστώ πάρα πολύ που μου δίνετε το λόγο και ευχαριστώ επίσης και τον Επίτροπο κύριο Almunia για την εμπεριστατωμένη έκθεση την οποία κατέθεσε στο Κοινοβούλιο. Με χαροποίησε ιδιαίτερα το γεγονός ότι ο κύριος Επίτροπος συμφώνησε σε μια χαλάρωση του Συμφώνου Σταθερότητας, αναγνωρίζοντας βεβαίως ότι τα αυστηρά κριτήρια του Μάαστριχτ, όπως το 3%, είναι πολύ δύσκολο να επιτευχθούν σε περιόδους τόσο μεγάλης οικονομικής κρίσης, όπως αυτή που διανύουμε.
<P>
Θέλω κατά πρώτον να τονίσω το γεγονός ότι τις ημέρες αυτές, τις εβδομάδες αυτές, η χώρα από την οποία προέρχομαι, η Ελλάδα, δέχεται μια επίθεση συγκεκριμένου πιστοδοτικού οίκου, μελετητικού οίκου, σχετικά με την αξιολόγηση της πιστοληπτικής ικανότητάς της. Και γεννάται το ερώτημα αν θα μπορούσε να μας απασχολήσει σοβαρά η δημιουργία ενός φορέα της Ευρωπαϊκής Ένωσης που θα κάνει αυτήν τη δουλειά, ώστε να μην είναι έργο του οποιουδήποτε και να μη συνδέεται με κρυφούς εμπορικούς ή άλλους ανταγωνιστικούς σκοπούς.
<P>
Θέλω επίσης να εκφράσω το παράπονο ότι η Ευρωπαϊκή Ένωση βοηθά πάρα πολλές τρίτες χώρες, περισσότερο από ό,τι τα μέλη της. Και θέλω επίσης να παρακαλέσω να δειχθεί η αλληλεγγύη που χρειάζεται στη χώρα μου, την Ελλάδα, για να αντεπεξέλθει στα προβλήματα τα οποία έχει.
<SPEAKER ID="309" NAME="Iliana Ivanova" AFFILIATION="PPE">
(BG) Σας ευχαριστώ, κύριε Πρόεδρε, κυρίες και κύριοι, πιστεύω ότι η συνετή πολιτική για την καταπολέμηση της κρίσης στις χώρες της Κεντρικής και Ανατολικής Ευρώπης πρέπει να βασίζεται στην αρχή μιας κοινωνικής οικονομίας της αγοράς, αντίθετα με τις συστάσεις που έκανε ο προηγούμενος ομιλητής. Και αυτό γιατί μόνο μια ισχυρή οικονομία που σέβεται την ελευθερία της ιδιωτικής περιουσίας, το κράτος δικαίου και την προσωπική ευθύνη μπορεί να εγγυηθεί το κόστος της βιώσιμης κοινωνικής πολιτικής που αξίζει η κοινωνία μας.
<P>
Πιστεύω ακράδαντα ότι οι προσπάθειες και η ευθύνη μας πρέπει να επικεντρωθούν σε μια σειρά βασικών αξόνων. Πρώτον, σταθερά δημόσια οικονομικά. Ένας ανησυχητικός αριθμός κρατών μελών έχουν υψηλά επίπεδα εθνικού χρέους. Πρέπει να επαγρυπνούμε και να είμαστε πολύ πειθαρχημένοι. Πρέπει να στοχεύουμε σε δημοσιονομικά ελλείμματα τα οποία θα βρίσκονται εντός του ορίου του 3% του ΑΕγχΠ, αλλά και να καταβάλουμε κάθε δυνατή προσπάθεια για να επιτυγχάνουμε ισοσκελισμένους προϋπολογισμούς.
<P>
Στο πλαίσιο του συμφώνου σταθερότητας και ανάπτυξης, η Ευρωπαϊκή Επιτροπή και το Συμβούλιο πρέπει να παρακολουθούν στενά τα κράτη μέλη για μακροοικονομικές ανισορροπίες.
<P>
Δεύτερον, πρέπει να υποστηρίξουμε τις μικρές και μεσαίες επιχειρήσεις, όχι μόνο γιατί παρέχουν περισσότερο από το 65% της απασχόλησης στην Ευρώπη, αλλά επίσης γιατί διαθέτουν το μεγαλύτερο δυναμικό από άποψη ευελιξίας και δυναμικής ανάπτυξης, ιδίως κατά τη διάρκεια μιας κρίσης.
<P>
Τρίτον, είναι σημαντικό να υποστηρίξουμε τους ανέργους και τις πλέον ευάλωτες ομάδες της κοινωνίας μας, καθώς και να προβούμε σε επαρκείς επενδύσεις στην εκπαίδευση, στην απόκτηση προσόντων και την έρευνα. Το τελευταίο σημείο, και η κορυφαία προτεραιότητα για τα κράτη μέλη που προσχώρησαν πρόσφατα, είναι η επέκταση της ζώνης του ευρώ.
<P>
Θέλω να ζητήσω τη στήριξή σας και να ευχαριστήσω τους συναδέλφους βουλευτές, και επίσης να καλέσω μετ' επιτάσεως την Ευρωπαϊκή Επιτροπή και τα κράτη μέλη να επανεξετάσουν τη θέση τους σε σχέση με την επέκταση της ευρωζώνης. Χρειαζόμαστε την κατανόηση και την αλληλεγγύη σας, ιδίως σε χώρες όπως η Βουλγαρία, από την οποία προέρχομαι και η οποία κατέβαλε σκληρές προσπάθειες για να εκπληρώσει τα κριτήρια του Μάαστριχτ και έχει επίσης ένα από τα χαμηλότερα δημοσιονομικά ελλείμματα στην Ευρωπαϊκή Ένωση, μαζί με μια εξαιρετικά πειθαρχημένη δημοσιονομική πολιτική.
<P>
Αγαπητοί συνάδελφοι, πιστεύω ότι είναι σημαντικό να συνεχίσουμε τις κοινές, συντονισμένες προσπάθειές μας για να βοηθήσουμε τις οικονομίες μας να ανακάμψουν και να βγουν από αυτήν την κρίση ισχυρότερες από πριν.
<SPEAKER ID="310" NAME="Edit Herczog" AFFILIATION="S&amp;D">
(HU) Κύριε Πρόεδρε, κυρίες και κύριοι, επιτρέψτε μου να ξεκινήσω την παρέμβασή μου του ενός λεπτού, ευχαριστώντας τους συναδέλφους μου βουλευτές από τις χώρες της ζώνης του ευρώ, διότι θεώρησαν σημαντικό να παρευρεθούν σε αυτήν τη συζήτηση. " παρουσία τους στη συζήτηση αυτή είναι το σημείο απ' όπου αρχίζει η αλληλεγγύη.
<P>
Χωρίς να λησμονούμε την ιδία ευθύνη των κρατών μελών, όπως επισήμανε η συνάδελφός μου, τα νέα κράτη μέλη αντιμετωπίζουν γενικές δυσκολίες που σίγουρα στα δικά μας μάτια φαίνονται ως αντικειμενικές δυσκολίες. Μια τέτοια δυσκολία είναι η επιβεβλημένη διαδικασία για την εικοσαετή πορεία προς την ένταξη, η οποία προκάλεσε σοβαρά οικονομικά προβλήματα για τις εν λόγω χώρες και προσέβλεπε στην αληθινή κοινωνική αλληλεγγύη των κατοίκων τους. Μια άλλη δυσκολία είναι η απουσία στις χώρες αυτές αμυντικού μηχανισμού παρόμοιου με εκείνου που προσφέρει η ζώνη του ευρώ, πράγμα που σήμαινε ότι βρίσκονταν σε πολύ πιο ανυπεράσπιστη θέση όταν τις χτύπησε η κρίση. Τέλος, υπάρχει η αναλογία των ΜΜΕ και των ανθρώπων που εργάζονται σε αυτές στις εν λόγω χώρες, εν συγκρίσει με τα αντίστοιχα μεγέθη για την Ευρωπαϊκή Ένωση.
<P>
Γενικά, πιστεύω ακράδαντα ότι, προκειμένου να επιτευχθεί η οικονομική ανάκαμψη στις χώρες της Κεντρικής και Ανατολικής Ευρώπης, πρέπει να ενώσουμε τις δυνάμεις μας και να θέσουμε έναν τριπλό στόχο που περιλαμβάνει την απασχόληση, τη δημοσιονομική ισορροπία και την οικονομική ανάπτυξη. Πιστεύω ότι η δέσμη μέτρων για τις μικρές και μεσαίες επιχειρήσεις περιελάμβανε μερικά από αυτά τα στοιχεία. Σε κάθε περίπτωση, οφείλουμε να ξεπεράσουμε με κάποιον τρόπο τις οικονομικές δυσκολίες του κλάδου των μικρών και μεσαίων επιχειρήσεων. Χρειαζόμαστε ασφαλώς τους μηχανισμούς βοήθειας της Ευρωπαϊκής Κεντρικής Τράπεζας για να το επιτύχουμε αυτό. Όσο πιο μικρή είναι μια επιχείρηση τόσο πιο δύσκολη είναι η πρόσβαση που έχει η ΕΕ σε αυτήν.
<P>
(Ο Πρόεδρος διακόπτει την ομιλήτρια)
<SPEAKER ID="311" NAME="Vilja Savisaar" AFFILIATION="ALDE">
(ET) Κύριε Πρόεδρε, θα ήθελα πρωτίστως να επιστήσω την προσοχή σας στα τρία κράτη της Βαλτικής, η κατάσταση των οποίων είναι ενδεχομένως η σοβαρότερη από όλες τις χώρες της περιοχής αυτής. Θα αναφέρω μερικά παραδείγματα. " οικονομική παραγωγή της Εσθονίας μειώθηκε κατά 15%, ενώ ο μέσος όρος στην Ευρωπαϊκή Ένωση είναι -4,1%. Σε καμία άλλη ευρωπαϊκή χώρα πέρα από τα τρία κράτη της Βαλτικής δεν υπήρξε πτώση της οικονομικής παραγωγής μεγαλύτερη από 10%. Και στα τρία κράτη της Βαλτικής, η ανεργία έχει μέχρι στιγμής ξεπεράσει το 15%.
<P>
Ελπίζω ειλικρινά ότι οι προτάσεις της Ομάδας της Συμμαχίας Φιλελευθέρων και Δημοκρατών για την Ευρώπη για την αναθέρμανση της οικονομίας και τη βελτίωση της δημοσιονομικής κατάστασης θα τύχουν ιδιαίτερης προσοχής και ανταπόκρισης από την Επιτροπή. Πέρυσι, η Εσθονία χρειάστηκε να μειώσει τον προϋπολογισμό της τρεις φορές και να συρρικνώσει τις δαπάνες του δημόσιου τομέα, και περαιτέρω περικοπές θα οξύνουν την ήδη σοβαρή κοινωνική κατάσταση. Ελπίζω ειλικρινά ότι η Εσθονία θα ενταχθεί στη ζώνη του ευρώ την 1η Ιανουαρίου 2011, προκειμένου να δημιουργηθεί ένας χώρος για οικονομική ανάπτυξη και για την επίλυση των δημοσιονομικών δυσχερειών.
<SPEAKER ID="312" NAME="Paul Rübig" AFFILIATION="PPE">
(DE) Κύριε Πρόεδρε, κύριε Επίτροπε, κυρίες και κύριοι, βρισκόμαστε σήμερα εν τω μέσω μιας οικονομικής και χρηματοπιστωτικής κρίσης και πιστεύω ότι η ρευστότητα είναι ο σημαντικότερος παράγοντας σε μια κρίση, όχι μόνο για τις τράπεζες και τις επιχειρήσεις, αλλά ιδιαίτερα για τους εργαζόμενους. " πιστοληπτική ικανότητα είναι, ασφαλώς, πάντα προϋπόθεση ρευστότητας και, ως εκ τούτου, η συζήτηση για την πιστοληπτική ικανότητα εταιρειών, τραπεζών και εργαζομένων είναι ιδιαιτέρως σημαντική.
<P>
Φυσικά, η πιστοληπτική ικανότητα βασίζεται στα εισοδήματα, είτε πρόκειται για εργαζόμενους είτε για εταιρείες ή τράπεζες. Αν δεν έχεις κανένα εισόδημα δεν έχεις, φυσικά, ούτε πιστοληπτική ικανότητα ούτε ρευστότητα και εδώ ακριβώς ξεκινάει ο φαύλος κύκλος.
<P>
Για τον λόγο αυτόν, είναι εξαιρετικά σημαντικό να διασφαλίσουμε ότι δεν θα επιβληθούν πρόσθετοι φόροι στο μέλλον στις εμπορευματικές συναλλαγές. Αντ' αυτού, θα πρέπει να σκεφτούμε πώς μπορούμε να εισαγάγουμε έναν φόρο χρηματοοικονομικών συναλλαγών που θα επιβάλλεται στις αμιγώς χρηματοοικονομικές συναλλαγές που δεν βασίζονται σε μια υπηρεσία ή σε μια εμπορευματική συναλλαγή. Ο φόρος αυτός θα μπορούσε να χρησιμοποιηθεί για την αναχρηματοδότηση των τραπεζών και των εθνικών προϋπολογισμών και θα μπορούσε, συνεπώς, να αποτελέσει τη βάση για τη δημιουργία νέων θέσεων εργασίας.
<P>
Στην πραγματικότητα, η ανεργία είναι εντελώς απαράδεκτη. Αυτή είναι, σε τελική ανάλυση, ο κύριος παράγοντας πίσω από τη δημιουργία της χρηματοπιστωτικής και οικονομικής κρίσης.
<SPEAKER ID="313" NAME="Silvia-Adriana Ţicău" AFFILIATION="S&amp;D">
(RO) Σύμφωνα με τη Συνθήκη της Λισαβόνας, η οικονομία της Ευρωπαϊκής Ένωσης είναι μια κοινωνική οικονομία της αγοράς. Το βασικό μας μέλημα πρέπει να είναι η δημιουργία νέων θέσεων εργασίας, η μείωση της ανεργίας και η έξοδος από την οικονομική κρίση. Τα κράτη μέλη στη νοτιοανατολική Ευρώπη αντιμετωπίζουν τεράστια ελλείμματα. Πρέπει να ενθαρρύνουν τη δημιουργία νέων θέσεων εργασίας, διατηρώντας παράλληλα μια μακροπρόθεσμη, βιώσιμη δημοσιονομική πολιτική. " εκπαίδευση, η υγεία, η γεωργία και η ανάπτυξη υποδομών στους τομείς των μεταφορών και της ενέργειας παραμένουν οι κύριες προτεραιότητες γι' αυτά τα κράτη μέλη. Είναι σημαντικό το επίπεδο των γεωργικών επιδοτήσεων σε αυτά τα κράτη μέλη να είναι ίδιο με εκείνο των παλαιότερων κρατών μελών. " βοήθεια που θα προσφερθεί από την ΕΕ για περίοδο πέντε ετών για το ισοζύγιο πληρωμών μπορεί να χορηγηθεί αν τα δικαιούχα κράτη μέλη δεσμευτούν να μεταρρυθμίσουν τα φορολογικά και δασμολογικά συστήματά τους ή αν εγκρίνουν μέτρα για την ενίσχυση της διοικητικής τους ικανότητας προκειμένου να αυξηθεί και να επιτευχθεί η μέγιστη απορρόφηση των ευρωπαϊκών κονδυλίων. Τα εν λόγω κράτη μέλη χρειάζονται επίσης υποστήριξη για να εκσυγχρονίσουν τους εξαιρετικά ρυπογόνους βιομηχανικούς τομείς τους, προκειμένου να μειωθούν οι εκπομπές, αλλά και να προστατευθούν οι θέσεις εργασίας και να εξασφαλισθεί η οικονομική ανάπτυξη. Θα ήθελα να προσθέσω, τελειώνοντας, ότι πιστεύω πως η στήριξη γι' αυτά τα κράτη μέλη απαιτεί η πολιτική συνοχής για την περίοδο 2014-2020 να συνεχίσει να βοηθάει τις περιφέρειες της Ευρώπης που είναι λιγότερο ανεπτυγμένες οικονομικά.
<SPEAKER ID="314" NAME="Diogo Feio" AFFILIATION="PPE">
(PT) Κύριε Πρόεδρε, θα ήθελα να ξεκινήσω ευχαριστώντας εκείνους που ανέλαβαν την πρωτοβουλία γι' αυτήν τη συζήτηση, διότι είναι πράγματι πολύ σημαντικό να συζητάμε για την κατάσταση των πιο αδύναμων οικονομικά χωρών και των χωρών που δεν ανήκουν στη ζώνη του ευρώ. Αυτό είναι πολύ πιο σημαντικό σε μια περίοδο κατά την οποία συζητάμε στρατηγικές εξόδου από την κρίση, τώρα που πρέπει να έχουμε υπόψη τις διαφορετικές καταστάσεις που αντιμετωπίζουν οι διάφορες χώρες. " κατάσταση είναι δύσκολη σε πολλές οικονομίες στην Ανατολική και Κεντρική Ευρώπη, αλλά τα πράγματα αρχίζουν τώρα να δυσκολεύουν για πολλές οικονομίες της Δυτικής Ευρώπης που είναι μέλη της ζώνης του ευρώ. " χώρα μου, η Πορτογαλία, αποτελεί ένα τέτοιο παράδειγμα. " στρατηγική πρέπει να λαμβάνει υπόψη τις διάφορες καταστάσεις, που διαφέρουν από τη μία χώρα στην άλλη.
<P>
Υπάρχουν αρκετά διαφορετικά μονοπάτια που μπορούμε να ακολουθήσουμε. Είναι εξαιρετικά σημαντικό να έχουμε μια κατάλληλη νομισματική και δημοσιονομική πολιτική, αν είναι δυνατόν, μία πολιτική που θα καθορίζεται ολοένα και περισσότερο από πολιτικά κριτήρια τα οποία λαμβάνουν υπόψη την ανάγκη των εταιρειών και των μικρών και μεσαίων επιχειρήσεων για ρευστότητα, μια πολιτική που δεν θα δημιουργεί ούτε θα διαιωνίζει εμπόδια τα οποία είναι πολύ δύσκολο να υπερβούν χώρες που δεν ανήκουν στη ζώνη του ευρώ, και τέλος μια πολιτική που θα ασκεί πίεση στις εθνικές κυβερνήσεις να πραγματοποιήσουν τις απαραίτητες μεσοπρόθεσμες και μακροπρόθεσμες μεταρρυθμίσεις. Εν κατακλείδι, πρέπει να προχωρήσουμε από τα λόγια στις πράξεις. " συνοχή πρέπει να είναι αποτελεσματική.
<SPEAKER ID="315" NAME="Elena Băsescu" AFFILIATION="PPE">
(RO) Χάρη στην επιτυχημένη εφαρμογή του ευρωπαϊκού σχεδίου για την ανάκαμψη της οικονομίας, θα παρατηρήσουμε μια ελαφρά βελτίωση το επόμενο έτος, το 2010, για τα κράτη μέλη της Ευρωπαϊκής Ένωσης.
<P>
Οι χώρες της Κεντρικής και Ανατολικής Ευρώπης επλήγησαν με διάφορους τρόπους από την οικονομική κρίση. Από τη μία πλευρά, η Πολωνία κατέγραψε μικρή οικονομική μεγέθυνση, αποφεύγοντας ως εκ τούτου την κρίση, ενώ η Ουγγαρία και η Ρουμανία επλήγησαν σοβαρά από την οικονομική κρίση.
<P>
" Ρουμανία διήλθε μια άνευ προηγουμένου οικονομική κρίση φέτος, η οποία επιδεινώθηκε επίσης από τη σοβαρή πολιτική αστάθεια που προκλήθηκε από τους Σοσιαλιστές, οι οποίοι ήθελαν να εγκαταλείψουν την κυβέρνηση για εκλογικούς σκοπούς εξαιτίας των επικείμενων προεδρικών εκλογών. Οι προεδρικές εκλογές επρόκειτο να διεξαχθούν σε δύο μήνες. " αποχώρηση των Σοσιαλιστών από την κυβέρνηση και η κατάθεση πρότασης μομφής στο κοινοβούλιο άφησαν τη Ρουμανία για δύο μήνες με μια υπηρεσιακή κυβέρνηση με περιορισμένες εξουσίες, η οποία δεν μπόρεσε να ολοκληρώσει και να εγκρίνει το σχέδιο του προϋπολογισμού στο κοινοβούλιο.
<P>
Ως αποτέλεσμα, το Διεθνές Νομισματικό Ταμείο ανέβαλε τη χορήγηση σε εμάς της τρίτης δόσης ενός δανείου ύψους 1,5 δισ. ευρώ. Ωστόσο, η σουηδική κυβέρνηση αποφάσισε να μας χορηγήσει ένα μη επιστρεπτέο δάνειο ύψους περίπου 120 εκατομμυρίων ευρώ. " χώρα μου κατέγραψε 8% αρνητική οικονομική μεγέθυνση και επίπεδο ανεργίας δύο μονάδες χαμηλότερο από τον μέσο όρο της Ευρωπαϊκής Ένωσης. Στο μέλλον, η ΕΕ χρειάζεται μια στρατηγική που θα εστιάζεται στο να συγκρατεί τις κυβερνήσεις να μην υποστηρίξουν τις εθνικές οικονομίες τους. Ωστόσο, αυτό δεν θα είναι δυνατόν στη Ρουμανία μέχρι το 2010 καθώς δεν μας το επιτρέπει η συμφωνία που υπογράψαμε με το ΔΝΤ.
<SPEAKER ID="316" NAME="Petru Constantin Luhan" AFFILIATION="PPE">
(RO) Συμφωνώ με την παροιμία που λέει ότι, όταν επιστρέφοντας από το ψάρεμα συναντήσεις κάποιον στο δρόμο, θα πρέπει να τον μάθεις να ψαρεύει παρά να του δώσεις ένα ψάρι. Ωστόσο, οφείλουμε να συνειδητοποιήσουμε ότι πρέπει να τους μάθουμε να ψαρεύουν. Αναφέρομαι στο σημείο αυτό στα κράτη που εντάχθηκαν πρόσφατα στην ΕΕ και έχουν πολλά ακόμη να μάθουν. Ωστόσο, δεν μπορούν να μάθουν από μόνα τους. Πρέπει επίσης να τους δώσουμε τους οικονομικούς πόρους για να το κάνουν. Πιστεύω προσωπικά ότι μια υγιής οικονομία αποτελείται κυρίως από επιχειρήσεις μεσαίου μεγέθους. Ως αποτέλεσμα, οι πολιτικές της οικονομικής, κοινωνικής και εδαφικής συνοχής πρέπει να στοχεύουν πρωτίστως στην κατανομή πόρων από το ευρωπαϊκό Ταμείο Συνοχής γι' αυτού του είδους την οικονομία. Θα ήθελα να προσθέσω ότι η ευρωπαϊκή πολιτική οικονομικής, κοινωνικής και εδαφικής συνοχής αγνοήθηκε πρόσφατα όσον αφορά τον καθορισμό των προτεραιοτήτων της Ευρωπαϊκής Ένωσης.
<P>
(Ο Πρόεδρος διακόπτει τον ομιλητή)
<SPEAKER ID="317" NAME="Victor Boştinaru" AFFILIATION="S&amp;D">
(RO) Ακούγοντας την κ. Băsescu, δεν μπορώ παρά να δηλώσω: "O, les pauvres! Τι ιερή απλότητα στο Ευρωπαϊκό Κοινοβούλιο".
<P>
Για να έρθω τώρα στα σοβαρότερα ζητήματα, η οικονομική ύφεση στις χώρες της Κεντρικής Ευρώπης έχει προσλάβει σοβαρότατες διαστάσεις. Οι διαφορές μεταξύ των χωρών αυτών και των πλούσιων χωρών της Δυτικής Ευρώπης γίνονται ολοένα πιο έντονες. Επίσης, οι ικανότητες των χωρών αυτών να δημιουργούν οικονομικά και δημοσιονομικά κίνητρα παραμένουν σε τόσο χαμηλό επίπεδο που είναι σχεδόν μηδαμινές. Θέλω να επιστήσω την προσοχή της Ευρωπαϊκής Επιτροπής στο ότι, ως αποτέλεσμα του κοινωνικού κόστους, της σημαντικής αύξησης της ανεργίας και των δραστικών δημοσιονομικών περικοπών, οι ικανότητες των χωρών να παρέχουν συγχρηματοδότηση για σχέδια με ευρωπαϊκή χρηματοδότηση μειώνονται επίσης. Όλοι αυτοί οι παράγοντες μπορεί να καταδικάσουν τις χώρες της Κεντρικής Ευρώπης ...
<P>
(Ο Πρόεδρος διακόπτει τον ομιλητή)
<SPEAKER ID="318" NAME="Lajos Bokros" AFFILIATION="ECR">
(ES) Θα ήθελα να θέσω μερικές πολύ απλές ερωτήσεις στον κ. Almunia, χωρίς τις δυσκολίες της μετάφρασης. Τι πιστεύετε για την τροποποίηση των κριτηρίων της Συνθήκης του Μάαστριχτ, έτσι ώστε να προστεθεί ενδεχομένως ένα νέο κριτήριο που θα σχετίζεται με το ισοζύγιο πληρωμών, ένα ανώτατο όριο στο έλλειμμα του ισοζυγίου τρεχουσών συναλλαγών και το εξωτερικό χρέος;
<P>
Ποια είναι η άποψή σας για τη συναλλαγματική πολιτική; Είναι καλύτερο να διατηρείται μια σταθερή ή κυμαινόμενη συναλλαγματική ισοτιμία κατά τη διάρκεια οικονομικής ύφεσης;
<P>
Επίσης, όσον αφορά τις χώρες που υιοθέτησαν το ευρώ χωρίς να είναι μέλη της Ευρωπαϊκής Ένωσης, αυτό είναι πλεονέκτημα ή μειονέκτημα για εκείνες στις διαπραγματεύσεις για την ανάληψη των ευθυνών της ζώνης του ευρώ στο μέλλον;
<SPEAKER ID="319" NAME="Csaba Sógor" AFFILIATION="PPE">
(HU) Κύριε Πρόεδρε, η γρίπη χτυπάει εκείνους που έχουν αδύναμο οργανισμό. Ως εκ τούτου, οι χώρες της Κεντρικής και της Ανατολικής Ευρώπης δεν χρειάζονται μόνο "εμβολιασμό", αλλά και κάτι για να ενισχύσει τον οργανισμό τους. Καταλαβαίνετε σε τι αναφέρομαι εδώ. " αλλαγή του καθεστώτος θα πρέπει να υποστηριχθεί, και όχι μόνο η οικονομία, αν και θα πρέπει να υποστηριχθεί ασφαλώς και αυτή. Ο λόγος είναι ότι σε μεγάλο αριθμό χωρών της Κεντρικής και Ανατολικής Ευρώπης, η οικονομία, τα μέσα ενημέρωσης και η πολιτική βρίσκονται ακόμη σήμερα στα χέρια εκείνων που κατέστρεψαν συστηματικά αυτήν την περιοχή τα τελευταία 40 χρόνια.
<P>
Συνεπώς, θα πρέπει να υποστηρίξουμε αυτό που αποκαλούμε ευρωπαϊκές αξίες, έτσι ώστε μια χώρα δεν θα συζητά -στην Ευρώπη της πολυγλωσσίας- την ανάγκη για έναν νόμο για τη γλώσσα, ούτε μια άλλη χώρα θα επιδιώκει να εισαγάγει με ύπουλο τρόπο τη συλλογική ενοχή ως απλή υποσημείωση στη Συνθήκη, αντί για τις ευρωπαϊκές αξίες. Ως εκ τούτου, οι χώρες της Κεντρικής και Ανατολικής Ευρώπης χρειάζονται ...
<P>
(Ο Πρόεδρος διακόπτει τον ομιλητή)
<SPEAKER ID="320" NAME="Zigmantas Balčytis" AFFILIATION="S&amp;D">
(LT) Σας ευχαριστώ, κύριε Πρόεδρε, κύριε Επίτροπε, σε κάποια φάση το 2006 και εμείς οι Λιθουανοί επιχειρήσαμε πράγματι να εισαγάγουμε το ευρώ, αλλά δυστυχώς αποτύχαμε να εκπληρώσουμε τα κριτήρια για ένα εκατοστό. Εντούτοις, θέλω πραγματικά να σας ευχαριστήσω, κύριε Επίτροπε, για την προηγούμενη περίοδο, για το έργο που επιτελέσατε και για την πολύ καλή συνεργασία.
<P>
Όσον αφορά το σημερινό πρόβλημα, θεωρώ πραγματικά ότι οι συνθήκες έχουν αλλάξει και υπήρξαν όντως ορισμένες καλές προτάσεις για την αναθεώρηση κάποιων πραγμάτων. Σε καμία περίπτωση δεν προτείνω να αναθεωρηθούν τα κριτήρια του Μάαστριχτ, μιλάω για πολύ στοιχειώδη πράγματα που θα δώσουν σε κάθε κράτος την ευκαιρία να ρυθμίζει τις τιμές. Αυτά είναι οι διάφοροι μηχανισμοί συναλλαγματικών ισοτιμιών και πολλά άλλα πράγματα.
<P>
Θα ήθελα η Ευρωπαϊκή Επιτροπή να λάβει υπόψη της αυτήν την πρόταση και ευχαριστώ τον κ. Verhofstadt, ο οποίος υπέδειξε ότι στο μέλλον μπορεί να είμαστε σε θέση να καθόμαστε και να συζητούμε ήρεμα το πώς μπορούμε να βοηθήσουμε τα κράτη της Ανατολικής Ευρώπης, τα κράτη της Βαλτικής, καθώς η ανεργία πραγματικά...
<P>
(Ο Πρόεδρος διακόπτει τον ομιλητή)
<SPEAKER ID="321" NAME="Joaquín Almunia" LANGUAGE="ES">
Κύριε Πρόεδρε, θέλω να ευχαριστήσω πολύ τον κ. Verhofstadt, που είχε την πρωτοβουλία για τη συζήτηση αυτή, και όλους όσοι μίλησαν. Σας είμαι ιδιαίτερα ευγνώμων για τη συνεισφορά και τις ιδέες σας.
<P>
Επιτρέψτε μου να ξεκινήσω με μια φράση που χρησιμοποίησε ο κ. Verhofstadt. Είπε πως το γεγονός ότι υπάρχουν χώρες στην Κεντρική και Ανατολική Ευρώπη που δεν ανήκουν στη ζώνη του ευρώ σημαίνει ότι υπάρχει ένα "rideau de fer" (σιδηρούν παραπέτασμα). Δεν συμφωνώ, γιατί κάποιες από τις χώρες της Κεντρικής και Ανατολικής Ευρώπης που δεν ανήκουν ακόμη στη ζώνη του ευρώ βρίσκονται σε εξαιρετικά δύσκολη οικονομική κατάσταση, αλλά υπάρχουν και άλλες η οικονομική κατάσταση των οποίων δεν είναι χειρότερη από εκείνη των πιο ώριμων, πιο προηγμένων οικονομιών. Οι τελευταίες ανήκουν στην Ευρωπαϊκή Ένωση πολύ περισσότερο καιρό, λαμβάνουν χρηματοδότηση από την Ευρωπαϊκή Τράπεζα Επενδύσεων και τα διαρθρωτικά ταμεία για πολύ περισσότερο καιρό και είναι μέλη της ζώνης του ευρώ, και έχουν εξίσου σοβαρά ή ενίοτε σοβαρότερα προβλήματα απ' ό,τι πολλές από τις οικονομίες της Κεντρικής και Ανατολικής Ευρώπης.
<P>
Το πρόβλημα, συνεπώς, δεν είναι ένα σιδηρούν παραπέτασμα, το οποίο δεν υπάρχει εδώ και είκοσι χρόνια, ούτε επίσης ισχύει ότι τα μέσα που έχει στη διάθεσή της η Ευρωπαϊκή Ένωση δεν χρησιμοποιούνται στην περιοχή, γιατί όντως χρησιμοποιούνται, όπως είπα στην αρχική ομιλία μου. Κάποιοι από εσάς το υπαινιχθήκατε, ενώ άλλοι φαίνεται να αγνοούν το γεγονός ότι τα μέσα χρησιμοποιούνται σε πολύ μεγαλύτερο βαθμό απ' ό,τι θα μπορούσαμε να φανταστούμε όταν ξεκίνησε αυτή η κρίση το 2007.
<P>
Με όλο τον σεβασμό, το πρόβλημα δεν είναι το πώς ερμηνεύονται τα κριτήρια για την είσοδο στη ζώνη του ευρώ, και το θέμα αυτό το συζητήσαμε πολλές φορές σε αυτό το Σώμα. Δεν είναι αυτό το πρόβλημα. Υπήρξαν κάποιες επικρίσεις στο Σώμα αυτό για εκείνους που αποφάσισαν τότε να επιτρέψουν σε κάποια σημερινά μέλη της ζώνης του ευρώ να ενταχθούν σε αυτήν, ενώ δεν ήταν απολύτως σαφές αν πληρούσαν τις προϋποθέσεις ή όχι. Αυτό που βλέπουμε τώρα είναι ότι οι οικονομίες που δεν είναι καλά προετοιμασμένες για να αντιμετωπίσουν μια τέτοια κρίση είναι αυτές που υποφέρουν περισσότερο, τόσο εντός όσο και εκτός της ζώνης του ευρώ. Αυτό είναι το πρόβλημα που θα πρέπει να μας απασχολήσει.
<P>
Χρειάζεται να συνεργαζόμαστε περισσότερο; Ναι, ασφαλώς. Χρειάζεται να ενισχύσουμε τα ευρωπαϊκά μέσα; Ναι, ασφαλώς. " Επιτροπή ζητεί από το Συμβούλιο και το Κοινοβούλιο να το πράξουν. Το Κοινοβούλιο ζητεί επίσης από την Επιτροπή να το πράξει, και θέλω να καλέσω το Κοινοβούλιο να ζητήσει και από το Συμβούλιο να το πράξει, γιατί το Συμβούλιο δεν δέχτηκε την πρόταση της Επιτροπής να χρηματοδοτηθούν οι δράσεις του Ευρωπαϊκού Κοινωνικού Ταμείου το 2009 και το 2010 κατά 100% από ευρωπαϊκούς πόρους στις χώρες που ωφελούνται από το Ευρωπαϊκό Κοινωνικό Ταμείο. Θα ήμουν ευγνώμων αν μπορούσατε να το πείτε αυτό στο Συμβούλιο.
<P>
(FR) Αυτή είναι η τελευταία φορά που βρίσκομαι εδώ με την ιδιότητα του Επιτρόπου αρμόδιου για οικονομικές και νομισματικές υποθέσεις, και θέλω να μεταφέρω τη θέση σας, που είναι και δική μου θέση, στο Συμβούλιο ECOFIN. Πράγματι, πιστεύω ότι είναι σημαντικό, σε εποχές όπως αυτή, να χρησιμοποιηθούν τα διαρθρωτικά ταμεία και το Ταμείο Συνοχής με διαφορετικό τρόπο από αυτόν που προβλέπεται υπό κανονικές συνθήκες. Θα συνεχίσω στη μητρική μου γλώσσα.
<P>
(ES) Συμφωνώ. Συμφωνώ με πολλές από τις ιδέες των έξι σημείων που ανέφερε ο κ. Verhofstadt, τα οποία περιλαμβάνονταν σε επιστολή που απηύθυνε στον Πρόεδρο της Ευρωπαϊκής Επιτροπής και στον Πρόεδρο της Ευρωπαϊκής Τράπεζας Επενδύσεων. Συμφωνούμε σε πολλές πτυχές των προτάσεων σας. Σε πολλές πτυχές, ενεργούμε ήδη σύμφωνα με τα σημεία που περιέγραψε. Τα ανέφερα στην αρχή της ομιλίας μου.
<P>
Ωστόσο, το να πιστεύει κανείς ότι με τη χρήση ευρωπαϊκών μέσων είναι δυνατόν να αποφύγουμε κάποιες αναγκαίες και δύσκολες προσαρμογές, προκειμένου να αντιμετωπίσουμε τις συνέπειες μιας ύφεσης όπως η σημερινή, δείχνει έλλειψη επίγνωσης του βάθους της ύφεσης που βιώνουμε, τόσο εντός όσο και εκτός της ζώνης του ευρώ, στην Κεντρική και Ανατολική Ευρώπη καθώς και στη Δυτική Ευρώπη. Είναι τόσο βαθιά η ύφεση που μπορούμε να φανταστούμε πώς, για παράδειγμα, η Ιρλανδία έκανε τέτοιες εξαιρετικά δύσκολες προσαρμογές, όχι επειδή το είπε το Διεθνές Νομισματικό Ταμείο ή επειδή της το επέβαλαν κάποιοι στις Βρυξέλλες, αλλά επειδή οι ιρλανδικές αρχές θεώρησαν ότι ήταν ο καλύτερος τρόπος για να προσαρμόσουν την οικονομία τους το συντομότερο δυνατό και να κινηθούν προς τα εμπρός με τον ίδιο δυναμισμό που είχαν πριν από την κρίση.
<P>
Οι κοινωνικές επιπτώσεις των προσαρμογών αυτών μας ανησυχούν, και με ανησυχούν προσωπικά εξίσου ή ακόμη περισσότερο απ' ό,τι ανησυχούν το Κοινοβούλιο. Μπορώ να σας πω, διότι δεν είναι κάτι κρυφό, ότι χρησιμοποιώντας τον μηχανισμό του ισοζυγίου πληρωμών, η Επιτροπή μείωσε πολλές από τις προσαρμογές που προτείνουν οι κυβερνήσεις των χωρών που επωφελούνται από αυτούς τους πόρους. Θα συνεχίσουμε να το κάνουμε. Προσπαθήσαμε επίσης, στο μέτρο του δυνατού, να διατηρήσουμε τα ποσά στους εθνικούς προϋπολογισμούς, προκειμένου να μπορέσουμε να χρηματοδοτήσουμε από κοινού τα ευρωπαϊκά ταμεία γιατί, διαφορετικά, οι μειώσεις στις δαπάνες επενδύσεων που θα έπρεπε να χρησιμοποιηθούν για την κοινή χρηματοδότηση των ευρωπαϊκών ταμείων θα είχαν πολύ αρνητικές συνέπειες στις χώρες αυτές.
<P>
Βλέπουμε, ωστόσο, θετικά σημάδια και είναι σημαντικό να το πούμε σε μια συζήτηση όπως αυτή. Δεν θα ήμασταν σε θέση να πούμε κάτι τέτοιο σε μια ανάλογη συζήτηση τον Οκτώβριο του 2008. Τον Δεκέμβριο του 2009, οφείλουμε να πούμε ότι υπάρχουν θετικά σημάδια, ότι αρχίζουμε να βλέπουμε φως στην άκρη του τούνελ, μεταξύ άλλων και στις χώρες που υποφέρουν περισσότερο λόγω της κρίσης, όπως η Λετονία, η Λιθουανία, η Εσθονία και η Ιρλανδία.
<P>
Βρισκόμαστε ακόμη αντιμέτωποι με μεγάλη αβεβαιότητα, και τα εμπόδια που πρέπει να υπερβούμε είναι πολύ μεγάλα, αλλά υπάρχει φως στην άκρη του τούνελ.
<P>
Επομένως, μόλις ξεπεραστεί η ύφεση, θα ξαναγυρίσουμε στα ίδια που κάναμε και πριν από αυτήν; Ελπίζω πως όχι! Καθώς αυτή είναι η τελευταία μου ομιλία στο Κοινοβούλιο για την οικονομία ως Επίτροπος αρμόδιος για οικονομικές και νομισματικές υποθέσεις, επιτρέψτε μου να σας δώσω πέντε σημεία που θα πρέπει να συζητήσουμε, τα οποία δεν συμπεριλαμβάνονται στα έξι σημεία του κ. Verhofstadt.
<P>
Πρώτον, υπό το πρίσμα της εμπειρίας μας από την κρίση αυτή, οι χώρες της Κεντρικής και Ανατολικής Ευρώπης χρειάζονται ένα πολύ πιο ισορροπημένο μοντέλο ανάπτυξης. Δεν είναι δυνατόν να εξαρτώνται αποκλειστικά και μόνο από τη χρηματοδότηση από ξένες επενδύσεις. Πολλοί από εσάς μιλήσατε για μικρές και μεσαίες επιχειρήσεις, και συμφωνώ μαζί σας. Και αυτές δεν μπορούν να εξαρτώνται αποκλειστικά και μόνο, ή σχεδόν αποκλειστικά, από τις ξένες τράπεζες, διότι, όσον αφορά την εποπτεία των δραστηριοτήτων του χρηματοπιστωτικού συστήματος, είναι πολύ δύσκολο να έχουμε εποπτικές αρχές και μια χρηματοοικονομική πολιτική που εξυπηρετεί τα συμφέροντα κάθε χώρας αν σχεδόν όλες οι τράπεζες προέρχονται από άλλες χώρες και λαμβάνουν αποφάσεις βάσει των συμφερόντων της χώρας καταγωγής τους. Ωστόσο, πρέπει να πούμε ότι οι ξένες τράπεζες στις χώρες αυτές συμπεριφέρονται εξαιρετικά καλά, όπως έχω ήδη πει.
<P>
Πρέπει να αυξήσουμε την ικανότητα απορρόφησης των διαρθρωτικών ταμείων. Στις τρέχουσες δημοσιονομικές προοπτικές, προτείναμε ένα πολύ μεγάλο ποσό πόρων για να το εγκρίνετε, το οποίο μπορεί να διοχετευτεί μέσω των διαρθρωτικών ταμείων κατά τη διάρκεια αυτής της περιόδου των δημοσιονομικών προοπτικών. Σε πολλές περιπτώσεις, οι χώρες δεν καταφέρνουν να χρησιμοποιήσουν αυτούς τους πόρους, και υπάρχει ακόμη περιθώριο δράσης που σε ορισμένες χώρες ανέρχεται στο 4% του ετήσιου ΑΕγχΠ τους. Στο 4% του ετήσιου ΑΕγχΠ τους, και τα χρήματα αυτά δεν χρησιμοποιούνται επαρκώς.
<P>
Πρέπει να παράσχουμε πολύ περισσότερη στήριξη για την ολοκλήρωση των υποδομών, και πρέπει να συνεχίσουμε να συζητάμε πώς θα το κάνουμε. Υπάρχουν ανασχετικοί παράγοντες σε τμήματα της περιοχής που δεν έχουν ακόμη ξεπεραστεί μέσω υποδομών για την ολοκλήρωση του οικονομικού τους χώρου και του παραγωγικού ιστού τους με τη Δυτική Ευρώπη.
<P>
Τέλος, οι συνέπειες της κρίσης γίνονται περισσότερο αισθητές, από κοινωνική άποψη, στις χώρες που δεν έχουν επαρκές σύστημα κοινωνικής προστασίας ή κράτος πρόνοιας. Αυτό συμβαίνει εν μέρει επειδή δεν έχουν ικανοποιητικό επίπεδο ανάπτυξης, εισοδήματος ή πλούτου, αλλά συμβαίνει εν μέρει και επειδή -πρέπει να το πούμε- κατά τη διάρκεια των ετών πριν από την κρίση, σε κάποιες από αυτές τις χώρες, υπήρχε μια φορολογική πολιτική "όσο λιγότεροι φόροι τόσο καλύτερα" και όταν χρειάζονταν χρήματα για να χρηματοδοτηθούν δημόσιες δράσεις δεν υπήρχαν, γιατί δεν υπήρχαν έσοδα. Αυτό είναι κάτι που πρέπει επίσης να το λάβουμε υπόψη στο μέλλον.
<SPEAKER ID="324" NAME="Πρόεδρος">
" συζήτηση έληξε.
<P>
Γραπτές δηλώσεις (Άρθρο 149 του Κανονισμού)
<SPEAKER ID="325" NAME="Elena Oana Antonescu  " LANGUAGE="RO">
Σε μια χρονική στιγμή που η παγκόσμια οικονομική κρίση εξακολουθεί να πλήττει την Ευρώπη, τα κράτη της Κεντρικής και Ανατολικής Ευρώπης αισθάνονται εντονότερα τις επιπτώσεις της λόγω των υφιστάμενων διαφορών στην οικονομική ανάπτυξη μεταξύ των παλαιών κρατών μελών και εκείνων που εντάχθηκαν στην ΕΕ στους τελευταίους γύρους διεύρυνσης. " οικονομική κρίση μεγεθύνει αυτές τις διαφορές, ασκώντας πρόσθετη πίεση στις κυβερνήσεις των χωρών αυτών, που έχουν να αντιμετωπίσουν αυστηρούς μακροοικονομικούς όρους, τις κοινωνικές επιπτώσεις της κρίσης, ενώ έχουν επίσης να επιλύσουν τα προβλήματα που προκύπτουν από τον ευάλωτο χαρακτήρα του χρηματοπιστωτικού συστήματος και τη βιωσιμότητα του συστήματος δημόσιας υγειονομικής περίθαλψης και του συστήματος κοινωνικής ασφάλισης. Λαμβάνοντας υπόψη αυτούς τους περιορισμούς της οικονομικής και της κοινωνικής πολιτικής, ελπίζω ότι η Επιτροπή θα εγκρίνει ένα ολοκληρωμένο σχέδιο που θα εστιάζεται στα ειδικά προβλήματα σε αυτήν την περιοχή. Πρέπει να είναι ένα σχέδιο που θα υποστηρίζει τις προσπάθειες αυτών των κρατών να διατηρήσουν μια οικονομική και κοινωνική ισορροπία. Οι χώρες της Κεντρικής και Ανατολικής Ευρώπης έχουν πάρει δάνεια από το ΔΝΤ, την Παγκόσμια Τράπεζα και την Ευρωπαϊκή Ένωση σε μια προσπάθεια να ξεπεράσουν τα εσωτερικά τους προβλήματα. Ωστόσο, οι χρηματοδοτικοί πόροι δεν χορηγούνται με τον απαιτούμενο ρυθμό, προκειμένου να υποστηριχθούν τα μέτρα που υιοθετούν οι κυβερνήσεις. Για τον λόγο αυτόν, ζητώ η διάθεση των πόρων αυτών να γίνει γρηγορότερα και να εγκριθεί ένα σχέδιο που θα υποστηρίζει τις οικονομίες στην περιοχή αυτή.
<SPEAKER ID="326" NAME="Sebastian Valentin Bodu  " LANGUAGE="RO">
" Ρουμανία και η Βουλγαρία αισθάνονται τον πλήρη αντίκτυπο της παγκόσμιας οικονομικής ύφεσης που έπληξε τις δύο τελευταίες χώρες που εντάχθηκαν στην Ευρωπαϊκή Ένωση, σε ένα πλαίσιο ανισοτήτων με τις ανεπτυγμένες οικονομίες των άλλων κρατών μελών. " τελευταία έρευνα του Ευρωβαρόμετρου υπογραμμίζει ότι οι πληθυσμοί και των δύο χωρών δηλώνουν εξαιρετικά ανήσυχοι για την οικονομική πορεία ανάπτυξης των χωρών τους, καθώς και για τον τρόπο με τον οποίο η κρίση επηρεάζει κάθε πολίτη προσωπικά. Επιπροσθέτως των συμπερασμάτων της έρευνας του Ευρωβαρόμετρου, ο αντίκτυπος της κρίσης, στο μέσο του χειμώνα, είναι βέβαιο ότι θα επιδεινωθεί. Οι κυβερνήσεις των κρατών μελών έχουν υποχρέωση να υιοθετήσουν τα βέλτιστα μέτρα, ώστε να βοηθήσουν τους λαούς τους να περάσουν τον χειμώνα χωρίς καμία δραματική κοινωνική συνέπεια. Το Διεθνές Νομισματικό Ταμείο και η Ευρωπαϊκή Επιτροπή έχουν δραστηριοποιηθεί για να βοηθήσουν τη Ρουμανία και τη Βουλγαρία, τόσο οικονομικά όσο και μέσω της παροχής εμπειρογνωμοσύνης, καθορίζοντας ορισμένους μακροοικονομικούς δείκτες. " μεγαλύτερη συμμετοχή της Ευρωπαϊκής Επιτροπής στη σταθεροποίηση των οικονομιών της Βουλγαρίας και της Ρουμανίας θα έχει ευεργετικό αντίκτυπο σε ολόκληρη την Ευρωπαϊκή Ένωση, η οποία δεν μπορεί να αντέξει μεγάλες ανισορροπίες επί του παρόντος. Όλα τα κράτη μέλη της Ευρωπαϊκής Ένωσης επηρεάζονται από τις διαφορετικές πτυχές της κρίσης. Ωστόσο, είναι προφανές ότι τα νέα κράτη μέλη περνούν πιο δύσκολες καταστάσεις απ' ό,τι οι επιτυχημένες οικονομίες των παλαιών κρατών μελών. " αλληλεγγύη είναι μία από τις θεμελιώδεις αξίες της Ευρωπαϊκής Ένωσης και μια οικονομική ύφεση είναι μια καλή περίσταση για να το δείξουμε έμπρακτα.
<SPEAKER ID="989" NAME="András Gyürk" LANGUAGE="HU">
Στην αρχή του έτους, διαπιστώσαμε με ικανοποίηση ότι 3 δισ. ευρώ προορίζονταν για ενεργειακές βελτιώσεις στο πλαίσιο της δέσμης των οικονομικών κινήτρων που εγκρίθηκε τότε. " Ευρωπαϊκή Επιτροπή ορθώς αναγνώρισε ότι απαιτείτο υποστήριξη τόσο για τη δημιουργία εναλλακτικών οδών εφοδιασμού όσο και για τη διασύνδεση των ενεργειακών δικτύων. Ωστόσο, η χαρά μας ήταν ανάμικτη με κάποιον βαθμό απογοήτευσης. Αν κοιτάξουμε τα συγκεκριμένα ποσά στήριξης, μπορούμε να δούμε ότι το πακέτο στήριξης παραλείπει την Κεντρική και την Ανατολική Ευρώπη, δηλαδή την πλέον ευάλωτη περιοχή από άποψη ενεργειακού εφοδιασμού. " γαλλο-βελγική διασύνδεση φυσικού αερίου λαμβάνει περισσότερη στήριξη από τις διασυνδέσεις στην Κεντρική και Ανατολική Ευρώπη. Ενώ η γαλλο-βελγική διασύνδεση θα είναι η έβδομη στη σειρά και θα προστεθεί στις υπάρχουσες έξι, αυτό το είδος υποδομής είναι κάτι που λείπει συχνά από τα νέα κράτη μέλη. Επιπλέον, ήμασταν επίσης δυσαρεστημένοι που οι βελτιώσεις της ενεργειακής απόδοσης δεν συμπεριλήφθηκαν στο πακέτο στήριξης. Ωστόσο, αυτός ήταν ακριβώς ο τομέας όπου ο κύριος στόχος του πακέτου θα ήταν ευκολότερο να επιτευχθεί, ήτοι η δημιουργία θέσεων εργασίας. Λόγω των ελλείψεων που αναφέρθηκαν, πιστεύουμε ότι δύο πράγματα είναι άκρως σημαντικά. Πρώτον, τα μελλοντικά σχέδια στήριξης πρέπει να επικεντρώνονται στις περιοχές όπου οι επενδύσεις για την ενέργεια έχουν τη μεγαλύτερη προστιθέμενη αξία. Δεύτερον, η ενεργειακή απόδοση, η οποία αναφέρεται συχνά στους κύκλους της ΕΕ, δεν μπορεί να λησμονείται όταν λαμβάνονται δημοσιονομικές αποφάσεις στο μέλλον, ιδίως αν γνωρίζουμε ότι μια αποδοτικότερη χρήση της ενέργειας μπορεί ήδη να παράγει απολύτως θεαματικά αποτελέσματα σε βραχυπρόθεσμο ορίζοντα.
<SPEAKER ID="327" NAME="Tunne Kelam  " LANGUAGE="EN">
Συγχαίρω την Επιτροπή για τις προσπάθειες που κατέβαλε για να βοηθήσει τις ευρωπαϊκές οικονομίες. " γνώση ότι η ΕΕ προβλέπει τη λήψη μέτρων για εκείνους που βρίσκονται σε μεγαλύτερη ανάγκη επιβεβαιώνει και διασφαλίζει ότι θα βγούμε όλοι από αυτήν την οικονομική κρίση ισχυρότεροι από πριν. Θα ήθελα να τονίσω τη σημασία της άρσης όλων των υφιστάμενων εμποδίων για την οικονομία, το εμπόριο και την ελεύθερη κυκλοφορία στην αγορά εργασίας. " ολοκλήρωση της ενοποίησης της ευρωπαϊκής ενιαίας αγοράς πρέπει να είναι ο κύριος στόχος σε βραχυπρόθεσμο ορίζοντα. Μόνο αυτό θα μας βοηθήσει αποτελεσματικά να ανταπεξέλθουμε σε ενδεχόμενη μελλοντική κρίση. Ένα από τα ισχυρότερα κίνητρα που έχει η ΕΕ είναι η ένταξη στη ζώνη του ευρώ. Το ευρώ είναι ένα σημαντικό κίνητρο για τις επενδύσεις και την οικονομική ανάπτυξη, καθώς καθιστά τα κράτη λιγότερο ευάλωτα. Ελπίζω ειλικρινά ότι η χώρα μου, η Εσθονία, θα κατορθώσει να εκπληρώσει τα αναγκαία κριτήρια για την ένταξη στη ζώνη του ευρώ. " Εσθονία έχει ένα από τα χαμηλότερα εξωτερικά χρέη στην Ευρώπη και έχει καταφέρει να δημιουργήσει αρκετά αποθεματικά κατά τη διάρκεια της οικονομικής ανάπτυξης, ώστε να μπορέσει τώρα να αντιμετωπίσει την κρίση με τα δικά της μέσα. Επίσης, είμαι πεπεισμένος ότι τα τρέχοντα μέσα από τα ευρωπαϊκά ταμεία και οι προοπτικές ένταξης στη ζώνη του ευρώ θα μας επιτρέψουν σύντομα να μειώσουμε αποτελεσματικά την ανεργία το επόμενο έτος.
<SPEAKER ID="328" NAME="Wojciech Michał Olejniczak  " LANGUAGE="PL">
Κυρίες και κύριοι, σήμερα, ένα χρόνο και πλέον από το μεγαλύτερο σοκ για την αμερικανική κοινωνία μετά τις επιθέσεις της 11ης Σεπτεμβρίου, την κήρυξη της πτώχευσης της τράπεζας Lehman Brothers, είμαστε σοφότεροι χάρη στις επιπλέον εμπειρίες. Τα όσα συνέβησαν τους τελευταίους δώδεκα μήνες αποτελούν σαφή απόδειξη των λανθασμένων υποθέσεων της νεοφιλελεύθερης πολιτικής και, όπως συνέβη και με την 11η Σεπτεμβρίου, μας έκαναν να βλέπουμε τον κόσμο από διαφορετική σκοπιά. " οικονομική κρίση έχει πλήξει ουσιαστικά κάθε μέρος του κόσμου, αλλά, και αυτό είναι το σημαντικότερο κατ' εμέ, έχει πλήξει πολλά εκατομμύρια Ευρωπαίων. " έκθεση που δημοσιεύτηκε από την Παγκόσμια Τράπεζα πριν από αρκετές ημέρες δεν αφήνει καμία αμφιβολία για το ότι τα κράτη μέλη της ΕΕ στην Ανατολική Ευρώπη χρειάζονται βοήθεια, και όχι μόνο στον τομέα των εσωτερικών τους υποθέσεων. Αν η κρίση μπορεί να οδηγήσει στην φτώχεια έντεκα εκατομμύρια κατοίκων της Ανατολικής Ευρώπης και της Κεντρικής Ασίας, με άλλα 23 εκατομμύρια να ακολουθούν ως το τέλος του 2010, δεν μπορούμε σε καμία περίπτωση να επαναπαυόμαστε. " οικονομική στήριξη είναι σημαντική, αλλά το ίδιο είναι και η πνευματική στήριξη, προκειμένου να οργανωθούν κατάλληλα κοινωνικά προγράμματα για τις χώρες που βιώνουν εντονότερα τις συνέπειες της κρίσης. Κατά τη διάρκεια προηγούμενων κρίσεων, οι οικογένειες κατάφεραν να σωθούν μεταναστεύοντας ή μέσω της απασχόλησης σε αρκετές θέσεις εργασίας. " σημερινή κρίση έχει μια παγκόσμια διάσταση, η οποία καθιστά αυτό το είδος λύσης ανέφικτο. Αν δεν θέλουμε να ξαναδούμε γεγονότα όπως τα περσινά, και τις επιπτώσεις τους, θα πρέπει να κινητοποιήσουμε σημαντικά περισσότερα ευρωπαϊκά κονδύλια, να θέσουμε ως στόχο μας την προώθηση της απασχόλησης και να ενισχύσουμε τη διεθνή συνεργασία. Όλες αυτές οι ενέργειες θα πρέπει να επικεντρωθούν σε ένα πράγμα - την κοινωνική πολιτική.
<SPEAKER ID="988" NAME="Czesław Adam Siekierski  " LANGUAGE="PL">
Οι χώρες της Κεντρικής και Ανατολικής Ευρώπης βίωσαν με εξαιρετικά σκληρό τρόπο τις επιπτώσεις της οικονομικής κρίσης. " πτώση των οικονομικών δεικτών ήταν μια πραγματικότητα το περασμένο έτος σε πολλές χώρες, και όχι μόνο στην περιοχή μας. Ωστόσο, θα πρέπει να τονίσουμε ότι οι διάφορες χώρες αντιμετώπισαν την κρίση με διαφορετικό βαθμό επιτυχίας. Ο ξεκάθαρος ηγέτης των χωρών στην περιοχή που μπόρεσε να επιδείξει ευνοϊκά αποτελέσματα είναι η Πολωνία. Όπως παραδέχθηκε ο κ. Almunia στη συζήτηση, η Πολωνία είναι η μόνη χώρα που απέφυγε την ύφεση, διατηρώντας θετική δυναμική ανάπτυξης καθ' όλη τη διάρκεια της κρίσης. Παρά το ότι η οικονομική κατάσταση στην περιοχή σταθεροποιείται αργά, αξίζει να σκεφτούμε τι μέτρα θα πρέπει να ληφθούν για να αποκατασταθεί η οικονομική ανάπτυξη και να αποφευχθούν παρόμοιες αναταραχές στο μέλλον. Σε βραχυπρόθεσμο ορίζοντα, οι κυβερνήσεις των ενεχόμενων χωρών θα πρέπει να υιοθετήσουν πιο αποφασιστικές στρατηγικές εξόδου από την κρίση. Πρέπει να εξισορροπήσουν τις δημοσιονομικές δαπάνες, να καταπολεμήσουν δραστικά την ανεργία και τον κοινωνικό αποκλεισμό, και να δημιουργήσουν τις συνθήκες για την ανάπτυξη επιχειρήσεων, αφενός, και των προϋποθέσεων για αύξηση της ζήτησης, αφετέρου. Εξίσου σημαντική με τη δράση σε εθνικό επίπεδο είναι η εξωτερική βοήθεια. Τα ευρωπαϊκά και διεθνή χρηματοπιστωτικά ιδρύματα θα πρέπει να θεσπίσουν ειδική γραμμή πίστωσης για τις μικρές και μεσαίες επιχειρήσεις και για τη στήριξη των σχεδίων υποδομών. Τα μέτρα αυτά θα επιφέρουν ασφαλώς αύξηση της απασχόλησης και βελτίωση της κοινωνικής κατάστασης. Μακροπρόθεσμα, η καλύτερη λύση φαίνεται να είναι η είσοδος στη ζώνη του ευρώ και η δημιουργία των προϋποθέσεων για ισόρροπη και σταθερή ανάπτυξη.
<SPEAKER ID="329" NAME="Csaba Sándor Tabajdi  " LANGUAGE="HU">
Κατά τη διάρκεια του περασμένου έτους, η μάχη ενάντια στην κρίση δόθηκε κυρίως σε επίπεδο κρατών μελών, χρησιμοποιώντας τα μέσα των κρατών μελών. Τα κράτη μέλη της ΕΕ προτίμησαν να αναλάβουν δράση κυρίως σε εθνικό παρά σε ευρωπαϊκό επίπεδο όσον αφορά την οικονομική ανάκαμψη, παρέχοντας βοήθεια σε εταιρείες και διατηρώντας θέσεις εργασίας. Σε ορισμένες περιπτώσεις έλειπε ακόμη και το ελάχιστο αναμενόμενο επίπεδο συντονισμού, συμφωνίας και συνεργασίας. Τα παλαιά κράτη μέλη, με τις ισχυρότερες οικονομίες τους και το μεγαλύτερο περιθώριο ελιγμών από δημοσιονομικής απόψεως, δημιούργησαν πακέτα τα οποία πρωτίστως επικεντρώνονταν στις εσωτερικές αγορές τους και, σε πολλές περιπτώσεις, χρησιμοποιήθηκαν προστατευτικά μέσα που στρεβλώνουν τον ανταγωνισμό. Ένα περίτρανο παράδειγμα αυτού ήταν η στήριξη που πρόσφερε ο πρόεδρος της Γαλλίας Nicolas Sarkozy στην εταιρεία Peugeot, θέτοντας ως προϋπόθεση τη διατήρηση των θέσεων εργασίας στη Γαλλία, ενώ απολύσεις χρειάστηκε να γίνουν στο πιο αποδοτικό εργοστάσιο της εταιρείας στη Σλοβενία.
<P>
Παρόμοιες διακρίσεις συναντούμε σε σχέση με τον χρηματοοικονομικό τομέα στην Κεντρική Ευρώπη και στην περιοχή της Βαλτικής, καθώς δυτικές μητρικές εταιρείες εξακολουθούν μέχρι σήμερα να εκτρέπουν τα κέρδη που συγκεντρώνονται στις θυγατρικές τους οι οποίες δραστηριοποιούνται στην περιοχή. " μείωση της προσφοράς πιστώσεων έχει ιδιαίτερα σκληρό αντίκτυπο στον τομέα των μικρών και μεσαίων επιχειρήσεων, ο οποίος παρέχει τις περισσότερες θέσεις εργασίας και απολύει τεράστιους αριθμούς εργαζομένων ως αποτέλεσμα της κάμψης των εξαγωγικών αγορών και της μείωσης των παραγωγικών δυνατοτήτων. Αυτό σημαίνει ότι η οικονομική κρίση μετατρέπεται αναπόφευκτα σε εργασιακή και κοινωνική κρίση. Για τον λόγο αυτόν, ζητώ για μία ακόμη φορά από τις κυβερνήσεις των κρατών της ΕΕ των 15 να καταβάλουν κάθε δυνατή προσπάθεια για να αποκλείσουν προστατευτικά μέτρα και να λάβουν θέση κατά της συμπεριφοράς των εγχώριων τραπεζών, η οποία παραβιάζει τις αρχές της εσωτερικής αγοράς.
<SPEAKER ID="330" NAME="Iuliu Winkler" AFFILIATION="PPE">
γραπτώς. - (HU) " παγκόσμια χρηματοπιστωτική κρίση είχε ποικίλο αντίκτυπο στα διάφορα κράτη μέλη της Ευρωπαϊκής Ένωσης. Τα νέα κράτη μέλη στην Κεντρική και Ανατολική Ευρώπη αποδείχθηκαν τα πιο ευάλωτα. " πραγματικότητα έδειξε ότι τα κράτη μέλη είχαν άνιση πρόσβαση στα μέσα που περιέχονταν στο ευρωπαϊκό σχέδιο για την ανάκαμψη της οικονομίας. Παρατηρήσαμε επίσης ότι τα κράτη μέλη στη ζώνη του ευρώ απολάμβαναν την καλύτερη προστασία κατά της κρίσης. Δεν είναι τυχαίο το γεγονός ότι οι συνέπειες της κρίσης έγιναν περισσότερο αισθητές στις χώρες που δεν είχαν το όφελος των μέσων ανάκαμψης και δεν ήταν μέλη της ζώνης του ευρώ. " θέση σε ισχύ της Συνθήκης της Λισαβόνας σηματοδότησε το τέλος της περιόδου θεσμικών μεταρρυθμίσεων της Ευρωπαϊκής Ένωσης.
<P>
Τώρα απαιτείται μια κοινή προσπάθεια για να ενισχυθεί η συνοχή της Ευρωπαϊκής Ένωσης. Αυτό είναι ζωτική προϋπόθεση για να μπορέσει η ΕΕ να βγει από την κρίση αναζωογονημένη, ως ένας καίριος παγκόσμιος παράγοντας. Ο αντίκτυπος της κοινωνικής και εργασιακής κρίσης θα γίνει περισσότερο αισθητός το 2010. Τα νέα κράτη μέλη θα είναι αναμφίβολα τα κύρια θύματά της. Αυτό που χρειαζόμαστε είναι ένα σχέδιο οικονομικής ανάκαμψης που να είναι, πραγματικά, εξίσου προσβάσιμο σε όλα τα κράτη μέλη. Επιπλέον, οι προϋποθέσεις για την ένταξη στη ζώνη του ευρώ πρέπει να καταστούν πιο ευέλικτες. Αυτά τα σαφή μέτρα θα συμβάλουν στη δημιουργία μιας ισχυρής Ευρώπης, καθιστώντας την μια κοινότητα 500 εκατομμυρίων κατοίκων που διαπνέονται από τις ίδιες αξίες και καθοδηγούνται από τις ίδιες ιδέες.

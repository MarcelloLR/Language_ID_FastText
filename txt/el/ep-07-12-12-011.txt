<CHAPTER ID="011">
Διάσκεψη Κορυφής ΕΕ/Κίνας - Διάλογος ΕΕ/Κίνας για τα ανθρώπινα δικαιώματα (συζήτηση) 
<SPEAKER ID="225" NAME="Πρόεδρος">
" ημερήσια διάταξη προβλέπει τη δήλωση της Επιτροπής σχετικά με τη Διάσκεψη Κορυφής ΕΕ-Κίνας.
<SPEAKER ID="226" NAME="Benita Ferrero-Waldner">
Μέλος της Επιτροπής. - (EN) Κυρία Πρόεδρε, χαιρετίζω τη σημερινή συζήτηση σχετικά με τον διάλογο ΕΕ-Κίνας για τα ανθρώπινα δικαιώματα. Όπως γνωρίζετε, το θέμα των ανθρωπίνων δικαιωμάτων τέθηκε και συζητήθηκε στην πολύ πρόσφατη διάσκεψη κορυφής στο Πεκίνο και η κοινή δήλωση αναφέρεται επίσης ρητά σε αυτό.
<P>
Πιστεύω ότι είναι δίκαιο να αναγνωρίσουμε ότι, μολονότι εξακολουθούν να υπάρχουν σοβαρές ανησυχίες και πρέπει να αντιμετωπιστούν, η Κίνα έχει επιτελέσει επίσης αξιοσημείωτη πρόοδο στον τομέα των ανθρωπίνων δικαιωμάτων τον τελευταίο χρόνο. Αυτό ισχύει ιδιαίτερα για τον τομέα των κοινωνικών και οικονομικών δικαιωμάτων αλλά επίσης και για ορισμένους άλλους τομείς.
<P>
Γίνονται κινήσεις για να μεταρρυθμιστεί το σύστημα "επανεκπαίδευσης μέσω εργασίας". Από αυτή την άποψη χαιρετίζουμε την νέα νομοθετική πρωτοβουλία που είναι υπό εξέταση και ελπίζουμε επίσης ότι θα εφαρμοστούν συγκεκριμένες μεταρρυθμίσεις σύντομα. Μια θεμελιώδης αρχή των ανθρωπίνων δικαιωμάτων είναι να μην στερείται ένα άτομο την ελευθερία του χωρίς τη δέουσα δικαιοσύνη και μια δίκαιη δίκη.
<P>
" Κίνα εργάζεται επίσης για να εφαρμόσει τις συστάσεις του Ειδικού Εισηγητή του Ο"Ε για τα βασανιστήρια. Για παράδειγμα, το Υπουργείο Δικαιοσύνης έδωσε πρόσφατα εντολή στα δικαστήρια να μην βασίζονται σε οικειοθελείς ομολογίες ως επαρκείς αποδείξεις ενοχής, καθώς ανάλογες ομολογίες μπορούν να γίνουν συχνά ως αποτέλεσμα βασανιστηρίων από την αστυνομία ή από το προσωπικό της φυλακής. Παρομοίως, η Κίνα δρομολογεί μέτρα ειδικής εκπαίδευσης που απευθύνονται σε αυτές τις ομάδες προσωπικού δημόσιας τάξης.
<P>
Χαιρόμαστε επίσης που διαπιστώνουμε ότι έχει σημειωθεί πρόοδος αναφορικά με το γεγονός ότι το Ανώτατο Λαϊκό Δικαστήριο ασκεί πλέον πλήρη εξουσία αναθεώρησης για θανατικές ποινές που εκδίδονται από κατώτερα δικαστήρια. Και πιστεύουμε ότι το αποτέλεσμα θα είναι η μείωση του αριθμού των θανατικών ποινών και των εκτελέσεων. Αυτό είναι ευχάριστο για την Ευρωπαϊκή Ένωση. Όπως γνωρίζετε, ήταν εδώ και πολύ καιρό ένας τομέας παρέμβασης προτεραιότητας.
<P>
Ωστόσο -και τώρα ασφαλώς έχω να πω επίσης μερικά αρνητικά πράγματα- η Επιτροπή συνεχίζει να ανησυχεί για την κατάσταση των ανθρωπίνων δικαιωμάτων στην Κίνα γενικά και πιο ειδικά για τον τομέα των ατομικών και πολιτικών δικαιωμάτων. Αναφερόμαστε ιδιαίτερα στην ελευθερία της έκφρασης, της θρησκείας και του συνεταιρίζεσθαι, και την προστασία των δικαιωμάτων των μειονοτήτων, για παράδειγμα στο Θιβέτ και στην επαρχία Xinjiang.
<P>
Σε αυτό το πλαίσιο, η καταστολή των υπέρμαχων των ανθρωπίνων δικαιωμάτων παραμένει μια βασική ανησυχία. " άσκηση του δικαιώματος της ελεύθερης έκφρασης οδηγεί συχνά σε ξυλοδαρμούς, σε περιορισμό κατ' οίκον ή ακόμη και σε ποινές κάθειρξης. " πρόσβαση στο Διαδίκτυο -το δικαίωμα στην πληροφόρηση- παρακολουθείται στενά και περιορίζεται και εκείνοι, για παράδειγμα, που εκφράζονται υπέρ μεγαλύτερης αυτονομίας για το Θιβέτ λαμβάνουν δυσανάλογα μεγάλες ποινές κάθειρξης. " χρήση νομοθεσίας κρατικού απορρήτου καθώς και άλλες ασαφείς ποινικές διατάξεις διευκολύνουν τη δίωξη των ατόμων που μιλάνε ή δημοσιεύουν ελεύθερα.
<P>
" Επιτροπή παροτρύνει, επομένως, την κινεζική κυβέρνηση να επιτρέψει κάθε μορφής έκφραση των απόψεων. Πιστεύουμε ότι αυτός είναι επίσης ένας πολύ σημαντικός παράγοντας για το πώς βλέπει η διεθνής κοινή γνώμη την Κίνα, ιδιαίτερα το επόμενο έτος ενόψει των Ολυμπιακών Αγώνων, όταν όλα τα μάτια θα είναι στραμμένα στην Κίνα. " ιστορία δείχνει ότι η ελευθερία της έκφρασης οδηγεί μακροπρόθεσμα σε μια πολύ πιο σταθερή κοινωνία. Το γνωρίζουμε όλοι αυτό.
<P>
Όλα αυτά τα θέματα εξετάζονται τακτικά στον διάλογο ΕΕ-Κίνας για τα ανθρώπινα δικαιώματα. Επομένως, χαιρετίζουμε το γεγονός ότι ο πρόσφατος διάλογος που διεξήχθη τον Οκτώβριο στο Πεκίνο επέτρεψε μια ειλικρινή και ουσιαστική ανταλλαγή απόψεων σε όλα τα θέματα που μας απασχολούν, ενώ αρκετές από τις συζητήσεις οδήγησαν σε επακόλουθη δραστηριότητα. Είναι σημαντικό να αναγνωρίσουμε ότι αυτός ο διάλογος παρέχει ένα σημαντικό φόρουμ όπου και οι δυο πλευρές μπορούν να μιλήσουν ανοιχτά για τις πραγματικές ανησυχίες τους συμβάλλοντας ταυτόχρονα στην καλύτερη κατανόηση των διαφορών μας - και οι διαφορές μας παραμένουν αξιοσημείωτες.
<P>
Σε αυτό το πλαίσιο λυπούμαστε για την απόφαση της Κίνας ν' αποσυρθεί από το Σεμινάριο για τα Ανθρώπινα Δικαιώματα στο Βερολίνο εξαιτίας της συμμετοχής δύο ΜΚΟ και ότι, για παρόμοιους λόγους, το Σεμινάριο δεν μπόρεσε να διεξαχθεί στο Πεκίνο πρόσφατα. Θεωρούμε ότι η κοινωνία των πολιτών έχει έναν πολύ σημαντικό ρόλο να διαδραματίσει και το Σεμινάριο αποτελεί το κατάλληλο φόρουμ για τις πολύτιμες συνεισφορές των ΜΚΟ. Πιστεύω ότι θα μπορέσουμε να βρούμε μια αμοιβαία συμφωνηθείσα λύση ούτως ώστε αυτό το σημαντικό εγχείρημα να συνεχίσει την επιτυχημένη πορεία του στο μέλλον, όπως υπογραμμίζεται από τη Διάσκεψη Κορυφής ΕΕ-Κίνας.
<P>
Επιτρέψτε μου να κλείσω λέγοντας ότι υπάρχουν δύο πιο σημαντικά θέματα σχετικά με τα ανθρώπινα δικαιώματα που θέτουμε τακτικά στην κινεζική πλευρά ως ζήτημα ύψιστης προτεραιότητας. Το ένα είναι η επικύρωση από την Κίνα του Διεθνούς Συμφώνου για τα Ατομικά και Πολιτικά Δικαιώματα και το άλλο είναι η ελευθέρωση των ατόμων που φυλακίστηκαν μετά τις διαδηλώσεις στην Πλατεία Τιενανμέν ή εκείνων που τίμησαν αργότερα την επέτειο των γεγονότων του 1989. Αποφασιστική δράση και στα δύο θέματα θα έστελνε ένα σαφές θετικό σημάδι και θα ήταν πολύ καλοδεχούμενη.
<SPEAKER ID="227" NAME="Edward McMillan-Scott">
εξ ονόματος της Ομάδας PPE-DE. - (EN) Κυρία Πρόεδρε, θέλω να ευχαριστήσω την Επίτροπο Ferrero-Waldner γι' αυτή τη δήλωση.
<P>
Πιστεύω ότι είναι πολύ σημαντικό, μετά τη διάσκεψη κορυφής ΕΕ-Κίνας -και ιδιαίτερα τον διάλογο ΕΕ-Κίνας για τα ανθρώπινα δικαιώματα- ότι οι βουλευτές αυτού του Κοινοβουλίου θα πρέπει να έχουν την ευκαιρία να εξετάσουν το αποτέλεσμα. Δεν θέλω να σπαταλήσω χρόνο για τη διάσκεψη κορυφής ΕΕ-Κίνας. Θέλω να μιλήσω για τον διάλογο για τα ανθρώπινα δικαιώματα, διότι αυτός ήταν ο λόγος που με οδήγησε στο Πεκίνο τον προηγούμενο Μάιο όταν, από κοινού με την κ. Flautre, εκπόνησα μια έκθεση σχετικά με τη μεταρρύθμιση της Ευρωπαϊκής Πρωτοβουλίας για τη Δημοκρατία και τα Ανθρώπινα Δικαιώματα.
<P>
Αυτό το απόγευμα θέλω να μιλήσω για εκείνους που δεν μπορούν να μιλήσουν οι ίδιοι. Αυτοί, φυσικά, είναι η μεγάλη πλειοψηφία του λαού στην Κίνα, που θέλει αλλαγή και μεταρρύθμιση. Αλλά αυτό το κίνημα καθοδηγείται, μεταξύ άλλων, από τον Gao Zhisheng, έναν χριστιανό δικηγόρο ο οποίος εξαφανίστηκε από το σπίτι του στο Πεκίνο, όπου κρατούνταν σε κατ' οίκον περιορισμό μετά τη καταδίκη του για συνωμοσία για "ανατροπή του καθεστώτος" αυτή την εποχή το περασμένο έτος.
<P>
Ενώ ξέρω ότι το όνομά του ήταν μεταξύ αυτών που τέθηκαν στον διάλογο, πιστεύω ότι ένα από τα προβλήματα που αντιμετωπίζουμε σε αυτό το Κοινοβούλιο είναι σε σχέση με τον διάλογο. Ενώ σημειώνω ότι η Επίτροπος είπε ότι ήταν μια ειλικρινής και ουσιαστική ανταλλαγή απόψεων -και είμαι σίγουρος ότι αυτό ισχύει από την πλευρά των Ευρωπαίων- δεν είμαι πεπεισμένος ότι ισχύει το ίδιο και για την κινεζική πλευρά. Βάσει της πείρας μου -από την εποχή που ήμουν εισηγητής για τον διάλογο ΕΕ-Κίνας το 1997, πριν από 10 χρόνια όταν άρχισε αυτή η διαδικασία- δεν υπήρξε κανένα απολύτως αποτέλεσμα από την άποψη των ανθρωπίνων δικαιωμάτων στην Κίνα με την έννοια να έχουν βελτιωθεί οι ζωές των ανθρώπων ή να έχουν ελευθερωθεί κρατούμενοι ή να έχουν σταματήσει τα βασανιστήρια ή να έχουν σταματήσει οι μαζικές φυλακίσεις που αναφέρθηκαν από τον Harry Wu από το Ίδρυμα Laogai. Εκτιμά ότι υπάρχουν 6,8 εκατομμύρια άτομα που βρίσκονται υπό κάποια μορφή κράτησης στην Κίνα σήμερα, και πολλοί από αυτούς για θρησκευτικές πεποιθήσεις - και σκεφτόμαστε ιδιαίτερα τους οπαδούς του Falun Gong, που είναι αθώοι αλλά οι οποίοι βασανίζονται για τις πεποιθήσεις τους και, σε πολλές περιπτώσεις, πεθαίνουν.
<P>
Θέλω επίσης να αναφερθώ στους επικείμενους Ολυμπιακούς Αγώνες. Δεν πρέπει να ξεχνά κανείς ότι το Άρθρο 1 του Ολυμπιακού Καταστατικού Χάρτη ορίζει ότι οι χώρες πρέπει να συμμερίζονται "παγκόσμιες θεμελιώδεις ηθικές αρχές". Αυτό σημαίνει μόνο ένα πράγμα: ότι η Κίνα δεν μπορεί να θεωρείται κατάλληλη χώρα για να διοργανώσει αυτούς τους Αγώνες, ιδιαίτερα εφόσον δεν έχει αλλάξει βασικά τίποτα από το 2001. Ελπίζω ότι όλες οι Ομάδες θα υποστηρίξουν το κοινό ψήφισμα, το οποίο ζητά από τη ΔΟΕ τη δική της εκτίμηση για τη συμμόρφωση της Κίνας με τους όρους που συμφωνήθηκαν το 2001. Φοβάμαι ότι θα διαπιστωθεί ότι η Κίνα υστερεί σε αυτό. " άποψή μου είναι ότι οι Ολυμπιακοί Αγώνες πρέπει να μεταφερθούν αμέσως στην Αθήνα και να μείνουν εκεί για πάντα.
<SPEAKER ID="228" NAME="Hannes Swoboda">
εξ ονόματος της Ομάδας PSE. - (DE) Κυρία Πρόεδρε, για να μπω κατευθείαν στο θέμα, πιστεύω ότι οι Ολυμπιακοί Αγώνες πρέπει να γίνουν στην Κίνα, επειδή έχουμε μια καλή ευκαιρία να χρησιμοποιήσουμε αυτούς ακριβώς του αγώνες για να εντείνουμε τον διάλογό μας με την Κίνα. Αυτό περιλαμβάνεται και στην κοινή δήλωση επίσης, κύριε McMillan-Scott, και αν εμμένετε στην άποψη που εκφράζετε, είστε κατά της κοινής δήλωσης.
<P>
Κυρία Ferrero-Waldner, μία από τις πρώην ομολόγους σας, η κ. Madeleine Albright, σχολίασε όταν ήταν Υπουργός Εξωτερικών των "ΠΑ ότι είναι φυσικά πολύ πιο δύσκολο να θιχτούν θέματα των ανθρωπίνων δικαιωμάτων στην Κίνα απ' ό,τι στη Βιρμανία, διότι στην Κίνα οι γεωπολιτικοί παράγοντες αποτελούν μέρος της εξίσωσης. Είναι γεγονός ότι χρειαζόμαστε την Κίνα σαν εταίρο στην αναζήτηση λύσης για πολλά παγκόσμια προβλήματα. Αυτό, ωστόσο, δεν πρέπει να μας εμποδίζει να θέτουμε το θέμα των ανθρωπίνων δικαιωμάτων και να το συζητάμε σε μεγάλο βάθος, αν και όχι απαραιτήτως με τον δασκαλίστικο τόνο των καθηγητών που τα ξέρουν όλα. Είμαι πολύ ευχαριστημένος που υπεγράφη σήμερα ο Χάρτης των Θεμελιωδών Δικαιωμάτων, διότι πολλοί ομιλητές επεσήμαναν ότι δεν έχουμε κανένα δικαίωμα να μιλάμε για θέματα ανθρωπίνων δικαιωμάτων αν δεν έχουμε εμείς οι ίδιοι ένα πολύ καλό ιστορικό σεβασμού των ανθρωπίνων δικαιωμάτων. Είμαστε, πράγματι, απόλυτα πεπεισμένοι ότι είναι προς το συμφέρον της Κίνας να μην ποδοπατά τα ανθρώπινα δικαιώματα αλλά να τα σέβεται δεόντως.
<P>
" Κίνα επιθυμεί τη σταθερότητα. Πώς πρόκειται να παραμείνει σταθερή η Κίνα αν το θέμα των ανθρωπίνων δικαιωμάτων δεν τίθεται πιο εμφατικά; Δεν θέλουμε να καταρρεύσει η Κίνα. Δεν είναι λογικό να αναπτύσσουμε την Ευρώπη επιδιώκοντας να καταστρέψουμε την Κίνα, αλλά η αποτυχία σεβασμού των ανθρωπίνων δικαιωμάτων θέτει την σταθερότητα της Κίνας σε κίνδυνο. Θέλουμε να κυβερνάται η Κίνα σύμφωνα με τις αρχές της κοινωνικής δικαιοσύνης. Στο πλαίσιο μιας μνημειώδους διαδικασίας ανάπτυξης, στην οποία αναφέρθηκε επίσης ο κ. Barroso, ο μόνος τρόπος να διασφαλιστεί η σταθερότητα είναι να ληφθούν πλήρως υπόψη οι κοινωνικοί παράγοντες. Είναι αδύνατο, ωστόσο, να επιτευχθεί κοινωνική δικαιοσύνη αν δεν γίνονται σεβαστά τα ανθρώπινα δικαιώματα, αν οι άνθρωποι δεν μπορούν να δημιουργήσουν εργατικά συνδικάτα ή να ξεκινήσουν λαϊκές πρωτοβουλίες.
<P>
Θέλουμε να εστιάσει η Κίνα πιο έντονα σε περιβαλλοντικά θέματα, διότι το περιβάλλον είναι ένα σημαντικό κοινό παγκόσμιο περιουσιακό στοιχείο. Γνωρίζουμε ότι αρχίζουν να παίρνουν μορφή πολλές πρωτοβουλίες στην Κίνα με στόχο τη μαζική διαμαρτυρία κατά της παραβίασης ελάχιστων περιβαλλοντικών προτύπων. Θα ήταν καλό για την Κίνα αν η πολιτεία άκουγε αυτές τις φωνές. Θα ήταν ένα βήμα μπροστά για την Κίνα.
<P>
Για αυτούς τους λόγους πιστεύω ότι δεν είναι θέμα ευρωπαϊκής αλαζονείας αλλά προστασίας των κοινών συμφερόντων μας. Προς το συμφέρον της Κίνας θα θέσουμε το θέμα των ανθρωπίνων δικαιωμάτων, και θα ήταν συνετό οι πεφωτισμένοι αντιπρόσωποι του κινεζικού πολιτικού συστήματος να ακούσουν εμάς και αυτό το ψήφισμα, το οποίο είναι προς το συμφέρον της Κίνας και το οποίο θα βοηθούσε την Κίνα να σημειώσει πρόοδο, κάτι που δεν μπορεί να επιτευχθεί αν δεν σέβεται τα ανθρώπινα δικαιώματα.
<SPEAKER ID="229" NAME="Graham Watson">
εξ ονόματος της Ομάδας ALDE. - (EN) Κυρία Πρόεδρε, θαυμάζω ιδιαίτερα τη συνεισφορά της Κίνας στην ανάπτυξη του παγκόσμιου πολιτισμού. Από την άποψη της τεχνολογίας, από την άποψη της κοινωνίας και από την άποψη του πολιτισμού, η Κίνα έχει συνεισφέρει πιθανότατα περισσότερο από οποιαδήποτε άλλη χώρα στην ανάπτυξη της ανθρωπότητας.
<P>
Λυπάμαι που η αυξανόμενη οικονομική ωριμότητα της Κίνας δεν συνοδεύεται από αυξανόμενη πολιτική ωριμότητα. Αλλά λυπάμαι, επίσης, που η Ευρωπαϊκή Ένωση δεν κάνει περισσότερα για να πιέσει την Κίνα προς τη σωστή κατεύθυνση.
<P>
Δύο μέρες πριν, στην 60ή επέτειο της Οικουμενικής Διακήρυξης των Ανθρωπίνων Δικαιωμάτων, η Ένωση διακήρυξε τη δέσμευσή της στην "προώθηση και προστασία των ανθρωπίνων δικαιωμάτων σε όλο τον κόσμο ως ακρογωνιαίο λίθο της εξωτερικής πολιτικής μας δράσης".
<P>
Και όμως, δύο εβδομάδες πριν, οι κ.κ. Barroso και Socrates έφυγαν από την διάσκεψη κορυφής νωρίς, έχοντας εξασφαλίσει τα οικονομικά συμφέροντα της Ευρώπης, αφήνοντας τους αξιωματούχους να διαπραγματευτούν τα συμπεράσματα - συμπεράσματα τα οποία, έκαναν ελάχιστη αναφορά στα ανθρώπινα δικαιώματα -γεγονός που δεν αποτελεί έκπληξη-, υποστήριζαν την άρση του εμπάργκο όπλων και εξέφραζαν την αντίθεσή τους με την προσπάθεια της Ταϊβάν να προσχωρήσει στα "νωμένα Έθνη. Κατάφεραν να υπονομεύσουν τα προσεκτικά διατυπωμένα λόγια του κ. Σολάνα τον προηγούμενο μήνα.
<P>
Αναρωτιέμαι πού οδεύει ο κόσμος όταν η Ευρωπαϊκή Ένωση, ο αυτόκλητος προστάτης των οικουμενικών, ανεξάρτητων και αδιαίρετων ανθρωπίνων δικαιωμάτων, αποτυγχάνει να μιλήσει ξεκάθαρα εναντίον ενός από τους χειρότερους καταπατητές ανθρωπίνων δικαιωμάτων παγκοσμίως.
<P>
Υποψιάζομαι ότι τόσο οι Κινέζοι όσο και άλλοι μπορεί να μετανιώσουν για την απόφαση να φιλοξενηθούν οι Ολυμπιακοί Αγώνες στο Πεκίνο. Οι κινεζικές αρχές υποσχέθηκαν ότι θα έφερναν ένα μεγαλύτερο κλίμα ελευθερίας και ανοίγματος. Και όμως τα στοιχεία του Παρατηρητηρίου των Ανθρωπίνων Δικαιωμάτων δείχνουν ότι οι παραβιάσεις έχουν αυξηθεί τα τελευταία επτά χρόνια. " Κίνα όχι μόνο συνεχίζει να εκτελεί περισσότερους ανθρώπους απ' ό,τι ο υπόλοιπος κόσμος μαζί αλλά έχει καταπνίξει δραματικά τους εσωτερικούς διαφωνούντες και την ελευθερία των μέσων ενημέρωσης πριν από τους Αγώνες.
<P>
Αυτές οι εξελίξεις παραβιάζουν το πνεύμα του Ολυμπιακού Χάρτη. Έρχονται σε άμεση σύγκρουση με τις δεσμεύσεις που αναλήφθηκαν από τις ίδιες τις αρχές του Πεκίνου στο Συμβόλαιο της Διοργανώτριας Πόλης που υπέγραψαν με τη Διεθνή Ολυμπιακή Επιτροπή.
<P>
Αυτό το συμβόλαιο δεν έχει δημοσιοποιηθεί. Γιατί; Επειδή αν ο κόσμος έβλεπε την απόλυτη και πλήρη διάσταση μεταξύ των κινεζικών υποσχέσεων και των κινεζικών πρακτικών, δεν θα είχαμε άλλη επιλογή από το να μποϊκοτάρουμε το Πεκίνο με τον ίδιο τρόπο που μποϊκοτάραμε την Νότια Αφρική του απαρτχάιντ.
<P>
Δεν πιστεύω στα μποϊκοτάζ. Έχω υποστηρίξει επίσης ότι η συνεργασία με μια Κίνα δεσμευμένη στις μεταρρυθμίσεις και στο άνοιγμα θα απέφερε μεγαλύτερους καρπούς από τις άδειες απειλές. Αλλά ο Πρόεδρος Hu Jintao πρέπει να αποδεχτεί ότι η συμφωνία είναι συμφωνία. Το Συμβόλαιο της Διοργανώτριας Πόλης, το άρθρο για τα ανθρώπινα δικαιώματα στο Κινεζικό Σύνταγμα, η Οικουμενική Διακήρυξη των Ανθρωπίνων Δικαιωμάτων - αυτές είναι υποσχέσεις που δόθηκαν στους πολίτες της Κίνας. Αν η Κίνα θέλει να αποδείξουν οι Ολυμπιακοί Αγώνες την νομιμότητά της και την αξιοπιστία της στον κόσμο, τότε πρέπει να αποδείξει με τη σειρά της ότι είναι πρόθυμη να τιμήσει τις δεσμεύσεις της αναφορικά με τα ανθρώπινα δικαιώματα: βελτιώνοντας την ελευθερία των μέσων ενημέρωσης σύμφωνα με τις ολυμπιακές δεσμεύσεις, καταργώντας τη θανατική ποινή σύμφωνα με τις απαιτήσεις των "νωμένων Εθνών, σταματώντας τη υποστήριξή της σε στρατιωτικούς δικτάτορες από τη Βιρμανία ως το Νταρφούρ και επιτρέποντας εκλογές με καθολικό δικαίωμα ψήφου στο Χονγκ Κονγκ. Με αυτόν τον τρόπο θα μπορέσει να κερδίσει η Κίνα τη θέση της στην καρδιά της διεθνούς κοινότητας.
<SPEAKER ID="230" NAME="Konrad Szymański">
εξ ονόματος της Ομάδας UEN. - (PL) Κυρία Πρόεδρε, η Λαϊκή Δημοκρατία της Κίνας είναι μια χώρα που βρίσκεται σε κάθε λίστα παραβιάσεων των ανθρωπίνων δικαιωμάτων, είτε πρόκειται για την ελευθερίας του λόγου και του συνεταιρίζεσθαι, την υποχρεωτική άμβλωση, εξαφανίσεις, βασανιστήρια, θρησκευτική ελευθερία ή απειλές επίθεσης κατά της Ταϊβάν.
<P>
" Κίνα συνεχίζει να καταδιώκει τους πιστούς της Καθολικής Εκκλησίας. Μια έκθεση του David Kilgour, του πρώην υφυπουργού για την Ασία της καναδικής κυβέρνησης, δείχνει ότι μία από τις πιο διωκόμενες ομάδες από το 1999 είναι το Falun Gong, τα μέλη του οποίου υφίστανται βίαιη αφαίρεση οργάνων σε κινεζικά στρατόπεδα εργασίας. Άνθρωποι το μόνο έγκλημα των οποίων ήταν ότι συναντήθηκαν με τον αντιπρόεδρο αυτού του Κοινοβουλίου, κ. McMillan-Scott, έχουν εξαφανιστεί πρόσφατα χωρίς ίχνος.
<P>
Στο μεταξύ, οι εμπορικές μας σχέσεις ανθίζουν. " Κίνα επεκτείνει την επιρροή της στην Αφρική και σύντομα θα προσκαλέσει εκατομμύρια επισκέπτες στους Ολυμπιακούς Αγώνες. Δεν μπορώ να καταλάβω την απουσία μέχρι στιγμής της πιο προφανούς αντίδρασης: ο ελεύθερος κόσμος πρέπει να μποϊκοτάρει τους Ολυμπιακούς Αγώνες του 2008.
<SPEAKER ID="231" NAME="Hélène Flautre">
εξ ονόματος της Ομάδας Verts/ALE. - (FR) Κυρία Πρόεδρε, μιλάμε σήμερα στην Επίτροπο Ferrero-Waldner, και αυτό είναι ευχάριστο. Ωστόσο, στην 10η Διάσκεψη Κορυφής ΕΕ-Κίνας στις 28 Νοεμβρίου στο Πεκίνο, η Ευρωπαϊκή Ένωση εκπροσωπήθηκε από τον Πρόεδρό της, από τον Επίτροπο Εμπορίου και από τον Επίτροπο Οικονομικών και Νομισματικών Θεμάτων.
<P>
Είναι αλήθεια ότι, από το 2000, το εμπόριο μεταξύ Ευρωπαϊκής Ένωσης και Κίνας έχει αυξηθεί κατά 150%· είναι επίσης αλήθεια ότι έχει γίνει πολύ πιο δύσκολο να παρουσιαστούν στατιστικά στοιχεία για την επιδείνωση της κατάστασης των ανθρωπίνων δικαιωμάτων στην Κίνα. Δεν είναι καθόλου ταμπού να συζητάμε τα θέματα των ανθρωπίνων δικαιωμάτων παράλληλα με τα εμπορικά θέματα. Υπάρχει μια προφανής σύνδεση ανάμεσά τους, για παράδειγμα σε σχέση με την ελευθερία ένταξης σ' ένα συνδικάτο και την ικανότητα των εργαζομένων στην Κίνα να κινητοποιηθούν και να απαιτήσουν καλύτερες συνθήκες εργασίας. " γενική στάση που αντιμετωπίζουμε είναι λυπηρή, πολύ περισσότερο επειδή το αποτέλεσμά της είναι να μας κάνει να χάσουμε χρόνο: η απόφαση που ελήφθη το 2001 υποσχέθηκε ένα νέο άνοιγμα στην Κίνα και πρόοδο στα ανθρώπινα δικαιώματα και τη δημοκρατία· ο λαός της Κίνας περιμένει να τηρηθεί αυτή η υπόσχεση και προσβλέπει σ' εμάς.
<P>
Έχει διαψευστεί η ελπίδα του ότι το άνοιγμα θα ήταν αποτέλεσμα της διοργάνωσης των Ολυμπιακών Αγώνων από την Κίνα και η αίσθηση της απογοήτευσης είναι πικρή. " πορεία προετοιμασίας προς τους Αγώνες μέχρι στιγμής δεν έχει επιφέρει μόνο πιο σκληρή καταστολή αλλά -πράγμα που είναι ακόμη πιο λυπηρό- η ίδια η διοργάνωση των Αγώνων είχε απρόβλεπτες επιπτώσεις και έχει χρησιμοποιηθεί ως πρόσχημα για σοβαρές παραβιάσεις των ανθρωπίνων δικαιωμάτων. Αναφέρομαι σε περιπτώσεις καταναγκαστικών απαλλοτριώσεων και εκμετάλλευσης μεταναστευτικού εργατικού δυναμικού. Όλα αυτά μπορεί να μην αποτελούν έκπληξη, διότι ο αντιφρονών Hu Jia μας πληροφορεί ότι ο επικεφαλής της ασφάλειας στο Πεκίνο είναι επίσης το άτομο που είναι υπεύθυνο για τη διοργάνωση των Ολυμπιακών Αγώνων εκεί.
<P>
Ίσως καταφέρουμε να εκφράσουμε έκπληξη ή ακόμη και αποστροφή γι' αυτή την κατάσταση όταν ο εκφοβισμός και η καταστολή των ξένων δημοσιογράφων -που έχει ήδη αρχίσει- γίνουν ακόμη πιο δραστικά, διότι παρεμποδίζεται ήδη το έργο τους. " σύλληψη δύο δημοσιογράφων της Agence France-Presse στις 12 Σεπτεμβρίου, για παράδειγμα, δείχνει ότι οι κανόνες που θεσπίστηκαν τον Ιανουάριο του 2007 εφαρμόζονται μόνο αποσπασματικά και μόνο στο βαθμό που τα εν λόγω άτομα δεν φέρνουν σε δύσκολη θέση το καθεστώς. Οι δεσμεύσεις που έχει αναλάβει η Κίνα είναι νεκρό γράμμα· πράγματι, υστερεί τόσο πολύ σε σχέση με τις δεσμεύσεις της που έχει καταφύγει στη δημιουργία μαύρων λιστών. Υπάρχει αυτή τη στιγμή μια μαύρη λίστα 42 κατηγοριών ανθρώπων που θεωρούνται persona non grata κατά τη διάρκεια των Ολυμπιακών Αγώνων, από τον Δαλάι Λάμα ως τους οπαδούς του Falun Gong και αντιφρονούντες.
<P>
Τον Ιανουάριο του τρέχοντος έτους, ξεκίνησαν διαπραγματεύσεις για μια νέα συμφωνία-πλαίσιο ΕΕ-Κίνας. Αυτή είναι καλοδεχούμενη διότι μια νέα συμφωνία σημαίνει επίσης μια νέα ρήτρα "για τα ανθρώπινα δικαιώματα και τη δημοκρατία". Δημιουργεί νέο πεδίο για τη συζήτηση των ανησυχιών για τα ανθρώπινα δικαιώματα με τις κινεζικές αρχές. Ωστόσο, το 2007 ήταν επίσης το έτος που είδαμε την ακύρωση ενός νομικού σεμιναρίου για την προετοιμασία του διαλόγου για τα ανθρώπινα δικαιώματα διότι οι κινεζικές αρχές αρνήθηκαν να επιτρέψουν σε δύο συγκεκριμένες ΜΚΟ να συμμετάσχουν - η μία εξ αυτών είναι η γνωστή οργάνωση που εκπροσωπείται από την υπέρμαχο των ανθρωπίνων δικαιωμάτων Sharon Hom. Ήταν σίγουρα ευχάριστη η διαπίστωση ότι η Ένωση υιοθέτησε μια σθεναρή θέση σε αυτή την περίπτωση. Ταυτόχρονα, φυσικά, πρέπει να διερωτηθούμε αν σεμινάρια σαν αυτό μπορούν να συνεχιστούν. " θέση μας είναι ότι τα δύο πράγματα δεν πρέπει να αποκλείουν το ένα το άλλο. Είναι πολύ σημαντικό να συνεχιστεί η διεξαγωγή νομικών σεμιναρίων. Παρομοίως, ωστόσο, δεν μπορούμε να επιτρέπουμε στις κινεζικές αρχές να ορίζουν ποιοι μπορούν να συμμετέχουν σε αυτά.
<SPEAKER ID="232" NAME="Koenraad Dillen" AFFILIATION="NI">
(NL) Κυρίες και κύριοι, τις τελευταίες δεκαετίες αυτή η Αίθουσα ήταν το σκηνικό πολλών ηχηρών δηλώσεων για τα ανθρώπινα δικαιώματα. " διακήρυξη του Χάρτη των Θεμελιωδών Δικαιωμάτων μας έκανε να εστιάσουμε για άλλη μια φορά σε αυτό που είναι πραγματικά η ουσία της Ευρώπης. Είμαστε μια κοινότητα αξιών, βασισμένη στην αλληλεγγύη, την ανοχή και τον σεβασμό των ανθρωπίνων δικαιωμάτων.
<P>
Τουλάχιστον, αυτή είναι η θεωρία, αλλά η πραγματικότητα είναι πολύ διαφορετική. Και το σύνθημα της Ευρωπαϊκής Ένωσης για τα ανθρώπινα δικαιώματα θα έπρεπε πραγματικά να είναι πολύ διαφορετικό. Τις τελευταίες λίγες εβδομάδες έχει καταστεί απολύτως σαφές ότι εκείνοι που έχουν βαρεθεί ν' ακούνε για ανθρώπινα δικαιώματα είναι συχνά οι ίδιοι άνθρωποι που εφαρμόζουν την άλλη αρχή της Realpolitik, δηλαδή erst das Fressen, dann die Moral, ή "πρώτα φαγητό, μετά ηθικότητα", όπως είπε ο Μπέρτολτ Μπρεχτ.
<P>
Στο Παρίσι ο Νικολά Σαρκοζί, σε αντάλλαγμα για επικερδείς συμβάσεις, στρώνει το κόκκινο χαλί για έναν μαζικό δολοφόνο ο οποίος μόλις λίγες μέρες πριν επεδίωξε να νομιμοποιήσει την τρομοκρατία, καυχώμενος ότι δεν χαραμίζει λόγια μιλώντας για ανθρώπινα δικαιώματα στη χώρα του. Στη Λισαβόνα ένας αιμοδιψής τύραννος όπως ο Μουγκάμπε γίνεται δεκτός με τιμές, επειδή και στην Αφρική επίσης πρέπει να φροντίσουμε τα εμπορικά μας συμφέροντα.
<P>
Στην Κίνα ακολουθούμε την ίδια πορεία. Το προηγούμενο έτος η Διεθνής Αμνηστία ανέφερε ότι το Πεκίνο υστερεί σε κρίσιμα θέματα όπως η θανατική ποινή, οι δικαστικές διαδικασίες, η ελευθερία του Τύπου και η ελευθερία κυκλοφορίας για τους ακτιβιστές ανθρωπίνων δικαιωμάτων. Στο μεταξύ το κινεζικό κεφάλαιο υφίσταται μια έξυπνη εκκαθάριση, λέει η Διεθνής Αμνηστία. " επανεκπαίδευση μέσω της καταναγκαστικής εργασίας και η φυλάκιση άνευ κατηγοριών χρησιμοποιούνται πλέον για να τιμωρήσουν αδικήματα όπως η ταχυδρόμηση λογαριασμών χωρίς εξουσιοδότηση, η οδήγηση ενός ταξί χωρίς άδεια και η επαιτεία, για ν' αναφέρω μόνο μερικά.
<P>
Οι ακτιβιστές των ανθρώπινων δικαιωμάτων θα φιμωθούν, αλλά τα στάδια θ' αστράψουν του χρόνου, κυρίες και κύριοι. Πολλοί Ευρωπαίοι επίσημοι θα συναγωνίζονται για να εξασφαλίσουν πρώτες θέσεις στην τελετή έναρξης των Αγώνων. Και όταν θα γυρίσουν πίσω θα συνεχίσουν αναμφίβολα τον αγώνα κατά των ακραίων ιδεολογιών στην Ευρώπη. Αυτό είναι αρκετό για να σου προκαλέσει αηδία.
<SPEAKER ID="233" NAME="Laima Liucija Andrikien" AFFILIATION="PPE-DE">
(LT) Είναι αδύνατο να αρνηθούμε ότι μετά το 1998, έτος κατά το οποίο ξεκίνησαν οι διασκέψεις κορυφής μεταξύ Κίνας και Ευρώπης, οι σχέσεις μεταξύ της ΕΕ και της Κίνας -σε πολιτικό, οικονομικό, εμπορικό και επιστημονικό ερευνητικό επίπεδο- έχουν αναπτυχθεί σε μεγάλο βαθμό και έχουν εξελιχθεί σε μια στρατηγική εταιρική σχέση. Ωστόσο, οι στρατηγικές εταιρικές σχέσεις, όπως τις κατανοούμε, βασίζονται σε κοινές αξίες, στον σεβασμό της δημοκρατίας και των ανθρωπίνων δικαιωμάτων.
<P>
Ο σεβασμός των ανθρωπίνων δικαιωμάτων ήταν ανέκαθεν και συνεχίζει να είναι η βάση στην οποία οικοδομείται η ΕΕ. Αυτή δεν είναι μια βραχυπρόθεσμη δήλωση, όπως έχει αναμφίβολα αποδείξει η ιστορία της ΕΕ για περισσότερο από μισό αιώνα. Είναι καιρός όλες οι χώρες, οι εταίροι της ΕΕ, να καταλάβουν ότι υπάρχουν ορισμένα πράγματα που η ΕΕ δεν θα διέγραφε και δε θα εγκατέλειπε ποτέ. Επομένως θέλω να επισημάνω ότι αρκετές ώρες πριν σε αυτή ακριβώς την αίθουσα υπεγράφη ένα ιστορικό έγγραφο - ο Χάρτης των Θεμελιωδών Δικαιωμάτων της ΕΕ.
<P>
Σε αυτό το σημείο θέλω να αναφέρω το γεγονός ότι ορισμένα θέματα έχουν αρνητικό αντίκτυπο στην ανάπτυξη των σχέσεων ΕΕ-Κίνας και το κλειδί για την επίλυση αυτών των προβλημάτων είναι στις περισσότερες περιπτώσεις στα χέρια των κινεζικών αρχών.
<P>
Κατά τη διάρκεια των συνομιλιών μας με τους Κινέζους εκπροσώπους, ακόμη και κατά τη διάρκεια διαπραγματεύσεων για εμπορικές συμφωνίες και συμφωνίες οικονομικής συνεργασίας, θυμόμασταν πάντα και δεν θα ξεχάσουμε ποτέ το γεγονός ότι άνθρωποι στην Κίνα συνεχίζουν να υποφέρουν στη φυλακή για τις πολιτικές τους απόψεις, για τη θρησκεία τους ή για το ότι ανήκουν σε ομάδες εθνικών μειονοτήτων, και για οικονομικά εγκλήματα, όπως φοροδιαφυγή, λαμβάνουν τη θανατική ποινή.
<P>
Τα τελευταία χρόνια, με τους επικείμενους Ολυμπιακούς Αγώνες στο Πεκίνο, έχουμε μάθει και για άλλες "εξελίξεις" όπως το γεγονός ότι οικίες ανθρώπων κατεδαφίζονται χωρίς αποζημίωση, προκειμένου να δημιουργηθεί χώρος για την κατασκευή ολυμπιακών υποδομών, και η ύπαρξη μιας λίστας 42 κατηγοριών ανθρώπων που δεν επιτρέπεται να παρακολουθήσουν τους Ολυμπιακούς Αγώνες, συμπεριλαμβανομένων του Δαλάι Λάμα, των οπαδών του και των υπερμάχων των ανθρωπίνων δικαιωμάτων.
<P>
Μπορώ να πω μόνο ένα πράγμα: αυτό δεν είναι καθόλου σύμφωνο με τις παραδόσεις και το πνεύμα των Ολυμπιακών Αγώνων. " πρότασή μου θα ήταν, επομένως, να καταργηθούν αυτές οι λίστες, οι οποίες δεν τιμούν καθόλου την Κίνα, και να διασφαλιστεί ότι προς τιμήν των Ολυμπιακών Αγώνων όλοι οι πολιτικοί κρατούμενοι και οι κρατούμενοι συνείδησης θα ελευθερωθούν και θα αναγγελθεί ένα μορατόριουμ της θανατικής ποινής.
<P>
Λυπάμαι για τη γεγονός ότι η διάσκεψη κορυφής ΕΕ-Κίνας στο Πεκίνο απέτυχε να αποτελέσει ένα ιστορικό γεγονός και ότι οι συμμετέχοντες δεν ήταν το είδος των πολιτικών που είναι ικανοί να οδηγήσουν τις σχέσεις ΕΕ-Κίνας σ' ένα νέο επίπεδο. Μόνο ένα πράγμα έλειπε: μεγαλύτερη μέριμνα και σεβασμός για τους ανθρώπους και τα δικαιώματά τους.
<SPEAKER ID="234" NAME="Glyn Ford" AFFILIATION="PSE">
(EN) Κυρία Πρόεδρε, λαμβάνω τον λόγο σε αυτή τη συζήτηση σχετικά με τη διάσκεψη κορυφής ΕΕ-Κίνας και τον διάλογο ΕΕ-Κίνας για τα ανθρώπινα δικαιώματα, αν και από ορισμένα από τα ψηφίσματα που κατατέθηκαν από πολιτικές ομάδες αυτού του Σώματος δεν θα μάντευε κανείς ότι υπήρχε το πρώτο μισό αυτής της συζήτησης.
<P>
Είναι πολύ σωστό να εγείρουμε το θέμα των ανθρωπίνων δικαιωμάτων στις επαφές μας με τους Κινέζους. " κατάσταση των ανθρωπίνων δικαιωμάτων στην Κίνα κάθε άλλο παρά ικανοποιητική είναι. " Κίνα συνεχίζει να κάνει χρήση της θανατικής ποινής, όπως δήλωσε η Επίτροπος Ferrero-Waldner στην εναρκτήρια δήλωσή της. Καταστέλλουν οργανώσεις που μάχονται για την αυτονομία του Θιβέτ, θρησκευτικές ομάδες εκτός μιας πολύ μικρής κλίμακας επίσημα επιτρεπόμενων ομάδων, καθώς και άλλες που προωθούν τις περιφέρειές τους, την ελευθερία του Τύπου και προσπαθούν να οργανώσουν εργατικά συνδικάτα. Έχουμε επίσης το αξεπέραστο εμπόδιο των εκατοντάδων εκατομμυρίων μεταναστών εργατών στην Κίνα που προσπαθούν να οργανωθούν για να βάλουν τέλος στην εκμετάλλευση και να προωθήσουν αξιοπρεπείς συνθήκες εργασίας.
<P>
Ωστόσο, υπάρχει απόλυτη άρνηση εκ μέρους πολλών σε αυτό το Κοινοβούλιο να αναγνωρίσουν κάθε πρόοδο που έχει επιτύχει η Κίνα τις τελευταίες δύο δεκαετίες. " κατάσταση των ανθρωπίνων δικαιωμάτων στην Κίνα είναι κατά τη γνώμη μου, αν και κάθε άλλο παρά ικανοποιητική, πολύ καλύτερη απ' ό,τι ήταν την εποχή της Πλατείας Τιενανμέν. Όπως δήλωσε η Επίτροπος, η θανατική ποινή, για παράδειγμα, απαιτεί πλέον επιβεβαίωση από το κινεζικό Ανώτατο Δικαστήριο. Σύμφωνα με την εμπειρία μου στην Κίνα υπάρχει πλέον μεγάλος βαθμός ελευθερίας σκέψης αλλά όχι ελευθερία οργάνωσης, διότι αυτό εξακολουθεί να είναι η απολύτως απαραίτητη προϋπόθεση από την άποψη του τι απαγορεύουν πραγματικά η Κίνα και οι κινεζικές αρχές.
<P>
Πρέπει να συνεχίσουμε να πιέζουμε την Κίνα για αυτά τα θέματα, αλλά η άρνηση να αναγνωρίσουμε την οιαδήποτε πρόοδο αποθαρρύνει σίγουρα τις προοδευτικές και φιλελεύθερες δυνάμεις του καθεστώτος που προσπαθούν να πιέσουν περισσότερο, επειδή δεν λαμβάνουν καμία αναγνώριση γι' αυτά που έχουν ήδη κάνει.
<P>
" Κίνα είναι πλέον μια παγκόσμια οικονομική, βιομηχανική και πολιτική δύναμη. " ΕΕ πρέπει να έχει μια κριτική θέση επικρίνοντας δίκαια την Κίνα όπου κάνει λάθη, όπου πρέπει να προχωρήσει περισσότερο, συμμετέχοντας ταυτόχρονα σ' έναν διάλογο για την αντιμετώπιση του παγκόσμιου φαινομένου της υπερθέρμανσης του πλανήτη, των αρνητικών επιπτώσεων της παγκοσμιοποίησης, της ανάπτυξης της Αφρικής και της καταπολέμησης της τρομοκρατίας.
<SPEAKER ID="235" NAME="Dirk Sterckx" AFFILIATION="ALDE">
(NL) Κυρία Πρόεδρε, χαιρετίζω μια στρατηγική εταιρική σχέση με την Κίνα. Χαίρομαι πολύ που τώρα μας συνδέουν και άλλα πέρα από τους οικονομικούς δεσμούς και που οι πολιτισμικές ανταλλαγές ανάμεσά μας, για παράδειγμα, έχουν αυξηθεί σε μεγάλο βαθμό τα τελευταία χρόνια. Χαίρομαι πολύ που βλέπω ότι δίδεται τόσο μεγάλη προσοχή στην πολιτική διάσταση και θα αναφέρω ένα παράδειγμα.
<P>
Αφρική: πρέπει να διατηρήσουμε τη σχέση μας με την Κίνα σχετικά με την πολιτική της στην Αφρική και έχουμε τώρα ένα φόρουμ για να το κάνουμε. Χαίρομαι που ο κ. Michel θα μεταβεί σύντομα στο Πεκίνο για να συζητήσει αυτό και άλλα θέματα. Και πιστεύω ότι είναι πολύ καλό το γεγονός ότι συνεργαζόμαστε ολοένα και περισσότερο σε οικονομικά θέματα. Αλλά ανησυχώ πολύ για τις ανισορροπίες στην οικονομική μας σχέση.
<P>
Για παράδειγμα, δεν βρίσκω καμία νύξη στο γεγονός ότι πρέπει να κάνουμε περισσότερα για να μεταβιβάσουμε την εμπειρία μας από την ενιαία αγορά και στους Κινέζους οι οποίοι, από αυτή την άποψη, μπορεί να βελτιώσουν τη δική τους αγορά σημαντικά. Το ίδιο ισχύει για την περιφερειακή πολιτική, για την εξάλειψη των περιφερειακών διαφορών. Έχουμε εμπειρία σε αυτούς τους τομείς. Έχουμε μάθει μερικά μαθήματα. Αλλά δεν πιστεύω ότι οι Κινέζοι είναι τόσο πρόθυμοι να συνεργαστούν εδώ.
<P>
Ο κ. Mandelson είπε ότι υπάρχει αρκετή αβεβαιότητα για τις επενδύσεις στην Κίνα, και ότι αυτό ζημιώνει τις εξαγωγές μας στην Κίνα, καθώς και την κινεζική οικονομική ανάπτυξη. Έχει δίκιο, πιστεύω. Χρειάζεστε το κράτος δικαίου, βεβαιότητα, προκειμένου να ακμάσει η οικονομία. Σε θέματα πνευματικής ιδιοκτησίας, ασφάλειας των προϊόντων ή διαχείρισης κεφαλαίου. Αλλά χρειάζεστε επίσης το κράτος δικαίου όταν πρόκειται για τα ατομικά ανθρώπινα δικαιώματα, ασφαλώς. Αυτό είναι εξίσου, αν όχι πιο σημαντικό.
<P>
Χαίρομαι που πρόκειται να έχουμε μια έκθεση σχετικά τον διάλογο για τα ανθρώπινα δικαιώματα. Πιστεύω ότι πρέπει να έχουμε μία κάθε φορά. Όπως και εσείς, κυρία Επίτροπε, βλέπω μια σειρά από ελπιδοφόρα σημάδια, αλλά το Ευρωπαϊκό Κοινοβούλιο πρέπει να συνεχίσει να εστιάζει σε ένα-δυο πράγματα που δεν έχουν επιλυθεί ακόμη: ελευθερία της έκφρασης, πολιτική σχετικά με τις μειονότητες, καταναγκαστική εργασία η οποία δυστυχώς συνεχίζεται ακόμη, κατάχρηση εξουσίας που δυστυχώς υπάρχει πάρα πολλή, και η θανατική ποινή που εξακολουθεί να ισχύει. Εμείς, ως Ευρωπαϊκό Κοινοβούλιο, πρέπει να συνεχίσουμε να δίνουμε έμφαση σε αυτά τα πράγματα, και αυτό είναι κάτι που πρέπει να κάνουμε συνεχώς.
<SPEAKER ID="236" NAME="Helga Trüpel" AFFILIATION="Verts/ALE">
(DE) Κυρία Πρόεδρε, κυρίες και κύριοι, πιστεύω ότι αντιμετωπίζουμε ξανά και ξανά το ζήτημα του σωστού τρόπου για να προχωρήσουμε στις πολιτικές σχέσεις μας με την Κίνα. Ο κ. Sterckx μόλις μίλησε ξανά για στρατηγική εταιρική σχέση, και δικαίως. Πιστεύω ότι αυτός είναι ένας απολύτως επιθυμητός στόχος. Αλλά πρέπει να είμαστε ρεαλιστές, και σαφώς δεν είμαστε ακόμη σε αυτό το επίπεδο την παρούσα χρονική στιγμή, επειδή δεν έχουμε μια βάση κοινών αξιών -ανθρώπινα δικαιώματα, δίκαιη μεταχείριση των μειονοτήτων, απόρριψη της θανατικής ποινής- στην οποία θα μπορούσε να οικοδομηθεί μια πραγματική εταιρική σχέση.
<P>
Πιστεύω ότι ήταν απολύτως σωστό -και το λέω αυτό συνειδητά ως γερμανίδα ευρωβουλευτής των Πρασίνων- που συνάντησε η Άνγκελα Μέρκελ τον Δαλάι Λάμα, διότι δείχνει ότι εννοούμε αυτά που λέμε για τον σεβασμό των ανθρωπίνων δικαιωμάτων.
<P>
Από την άλλη πλευρά, υπάρχει κάτι που δεν θεωρώ καθόλου σωστό. Ο Πρόεδρος Σαρκοζί, όταν μίλησε πρόσφατα εδώ, μας είπε ότι τα ανθρώπινα δικαιώματα πρέπει να είναι η σφραγίδα της Ευρωπαϊκής Ένωσης, για να ταξιδέψει στην Κίνα τρεις εβδομάδες αργότερα και να μην θίξει καν τα ανθρώπινα δικαιώματα εκεί. Αυτά είναι τα ευρωπαϊκά διπλά μέτρα και σταθμά, και είναι κάτι που δεν πρέπει να ανεχόμαστε.
<P>
Πιστεύω διακαώς ότι ο διάλογός μας με την Κίνα, τον οποίο στηρίζω και τον οποίο πρέπει να έχουμε την πολιτική βούληση να συνεχίσουμε, δεν μπορεί να είναι μόνο κολακείες αλλά πρέπει επίσης να περιλαμβάνει αντιπαράθεση. Αν συνδυάσουμε αυτά τα δυο και διαπραγματευτούμε με την Κίνα με αυτοπεποίθηση, πρέπει επίσης να εκφράζουμε απροκάλυπτη κριτική. Στο πλαίσιο των Ολυμπιακών Αγώνων επίσης, οι Κινέζοι πρέπει να επιτύχουν τους στόχους που έχουν θέσει οι ίδιοι, και εμείς οι Ευρωπαίοι πρέπει να είμαστε τολμηροί και ειλικρινείς και να αντιμετωπίζουμε τους Κινέζους με την κριτική μας όταν προκύπτει η ανάγκη.
<SPEAKER ID="237" NAME="Tunne Kelam" AFFILIATION="PPE-DE">
(EN) Κυρία Πρόεδρε, λίγες ώρες πριν ο Πρόεδρος του Ευρωπαϊκού Κοινοβουλίου υπέγραψε τον Χάρτη των Θεμελιωδών Δικαιωμάτων και δήλωσε ότι "έχουμε την ηθική και πολιτική υποχρέωση να υπερασπιστούμε την ανθρώπινη αξιοπρέπεια. Αυτό ισχύει για κάθε άνθρωπο σε αυτόν τον κόσμο". Και ο πορτογάλος πρωθυπουργός δήλωσε ότι "ο Χάρτης αποτελεί μέρος της εξωτερικής πολιτικής της ΕΕ".
<P>
Επιτρέψτε μου να επανέλθω στην Κίνα. Γνωρίζουμε ότι, αναλαμβάνοντας τη διοργάνωση των Ολυμπιακών Αγώνων του Πεκίνου, η κινεζική κυβέρνηση δεσμεύτηκε να σεβαστεί απόλυτα τόσο το ολυμπιακό ιδεώδες της ανθρώπινης αξιοπρέπειας όσο και τα διεθνώς εγγυημένα ανθρώπινα δικαιώματα.
<P>
Το Ευρωπαϊκό Κοινοβούλιο πρέπει να συμπεράνει τώρα ότι υπάρχει μια πρόσφατη αύξηση στις πολιτικές διώξεις που σχετίζεται άμεσα με τους Ολυμπιακούς Αγώνες. Επιπλέον, περισσότεροι άνθρωποι εκτελούνται στην Κίνα απ' ό,τι σε όλο τον υπόλοιπο κόσμο μαζί - έως 10 000 ετησίως.
<P>
Οι υπερασπιστές της ανθρώπινης αξιοπρέπειας συλλαμβάνονται, και μέχρι επτά εκατομμύρια άνθρωποι βασανίζονται στα διαβόητα στρατόπεδα Laogai.
<P>
Τι πρέπει να κάνουμε; Πιστεύω ότι η απάντηση δόθηκε εδώ χθες από τον νικητή του Βραβείου Ζαχάρωφ κ. Osman, ο οποίος μας είπε να ασκήσουμε περισσότερη πίεση στις αντίστοιχες κυβερνήσεις: να κάνουμε κάτι συγκεκριμένο. Υπάρχει κατανόηση για το αμάρτημα της παράλειψης - ευθύνη γι' αυτό που θα μπορούσαμε και ίσως να είχαμε κάνει αλλά δεν κάναμε. Δεν είναι αρκετό να εκφράζουμε τις ανησυχίες μας· είναι καιρός να εφαρμόσουμε την αρχή της επιβολής προϋποθέσεων και να δηλώσουμε, όπως μας είπε ο συνάδελφός μας, κ. Watson: η συμφωνία είναι συμφωνία.
<P>
Ο μόνος τρόπος να αναγκάσουμε τους κομμουνιστές δικτάτορες στην Κίνα να σεβαστούν περισσότερο τους πολίτες τους είναι να στείλουμε το μήνυμα ότι παίρνουμε τις αξίες μας της αλληλεγγύης και της ανθρώπινης αξιοπρέπειας αρκετά σοβαρά ώστε να κάνουμε τους δικτάτορες να πονέσουν πραγματικά για τις καταχρήσεις και την αλαζονεία τους.
<SPEAKER ID="238" NAME="Józef Pinior" AFFILIATION="PSE">
(PL) Κυρία Πρόεδρε, το Ευρωπαϊκό Κοινοβούλιο έχει επισημάνει επανειλημμένα την παραβίαση των ανθρωπίνων δικαιωμάτων στην Κίνα, και την έλλειψη δημοκρατίας σε αυτή τη χώρα. Αυτά είναι ευνόητα θέματα. Μόλις χθες, συζητώντας την έκθεση της Ευρωπαϊκής Ένωσης για τα ανθρώπινα δικαιώματα για το προηγούμενο έτος, μιλήσαμε για την έλλειψη ανθρωπίνων δικαιωμάτων, δημοκρατίας και του κράτους δικαίου στην Κίνα.
<P>
Από την άλλη πλευρά, δεν μου φαίνεται σωστό να αγνοούμε τις αλλαγές προς το καλύτερο που συμβαίνουν στην Κίνα. Συγκεκριμένα, το ερχόμενο έτος των Ολυμπιακών Αγώνων πρέπει να χρησιμοποιηθεί από την Ευρωπαϊκή Ένωση για να ασκήσει πίεση στις κινεζικές αρχές σχετικά με την ελευθέρωση, τον εκδημοκρατισμό, το κράτος δικαίου και την απελευθέρωση όλων των πολιτικών κρατουμένων.
<P>
Στις 20 Νοεμβρίου μια αντιπροσωπεία της Υποεπιτροπής Ανθρωπίνων Δικαιωμάτων του Ευρωπαϊκού Κοινοβουλίου στον Οργανισμό "νωμένων Εθνών στην Νέα Υόρκη συναντήθηκε με τον κ. Liu Zhenmin, τον αντιπρόσωπο της Κίνας στον Ο"Ε. Θεωρώ ότι ήταν μια εποικοδομητική συνάντηση. " κινεζική πλευρά έδειξε ενδείξεις ανοίγματος και ευαισθησίας στην πίεση για τα ανθρώπινα δικαιώματα και τη δημοκρατία - ένα γεγονός που τονίστηκε επίσης από εκπροσώπους του Παρατηρητήριου για τα Ανθρώπινα Δικαιώματα και της Διεθνούς Αμνηστίας σε συζητήσεις με την αντιπροσωπεία της Υποεπιτροπής.
<SPEAKER ID="239" NAME="István Szent-Iványi" AFFILIATION="ALDE">
(HU) Κυρία Πρόεδρε, κυρία Επίτροπε, δισεκατομμύρια άνθρωποι περιμένουν την 8η Αυγούστου 2008, την έναρξη των Ολυμπιακών Αγώνων με μεγάλο ενδιαφέρον. Δεν θα παρακολουθούν μόνο οι λάτρεις των σπορ, αλλά και εκείνοι που περιμένουν πρόοδο από την Κίνα στον τομέα των ανθρωπίνων δικαιωμάτων. Δυστυχώς, δεν μπορούμε να είμαστε ικανοποιημένοι από τα αποτελέσματα μέχρι στιγμής. Το Κινεζικό Κομμουνιστικό Κόμμα μπορεί να χαίρεται, καθώς πρέπει να έχει σημειώσει μεγάλη επιτυχία για τη νομιμοποίηση της εξουσίας του. Αλλά έχουμε επίσης την ευκαιρία να εκμεταλλευτούμε στο έπακρο την περίοδο πριν από τους Ολυμπιακούς Αγώνες και να απαιτήσουμε αυστηρά μια εξήγηση για την παράνομη συμπεριφορά στον τομέα των ανθρωπίνων δικαιωμάτων. Ο διάλογος ΕΕ-Κίνας σχετικά με τα ανθρώπινα δικαιώματα συνεχίζεται εδώ και 24 χρόνια. Δυστυχώς, ο απολογισμός του δεν είναι καθόλου θετικός. Υπάρχει κάποια πρόοδος, για παράδειγμα στον τομέα της εφαρμογής της θανατικής ποινής, αλλά σε πολλούς τομείς υπάρχει μια ισχυρή αίσθηση υπαναχώρησης, όπως στην ελευθερία της έκφρασης, στην ελευθερία του Τύπου και στην ελευθερία του Διαδικτύου. Για να μπορέσουμε να επιφέρουμε αλλαγή, πρέπει επίσης να επιφέρουμε αλλαγή στον διάλογο για τα ανθρώπινα δικαιώματα.
<P>
Καταρχάς, πρέπει να πούμε ότι ο διάλογος για τα ανθρώπινα δικαιώματα δεν είναι το μόνο φόρουμ για τη συζήτηση αυτών των προβλημάτων. Κάθε κράτος μέλος είναι επίσης υποχρεωμένο να ενεργεί αυστηρά και σθεναρά σε αυτά τα θέματα στις διμερείς σχέσεις.
<P>
Δεύτερον, πρέπει να διασφαλιστούν η παρουσία πολιτικών οργανώσεων και η διαφάνεια των διαπραγματεύσεων. " διαφάνεια είναι πολύ σημαντική για μας για να ελέγχουμε τι συμβαίνει εκεί. Καθώς ο διάλογος δεν είναι αυτοσκοπός, έχει νόημα μόνο αν συνεισφέρει σημαντικά στη βελτίωση της κατάστασης των ανθρωπίνων δικαιωμάτων στην Κίνα.
<P>
Τέλος, θέλω να μιλήσω για την κατάσταση της μειονότητας των Ουϊγούρων. Ελάχιστα πράγματα λέγονται γι' αυτούς και είναι μια ξεχασμένη μειονότητα. Δεν υφίστανται μόνο την γενική καταπίεση στην Κίνα, αλλά είναι επίσης θύματα εθνοτικών, θρησκευτικών και γλωσσικών διακρίσεων. Σας παροτρύνω να ενεργήσετε προς το συμφέρον τους επίσης. Σας ευχαριστώ.
<SPEAKER ID="240" NAME="Raül Romeva i Rueda" AFFILIATION="Verts/ALE">
(ES) Κυρία Πρόεδρε, θέλω να εκμεταλλευτώ αυτή την ευκαιρία για να κάνω μερικές υπενθυμίσεις στις ευρωπαϊκές κυβερνήσεις.
<P>
" πρώτη έχει σχέση με την άρση του εμπάργκο όπλων στην Κίνα, στην οποία έχει γίνει αναφορά επανειλημμένα. Θέλω να επισημάνω ότι αυτό το Κοινοβούλιο επέμεινε συχνά ότι η άρση αυτής της απαγόρευσης θα μπορούσε να συμβεί μόνο όταν υπάρξει αυθεντική και ουσιαστική πρόοδος σε σχέση με τους συλληφθέντες μετά τα γεγονότα της Πλατείας Τιενανμέν το 1989, όχι πρόοδος σε γενικές γραμμές, αλλά συγκεκριμένα σε σχέση με αυτό το θέμα, διότι αυτό περιμένουμε από τις κινεζικές αρχές σε αυτό το χρονικό σημείο: κάποια ουσιαστική πρόοδο η οποία θα διευκόλυνε την ανάληψη ανάλογης δράσης.
<P>
Μέχρι εκείνη τη στιγμή πιστεύω ότι όχι μόνο θα ήταν πρόωρο, αλλά θα έδινε ένα εντελώς λανθασμένο μήνυμα και θα έδινε μια πολύ κακή εικόνα στην Ευρώπη η άρση ενός εμπάργκο το οποίο, επαναλαμβάνω, επιβλήθηκε σε μια δεδομένη στιγμή για πολύ συγκεκριμένους λόγους οι οποίοι ασφαλώς δεν έχουν διασαφηνιστεί.
<P>
Το δεύτερο μήνυμα, προσυπογράφοντας την άποψη της συναδέλφου μου κ. Trüpel, είναι ότι είναι απαράδεκτο ορισμένες ευρωπαϊκές χώρες να δέχονται αδιαμαρτύρητα, και μερικές φορές να υποκύπτουν στην πίεση από τις κινεζικές αρχές που αποσκοπεί να τους αποτρέψει να διεξάγουν επίσημες συναντήσεις με σημαντικές προσωπικότητες της Κίνας, σε ορισμένες περιπτώσεις αντιφρονούντες, ή εκπροσώπους όπως ο Δαλάι Λάμα, με αντάλλαγμα εγγυημένες εμπορικές σχέσεις με την Κίνα.
<P>
Ιδιαίτερα σήμερα, που υπογράψαμε τον Χάρτη των Θεμελιωδών Δικαιωμάτων, αυτό είναι κάτι που έρχεται σε πλήρη αντίθεση με το βασικό ήθος που επιδιώκουμε να επιβάλλουμε στην Ευρωπαϊκή Ένωση.
<SPEAKER ID="241" NAME="Ana Maria Gomes" AFFILIATION="PSE">
(PT) Στη Διάσκεψη Κορυφής, η Ευρώπη μίλησε ξεκάθαρα για το πώς η Κίνα διαστρεβλώνει τους κανόνες του ΠΟΕ, αρνούμενη να σεβαστεί τα δικαιώματα των εργαζομένων, εξάγοντας προϊόντα που είναι επιβλαβή για την υγεία, αντιγράφοντας τεχνολογία και εμποδίζοντας την ευρωπαϊκή πρόσβαση στην κινεζική αγορά. Οι κινέζοι ηγέτες δεν ήταν συνηθισμένοι ν' ακούνε την ΕΕ να μιλάει τόσο ειλικρινά και για αντίποινα καθυστέρησαν την κοινή δήλωση για μερικές ημέρες, αλλά η ευρωπαϊκή ηγεσία δυστυχώς απέτυχε να συνεχίσει την πίεση: όχι μόνο έκανε απαράδεκτες υποχωρήσεις σχετικά με το δημοψήφισμα στην Ταϊβάν, αλλά δεν αντέκρουσε την "Πολιτική της Μίας Κίνας" και δεν αντιμετώπισε το Πεκίνο στο θέμα των σοβαρών προβλημάτων ανθρωπίνων δικαιωμάτων. Επειδή δεν υπήρχε χρόνος, ο Πρόεδρος José Sócrates είπε στους πορτογάλους δημοσιογράφους ότι αυτά τα πράγματα συζητούνται ενίοτε κατά τη διάρκεια του δείπνου.
<P>
" θανατική ποινή και η απελευθέρωση κρατούμενων που κρατούνται από το αιματοκύλισμα της Πλατείας Τιενανμέν: αυτοί είναι μεταξύ άλλων οι λόγοι που αυτό το Κοινοβούλιο είναι υπέρ της διατήρησης του εμπάργκο όπλων στην Κίνα. Οι αυθαίρετες συλλήψεις και δίκες, η διαφθορά και οι καταναγκαστικές εξώσεις, η δίωξη και καταστολή δημοσιογράφων και χρηστών του Διαδικτύου, η καταστολή Θιβετιανών και μειονοτήτων, η ευθύνη για τις τραγωδίες στο Νταρφούρ και τη Βιρμανία: κανένα από αυτά τα θεμελιώδη ζητήματα δεν ήταν στην ημερήσια διάταξη της διάσκεψης κορυφής. Ασφαλώς η ΕΕ δεν είναι η μοναδική που έχει καθήκον να καλέσει το Πεκίνο να λογοδοτήσει πριν φιλοξενήσει τους Ολυμπιακούς Αγώνες του 2008. Αν η Διεθνής Ολυμπιακή Επιτροπή μεσολαβεί για την ποιότητα του αέρα, γιατί να μην κρίνει το Πεκίνο σχετικά με τον σεβασμό του ολυμπιακού ιδεώδους στις σχέσεις του με τους πολίτες του και τους πολίτες άλλων χωρών; Κανείς, και πολύ περισσότερο το Συμβούλιο και η Επιτροπή της ΕΕ, δεν μπορούν να συνεχίσουν να παραμελούν τον αγώνα για τις ελευθερίες και τα ανθρώπινα δικαιώματα στην Κίνα. Αυτός είναι ένας μαραθώνιος που θα κερδίσει ώθηση μόνο στο πλαίσιο των Ολυμπιακών Αγώνων του 2008. Δεν επηρεάζει μόνο εκατομμύρια Κινέζους, αλλά θα έχει επιπτώσεις για όλη την ανθρωπότητα.
<SPEAKER ID="242" NAME="Milan Horáček" AFFILIATION="Verts/ALE">
(DE) Κυρία Πρόεδρε, ο διάλογος για τα ανθρώπινα δικαιώματα μεταξύ της ΕΕ και της Κίνας διεξάγεται δύο φορές ετησίως κεκλεισμένων των θυρών τα τελευταία έντεκα χρόνια, και όμως δεν έχει καταφέρει να βελτιώσει την κατάσταση των ανθρωπίνων δικαιωμάτων στην Κίνα. Οι αναφορές εκτελέσεων, βασανιστηρίων στις φυλακές και στα στρατόπεδα εργασίας και η καταπίεση των Θιβετιανών δείχνουν ξεκάθαρα ότι εμείς οι Ευρωπαίοι δεν επωμιζόμαστε τις ευθύνες μας.
<P>
Οι Ολυμπιακοί Αγώνες πλησιάζουν, και προσφέρουν στην Κίνα ένα καλό λόγο να παράσχει αποδείξεις αυθεντικού ζήλου αναμόρφωσης. Ταυτόχρονα, δεν πρέπει ούτε να εφαρμόζουμε διπλά μέτρα και σταθμά. Είναι πολύ ευχάριστο το γεγονός ότι η Καγκελάριος της Γερμανίας Άνγκελα Μέρκελ δέχτηκε τον Δαλάι Λάμα παρά τις έντονες επικρίσεις. Θα ήταν απολύτως λογικό αν οι ηγέτες στο Βέλγιο, τη Γαλλία και άλλες χώρες έκαναν το ίδιο. " ΕΕ είναι αποδεκτή παγκοσμίως ως η φωνή των ανθρωπίνων δικαιωμάτων, και είναι πλέον καιρός να ενεργήσουμε με συνέπεια σε κάθε πλαίσιο, συμπεριλαμβανομένου του διαλόγου μας με την Κίνα.
<SPEAKER ID="243" NAME="Alexandra Dobolyi" AFFILIATION="PSE">
(EN) Κυρία Πρόεδρε, σήμερα έχουμε μια συζήτηση σχετικά με τη διάσκεψη κορυφής ΕΕ-Κίνας, η οποία διεξήχθη 10 μέρες πριν, και σχετικά με τον 24ο Γύρο του Διαλόγου για τα Ανθρώπινα Δικαιώματα ΕΕ-Κίνας, ο οποίος διεξήχθη πριν από δύο μήνες.
<P>
Ιδιαίτερα σήμερα, επιτρέψτε μου να αρχίσω από τον δεύτερο. Ο σεβασμός για τα ανθρώπινα δικαιώματα και τις θεμελιώδεις ελευθερίες είναι μια βασική αρχή της ΕΕ και των πολιτικών της και είναι κάτι για το οποίο ενδιαφερόμαστε όλοι έντονα και το οποίο υποστηρίζουμε. Αλλά εγώ είμαι μία από εκείνους που πιστεύουν ότι η ΕΕ πρέπει να ακολουθήσει μια προσέγγιση προσανατολισμένη στα αποτελέσματα στην προώθηση του σεβασμού των ανθρωπίνων δικαιωμάτων αντί για μία προσέγγιση βασισμένη καθαρά σε αρχές και, κυρίως, πρέπει να δεχτούμε ότι οι βελτιώσεις θα έρθουν μόνο βήμα-βήμα. Αυτό δεν σημαίνει ότι η ΕΕ πρέπει να διστάζει να εκφράζει την κριτική της και να χρησιμοποιεί τη δύναμή της για να επιμένει σε δημοκρατικές μεταρρυθμίσεις.
<P>
Είμαι επίσης μία από εκείνους που νοιάζονται για την υψηλού επιπέδου ασφάλεια των προϊόντων που αφορά 550 εκατομμύρια ευρωπαίους πολίτες· που νοιάζονται για την εμπορική ανισορροπία, την αποτελεσματική πρόσβαση στην αγορά, τα δικαιώματα πνευματικής ιδιοκτησίας και τις πολιτικές διεθνούς ανταγωνισμού που επηρεάζουν χιλιάδες ευρωπαϊκές εταιρείες και εκατομμύρια ευρωπαίους εργαζόμενους· και που νοιάζονται για τη συνεργασία στην προστασία του περιβάλλοντος, τη διεθνή περιβαλλοντική διαχείριση και την κλιματική αλλαγή που επηρεάζει όλο τον πληθυσμό της Γης.
<P>
Επειδή νοιαζόμαστε για όλα τα παραπάνω, υποστηρίζουμε θερμά την Επιτροπή και το Συμβούλιο και την Προεδρία του που θίγουν, διαπραγματεύονται και υπογραμμίζουν συνεχώς καθένα από τα θέματα στον τακτικό διάλογο με την κινεζική πλευρά. Μια απλή ανάγνωση της 18σέλιδης κοινής δήλωσης της τελευταίας διάσκεψης κορυφής ΕΕ-Κίνας είναι αρκετή για να κατανοήσουμε ότι η περιπλοκότητα, η ευαισθησία και η σημασία της συνεργασίας ΕΕ-Κίνας...
<P>
(" Πρόεδρος διακόπτει την ομιλήτρια)
<SPEAKER ID="244" NAME="Benita Ferrero-Waldner">
Μέλος της Επιτροπής. - (EN) Κυρία Πρόεδρε, αυτή η συζήτηση δείχνει ξανά ότι η κοινωνική αλλαγή χρειάζεται χρόνο, και πιστεύω ότι πρέπει πάντα να θυμόμαστε από πού έρχεται η Κίνα. Πιστεύω ότι πρέπει επίσης να αναγνωρίσουμε ένα βαθμό προόδου, όπως είπα στην αρχή. Αλλά, ταυτόχρονα, είναι αλήθεια ότι δεν είμαστε ακόμη εκεί που θα θέλαμε να δούμε την Κίνα.
<P>
Επομένως, πιστεύω ότι ο διάλογος για τα ανθρώπινα δικαιώματα -που συνοδεύεται επίσης από το σεμινάριο των ΜΚΟ- παραμένει ο ακρογωνιαίος λίθος για την αντιμετώπιση των ανησυχιών μας σχετικά με τα ανθρώπινα δικαιώματα στην Κίνα.
<P>
Ωστόσο, πιστεύω ότι πρέπει να είμαστε αποφασισμένοι αλλά επίσης ρεαλιστές. Αποφασισμένοι να πείσουμε την Κίνα ότι είναι προς το συμφέρον της να επιδείξει πλήρη σεβασμό για τα ανθρώπινα δικαιώματα γενικά. Ρεαλιστές, επειδή πρέπει να αναγνωρίσουμε ότι μόνο μέσω της δέσμευσης και της μακροπρόθεσμης προσπάθειας μπορούμε να ελπίζουμε πραγματικά ότι θα επιτύχουμε ουσιαστικές μεταρρυθμίσεις στην Κίνα. Σε αυτό το πλαίσιο, θέλω επίσης να πω ότι η συνέχιση της διεξαγωγής του σεμιναρίου των ΜΚΟ είναι προς το αμοιβαίο συμφέρον τόσο της Κίνας όσο και της Ευρωπαϊκής Ένωσης. Αυτό έχει επιβεβαιωθεί επίσης από τη διάσκεψη κορυφής.
<P>
Πιστεύω, επομένως, ότι υπάρχει μεγάλη πιθανότητα, μαζί με τον επόμενο διάλογο για τα ανθρώπινα δικαιώματα στο πλαίσιο της σλοβενικής Προεδρίας, να είμαστε σε θέση να συνεχίσουμε αυτό το σεμινάριο της κοινωνίας των πολιτών.
<P>
Σχετικά με ορισμένα άλλα ζητήματα, επιτρέψτε μου να πω ότι τα ανθρώπινα δικαιώματα αναφέρθηκαν επίσης στην κοινή δήλωση που έγινε, και θα διαβάσω μόνο τις πρώτες λίγες γραμμές. "Αμφότερα τα μέρη υπογράμμισαν τη δέσμευσή τους για την προώθηση και προστασία των ανθρωπίνων δικαιωμάτων και συνεχίζουν να αποδίδουν μεγάλη αξία στον διάλογο ΕΕ-Κίνας για τα ανθρώπινα δικαιώματα, καθώς και στο νομικό σεμινάριο που τον συνοδεύει". Βλέπετε: υπάρχει αναφορά. Υπογραμμίζουν τη σημασία συγκεκριμένων βημάτων στους τομείς των ανθρωπίνων δικαιωμάτων και επιβεβαιώνουν τη δέσμευσή τους για την περαιτέρω ενίσχυση του διαλόγου και τα λοιπά.
<P>
Θέλω επίσης να πω ότι υπάρχουν ορισμένα συγκεκριμένα σημεία που επισημάνθηκαν σε αυτή τη συζήτηση στα οποία θέλουμε να δούμε πρόοδο, όπως το Falun Gong. " κατάσταση των οπαδών του Falun Gong που έχουν υποστεί καταστολή εξαιτίας των πεποιθήσεών τους παραμένει αιτία ανησυχίας για μας. Θίξαμε αυτό το θέμα αρκετές φορές, και ιδιαίτερα επί τη ευκαιρία των συνόδων του διαλόγου για τα ανθρώπινα Δικαιώματα. Κάναμε, και θα συνεχίσουμε να κάνουμε έκκληση στις κινεζικές αρχές να βάλουν τέλος στη σκληρή μεταχείριση των οπαδών του Falun Gong.
<P>
Σχετικά με τη θανατική ποινή, έχω πει και προηγουμένως ότι αυτό το θέμα βρίσκεται υψηλά στη ημερήσια διάταξή μας, και σε αυτό το πλαίσιο παροτρύνουμε την Κίνα -και θα συνεχίσουμε σε αυτή τη γραμμή- να μειώσει το πεδίο των εγκλημάτων που επιφέρουν τη θανατική ποινή, προκειμένου να καταργηθεί τελικά η θανατική ποινή.
<P>
Ένα πρώτο βήμα θα ήταν να επιβληθεί ένα μορατόριουμ στην εφαρμογή της. Στη συνέχεια, όπως είπα στις εισαγωγικές παρατηρήσεις μου, θα ακολουθούσε η αναθεώρηση των καταδικαστικών αποφάσεων θανατικής ποινής από το Ανώτατο Δικαστήριο ως ένα πρώτο βήμα το οποίο θα ελεγχόταν συνεχώς.
<P>
Πιστεύω ότι η συζήτηση έχει δείξει πολύ καθαρά ότι υπάρχει μια ανάμεικτη εικόνα: υπάρχει πρόοδος, αλλά πρέπει ακόμη να γίνουν πολλά, και μπορώ μόνο να πω ότι θα συνεργαστούμε περαιτέρω με την Κίνα προκειμένου να την ενθαρρύνουμε να επιτελέσει πρόοδο. Πιστεύω ότι οι Ολυμπιακοί Αγώνες θα είναι μια καλή ευκαιρία για να δείξει η Κίνα ότι έχει επιτευχθεί μεγαλύτερη πρόοδος ως τότε.
<SPEAKER ID="245" NAME="Πρόεδρος">
Έχω λάβει έξι προτάσεις ψηφίσματοςσύμφωνα με το άρθρο 103, παράγραφος 2 του Κανονισμού.
<P>
" συζήτηση έληξε.
<P>
" ψηφοφορία θα διεξαχθεί την Πέμπτη, 13 Δεκεμβρίου 2007.

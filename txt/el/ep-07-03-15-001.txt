<CHAPTER ID="001">
Έναρξη της συνεδρίασης
<P>
(" συνεδρίαση αρχίζει στις 10:05 π.μ.)
<P>

<SPEAKER ID="006" NAME="Carl Schlyter" AFFILIATION="Verts/ALE">
(SV) Κύριε Πρόεδρε, θα ήθελα να θέσω ένα ζήτημα πρωτοκόλλου. Χθες που επρόκειτο να μιλήσω για την έκθεση σχετικά με τα μέτρα εμπορικής άμυνας, ήθελα να παραθέσω την έκθεση Muscardini του Οκτωβρίου, τη στιγμή εκείνη όμως ανακάλυψα ότι ένα σημαντικό κομμάτι της έλειπε. Συνεπώς, δεν ξέρω πως θα προχωρήσουμε τώρα. " έκθεση χρονολογείται από τον Οκτώβριο του 2006, αλλά υπάρχει ένα σοβαρό λάθος στη σουηδική έκδοση, καθώς το σύνολο του κειμένου που ακολουθεί, λείπει από την παράγραφο 11 και αναρωτιέμαι πως μπορούμε να αντιμετωπίσουμε κάτι τέτοιο. Το παρακάτω κείμενο λείπει από τη σουηδική έκδοση: "με σκοπό να συμπεριληφθεί η μη τήρηση των κοινωνικών και περιβαλλοντικών συμφωνιών σε παγκόσμιο επίπεδο ή των διεθνών συμφωνιών ως μορφών ντάμπινγκ ή επιδοτήσεων". Αν η συνολική πτυχή του περιβαλλοντικού και κοινωνικού ντάμπινγκ λείπει από τη σουηδική έκδοση, ο λαός της Σουηδίας θα σχηματίσει μια λανθασμένη εικόνα όσον αφορά τη βούληση του Κοινοβουλίου.
<SPEAKER ID="007" NAME="Πρόεδρος">
Κύριε Schlyter, η παρατήρηση αυτή είναι εξαιρετικά σημαντική και θα ληφθεί υπόψη. Θα εξετασθεί και θα ληφθούν τα απαραίτητα μέτρα.

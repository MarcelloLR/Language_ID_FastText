<CHAPTER ID="017">
Κύρωση της σύμβασης της ΔΟΕ του 2006 για τη ναυτική εργασία (συζήτηση) 
<SPEAKER ID="321" NAME="Πρόεδρος">
" ημερήσια διάταξη προβλέπει τη συζήτηση της έκθεσης της κ. Mary Lou McDonald, εξ ονόματος της Επιτροπής Απασχόλησης και Κοινωνικών Υποθέσεων, σχετικά με την πρόταση απόφασης του Συμβουλίου για εξουσιοδότηση των κρατών μελών να επικυρώσουν, προς το συμφέρον της Ευρωπαϊκής Κοινότητας, την ενοποιημένη σύμβαση ναυτικής εργασίας του 2006 της Διεθνούς Οργάνωσης Εργασίας - C6-0241/2006 -.
<SPEAKER ID="322" NAME="Jacques Barrot" AFFILIATION="Αντιπρόεδρος της Επιτροπής" LANGUAGE="FR">
Κύριε Πρόεδρε, κυρίες και κύριοι συνάδελφοι, η Διεθνής Οργάνωση Εργασίας ενέκρινε τη φιλόδοξη σύμβαση ναυτικής εργασίας, με την οποία θεσπίζονται ελάχιστες προδιαγραφές για τις συνθήκες εργασίας επί των πλοίων: όροι εργασίας, όροι παροχής καταλύματος, προστασία κοινωνικής ασφάλισης και πρόνοια, χωρίς να λησμονούνται οι διατάξεις εφαρμογής.
<P>
" προστιθέμενη αξία αυτής της Σύμβασης, που αποτελεί μια πραγματική αρχή για έναν κώδικα διεθνούς ναυτικής εργασίας, έγκειται στο ότι καθιστά αποτελεσματικότερες τις υφιστάμενες προδιαγραφές, ότι τις προσαρμόζει στην παγκοσμιοποίηση, πρωτίστως δε, ότι επιτρέπει να αυξηθεί ο αριθμός των επικυρώσεων από κράτη. " Επιτροπή, όπως και η ΔΟΕ (Διεθνής Οργάνωση Εργασίας) θεωρεί ότι ο στόχος για διαμόρφωση ισότιμων κανόνων παιχνιδιού είναι θεμελιώδης. Είμαστε πεπεισμένοι ότι η Διεθνής Οργάνωση Εργασίας θα συμβάλει σε αυτό, θα εξαλείψει τη ναυτιλία που δεν τηρεί ελάχιστες προδιαγραφές και θα καταστήσει ελκυστικότερη τη ναυτική σταδιοδρομία.
<P>
" Σύμβαση, ωστόσο, πρέπει να κυρωθεί ταχέως προκειμένου να παραχθούν αυτά τα θετικά αποτελέσματα. Απαιτείται από νομικής απόψεως μια απόφαση που θα εξουσιοδοτεί τα κράτη μέλη για την κύρωση της Σύμβασης, δεδομένου ότι οι ισχύοντες κανόνες της ΔΟΕ δεν επιτρέπουν στην Κοινότητα, αυτήν καθεαυτή, να κυρώσει το κείμενο, έστω και αν περιλαμβάνει διατάξεις οι οποίες εμπίπτουν στο πεδίο αρμοδιότητας της Κοινότητας.
<P>
Προς αποφυγή των καθυστερήσεων στις διαδικασίες κύρωσης, η Επιτροπή προσπάθησε να καταθέσει την πρόταση απόφασής της ακολουθώντας κατά πόδας την έγκριση της Σύμβασης.
<P>
Στην πρότασή της, η Επιτροπή προβλέπει την αρχή της εξουσιοδότησης για την κύρωση και προτείνει την 31η Δεκεμβρίου του 2008 ως την καταληκτική ημερομηνία για την κατάθεση των εγγράφων κύρωσης. Κατά συνέπεια, η Επιτροπή επιδιώκει να διατηρήσει σαφή λεκτική διατύπωση όσον αφορά τη δέσμευση για κύρωση της Σύμβασης και απορρίπτει κάθε λεκτική διατύπωση που ενδέχεται να αποδυναμώσει αυτή την αρχή.
<P>
Κυρία McDonald, θέλω να σας ευχαριστήσω και να σας παράσχω την πλήρη στήριξή μου για την έκθεσή σας, η οποία διατηρεί την καταληκτική ημερομηνία του 2008. Λαμβάνοντας υπόψη το επίπεδο των ευρωπαϊκών προδιαγραφών, ενδεχομένως να σκεφθεί κανείς ότι οι τρίτες χώρες θα επηρεαστούν πολύ περισσότερο από τη θέση σε ισχύ της Σύμβασης σε σύγκριση με τα κράτη μέλη, τα οποία ήδη εφαρμόζουν πιο απαιτητικές προδιαγραφές. Όταν τεθεί σε ισχύ η Σύμβαση, θα μειώσει τις διαφορές μεταξύ των προδιαγραφών της πλειονότητας των τρίτων χωρών και εκείνων της Κοινότητας, γεγονός το οποίο θα ενθαρρύνει υγιέστερες συνθήκες ανταγωνισμού.
<P>
Ολόκληρα τμήματα της Σύμβασης καλύπτονται ήδη από ισοδύναμες διατάξεις του κοινοτικού δικαίου. Επομένως, τα κράτη μέλη δεν θα χρειαστεί να αναθεωρήσουν πλήρως τη νομοθεσία τους και θα μπορέσουν να επιταχύνουν την κύρωση.
<P>
" Επιτροπή δύναται να αντιληφθεί τους εσωτερικούς περιορισμούς των κρατών μελών, σε αυτό λοιπόν το πλαίσιο, μπορεί να επιδείξει μεγαλύτερη ευελιξία ως προς το χρονοδιάγραμμα, όχι όμως επί της αρχής της θέσπισης καταληκτικού χρονοδιαγράμματος χωρίς να τίθενται όροι. Θα ήταν λίαν λυπηρό να απολέσουμε την ορμή που είχαμε κατά τη διάρκεια των διαπραγματεύσεων στη Γενεύη, αποδυναμώνοντας την αρχή της κατάθεσης των εγγράφων κύρωσης.
<P>
Κύριε Πρόεδρε, κυρίες και κύριοι, σας ευχαριστώ για την προσοχή σας και ευχαριστώ για μιαν ακόμη φορά την κ. McDonald.
<SPEAKER ID="323" NAME="Mary Lou McDonald " AFFILIATION="GUE/NGL">
εισηγήτρια. - (EN) Κύριε Πρόεδρε, "η σύμβαση ναυτική εργασίας της ΔΟΕ είναι ό,τι καλύτερο έχει ποτέ αναπτυχθεί στον τομέα της ναυτικής εργασίας". Αυτά δεν δικά μου λόγια, αλλά του Dierk Lindemann, ο οποίος ήταν ο εκπρόσωπος των πλοιοκτητών κατά τη διάρκεια των διαπραγματεύσεων για τη σύμβαση.
<P>
" Σύμβαση ενοποιεί 65 προηγούμενες συμβάσεις της ΔΟΕ σε ένα συγκεντρωτικό έγγραφο. Καθορίζει τις ελάχιστες απαιτήσεις για τους ναυτικούς, με διατάξεις για τις συνθήκες απασχόλησης και την πρόσληψη, τα ωράρια εργασίας, την προστασία των μισθών, το δικαίωμα άδειας, τον επαναπατρισμό, την ενδιαίτηση, την αναψυχή, την τροφοδοσία, την υγεία και την υγειονομική περίθαλψη, την ευημερία και την κοινωνική ασφάλιση. Θα βελτιώσει αφάνταστα τις συνθήκες των εκατομμυρίων εργαζομένων σε αυτόν τον τομέα παγκοσμίως. Επειδή η ναυτική βιομηχανία είναι παγκόσμια, είναι σημαντικό να εγκριθούν παγκόσμια πρότυπα προκειμένου να περιοριστούν οι αρνητικές επιπτώσεις της παγκοσμιοποίησης, ιδίως το κοινωνικό ντάμπιγνκ.
<P>
" σύμβαση, όταν επικυρωθεί, θα ισχύει για όλα τα πλοία, ακόμα και για εκείνα που είναι νηολογημένα από χώρες που δεν την έχουν επικυρώσει μεμονωμένα. Θα αλλάξει τον τρόπο συμπεριφοράς ολόκληρης της βιομηχανίας δημιουργώντας ελάχιστα πρότυπα, αποτρέποντας το κοινωνικό ντάμπινγκ.
<P>
Αμέσως μετά την έγκρισή της τον Φεβρουάριο του 2006, ο Chris Horrocks, Γενικός Γραμματέας της Διεθνούς Ναυτιλιακής Ομοσπονδίας, είπε: "Αυτή η απόφαση ορόσημο είναι μόνο η αρχή. Τώρα πρέπει να διασφαλίσουμε ότι κάθε κυβέρνηση θα επικυρώσει αυτή τη σύμβαση το συντομότερο δυνατό και θα την εφαρμόσει πλήρως".
<P>
Τον Ιούλιο του 2006, η Ένωση Πλοιοκτητών της Ευρωπαϊκής Ένωσης και η Ευρωπαϊκή Ομοσπονδία Εργαζομένων στις Μεταφορές επιβεβαίωσαν την πλήρη υποστήριξή τους για τη σύμβαση σε μια επιστολή προς τους υπουργούς μεταφορών της ΕΕ. Στην επιστολή τους, συνιστούν στα κράτη μέλη να επικυρώσουν τη Σύμβαση και να συμμετάσχουν στις διαδικασίες γι' αυτόν τον σκοπό το ταχύτερο δυνατό.
<P>
" εκπρόσωπος της ΔΟΕ, Cleopatra Doumbia-Henry, απευθυνόμενη στην Επιτροπή Απασχόλησης και Κοινωνικών Υποθέσεων, όπου συζητήθηκε το θέμα, είπε ότι μια καθυστέρηση στην επικύρωση θα επιβράδυνε την εξαιρετική δυναμική που έχει αναπτυχθεί στην υποστήριξη της σύμβασης. "χηρά λόγια για μια εκπρόσωπο της ΔΟΕ!
<P>
" Επιτροπή, η οποία έχει επενδύσει πολλά στις διαπραγματεύσεις για τη σύμβαση και στη διασφάλιση της συμμόρφωσής της με την κοινοτική νομοθεσία, έχει δηλώσει επίσης ότι υποστηρίζει την επικύρωση της σύμβασης μέχρι το τέλος του 2008. " επικύρωση μέχρι αυτή την ημερομηνία θα επιτρέψει την εφαρμογή της σύμβασης από το 2009, σχεδόν δέκα χρόνια μετά την έναρξη των διαπραγματεύσεων.
<P>
Εκτιμώ ότι οι μόνοι που δεν θέλουν να επικυρωθεί η σύμβαση μέχρι το 2008 είναι τα κράτη μέλη, τα οποία επιθυμούν, σύμφωνα με τα λόγια τους, "να καταβάλουν προσπάθειες για να επικυρωθεί η σύμβαση, κατά προτίμηση πριν από την 31η Δεκεμβρίου 2010".
<P>
" αλήθεια είναι ότι χωρίς τη σύμβαση, η ναυτιλία στην Ευρώπη θα δυσκολευτεί να παραμείνει ανταγωνιστική, καθώς διαρκώς υπονομεύεται από πλοία με σημαίες ευκαιρίας. Καλώ μετ' επιτάσεως τους βουλευτές να επικυρώσουν τη Σύμβαση και, με την έγκριση αυτής της έκθεσης, να στείλουν ένα μήνυμα στα κράτη μέλη ότι η ναυτιλιακή βιομηχανία, και ειδικά οι εργαζόμενοι σε αυτή τη βιομηχανία, δεν μπορούν να περιμένουν. Τα κράτη μέλη πρέπει να σταματήσουν να κωλυσιεργούν και να επικυρώσουν αυτή τη σύμβαση άμεσα.
<P>
Θα ήθελα να κάνω ορισμένες πρόσθετες παρατηρήσεις για άλλα μέτρα που θα μπορούσαν να ληφθούν από την ΕΕ. " άριστη ανακοίνωση της Επιτροπής για την ενίσχυση των προτύπων της ναυτικής εργασίας παρέχει ένα καλό σημείο εκκίνησης και ελπίζω ότι η έκθεσή μου θα έχει μια μικρή συμβολή σε αυτό ακριβώς. " ΕΕ πρέπει να εξετάσει τους τομείς που δεν καλύπτονται πλήρως από τη σύμβαση και, συγκεκριμένα, τη ρύθμιση των εταιρειών προσλήψεων. " ΕΕ πρέπει να εξετάσει πώς θα ενισχύει, θα συμπληρώνει ή θα επεκτείνει τα πρότυπα της Σύμβασης της ΔΟΕ και να προχωρήσει περαιτέρω στην προστασία των δικαιωμάτων και των συμφερόντων των ναυτικών. " ΕΕ πρέπει να εξετάσει την έγκριση μέτρων για τη μείωση των κινδύνων για διαφορετικές ερμηνείες της σύμβασης μεταξύ των κρατών μελών της ΕΕ. Πρέπει να υποβληθούν προτάσεις που να προβλέπουν υποδομές επί των πλοίων φιλικές για τις οικογένειες των ναυτικών. " ΕΕ πρέπει να προσπαθήσει να αυξήσει τα ελάχιστα πρότυπα απασχόλησης και τους μισθούς για όλα τα σκάφη που ασκούν δραστηριότητα στα ύδατά της και, συγκεκριμένα, θα έλεγα ότι η Επιτροπή πρέπει να υποβάλει εκ νέου την πρόταση για μια κοινοτική οδηγία για οχηματαγωγά πλοία.
<P>
Ωστόσο, το πρώτο και σημαντικότερο βήμα είναι η επικύρωση της σύμβασης ναυτικής εργασίας της ΔΟΕ. Δεν υπάρχει χρόνος για χάσιμο σε αυτό το θέμα και δεν πρέπει να υπάρξει καμία καθυστέρηση.
<SPEAKER ID="324" NAME="Ρόδη Κράτσα-Τσαγκαροπούλου " AFFILIATION="PPE-DE">
Εισηγήτρια της γνωμοδότησης της Επιτροπής Μεταφορών και Τουρισμού. - Κύριε Πρόεδρε, θα ήθελα και εγώ να ευχαριστήσω την εισηγήτρια για την εργασία της και να χαιρετίσω το γεγονός ότι είμαστε πολύ κοντά στην υπογραφή της Διεθνούς Σύμβασης για τη ναυτική εργασία, η οποία αφενός εξασφαλίζει τα κοινωνικά δικαιώματα και την αξιοπρεπή διαβίωση στους ναυτικούς αφετέρου προάγει το ναυτικό επάγγελμα, διότι με την εκπαίδευση και την οργάνωση της εργασίας μπορούμε να εξασφαλίσουμε την απαραίτητη ποιότητα στη ναυτική εργασία, που την έχει ανάγκη η Ευρωπαϊκή Ένωση για την ανταγωνιστικότητά της. Πέρα από την ποιότητα της εργασίας των ναυτικών μας το ναυτικό επάγγελμα μπορεί να γίνει πιο ελκυστικό, πράγμα το οποίο χρειαζόμαστε, αφού έχουμε ανάγκη ναυτικών για την ανταγωνιστικότητα της ναυτιλίας μας.
<P>
" σύμβαση αυτή είναι πολύ σημαντική και για την παγκόσμια ναυτιλία, διότι με ομοιόμορφο τρόπο θα εφαρμοστούν κάποια πρότυπα για την οργάνωση της ναυτικής εργασίας. Σήμερα τα διάφορα κράτη εφαρμόζουν αποσπασματικά διατάξεις που ήδη υπάρχουν μέσα σ' αυτή τη σύμβαση αλλά, πέρα απ' αυτό, εξασφαλίζονται και οι συνθήκες του υγιούς ανταγωνισμού· με τη ρήτρα της μη ευνοϊκής μεταχείρισης θα παρέχεται προστασία στους στόλους των κρατών που επικυρώνουν τη σύμβαση, και έτσι θα αποτρέπεται και το κοινωνικό ντάμπινγκ, το οποίο μόλις ανέφερε η εισηγήτρια και το οποίο αδικεί τους ναυτικούς και τις ναυτικές μας επιχειρήσεις, αφού αποτελεί η ήδη υπάρχουσα κατάσταση μια ευκαιρία για πολλές επιχειρήσεις να προσλαμβάνουν ναυτικούς από χώρες που δεν έχουν κοινοτικά πρότυπα του επιπέδου που η Διεθνής Σύμβαση θέλει να επιβάλει και στα οποία η Ευρωπαϊκή Ένωση στοχεύει.
<P>
Το άλλο σημαντικό θέμα είναι ότι θα υπάρχει το πιστοποιητικό και η δήλωση της ναυτικής εργασίας. Το σύστημα αυτό υπάγεται στον έλεγχο του κράτους λιμένα, οπότε είναι δυνατόν να γίνονται επιθεωρήσεις και ενδεχόμενη κράτηση σε περίπτωση αμφιβολιών για το κατά πόσο γίνονται σεβαστά αυτά τα πρότυπα. Πιστεύω ότι οι αρχές οι οποίες θέλουμε να διαδώσουμε σ' ολόκληρο τον κόσμο, πέρα από την εφαρμογή στη δική μας πολιτική οντότητα, εκφράζονται με αυτή τη Σύμβαση και είναι καλό όλα τα κράτη μέλη να προσπαθήσουν να την επικυρώσουν σύντομα. Στην Επιτροπή Μεταφορών είχαμε τροπολογίες για τη μεταφορά έως το 2010, επειδή ξέρουμε ότι δεν υπάρχει ο ίδιος τρόπος επικύρωσης στα διάφορα κράτη μέλη και πιστεύουμε ότι θα ήταν δυνατό να δοθεί αρκετός χρόνος για να προετοιμαστεί καλά αυτή η επικύρωση. Εν πάση περιπτώσει, η επικρατούσα άποψη είναι ότι για το 2008 πρέπει να έχουμε ολοκληρώσει τις διαδικασίες, άρα πρέπει να σπεύσουμε και να δώσουμε το καλό παράδειγμα της σωστής ένταξης και εφαρμογής, κατ' αρχάς στην Ευρωπαϊκή Ένωση.
<SPEAKER ID="325" NAME="Μαρία Παναγιωτοπούλου-Κασσιώτου">
εξ ονόματος της ομάδας PPE-DE. - Κύριε Πρόεδρε, συγχαίρω την κυρία McDonald, διότι με την έκθεσή της το Ευρωπαϊκό Κοινοβούλιο συμφωνεί με την πρόταση του Συμβουλίου για εξουσιοδότηση των κρατών μελών να επικυρώσουν προς το συμφέρον της Ευρωπαϊκής Ένωσης τη Σύμβαση Ναυτικής Εργασίας της Διεθνούς Οργάνωσης Εργασίας. Έτσι αναγνωρίζει πόσο σημαντικό είναι να κατοχυρωθεί η ιδιότητα του ναυτικού στο πλαίσιο της παγκοσμιοποίησης και να αποτραπούν φαινόμενα εκμετάλλευσης. Διασφαλίζεται επίσης η ύπαρξη κοινοτικού καθεστώτος συντονισμού των συστημάτων κοινωνικής ασφάλισης. Με την επικύρωση της Σύμβασης τα κράτη μέλη θα ενδυναμώσουν κυρίως το παγκόσμιο κοινωνικό πλαίσιο, γιατί στοχεύουν σε αξιοπρεπείς συνθήκες παγκοσμίως.
<P>
Θεωρούμε απαραίτητη την ενίσχυση της ναυτικής ασφάλειας, προκειμένου το επάγγελμα του ναυτικού να ελκύσει και πάλι τους νέους Ευρωπαίους και να καλυφθούν οι 17.000 κενές θέσεις κοινοτικών ναυτικών, ιδίως θέσεις αξιωματικών γέφυρας και μηχανής. Είναι ευκαιρία, κυρία Επίτροπε, να τονίσουμε πόσο ιδιαίτερα σημαντική είναι η ενίσχυση της ναυτικής εκπαίδευσης και η πανευρωπαϊκή καμπάνια για επαγγελματικό προσανατολισμό στα ναυτικά επαγγέλματα.
<P>
Οι σημερινές πρόοδοι της τεχνολογίας επιτρέπουν την άμεση καθημερινή επαφή των ναυτικών με την οικογένεια και συμπληρώνουν τις ασφαλείς συνθήκες εργασίας. Μια καμπάνια για προσέλκυση στο ναυτικό επάγγελμα θα πρέπει να συμπεριλαμβάνει προοπτική απασχόλησης των απόμαχων ναυτικών σε δραστηριότητες στην ξηρά ή την παράλληλη εναλλακτική απασχόληση: θάλασσα-ξηρά. Απαραίτητη είναι και η ενίσχυση των γραφείων εύρεσης ναυτικής εργασίας, ώστε να γίνεται βέλτιστη διαχείριση του διαθέσιμου εργατικού δυναμικού. Είναι θετικό ότι σε ευρωπαϊκό επίπεδο θα ξεκινήσει κοινωνικός διάλογος ναυτεργατών - πλοιοκτητών και ελπίζουμε να καταλήξει σε συμφωνία. " ορθή εφαρμογή της Διεθνούς Συμβάσεως της ΔΟΕ προβλέπει άλλωστε παρακολούθηση από επιτροπή, η οποία θα έχει τριμερή χαρακτήρα με συμμετοχή εκπροσώπων της πλοιοκτησίας, των ναυτεργατών και του κράτους.
<P>
Υπενθυμίζουμε τέλος ότι δικαιολογημένα από το 2001 η Ευρωπαϊκή Επιτροπή έχει αποσύρει την πρόταση για τα ελάχιστα πρότυπα απασχόλησης και τους μισθούς των ναυτικών που ασκούν δραστηριότητες στα ύδατά της. " πρόθεση για ίση μεταχείριση κοινοτικών και μη κοινοτικών ναυτικών είναι καλή αλλά στην πράξη δεν μπορεί να εφαρμοστεί κοινοτική οδηγία για τα οχηματαγωγά πλοία καθώς όλα τα ταξίδια είναι διεθνή. Παρακαλούμε την Ευρωπαϊκή Επιτροπή να είναι ιδιαίτερα προσεκτική ως προς τη συμβατότητα των προτάσεών της με το διεθνές δίκαιο της θάλασσας.
<SPEAKER ID="326" NAME="Proinsias De Rossa" AFFILIATION="PSE">
(EN) Κύριε Πρόεδρε, χαιρετίζω κι εγώ την έκθεση καθώς και το έργο που επιτέλεσε η κ. McDonald γι' αυτό το θέμα. Δεν υπάρχει καμία απολύτως αμφιβολία ότι αυτή η παγιωμένη σύμβαση για τις συνθήκες εργασίας των ναυτικών αποτελεί ένα εξαιρετικά σημαντικό βήμα προόδου. Πρόκειται για μια προσπάθεια επικαιροποίησης ορισμένων συμβάσεων που χρονολογούνται από το 1920 και προσπαθεί να καθορίσει ορισμένα παγκόσμια πρότυπα, τα οποία ελπίζουμε ότι θα οδηγήσουν σε πιο ανθρώπινες συνθήκες επί των πλοίων.
<P>
Όπως έχει ήδη επισημανθεί, ωστόσο, ακόμα και τα υψηλότερα ελάχιστα πρότυπα που θα καθορίσει η σύμβαση πάλι δεν θα φτάσουν τα πρότυπα για τους εργαζομένους και την απασχόληση των διαφόρων κρατών μελών της ΕΕ. Είναι λυπηρό, επομένως, το γεγονός ότι τα κράτη μέλη της ΕΕ αντιστέκονται στην άμεση επικύρωση αυτής της σύμβασης. Κατά τη γνώμη μου, αυτό αποτελεί μέρος της εξίσωσης προς τα κάτω στην οποία πολλά κράτη μέλη αντιστάθηκαν. Για παράδειγμα, στην Ιρλανδία, υπήρχε η οδηγία επάνδρωσης των οχηματαγωγών πλοίων και η εμπειρία ήταν ότι η εταιρεία Irish Ferries προσπάθησε να απολύσει όλο το προσωπικό της και στη συνέχεια να προσλάβει φθηνότερα εργατικά χέρια με λιγότερο από το ήμισυ του νόμιμου μισθού στην Ιρλανδία.
<P>
Εν κατακλείδι, πιστεύω ότι η εμπλοκή της οδηγίας για την επάνδρωση των οχηματαγωγών πλοίων και η προσπάθεια επιβράδυνσης της επικύρωσης αυτής της σύμβασης είναι ενδεικτικά της στάσης ορισμένων κρατών μελών. Συμφωνώ με όλα όσα είπε η κ. McDonald όσον αφορά την ανάγκη για ρύθμιση σε ευρωπαϊκό επίπεδο. Ωστόσο, θέλω να της πω ότι για να επιτευχθεί αυτή η ρύθμιση, χρειαζόμαστε ειδική πλειοψηφία σε αυτόν τον τομέα εργασίας, την οποία δεν έχουμε επί του παρόντος. Προκειμένου να έχουμε ειδική πλειοψηφία, χρειαζόμαστε το προτεινόμενο Ευρωπαϊκό Σύνταγμα και προτείνω στην κ. McDonald να αναθεωρήσει την αντίθεσή της σε αυτό το Σύνταγμα αν θέλουμε σοβαρά να σημειώσουμε πρόοδο όσον αφορά την εφαρμογή κοινών προτύπων εργασίας σε όλη την Ευρώπη.
<SPEAKER ID="327" NAME="Robert Navarro" AFFILIATION="PSE">
(FR) Κύριε Πρόεδρε, βρισκόμαστε στην παρούσα φάση στο μέσο της δίκης για το Erika. " υπόθεση Erika είναι χαρακτηριστικό παράδειγμα καταστροφών που είναι δυνατόν να αποφευχθούν, αλλά οι οποίες ωστόσο συμβαίνουν, διότι τα κέρδη μιας δράκας ατόμων προκρίνονται κατ' ανάγκη έναντι οτιδήποτε άλλου. Αυτή είναι η απόρροια της φιλελεύθερης λογικής, της κερδοφορίας υπέρ πάντων, σύμφωνα με την οποία, χάριν του κέρδους μερικών παραπάνω ευρώ, επιτρέπονται τα πάντα, ακόμη και η παραγνώριση των πλέον βασικών κανόνων ασφαλείας μέχρι του σημείου να οδηγούμαστε στην καταστροφή.
<P>
Είναι η ίδια λογική που είδαμε σε εφαρμογή στη θλιβερά διάσημη υπόθεση της Irish Ferries, που οσονούπω δεν θα έχει τίποτε το ιρλανδικό πέραν του ονόματος που φέρει. Εν ονόματι του κέρδους, το σύνολο του προσωπικού μιας εταιρείας, η οποία μάλιστα λειτουργεί σωστά, οδηγείται σε εκπαραθύρωση.
<P>
Και πάλι είναι η ίδια λογική που ωθεί ορισμένους πλοιοκτήτες να εφαρμόζουν ενδοκοινοτικό καμποτάζ για να επιχειρούν με πλοία με ανεπαρκές πλήρωμα και με συνθήκες που θέτουν σε κίνδυνο πλήρωμα και σκάφος συνολικά.
<P>
Αυτές οι άθλιες εργασιακές συνθήκες φθάνουν στο σημείο να υπονομεύουν τις ναυτικές παραδόσεις και την εξειδίκευση διότι η εικόνα που δίνουν στον κλάδο είναι τέτοια που καθίσταται ολοένα και πιο δυσχερής η προσέλκυση ευρωπαίων ναυτικών.
<P>
Βεβαίως, αυτή η επιδίωξη κέρδους ουδέποτε αναφέρεται. Είναι βολικότερο να προτάσσεται το επιχείρημα του διεθνούς ανταγωνισμού, ο οποίος είναι κατά βάση ασιατικός και προφανώς αθέμιτος, προκειμένου να δικαιολογηθούν αυτές οι πρακτικές, ακόμα και όταν δεν υφίσταται αυτός ο ανταγωνισμός. Έχει δει ποτέ κανείς κινεζικές εταιρείες να επιχειρούν με οχηματαγωγά στη Βαλτική ή στη Μάγχη;
<P>
Δεν τίθεται θέμα αμφισβήτησης ότι υπάρχει αυτός ο ανταγωνισμός. Όντως πλήττει τμήμα του κλάδου και έχει και τα καλά του, πρέπει όμως να τελεί υπό έλεγχο και να είναι θεμιτός. Είναι δυνατόν να επιλέξουμε τη βάση επί της οποίας πρέπει να λειτουργεί. Μολονότι, δυστυχώς, το κοινωνικό ντάμπινγκ είναι μια πραγματικότητα στη ναυτιλία, δεν είναι αναπόφευκτο.
<P>
Υπάρχουν, βεβαίως, αυτοί που το αποδέχονται και επιδιώκουν να αποκομίσουν κέρδος από αυτό, κάποιος όμως μπορεί επίσης να το απορρίψει προωθώντας τη γενική άνοδο των κοινωνικών προδιαγραφών στον κόσμο συνολικά, ούτως ώστε στο τέλος όλοι να αντιμετωπίζουν ισότιμους όρους στο πλαίσιο του διεθνούς ανταγωνισμού. Αυτός είναι, όπως θα έχετε αντιληφθεί, ο δρόμος που επιθυμώ να ακολουθήσει η Ευρώπη.
<P>
Στην Ευρώπη, όπως γνωρίζουμε, η ανταγωνιστικότητα δεν θα επιτευχθεί μέσω της ελαχιστοποίησης του κόστους και της υποβάθμισης των κοινωνικών προδιαγραφών. Μπορεί μόνο να επιτευχθεί μέσω της ποιότητας· της ποιότητας των πλοίων, της ποιότητας των πληρωμάτων, τα οποία διαφυλάσσονται μέσω των αξιοπρεπών συνθηκών εργασίας και εκπαίδευσης.
<P>
" Σύμβαση της ΔΟΕ, την οποία συζητάμε απόψε, μας δίνει την ευκαιρία να προβούμε σε αυτή την επιλογή. Δεν επιλύει όλα τα προβλήματα, αλλά αποτελεί ένα βήμα προόδου. Προσφέρει δε στους ευρωπαίους πλοιοκτήτες και στα κράτη μέλη την ευκαιρία να επιδείξουν τη δέσμευσή τους για την προάσπιση ορισμένων αξιών, οι οποίες κατοχυρώνονται στην Ευρωπαϊκή Ένωση και στο κοινωνικό της μοντέλο. Όταν την υπέγραφαν τον Φεβρουάριο του 2006, υπέγραφαν μια δήλωση προθέσεων προς αυτή την κατεύθυνση. Τώρα περιμένουμε να περάσουν σε πράξεις.
<P>
Σε ό,τι αφορά τους πλοιοκτήτες, δεν μπορώ παρά να επικροτήσω το γεγονός ότι εξέφρασαν τη σταθερή και εκούσια δέσμευσή τους να συμμετάσχουν σε έναν κοινωνικό, ευρωπαϊκό διάλογο, με τους εταίρους τους, τα συνδικάτα, με στόχο την υπογραφή μέχρι τέλους του έτους μιας συλλογικής ευρωπαϊκής συμφωνίας, η οποία θα περιλαμβάνει τις σχετικές διατάξεις αυτής της Σύμβασης. Σήμερα έκλεισε ένας αρχικός κύκλος διαπραγματεύσεων και το κλίμα φαίνεται λίαν εποικοδομητικό. Αυτό είναι κάτι θετικό και πιστεύω ότι μπορούμε, επίσης, να επικροτήσουμε τον εποικοδομητικό ρόλο, τον οποίο διαδραμάτισε η Ευρωπαϊκή Επιτροπή σε ό,τι αφορά τη διευκόλυνση αυτής της διαδικασίας.
<P>
Σε ό,τι αφορά τα κράτη μέλη, κρατούν στα χέρια τους το κλειδί για τη θέση σε ισχύ αυτής της Σύμβασης. Ειπώθηκε ότι αν η Ευρωπαϊκή Ένωση και η Ευρωπαϊκή Ζώνη Ελεύθερων Συναλλαγών την επικυρώσουν, τότε η Σύμβαση θα τεθεί σε ισχύ και θα εφαρμοστεί παντού. Αν η Ευρώπη την επικυρώσει ταχέως, θα ακολουθήσουν και άλλα έθνη και η Ευρώπη θα έχει αποτελέσει την κινητήρια δύναμη δείχνοντας ότι είναι δυνατή και μια άλλη κατεύθυνση πέραν της εκμετάλλευσης και του ντάμπινγκ και ότι ο ανταγωνισμός μπορεί να συμβαδίζει με την ευθύνη.
<P>
Επομένως, είναι βασικό, αν πιστεύουμε στη μοναδική ποιότητα του ευρωπαϊκού μοντέλου, να μεριμνήσουμε για την ταχεία επικύρωση αυτής της Σύμβασης. Είναι επίσης βασικό να τηρήσουμε την ημερομηνία-στόχο του τέλους του 2008, όπως προτείνει η ΔΟΕ.
<SPEAKER ID="328" NAME="Jacques Barrot" AFFILIATION="Αντιπρόεδρος της Επιτροπής" LANGUAGE="FR">
Κύριε Πρόεδρε, θέλω καταρχάς να ευχαριστήσω την κ. McDonald. Θέλω, επίσης, να πω ότι η Σύμβαση της ΔΟΕ είναι μια πρώτη απάντηση. Με την προαγωγή των εργασιακών προδιαγραφών θα προκύψει υγιέστερος ανταγωνισμός.
<P>
Επιπλέον, η Επιτροπή πραγματοποίησε μια λίαν εμπεριστατωμένη μελέτη του κλάδου της ακτοπλοΐας. " Επιτροπή θα εκτιμήσει εν συνεχεία κατά πόσο θα είναι κατάλληλη και ενδεδειγμένη μια νέα πρόταση οδηγίας επί του θέματος.
<P>
Θέλω επίσης να πω πως έχουμε επίγνωση ότι η ημερομηνία-στόχος του Δεκεμβρίου του 2008 είναι φιλόδοξη, αλλά είναι εφικτή. " ΔΟΕ εκπόνησε ένα σχέδιο δράσης, το οποίο βασίζεται στην έναρξη ισχύος της Σύμβασης Ναυτικής Εργασίας το 2010 ή το αργότερο το 2011. " Επιτροπή, με την πρότασή της για κατάθεση των εγγράφων κύρωσης πριν από τα τέλη του 2008, εγγυάται ότι τα κράτη μέλη θα έχουν συμμορφωθεί με αυτό το χρονοδιάγραμμα. Λαμβάνοντας υπόψη τους κανόνες της ίδιας της ΔΟΕ, αν τα κράτη μέλη καταθέσουν τα έγγραφα κύρωσης το αργότερο στα τέλη του 2008, η Σύμβαση θα τεθεί σε ισχύ πριν από το 2010. Όπως βλέπετε, λοιπόν, είναι βασικό να τηρήσουμε αυτή την ημερομηνία.
<P>
Θέλω επίσης να απαντήσω στον κ. Navarro και στην κ. Παναγιωτοπούλου. Παράλληλα με το έργο του Ευρωπαϊκού Κοινοβουλίου σε σχέση με τη γνώμη για το σχέδιο απόφασης, με την οποία παρέχεται εξουσιοδότηση για την κύρωση αυτής της Σύμβασης, οι κοινωνικοί εταίροι συγκλήθηκαν για να διαπραγματευτούν μια ενδεχόμενη κοινή συμφωνία με βάση την ίδια αυτή Σύμβαση. Θέλω να σας υπενθυμίσω ότι η μέθοδος του κοινού διαλόγου είναι καλό πράγμα για την Ευρωπαϊκή Ένωση και είναι γεγονός ότι εγώ ο ίδιος είχα την ευκαιρία να εκφράσω στους κοινωνικούς εταίρους, τόσο στους πλοιοκτήτες όσο και στα συνδικάτα, την επιθυμία μου να υπογράψουν μια συμφωνία σε σχέση με αυτή τη Σύμβαση.
<P>
Οι κοινωνικοί εταίροι, οι οποίοι έχουν το υφιστάμενο κείμενο, δεν χρειάζεται να το διαπραγματευτούν εκ νέου αλλά να επιλέξουν τις διατάξεις που ενδείκνυται να προστεθούν στο κοινοτικό δίκαιο. Φαίνεται τώρα ότι η προοπτική μιας κοινής συμφωνίας μέχρι τα τέλη του 2007 είναι πραγματικά εφικτή. Αμέσως μόλις θα έχει μια συμφωνία των κοινωνικών εταίρων, η Επιτροπή θα προτείνει μια οδηγία για τη διασφάλιση της εφαρμογής των διατάξεων της συμφωνίας σε ολόκληρη την Ευρώπη.
<P>
Χάρη στο Ευρωπαϊκό Κοινοβούλιο, μπορούμε να αναμένουμε την αναγκαία κύρωση της Σύμβασης και χάρη στους κοινωνικούς εταίρους έχουμε μια κοινή συμφωνία, η οποία θα καταστήσει δυνατή την ταχεία θέσπιση των νέων διατάξεων στο ευρωπαϊκό δίκαιο. Θεωρώ ότι κατ' αυτόν τον τρόπο θα έχουμε εργαστεί από κοινού για τις συνθήκες των ναυτικών και για ένα πολύ σημαντικό κοινωνικό βήμα, το οποίο θα ενθαρρύνει, όπως μόλις τώρα επισημάνατε, την προσέλκυση νέων ναυτικών, ναυτικών τους οποίους χρειάζεται η Ευρωπαϊκή Ένωση για να αναπτύξει τις θαλάσσιες μεταφορές της.
<P>
Ευχαριστώ θερμά το Ευρωπαϊκό Κοινοβούλιο, κύριε Πρόεδρε, για την άκρως αποφασιστική στήριξή του σε αυτή τη μείζονος σημασίας Σύμβαση. Χαίρομαι που διαπιστώνω ότι η Ευρώπη οδηγεί τις εξελίξεις και κατά κάποιον τρόπο συμβάλλει στην προαγωγή της παγκοσμιοποίησης με ανθρώπινο πρόσωπο, κάτι που έχουμε ανάγκη.
<SPEAKER ID="329" NAME="Πρόεδρος">
Σας ευχαριστούμε, κύριε Επίτροπε. Θα ήθελα να συγχαρώ την εισηγήτρια, κ. McDonald.
<P>
" συζήτηση έληξε.
<P>
" ψηφοφορία θα διεξαχθεί αύριο στις 12.30.
<P>
Παράρτημα - Θέση της Επιτροπής
<P>
Έκθεση McDonald
<P>
" Επιτροπή δύναται να αποδεχθεί τις τροπολογίες αριθ. 1, 2 και 3.
<P>
Γραπτή δήλωση (άρθρο 142)
<P>

<SPEAKER ID="332" NAME="Marianne Mikko " AFFILIATION="PSE">
γραπτώς. - (ET) Οι ναυτιλιακοί τομείς δραστηριότητας παρέχουν εργασία σε 5 εκατομμύρια ανθρώπους στην Ευρωπαϊκή Ένωση. " Βαλτική Θάλασσα είναι η εσωτερική μας θάλασσα, η Μεσόγειος και η Μαύρη Θάλασσα κατέχουν κεντρική θέση στην εξωτερική μας πολιτική και η Βόρεια Διάσταση επεκτείνει τον τομέα αρμοδιότητάς μας στα ύδατα της Αρκτικής.
<P>
Είναι καιρός να αρχίσουμε να βλέπουμε την Ευρωπαϊκή Ένωση και ως ένωση ναυτικών κρατών και να λάβουμε μια αντίστοιχη θέση στον κόσμο.
<P>
" πατρίδα μου, η Εσθονία, είναι ναυτική χώρα εδώ και αιώνες. Ο Έρνεστ Χέμινγουεϊ επεσήμανε ότι σε κάθε λιμάνι στον κόσμο μπορεί να βρεθεί ένας Εσθονός. Τα τελευταία δέκα χρόνια, ωστόσο, χάσαμε το 57% των θέσεων εργασίας στον τομέα της ναυτιλίας.
<P>
Τα φορτηγά πλοία άρχισαν να δραστηριοποιούνται με σημαίες ευκαιρίας και οι άνθρωποι που απασχολούνται σε αυτά προέρχονται από τρίτες χώρες και είναι πρόθυμοι να δεχθούν κακές συνθήκες εργασίας. Συνολικά, υπάρχει έλλειψη 17 000 ανθρώπων στις ευρωπαϊκές θαλάσσιες μεταφορές. Αυτό οφείλεται κυρίως στις κακές συνθήκες εργασίας που επικρατούν σε αυτόν τον τομέα.
<P>
Δεν μπορούμε να επιτρέψουμε την εξάλειψη των ναυτιλιακών θέσεων εργασίας, ειδικά όταν αυτό οδηγεί σε μείωση των προτύπων της ναυτικής εργασίας.
<P>
Δεν μπορούμε να αποχωρήσουμε από έναν στρατηγικό κλάδο που εγγυάται το 90% των παγκόσμιων θαλάσσιων μεταφορών και το 40% των θαλάσσιων μεταφορών στην Ευρωπαϊκή Ένωση. " επικύρωση των προτύπων για τη ναυτική εργασία από τα κράτη μέλη μας θα αποτελέσει ένα σημαντικό βήμα για την γενικότερη αποδοχή αυτών των προτύπων.
<P>
Βοηθώντας να δημιουργηθεί δίκαιος ανταγωνισμός στην παγκόσμια ναυτιλία, θα επιτύχουμε ουσιαστικά και τους στόχους της διαδικασίας της Λισαβόνας αυξάνοντας την ανταγωνιστικότητα της Ευρωπαϊκής Ένωσης στη θάλασσα.
<P>
Το ανταγωνιστικό πλεονέκτημα που αποκτήθηκε εις βάρος της ανθρώπινης ζωής και της υγείας δεν μπορεί να δικαιολογηθεί με κανένα οικονομικό επιχείρημα. Τα πρότυπα που είναι επικίνδυνα για τους ναυτικούς και τη φύση δεν έχουν θέση στον 21ο αιώνα.

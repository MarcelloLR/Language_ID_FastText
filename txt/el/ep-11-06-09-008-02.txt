<CHAPTER ID="008-02">
2. Διάσκεψη Κορυφής ΕΕ-Ρωσίας (
<P>
- Κατά τη διάρκεια της ψηφοφορίας:
<SPEAKER ID="146" NAME="Werner Langen" AFFILIATION="PPE">
(DE) Κύριε Πρόεδρε, θα ήθελα να ρωτήσω γιατί ο βουλευτής που κάθεται στο έδρανο με αριθ. 56 ψήφισε ταυτόχρονα για το 56 και το 57. Ο κ. Bütikofer ψήφισε εξ ονόματος του κ. Turmes. Παρακαλώ να επιπλήξετε τον βουλευτή για τη συμπεριφορά του.
<P>
(Αναταραχή)
<P>
Σε προηγούμενη κοινοβουλευτική περίοδο, όταν ο κ. Bütikofer δεν ήταν ακόμα βουλευτής του ΕΚ, επιβλήθηκε ποινή στον επικεφαλής ομάδας διότι ψήφισε εξ ονόματος του διπλανού του. Ο κ. Cohn-Bendit ενδεχομένως να το θεωρήσει αυτό γελοίο και ίσως να μπορεί να το πράττει στο πλαίσιο της Ομάδας των Πρασίνων/Ευρωπαϊκής Ελεύθερης Συμμαχίας, όμως, οι κανόνες στο Κοινοβούλιο είναι σαφείς. Κανένας βουλευτής δεν μπορεί να ψηφίσει εξ ονόματος άλλου βουλευτή από το έδρανο του άλλου βουλευτή. Αυτό ισχύει και για τους Πράσινους.
<P>
(Ζωηρά χειροκροτήματα)
<SPEAKER ID="147" NAME="Πρόεδρος">
Ας συνεχίσουμε. Μου φαίνεται απολύτως σωστό ότι δεν μπορείτε να ψηφίσετε εξ ονόματος άλλου προσώπου.

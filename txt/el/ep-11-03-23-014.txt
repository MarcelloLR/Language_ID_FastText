<CHAPTER ID="014">
Αιτιολογήσεις ψήφου
<SPEAKER ID="041" NAME="Luís Paulo Alves" LANGUAGE="PT">
Υπερψηφίζω την παρούσα έκθεση, διότι η πρόταση του Ευρωπαϊκού Συμβουλίου για τη θέσπιση μόνιμου μηχανισμού σταθερότητας θα καθιέρωνε μια διακυβερνητική διαδικασία πέραν του πλαισίου της ΕΕ, ενδεχόμενο οποίο θα συνιστούσε επικίνδυνο προηγούμενο. Τα ευρωπαϊκά θεσμικά όργανα, ειδικότερα δε η Ευρωπαϊκή Επιτροπή και το Κοινοβούλιο, πρέπει να αποτελούν αναπόσπαστο τμήμα του εν λόγω συμβουλίου, στο οποίο η Επιτροπή πρέπει να είναι μέλος και να μην έχει απλώς την ιδιότητα του παρατηρητή. Το Κοινοβούλιο αποτελεί σημαντικό όργανο δημοκρατικού ελέγχου, και το Συμβούλιο θα πρέπει να λάβει υπόψη την πρόταση της Ομάδας της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο για πιθανό συμβιβασμό επί της συμμετοχής του Κοινοβουλίου στις επιχειρησιακές συνιστώσες του μηχανισμού. Υπό αυτήν την έννοια, θα ήθελα να επισημάνω την ιδέα της έκθεσης ότι "ο μηχανισμός δεν θα πρέπει να οδηγήσει σε κάποιο νέο πρότυπο ευρωπαϊκής διακυβέρνησης, το οποίο να μην ανταποκρίνεται στο επίπεδο των δημοκρατικών προτύπων που έχει επιτευχθεί σε επίπεδο Ένωσης". Επιπλέον, ο μηχανισμός σταθερότητας πρέπει να θεωρείται μόνον ως τμήμα του πλαισίου λύσεων για την ευρωπαϊκή οικονομική διακυβέρνηση, επί παραδείγματι, η Επιτροπή θα πρέπει να διερευνήσει την προοπτική ενός μελλοντικού συστήματος ευρωομολόγων.
<SPEAKER ID="041" NAME="Sophie Auconie" LANGUAGE="FR">
Το Ευρωπαϊκό Συμβούλιο, το οποίο απαρτίζεται από ευρωπαίους αρχηγούς κρατών ή κυβερνήσεων, συζητά επί του παρόντος την υλοποίηση ενός μηχανισμού σταθερότητας για τα κράτη μέλη που ανήκουν στη ζώνη του ευρώ. Ο στόχος συνίσταται στη συλλογική εξασφάλιση της χρηματοπιστωτικής σταθερότητας της Ένωσης, η οποία σήμερα υπονομεύεται. Στο παρόν ψήφισμα, το οποίο είναι, κατά τη γνώμη μου, ισορροπημένο, το Κοινοβούλιο επιδοκιμάζει αυτήν την πρωτοβουλία, αλλά διατυπώνει το αίτημα να ληφθούν μέτρα πέραν των προσωρινών μέτρων που στοχεύουν στην σταθεροποίηση της ζώνης του ευρώ. Συμμερίζομαι αυτήν την άποψη και θεωρώ ότι η ΕΕ πρέπει να συνεχίσει την περαιτέρω ενίσχυση της οικονομικής της διακυβέρνησης, ενόψει, ασφαλώς, της σταθεροποίησης, αλλά και της προώθησης της βιώσιμης ανάπυξης.
<SPEAKER ID="041" NAME="Zigmantas Balčytis" AFFILIATION="S&amp;D">
γραπτώς. - (LT) Σήμερα υπερψηφίσαμε την τροποποίηση του άρθρου 136 της Συνθήκης της Λισαβόνας, η οποία θα επιτρέψει στην ΕΕ τη θέσπιση ενός μηχανισμού σταθερότητας που θα προορίζεται μόνο για τα μέλη της ζώνης του ευρώ. Ο ευρωπαϊκός μηχανισμός σταθερότητας θα αποσκοπεί στην ενίσχυση της δημοσιονομικής πειθαρχίας και τον συντονισμό των οικονομικών και δημοσιονομικών πολιτικών των κρατών μελών της ευρωζώνης, συμπεριλαμβανομένης της προώθησης μιας κοινής ευρωπαϊκής αντιμετώπισης προκλήσεων όπως η οικονομική ανάπτυξη, η υπέρβαση των οικονομικών και κοινωνικών ανισορροπιών και η βελτίωση της ανταγωνιστικότητας. Εκτιμώ ότι ο εν λόγω μηχανισμός θα εξασφαλίσει μεγαλύτερη χρηματοπιστωτική σταθερότητα στην ευρωζώνη και θα επιταχύνει την οικονομική ανάκαμψη των κρατών μελών της τελευταίας. Ωστόσο, χώρες που δεν ανήκουν στη λέσχη του ευρώ, και έχουν πληγεί περισσότερο από την κρίση, παραμένουν στο περιθώριο, ενώ θα αποκλειστεί και η οδός προς την ταχύτερη και βιώσιμη οικονομική ανάκαμψη. Θεωρώ ότι η ΕΕ πρέπει να επιδείξει μεγαλύτερη αλληλεγγύη και να παράσχει στα κράτη μέλη ολοκληρωμένη συνδρομή, ούτως ώστε να επιτρέψει τη συμμετοχή τους στη λέσχη των χωρών του ευρώ και την ιδιότητά τους ως πλήρων κρατών μελών της ΕΕ.
<SPEAKER ID="041" NAME="Slavi Binev" LANGUAGE="BG">
Ως εκπρόσωπος της Βουλγαρίας στο Ευρωπαϊκό Κοινοβούλιο, καταψήφισα το σχέδιο απόφασης, διότι θεωρώ ότι θέτει δύο μέτρα και δύο σταθμά, κάτι στο οποίο αντιτάσσομαι κατηγορηματικά. Έχουμε ήδη διαπιστώσει την εφαρμογή αυτών των δύο μέτρων και δύο σταθμών στην περίπτωση της Ελλάδας, η οποία, αντί να τιμωρηθεί, επιβραβεύθηκε με το ποσό των 120 δισεκατομμυρίων ευρώ, ενώ η Βουλγαρία ανησυχεί ότι διακυβεύεται το δικό της μέλλον στη ζώνη του ευρώ.
<SPEAKER ID="042" NAME="Jan Březina" LANGUAGE="CS">
" θέσπιση του μηχανισμού σταθερότητας για τα κράτη που έχουν νόμισμα το ευρώ σηματοδοτεί την πρώτη χρήση της απλοποιημένης εκδοχής αναθεώρησης της Συνθήκης της Λισαβόνας. Πρόκειται για μια αναθεώρηση η οποία θα πρέπει να υποστηριχθεί και από τις χώρες που δεν έχουν νόμισμα το ευρώ, διότι η σταθερότητα του ευρώ αποτελεί αναμφισβήτητα ζωτικό τους συμφέρον. Ωστόσο, δεν θα πρέπει να γίνεται, κατ' εμέ, υπερβολική χρήση αυτού του μηχανισμού, και χαίρομαι που υποστηρίξαμε την ιδέα ότι θα πρέπει να ενεργοποιείται μόνο σε περιπτώσεις πραγματικά απόλυτης ανάγκης. Αποτελεί δε ένα σημαντικό μήνυμα όσον αφορά την ευθύνη των κρατών και των πιστωτών, καθόσον δεν θεσπίζει κάποια "Ένωση εμβασμάτων", στο πλαίσιο της οποίας τα δημοσιονομικά ανεύθυνα κράτη θα μπορούν να χειρίζονται τα του οίκου τους εις βάρος της χρηματοπιστωτικής επάρκειας των χωρών με υγιή δημόσια οικονομικά. Σε αντιδιαστολή προς αυτό, δεν με ανησυχεί το γεγονός ότι η προτεινόμενη αναθεώρηση αναμένεται να δημιουργήσει τις προϋποθέσεις για την καθιέρωση ενός μηχανισμού σταθερότητας εντελώς εκτός του πλαισίου της Ένωσης. " ερμηνεία και η εφαρμογή της σχετικής διάταξης της Συνθήκης της Λισαβόνας θα υπόκειται, εν πάση περιπτώσει, στον έλεγχο του Ευρωπαϊκού Δικαστηρίου. " προθυμία, ενδεχομένως, των κρατών να συμπεριληφθούν άλλα όργανα της Ένωσης στον εν λόγω μηχανισμό πρέπει να καταστεί σεβαστή, και ο πιθανός διακυβερνητικός χαρακτήρας του μηχανισμού δεν πρέπει, ασφαλώς, να υπερισχύει εκ των προτέρων της ποιότητας ή της δημοκρατικής νομιμότητας. Εφόσον το δημοσιονομικό σκέλος του μηχανισμού σταθερότητας συνδέεται με τους εθνικούς προϋπολογισμούς, είναι απολύτως κατανοητό και εύλογο να προσδοθεί διακυβερνητικός χαρακτήρας στον μηχανισμό.
<SPEAKER ID="043" NAME="Zuzana Brzobohatá" LANGUAGE="CS">
" έκθεση εμπεριέχει πρόταση για τη θέσπιση ενός ευρωπαϊκού μηχανισμού σταθερότητας, ο οποίος αποτελεί αναπόσπαστο τμήμα μιας συνολικής δέσμης μέτρων που προτάθηκαν ενόψει της δημιουργίας ενός νέου πλαισίου, βελτιώνοντας ταυτόχρονα τη δημοσιονομική πειθαρχία και τον συντονισμό των οικονομικών και δημοσιονομικών πολιτικών των κρατών μελών, μέτρα που πρέπει να περιλαμβάνουν επίσης την υποστήριξη μιας κοινής ευρωπαϊκής αντιμετώπισης των προβλημάτων στον τομέα της ανάπτυξης, οδηγώντας παράλληλα στην εξάλειψη των οικονομικών και κοινωνικών ανισοτήτων και την ενίσχυση της ανταγωνιστικότητας. Κατά την άποψή μου, είναι απολύτως ορθή η έκκληση της Επιτροπής για την αναζήτηση και άλλων μηχανισμών για την εξασφάλιση της χρηματοπιστωτικής σταθερότητας και της οικονομικής ανάπτυξης στην ευρωζώνη. Πιστεύω επίσης ότι η Επιτροπή έχει απόλυτο δίκαιο να ζητεί την υποβολή νομοθετικών προτάσεων που να περιλαμβάνουν έναν μηχανισμό στήριξης και μέτρα για την άμβλυνση των κινδύνων που απειλούν τα συμφέροντα της χρηματοπιστωτικής, οικονομικής και κοινωνικής σταθερότητας στην Ευρωπαϊκή Ένωση, συμπεριλαμβανομένης μιας αποτελεσματικής ρύθμισης των χρηματοπιστωτικών αγορών. Κρίνεται δε απολύτως σκόπιμη η αναθεώρηση του συμφώνου σταθερότητας και ανάπτυξης. " έκθεση υποστηρίζει επίσης την καθιέρωση μηχανισμών για τη μείωση των μακροοικονομικών ανισορροπιών στην ευρωζώνη, καθώς και μέτρων που αποβλέπουν στην περιβαλλοντική ανασυγκρότηση. Για τους προαναφερθέντες, αλλά και άλλους ακόμα λόγους, αποφάσισα να υποστηρίξω την έκθεση.
<SPEAKER ID="043" NAME="Maria Da Graça Carvalho" LANGUAGE="PT">
Υπερψήφισα το ψήφισμα του Κοινοβουλίου, διότι συμφωνώ ότι ο ευρωπαϊκός μηχανισμός σταθερότητας συνιστά σημαντικό μέρος μιας παγκόσμιας δέσμης μέτρων που έχουν σχεδιαστεί για να ορίσουν ένα νέο πλαίσιο, καθώς ενισχύουν τη δημοσιονομική πειθαρχία και τον συντονισμό των οικονομικών και δημοσιονομικών πολιτικών των κρατών μελών. Αυτά τα μέτρα πρέπει να περιλαμβάνουν την προώθηση μιας κοινής αντιμετώπισης των προκλήσεων της ανάπτυξης από μέρους της Ευρωπαϊκής Ένωσης, υπερβαίνοντας ταυτόχρονα τις οικονομικές και κοινωνικές ανισορροπίες και βελτιώνοντας την ανταγωνιστικότητα.
<SPEAKER ID="044" NAME="Νικόλαος Χουντής" AFFILIATION="GUE/NGL">
γραπτώς. - Καταψήφισα την έκθεση σχετικά με την τροποποίηση της ΣΛΕΕ για έναν μηχανισμό σταθερότητας για τα κράτη μέλη με νόμισμα το ευρώ. " απάντηση των ηγετών της Ευρωπαϊκής Ένωσης στην οικονομική κρίση είναι οι πολιτικές λιτότητας και οι περικοπές των δημόσιων δαπανών. Πολιτικές και μέτρα τα οποία πλήττουν σε εξαντλητικό βαθμό τους εργαζόμενους στις περισσότερες ευρωπαϊκές χώρες καθώς μεταφράζονται σε περικοπές στους μισθούς, στις συντάξεις και στα κοινωνικά τους δικαιώματα αλλά και σε εκτίναξη της ανεργίας. Ουσιαστικά, τους επιβάλλεται να πληρώσουν τις συνέπειες της οικονομικής κρίσης από αυτούς που τη δημιούργησαν. " εν λόγω τροποποίηση της συνθήκης ανοίγει την πόρτα για περαιτέρω εντατικοποίηση της λιτότητας και αποτελεί επιστέγασμα μιας δέσμης μέτρων "επίβλεψης" που περιλαμβάνει το πακέτο οικονομικής διακυβέρνησης και το ευρωπαϊκό εξάμηνο. Το "Σύμφωνο για το Ευρώ" καταργεί επί της ουσίας τις οικονομικές πολιτικές των εθνικών κυβερνήσεων και μετατρέπει σχεδόν εκβιαστικά τον θεσμό της ευρωζώνης σε εργαλείο άσκησης οικονομικής πολιτικής της Γερμανίας. Επιπλέον, διαφωνώ με τη συγκεκριμένη χρησιμοποίηση της απλοποιημένης διαδικασίας αναθεώρησης της συνθήκης. Πιστεύω ότι, για τροποποιήσεις των συνθηκών, η καταλληλότερη μέθοδος είναι η διεξαγωγή δημοψηφισμάτων σε όλα τα κράτη-μέλη.
<SPEAKER ID="044" NAME="Carlos Coelho" LANGUAGE="PT">
Υπερψήφισα την έκθεση των κκ. Brok και Gualtieri, οι οποίοι αναγνωρίζουν την ανάγκη να καταστεί βιώσιμη, εντός του συνταγματικού πλαισίου της Ένωσης, η δημιουργία ενός μηχανισμού σταθερότητας για τα κράτη μέλη με νόμισμα το ευρώ. " πρακτική καταδεικνύει ότι απαιτείται μεγαλύτερη οικονομική διακυβέρνηση στο εσωτερικό της ΕΕ, η οποία θα έχει αντίκτυπο στην οικονομική και δημοσιονομική πολιτική και θα καταστήσει εφικτή την άσκηση μεγαλύτερης δημοσιονομικής πειθαρχίας.
<P>
Ορθώς επισημαίνεται στην έκθεση ότι τα προσωρινά μέτρα είναι ανεπαρκή και ότι οιαδήποτε απόπειρα δημιουργίας ενός συστήματος εκτός του θεσμικού πλαισίου της ΕΕ συνιστά απειλή για το ευρωπαϊκό εγχείρημα· για τον λόγο αυτόν, ορθώς απευθύνεται έκκληση για την ανάθεση σημαντικότερου ρόλου στην Ευρωπαϊκή Επιτροπή.
<P>
Συμφωνώ επίσης με την έκκληση που απευθύνεται στην Επιτροπή να καταθέσει νομοθετικά μέτρα που ενδέχεται να καταστούν αναγκαία για την ενίσχυση της χρηματοπιστωτικής σταθερότητας και της βιώσιμης οικονομικής ανάπτυξης.
<SPEAKER ID="044" NAME="George Sabin Cutaş" LANGUAGE="RO">
Υπερψήφισα την έκθεση σχετικά με τον μηχανισμό σταθερότητας για τα κράτη μέλη της ζώνης του ευρώ, δεδομένου ότι ο εν λόγω μηχανισμός συνιστά ένα βήμα προόδου προς τον καλύτερο συντονισμό των οικονομικών πολιτικών σε ευρωπαϊκό επίπεδο. Ταυτόχρονα, απαιτείται μια παγκόσμια δέσμη μέτρων, τα οποία θα αποσκοπούν στην επίτευξη οικονομικής σταθερότητας και στην τόνωση της ανταγωνιστικότητας στην ΕΕ.
<SPEAKER ID="045" NAME="Cornelis de Jong" LANGUAGE="EN">
Απέρριψα την πρόταση συνολικά, διότι θεωρώ ότι δεν επιλύει τα προβλήματα. Συμφωνώ με την Ευρωπαϊκή Συνομοσπονδία Συνδικάτων (CES) ότι οι προτεινόμενες τροποποιήσεις θα "προλειάνουν το έδαφος για την παρέμβαση επί του κοινωνικού διαλόγου, αλλά και επί των συστημάτων συλλογικών διαπραγματεύσεων σε ολόκληρη την Ευρώπη".
<P>
Επιπλέον, διαφωνώ με την επιλογή της απλοποιημένης διαδικασίας αναθεώρησης των Συνθηκών. Φρονώ ότι θα πρέπει να χρησιμοποιηθεί η συνήθης διαδικασία αναθεώρησης των Συνθηκών, η οποία θα επιτρέψει τη διεξαγωγή κατάλληλης και εις βάθος συζήτησης σχετικά με τον προτεινόμενο μηχανισμό σταθερότητας και άλλες πιθανές τροποποιήσεις των Συνθηκών, για παράδειγμα, την προσθήκη ρήτρας κοινωνικής προόδου.
<P>
Τέλος, θα ήθελα να ζητήσω μετ' επιτάσεως από τα κράτη μέλη να επιτρέψουν τη διενέργεια δημοψηφισμάτων σε όλα τα κράτη μέλη σχετικά με προτάσεις τροποποίησης των Συνθηκών.
<SPEAKER ID="045" NAME="Proinsias De Rossa" LANGUAGE="EN">
Επικροτώ την ψηφοφορία που διεξάγεται σήμερα στο Ευρωπαϊκό Κοινοβούλιο επί της προτεινόμενης τροποποίησης της Συνθήκης. Ωστόσο, αποτελεί ζήτημα υψίστης σημασίας για την επικείμενη σύνοδο κορυφής των αρχηγών κρατών αυτό το σαββατοκύριακο η τήρηση της συμφωνίας της με το Ευρωπαϊκό Κοινοβούλιο. Κατά την άποψη της πλειονότητας των βουλευτών του ΕΚ, η διαδικασία που χρησιμοποίησε το Συμβούλιο προκειμένου να καταλήξει στο προτεινόμενο κείμενό του δεν είναι καθόλου ικανοποιητική. Προσωπικά θα καταψήφιζα την αρχική πρόταση, εάν δεν ήταν εξαιρετικά σημαντική για την ευρωζώνη και δεν απαιτείτο επειγόντως ένας μόνιμος ευρωπαϊκός μηχανισμός σταθερότητας (ΕΜΣ), ιδίως για τα μικρά κράτη μέλη όπως η Ιρλανδία. Το κείμενο επί του οποίου συμφωνήσαμε στο Ευρωπαϊκό Κοινοβούλιο σήμερα είναι το ελάχιστο αναγκαίο για τη διασφάλιση της νομιμότητας της σύστασης του μηχανισμού και της λειτουργίας του. Ωστόσο, δεν προοιωνίζεται καμία συμφωνία εκ μέρους της Ομάδας των Σοσιαλιστών και Δημοκρατών επί των δρακόντειων προγραμμάτων λιτότητας που αναμένεται να εφαρμοστούν από ορισμένα κράτη μέλη χωρίς αναφορά στην οικονομική τους βιωσιμότητα.
<SPEAKER ID="045" NAME="Marielle De Sarnez" LANGUAGE="FR">
Το Κοινοβούλιο υποστηρίζει την περιορισμένη τροποποίηση της Συνθήκης για την Ευρωπαϊκή Ένωση με στόχο να καταστεί δυνατή η υλοποίηση ενός μόνιμου μηχανισμού σταθερότητας για τη ζώνη του ευρώ, ο οποίος θα πρέπει να θεσπισθεί επισήμως κατά τη διάρκεια των συνόδων του Ευρωπαϊκού Συμβουλίου της 24ης και 25ης Μαρτίου, με την τροποποίηση του άρθρου 136 της Συνθήκης. Αυτή η απόφαση θα συμβάλει στην απόδοση μονιμότερου χαρακτήρα στον μηχανισμό χρηματοπιστωτικής σταθερότητας, ο οποίος έχει αποδείξει την αποτελεσματικότητά του από τότε που δημιουργήθηκε τον προηγούμενο Μάιο. Κατά συνέπεια, θα έχουμε στη διάθεσή μας έναν υγιή μηχανισμό 700 δισεκατομμυρίων ευρώ για τη χορήγηση δανείων, με το ευνοϊκότερο δυνατό επιτόκιο και υπό αυστηρούς όρους, σε χώρες της ευρωζώνης που αντιμετωπίζουν δυσκολίες. Ήταν, ωστόσο, αδιανόητο το γεγονός ότι η τροποποίηση των Συνθηκών θα εδραίωνε έναν μηχανισμό που θα βασίζεται αποκλειστικά σε διακυβερνητικές δεσμεύσεις. " κοινοτική μέθοδος, την οποία προτιμούμε, αποτελεί την εγγύηση ότι όλα τα κράτη μέλη της ευρωζώνης θα τυγχάνουν ίσης μεταχείρισης όσον αφορά την πρόσβαση, υπό αυστηρούς όρους, στο εν λόγω ταμείο διάσωσης. Όσον αφορά το Διεθνές Νομισματικό Ταμείο, θα παραμείνουμε ιδιαίτερα προσεκτικοί έναντι των προϋποθέσεων συμμετοχής του.
<SPEAKER ID="045" NAME="Edite Estrela" LANGUAGE="PT">
Υπερψήφισα την έκθεση για την τροποποίηση της Συνθήκης για τη λειτουργία της Ευρωπαϊκής Ένωσης σχετικά με μηχανισμό σταθερότητας για τα κράτη μέλη με νόμισμα το ευρώ, διότι κρίνεται καίριας σημασίας η σταθεροποίηση της ζώνη του ευρώ σε μακροπρόθεσμο ορίζοντα, ο περιορισμός της κερδοσκοπικής δραστηριότητας εις βάρος των ευρωπαϊκών χωρών και η προστασία των πολιτών.
<P>
Παρά τον διακυβερνητικό χαρακτήρα του μηχανισμού, θεωρώ χρήσιμη την ενίσχυση της ενωσιακής μεθόδου, σε συνδυασμό με την ενίσχυση του ρόλου των ευρωπαϊκών θεσμικών οργάνων στην οικονομική διακυβέρνηση της ΕΕ, ειδικότερα δε του ρόλου της Επιτροπής και του Ευρωπαϊκού Κοινοβουλίου.
<SPEAKER ID="045" NAME="Göran Färm, Anna Hedh, Olle Ludvigsson, Marita Ulvskog και Åsa Westlund" LANGUAGE="SV">
Οι σουηδοί Σοσιαλδημοκράτες υποστηρίζουμε την παρούσα έκθεση συνολικά. Παράλληλα, όμως, εκτιμούμε ότι η διατύπωση του κειμένου σχετικά με την ενιαία αγορά ευρωομολόγων υπερβαίνει τα εσκαμμένα. Θεωρούμε ενδιαφέρουσα και πολλά υποσχόμενη την ιδέα της δημιουργίας συστήματος ευρωομολόγων, αλλά πιστεύουμε ότι το ζήτημα πρέπει να διερευνηθεί δεόντως πριν θεωρηθεί κατάλληλο για το επόμενο στάδιο της εφαρμογής του στην πράξη. Επί του παρόντος, γνωρίζουμε ελάχιστα ώστε να μπορέσουμε να λάβουμε οιαδήποτε οριστική απόφαση στην παρούσα φάση.
<SPEAKER ID="046" NAME="Diogo Feio" LANGUAGE="PT">
Σε περιόδους έκτακτης ανάγκης στην ιστορία των κρατών και των οργανισμών, όπως αυτές που βιώνουμε επί του παρόντος, έχουμε κοινή υποχρέωση να εξεύρουμε κατάλληλες και φιλόδοξες απαντήσεις στις προκλήσεις που αντιμετωπίζουμε. " κρίση χρέους που μάχεται η Ευρώπη απαιτεί τη λήψη μέτρων έκτακτης ανάγκης και την επίδειξη της απαραίτητης ωριμότητας για την εξεύρεση, στο πλαίσιο της θεσμικής μας διάρθρωσης, της κατάλληλης οδού προς τους μηχανισμούς που θα προσδώσουν στο ευρώ την απαιτούμενη σταθερότητα και ανθεκτικότητα. Το ζητούμενο είναι να ληφθούν μέτρα τα οποία θα βασίζονται σταθερά στη δημοσιονομική πειθαρχία, τον συντονισμό των μακροοικονομικών πολιτικών και την ύπαρξη πολιτικών βιώσιμης ανάπτυξης.
<P>
Μολονότι τάσσομαι υπέρ της νομοθετικής σταθερότητας, η περίοδος έκτακτης ανάγκης που διανύουμε με υποχρεώνει να υποστηρίξω επί του παρόντος την προτεινόμενη τροποποίηση του άρθρου 136 της Συνθήκης για τη λειτουργία της Ευρωπαϊκής Ένωσης σε τέτοιο βαθμό, ώστε να καταστεί δυνατή η δημιουργία μόνιμου μηχανισμού για τη διασφάλιση της σταθερότητας της ζώνης του ευρώ, όπως προτείνεται στην έκθεση, η οποία εγκρίθηκε από το παρόν Σώμα στις 20 Οκτωβρίου 2010.
<SPEAKER ID="046" NAME="José Manuel Fernandes" LANGUAGE="PT">
" Ευρωπαϊκή Ένωση πρέπει να μεριμνήσει για την ενίσχυση της οικονομικής της διακυβέρνησης, η οποία θα επιτευχθεί μόνο με τη χρήση της ενωσιακής μεθόδου, υπό την ηγεσία της Επιτροπής, και όχι με τη διακυβερνητική μέθοδο.
<P>
Ελπίζω ότι η ενίσχυση του συμφώνου σταθερότητας και ανάπτυξης, το ευρωπαϊκό εξάμηνο, η στρατηγική "Ευρώπη 2020" και η τροποποίηση του άρθρου 136 της Συνθήκης για τη λειτουργία της Ευρωπαϊκής Ένωσης σχετικά με τον μηχανισμό σταθερότητας θα οδηγήσουν στη βιώσιμη οικονομική ανάπτυξη. " λειτουργία του εν λόγω μηχανισμού θα πρέπει να συμμορφώνεται προς τις θεμελιώδεις αρχές της δημοκρατικής λήψης αποφάσεων, όπως είναι η διαφάνεια, ο κοινοβουλευτικός έλεγχος και η δημοκρατική ευθύνη. Ο μηχανισμός αυτός συνιστά σημαντικό μέρος μιας παγκόσμιας δέσμης μέτρων, τα οποία αποσκοπούν στον καθορισμό ενός νέου πλαισίου για την ενίσχυση της δημοσιονομικής πειθαρχίας και τον συντονισμό των οικονομικών και δημοσιονομικών πολιτικών των κρατών μελών, μέτρα που πρέπει να περιλαμβάνουν την προώθηση μιας κοινής ευρωπαϊκής αντιμετώπισης των προκλήσεων της ανάπτυξης, υπερβαίνοντας ταυτόχρονα τις οικονομικές και κοινωνικές ανισορροπίες και βελτιώνοντας την ανταγωνιστικότητα.
<P>
Ψήφισα υπέρ της δημιουργίας αυτού του μηχανισμού, με την ελπίδα ότι θα συμβάλει σημαντικά στην παροχή μεγαλύτερης σταθερότητας στις χρηματοπιστωτικές αγορές και στην εξασφάλιση βιώσιμης οικονομικής ανάπτυξης.
<SPEAKER ID="047" NAME="João Ferreira" LANGUAGE="PT">
Ο επιδιωκόμενος απλοποιημένος τρόπος τροποποίησης της Συνθήκης είναι ιδιαίτερα αποκαλυπτικός της κενότητας των ισχυρισμών περί της πίστης στη σημασία που επρόκειτο να αποδώσει η Συνθήκη της Λισαβόνας στα εθνικά κοινοβούλια -καθώς και στο Ευρωπαϊκό Κοινοβούλιο- και της ανακρίβειας ολόκληρης της ρητορικής σχετικά με την εμβάθυνση της δημοκρατίας. Μετά την παρέλευση ενός και πλέον έτους, η Συνθήκη, η οποία υποτίθετο ότι θα διαρκούσε τουλάχιστον για μία γενιά, τροποποιείται, με ταχύ και απλοποιημένο τρόπο, λόγω της επιθυμίας και των πιέσεων εκ μέρους του διευθυντηρίου των δυνάμεων με επικεφαλής τη Γερμανία, το οποίο επιθυμεί να διατηρήσει με οιοδήποτε κόστος την οικονομική και πολιτική κυριαρχία που του εγγυώνται τα μέσα της υφιστάμενης ΕΕ, συμπεριλαμβανομένου του ενιαίου νομίσματος. " συζήτηση, η συμμετοχή και η δημοκρατία τίθενται σε δεύτερη μοίρα.
<P>
Εάν, παρέκαμπταν προγενέστερα τα εθνικά δημοψηφίσματα -και δεν σεβάστηκαν τα λίγα που διεξήχθησαν-, πλέον δεν διστάζουν να διαφύγουν ακόμα και του ελέγχου των εθνικών κοινοβουλίων. Είναι κατανοητό, εάν λάβουμε υπόψη το γεγονός ότι ενέχεται ο κίνδυνος να καταστούν τα κοινοβούλια ανούσιες λέξεις, μέσω του μηχανισμού που επιθυμούν τώρα να συμπεριλάβουν στη Συνθήκη, καθώς και μέσω της αποκαλούμενης "οικονομικής διακυβέρνησης". Δεν υπάρχει πλέον καμία αμφιβολία ότι η πρόθεσή τους είναι να δημιουργήσουν μια πραγματική προκρούστεια κλίνη για τα κράτη μέλη, προκειμένου να μπορέσουν να εφαρμόσουν τη στρατηγική της εμβάθυνσης ...
<P>
(" αιτιολόγηση ψήφου συντέμνεται σύμφωνα με το άρθρο 170 του Κανονισμού)
<SPEAKER ID="048" NAME="Ilda Figueiredo" LANGUAGE="PT">
Τασσόμαστε κατά ολόκληρης της διαδικασίας που συνεπάγεται την εξαγγελθείσα τροποποίηση της Συνθήκης της Λισαβόνας, όσον αφορά αμφότερες την ουσία και τη μορφή της.
<P>
Οι αυστηροί όροι για τη χορήγηση χρηματοοικονομικής συνδρομής στο πλαίσιο του ευρωπαϊκού μηχανισμού σταθερότητας είναι απαράδεκτοι για διάφορους λόγους, ο σημαντικότερος εκ των οποίων είναι η πιθανότητα αφαίρεσης εξουσιών από τα κράτη μέλη της Ευρωπαϊκής Ένωσης με νόμισμα το ευρώ και παρέμβασης στη διακυβέρνησή τους· η παρέμβαση στον δημοσιονομικό, κοινωνικό και εργασιακό τομέα είναι εξαιρετικά σοβαρή.
<P>
Πρόκειται για μια τροποποίηση που χρησιμοποιεί έναν μηχανισμό της ίδιας της Συνθήκης, προκειμένου να παραγκωνίσει τους πάντες, επιτρέποντας όχι μόνο μια τροποποίηση χωρίς οιαδήποτε δημοκρατική συμμετοχή -και συνεχίζοντας, επιπλέον, την προηγούμενη πρακτική, απορρίπτοντας τα εθνικά δημοψηφίσματα ενόψει της έγκρισης της Συνθήκης-, αλλά και δημιουργώντας έναν μηχανισμό που επιτρέπει τη μόνιμη παρακολούθηση των οικονομιών των κρατών μελών.
<P>
" παρούσα έκθεση διέπεται από το ίδιο πνεύμα, υποβάλλοντας συγκεκριμένες προτεινόμενες τροπολογίες στο σχέδιο της Επιτροπής για την τροποποίηση της Συνθήκης για τη λειτουργία της Ευρωπαϊκής Ένωσης σχετικά με μηχανισμό σταθερότητας για τα κράτη μέλη με νόμισμα το ευρώ. Ωστόσο, εξακολουθεί να αποσκοπεί στην εδραίωση της επιθυμητής τόνωσης που παρασχέθηκε στο πλαίσιο της προαναφερθείσας οικονομικής διακυβέρνησης, με τη δημιουργία του "ευρωπαϊκού εξαμήνου", την επιβολή αυστηρότερων κυρώσεων ...
<P>
(" αιτιολόγηση ψήφου συντέμνεται σύμφωνα με το άρθρο 170 του Κανονισμού)
<SPEAKER ID="048" NAME="Pat the Cope Gallagher" LANGUAGE="GA">
Σύμφωνα με νομική γνωμοδότηση, κρίνεται απαραίτητη η περιορισμένη τροποποίηση της Συνθήκης, προκειμένου να διασφαλισθεί ότι ο ευρωπαϊκός μηχανισμός σταθερότητας εμπίπτει στο θεσμικό πλαίσιο της Ευρωπαϊκής Ένωσης.
<SPEAKER ID="048" NAME="Estelle Grelier" LANGUAGE="FR">
Ελλείψει άλλων προτεινόμενων εναλλακτικών λύσεων από το Συμβούλιο, κρίθηκε αναγκαία η υπερψήφιση της απόδοσης μόνιμου χαρακτήρα στον ευρωπαϊκό μηχανισμό σταθερότητας, με στόχο της παροχή συνδρομής στους έλληνες, πορτογάλους και ιρλανδούς ομολόγους μας. Ωστόσο, η συζήτηση ουδόλως ολοκληρώνεται σε αυτό το σημείο. Αυτή η παραχώρηση στην οποία προέβησαν οι γάλλοι Σοσιαλιστές δεν είναι ενδεικτική της έκβασης των άλλων επικείμενων συζητήσεων σχετικά με το ζήτημα της οικονομικής διακυβέρνησης. Ενόψει της θέσπισης αυτού του διακυβερνητικού μηχανισμού, είναι σημαντικό να προχωρήσουμε περαιτέρω και να θέσουμε σε εφαρμογή μηχανισμούς που θα προαγάγουν την αναπτυξιακή και επιχειρηματική ανάκαμψη. Ένας από τους λόγους για τους οποίους συστρατεύτομαι με τους σοσιαλιστές συναδέλφους βουλευτές υπέρ της αύξησης των ιδίων πόρων της Ευρωπαϊκής Ένωσης συνίσταται στη διασφάλιση της δυνατότητάς μας να χρηματοδοτούμε τέτοιου είδους μηχανισμούς. Θα μπορούσαμε επίσης να χρησιμοποιήσουμε τα διαρθρωτικά ταμεία σε συνδυασμό με τον ευρωπαϊκό μηχανισμό σταθερότητας, προκειμένου να επιτύχουμε την προς τα άνω σύγκλιση των χωρών που παρουσιάζουν ελλειμματικό ισοζύγιο. Μόνο με φιλόδοξους προϋπολογισμούς και την προώθηση του ευρωπαϊκού κοινωνικού μοντέλου θα μπορέσουμε να εξέλθουμε από την κρίση.
<SPEAKER ID="048" NAME="Sylvie Guillaume" LANGUAGE="FR">
Ψήφισα υπέρ της θέσπισης ενός μηχανισμού σταθερότητας (ΕΜΣ) για τα κράτη μέλη της ζώνης του ευρώ, προκειμένου να συνδράμουμε τους γείτονές μας που αντιμετωπίζουν δυσκολίες. Ο εν λόγω μηχανισμός αποτελεί μια υποτυπώδη ιδέα αυτού που θα μπορούσαν να είναι στο μέλλον τα ευρωομόλογα, ως προς την ικανότητά τους να χρηματοδοτήσουν τον προϋπολογισμό της Ένωσης και να χαλαρώσουν τον ασφυκτικό κλοιό των χρηματοπιστωτικών αγορών επί του δημόσιου χρέους των κρατών μελών. Εκφράζω, ωστόσο, τη λύπη μου για την επιλεγείσα μέθοδο έγκρισης του ΕΜΣ -μια απλή γνωμοδότηση του Ευρωπαϊκού Κοινοβουλίου-, διότι η διακυβερνητική προσέγγιση υπερίσχυσε έναντι της κοινοτικής προσέγγισης. Τούτο θέτει σε κίνδυνο την ποιότητα του δημοκρατικού διαλόγου, ο οποίος είναι, παρά ταύτα, απαραίτητος για την υλοποίηση μιας αποτελεσματικής οικονομικής πολιτικής. Ο εν λόγω μηχανισμός εξακολουθεί να αποτελεί μερική αντιμετώπιση, η οποία κρίνεται ανεπαρκής για την τόνωση της οικονομικής μεγέθυνσης και τη μείωση της ανεργίας.
<SPEAKER ID="049" NAME="Gerald Häfner" LANGUAGE="DE">
Το θεώρησα καθήκον μου, ως βουλευτή του Κοινοβουλίου, να συμβάλω στην επίτευξη του μέγιστου δυνατού επιπέδου δημοκρατικού ελέγχου και της ενσωμάτωσης του ευρωπαϊκού μηχανισμού σταθερότητας στις διαπραγματεύσεις. Το αποτέλεσμα είναι, συνεπώς, μια σημαντική βελτίωση της αρχικής πρότασης. Ως εκ τούτου, η ψήφος μου είναι θετική. Ωστόσο, θα ήθελα να επισημάνω τις βασικές μου αντιρρήσεις επί της πορείας που έχουμε επιλέξει να ακολουθήσουμε. Θα έπρεπε να απαιτηθεί η συνήθης διαδικασία αναθεώρησης των Συνθηκών για τον ευρωπαϊκό μηχανισμό σταθερότητας (ΕΜΣ). Τούτο θα επέτρεπε τη σύστασή του εντός του κοινοτικού πλαισίου, με δημοκρατική συμμετοχή και έλεγχο. " επαναφορά στη διακυβερνητική μέθοδο είναι μοιραία. Ιδιωτικοποιούμε τα (κερδοσκοπικά) κέρδη και κοινωνικοποιούμε τις ζημίες. Δεν είναι αυτός ο ορθός τρόπος δράσης. Αφήνουμε τους φορολογούμενους να υποφέρουν, αλλά προστατεύουμε τις τράπεζες, τους διαχειριστές περιουσιακών στοιχείων και τους κερδοσκόπους. Στην προκειμένη περίπτωση, ο δημόσιος τομέας δανείζει χρήματα στις τράπεζες. Το κόστος επιβαρύνει τον δημόσιο τομέα, και όχι τον ιδιωτικό τομέα. Απουσία μιας εκ βάθρων νέας έννοιας του χρήματος και σαφών νομικών κανόνων για τον τραπεζικό και χρηματοπιστωτικό τομέα, θα συνεχίσουμε να θεραπεύουμε εσαεί τα συμπτώματα, χωρίς να αντιμετωπίζουμε τα βαθύτερα αίτια.
<SPEAKER ID="049" NAME="Ian Hudghton" LANGUAGE="EN">
Απείχα καθ' όλη τη διάρκεια της ψηφοφορίας επί της παρούσας έκθεσης. Δεδομένου ότι η Σκωτία δεν ανήκει στην ευρωζώνη, έκρινα σκόπιμο να μην ψηφίσω επί του συγκεκριμένου ζητήματος. Τούτου λεχθέντος, παρατηρώ ότι η παράγραφος 6 αναφέρεται στα μικρότερα κράτη της Ευρώπης "των οποίων η οικονομία μπορεί να μην θεωρηθεί ως "απαραίτητη” για τη διαφύλαξη της ζώνης του ευρώ στο σύνολό της". Αποκομίζω την εντύπωση ότι η εν λόγω παράγραφος διαποτίζεται από μια επικίνδυνη αλαζονεία· η ΕΕ είναι το άθροισμα όλων των μερών της, και όλες οι ευρωπαϊκές οικονομίες είναι εξίσου σημαντικές, ανεξαρτήτως του μεγέθους τους. " ιστορία καταδεικνύει ότι ενώσεις που βασίζονται στην κυριαρχία των ισχυρότερων μελών τους είναι καταδικασμένες σε αποτυχία.
<SPEAKER ID="049" NAME="Juozas Imbrasas" LANGUAGE="LT">
Υπερψήφισα την παρούσα έκθεση, διότι η εγκριθείσα τροποποίηση της Συνθήκης της Λισαβόνας θα διευκολύνει τη θέσπιση του μόνιμου μηχανισμού σταθερότητας του ευρώ. " παρούσα συγκυρία καταδεικνύει ότι βρισκόμαστε σε δύσκολη οικονομική και δημοσιονομική κατάσταση, και ότι πρέπει να αναλάβουμε πολύ συγκεκριμένες δράσεις επί του οικονομικού συντονισμού και της εποπτείας. Ωστόσο, ο εν λόγω μηχανισμός και το ταμείο εγγυήσεων προορίζονται μόνο για τα κράτη μέλη της ζώνης του ευρώ, ενώ χώρες που δεν ανήκουν στην ευρωζώνη θα παραμείνουν στο περιθώριο, γεγονός το οποίο θα προκαλέσει περαιτέρω κατακερματισμό της ΕΕ. Κατά την άποψή μου, η ΕΕ πρέπει να επιδείξει μεγαλύτερη αλληλεγγύη, παρέχοντας συνδρομή τόσο σε χώρες που δεν ανήκουν στη ζώνη του ευρώ όσο και σε κράτη μέλη της ευρωζώνης, προκειμένου να καταστούν το συντομότερο δυνατόν πλήρη και ισότιμα κράτη μέλη της ΕΕ. Με τον τρόπο αυτόν, θα μπορούσαμε να εξαλείψουμε μια πρόσκαιρη αντίφαση στη συμφωνία προσχώρησης της ΕΕ και να συμβάλουμε στη δημιουργία μιας πιο συνεκτικής ΕΕ.
<SPEAKER ID="049" NAME="Giovanni La Via" LANGUAGE="IT">
Το ψήφισμα επί της πρότασης τροποποίησης της Συνθήκης για τη λειτουργία της Ευρωπαϊκής Ένωσης, που εγκρίθηκε στο Κοινοβούλιο, σχετικά με την πρόβλεψη ενός ευρωπαϊκού μηχανισμού σταθερότητας για τη ζώνη του ευρώ, αποτελεί έναν σημαντικό στόχο για την ενίσχυση της συνοχής και της ανταγωνιστικότητας της οικονομίας και τη σταθεροποίηση του χρηματοπιστωτικού συστήματος. Δεδομένης της σημασίας του ευρώ για το ευρωπαϊκό πολιτικό και οικονομικό σχέδιο για τη βιώσιμη ανάπτυξη, υπερψήφισα την τροποποίηση. " σταθεροποίηση της ζώνης του ευρώ είναι στρατηγικής σημασίας, και φρονώ ότι η Ευρώπη πρέπει να συμπεριλάβει μέτρα για την ενίσχυσή της, εντείνοντας την οικονομική της διακυβέρνηση υπό το πρίσμα των στόχων που πρέπει να επιτευχθούν από τη στρατηγική "ΕΕ 2020". Τέλος, πιστεύω στην ανάγκη πρόβλεψης της συμμετοχής των κοινοτικών θεσμικών οργάνων στο πλαίσιο ενός μόνιμου μηχανισμού σταθερότητας, αφενός, για την αποτροπή δημιουργίας διπλών δομών και, αφετέρου, επειδή η θέσπιση ενός μηχανισμού εκτός του θεσμικού πλαισίου της ΕΕ θα συνιστούσε απειλή για την ακεραιότητα του συστήματος που βασίζεται στις Συνθήκες.
<SPEAKER ID="050" NAME="Kartika Tamara Liotard" LANGUAGE="EN">
Απέρριψα την πρόταση συνολικά, διότι θεωρώ ότι δεν επιλύει τα προβλήματα. Συμφωνώ με τη δήλωση της Ευρωπαϊκής Συνομοσπονδίας Συνδικάτων (CES) ότι οι προτεινόμενες τροποποιήσεις θα "[...] προλειάνουν το έδαφος για την παρέμβαση επί του κοινωνικού διαλόγου, αλλά και επί των συστημάτων συλλογικών διαπραγματεύσεων σε ολόκληρη την Ευρώπη". Επιπλέον, διαφωνώ με την επιλογή της απλοποιημένης διαδικασίας αναθεώρησης των Συνθηκών. Φρονώ ότι θα πρέπει να χρησιμοποιηθεί η συνήθης διαδικασία αναθεώρησης των Συνθηκών, η οποία θα επιτρέψει τη διεξαγωγή κατάλληλης και εις βάθος συζήτησης σχετικά με τον προτεινόμενο μηχανισμό σταθερότητας και άλλες πιθανές τροποποιήσεις των Συνθηκών, για παράδειγμα, την προσθήκη ρήτρας κοινωνικής προόδου. Τέλος, θα ήθελα να ζητήσω μετ' επιτάσεως από τα κράτη μέλη να επιτρέψουν τη διενέργεια δημοψηφισμάτων σε όλα τα κράτη μέλη σχετικά με προτάσεις τροποποίησης των Συνθηκών.
<SPEAKER ID="051" NAME="Petru Constantin Luhan" LANGUAGE="RO">
Θεωρώ ότι ο μηχανισμός σταθερότητας είναι ιδιαίτερης και ζωτικής σημασίας για τα κράτη μέλη με νόμισμα το ευρώ όσον αφορά την ενίσχυση του ενιαίου νομίσματος και την υποστήριξη του ευρωπαϊκού πολιτικού και οικονομικού εγχειρήματος. " ενίσχυση και η διασφάλιση της σταθερότητας του ενιαίου νομίσματος παρέχει στην αγορά ασφάλεια και καθιστά την υιοθέτηση του ευρώ πιο ελκυστική για τα νέα κράτη μέλη. Πρόκειται για ζήτημα κεφαλαιώδους σημασίας στο πλαίσιο της οικονομικής μεγέθυνσης και της ανάπτυξης της Ευρώπης, αξίες τις οποίες υποστηρίζω από κάθε άποψη. Κατά συνέπεια, υπερψήφισα την παρούσα έκθεση.
<SPEAKER ID="052" NAME="David Martin" LANGUAGE="EN">
Εκφράζω την ικανοποίησή μου για τα αποτελέσματα που διασφάλισε το Κοινοβούλιο μέσω των διαπραγματεύσεων με το Συμβούλιο, και, ως εκ τούτου, υποστήριξα την παρούσα τροποποίηση της Συνθήκης. " παροχή νομικής βάσης σε έναν μηχανισμό σταθερότητας κρίνεται ζωτικής σημασίας για την άμεση και μακροπρόθεσμη σταθερότητα της ζώνης του ευρώ. Το Συμβούλιο έχει παράσχει διαβεβαιώσεις ότι θα ανατεθεί στο μέλλον ισχυρός ρόλος στο Κοινοβούλιο και την Επιτροπή, στοιχείο που είναι, κατ' εμέ, λίαν σημαντικό. Παρότι εγκρίνω αυτήν την τροποποίηση της Συνθήκης, διατηρώ πολύ σοβαρές επιφυλάξεις ως προς τις υφιστάμενες προτάσεις οικονομικής διακυβέρνησης, και η υπερψήφιση της παρούσας έκθεσης δεν συνιστά και έγκριση της υφιστάμενης δέσμης μέτρων για την οικονομική διακυβέρνηση.
<SPEAKER ID="052" NAME="Clemente Mastella" LANGUAGE="IT">
Ο νέος ευρωπαϊκός μηχανισμός σταθερότητας απαιτεί τροποποίηση της Συνθήκης της Λισαβόνας, προκειμένου να διασφαλισθεί η νομικά έγκυρη ένταξή του στο θεσμικό πλαίσιο της Ευρωπαϊκής Ένωσης. Πιστεύουμε ότι ο εν λόγω μηχανισμός πρέπει να πλαισιώνεται από την ενίσχυση του προληπτικού και διορθωτικού σκέλους του συμφώνου σταθερότητας και ανάπτυξης, καθώς και από μέτρα που αφορούν την ανταγωνιστικότητα σε μεσοπρόθεσμο και μακροπρόθεσμο ορίζοντα. Μέτρα, με άλλα λόγια, που είναι ικανά να προωθήσουν μια κοινή ευρωπαϊκή απόκριση, με στόχο την καλύτερη αντιμετώπιση των μακροοικονομικών ανισορροπιών μεταξύ των κρατών μελών και τη διασφάλιση της βιώσιμης οικονομικής τους ανάπτυξης. Κατά συνέπεια, ο ευρωπαϊκός μηχανισμός σταθερότητας αποτελεί σημαντικό στοιχείο μιας ολοκληρωμένης δέσμης νέων μέτρων (σε συνδυασμό με το ευρωπαϊκό εξάμηνο και τη στρατηγική "ΕΕ 2020"), τα οποία αποσκοπούν στον καθορισμό ενός νέου πλαισίου για την ενίσχυση και τον συντονισμό των οικονομικών και δημοσιονομικών πολιτικών και της δημοσιονομικής πειθαρχίας. " διασφάλιση της τήρησης των βασικών αρχών της δημοκρατικής διαδικασίας λήψης αποφάσεων, όπως είναι η διαφάνεια, ο κοινοβουλευτικός έλεγχος και η δημοκρατική λογοδοσία, προϋποθέτει την επαρκή ενημέρωση και συμμετοχή του Κοινοβουλίου. Επιπροσθέτως, υποστηρίζουμε την ανάγκη πλήρους συμμετοχής όλων των εθνικών κοινοβουλίων, κατ' εφαρμογή των δικαιωμάτων τους επί του προϋπολογισμού και του ελέγχου, προκειμένου να αυξηθεί η διαφάνεια, η οικειοποιήση και η λογοδοσία στο πλαίσιο όλων των αποφάσεων που λαμβάνονται, μεταξύ άλλων και σε ευρωπαϊκό επίπεδο.
<SPEAKER ID="053" NAME="Jean-Luc Mélenchon" LANGUAGE="FR">
" παρούσα έκθεση τάσσεται υπέρ της θεσμοθέτησης του ελέγχου της Ευρωπαϊκής Επιτροπής, της Ευρωπαϊκής Κεντρικής Τράπεζας (ΕΚΤ) και του Διεθνούς Νομισματικού Ταμείου (ΔΝΤ) επί των προϋπολογισμών και των πολιτικών μεταρρυθμίσεων των κρατών μελών της ευρωζώνης. Δεν κάνει καμία απολύτως αναφορά στις κοινωνικές αδικίες που θα υποστούν οι πολίτες προκειμένου να επωφεληθούν από τη χρηματοοικονομική συνδρομή που θα παράσχει ο ευρωπαϊκός μηχανισμός σταθερότητας. Ούτε αναφέρεται στα αίτια της κρίσης, η οποία οδηγεί τα κράτη μέλη να συμφωνήσουν επί της αμομύζησης των πολιτών τους, ούτως ώστε να καθησυχάσουν τις χρηματοπιστωτικές αγορές. Ακόμα χειρότερα, υποστηρίζει την κατάχρηση εξουσίας, η οποία συνίσταται στη χρήση της απλοποιημένης διαδικασίας αναθεώρησης της Συνθήκης της Λισαβόνας, σε μια προσπάθεια αποφυγής ενδεχόμενου δημοψηφίσματος. " Ομάδα μου είναι η μοναδική που διαχώρισε τη θέση της εν προκειμένω, απαιτώντας τη διεξαγωγή δημοψηφισμάτων σε όλα τα κράτη μέλη. " ευρωπαϊκή σας ολιγαρχία φοβάται τη δημοκρατία. Και δικαίως την φοβάται, διότι, ακολουθώντας το παράδειγμα των Βορειοαφρικανών, οι λαοί της Ευρώπης θέλουν να της πουν να πάρει δρόμο!
<SPEAKER ID="053" NAME="Nuno Melo" LANGUAGE="PT">
Δεν πρέπει να επιδεικνύουμε απροθυμία στην καταπολέμηση της κρίσης του δημόσιου χρέους που πλήττει ορισμένες χώρες της ζώνης του ευρώ. Υπό διαφορετικές, λιγότερο σοβαρές περιστάσεις, δεν θα συμφωνούσα με την προτεινόμενη τροποποίηση της Συνθήκης της Λισαβόνας, η οποία τέθηκε σε ισχύ τόσο πρόσφατα.
<P>
Στην παρούσα συγκυρία, είναι αναγκαίο να ληφθούν μέτρα πέραν των προσωρινών μέτρων για τη σταθεροποίηση της ευρωζώνης, και δεν υπάρχει αμφιβολία ότι η ΕΕ πρέπει να ενισχύσει τα μέσα που διαθέτει για την καταπολέμηση της κρίσης του δημόσιου χρέους. Υπό αυτήν την έννοια, η τροποποίηση του άρθρου 136 της Συνθήκης για τη λειτουργία της Ευρωπαϊκής Ένωσης πρέπει να δημιουργήσει έναν μόνιμο ευρωπαϊκό μηχανισμό σταθερότητας, ο οποίος θα συνδράμει αποτελεσματικά τα κράτη μέλη που αντιμετωπίζουν δυσκολίες.
<SPEAKER ID="054" NAME="Willy Meyer" LANGUAGE="ES">
Καταψήφισα την παρούσα έκθεση, διότι δεν αποτελεί κατ' ουδένα τρόπο τη λύση στην οικονομική κρίση που βιώνουμε. Οι προτεινόμενες τροποποιήσεις προλειαίνουν το έδαφος για την υπονόμευση του κοινωνικού διαλόγου. Επιπλέον, διαφωνώ με την επιλογή της απλοποιημένης διαδικασίας αναθεώρησης των Συνθηκών. Είμαι της άποψης ότι η απλοποιημένη διαδικασία αναθεώρησης των Συνθηκών θα πρέπει να χρησιμοποιείται για τη δημιουργία κατάλληλου κλίματος, το οποίο θα ευνοεί τη διεξαγωγή εις βάθος συζήτησης επί του προτεινόμενου μηχανισμού σταθερότητας, καθώς και άλλων πιθανών μηχανισμών, όπως η ρήτρα κοινωνικής προόδου. Τέλος, καλούμε τα κράτη μέλη να διασφαλίσουν τις προϋποθέσεις για τη διοργάνωση δημοψηφισμάτων σχετικά με τις δυνητικές τροποποιήσεις της Συνθήκης.
<SPEAKER ID="055" NAME="Alajos Mészáros" LANGUAGE="HU">
Εκπροσωπώ μια χώρα της ευρωζώνης που δεν είχε ταχθεί αρχικά υπέρ της δανειοδότησης της Ελλάδας. Επρόκειτο για μια απόφαση που δεν ήταν, ασφαλώς, ευχάριστη για κανέναν. Ελπίζω ειλικρινά να μην χρειαστεί να λαμβάνονται συχνά παρόμοιες αποφάσεις. Από την κρίση δεν βγήκε αλώβητη ούτε η ευρωζώνη ούτε η Ευρωπαϊκή Ένωση, αλλά το κοινό μας νόμισμα έχει ήδη αποδείξει την αξία του σε αρκετές περιπτώσεις. Παρέχει στους χρήστες του μια μορφή ενότητας και προστασίας, για την οποία δικαίως δηλώνουμε με υπερηφάνεια ότι αποτελεί επίτευγμα της ΕΕ. Για αυτόν ακριβώς τον λόγο πρέπει να προστατεύσουμε το νόμισμά μας έναντι μελλοντικών οικονομικών μεταπτώσεων, μέσω της θέσπισης κατάλληλου νομοθετικού πλαισίου. Χάρη στην παρούσα τροποποίηση της Συνθήκης, ένας ευρωπαϊκός μηχανισμός σταθερότητας θα αντικαταστήσει το προσωρινό μέσο σταθερότητας. " μεταρρύθμιση του μηχανισμού προσφέρει μια ευκαιρία σε όσους αντιμετωπίζουν προβλήματα, και, ως εκ τούτου, θα προτιμούσα να χρησιμοποιείται σπάνια. Πρόκειται για μία από τις τελευταίες δυνατότητες που μας παρέχονται ενόψει του συντονισμού των οικονομικών και δημοσιονομικών μας συστημάτων. Υποστήριξα με την ψήφο μου αυτήν την ιδιαίτερα ρεαλιστική και εποικοδομητική λύση. Όπως έχει δηλώσει το Κοινοβούλιο κατά το παρελθόν, πρέπει να αντιμετωπισθούν τα διαρθρωτικά αίτια της κρίσης. Πρέπει να αποφευχθεί η επανάληψη παρόμοιων καταστάσεων με τις εμπειρίες του πρόσφατου παρελθόντος.
<SPEAKER ID="056" NAME="Louis Michel" LANGUAGE="FR">
" κρίση χρέους στην ευρωζώνη κατέδειξε την ανάγκη θέσπισης, το συντομότερο δυνατόν, μιας οικονομικής ένωσης, αλλά και της οικονομικής διακυβέρνησης. Ο ευρωπαϊκός μηχανισμός σταθερότητας συνιστά σημαντική πτυχή του μέτρου που αποσκοπεί στην ενίσχυση της δημοσιονομικής πειθαρχίας και τον συντονισμό των οικονομικών και δημοσιονομικών πολιτικών των κρατών μελών. Αποτελεί δε το πρώτο βήμα για μια σειρά τροποποιήσεων που θεωρούνται αναγκαίες για την καθιέρωση αξιόπιστης οικονομικής διακυβέρνησης.
<P>
Ο μόνιμος μηχανισμός σταθερότητας αποτελεί αντικείμενο διακυβερνητικής συμφωνίας, η οποία προϋποθέτει, δυστυχώς, την εφαρμογή του κανόνα της ομοφωνίας. Πρόκειται για επικίνδυνη προσέγγιση, διότι ενδέχεται να την εκμεταλλευθούν οι ευρωσκεπτικιστές. Ιδανικά, αυτός ο μηχανισμός θα έπρεπε να ενσωματώνεται στο κοινοτικό σύστημα.
<P>
Πράγματι, η Επιτροπή θα έπρεπε να είναι σε θέση, κατόπιν συμφωνίας με τα κράτη μέλη, να διαχειρίζεται τους στόχους του μόνιμου μηχανισμού σταθερότητας, και όχι να περιορίζεται στην τεχνική του παρακολούθηση. Τέλος, μολονότι ήταν ενδεχομένως αναγκαία η χρήση της απλοποιημένης διαδικασίας αναθεώρησης στην προκειμένη περίπτωση, θεωρώ ότι πρέπει να συνεχίσει να αποτελεί εξαίρεση.
<SPEAKER ID="056" NAME="Rolandas Paksas" LANGUAGE="LT">
Υπερψήφισα το παρόν ψήφισμα, διότι είναι σημαντικό για ολόκληρη την Ευρωπαϊκή Ένωση κατά την περίοδο ανάκαμψής της από τη σκληρή οικονομική κρίση. Κατά συνέπεια, είναι καίριας σημασίας η θέσπιση ενός τέτοιου μηχανισμού, ο οποίος αναμένεται να σταθεροποιήσει τη ζώνη του ευρώ και να διασφαλίσει την αποτελεσματική και αποδοτική λειτουργία και ανάπτυξή της. Ο ευρωπαϊκός μηχανισμός σταθερότητας αποτελεί ένα μόνιμο ταμείο ενίσχυσης, το οποίο συνδράμει τα κράτη μέλη της ευρωζώνης που πλήττονται από την κρίση. Ωστόσο, η αποδοτική λειτουργία του εν λόγω μηχανισμού προϋποθέτει την πλήρη ένταξή του στο θεσμικό πλαίσιο της Ένωσης. Πάνω από όλα, πρέπει να διασφαλισθεί ότι είναι ανοικτός για όλα τα κράτη μέλη, ακόμα και για εκείνα που δεν έχουν νόμισμα το ευρώ. Θεωρώ ότι είναι σκόπιμο να προβλεφθούν δημοσιονομικά μέτρα, τα οποία θα μπορούσαν να παράσχουν τη δυνατότητα αγοράς ομολόγων από τις χώρες που αντιμετωπίζουν τεράστια προβλήματα χρέους. " προοπτική αυτή θα μπορούσε να προλειάνει το έδαφος για τη δυνατότητα πρόσβασης των χωρών αυτών στις χρηματοπιστωτικές αγορές, ενθαρρύνοντας παράλληλα την ταχύτερη οικονομική ανάκαμψη. Συμφωνώ με την πρόταση ότι θα πρέπει να συμμετέχουν και άλλα θεσμικά όργανα της ΕΕ στη διαδικασία διαχείρισης του μηχανισμού, και ότι θα πρέπει να ανατεθούν στην Επιτροπή περισσότερες εξουσίες, ούτως ώστε να μπορέσει να ασκεί αποτελεσματικά τις διευρυμένες αρμοδιότητες της Ένωσης στον εν λόγω τομέα.
<SPEAKER ID="056" NAME="Alfredo Pallone" LANGUAGE="IT">
Υπερψήφισα την τροποποίηση της Συνθήκης σχετικά με μηχανισμό σταθερότητας για τα κράτη μέλη με νόμισμα το ευρώ. Ελπίζω ότι τα κράτη μέλη θα λάβουν σύντομα την απόφαση επί των λεπτομερειών και των ιδιαίτερων χαρακτηριστικών του. Ωστόσο, θεωρώ ότι η συζήτηση δεν ολοκληρώνεται σε αυτό το σημείο. Πράγματι, φρονώ ότι, κατά τους επόμενους μήνες και τα προσεχή έτη, το ζήτημα που θα κληθούμε να αντιμετωπίσουμε θα είναι το κατά πόσον, και με ποιον τρόπο, θα αξιοποιήσουμε τις αντίστοιχες εισφορές. Αναφέρομαι, για παράδειγμα, στο ζήτημα των ευρωομολόγων. Σε μια κατάσταση όπως η παρούσα, στην οποία ζητείται από τα κράτη μέλη, αφενός, να εφαρμόσουν αυστηρές δημοσιονομικές πολιτικές για τη μείωση του ελλείμματος και του χρέους τους και, αφετέρου, να καταβάλουν εισφορές για τη συμμετοχή τους στο ταμείο σταθερότητας, ενέχεται πραγματικός κίνδυνος κατάρρευσης, καθώς και ο κίνδυνος αδυναμίας πλέον αυτοχρηματοδότησης των κρατών. " αναζωογόνηση της ευρωπαϊκής οικονομίας δεν θα είναι δυνατή εάν δεν αξιοποιήσουμε, ταυτόχρονα, την ισχύ του ευρώ στις διεθνείς αγορές και την απορρέουσα βελτιωμένη πιστοληπτική ικανότητα για την ανάκαμψή της. " συγκέντρωση χρημάτων σε ευρωπαϊκό επίπεδο επιτρέπει στα κράτη μέλη να μειώσουν τις δαπάνες, ούτως ώστε να αποφευχθούν αλληλοεπικαλύψεις και να επιτευχθεί καλύτερη απόδοση των επενδύσεών τους.
<SPEAKER ID="056" NAME="Maria do Céu Patrão Neves" LANGUAGE="PT">
" ενίσχυση της οικονομικής διακυβέρνησης της ΕΕ αποτελεί πλέον προτεραιότητα, ιδίως στην παρούσα διεθνή οικονομική κατάσταση. Στην πραγματικότητα, κατά την περίοδο έναρξης ισχύος της Συνθήκης της Λισαβόνας, ήτοι από 1ης Δεκεμβρίου 2009, δεν αναμενόταν ότι θα έπρεπε να υποστεί τροποποιήσεις στο εγγύς μέλλον. Ωστόσο, οι ευρέως γνωστές, εξαιρετικές χρηματοπιστωτικές, οικονομικές και, πλέον, κοινωνικές περιστάσεις αποτελούν τον αποφασιστικό παράγοντα της παρούσας τροποποίησης, η οποία έχει την πολιτική υποστήριξη της πλειοψηφίας.
<P>
Εντούτοις, οφείλω να τονίσω ότι αυτή η απλοποιημένη διαδικασία αναθεώρησης δεν πρέπει να δημιουργήσει προηγούμενα για μελλοντικές συνταγματικές αναθεωρήσεις, εφόσον δεν συντρέχουν πραγματικά εξαιρετικές περιστάσεις, όπως αυτές που βιώνουμε επί του παρόντος. Συμφωνώ ότι απαιτείται συντονισμένη και συνεκτική οικονομική και δημοσιονομική πολιτική μεταξύ των κρατών μελών της ευρωζώνης, η οποία θα μπορούσε να εγγυηθεί τη συνοχή και τη σταθερότητα της ζώνης του ευρώ, και για τον λόγο αυτόν υπερψήφισα την παρούσα έκθεση, η οποία αποσκοπεί στην τροποποίηση του άρθρου 136 της Συνθήκης για τη λειτουργία της Ευρωπαϊκής Ένωσης, καθώς και στη θεσμοθέτηση ενός μόνιμου ευρωπαϊκού μηχανισμού χρηματοπιστωτικής σταθερότητας για την εγγύηση της σταθερότητας και της χρηματοοικονομικής συνδρομής, υπό ορισμένες προϋποθέσεις, ειδικότερα δε στο πλαίσιο αυστηρής ανάλυσης και εφαρμογής ενός προγράμματος οικονομικής και χρηματοοικονομικής ανάκαμψης.
<SPEAKER ID="057" NAME="Crescenzio Rivellini" LANGUAGE="IT">
Σήμερα, κατά τη διάρκεια της σύντομης περιόδου συνόδου του Ευρωπαϊκού Κοινοβουλίου στις Βρυξέλλες, ψηφίσαμε επί της έκθεσης "για την τροποποίηση της Συνθήκης για τη λειτουργία της Ευρωπαϊκής Ένωσης σχετικά με μηχανισμό σταθερότητας για τα κράτη μέλη με νόμισμα το ευρώ".
<P>
Στις 16 Δεκεμβρίου 2010, το Ευρωπαϊκό Συμβούλιο αποφάσισε, δυνάμει της απλοποιημένης διαδικασίας αναθεώρησης που ορίζεται στο άρθρο 48, παράγραφος 6, της ενοποιημένης έκδοσης της Συνθήκης για τη λειτουργία της Ευρωπαϊκής Ένωσης, να ζητήσει τη γνώμη του Ευρωπαϊκού Κοινοβουλίου επί μιας πρότασης τροποποίησης του άρθρου 136 της ενοποιημένης έκδοσης της Συνθήκης για τη λειτουργία της Ευρωπαϊκής Ένωσης σχετικά με μηχανισμό σταθερότητας για τα κράτη μέλη με νόμισμα το ευρώ. Ο στόχος της πρότασης, η οποία συντάχθηκε από τους συναδέλφους βουλευτές κκ. Brok και Gualtieri, συνίσταται στην προσθήκη μιας παραγράφου, προκειμένου να διασφαλισθεί ότι τα κράτη μέλη με νόμισμα το ευρώ μπορούν να θεσπίσουν έναν μηχανισμό, ο οποίος θα ενεργοποιείται σε περιπτώσεις ανάγκης για τη διασφάλιση της σταθερότητας της ζώνης του ευρώ συνολικά, αναφέροντας ότι η χορήγηση οιασδήποτε αναγκαίας χρηματοοικονομικής συνδρομής δυνάμει του μηχανισμού θα υπόκειται σε αυστηρούς όρους.
<SPEAKER ID="058" NAME="Raül Romeva i Rueda" LANGUAGE="EN">
Σύμφωνα με την έκθεση που ψηφίστηκε σήμερα, το ΕΚ:
<P>
1. υπογραμμίζει ότι η νομισματική πολιτική για τα κράτη μέλη με νόμισμα το ευρώ συνιστά αποκλειστική αρμοδιότητα της Ένωσης και πρόκειται για κοινοτική πολιτική από τη Συνθήκη του Μάαστριχτ· και
<P>
2. τονίζει τη σημασία του ευρώ για το ευρωπαϊκό πολιτικό και οικονομικό εγχείρημα και επισημαίνει τη σημασία της δέσμευσης που ανέλαβε το σύνολο των κρατών μελών υπέρ της σταθερότητας της ζώνης του ευρώ και το αίσθημα ευθύνης και αλληλεγγύης που έχουν επιδείξει.
<P>
Ταυτόχρονα, θεωρεί ότι είναι αναγκαίο να ληφθούν μέτρα πέραν των προσωρινών μέτρων που στοχεύουν στην σταθεροποίηση της ζώνης του ευρώ και ότι η Ένωση θα πρέπει να οικοδομήσει την οικονομική της διακυβέρνηση, εκτός των άλλων μέσω πολιτικών και μέσων σχεδιασμένων για να προωθήσουν τη βιώσιμη ανάπτυξη στα κράτη μέλη, και είναι της άποψης ότι η ενίσχυση του ΣΣΑ, το ευρωπαϊκό εξάμηνο, η στρατηγική "ΕΕ 2020" και η τροποποίηση του άρθρου 136 της ΣΛΕΕ σχετικά με τον μηχανισμό σταθερότητας δεν είναι παρά ένα πρώτο βήμα προς αυτήν την κατεύθυνση.
<SPEAKER ID="059" NAME="Licia Ronzulli" LANGUAGE="IT">
Υποστηρίζω τη διατύπωση του παρόντος ψηφίσματος, διότι θεωρώ ότι η νομισματική πολιτική του ευρώ πρέπει να εξακολουθήσει να εναπόκειται στην αποκλειστική αρμοδιότητα των ευρωπαϊκών θεσμικών οργάνων, καθόσον τούτο θα αποτρέψει τη δημιουργία διπλών δομών, οι οποίες θα μπορούσαν να αποβούν εις βάρος της ευρωπαϊκής ολοκλήρωσης.
<P>
Επί του παρόντος, όλα τα κράτη μέλη συντονίζουν τις οικονομικές τους πολιτικές σύμφωνα με τα μέτρα που υπαγορεύουν τα ευρωπαϊκά θεσμικά όργανα για τη σταθερότητα ολόκληρης της ζώνης του ευρώ. Το παρόν σχέδιο απόφασης του Συμβουλίου ενδέχεται να δημιουργήσει έναν μηχανισμό λήψης αποφάσεων σχετικά με τη σταθερότητα του ευρώ που δεν θα εμπίπτει στο πεδίο αρμοδιοτήτων του Κοινοβουλίου και της Επιτροπής. Για τον λόγο αυτόν, ο μηχανισμός σταθερότητας αποτελεί κοινή ανταπόκριση στις προκλήσεις της οικονομικής και κοινωνικής ανάπτυξης, ενώ στοχεύει εξίσου στην προώθηση της εισαγωγής του ευρώ και στα υπόλοιπα κράτη μέλη. Ευελπιστώ ότι η δημιουργία και η λειτουργία ενός μόνιμου μηχανισμού σταθερότητας θα περιλαμβάνει τη συμβολή ολόκληρου του ευρωπαϊκού θεσμικού πλαισίου, και, εφόσον κρίνεται αναγκαίο, μέσω της χρήσης της διαδικασίας ενισχυμένης συνεργασίας, ενόψει της εξασφάλισης διαφάνειας σε όλες τις αποφάσεις.
<SPEAKER ID="060" NAME="Søren Bo Søndergaard" LANGUAGE="EN">
Απέρριψα την πρόταση συνολικά, διότι θεωρώ ότι δεν επιλύει τα προβλήματα. Συμφωνώ με τη δήλωση της Ευρωπαϊκής Συνομοσπονδίας Συνδικάτων (CES) ότι οι προτεινόμενες τροποποιήσεις θα "[...] προλειάνουν το έδαφος για την παρέμβαση επί του κοινωνικού διαλόγου, αλλά και επί των συστημάτων συλλογικών διαπραγματεύσεων σε ολόκληρη την Ευρώπη". Επιπλέον, διαφωνώ με την επιλογή της απλοποιημένης διαδικασίας αναθεώρησης των Συνθηκών. Φρονώ ότι θα πρέπει να χρησιμοποιηθεί η συνήθης διαδικασία αναθεώρησης των Συνθηκών, η οποία θα επιτρέψει τη διεξαγωγή κατάλληλης και εις βάθος συζήτησης σχετικά με τον προτεινόμενο μηχανισμό σταθερότητας και άλλες πιθανές τροποποιήσεις των Συνθηκών, για παράδειγμα, την προσθήκη ρήτρας κοινωνικής προόδου. Τέλος, θα ήθελα να ζητήσω μετ' επιτάσεως από τα κράτη μέλη να επιτρέψουν τη διενέργεια δημοψηφισμάτων σε όλα τα κράτη μέλη σχετικά με προτάσεις τροποποίησης των Συνθηκών.
<SPEAKER ID="061" NAME="Eva-Britt Svensson" LANGUAGE="EN">
Απορρίψαμε την πρόταση συνολικά, διότι θεωρούμε ότι δεν επιλύει τα προβλήματα. Συμφωνούμε με τη δήλωση της Ευρωπαϊκής Συνομοσπονδίας Συνδικάτων (CES) ότι οι προτεινόμενες τροποποιήσεις θα "[...] προλειάνουν το έδαφος για την παρέμβαση επί του κοινωνικού διαλόγου, αλλά και επί των συστημάτων συλλογικών διαπραγματεύσεων σε ολόκληρη την Ευρώπη". Επιπλέον, διαφωνούμε με την επιλογή της απλοποιημένης διαδικασίας αναθεώρησης των Συνθηκών. Φρονούμε ότι θα πρέπει να χρησιμοποιηθεί η συνήθης διαδικασία αναθεώρησης των Συνθηκών, η οποία θα επιτρέψει τη διεξαγωγή κατάλληλης και εις βάθος συζήτησης σχετικά με τον προτεινόμενο μηχανισμό σταθερότητας και άλλες πιθανές τροποποιήσεις των Συνθηκών, για παράδειγμα, την προσθήκη ρήτρας κοινωνικής προόδου. Τέλος, ζητούμε μετ' επιτάσεως από τα κράτη μέλη να επιτρέψουν τη διενέργεια δημοψηφισμάτων σε όλα τα κράτη μέλη σχετικά με προτάσεις τροποποίησης των Συνθηκών.
<SPEAKER ID="062" NAME="Nuno Teixeira" LANGUAGE="PT">
" κρίση του δημόσιου χρέους που πλήττει τα κράτη μέλη υποχρεώνει την Ευρωπαϊκή Ένωση να επανεξετάσει την οικονομική στρατηγική της. " οικονομική διακυβέρνηση της Ένωσης καθίσταται σταδιακά πραγματικότητα. Απαιτείται συντονισμένη και συνεκτική οικονομική και δημοσιονομική πολιτική μεταξύ των κρατών μελών της ζώνης του ευρώ: ένα πραγματικό "σύμφωνο για το ευρώ". Κατά συνέπεια, και ενόψει της διασφάλισης της σταθερότητας της ευρωζώνης, η παρούσα έκθεση αποσκοπεί στην τροποποίηση του άρθρου 136 της Συνθήκης για τη λειτουργία της Ευρωπαϊκής Ένωσης, καθώς και στη θεσμοθέτηση ενός μόνιμου ευρωπαϊκού μηχανισμού χρηματοπιστωτικής σταθερότητας, με στόχο την εγγύηση της σταθερότητας και της χρηματοοικονομικής συνδρομής, υπό ορισμένες προϋποθέσεις, ειδικότερα δε στο πλαίσιο αυστηρής ανάλυσης και εφαρμογής ενός προγράμματος οικονομικής και χρηματοοικονομικής ανάκαμψης.
<P>
Υπερψηφίζω τη συγκεκριμένη τροποποίηση, διότι την θεωρώ αναγκαία προκειμένου να θεσμοθετηθεί ο ευρωπαϊκός μηχανισμός και να αποκτήσει, ταυτόχρονα, μεγαλύτερη ευελιξία. Εντούτοις, δεν μπορώ να μην επισημάνω ότι πρέπει να λάβει υπόψη τις αρμοδιότητες των ευρωπαϊκών θεσμικών οργάνων, επομένως δεν πρέπει να δημιουργηθεί ένα θεσμικό πλαίσιο πέραν του πεδίου αυτών των αρμοδιοτήτων. Τα τρέχοντα γεγονότα απαιτούν την υιοθέτηση σοβαρών και ουσιαστικών θέσεων σε επίπεδο κρατών μελών, ιδίως στα κράτη της ευρωζώνης. Μολαταύτα, οφείλων να τονίσω ότι αυτή η απλοποιημένη διαδικασία αναθεώρησης δεν πρέπει να δημιουργήσει προηγούμενα για μελλοντικές συνταγματικές αναθεωρήσεις.
<SPEAKER ID="063" NAME="Thomas Ulmer" LANGUAGE="DE">
Υπερψήφισα αυτήν την προσθήκη στη Συνθήκη για τη λειτουργία της Ευρωπαϊκής Ένωσης, διότι έχει λογικές συνέπειες για την οικονομική διακυβέρνηση και προάγει περαιτέρω τη συνοχή στη ζώνη του ευρώ ενόψει της κοινής δημοσιονομικής πολιτικής. Επιπλέον, είναι σωστή η άποψη το ότι ούτε γίνονται παραχωρήσεις για καμία χώρα ούτε υπάρχει διάκριση μεταξύ θετικού και αρνηρικού χρέους. Το σύμφωνο μεταξύ των γενεών συνεπάγεται πάντα τη μετακύλιση της επιβάρυνσης του χρέους στις επόμενες γενεές, περιορίζοντας κατά τον τρόπο αυτόν την ελευθερία δράσης τους και τις μελλοντικές ευκαιρίες τους.
<SPEAKER ID="063" NAME="Dominique Vlasto" LANGUAGE="FR">
" απομύζηση των δημόσιων οικονομικών της Ευρώπης συνεπεία της καίριας σημασίας δέσμευσης των κρατών μελών να ελέγχουν την πτώση της οικονομικής τους ανάπτυξης μετά τη χρηματοπιστωτική κρίση, έχει δημιουργήσει σημαντικά δημόσια ελλείμματα, τα οποία αποτελούν αντικείμενο φρενήρους κερδοσκοπικής δραστηριότητας. " τελευταία κατέστησε αναγκαία την απόδοση μόνιμου χαρακτήρα στον ευρωπαϊκό μηχανισμό σταθερότητας (ΕΜΣ). Επικροτώ τη θεσμοθέτηση του εν λόγω μηχανισμού, ο οποίος συμβολίζει σαφώς την αλληλεγγύη εντός της ευρωζώνης, και ο οποίος επιβάλλει, ως αντιστάθμισμα, την επίδειξη μεγαλύτερης υπευθυνότητας από τα μέλη της. Πρώτον, η ενεργοποίηση του μηχανισμού αυτού παρέχει συνδρομή στα κράτη μέλη που αντιμετωπίζουν σοβαρές οικονομικές δυσκολίες και, δεύτερον, ο μηχανισμός απαιτεί, ως αντάλλαγμα, από τα εν λόγω κράτη να μειώσουν το έλλειμμά τους. Με την εφαρμογή κοινής προσέγγισης στη διαχείριση μέρους του δημόσιου χρέους των κρατών μελών, καθώς και και με την επίτευξη σύγκλισης των οικονομιών τους, ο συγκεκριμένος μηχανισμός εντάσσεται, στην πραγματικότητα, σε μια περιεκτικότερη στρατηγική που υποστηρίζει ευρέως η πολιτική μου οικογένεια, ήτοι στην οικονομική διακυβέρνηση της ζώνης του ευρώ. Δεν μιλούμε εν προκειμένω για ένα θεωρητικό εργαλείο ή για ένα ευρωπαϊκό τέχνασμα· μιλούμε για μια σαφή ανάγκη και για την επίτευξη πραγματικής προόδου στην Ευρώπη. " ισχύς του νομίσματός μας, η δυνατότητά μας να προβαίνουμε σε εισαγωγές με χαμηλό κόστος, καθώς και η ικανότητά μας να προσελκύουμε επενδύσεις στην Ευρώπη, εξαρτώνται από αυτήν τη στρατηγική.
<SPEAKER ID="064" NAME="Angelika Werthmann" LANGUAGE="DE">
" έκθεση Brok/Gualtieri αναφέρει ρητά ότι το Συμβούλιο -και συνεπώς τα κράτη μέλη- δεν έχει εφαρμόσει πλήρως το σύμφωνο σταθερότητας και ανάπτυξης, και ότι δεν έχουν αξιοποιηθεί οι τρόποι σταθεροποίησης του συμφώνου που προβλέπονται στις Συνθήκες. Επιπλέον, με την παρούσα έκθεση, το Κοινοβούλιο παρέχει την υποστήριξή του στην Ευρωπαϊκή Επιτροπή και τάσσεται ανεπιφύλακτα υπέρ της "πρόθεσής της να διασφαλίσει τη συνοχή ανάμεσα στον μελλοντικό μηχανισμό και την οικονομική διακυβέρνηση της Ένωσης", προς αποτροπή τυχόν μελλοντικών κρίσεων όπως αυτή που βιώνουμε επί του παρόντος. Ήδη από την παράγραφο 3 της έκθεσης, δηλώνεται ότι το Ευρωπαϊκό Κοινοβούλιο θεωρεί τον μηχανισμό σταθερότητας ως "μέρος μιας παγκόσμιας δέσμης μέτρων που έχουν σχεδιαστεί για να ορίσουν ένα νέο πλαίσιο, καθώς ενισχύουν τη δημοσιονομική πειθαρχία και τον συντονισμό των οικονομικών και δημοσιονομικών πολιτικών των κρατών μελών". Συμμερίζομαι αυτήν την άποψη πολλών συναδέλφων βουλευτών.
<SPEAKER ID="064" NAME="Anna Záborská" LANGUAGE="SK">
Το ενιαίο νόμισμα προσέδωσε μεγαλύτερη ελευθερία στην Ευρώπη. Ωστόσο, η ελευθερία πρέπει να συμβαδίζει πάντα με την ευθύνη. Εδώ ακριβώς έγκειται το πρόβλημα. Είναι προφανές ότι ορισμένα κράτη μέλη δεν έλαβαν πολύ σοβαρά υπόψη το μερίδιο ευθύνης που τους αναλογεί στο πλαίσιο του κοινού νομίσματος. Πρέπει τώρα να δανειστούν περισσότερα χρήματα για τη σταδιακή αποπληρωμή αυτών των χρεών, αλλά οι τράπεζες δεν τους έχουν πλέον εμπιστοσύνη. Οι χώρες που ενήργησαν υπεύθυνα είχαν την εξής επιλογή: είτε να αφήσουν τους οφειλέτες να χρεοκοπήσουν είτε να επιδείξουν αλληλεγγύη. Ως ένθερμη Ευρωπαία, χαίρομαι που υπερίσχυσε η αρχή της αλληλεγγύης. Ταυτόχρονα, όμως, προσδοκώ τη συνετή εφαρμογή του μηχανισμού, προκειμένου να αποφευχθεί η κατάσταση που διαπιστώνεται επί του παρόντος, με την Ελλάδα και την Ιρλανδία να αιτούνται την παροχή περαιτέρω ενίσχυσης, επιπλέον του αρχικού ποσού. Προσδοκώ επίσης να μην αποτελέσει η αλληλλεγγύη μας αντικείμενο κατάχρησης από όσους την έχουν ανάγκη ή από εκείνους που επιζητούν μια βολική πρόφαση για τη φορολογική εναρμόνιση, καθώς και άλλους τρόπους περιστολής της εθνικής κυριαρχίας των κρατών μελών.

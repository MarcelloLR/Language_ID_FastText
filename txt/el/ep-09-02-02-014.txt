<CHAPTER ID="014">
Εκτίμηση των επιπτώσεων των συμβιβασμών που έγιναν στις διαπραγματεύσεις της Ντόχα για την πρόσβαση στις μη γεωργικές αγορές (ΠΜΓΑ) και για τις υπηρεσίες στο τέλος του Ιουλίου του 2008 (συζήτηση) 
<SPEAKER ID="067" NAME="Πρόεδρος">
Το επόμενο θέμα στην ημερήσια διάταξη είναι η δήλωση της Επιτροπής σχετικά με την εκτίμηση των επιπτώσεων των συμβιβασμών που έγιναν στις διαπραγματεύσεις της Ντόχα για την πρόσβαση στις μη γεωργικές αγορές (ΠΜΓΑ) και για τις υπηρεσίες στο τέλος του Ιουλίου του 2008.
<SPEAKER ID="068" NAME="Catherine Ashton">
Μέλος της Επιτροπής. - Κυρία Πρόεδρε, είμαστε αντιμέτωποι με τη μεγαλύτερη οικονομική πρόκληση για μια γενιά και στο πλαίσιο αυτής της πρόκλησης και οι ανεπτυγμένες και οι αναπτυσσόμενες χώρες πρέπει να λάβουν δύσκολες και πολύ σημαντικές αποφάσεις.
<P>
Θέλουμε οι θετικές συνέπειες της παγκοσμιοποίησης να ανταποκριθούν στις αρνητικές συνέπειες της παγκοσμιοποίησης. Είναι πεποίθησή μου ότι, όπου κι αν αρχίσουμε να αναζητάμε αυτό που πρέπει να γίνει, θα καταλήξουμε στο συμπέρασμα ότι η ολοκλήρωση των πολυμερών εμπορικών διαπραγματεύσεων - του Γύρου της Ντόχα - είναι ζωτικής σημασίας για εμάς.
<P>
Το πιθανότερο είναι ότι δε χρειάζεται να σας θυμίσω, αξιότιμα Μέλη, αυτό που μας διδάσκει η ιστορία σχετικά με τον προστατευτισμό, τη σημασία διατήρησης ανοιχτών των αγορών μας και τη δυνατότητα των επιχειρήσεών μας να συναλλάσσονται σε παγκόσμιο επίπεδο. Το πιθανότερο είναι ότι δε χρειάζεται να πω σε όλα τα αξιότιμα Μέλη ότι, και μόνο στο πλαίσιο των κανόνων του Παγκόσμιου Οργανισμού Εμπορίου, εάν οι χώρες άλλαζαν την εφαρμογή των δασμών όπως είναι σήμερα και τους προσάρμοζαν σε ό,τι τους επιτρέπουν οι κανόνες, τότε το κόστος του εμπορίου θα ήταν κάτι της τάξης των 260 δισεκατομμυρίων ευρώ. Είμαι σίγουρη ότι δε χρειάζεται να θυμίσω στα αξιότιμα Μέλη ότι, καθώς τα αναπτυσσόμενα έθνη εξετάζουν το μέλλον, ανησυχούν ιδιαιτέρως για το τι θα συμβεί σε ένα μέρος της βοήθειας που κατέστη διαθέσιμη σε αυτά μέχρι στιγμής.
<P>
Έτσι, όσον αφορά το πού βρισκόμαστε: γνωρίζουμε την αξία μιας συμφωνίας, η οποία έχει τώρα ολοκληρωθεί κατά 80% και ότι τον Ιούλιο του 2008 το 80% όσων έπρεπε να γίνουν έγινε. Στο πλαίσιο αυτής της συμφωνίας, η αξία έχει την ακόλουθη σειρά: τα κέρδη στις αναπτυσσόμενες χώρες πρέπει να είναι της τάξης των 12-14 εκατομμυρίων ευρώ ετησίως∙ πρέπει να υπάρχει νέα πρόσβαση στις αναδυόμενες αγορές των αναδυόμενων χωρών, όπως είναι η Κίνα∙ θα είχαμε την ευκαιρία στην Ευρωπαϊκή Ένωση για νέες εξαγωγές, διαφοροποιημένες με νέες μεθόδους - για παράδειγμα, σε χημικά και κλωστοϋφαντουργικά - ενώ όσον αφορά τις υπηρεσίες υπάρχει δυνατότητα για εμπόριο αξίας 14 εκατομμυρίων ευρώ. Ένας άλλος σημερινός παράγοντας είναι ότι οι μη δασμολογικοί φραγμοί - οι μη φορολογικοί φραγμοί - στην Κίνα μόνο το 2007 κόστισαν στις εταιρείες της Ευρωπαϊκής Ένωσης 20 δισεκατομμύρια ευρώ. Αυτό είναι ένα πάρα πολύ σημαντικό σημείο.
<P>
Μόλις επέστρεψα από το Νταβός, όπου οι συζητήσεις ανάμεσα στους υπουργούς εμπορίου ενέτειναν την ανάγκη επιστροφής στο τραπέζι των διαπραγματεύσεων ενώ, φυσικά, οι συζητήσεις τεχνικού περιεχομένου συνεχίζονται στη Γενεύη.
<P>
Αναμένουμε όλοι η νέα αμερικανική διοίκηση να επανεξετάσει τις πολιτικές εμπορίου της, όπως σκοπεύει τώρα να κάνει, και να καταλήξει στο ίδιο συμπέρασμα με εμάς. Αναμένουμε το G20 στις 2 Απριλίου του 2009 και την ευκαιρία που παρέχει στους παγκόσμιους ηγέτες όσον αφορά την προσπάθεια επίλυσης της χρηματοοικονομικής κρίσης και την ευκαιρία να συζητήσουν ξανά την ανάγκη ολοκλήρωσης του γύρου. Έπειτα ακολουθούν οι εκλογές στην Ινδία τον Απρίλιο ή το Μάιο, οι οποίες θα στρέψουν ξανά την προσοχή της υπάρχουσας ή της νέας κυβέρνησης στο θέμα αυτό.
<P>
Ανάμεσα στα εκπληκτικά θέματα που έμειναν στο τραπέζι, είναι ο ειδικός μηχανισμός στήριξης, ο οποίος τελικά αποτέλεσε το θέμα που δεν επέτρεψε τη συνέχιση των συζητήσεων μεταξύ Ινδίας και "νωμένων Πολιτειών. Εξετάζονται νέες προτάσεις. Εκκρεμεί μια απόφαση για το βαμβάκι, αλλά και πάλι υπάρχουν προτάσεις στο τραπέζι.. Για τις "νωμένες Πολιτείες υπάρχουν πραγματικά ζητήματα σχετικά με ειδικούς τομείς.
<P>
Αναμφισβήτητα πρέπει ακόμα να γίνουν πολλά, αλλά έχω την πεποίθηση ότι, με πολιτική θέληση, όλα αυτά τα ζητήματα μπορούν να επιλυθούν, ενώ η εναλλακτική δεν αποτελεί επιλογή. Για εμάς, τα ζητήματα σχετικά με τις υπηρεσίες είναι πολύ σημαντικά και θα συνεχίσουν να είναι.
<P>
Συμπερασματικά, βρισκόμαστε αυτήν τη στιγμή σε ένα συγκεκριμένο σημείο όπου η ανάγκη ολοκλήρωσης αυτού του γύρου είναι προφανέστατη και σαφέστατη και ελπίζω, και από την πλευρά σας - καθώς και από την πλευρά της Επιτροπής - να συνεχίσω τις προσπάθειές μου ώστε να τη διασφαλίσω.
<SPEAKER ID="069" NAME="Γεώργιος Παπαστάμκος">
εξ ονόματος της ομάδας PPE-DE. - (EL) Κυρία Πρόεδρε, κυρία Επίτροπε, κυρίες και κύριοι συνάδελφοι, το εμπόριο βιομηχανικών προϊόντων και υπηρεσιών έχει πράγματι στρατηγική σημασία για την ευρωπαϊκή οικονομία. " Ένωση αποτελεί, ως γνωστό, το μεγαλύτερο εξαγωγέα παγκοσμίως καθώς και την κύρια πηγή αμέσων ξένων επενδύσεων. " Ένωση είναι μια από τις πλέον ανοικτές αγορές, ενώ κορυφαίοι εταίροι μας διατηρούν υψηλούς εμπορικούς φραγμούς. Επιδιώκουμε την ουσιαστική μείωση των εφαρμοζομένων δασμών αλλά και την αντιμετώπιση των αδικαιολογήτων μη δασμολογικών φραγμών. Πέραν των τρίτων προηγμένων βιομηχανικά χωρών είναι και οι αναδυόμενες οικονομίες οι οποίες οφείλουν να προβούν σε παραχωρήσεις ανάλογες προς το βαθμό ανάπτυξής τους αλλά και της τομεακής τους ανταγωνιστικότητας. Ωστόσο, κυρία Επίτροπε, το πρόβλημα δεν συνίσταται μόνο στην άρση των φραγμών: οι διαφορές στα ρυθμιστικά καθεστώτα δημιουργούν πρόσθετο κόστος στις εξαγωγές, προκαλούν ανταγωνιστικό μειονέκτημα των ευρωπαϊκών προϊόντων έναντι των εισαγομένων από χώρες με ελαστικότερα πρότυπα και, σε πολλές περιπτώσεις, θέτουν ζήτημα ασφάλειας και προστασίας των ευρωπαίων καταναλωτών. " παρατεταμένη αδυναμία να επιτευχθεί συμφωνία επιτείνει το κλίμα οικονομικής αβεβαιότητας, συνιστά δε πλήγμα και στην ίδια την αξιοπιστία του πολυμερούς εμπορικού συστήματος. Οι διμερείς και οι διαπεριφερειακές συμφωνίες δεν μπορούν να έχουν παρά μόνο συμπληρωματικό χαρακτήρα. Περαιτέρω, η οικονομική κρίση ενδέχεται να πυροδοτήσει την έγερση μονομερών, περιοριστικών ή στρεβλωτικών φραγμών του εμπορίου. Ήδη υπάρχουν τέτοια δείγματα, προς το παρόν περιορισμένης εμβέλειας, όπως μαρτυρεί σχετική έκθεση του Γενικού Διευθυντή του ΠΟΕ, του κ. Λαμί. Στην ίδια ανησυχητική κατεύθυνση κινείται και η ρήτρα προστασίας αμερικανικών προϊόντων που υιοθετήθηκε από τη Βουλή των Αντιπροσώπων. Θα έλεγα ότι η επιστροφή σε μονομερείς προσεγγίσεις δεν αποτελεί λύση. Σήμερα περισσότερο από ποτέ χρειαζόμαστε την από κοινού διαχείριση των προκλήσεων με περισσότερη θετική ολοκλήρωση. Με την καθίδρυση ή την ενίσχυση διεθνών ρυθμιστικών καθεστώτων με συστημική σύγκλιση. Χρειαζόμαστε μια νέα διεθνή οικονομική αρχιτεκτονική. Χρειαζόμαστε μια περισσότερο διαφανή και ισόρροπη παγκόσμια εμπορική διακυβέρνηση και επ' αυτού, κυρία Επίτροπε, περιμένουμε μία ολοκληρωμένη πρόταση για την "παγκοσμιοποίηση με ευρωπαϊκό πρόσωπο" η οποία θα λαμβάνει υπόψη τις ήδη συντελεσθείσες μεταβολές αλλά και τη διασύνδεση εμπορικής και οικονομικής διάστασης για μια Ευρώπη διαφανή, δημοκρατική και αποτελεσματική στον κόσμο, την ώρα αυτή της κρίσης.
<SPEAKER ID="070" NAME="Glyn Ford">
εξ ονόματος της ομάδας PSE. - Κυρία Πρόεδρε, εμείς στο Ευρωπαϊκό Σοσιαλιστικό Κόμμα έχουμε δεσμευθεί για την επιτυχή έκβαση του Αναπτυξιακού Γύρου της Ντόχα, ωστόσο ο πολιτικός χρόνος που περνάει δημιούργησε μια κατάσταση όπου, αν θέλετε, η πρόοδος βρίσκεται σε αναμονή. " Επίτροπος Ashton σημείωσε ότι στις "νωμένες Πολιτείες έχουμε μια νέα και, κατά την άποψή μου, ιδιαίτερα καλοδεχούμενη διοίκηση, αυτή του Προέδρου Ομπάμα, όμως αναμένουμε την επανεξέταση της πολιτικής εμπορίου, η οποία ενδέχεται να διαρκέσει κάποιο διάστημα.
<P>
Τον Απρίλιο ή το Μάιο θα γίνουν εκλογές στην Ινδία. Το μόνο μέρος που δεν ανέφερε η Επίτροπος Ashton ήταν η ίδια η Ευρωπαϊκή Ένωση, όπου έχουμε τις δικές μας εκλογές για την ανάδειξη του Ευρωπαϊκού Κοινοβουλίου τον Ιούνιο, και μετά από αυτές μια νεοσύστατη Επιτροπή, στην οποία ελπίζω η Επίτροπος Ashton να συνεχίσει να υπηρετεί ως αρμόδια για το εμπόριο Επίτροπος. Ωστόσο, αυτό δε σημαίνει ότι δεν υπάρχουν πράγματα που πρέπει να γίνουν στο μεταξύ. " Ευρώπη πρέπει να συνεχίσει να δίνει έμφαση στη δέσμευσή της για ανάπτυξη και ελεύθερες συναλλαγές διασφαλίζοντας τον τερματισμό της εκμετάλλευσης και ικανοποιώντας την ανάγκη για αειφόρο ανάπτυξη.
<P>
Συμφωνώ με τον κ. Παπαστάμκο: οι ελεύθερες συναλλαγές σε αυτήν τη βάση μπορούν να αποτελέσουν επωφελή κατάσταση για όλους τους συμμετέχοντες. " σημερινή χρηματοοικονομική κρίση αποτελεί αιτία να κινηθούμε προς τα εμπρός και όχι να υποχωρήσουμε.
<P>
" Επίτροπος Ashton και η Επιτροπή μπορούν να προσπαθήσουν να προετοιμάσουν το έδαφος για ένα συμβιβασμό ανάμεσα στις "νωμένες Πολιτείες και την Ινδία. Κατά τη γνώμη μου, το πείσμα και των δύο πλευρών απέτρεψε την επιτυχή κατάληξη κατά την τελευταία προσπάθεια. Μπορεί να έχει επέλθει συμφωνία για το 80% των ζητημάτων, όμως χρειαζόμαστε και το υπόλοιπο 20%. Έχουμε μια νέα διοίκηση στις "νωμένες Πολιτείες. Το αποτέλεσμα των εκλογών στην Ινδία ίσως μας δώσει και μία ακόμα.
<P>
Εντωμεταξύ, δεν έχουμε άλλη επιλογή παρά να συνεχίσουμε να επιδιώκουμε διμερείς συμφωνίες. Χαιρετίζω την πρόοδο που σημειώθηκε στις διαπραγματεύσεις της προηγούμενης εβδομάδας σχετικά με τη συμφωνία ελεύθερων συναλλαγών με τη Δημοκρατία της Κορέας, όπου αντιλαμβάνομαι ότι βρισκόμαστε κοντά στο κλείσιμο μιας συμφωνίας, η οποία, και αυτήν τη φορά, θα ωφελήσει αμφότερες τις πλευρές.
<P>
Είμαι εισηγητής για την συμφωνία ελεύθερων συναλλαγών με την ASEAN και πρέπει να πω ότι η βάση διαπραγμάτευσης δημιουργεί θεσμικό εμπόδιο. Πρέπει να σκεφτούμε την πιθανότητα αναζήτησης ενός συνασπισμού πρόθυμων και ικανών ανάμεσα στις χώρες της ASEAN, οποίοι μπορούν, εάν θέλετε, να ολοκληρώσουν μια συμφωνία. Όπως και στην περίπτωση της Ινδίας, αυτήν τη στιγμή δεν υπάρχει κυβερνητική βούληση για κατάληξη σε λύση. Μετά τις εκλογές, η κυβέρνηση που θα αναδειχθεί στο Δελχί είτε θα είναι νέα είτε η παλιά, πρέπει να συμμετάσχει, αλλιώς εμείς, η ΕΕ, πρέπει να στραφούμε σε εκείνους που δε θέλουν μόνο να συζητήσουν, αλλά να φτάσουν σε κάποιο συμπέρασμα.
<P>
Τέλος, καλωσορίζω τον κ. Pannella, τον επόμενο ομιλητή, που είναι ο νέος εκπρόσωπος της ALDE για το εμπόριο. Ίσως μια επίσκεψη στην Επιτροπή Διεθνούς Εμπορίου να κρινόταν σκόπιμη. Ας τον καλωσορίσουμε.
<SPEAKER ID="071" NAME="Marco Pannella" LANGUAGE="IT">
Κυρία Πρόεδρε, κυρίες και κύριοι, πιστεύω ότι σε κάποιο βαθμό μπορούμε να ξεκινήσουμε - μια και οι όροι αυτοί κυκλοφόρησαν ευρέως τις τελευταίες ημέρες - αυτό που πρέπει να κάνουμε, κυρία Επίτροπε, με μια παράξενη παρομοίωση ανάμεσα στον "άνθρωπο της Ντόχα" ή της πρώην Ντόχα - όπως ελπίζαμε - και στον "άνθρωπο του Νταβός". Σαφώς δε θεωρώ ότι πρόκειται για αρμόζουσα διάκριση, αλλά είναι ενδιαφέρουσα.
<P>
Βρισκόμαστε τώρα, όπως μας είπατε κυρία Επίτροπε, κατά κάποιον τρόπο εξαρτημένοι από γεγονότα, τα οποία δε συμβαίνουν στην Ευρώπη: γεγονότα στις "νωμένες Πολιτείες, γεγονότα στην Ινδία, και ο κ. Ford μας θύμισε επίσης σημαντικές περιοχές, όπως την Ένωση Χωρών της Νοτιοανατολικής Ασίας ή τη Νότια Κορέα. Το πραγματικό πρόβλημα, ωστόσο, είναι σε ποιο βαθμό εμείς, σήμερα, η Επιτροπή και η Ευρωπαϊκή Ένωση, είμαστε σε θέση να αντέξουμε αυτό το ξέσπασμα εθνικισμού, το οποίο αναφέρθηκε προ ολίγου, καθώς και απόλυτων ιδεών και νέων ψευδαισθήσεων προστατευτισμού, που ενδέχεται να καταστήσουν το έργο σας, κυρία Επίτροπε, και το έργο της Ευρωπαϊκής Ένωσης ιδιαίτερα δύσκολο.
<P>
Πιστεύω ότι, σε αυτήν την εκλογική εκστρατεία, θα είναι ιδιαίτερα σημαντικό να καταλάβουμε σε ποιο βαθμό μπορούν η Σοσιαλιστική Ομάδα στο Ευρωπαϊκό Κοινοβούλιο, η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, και η Ομάδα Συμμαχία των Δημοκρατών και των Φιλελευθέρων για την Ευρώπη να καταφέρουν, μαζί με άλλους συμμετέχοντες, να βρουν έναν τρόπο ανάπτυξης της πρότασής μας, της οποίας υπήρξατε εκπρόσωπος, κυρία Επίτροπε, και σε ποιο βαθμό μπορούμε πραγματικά να καταφέρουμε να την καταστήσουμε ευρωπαϊκή πρόταση και όχι μόνο μια απλή πρόταση, ή ίσως θα έπρεπε να πω το κέντρο στις Βρυξέλλες εναντίον ενός αριθμού από πρωτεύουσες, καθεμία απ' τις οποίες ήδη παίρνει τις δικές της αποφάσεις, όπως δυστυχώς συνέβη πολλές φορές τον τελευταίο αιώνα.
<SPEAKER ID="072" NAME="Jacky Hénin">
εξ ονόματος της ομάδας GUE/NGL. - (FR) Κυρία Πρόεδρε, δεν υπάρχει λόγος να το αρνούμαστε: κατά τη διάρκεια των διαπραγματεύσεων του Ιουλίου, η διοίκηση Bush και η Ευρωπαϊκή Ένωση πιάστηκαν στην ίδια τους την παγίδα από την Ινδία και την Κίνα. Επιπλέον, σε αντίθεση με τις υποθετικές εκτιμήσεις των φιλελεύθερων οικονομολόγων, κατά τους οποίους η αποτυχία της Ντόχα θα ήταν καταστροφική για τις φτωχές χώρες, δε συνέβη τίποτα τέτοιο.
<P>
Αντίθετα, για αυτές τις χώρες που αντιμετωπίζουν δυσκολίες, αποτέλεσε μια ιστορική ευκαιρία, σε μια συγκυρία που χαρακτηρίζεται από σημαντικές διακυμάνσεις στις τιμές των πρώτων υλών. Ακόμα και οι ειδικοί παραδέχονται ότι τα κέρδη τα οποία θα ανέμεναν οι φτωχότερες χώρες θα ήταν κατά πολύ χαμηλότερα από τις φορολογικές ζημιές που προκλήθηκαν από την κατάργηση των δασμών στις ίδιες αυτές χώρες, δασμών που θα μπορούσαν να αγγίξουν το ποσό των 60 δισεκατομμυρίων δολαρίων.
<P>
Κατά τη διάρκεια αυτών των διαπραγματεύσεων, η Επιτροπή, έτσι όπως είναι παγιδευμένη στα φιλελεύθερα δόγματα που πρεσβεύει, επέδειξε απόλυτη έλλειψη ευθύνης απέναντι στο λαό της Ευρώπης φτάνοντας μέχρι του σημείου να προτείνει να ζημιωθεί, ακόμα και να θυσιαστεί, η αυτοκινητοβιομηχανία στην επικράτεια της ΕΕ προκειμένου να επιτύχει τη σύναψη συμφωνίας.
<P>
Σε ό,τι αφορά τον Παγκόσμιο Οργανισμό Εμπορίου (ΠΟΕ) και την Επιτροπή, υπάρχουν μόνο καταναλωτές και ποτέ δημιουργοί πλούτου. Αυτή η αντίληψη των πραγμάτων βρίσκεται στη ρίζα της σημερινής κρίσης καθώς καθιστώντας τον ανταγωνισμό αυτοσκοπό για τα πάντα, ωθούμαστε προς την κατεύθυνση μεγαλύτερης απαξίωσης των μισθών και κατά συνέπεια απόλυτης πτώχειας των εργατών και μεθοδικής καταστροφής κάθε κοινωνικής προστασίας.
<P>
Εάν είχε ολοκληρωθεί ο Γύρος της Ντόχα, θα ήταν καταστροφή για όλα τα έθνη. Επιπλέον, αυτό που είναι ιδιαιτέρως οδυνηρό στην παρούσα συγκυρία είναι το γεγονός ότι, παρά τη σημαντική ζημιά που καταγράφηκε και που συνυπολογίστηκε, υπάρχει διάθεση να συνεχίσουμε προς τη λανθασμένη κατεύθυνση ανεξαρτήτως κόστους. Υπάρχει επείγουσα ανάγκη να μεταβληθεί ριζικά ο ΠΟΕ, έτσι ώστε να εμπεδωθεί εκεί η δημοκρατία.
<SPEAKER ID="073" NAME="Corien Wortmann-Kool" AFFILIATION="PPE-DE">
(NL) Οι διαπραγματεύσεις της Ντόχα συνεχίζονται εδώ και αρκετό καιρό και πρέπει να επαινεθεί το γεγονός ότι η Ευρώπη έχει κάνει ουσιαστική πρόοδο προς τη μεγαλύτερη σύγκλιση των απόψεών μας. " Ευρώπη έχει θέσει μια φιλόδοξη πρόταση σχετικά με την γεωργία, αλλά δυστυχώς στις προσπάθειές μας δεν ανταποκρίθηκαν άλλες χώρες. Αυτός είναι άλλος ένας λόγος για τον οποίο είναι τόσο σημαντικό να κοιτάξουμε το πακέτο ως σύνολο, γεγονός που σημαίνει να συμπεριλάβουμε την πρόσβαση στις μη γεωργικές αγορές (ΠΜΓΑ) και τις υπηρεσίες.
<P>
Σας διαβεβαιώνω για την ολόψυχη υποστήριξή μου στις προσπάθειές σας να επιτευχθεί σύντομα συμφωνία. Ως Ευρωπαίοι, πρέπει να αποτρέψουμε πρακτικές προστατευτισμού, οι οποίες εμφανίζονται όλο και περισσότερο, κυρίως λόγω της άσχημης κατάστασης της παγκόσμιας οικονομίας, αλλά επίσης και με πρόσχημα την προστασία της ασφάλειας των τροφίμων. Ως Ευρωπαίοι πρέπει να επαναλαμβάνουμε τη συστηματική συμμετοχή στην έννοια της αμοιβαιότητας. Εάν εμείς είμαστε ανοιχτοί, τότε και εκείνοι πρέπει να είναι ανοιχτοί.
<P>
Τι θα πρέπει να περιμένουμε προς αυτήν την κατεύθυνση από το νέο Πρόεδρο των "νωμένων Πολιτειών και από το πακέτο μέτρων που μόλις ανακοίνωσε; Τι μπορούμε να περιμένουμε από την Κίνα; Στην πραγματικότητα, κυρίως σε ό,τι αφορά αυτά στρεφόμαστε προς εσάς ώστε να ενεργήσετε, καθώς αυτήν την εποχή της χρηματοοικονομικής κρίσης με τις μαζικές μειώσεις προσωπικού και τις οικονομίες που συρρικνώνονται, ακριβώς αυτό το άνοιγμα της αγοράς μπορεί εν δυνάμει να εξυπηρετήσει τα συμφέροντά μας.
<P>
Κυρία Πρόεδρε, τα ερωτήματά μας υποβάλλονται με την πρόθεση να επισημανθούν τα οφέλη που μπορούν να αναμένουν οι πολίτες μας από ένα τέτοιο πακέτο μέτρων και όσα μπορούμε να προσφέρουμε με ένα πακέτο τέτοιου είδους. Αντιλαμβάνομαι πλήρως ότι δεν μπορείτε να απαντήσετε σε αυτά τα ερωτήματα στον σύντομο χρόνο που είναι τώρα διαθέσιμος, αλλά θα ήθελα να σας καλέσω τις επόμενες εβδομάδες και μήνες να είστε ειλικρινής κατά την επικοινωνία σας με τους πολίτες σχετικά με τα ζητήματα που βρίσκονται στο τραπέζι και ό,τι αυτά σημαίνουν για εκείνους. Αυτό έχει ιδιαίτερη σημασία καθώς πλησιάζουν οι ευρωπαϊκές εκλογές και ελπίζω ότι μπορούμε να βασιστούμε σε εσάς, ώστε να κρατήσετε το ζήτημα αυτό υψηλά στην ατζέντα.
<SPEAKER ID="074" NAME="Francisco Assis" AFFILIATION="PSE">
Σε αυτήν την συγκυρία της τόσο σοβαρής χρηματοοικονομικής κρίσης, είναι απολύτως απαραίτητο να σημειωθεί πρόοδος και να ολοκληρωθούν οι διαπραγματεύσεις της Ντόχα.
<P>
Σε περίοδο κρίσης υπάρχει πάντοτε η τάση να υποχωρούμε στον πειρασμό του προστατευτισμού. Ο προστατευτισμός είναι στην πραγματικότητα ένα είδος νεύρωσης, η οποία τείνει να επηρεάζει τις κοινωνίες και τα κράτη σε εποχές που αντιμετωπίζουν σοβαρές κρίσεις, όπως αυτή που βιώνουμε σήμερα. Πρέπει, κατά συνέπεια, να πολεμήσουμε σαφώς ενάντια στην πιθανή εμφάνιση του πειρασμού του προστατευτισμού, επειδή γνωρίζουμε από την ιστορία πού μας οδηγεί κάτι τέτοιο. Οδηγεί στη γενική πτώχεια της παγκόσμιας κοινότητας και δε συμβάλλει με κανέναν τρόπο στην επίλυση των σοβαρών προβλημάτων που αντιμετωπίζουμε. Ωστόσο, άλλο πράγμα είναι ο προστατευτισμός, στον οποίο πρέπει οπωσδήποτε να ασκηθεί κριτική και στον οποίο πρέπει να αντισταθούμε, και άλλο τελείως διαφορετικό πράγμα είναι η ανάγκη εγγύησης της προστασίας νόμιμων συμφερόντων σε διάφορες περιοχές του κόσμου, στις οποίες έχουμε διαχωριστεί. Εδώ η Ευρωπαϊκή Ένωση έχει επίσης την υποχρέωση να υποστηρίξει τα συμφέροντα των Ευρωπαίων και όχι μόνο τα συμφέροντα των Ευρωπαίων ως καταναλωτών, αλλά επίσης τα συμφέροντα των Ευρωπαίων ως παραγωγών.
<P>
Για το λόγο αυτόν είναι σημαντικό να προχωρήσουν οι πολυμερείς διαπραγματεύσεις της Ντόχα. Παρόλο που γνωρίζουμε ότι ο προστατευτισμός αποτελεί όντως σφάλμα, γνωρίζουμε επίσης ότι η ανεξέλεγκτη ελευθέρωση του διεθνούς εμπορίου οδηγεί αναπόφευκτα σε πολύ σοβαρές καταστροφές από οικονομική και κοινωνική άποψη. Ο μόνος τρόπος αποφυγής τέτοιας ανεξέλεγκτης ελευθέρωσης είναι η πιθανή σύναψη συμφωνίας στο κατάλληλο φόρουμ, δηλαδή στον Παγκόσμιο Οργανισμός Εμπορίου, μιας πολυμερούς συμφωνίας που καθορίζει κανόνες για τη διασφάλιση των νόμιμων συμφερόντων όλων των ενδιαφερόμενων μερών. Ο ρόλος της Ευρωπαϊκής Επιτροπής και της Ευρωπαϊκής Ένωσης και σε αυτήν την περίπτωση είναι ακριβώς να αποκαταστήσει την εμπιστοσύνη των Ευρωπαίων.
<P>
Υπάρχει επίσης κρίση εμπιστοσύνης στην Ευρώπη σήμερα όσον αφορά την ικανότητα άμυνας και πολιτικής ρύθμισης εκείνων που την εκπροσωπούν είτε πρόκειται για τα κράτη μέλη, την Ευρωπαϊκή Επιτροπή ή την Ευρωπαϊκή Ένωση συνολικά. Συνεπώς, η πρόκληση που αντιμετωπίζουμε είναι ακριβώς εκείνη που συνίσταται στο να βοηθήσουμε να τερματιστεί αυτή η κρίση εκπροσώπησης και εμπιστοσύνης διασφαλίζοντας ότι προχωρούμε στον σωστό δρόμο. Ο σωστός δρόμος, σε αυτήν την περίπτωση, είναι η εγγύηση μιας πολυμερούς συμφωνίας, η οποία διασφαλίζει όλα τα νόμιμα συμφέροντά μας.
<SPEAKER ID="075" NAME="Γεώργιος Τούσσας" AFFILIATION="GUE/NGL">
Κυρία Πρόεδρε, στρατηγική επιλογή της Ευρωπαϊκής Ένωσης και των αστικών κυβερνήσεων, μεσούσης της βαθειάς καπιταλιστικής κρίσης - κρίσης περί συσσώρευσης κεφαλαίου και υπερπαραγωγής - που μαστίζει και τα κράτη μέλη της Ευρωπαϊκής Ένωσης, είναι η αξιοποίηση και του Παγκόσμιου Οργανισμού Εμπορίου σαν σημαντικό στήριγμα με ενεργό ρόλο για την επιβολή της πλήρους απελευθέρωσης του εμπορίου και των συναλλαγών, τις ιδιωτικοποιήσεις και τις εξαγορές, τη διείσδυση των ευρωπαϊκών μονοπωλίων σε νέες αγορές. Οι συνομιλίες του Γύρου της Ντόχα έχουν σαν στόχο τη συντονισμένη ολομέτωπη επίθεση του κεφαλαίου ώστε οι πολυεθνικές επιχειρήσεις να λεηλατήσουν τις πρώτες ύλες των τρίτων χωρών και να αυξήσουν την εκμετάλλευση των εργαζομένων σε όλο τον καπιταλιστικό κόσμο. " αντιλαϊκή κοινή αγροτική πολιτική είναι το αντάλλαγμα για την προώθηση των στόχων της Ευρωπαϊκής Ένωσης για την απελευθέρωση των αγορών μη αγροτικών προϊόντων και υπηρεσιών προκειμένου να κατοχυρωθούν θέσεις στην ιμπεριαλιστική πυραμίδα. Είναι προφανές ότι μας ενδιαφέρει το διεθνές εμπόριο και η ανάπτυξή του σε βάση αμοιβαίου οφέλους. Είναι όμως αδύνατο, σε ιμπεριαλιστικές συνθήκες, οι παγκόσμιες συναλλαγές να είναι ισότιμες και στη βάση του αμοιβαίου οφέλους. Γι' αυτό είναι επιτακτική ανάγκη να κλιμακωθεί ο αγώνας των εργαζομένων σε αντιιμπεριαλιστική αντιμονοπωλιακή κατεύθυνση προκειμένου να γίνουν ριζικές αλλαγές τόσο σε διεθνές επίπεδο όσο και σε κάθε χώρα χωριστά.
<SPEAKER ID="076" NAME="Nils Lundgren" LANGUAGE="SV">
Κυρία Πρόεδρε, ο Γύρος της Ντόχα απέτυχε πέρυσι. Πρόκειται για εξαιρετικά σοβαρή κατάσταση. " πρόοδος προς το ελεύθερο παγκόσμιο εμπόριο τις τελευταίες δεκαετίες έσωσε έναν απίστευτο αριθμό ανθρώπων από την φτώχεια σε τέτοια κλίμακα που άλλαξε στην πραγματικότητα τον κόσμο. Τώρα, ωστόσο, η παγκόσμια οικονομία βρίσκεται σε βαθιά κρίση. Αυτό δεν είναι αποτέλεσμα του ελεύθερου εμπορίου και αυτού του είδους παγκοσμιοποίησης, αλλά αποτέλεσμα μιας παγκόσμιας οικονομικής κρίσης. Υπό αυτήν την άποψη, η κατάσταση είναι παρόμοια με εκείνη που ζήσαμε στο τέλος της δεκαετίας του 1920.
<P>
Αυτού του είδους η οικονομική κρίση έχει ως αποτέλεσμα την παγκόσμια ύφεση. Την τελευταία φορά, έφερε στην εξουσία τον Χίτλερ. Οδήγησε στις φρικαλεότητες του Δευτέρου Παγκοσμίου Πολέμου και στα 50 χρόνια κομμουνιστικής δουλείας στη μισή Ευρώπη και στη μισή Ασία. Τα ζητήματα που συζητάμε εδώ είναι σημαντικά. " πιο σημαντική αιτία της παγκόσμιας ύφεσης εκείνη την εποχή ήταν η αναβίωση του προστατευτισμού. " μία χώρα μετά την άλλη επέβαλαν δασμούς, ποσοτικούς περιορισμούς, κανόνες "αγοράς εγχώριων προϊόντων" και ανταγωνιστικές υποτιμήσεις.
<P>
Υπάρχει πραγματικά μεγάλος κίνδυνος να επαναληφθεί αυτή η κατάσταση τώρα. Υπάρχουν πολλά ανησυχητικά σημάδια. Ο Πρόεδρος Ομπάμα στην πραγματικότητα κέρδισε τις εκλογές χάρη σε μια πλατφόρμα προστατευτισμού. Βλέπουμε τα πρώτα σημάδια. Υπάρχει τώρα ένα μεγάλο πακέτο στο τραπέζι, το οποίο περιλαμβάνει μια ρήτρα για "αγορά αμερικανικών προϊόντων" που αφορούν το χάλυβα για την οικοδομική βιομηχανία. Αυτό μπορεί να είναι η αρχή.
<P>
Εάν έχει ανοίξει η πόρτα, και άλλες χώρες θα ανακαλύψουν ότι μπορούν να κάνουν κάτι παρόμοιο, δεδομένης της άσχημης κατάστασης. Οι χώρες αυτές που έχουν τώρα επηρεαστεί άσχημα σε ολόκληρο τον κόσμο και μέσα στην ΕΕ θα μπουν στον πειρασμό να υποσχεθούν στους εργαζομένους και στις επιχειρήσεις τους προστασία ενάντια στον ξένο προστατευτισμό. Μπορεί κανείς να διακρίνει με σαφήνεια τις τάσεις. Εάν αυτή η διαδικασία ξεκινήσει, δε θα είναι δυνατό να τη σταματήσουμε. Αυτό θα είναι πραγματικά καταστροφικό.
<P>
" ΕΕ είναι ο μεγαλύτερος εμπορικός συνασπισμός στον κόσμο και συνεπώς έχει σημαντική ευθύνη. Στον τομέα της εμπορικής πολιτικής, η ΕΕ μιλά με μια φωνή και, για μια φορά, αυτό είναι καλό, αλλά τι θα πει αυτή η φωνή τώρα; Υπάρχουν λόγοι απαισιοδοξίας.
<P>
Το κλειδί της επιτυχίας βρίσκεται στον γεωργικό τομέα. Ωστόσο, η εκστρατεία της Γαλλίας και της Γερμανίας προκειμένου να πείσει την ΕΕ να αγοράσει γάλα σε σκόνη και βούτυρο και να αρχίσει να επιδοτεί τις εξαγωγές γαλακτοκομικών προϊόντων δεν αποτελεί καλή ένδειξη. Αυτή είναι στενόμυαλη πολιτική για το προσωπικό συμφέρον και όχι πολιτική ικανότητα.
<P>
Συνεπώς, το Συμβούλιο και το Κοινοβούλιο πρέπει άμεσα να δημοσιεύσουν σαφείς δηλώσεις, σύμφωνα με τις οποίες η ΕΕ θα υπερασπιστεί το ελεύθερο εμπόριο σε όλο τον κόσμο και θα ανοίξει τον δρόμο της προόδου στο εμπόριο γεωργικών προϊόντων. Τίποτε δεν μπορεί να είναι πιο σημαντικό από αυτό. Σας ευχαριστώ που μου δώσατε το λόγο.
<SPEAKER ID="077" NAME="Christofer Fjellner" AFFILIATION="PPE-DE">
(SV) Θα ήθελα να ξεκινήσω συμφωνώντας με τον προηγούμενο ομιλητή, ότι ο Γύρος της Ντόχα είναι εξαιρετικά σημαντικός, αλλά θα ήθελα να προσθέσω ότι το πιθανότερο είναι πως ποτέ δεν υπήρξε πιο σημαντικός απ'ό,τι τώρα. Πιστεύω ότι, ακριβώς στη μέση αυτής της οικονομικής κρίσης, χρειάζεται περισσότερο από ποτέ να δείξουμε ότι το παγκόσμιο εμπορικό σύστημα πράγματι λειτουργεί.
<P>
Το να αφήσουμε το Γύρο της Ντόχα πίσω μας και να πούμε ότι δεν μπορούμε να επιτύχουμε συμφωνίες σε παγκόσμιο επίπεδο όσον αφορά το εμπόριο θα ήταν, κατά τη γνώμη μου, καταστροφή η οποία θα έπληττε το παγκόσμιο εμπορικό σύστημα στο σύνολό του. " αποτυχία του Γύρου της Ντόχα πιθανότατα ποτέ δε θα έχει μεγαλύτερο κόστος απ'ό,τι τώρα.
<P>
Το γεγονός ότι ο Γύρος της Ντόχα είναι πιο σημαντικός τώρα από οποιαδήποτε άλλη στιγμή στο παρελθόν οφείλεται ακριβώς στην οικονομική κρίση. Κατά τη γνώμη μου, ο μεγαλύτερος κίνδυνος που αντιμετωπίζουμε όσον αφορά αυτήν την οικονομική κρίση δεν είναι η έλλειψη κεφαλαίου για την αγορά δανείων∙ ο μεγαλύτερος κίνδυνος είναι να προκληθούν τάσεις προστατευτισμού. Αυτό το έχουμε δει στη διάρκεια της ιστορίας. Συνέβη κατά τη δεκαετία του 1930 και κατέληξε κυριολεκτικά σε καταστροφή για την παγκόσμια οικονομία, και συνέβη επίσης κατά τη δεκαετία του 1970.
<P>
Πιστεύω πως ήδη μπορούμε να δούμε τις ενδείξεις ότι ο κόσμος θεωρεί ότι αυτά τα θεμελιώδη προβλήματα μπορούν να επιλυθούν μέσω μεγαλύτερου προστατευτισμού, παρά το γεγονός ότι υπάρχει κίνδυνος εξάπλωσης του προστατευτισμού και δημιουργίας μιας ακόμα μεγαλύτερης κρίσης στην παγκόσμια οικονομία. Αυτό συμβαίνει στον τομέα των υπηρεσιών, των οικονομικών υπηρεσιών και στο εμπόριο υπηρεσιών συγκεκριμένα. Στον τομέα των οικονομικών υπηρεσιών βλέπουμε τον προστατευτισμό να αυξάνεται πολύ γρήγορα.
<P>
Για να επιστρέψω στο Γύρο της Ντόχα ως έχει σήμερα, η κύρια κριτική που άσκησα κατά τη διάρκεια όλης της περιόδου διαπραγματεύσεων στο Γύρο της Ντόχα είναι μάλλον ότι άρχισε να ασχολείται με τη γεωργία, με τη γεωργία και με ακόμα περισσότερη γεωργία. Πιστεύω ότι αυτή είναι μια ιδιαίτερα περιορισμένη ημερήσια διάταξη, και πραγματικά θεωρώ ότι στο παγκόσμιο εμπόριο αξίζει μια πολύ πιο ευρεία προσέγγιση, ιδίως αν λάβουμε υπόψη το γεγονός ότι η γεωργία αποτελεί ένα σχετικά μικρό κομμάτι του παγκόσμιου εμπορίου σε σύγκριση με το συνδυασμό βιομηχανικών αγαθών και υπηρεσιών, για παράδειγμα. Πιστεύω επίσης ότι αντιστοιχεί σε ένα σχετικά μικρό τμήμα του δυναμικού μεγέθυνσης, κυρίως, ίσως εδώ στην Ευρώπη. Οι νέες ευκαιρίες για πρόσβαση σε αγορές και το άνοιγμα νέων αγορών σε παγκόσμιο επίπεδο, κυρίως στον τομέα του εμπορίου υπηρεσιών, αλλά και στον τομέα των βιομηχανικών αγαθών είναι, πιστεύω, ιδιαίτερης σημασίας, ώστε να γίνει η αρχή και να αναζωογονηθεί η παγκόσμια οικονομική μεγέθυνση.
<P>
Ως εκ τούτου, θα ήθελα να θέσω στην Επίτροπο ένα ερώτημα. Τι σκοπεύει να κάνει η Επιτροπή και ποιες πρωτοβουλίες έχει αναλάβει ώστε να συμβάλει στη διεύρυνση του Γύρου της Ντόχα προκειμένου να απομακρυνθούμε από αυτήν την κουραστική κατάσταση κατά την οποία συγκεντρωνόμαστε και αλληλοκατηγορούμαστε για το εμπόριο γεωργικών προϊόντων, το εμπόριο γεωργικών προϊόντων και μόνο το εμπόριο γεωργικών προϊόντων, όταν γνωρίζουμε ότι αυτό που χρειάζεται η παγκόσμια οικονομία είναι μια πολύ ευρύτερη ημερήσια διάταξη για το εμπόριο, η οποία να περιλαμβάνει επίσης το εμπόριο υπηρεσιών και το εμπόριο βιομηχανικών προϊόντων. Σας ευχαριστώ πάρα πολύ.
<SPEAKER ID="078" NAME="Mairead McGuinness" AFFILIATION="PPE-DE">
Κυρία Πρόεδρε, θα ήθελα να καλωσορίσω την Επίτροπο. Ο προκάτοχός της, ο κ. Mandelson, ήταν ιδιαίτερα γνωστός στην Ιρλανδία για λόγους τους οποίους είμαι σίγουρη ότι γνωρίζει.
<P>
Το ζήτημα του Γύρου της Ντόχα δε συζητείται από το λαό της Ευρώπης. Συζητείται σε μέρη όπως αυτό, αλλά όταν συναντώ κόσμο που έχει χάσει τη δουλειά του, για παράδειγμα, δε λέει "Ας υιοθετήσουμε τη Ντόχα". Πιστεύω λοιπόν ότι δεν υπάρχει σχέση μεταξύ της Ντόχα και της οικονομικής ανάπτυξης, παρόλη τη θεωρία που παρουσιάζεται εδώ.
<P>
Όσον αφορά την παγκοσμιοποίηση των χρηματοπιστωτικών αγορών, θα έλεγα ότι πρόκειται για μια περίπτωση όπου η παγκοσμιοποίηση απέτυχε - αν και ίσως θα ήταν πιο δίκαιο να πω ότι η ρύθμιση των χρηματοπιστωτικών αγορών, ή η απουσία της, ήταν που απέτυχε. Με ενδιαφέρουν τα πρόσφατα σχόλια του Επίτροπου McCreevy σύμφωνα με τα οποία ορισμένα από τα προβλήματα σε αυτόν τον τομέα έχουν προκληθεί από την οικοδόμηση αυτοκρατοριών από τις ρυθμιστικές αρχές των κρατών μελών. Αυτό ίσως αποτελεί αντικείμενο άλλης συζήτησης, ωστόσο δείχνει με ποιον τρόπο, παρόλο που μιλάμε για την παγκοσμιοποίηση σαν να είναι κάτι σπουδαίο, αυτό δεν ισχύει για τον χρηματοπιστωτικό τομέα.
<P>
Όσον αφορά τη γεωργία - για την οποία μίλησαν άλλοι ομιλητές ακριβώς πριν από εμένα - συμπέρανα ότι η γεωργία δεν ήταν το σημείο που ξεχώρισε στην Ντόχα. Είναι, όμως, ένα πολύ σοβαρό ζήτημα, για το οποίο ανησυχώ ιδιαιτέρως. Ίσως επειδή είμαι μεγαλύτερος σε ηλικία από τον τελευταίο ομιλητή - ο οποίος ανήκει στην πολιτική μου ομάδα - θεωρώ τη γεωργία πολύ σημαντική, καθώς παράγει τροφή και βρίσκεται ως εκ τούτου υψηλότερα στην κλίμακα απ' ό,τι εκείνος την τοποθέτησε. Νομίζω ότι πρέπει να το θυμόμαστε αυτό. Αυτό το σώμα ψήφισε μια έκθεση που παρουσίασα σχετικά με την παγκόσμια επισιτιστική ασφάλεια. Ανησυχούμε για αυτήν, όπως είναι εύλογο. Θα έπρεπε να είναι ένα ζήτημα προς συζήτηση σε επίπεδο Ντόχα.
<P>
Ένα άλλο ζήτημα είναι ο τρόπος με τον οποίο οι ευρωπαίοι παραγωγοί - οι γεωργοί - μπορούν να είναι ανταγωνιστικοί, όταν στην Ευρωπαϊκή Ένωση έχουμε διαφορετικά, πιο υψηλά πρότυπα για την καλή διαβίωση των ζώων σε σχέση με το περιβάλλον, τα οποία δε συζητήθηκαν στον ΠΟΕ. Θα έχετε τους πολίτες μας με το μέρος σας σε αυτό το ταξίδι, μόνο εάν αυτά τα ζητήματα συζητηθούν στον ΠΟΕ. Ειλικρινά, πιστεύω πως ποτέ δεν υπήρξε περίπτωση που να είχαμε περισσότερη ανάγκη άμεσης συζήτησης αυτών των πραγμάτων σε αυτήν την αίθουσα συνεδριάσεων και στη Γενεύη απ' ό,τι τώρα.
<P>
Θα ήθελα να σας ρωτήσω εάν, κατά τα συμπερασματικά σας σχόλια, θα μπορούσατε να αναφερθείτε σε ορισμένα από αυτά τα ιδιαιτέρως πραγματικά ζητήματα, έτσι ώστε ο κόσμος να αντιληφθεί ότι συζητούνται. Δε βλέπω το Γύρο της Ντόχα να εξελίσσεται με την ταχύτητα που ισχυρίζεστε. Ίσως κάνω λάθος.
<SPEAKER ID="079" NAME="Paul Rübig" AFFILIATION="PPE-DE">
(DE) Κυρία Πρόεδρε, κυρία Επίτροπε, κυρίες και κύριοι, στο πλαίσιο του Γύρου της Ντόχα, θα ήθελα να μάθω με ποιον τρόπο η Γενική Διεύθυνση Εμπορίου σκοπεύει να διαφυλάξει τη δασμολογική ποσόστωση, η οποία ενισχύει την ανταγωνιστικότητα της ευρωπαϊκής βιομηχανίας προϊόντων ζύμωσης. " δασμολογική ποσόστωση εξυπηρετεί έναν πολύ σημαντικό σκοπό, επειδή η βιομηχανία προϊόντων ζύμωσης πρέπει να παραμείνει διεθνώς ανταγωνιστική.
<P>
Δεύτερον, πώς θα απαντήσετε στη ρήτρα για το χάλυβα που μόλις υιοθέτησε το Κογκρέσο των "ΠΑ, η οποία θα εμποδίζει τη χρήση χάλυβα από την ΕΕ στις "νωμένες Πολιτείες;
<SPEAKER ID="080" NAME="Czesław Adam Siekierski" AFFILIATION="PPE-DE">
(PL) Κυρία Πρόεδρε, στόχος του Γύρου της Ντόχα ήταν να παρασχεθεί βοήθεια στις πιο φτωχές χώρες όσον αφορά την ανάπτυξή τους, να βγουν από τη φτώχεια. Ως εκ τούτου, από τη μία πλευρά πρέπει να κάνουμε τα πάντα για να βοηθήσουμε, αλλά από την άλλη πλευρά δεν πρέπει να ξεχνάμε τις δικές μας επιχειρήσεις ή τους γεωργούς μας.
<P>
Ως εκ τούτου, θα ήθελα να θέσω ένα ερώτημα: με ποιον τρόπο μπορούμε να προστατέψουμε τις μικρομεσαίες επιχειρήσεις μας από την πτώχευση και με ποιον τρόπο μπορούμε να προστατέψουμε τις μικρές μονάδες μας από τον ανταγωνισμό από την Κίνα, την Ινδία ή τη Βραζιλία; Ας πούμε δυνατά και με σαφήνεια ότι, προκειμένου να εισάγουμε οποιουδήποτε είδους προϊόν στην ΕΕ, ανεξαρτήτως του αν πρόκειται για παπούτσια ή βόειο κρέας, πρέπει να πληρούνται συγκεκριμένα πρότυπα. Τότε θα μπορούμε να μιλάμε για ισότιμο ανταγωνισμό.
<P>
" ολοκλήρωση των διαπραγματεύσεων τους επόμενους μήνες θα είναι ιδιαίτερα δύσκολη, επειδή υπάρχει απουσία πολιτικής θέλησης από την πλευρά των ηγετών που πραγματικά μετράνε στις διαπραγματεύσεις. Υπάρχει κίνδυνος αύξησης του προστατευτισμού λόγω της τρέχουσας παγκόσμιας οικονομικής κρίσης.
<SPEAKER ID="081" NAME="Zbigniew Zaleski" AFFILIATION="PPE-DE">
(PL) Θα ήθελα να πω ότι, καθώς παρακολουθούσα την τελευταία συζήτηση στη Ντόχα στο Κατάρ, είχα την εντύπωση ότι οι αναπτυσσόμενες χώρες έχουν παράπονα από εμάς, τις ανεπτυγμένες χώρες. Ίσως αυτό αποτελεί κάποιου είδους απόηχο της αποικιοκρατίας ή οφείλεται στο ότι έχουν συνηθίσει να λαμβάνουν άμεση βοήθεια και κάποιου είδους φιλανθρωπική προσφορά. Κατά την άποψή μου οι πλούσιες χώρες μπορούν να βοηθήσουν μέσω των καλών εμπορικών σχέσεων, των καλών προτύπων και της εκπαίδευσης. Τίποτε δεν είναι πιο ουσιαστικό από το να γίνουν οι τοπικές επιχειρήσεις ανεξάρτητες και να οικοδομηθούν οριζόντιες σχέσεις ανάμεσα στις χώρες της Αφρικής, της Ασίας και επίσης της Λατινικής Αμερικής. Πιστεύω επίσης ότι ακριβώς η παροχή υπηρεσιών είναι εκείνη που διδάσκει τη διαχείριση, τη συνεργασία και τα καλά πρότυπα. Σε αυτό το πλαίσιο, η αξιοποίηση του ανοίγματος της αγοράς στις υπηρεσίες είναι πολύ σημαντική και για τις δύο πλευρές.
<SPEAKER ID="082" NAME="Mairead McGuinness" AFFILIATION="PPE-DE">
Κυρία Πρόεδρε, σας ευχαριστώ που μου δώσατε ένα λεπτό ακόμα, διότι έχει σημασία για τα σχόλιά μου σχετικά με τη γεωργία. Δίνεται η εντύπωση ότι οι ευρωπαίοι γεωργοί είναι οι μόνοι με ανησυχίες. Ωστόσο, η αλήθεια είναι ότι στη Ντόχα οι Ινδοί διαπραγματευτές ανησυχούν για τους μικρογεωργούς τους και τις ζοφερές συνέπειες που η μετακίνηση στο ελεύθερο εμπόριο θα είχε όχι μόνο για τους μεμονωμένους γεωργούς, αλλά επίσης για την κοινωνική σταθερότητα στη χώρα τους. Συνεπώς, το ζήτημα της γεωργίας αφορά όλους τους διαπραγματευτικούς εταίρους και πρέπει να είμαστε ειλικρινείς όσον αφορά αυτό. Κυρία Επίτροπε, και πάλι ίσως στα συμπερασματικά σας σχόλια μπορέσετε να αναφερθείτε σε αυτό.
<SPEAKER ID="083" NAME="Catherine Ashton">
Μέλος της Επιτροπής. - Κυρία Πρόεδρε, θα προσπαθήσω να αναφερθώ σύντομα στις ανησυχίες που έθεσαν τα Μέλη.
<P>
Κύριε Παπαστάμκο, συμφωνώ μαζί σας σχετικά με τις νομικές και κανονιστικές επιβαρύνσεις. Είναι πολύ σημαντικό να εξεταστούν αυτές προσηκόντως. Είναι σημαντικό να τις επιλύσουμε και συμφωνώ επίσης όσον αφορά τη σημασία της ασφάλειας σε αυτό το πλαίσιο.
<P>
Κάποια Μέλη, κυρίως ο κ. Lundgren και ο κ. Rübig, καθώς και ο κ. Παπαστάμκος, μίλησαν για τη διάταξη για "αγορά αμερικανικών προϊόντων", η οποία εξετάζεται τώρα από το Κογκρέσο. Τα Μέλη γνωρίζουν ότι αυτό βασίζεται στο Νόμο περί εμπορίου του 1979. Υπάρχει ήδη αυτή η διάταξη, ωστόσο μέσω της Συμφωνίας για τις Δημόσιες Συμβάσεις έχουμε αμοιβαίες συμφωνίες σύμφωνα με τις οποίες, τα έθνη που τις υπογράφουν, μπορούν να συμμετέχουν σε αυτά τα έργα. Αυτό που ελπίζουμε - και το έχουμε συζητήσει με τους Αμερικανούς - είναι να φτάσουμε εκεί που βρισκόμασταν προηγουμένως. Διάβασα τη νομοθεσία. Ανησυχώ και εγώ πολύ.
<P>
Στο τέλος Φεβρουαρίου θα πάω στην Αμερική, για να συναντήσω τον νέο Αντιπρόσωπο για το εμπόριο των "ΠΑ, ο οποίος, ελπίζουμε, ότι μέχρι τότε θα έχει διοριστεί και τα Μέλη μπορούν να μείνουν ήσυχα ότι αυτά είναι πολύ σημαντικά ζητήματα που θα συζητηθούν.
<P>
Ο κ. Ford έθιξε ορισμένα από τα ζητήματα σχετικά με τις διμερείς σχέσεις. " Κορέα σημειώνει πρόοδο και στην ASEAN αναζητώ την ευελιξία για την οποία έχουμε συζητήσει προηγουμένως με τον κ. Ford, προκειμένου να προσπαθήσουμε να κινηθούμε προς τα εμπρός σε αυτόν τον τομέα, αλλά συμφωνώ κι εγώ ότι δεν υπάρχει υποκατάστατο σε ό,τι αφορά την αξία και τη σημασία των πολυμερών ρυθμίσεων.
<P>
Σχετικά με ό,τι είπαμε για την Ινδία, ο Πρωθυπουργός Singh κατέστησε σαφές ότι είναι ιδιαιτέρως προσηλωμένος. Συμφωνώ με την κ. McGuinness ότι το θέμα της γεωργίας για την Ινδία, στο οποίο επίσης θα επανέλθω, είναι πολύ σημαντικό. Ήμουν με τον Kamal Nath στο Λονδίνο την προηγούμενη εβδομάδα και συζητούσαμε για την Ντόχα∙ και εκείνος ως Υπουργός Εμπορίου της Ινδίας έθιξε ακριβώς το ίδιο θέμα με την κ. McGuinness σχετικά με την εξαιρετική σημασία των γεωργών με χαμηλό επίπεδο διαβίωσης. Συμφωνώ απολύτως με τα σχόλιά της και σαφώς με όσα είπε ο Υπουργός.
<P>
Κ. Pannella, δε νομίζω ότι βρισκόμαστε ακριβώς στο έλεος των γεγονότων. Νομίζω ότι εμείς ως Ευρώπη πρέπει να δώσουμε ώθηση προς τα εμπρός, να χρησιμοποιήσουμε την επιρροή μας και να καταστήσουμε απολύτως σαφές ότι συμφωνούμε με όσα είπατε σχετικά με την κρίσιμη σημασία του αγώνα εναντίον του προστατευτισμού. Πρόκειται για μεγάλη πρόκληση και μία από τις προκλήσεις που εμπεριέχει είναι η επικοινωνία, η επιβεβαίωση ότι ο κόσμος καταλαβαίνει.
<P>
Ο κ. Hénin δεν παρέμεινε, δυστυχώς, για την απάντησή μου, ωστόσο δεν πρόκειται για θέμα θυσίας της βιομηχανίας για χάρη των καταναλωτών. Πρόκειται για τη βιομηχανική μεγέθυνση και ανάπτυξη. Πρόκειται για την προστασία των θέσεων εργασίας των εργαζομένων, επειδή γνωρίζουμε τη σημασία του εμπορίου και των εξαγωγών για να επιτευχθεί ακριβώς αυτό. Όσον αφορά τη θεσμική μεταβολή στον ΠΟΕ, θα μπορούσαμε να αφιερώσουμε χρόνο σε αυτό, αλλά θέλω να αφιερώσω το χρόνο μου στην εξεύρεση πρακτικών τρόπων αντιμετώπισης αυτής της δύσκολης περιόδου για την οικονομία.
<P>
" κ. Wortmann-Kool μίλησε για τις υπηρεσίες. Συμφωνώ ότι είναι πολύ σημαντικό θέμα. Είναι, επίσης, πολύ σημαντικό να υπάρχει διαφάνεια. Συμφωνώ απολύτως σε αυτό.
<P>
Κύριε Assis, η προστασία των συμφερόντων μας και όχι ο προστατευτισμός είναι απολύτως σωστή. Υπάρχει μια θεμελιώδης διαφορά όσον αφορά την οποία πρέπει να είμαστε σαφείς και πρέπει να διασφαλίσουμε την προστασία του εργατικού δυναμικού μέσα σε όλα αυτά.
<P>
Σχετικά με τη γεωργία, όπως είπα, είναι κρίσιμης σημασίας να επιβεβαιώσουμε ότι είμαστε σε θέση να αναπτύξουμε τις βιομηχανίες μας. Αυτό αφορά την παραγωγή τροφίμων και είναι πολύ σημαντικό στο Γύρο της Ντόχα. " συνάδελφός μου Mariann Fischer Boel έχει εργαστεί πολύ σκληρά για να διασφαλίσει ότι η ευρωπαϊκή θέση σχετικά με τη γεωργία είναι ασφαλής. Αποτελεί θεμελιώδη βάση για όλη την εργασία που πραγματοποιώ στις διμερείς, περιφερειακές και πολυμερείς συζητήσεις, ώστε να διασφαλίσω ότι παρέχονται οι καλύτερες ευκαιρίες για την προστασία της γεωργίας μας συνολικά στο μέλλον.
<P>
Όσο για τη βιομηχανία προϊόντων ζύμωσης, κ. Rübig, αντιλαμβάνομαι ότι αυτά τα ζητήματα συζητούνται επί του παρόντος, αλλά θα ήμουν ευτυχής να επανέλθω με λεπτομέρειες.
<P>
Τέλος, σχετικά με τις μικρομεσαίες επιχειρήσεις, κ. Siekierski, είναι πολύ σημαντικό να προστατέψουμε τις μικρές επιχειρήσεις μας. Συνεργάζομαι στενά με τον Günter Verheugen ώστε να κάνουμε τις επιχειρήσεις και το εμπόριο να συνεργαστούν αποτελεσματικά, προκειμένου να διασφαλιστεί η παροχή ευκαιριών στις μικρές επιχειρήσεις, να μας ενημερώσουν πού πρέπει να ανοίξουν αγορές, να τους στηρίξουμε βοηθώντας αυτές τις αγορές να ανοίξουν και να τους στηρίξουμε στο εμπόριο.
<SPEAKER ID="084" NAME="Πρόεδρος">
" συζήτηση έληξε.

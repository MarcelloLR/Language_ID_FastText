<CHAPTER ID="018">
Σχέδιο δράσης για την ενεργειακή απόδοση (συζήτηση)
<SPEAKER ID="626" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Bendt Bendtsen, εξ ονόματος της Επιτροπής Βιομηχανίας, Έρευνας και Ενέργειας, σχετικά με την αναθεώρηση του σχεδίου δράσης για την ενεργειακή απόδοση.
<SPEAKER ID="627" NAME="Bendt Bendtsen" LANGUAGE="DA">
Κύριε Πρόεδρε, ο στόχος της ΕΕ για την επίτευξη εξοικονόμησης ενέργειας κατά 20% έως το 2020 θα μπορούσε να διατρέξει τον κίνδυνο να γίνει απλά άλλη μία προφητεία της Λισαβόνας. Με τις σημερινές πρωτοβουλίες, φαίνεται ότι θα επιτύχουμε το 10% ή το 11%. Αυτό δεν αρκεί. Πρέπει να επενδύσουμε στην ενεργειακή απόδοση για οικονομικούς, εμπορικούς, περιβαλλοντικούς και κοινωνικούς λόγους. Μια μεγαλύτερη επικέντρωση στην ενεργειακή απόδοση θα σημαίνει, κατά κύριο λόγο, ότι θα χρησιμοποιούμε λιγότερη ενέργεια. Αυτό θα έχει ως αποτέλεσμα την εξοικονόμηση και, σύμφωνα με τα στοιχεία της Επιτροπής, τα οικονομικά οφέλη της επίτευξης του στόχου του 20% είναι της τάξεως των 1.000 ευρώ ανά νοικοκυριό ετησίως.
<P>
Ενώ η Κίνα και οι "νωμένες Πολιτείες πραγματοποιούν τώρα σημαντικές επενδύσεις σε αυτόν τον τομέα, τα πράγματα κινούνται με πιο αργούς ρυθμούς στην Ευρώπη. Έχουμε μείνει πίσω. Στην Κίνα, το κράτος επιδοτεί αυτές τις βιομηχανίες. Οι "νωμένες Πολιτείες διαθέτουν εξαιρετικούς όρους πλαίσιο για τις επιχειρήσεις, ενώ εμείς οι ευρωπαίοι πολίτες σκεφτόμαστε μόνο πόση πολυτέλεια θα επιτύχουμε με τους μισθούς μας. Δεν υπάρχει μεγάλη επικέντρωση στην καινοτομία και στην επίτευξη αποτελεσμάτων. Από πολιτική άποψη, πρέπει να επικεντρωθούμε σε ορισμένους τομείς που μπορούν να μας επιτρέψουν να αφήσουμε πίσω μας έναν καλύτερο κόσμο από αυτόν που παραλάβαμε -τομείς που θα προσφέρουν επίσης μεγάλη οικονομική απόδοση, θα δημιουργήσουν νέες θέσεις εργασίας και θα βελτιώσουν την ανταγωνιστικότητά μας.
<P>
" ενεργειακή απόδοση έχει επίσης το επιπλέον όφελος της παροχής εργασίας για τις ευρωπαϊκές μικρομεσαίες επιχειρήσεις. Οι τρεις κεντρικοί πυλώνες της ευρωπαϊκής πολιτικής για την ενεργειακή απόδοση είναι, κατά τη γνώμη μου, τα εθνικά σχέδια δράσης, η πολιτική προϊόντων και τα κτίρια. Πρόκειται για τρία πολύ διαφορετικά είδη πολιτικής, και για να ξεκινήσω με τα εθνικά σχέδια δράσης, δεν έχουν αποδειχθεί πολύ αποτελεσματικά, αλλά, παρ' όλα αυτά, έχουν μεγάλο δυναμικό. Συνεπώς, πρέπει να τα βελτιστοποιήσουμε και να δώσουμε στην Επιτροπή την ευκαιρία να τα χρησιμοποιήσει ενεργά ως εργαλείο. " Επιτροπή θα έχει την ευκαιρία να απορρίψει τα σχέδια δράσης εάν δεν είναι επαρκώς φιλόδοξα. Αυτό θα έχει ως αποτέλεσμα τη διαφάνεια για τους πολίτες. Ωστόσο, είναι εξαιρετικά σημαντικό να διατηρήσουμε την ανεξαρτησία των κρατών μελών και να τους δώσουμε την ευκαιρία να αποφασίσουν τα ίδια πού θέλουν να επικεντρώσουν τις προσπάθειές τους. Έτσι, σε ορισμένες χώρες, η δυναμική για ενεργειακή εξοικονόμηση στα κτίρια είναι μεγαλύτερη σε σύγκριση με άλλες χώρες, ακριβώς όπως εντελώς διαφορετικές χώρες θα επικεντρωθούν πιθανόν σε αυξημένη ενεργειακή απόδοση που συνδέεται με την παραγωγή.
<P>
Ο δεύτερος πυλώνας είναι η πολιτική προϊόντων, η οποία αφορά τόσο τις προδιαγραφές όσο και την επισήμανση. Τα πρότυπα είναι μακράν το πιο σημαντικό εκ των δύο, και είναι πολύ εύκολο να καταδείξουμε το μέγεθος της εξοικονόμησης που θα είναι το αποτέλεσμα των προτύπων, και αυτό με τη σειρά του θα αυξήσει την καινοτομία.
<P>
" πολιτική των κτιρίων είναι επίσης σημαντική. Θα τεθούν στόχοι σε σχέση με τον οδικό χάρτη για το 2050. Τα κτίρια είναι απολύτως σημαντικά για την ενεργειακή και κλιματική πολιτική. Το 40% της κατανάλωσης ενέργειας προέρχεται από τα κτίρια. Είναι ένας τομέας όπου μπορεί να υπάρξει εξοικονόμηση που θα είναι εμφανής στους τελικούς λογαριασμούς. Είμαι πεπεισμένος ότι αυτοί οι τρεις τομείς θα παράσχουν μια σημαντική βάση για ανταγωνιστικότητα και καινοτομία για πολλά χρόνια. Συνεπώς, η έκθεση προτείνει ένα χρηματοδοτικό μέσο για τη μόχλευση των επενδύσεων σε έργα που αφορούν την ενεργειακή απόδοση. Υπάρχουν σε ορισμένες ευρωπαϊκές χώρες μοντέλα όπου οι επενδύσεις μοχλεύονται επανειλημμένα, και το ερώτημα είναι εάν η ΕΕ θα έπρεπε να διευθετήσει επίσης τα οικονομικά της με αυτόν τον τρόπο. Ελπίζω ότι το Κοινοβούλιο μπορεί να συμφωνήσει για την έγκριση αυτής της έκθεσης με μεγάλη πολιτική πλειοψηφία, καθώς αυτό είναι σημαντικό -είναι ένας πολύ σημαντικός τομέας για την Ευρώπη και για τις επιχειρήσεις μας.
<SPEAKER ID="628" NAME="Günther Oettinger" LANGUAGE="DE">
Κύριε Πρόεδρε, αξιότιμοι βουλευτές, καταρχάς, ευχαριστώ την Επιτροπή Περιβάλλοντος, Δημόσιας Υγείας και Ασφάλειας των Τροφίμων, την Επιτροπή Βιομηχανίας, Έρευνας και Ενέργειας και την Επιτροπή Περιφερειακής Ανάπτυξης του Κοινοβουλίου για την εντατική συζήτηση και για την έκθεση που συζητούμε σήμερα. Αυτό ισχύει ιδιαίτερα για τον κ. Bendtsen, αλλά και για άλλους βουλευτές που ασχολήθηκαν με αυτό το θέμα για μεγάλο χρονικό διάστημα και επέδειξαν υψηλό επίπεδο ικανότητας.
<P>
Ας κάνουμε απλά έναν απολογισμό για την ενδιάμεση κατάσταση όσον αφορά τους τρεις στόχους του 20% που έχουμε θέσει -CO2, ανανεώσιμες πηγές ενέργειας στο ενεργειακό μείγμα και μεγαλύτερη ενεργειακή απόδοση: όσον αφορά το CO2 και τις ανανεώσιμες πηγές ενέργειας, σημειώνουμε σημαντική πρόοδο, αλλά όσον αφορά την ενεργειακή απόδοση, είμαστε μόνο στην αρχή. Εάν δεν αναλάβουμε δράση, δεν θα επιτύχουμε τον στόχο. Αυτό σημαίνει ότι, μολονότι μας έχει τεθεί ένας στόχος -στο Κοινοβούλιο, στο Συμβούλιο, σε όλα τα ευρωπαϊκά θεσμικά όργανα- η πρόοδός μας, ιδιαίτερα μετά την κρίση, είναι απίθανο να έχει ως αποτέλεσμα μεγαλύτερη ενεργειακή απόδοση 20%· αντίθετα, όπως έχουν σήμερα τα πράγματα, θα ήταν δυνατόν να επιτευχθεί μόνο το πολύ 8, 9, 10% σε μια περίοδο δέκα ετών.
<P>
" δεύτερη παρατήρησή μου είναι ότι δεν είμαι πλήρως ικανοποιημένος με τον όρο ενεργειακή απόδοση, διότι κανείς εκτός από εμάς δεν τον κατανοεί. Εάν ρωτήσετε τους γείτονες ή τους φίλους σας, κατανοούν την εξοικονόμηση ενέργειας, αλλά η ενεργειακή απόδοση είναι απλά ένας τεχνικός όρος. Στην πραγματικότητα, το θέμα όσον αφορά αυτόν τον στόχο είναι ότι αυτά που πρέπει να επιτευχθούν δεν έχουν ακόμη οριστεί τελεσίδικα. Έχουμε μια γενική αξιολόγηση της κατανάλωσης ενέργειας για το 2005, η οποία συμπληρώνεται με στοιχεία από το 2007 λόγω της συμπερίληψης της Ρουμανίας και της Βουλγαρίας, και αυτό το έτος είναι το σημείο εκκίνησης. Το επίπεδο της κατανάλωσης που αναφέρεται εκεί είναι γνωστό. Την εποχή εκείνη -πριν από τη δική μου εποχή- όλες οι αποφάσεις αντικατόπτριζαν μια φυσιολογική πρόβλεψη, με άλλα λόγια, μια ενεργειακή ζήτηση που θα αυξανόταν, και από αυτό, στη συνέχεια, αφαιρούνταν το 20%. Αναρωτιέμαι εάν η ενεργειακή μας ζήτηση πράγματι θα αυξηθεί σε περίπτωση που αγνοηθεί η ενεργειακή εξοικονόμηση. Στη χώρα μου -τη Γερμανία- προφανώς δεν θα συμβεί κάτι τέτοιο. Ωστόσο, στα νέα κράτη μέλη σίγουρα θα αυξηθεί -αρκεί να αναφέρω τις μοτοσικλέτες, τον αριθμό των αυτοκινήτων ανά κάτοικο, το μέγεθος των σπιτιών, τη βιομηχανική ανάπτυξη. Ωστόσο, έως σήμερα, δεν υπήρξε κάποια αντικειμενική αναφορά που να αξιολογεί τις προβλέψεις. Είκοσι τοις εκατό - από πόσα, δεν γνωρίζουμε. Διαθέτουμε το PRIMES και άλλα μοντέλα -έχω αμφιβολίες σχετικά με πολλές από τις προβλέψεις των αριθμών. Για παράδειγμα, υπάρχουν ιδρυτικά μέλη της Ευρωπαϊκής Ένωσης που ισχυρίζονται ότι η ενεργειακή τους ζήτηση θα αυξηθεί κάθετα έως το 2020 χωρίς ενεργειακή εξοικονόμηση. " μείωση του 20% δίνει ακριβώς τα ίδια νούμερα με το 2005. Αυτό σίγουρα δεν είναι δυνατόν. Κάτι τέτοιο σημαίνει, καταρχάς, ότι χρειαζόμαστε έγκυρα νούμερα, προοπτικές και προβλέψεις. Θέλουμε να τα παράσχουμε έως τον Φεβρουάριο ή τον Μάρτιο.
<P>
Βασίζομαι στο ότι οι αρχηγοί κρατών και κυβερνήσεων θα αντιμετωπίσουν το θέμα τον Φεβρουάριο όσο σοβαρά το αντιμετώπισαν πριν από την κρίση, καθώς θεωρώ ότι, ως έχουν τα πράγματα, τα κράτη μέλη δεν θα ψηφίσουν για δεσμευτικούς στόχους. Μπορεί να επιτύχουν μια πλειοψηφία στο Κοινοβούλιο, αλλά τα κράτη μέλη θέλουν να εργάζονται προαιρετικά και απέχουν ακόμη πολύ από μια συμφωνία επί των δεσμευτικών στόχων που αποφασίστηκαν πριν από δύο ή τρία χρόνια. Συνεπώς, πρέπει να αποσαφηνίσουμε ποια είναι η πρόβλεψη για το 2020 χωρίς ενεργειακή απόδοση -περισσότερο από μια καθαρά θεωρητική σκοπιά- και, στη συνέχεια, απλά να την περικόψουμε κατά 20%.
<P>
Στη συνέχεια, πρέπει να αναρωτηθούμε από πού να αρχίσουμε. Καταρχάς, από τον τομέα των κτιρίων. Στον τομέα της στέγασης, της εργασίας και της βιομηχανίας, τα περισσότερα που πρέπει να γίνουν αφορούν τα υφιστάμενα κτίρια. Από αυτήν την άποψη, θεωρώ ότι οι ιδιοκτήτες που είναι δημόσια πρόσωπα -δήμοι, κράτη- πρέπει να δίνουν το παράδειγμα. Με άλλα λόγια, η αποδοτικότητα πρέπει, καταρχάς, να επιδιωχθεί στα κτίρια που είναι ιδιοκτησία του κράτους. Δεύτερον, υπάρχουν διαρθρωτικά προγράμματα σε ευρωπαϊκό επίπεδο και υπάρχουν διάφορα προγράμματα ανακαίνισης στις διάφορες χώρες. Πρέπει να τα συνδυάσουμε αυτά τα δύο. Ίσως θα πρέπει να παρέχουμε λιγότερα χρήματα για πλακόστρωση των αγορών και να έχουμε λιγότερες παρακαμπτήριες οδούς, αλλά αντί γι' αυτό να προσφέρουμε συγχρηματοδότηση για μεγαλύτερη ενεργειακή απόδοση. Θεωρώ ότι αυτός είναι επίσης ένας σημαντικός στόχος για την επόμενη δημοσιονομική περίοδο σε ευρωπαϊκό επίπεδο.
<P>
Στη συνέχεια, έχουμε το θέμα των μεταφορών. Αναμφίβολα, σε αυτόν τον τομέα πρέπει να υπάρξει εξοικονόμηση, καθώς γνωρίζουμε ότι υπάρχουν ορισμένα κράτη μέλη όπου αντιστοιχούν 550 αυτοκίνητα σε κάθε 1.000 κατοίκους -με μηχανές που κινούνται με πετρέλαιο ή βενζίνη- και άλλα όπου το αντίστοιχο νούμερο είναι 100 ή 120. Εδώ θα υπάρξει εναρμόνιση, όμως όχι σε επίπεδο 100 αυτοκινήτων ανά 1.000 κατοίκους στη Γερμανία, αλλά 400-500 αυτοκινήτων ανά 1.000 κατοίκους στην Ευρώπη. Συνεπώς, χρειαζόμαστε μεγαλύτερη ενεργειακή απόδοση στον τομέα των μεταφορών. Παρεμπιπτόντως, η πιο αποδοτική μορφή μεταφορών είναι αυτή που αποφεύγεται. Τρίτον, υπάρχει η βιομηχανία και, τέταρτον, υπάρχει ο τομέας της ενέργειας.
<P>
Το θέμα της δεσμευτικής φύσης τέτοιων μέτρων έχει συζητηθεί σε βάθος στο Ευρωπαϊκό Κοινοβούλιο. Ανακινήσαμε αυτό το θέμα σε ένα ανεπίσημο γεύμα στο Συμβούλιο Ενέργειας πριν από λίγες εβδομάδες. Μπορώ επίσης να σας πω ότι τα κράτη μέλη και οι υπουργοί Ενέργειας χειρίζονται το θέμα της ενεργειακής απόδοσης με μεγάλη ευαισθησία, αλλά δεν είναι ακόμη έτοιμοι να λάβουν μια απόφαση σχετικά με δεσμευτικούς στόχους. Παρεμπιπτόντως, ας εξετάσουμε την περίπτωση ενός αναδυόμενου κράτους μέλους όπως η Πολωνία: θα επιτύχει τον στόχο του μείον 20%; Αμφιβάλλω. Ή ας εξετάσουμε την περίπτωση ενός παλαιού κράτους μέλους όπως η Γερμανία, η Αυστρία ή η Ιταλία: πώς θα καταφέρουμε την Αυστρία ή τη Γερμανία, για παράδειγμα, να δεχτούν μια μείωση της τάξεως του 30%, ώστε η Πολωνία να μπορέσει να προσαρμόσει την οικονομική της ανάπτυξη, τον αριθμό των αυτοκινήτων ανά πολίτη και ό,τι άλλο χρειάζεται προς τους στόχους; Σε αυτό το πλαίσιο, έχουμε ακόμα μπροστά μας μερικές σκληρές συζητήσεις όσον αφορά τον τρόπο που θα εφαρμοστεί αυτό λεπτομερώς στους διάφορους τομείς -τη βιομηχανία, τον ενεργειακό τομέα, τις μεταφορές και τη στέγαση- και στα κράτη μέλη.
<P>
Θα λάβω τώρα υπόψη την έκθεση και σας ευχαριστώ για το περιεχόμενό της. Θέλω να συζητήσουμε το θέμα αυτό στις 4 Φεβρουαρίου στο Ευρωπαϊκό Συμβούλιο, προκειμένου να δούμε και πάλι με σαφήνεια πόσο σοβαρά αντιμετωπίζουν οι κυβερνήσεις αυτό το θέμα και, στη συνέχεια, θα επιστρέψω εδώ με μια συγκεκριμένη πρόταση για ένα νέο σχέδιο ενεργειακής απόδοσης. Είμαι βέβαιος ότι θα έχουμε αρκετές ευκαιρίες την άνοιξη και το καλοκαίρι να συζητήσουμε τα πάντα, συμπεριλαμβανομένου του θέματος των δεσμευτικών στόχων.
<P>
Λαμβάνοντας υπόψη την αρχή της επικουρικότητας, ίσως ένα σχέδιο δύο σταδίων να είναι η σωστή προσέγγιση. Το στάδιο 1 θα είναι προαιρετικό. Θα αναμένουμε την παρουσίαση εθνικών σχεδίων δράσης ενεργειακής απόδοσης σε ετήσια βάση και θα προσδιορίζουμε τι αναμένουμε κάθε χρόνο όσον αφορά την επίτευξη των στόχων, αλλά δεν θα περιμένουμε έως το 2020. Αντίθετα, εάν θεωρηθεί απαραίτητο, θα περάσουμε μετά από δύο χρόνια σε δεσμευτικούς στόχους εφόσον παρατηρήσουμε ότι στα δύο πρώτα χρόνια η προαιρετική φάση δεν επέφερε πρόοδο προς την επίτευξη του στόχου του 20% στα κράτη μέλη. Σας ευχαριστώ πολύ για σήμερα.
<SPEAKER ID="629" NAME="Peter Liese" LANGUAGE="DE">
Κύριε Πρόεδρε, κύριε Oettinger, κυρίες και κύριοι, καταρχάς, θα ήθελα να κάνω μια διόρθωση: η γερμανική μετάφραση δηλώνει ότι είμαι πρόεδρος της Επιτροπής Περιβάλλοντος, Δημόσιας Υγείας και Ασφάλειας των Τροφίμων, αλλά αυτό δεν είναι σωστό. Είμαι ο εισηγητής. Ωστόσο, με αυτήν την ιδιότητα, θα ήθελα να εκφράσω τις ειλικρινείς ευχαριστίες μου στον κ. Bendtsen για το εξαιρετικό του έργο και την εξαιρετική συνεργασία του. Παρουσίασε μια φιλόδοξη στρατηγική όσον αφορά το θέμα της ενεργειακής απόδοσης στην Ευρωπαϊκή Ένωση. " ενεργειακή απόδοση είναι το πιο αποτελεσματικό μέσο από άποψη κόστους όσον αφορά τη μείωση των εκπομπών και της εξάρτησής μας από τις εισαγωγές ενέργειας. Θα δημιουργήσει θέσεις εργασίας στην Ευρώπη, και τα χρήματα που επενδύουμε δεν θα ρέουν πλέον προς τη Ρωσία, τη Μέση Ανατολή ή άλλες περιοχές, αλλά θα παραμένουν στην οικονομία μας.
<P>
" Επιτροπή Περιβάλλοντος έχει εγκρίνει μια εμπεριστατωμένη γνωμοδότηση. Δεν χρειάζεται να επαναλάβω όσα περιλαμβάνει, αλλά είναι επίσης πολύ φιλόδοξη. Όσα περιλαμβάνει δεν είναι όλα εξίσου σημαντικά. Ωστόσο, θα ήθελα να τονίσω και πάλι δύο σημεία. Πρώτον -έχουμε μιλήσει για αυτό, κύριε Επίτροπε- προτείνουμε η Ευρωπαϊκή Ένωση να θέσει έναν μακροπρόθεσμο στόχο στον τομέα της ενεργειακής απόδοσης, διότι προκειμένου να καταρτίσουμε ένα σχέδιο έως το 2050, πρέπει επίσης να γνωρίζουμε περίπου πόσο καταναλώνουμε. Δεύτερον, έχουμε επίσης επισημάνει τα προβλήματα που αφορούν τον ορισμό. Πιστεύω ότι θα πρέπει να λάβουμε ως βάση την ποσότητα της ενέργειας που καταναλώνεται, καθώς είναι μετρήσιμη και διαθέτουμε στοιχεία σχετικά με αυτήν. Δεν διαθέτουμε στοιχεία για τίποτε άλλο όσον αφορά τη μέτρηση ανά μονάδα, για παράδειγμα. Συνεπώς, αυτή είναι η σωστή προσέγγιση, κατά την άποψή μου, και ελπίζω ότι θα μπορέσουμε να την ενσωματώσουμε αναλόγως στη στρατηγική κατά τους επόμενους μήνες.
<SPEAKER ID="630" NAME="Lena Kolarska-Bobińska" LANGUAGE="PL">
Κύριε Πρόεδρε, κύριε Επίτροπε, η ενεργειακή απόδοση είναι μία από τις κύριες προκλήσεις που θα αντιμετωπίσει η Ευρωπαϊκή Ένωση τα επόμενα 10 έτη. Είναι επίσης ένα βασικό στοιχείο της ενεργειακής στρατηγικής μας. Επί του παρόντος, προτεραιότητά μας είναι να εφαρμοστούν από τα κράτη μέλη οι εποικοδομητικές διατάξεις της έκθεσης και η ενεργειακή στρατηγική της Επιτροπής. Για να συμβεί αυτό, πρέπει να επιλυθούν αρκετά προβλήματα. Σε επίπεδο ΕΕ, εξακολουθούμε να αντιμετωπίζουμε το πρόβλημα της μέτρησης της ενεργειακής απόδοσης. Για τον σκοπό αυτόν, χρησιμοποιούμε επί του παρόντος τις προβλέψεις για το 2020· ωστόσο, δεν θα ήταν λογικό να εγκρίνουμε δεσμευτικούς νομικούς στόχους βάσει αυτών των προβλέψεων. Όσον αφορά το μέλλον, δεν έχουμε μαντικές ικανότητες. Για τον λόγο αυτόν, πρέπει να αναπτυχθεί νέα και καλύτερη τεχνολογία, και αυτό έχει ήδη αναφερθεί στη σημερινή συζήτηση. Αυτή η τεχνολογία θα μας επιτρέψει να επιτύχουμε τον στόχο μας.
<P>
Είναι επίσης σημαντικό να λάβουμε υπόψη τις περιφερειακές διαφορές. Ο τρόπος με τον οποίο χρησιμοποιείται η ενέργεια στην Κοπεγχάγη είναι διαφορετικός από τον τρόπο με τον οποίο χρησιμοποιείται στην ανατολική Πολωνία. Δεν υπάρχει κάποιο σχέδιο δράσης που να ταιριάζει σε όλες τις περιπτώσεις, και πρέπει να διασφαλίσουμε ότι αυτά τα σχέδια είναι συμβατά με την πραγματικότητα. Οι περιφερειακές και τοπικές αρχές θα είναι υπεύθυνες για την εφαρμογή πολιτικών σχετικά με την ενεργειακή απόδοση, και έτσι η Ευρωπαϊκή Επιτροπή και τα κράτη μέλη πρέπει να συντονίσουν τις δράσεις τους με τις τοπικές αρχές. Ειδάλλως, θα θεωρηθούν ως γραφειοκρατικοί παράγοντες και ως η πηγή τεράστιου κόστους για τις περιφέρειες και τους πολίτες. Χωρίς μια πολυεπίπεδη διαχείριση και την παροχή χρηματοδότησης για αυτόν τον σκοπό, το όλο σχέδιο είναι καταδικασμένο να αποτύχει.
<SPEAKER ID="631" NAME="Herbert Reul" LANGUAGE="DE">
Κύριε Πρόεδρε, κύριε Επίτροπε, κυρίες και κύριοι, καταρχάς θα ήθελα να ευχαριστήσω όσους εργάστηκαν για αυτήν την έκθεση και, ιδιαίτερα, τον κ. Bendtsen. Θα ήθελα να αναφέρω δύο πτυχές και ίσως να σας δώσω λίγο χρόνο να σκεφτείτε. Όλοι συμφωνούμε ότι η ενεργειακή απόδοση, με την οικονομική χρήση της ενέργειας, είναι η πιο απλή και η πιο λογική λύση. Το ερώτημα είναι: πώς θα επιτύχουμε αυτόν τον στόχο; Θα ήθελα επίσης να ρωτήσω: τι έχουμε στην πραγματικότητα επιτύχει εδώ στο Κοινοβούλιο παρουσιάζοντας συνεχώς στους πολίτες νέα και υψηλότερα ποσοστά; Έχουμε στην πραγματικότητα επιτύχει περισσότερα και είχαμε περισσότερα αποτελέσματα; Γιατί και σε ποιους τομείς χρησιμοποιούμε την ενέργεια πιο αποδοτικά; Πληροφορούμαι ότι η βιομηχανία, η οποία καταναλώνει πολλή ενέργεια, χρησιμοποιεί την ενέργεια πιο αποδοτικά, διότι εξοικονομεί χρήματα με αυτόν τον τρόπο και έχει όφελος. Πληροφορούμαι επίσης πως όταν οι πολίτες γνωρίζουν ότι μια συγκεκριμένη συσκευή καταναλώνει περισσότερη ή λιγότερη ενέργεια, με άλλα λόγια, εάν μπορούν να το διαπιστώσουν αυτό και να δουν ότι έχουν κάποιο πλεονέκτημα, αποφασίζουν υπέρ της ενεργειακής απόδοσης. Ίσως η εργασία βάσει ποσοστών είναι ένας εντελώς λάθος τρόπος προσέγγισης και, αντ' αυτού, θα πρέπει να υιοθετήσουμε μια προσέγγιση βάσει κινήτρων.
<P>
Το δεύτερο ερώτημά μου είναι το εξής: ο Επίτροπος έκανε ορισμένα πολύ εύγλωττα και σαφή σχόλια σχετικά με το πόσο περίπλοκο είναι να εξηγήσουμε τι είναι η ενεργειακή απόδοση. Τι είναι στην πραγματικότητα; Πόσο διαφορετικά εφαρμόζεται στα κράτη μέλη; Ο συνάδελφός μου μόλις επεσήμανε ότι στα κράτη μέλη επικρατούν επίσης πολύ διαφορετικές καταστάσεις όσον αφορά τις οικονομίες και τη γεωγραφία τους - εντελώς διαφορετικές. Είναι η σωστή λύση το να εργαστούμε με ένα και μοναδικό δεσμευτικό νούμερο ή θα έπρεπε να σκεφτούμε κάτι άλλο; Θεωρώ ότι, όσον αφορά την ενεργειακή πολιτική, πρέπει, σε κάποιο βαθμό, να απεμπλακούμε από τη συζήτηση του παρελθόντος, στόχος της οποίας ήταν η επίτευξη ενός αποτελέσματος με απλά νούμερα, δεσμευτικούς στόχους και θαυματουργές λύσεις, διότι είναι σαφές ότι δεν έχουμε επιτύχει αρκετά. Ίσως να έπρεπε να δοκιμάσουμε, για μία φορά, την εναλλακτική οδό των διαφοροποιημένων, διαφορετικών λύσεων, η οποία λαμβάνει υπόψη τις διαφορετικές καταστάσεις, αλλά επιτυγχάνει τελικά αποτελέσματα. Αυτό που έχει σημασία είναι το αποτέλεσμα που επιτυγχάνουμε και όχι οι ιδιαίτερες συνθήκες.
<P>
(Ο ομιλητής δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="632" NAME="Hannes Swoboda" AFFILIATION="S&amp;D">
(DE) Κύριε Πρόεδρε, έχω μία μόνο ερώτηση για τον κ. Reul. Δεν είναι δυνατόν να έχουμε δεσμευτικούς στόχους κατά την πορεία της ανάπτυξης και, παρ' όλα αυτά, να εξακολουθούμε να τους θεωρούμε διαφοροποιημένους; Αντιπαραβάλατε τις λέξεις "δεσμευτικός" και "διαφοροποιημένος", ενώ πιστεύω ότι είναι δυνατόν να τις ενοποιήσουμε. Συμφωνώ απόλυτα με ορισμένα από τα βήματα που πρότεινε ο Επίτροπος, αλλά ίσως μπορούμε να βρούμε έναν τρόπο να προχωρήσουμε με διαφοροποιημένο τρόπο ανάλογα με τις γεωγραφικές και λοιπές συνθήκες, αλλά, παρ' όλα αυτά, να επιτύχουμε τελικά δεσμευτικούς στόχους.
<SPEAKER ID="633" NAME="Herbert Reul" AFFILIATION="PPE">
(DE) Κύριε Πρόεδρε, και εγώ είμαι υπέρ των διαφοροποιημένων λύσεων και, όπως και εσείς, κύριε Swoboda, είμαι στη διαδικασία εξέτασης του τρόπου με τον οποίο μπορούμε να επιτύχουμε τέτοιες λύσεις. Δεν πρέπει να αποκλείουμε τίποτα όσον αφορά το πού πρέπει να γίνει κάτι. Θα πάρω τη σημερινή μέρα ως σημείο εκκίνησης. Επί του παρόντος, πιστεύω ότι είναι λάθος προσέγγιση το να εξαγοράζουμε για τον εαυτό μας ένα μικρό περιθώριο με δεσμευτικούς στόχους και ποσοστά. Καλώ όλους μας τώρα να αναλογιστούμε καλύτερα τι μπορούμε να επιτύχουμε και πώς, με μεθοδικότητα. Με λυπεί το γεγονός ότι δεν έχουμε επιτύχει περισσότερα. Ίσως πρέπει να επιλέξουμε μια διαφορετική προσέγγιση για τον λόγο αυτόν.
<SPEAKER ID="634" NAME="Britta Thomsen" LANGUAGE="DA">
Κύριε Πρόεδρε, κύριε Επίτροπε, κυρίες και κύριοι, θα ήθελα να ξεκινήσω ευχαριστώντας τον κ. Bendtsen και τους υπόλοιπους εισηγητές για την παραγωγική συνεργασία τους επί της εν λόγω έκθεσης.
<P>
Καταφέραμε να επιτύχουμε μια συμφωνία σε πολλούς τομείς -κυρίως όσον αφορά τη φιλοδοξία να δρέψουμε τους ευκολότερους καρπούς που απορρέουν από την ενίσχυση της ενεργειακής απόδοσης. Ωστόσο, υπήρξαν επίσης τομείς διαφωνίας. Δεν συμφωνούμε όσον αφορά τον καθορισμό φιλόδοξων και δεσμευτικών στόχων για την ενεργειακή απόδοση.
<P>
Κατά τη γνώμη μου, είναι σημαντικό να είμαστε σταθεροί στον ελάχιστο στόχο της αύξησης της ενεργειακής απόδοσης κατά 20%. Σε αυτήν την κατεύθυνση πρέπει να συνεχίσουμε εάν θέλουμε μια πράσινη και βιώσιμη οικονομία που μπορεί να δημιουργήσει ένα εκατομμύριο νέες θέσεις εργασίας στην Ευρώπη. Ωστόσο, είναι σημαντικό αυτοί οι στόχοι ενεργειακής απόδοσης να είναι δεσμευτικοί για τα κράτη μέλη, καθώς είναι ξεκάθαρο σε όλους ότι η ΕΕ έχει προτάσεις και στόχους σε πάρα πολλούς τομείς που δεν πραγματοποιούνται ποτέ διότι δεν έχουν δεσμευτικό χαρακτήρα.
<P>
Ταυτόχρονα, έχουμε διαπιστώσει ότι οι δεσμευτικοί στόχοι πράγματι έχουν αποτέλεσμα. Συνεπώς, είναι προφανές ότι το ίδιο θα πρέπει να ισχύει και για τα μέτρα ενεργειακής απόδοσης. Γνωρίζουμε ότι αυτός είναι αναμφίβολα ο πιο φτηνός τρόπος μείωσης των εκπομπών CO2, εγγύησης της ασφάλειας εφοδιασμού και, ταυτόχρονα, διασφάλισης μειωμένων λογαριασμών θέρμανσης για τους καταναλωτές -και οι μειωμένες δαπάνες για λογαριασμούς θέρμανσης θα αποτελούσαν πρόοδο, ιδιαίτερα για πολλούς Ευρωπαίους που πλήττονται από αυτό που θα μπορούσαμε να ορίσουμε ως ενεργειακή πενία.
<P>
Οι πολίτες πλήττονται από την ενεργειακή πενία εάν ένα σχετικά μεγάλο ποσοστό του εισοδήματός τους πρέπει να δαπανάται για τη θέρμανση του σπιτιού τους. Επί του παρόντος, δεν υπάρχουν κοινοί ορισμοί της ενεργειακής πενίας, ούτε υπάρχουν οι κατάλληλες πολιτικές πρωτοβουλίες για τη μείωσή της. Οι συνέπειες της ενεργειακής πενίας είναι καταστροφικές. Έχει ως αποτέλεσμα την επιδείνωση της υγείας και των γενικών συνθηκών διαβίωσης για τις ομάδες με χαμηλό εισόδημα. Συνεπώς, πρέπει να παράσχουμε φθηνά δάνεια για επενδύσεις στην ενεργειακή απόδοση των ιδιωτικών κατοικιών και πρέπει επίσης να χρησιμοποιήσουμε τα διαρθρωτικά ταμεία για τον σκοπό αυτόν.
<P>
Προσβλέπω στην αυριανή ψηφοφορία και ελπίζω ότι θα μπορέσουμε να επιτύχουμε μια μεγάλη πλειοψηφία για τη στήριξη της έκθεσης και πιο σθεναρών δράσεων με στόχο την καταπολέμηση της ενεργειακής πενίας.
<SPEAKER ID="635" NAME="Fiona Hall" LANGUAGE="EN">
Κύριε Πρόεδρε, θέλω να συγχαρώ τον κ. Bendtsen, ο οποίος εργάστηκε εξαιρετικά σκληρά για την έκθεση αυτή και συνεργάστηκε στενά με τους σκιώδεις εισηγητές από τις υπόλοιπες Ομάδες. Πέτυχε να ενώσει τους βουλευτές του Κοινοβουλίου επί του θέματος και αξίζει θερμά συγχαρητήρια.
<P>
" εξοικονόμηση ενέργειας αφορά πάρα πολλούς τομείς. Καταρχάς, την κλιματική αλλαγή. Το Κανκούν μας υπενθύμισε πόσο πολλά πρέπει να κάνουμε, και η εξοικονόμηση ενέργειας είναι ο πιο φθηνός και εύκολος τρόπος για να προχωρήσουμε σε μια μείωση κατά 30% των αερίων του θερμοκηπίου. Δεύτερον, την ενεργειακή ασφάλεια. Παραβρέθηκα την περασμένη εβδομάδα στο Ζάγκρεμπ και συζήτησα σχετικά με την ένταξη της Κροατίας με φιλελεύθερους συναδέλφους, οι οποίοι μου είπαν ότι η Κροατία εισάγει το 50% της ενέργειάς της και, επίσης, ότι χρησιμοποιεί τη διπλάσια ενέργεια από αυτήν που θα χρησιμοποιούσε εάν είχαν εφαρμοστεί τα σωστά μέτρα ενεργειακής απόδοσης.
<P>
Τώρα που η ενέργεια είναι μια κοινή ευρωπαϊκή αρμοδιότητα στο πλαίσιο της Συνθήκης της Λισαβόνας, η ενεργειακή απόδοση πρέπει επίσης να είναι μια κοινή ευθύνη.
<P>
Κάνοντας περισσότερα για την εξοικονόμηση ενέργειας, αντιμετωπίζουμε επίσης τα πολύ πρακτικά προβλήματα που αντιμετωπίζουν οι πολίτες στην καθημερινότητά τους. Πάρα πολλοί αντιμετωπίζουν έλλειψη καυσίμων και παλεύουν για να ζεσταθούν σε σπίτια που δεν έχουν σωστή μόνωση. Το να γίνουν τα σπίτια πιο αποδοτικά ενεργειακά βάζει στις τσέπες των ανθρώπων χρήματα που θα δαπανήσουν στην τοπική οικονομία σε μια περίοδο οικονομικής και χρηματοπιστωτικής δυσχέρειας. Θα δημιουργούσε επίσης πολλές χιλιάδες θέσεις εργασίας στην τοπική οικονομία.
<P>
Έτσι, με δεδομένες όλες τις θετικές επιπτώσεις, με μεγάλη έκπληξη συνειδητοποιούμε ότι ο στόχος της ενεργειακής απόδοσης του 20% είναι εκείνο το μέρος του πακέτου για το 2020 που οδεύει τώρα προς την αποτυχία, όπως είπε ο Επίτροπος. Πράγματι, τα τελευταία στοιχεία αποδεικνύουν ότι θα καταφέρουμε να επιτύχουμε μόλις το 9% του σχεδιαζόμενου 20% έως το 2020.
<P>
Φρονώ ότι ήρθε η ώρα να σηκώσουμε τα χέρια ψηλά και να παραδεχτούμε ότι υιοθετήσαμε λάθος προσέγγιση το 2008. Έπρεπε να είχαμε καταστήσει τον στόχο δεσμευτικό από τότε, και πρέπει πραγματικά να προχωρήσουμε τώρα και να βρούμε τρόπους για να το καταστήσουμε αυτό δυνατό.
<P>
Ευχαριστώ τον Επίτροπο διότι μας έδωσε μια εικόνα όσων ετοιμάζει για το επόμενο έτος. Θεωρώ ότι έχει έρθει ο καιρός να λάβουμε εδώ την πολιτική απόφαση να υιοθετήσουμε έναν δεσμευτικό στόχο εξοικονόμησης ενέργειας, διότι χωρίς αυτόν στην πραγματικότητα υπονομεύουμε όλα όσα πράττουμε στον τομέα της οικονομίας, της ενεργειακής ασφάλειας και της κλιματικής αλλαγής.
<SPEAKER ID="636" NAME="Yannick Jadot" LANGUAGE="FR">
Κύρια Πρόεδρε, κύριε Επίτροπε, θα ήθελα καταρχάς να συγχαρώ τον εισηγητή για την ποιότητα του έργου του και, καταρχήν, να στηρίξω αύριο κατηγορηματικά την έγκριση της έκθεσης που εγκρίθηκε στην Επιτροπή Βιομηχανίας, Έρευνας και Ενέργειας.
<P>
Ας έρθουμε τώρα στην απίστευτη δυναμική που σχετίζεται με την εξοικονόμηση ενέργειας, ένα σημείο στο οποίο έχει γίνει αναφορά εδώ. Οι εκθέσεις της ίδιας της Ευρωπαϊκής Επιτροπής αναφέρουν ότι εάν σταματούσαμε την υπερβολική κατανάλωση ενέργειας, εάν μειώναμε την ενεργειακή σπατάλη κατά 20%, θα μπορούσαμε να δημιουργήσουμε ένα εκατομμύριο θέσεις εργασίας, θα μπορούσαμε να εξοικονομήσουμε σχεδόν 1.000 ευρώ ανά ευρωπαϊκό νοικοκυριό και θα μπορούσαμε σαφώς να μειώσουμε τους λογαριασμούς κατανάλωσης ενέργειας που πληρώνουμε στο εξωτερικό.
<P>
Μια εξοικονόμηση ή μείωση της ενέργειας κατά 20% στην Ευρώπη ισοδυναμεί από άποψη ενέργειας με 15 αγωγούς Nabucco, και έτσι επί του παρόντος έχουμε χάσει τον στόχο. " κ. Hall έκανε αυτήν την παρατήρηση και, κατά τη γνώμη μου, έχουμε πρόβλημα όσον αφορά τον υπολογισμό. Εάν καθίσταται φανερό ότι απέχουμε σήμερα πολύ από την επίτευξη του 20%, τότε μπορούμε να υπολογίσουμε την εξοικονόμηση που επιτυγχάνουμε ή δεν επιτυγχάνουμε κάθε χρόνο. Γνωρίζουμε επίσης ότι αυτή η προσέγγιση του οικολογικού σχεδιασμού ή της οικολογικής σήμανσης για τα αυτοκίνητα κ.ο.κ. δεν έχει ως αποτέλεσμα τη συνολική συνοχή και δεν μας δίνει τη δυνατότητα να επιτύχουμε τα αποτελέσματα που επιδιώκουμε.
<P>
Με εκπλήσσει κάπως η συζήτηση που έχουμε εδώ. Με συγχωρείτε, κύριε Επίτροπε, αλλά όταν λέτε ότι έχουμε πρόβλημα όσον αφορά τον ορισμό της ενεργειακής απόδοσης, αυτό είναι ίσως αλήθεια από θεωρητική άποψη, αλλά η δέσμη που αφορά το κλίμα και την ενέργεια είναι πολύ σαφής όσον αφορά τον στόχο. Αναφέρει ότι η κατανάλωση ενέργειας πρέπει να μειωθεί κατά 20% κάτω από το επίπεδο βάσης. Το πρόβλημα αυτό δεν αφορά τον ορισμό της ενεργειακής απόδοσης. Υπάρχουν επίπεδα ενέργειας στα οποία πρέπει να επιστρέψουμε -αυτό λέει η δέσμη για το κλίμα και την ενέργεια.
<P>
Μας λένε ότι δεν χρειαζόμαστε έναν δεσμευτικό στόχο. Συνεπώς, δημιουργούμε έναν όσον αφορά τις ανανεώσιμες πηγές. Πριν από λίγες ημέρες, στο Κανκούν, η Ευρωπαϊκή Επιτροπή διαπραγματεύτηκε μια δεσμευτική συμφωνία σχετικά με την κλιματική αλλαγή και προσπάθησε να υπερασπιστεί το Πρωτόκολλο του Κιότο, και σε αυτό το Σώμα επικαλούμαστε τα επιχειρήματα των "νωμένων Πολιτειών και της Κίνας λέγοντας: "Θα επιχειρήσουμε προαιρετικούς στόχους και, στη συνέχεια, εάν κάποια μέρα συνειδητοποιήσουμε ότι δεν έχουν αποτέλεσμα, θα δημιουργήσουμε δεσμευτικούς στόχους".
<P>
Όσον αφορά την υπό εξέταση έκθεση, ορισμένοι βουλευτές πρότειναν την ενίσχυση του τμήματος που αφορά τα κτίρια. Είναι δυνατή η ανάληψη μιας ευρείας κλίμακας ευρωπαϊκής πρωτοβουλίας όσον αφορά τα κτίρια, τα οποία, εν τούτοις, ευθύνονται για το 40% της ενέργειας που καταναλώνουμε· μπορούμε να προχωρήσουμε πολύ περισσότερο όσον αφορά τις ανακαινίσεις.
<P>
Τέλος, οι πολίτες έρχονται σήμερα αντιμέτωποι με το κρύο. Πληρώνουν πολύ υψηλές τιμές για την ενέργειά τους. Εάν η Ευρώπη βγει από την κρίση, η ενέργεια θα είναι πολύ πιο ακριβή διεθνώς. Οι πολίτες θα έρθουν αντιμέτωποι με μια διπλή αύξηση της τιμής της ενέργειας. Πρέπει να κινηθούμε πολύ πιο γρήγορα, και θα ζητήσω επίσης από εσάς, κύριε Επίτροπε, να τονίσετε στον κ. Van Rompuy ότι η συνεδρίαση της 4ης Φεβρουαρίου θα πρέπει επίσης να είναι μια συνεδρίαση που να αφορά την κατανάλωση ενέργειας. Από αυτήν την άποψη, ο οδικός χάρτης που προτείνει σήμερα είναι εξωφρενικός.
<SPEAKER ID="637" NAME="Konrad Szymański" LANGUAGE="PL">
Κύριε Πρόεδρε, θα ήθελα κυρίως να ευχαριστήσω τον εισηγητή για την πολύ εποικοδομητική και ανοικτή συνεργασία κατά την προετοιμασία της έκθεσης. Στην ομιλία μου, θα ήθελα να επικεντρωθώ σε ένα θέμα. " πολιτική μας Ομάδα δεν θα μπορέσει να κάνει δεκτό τον καθορισμό δεσμευτικών στόχων αναφορικά με την ενεργειακή απόδοση για το ευρωπαϊκό σύστημα. Κυρίως, δεν έχουμε μια κοινή μεθοδολογία για τη μέτρηση της απόδοσης· πάρα πολλοί δείκτες δεν είναι συγκρίσιμοι. Οι στόχοι θα πρέπει να ορίζονται ξεχωριστά για κάθε χώρα, ούτως ώστε να λαμβάνεται υπόψη το διαφορετικό δυναμικό εξοικονόμησης, καθώς και τα σημερινά επιτεύγματα σε αυτόν τον τομέα. Θα παραθέσω το παράδειγμα της χώρας μου - από το 1990, η Πολωνία έχει βελτιώσει την ενεργειακή της απόδοση κατά 50%. Παρ' όλα αυτά, η Πολωνία παραμένει μια χώρα χαμηλής απόδοσης σε σύγκριση με τον ευρωπαϊκό μέσο όρο. Ο καθορισμός ενός ενιαίου, δεσμευτικού στόχου θα είναι πολιτικά επιβλαβής και θα σημαίνει ότι το κόστος των αλλαγών θα επιβαρύνει εξίσου τα κράτη μέλη.
<SPEAKER ID="638" NAME="Marisa Matias" LANGUAGE="PT">
Κύριε Πρόεδρε, θα ήθελα επίσης να ξεκινήσω λέγοντας ότι πιστεύω πως είναι η κατάλληλη στιγμή για να καταθέσουμε μια πρόταση αναθεώρησης του σχεδίου δράσης για την ενεργειακή απόδοση και, εάν υπάρχουν αμφιβολίες, πιστεύω ότι η συζήτηση που διεξάγουμε σήμερα εδώ θα αποσαφηνίσει τα πράγματα. " πολιτική ενεργειακής απόδοσης είναι απολύτως θεμελιώδης σε πολλούς τομείς, από τα κτίρια έως την ενεργειακή υποδομή, την τεχνολογία ενημέρωσης και επικοινωνιών, τις μεταφορές, τα οικονομικά θέματα, όλα αυτά και πολλά ακόμη θέματα, και όλους τους υπόλοιπους τομείς. Είναι σημαντικό να έχουμε συντονισμένες και κοινές πολιτικές, διότι ειδάλλως δεν μπορούμε να επιτύχουμε τους στόχους μας. " πολιτική ενεργειακής απόδοσης είναι επίσης σημαντική προκειμένου να μας δώσει τη δυνατότητα να καταπολεμήσουμε την κλιματική αλλαγή, όπως έχω ήδη αναφέρει, σε σχέση με τη μείωση των εκπομπών τις οποίες πρέπει να αντιμετωπίσουμε.
<P>
Δεν μπορούμε να διεξάγουμε μια συζήτηση, αφενός, προς υποστήριξη της μείωσης των εκπομπών και, αφετέρου, να διεξάγουμε άλλη συζήτηση σχετικά με την ενεργειακή απόδοση λέγοντας ότι δεν είναι δυνατή. Συνεπώς, θα ήθελα να κάνω ορισμένες επισημάνσεις που, κατά τη γνώμη μου, είναι ουσιαστικές για αυτήν τη συζήτηση. Καταρχάς, είναι σημαντικό να θέσουμε δεσμευτικούς στόχους. Όπως ανέφερα και προηγουμένως, η κατάσταση στην οποία εξακολουθούμε να έχουμε προαιρετικά κριτήρια μας έχει απλά φέρει εκεί που είμαστε τώρα: δεν μπορούμε να θέσουμε δεσμευτικούς στόχους, διότι θα είναι αδύνατον να επιτύχουμε ενεργειακή απόδοση της τάξεως του 20% έως το 2020, και θα πούμε στους ευρωπαίους πολίτες ότι, τελικά, επρόκειτο για μια υπόσχεση κενή περιεχομένου και ότι τίποτα τέτοιο δεν πρόκειται να συμβεί στην πραγματικότητα, διότι επιτύχαμε μόλις το 9%. Πιστεύω ότι πρόκειται για ένα απαράδεκτο επιχείρημα που αυτοαναιρείται, διότι το γεγονός ότι δεν πρόκειται να επιτύχουμε ενεργειακή απόδοση της τάξεως του 20% είναι ακριβώς ο λόγος για τον οποίο δεν θέτουμε δεσμευτικούς στόχους για αυτόν τον σκοπό. Εάν οι στόχοι έχουν αυτό το αποτέλεσμα, παρέχουν επίσης το κίνητρο για πολιτικές και σχέδια. Εάν δεν θέλουμε να το κάνουμε αυτό, είμαστε δειλοί και δεν μπορούμε να βασιζόμαστε στην καλή θέληση. Πρέπει να βασιζόμαστε, δυστυχώς σε αυτήν την περίπτωση, στην πολιτική βούληση.
<P>
Ελπίζω ότι αύριο, η πολιτική βούληση θα τείνει προς τον καθορισμό αυτού του στόχου της ενεργειακής απόδοσης κατά 20% έως το 2020, όχι μόνο διότι η επίτευξη αυτού του στόχου θα δώσει τη δυνατότητα να δημιουργηθούν ένα εκατομμύριο θέσεις εργασίας: νέες θέσεις εργασίας, και δεν είμαστε σε θέση να χάσουμε την ευκαιρία για τη δημιουργία θέσεων εργασίας. Αυτό που φαίνεται ότι συμβαίνει εδώ με αυτήν τη μη ανάληψη κοινής δέσμευσης είναι το ίδιο με αυτό που συμβαίνει με την οικονομική πολιτική σε ευρωπαϊκό επίπεδο.
<P>
" Ευρωπαϊκή Ένωση φαίνεται ότι είναι ανίκανη να έχει μια οικονομική πολιτική για τη δημιουργία θέσεων εργασίας. Επίσης, αποδεικνύεται ανίκανη να έχει μια κοινή πολιτική ενεργειακής απόδοσης. Ελπίζω ότι αυτό δεν θα συνεχιστεί, ελπίζω ότι θα επιτύχουμε όχι μόνο σε αυτόν τον τομέα, αλλά και στον τομέα των κατασκευών, και ειλικρινά ελπίζω ότι αύριο θα μπορέσουμε να δώσουμε μια απάντηση που δεν θα είναι μόνο συντονισμένη και σαφής, αλλά θα είναι μια απάντηση στην κρίση που βιώνουμε.
<SPEAKER ID="639" NAME="Jaroslav Paška" LANGUAGE="SK">
Κύριε Πρόεδρε, η διαπραγματευθείσα επανεξέταση του σχεδίου δράσης για την ενεργειακή απόδοση περιγράφει πολλούς τρόπους με τους οποίους η Ευρωπαϊκή Ένωση μπορεί να συμβάλει στην εκπλήρωση της φιλοδοξίας της για μια σχεδιαζόμενη μείωση των εκπομπών αερίων του θερμοκηπίου έως το 2020.
<P>
" φιλοσοφία της υποβληθείσας έκδοσης βασίζεται στη λογική αντίληψη ότι μπορούμε να επιτύχουμε δραστική μείωση του παραγωγικού κόστους και της περιβαλλοντικής μόλυνσης, εάν καταφέρουμε να χειριστούμε λογικά την ενέργεια και εάν λάβουμε τα απαραίτητα και οικονομικά ανεκτά μέτρα για τον περιορισμό της ενεργειακής σπατάλης σε όλους τους τομείς της κατανάλωσης ενέργειας. Τα προτεινόμενα μέτρα δεν ισχύουν μόνο για τον τομέα της ενεργειακής υποδομής, με άλλα λόγια την παραγωγή και τη μεταφορά ενέργειας, αλλά και για τον τομέα των κατασκευών, της βιομηχανικής παραγωγής και των μεταφορών. Τα μέτρα περιγράφονται γενικά ως θεμελιώδεις αρχές, χωρίς να υπάρχει η ανάγκη περιγραφής του αναμενόμενου οφέλους τους. Είναι αναμφίβολα θετικό το γεγονός ότι η ΕΕ θα έχει ένα είδος περιληπτικού καταλόγου των μέτρων που δίνουν τη δυνατότητα σταδιακής αύξησης της ενεργειακής απόδοσης. Ωστόσο, όσον αφορά την προθεσμία-στόχο που αφορά τη δέσμευση της ΕΕ για μείωση του όγκου των αερίων του θερμοκηπίου που παράγονται στην Ευρώπη κατά 20% έως το 2020, θα ήταν ίσως μια καλή ιδέα να εξετάσουμε τα μέτρα, το πεδίο εφαρμογής, το κόστος και το τελικό αποτέλεσμα που είμαστε έτοιμοι να εφαρμόσουμε κατά τα επόμενα 10 έτη στο πλαίσιο των σημερινών επιλογών και δυνατοτήτων.
<P>
Δεν λέω ότι θα πρέπει να εγκαταλείψουμε την προώθηση των αλλαγών ή την αύξηση της απόδοσης όσον αφορά την παραγωγή και τη μεταφορά ενέργειας, αλλά ενόψει του κόστους και του χρόνου που απαιτούνται για τη μελέτη, τον σχεδιασμό και την εφαρμογή, δεν πιστεύω ότι θα αλλάξουν πολλά στον εν λόγω τομέα έως το 2020 ή ακόμη και αναφορικά με αρκετά άλλα προτεινόμενα μέτρα. Συνεπώς, πιστεύω ακράδαντα ότι θα ήταν καλό εάν η Επιτροπή μπορούσε να επιλέξει τώρα μέτρα από το προαναφερθέν εκτενές έγγραφο, τα οποία θα είναι εφικτά από την πλευρά της οργάνωσης, της χρηματοδότησης και του χρόνου, και επί των οποίων μπορούμε να επικεντρωθούμε προκειμένου να δημιουργήσουμε μια ισχυρή αρχική ώθηση για την υιοθέτηση μιας φιλοσοφίας διαχείρισης της ενέργειας ως στοιχείο της σκέψης της κοινότητας των ειδικών, αρχικά, και του ευρύτερου κοινού, αργότερα. Εξάλλου, κύριε Επίτροπε, ήδη προσπαθούμε να παράσχουμε στήριξη όσον αφορά τη θέρμανση των κτιρίων και την ενθάρρυνση των πολιτών να αλλάξουν καταναλωτικά αγαθά ή αυτοκίνητα, προκειμένου να μπορούν να αγοράσουν κάποια που θα είναι περισσότερο αποδοτικά και καλύτερα. Ας συνεχίσουμε έτσι με έναν πιο επίμονο και ίσως πιο εκλεπτυσμένο τρόπο, και ας παράσχουμε μεγαλύτερη ενθάρρυνση για τη θέσπιση νέων και λογικών μέτρων. Κατά τη γνώμη μου, αυτός είναι ο κατάλληλος τρόπος για την ενίσχυση της ενεργειακής απόδοσης.
<SPEAKER ID="640" NAME="Arturs Krišjānis Kariņš" AFFILIATION="PPE">
(LV) Κύριε Πρόεδρε, κύριε Επίτροπε, κυρίες και κύριοι, θα ήθελα να θέσω ένα ερώτημα. Ποιος γνωρίζει πόσο πετρέλαιο και φυσικό αέριο εισάγουμε στην Ευρώπη; Ποιος γνωρίζει πόσο πετρέλαιο και φυσικό αέριο εξορύσσουμε στην Ευρώπη; " απάντηση είναι ότι, μολονότι εξορύσσουμε μια ορισμένη ποσότητα στην ίδια την Ευρώπη, συγκριτικά με τις απαιτήσεις μας, εισάγουμε σε μεγάλη κλίμακα πετρέλαιο και φυσικό αέριο από τη Μέση Ανατολή και τη Ρωσία. Αυτή η εξάρτηση από τις εισαγωγές, η οποία έχει ανοδική τάση, σημαίνει επίσης ότι γίνεται όλο και πιο δύσκολο να αναπτύξουμε σχέσεις με αυτές τις τρίτες χώρες σε μια αντικειμενική βάση. Ωστόσο, κυρίες και κύριοι, ας αναλογιστούμε για λίγο τι είναι αυτή η εισαγωγή πετρελαίου και φυσικού αερίου. Τι σημαίνει για τους πληθυσμούς μας; Στην πραγματικότητα, είναι η εξαγωγή του ευρωπαϊκού χρήματος σε αυτές τις τρίτες χώρες. Με την εισαγωγή πετρελαίου και φυσικού αερίου, στην πραγματικότητα εξάγουμε χρήματα.
<P>
Τι γνωρίζουμε για το μέλλον; Γνωρίζουμε ότι στο μέλλον η τιμή που πληρώνουμε για το πετρέλαιο και το φυσικό αέριο θα αυξάνεται διαρκώς, διότι αυτοί οι πόροι γίνονται όλο και λιγότερο προσβάσιμοι και περισσότερο δαπανηροί όσον αφορά την εξόρυξή τους. Αυτό σημαίνει ότι στον μέλλον, εάν δεν αλλάξουμε συμπεριφορά, θα συνεχίσουμε να εξάγουμε όλο και μεγαλύτερα ποσά των χρημάτων μας εκτός της Ευρωπαϊκής Ένωσης προς τρίτες χώρες.
<P>
Κυρίες και κύριοι, υπάρχει ένας απλός τρόπος για να σταματήσει αυτή η μαζική εξαγωγή χρημάτων από την Ευρωπαϊκή Ένωση και είναι πάρα πολύ απλός: η εξοικονόμηση. Με την εξοικονόμηση ενέργειας. Εξοικονομώντας ενέργεια, στην πραγματικότητα κερδίζουμε χρήματα, τα οποία μπορούμε να επενδύσουμε όχι σε τρίτες χώρες, αλλά στις δικές μας οικονομίες. Συνεπώς, καλώ όλους τους συναδέλφους βουλευτές να στηρίξουν την έκθεση του κ. Bendtsen σχετικά με την ενεργειακή απόδοση, η οποία είναι ένας τρόπος με τον οποίο μπορούμε πραγματικά να βοηθήσουμε την οικονομία μας. Σας ευχαριστώ για την προσοχή σας.
<SPEAKER ID="641" NAME="Marita Ulvskog" AFFILIATION="S&amp;D">
(SV) Κύριε Πρόεδρε, και εγώ θα ήθελα να ξεκινήσω ευχαριστώντας τον κ. Bendtsen. Το συμπέρασμα της έκθεσης είναι πολύ σαφές. Χρειαζόμαστε δεσμευτικούς στόχους ενεργειακής απόδοσης όσο το δυνατόν συντομότερα, και αυτό είναι σημαντικό για πάρα πολλούς λόγους: οικονομικούς λόγους και λόγους που σχετίζονται με τον ανταγωνισμό, τις θέσεις εργασίας, το περιβάλλον και το κλίμα.
<P>
Ο Επίτροπος Oettinger ανέφερε το θέμα της γλώσσας. Αυτό σχετίζεται με την εξοικονόμηση ενέργειας ή την ενεργειακή απόδοση, και το ερώτημα είναι το εξής: για ποιο πράγμα μιλάμε στην πραγματικότητα; Στη χώρα μου, συνήθως λέμε ότι είναι χαζό να αφήνει κανείς τη φωτιά να ανεβαίνει στην καμινάδα. Με άλλα λόγια, δεν θα πρέπει να χρησιμοποιούμε τους ενεργειακούς πόρους μας με τέτοιο τρόπο ώστε να μην έχουμε αρκετό όφελος από αυτούς. Αυτό είναι μάλλον πασιφανές, και αρκετοί από εσάς αναφέρατε την ισορροπία μεταξύ της παραγωγής ενέργειας και του κόστους που περιλαμβάνει η παραγωγή, των κινδύνων που ενέχει και της κατανάλωσης ενέργειας. Πρέπει, βεβαίως, να είμαστε όσο το δυνατόν πιο έξυπνοι.
<P>
Πώς θα μετρήσουμε τους στόχους που ανέφερε ο Επίτροπος; Όπως σε όλους τους υπόλοιπους τομείς όπου έχουμε κοινές φιλοδοξίες σε παγκόσμιο ή ευρωπαϊκό επίπεδο, πρέπει να συμφωνήσουμε επί μιας κοινής μεθόδου μέτρησης και, στη συνέχεια, να αποφασίσουμε επί δεσμευτικών στόχων. Αυτό που δοκιμάζουμε τώρα είναι η αναποτελεσματικότητα της ανυπαρξίας δεσμευτικών στόχων και, με τη χρήση της βήμα προς βήμα μεθόδου, μεταθέτουμε την επίτευξη αλλαγής για το μέλλον. Φρονώ ότι θα πρέπει να το σταματήσουμε αυτό και να στηρίξουμε τον κ. Bendtsen.
<SPEAKER ID="642" NAME="Jorgo Chatzimarkakis" AFFILIATION="ALDE">
(DE) Κύριε Πρόεδρε, κύριε Επίτροπε, η ενεργειακή απόδοση υπήρξε πάντα ο μεγαλύτερος πόρος που διαθέταμε. Είναι ο κοιμισμένος γίγαντας με το κρυμμένο αλλά τεράστιο δυναμικό για την ευρωπαϊκή ενεργειακή οικονομία. Όλα αυτά είναι αλήθεια, και το ωραίο είναι ότι δεν υπάρχει κάποια ιδεολογία σχετικά. Κυρίως, η προσέγγιση επί του εν λόγω θέματος μπορεί να είναι ουδέτερη όσον αφορά την τεχνολογία.
<P>
Αυτό που μας ενδιαφέρει εδώ, και που σαφώς επίσης μας διχάζει κάπως, είναι το ερώτημα εάν οι στόχοι πρέπει να είναι δεσμευτικοί. Πρέπει να πω, κύριε Επίτροπε, από αυτήν την άποψη, ότι μου αρέσει η δύο σταδίων προσέγγισή σας με την οποία ξεκινάτε δείχνοντας εμπιστοσύνη στα κράτη μέλη και οικοδομώντας εθελοντικές συμφωνίες και, στη συνέχεια, εάν διαπιστώσουμε ότι δεν επιτυγχάνουμε τους στόχους έως το 2020, ίσως προσφύγουμε σε πιέσεις. Αυτή είναι η σωστή προσέγγιση.
<P>
" εν λόγω έκθεση κινείται γενικά προς τη σωστή κατεύθυνση -δεν υπάρχουν πολλά περιθώρια κριτικής. Υπάρχει ένα θέμα που θα ήθελα να θέσω, ωστόσο, και είναι ο ρόλος των περιφερειακών ταμείων. Αναφερθήκατε σε αυτό το θέμα, κύριε Επίτροπε. Τα περιφερειακά ταμεία, από κοινού με τα ταμεία συνοχής, αποτελούν ένα τεράστιο μέσο στην Ευρωπαϊκή Ένωση το οποίο δεν χρησιμοποιούμε. Σε αυτόν τον τομέα της ενεργειακής απόδοσης, θα μπορούσαμε να δημιουργήσουμε επιτέλους ευρωπαϊκή προστιθέμενη αξία, την οποία θα μπορούσαμε να χρησιμοποιήσουμε με καινοτόμο τρόπο ώστε να αντιμετωπίσουμε την ενεργειακή απόδοση όπως δεν την έχουμε αντιμετωπίσει στο παρελθόν. Ως ο σημερινός εισηγητής σχετικά με τη απαλλαγή της Επιτροπής για τον προϋπολογισμό, μπορώ να διαπιστώσω με πόσο κακό τρόπο έχουμε δαπανήσει χρήματα στον τομέα της συνοχής. Ας θέσουμε ένα τέλος σε αυτήν τη σπατάλη! Επικροτώ το γεγονός ότι επικεντρωθήκατε σε αυτό το θέμα, κύριε Oettinger, καθώς και το γεγονός ότι επιδιώκετε να επιτύχετε μεγαλύτερη χρήση αυτών των ταμείων, μεταξύ άλλων και για αυτό το μέσο ενεργειακής απόδοσης. Αυτός είναι ο μόνος τρόπος για να διασφαλίσουμε ότι πράγματι υπάρχει συνοχή, τουλάχιστον στον τομέα της ενέργειας.
<P>
Πιστεύω ότι πρέπει να σας προειδοποιήσω για τις δυσφημιστικές εκστρατείες, όπως συνέβη με τους λαμπτήρες και τις κεφαλές ντους. Τέτοιες εκστρατείες αποξενώνουν τους πολίτες. Συνεπώς, πρέπει να διασφαλίσουμε ότι στόχος μας είναι η επίτευξη ενεργειακής απόδοσης γενικά και ότι θα διατηρήσουμε αυτόν τον στόχο κατά νου χωρίς την πραγματοποίηση ιδεολογικών δυσφημιστικών εκστρατειών που τελικά έχουν ως αποτέλεσμα οι πολίτες να χάνουν τη θετική εντύπωση που έχουν για την ΕΕ.
<SPEAKER ID="643" NAME="Bas Eickhout" AFFILIATION="Verts/ALE">
(NL) Καταρχάς, θα ήθελα να ευχαριστήσω τον εισηγητή, κ. Bendtsen, για την έκθεση που συνέταξε, η οποία παραθέτει τα βασικά στοιχεία όσων πρέπει να γίνουν εδώ.
<P>
Ωστόσο, ας θέσουμε τα πάντα σε μια προοπτική. Όλοι γνωρίζουν ότι, έως το 2050, η Ευρώπη πρέπει να μειώσει τις εκπομπές αερίων του θερμοκηπίου είτε κατά 80% είτε, όπως υποστηρίζουμε, κατά 95%. Αυτή είναι μια απίστευτη πρόκληση. Πού μπορούμε να κάνουμε τη μεγαλύτερη εξοικονόμηση; Μεγαλύτερη εξοικονόμηση μπορεί να γίνει εάν καταναλώνουμε ακόμη λιγότερη ενέργεια. Σε αυτήν την περίπτωση, θα χρειαζόταν να εισάγουμε λιγότερη ενέργεια, να αντικαταστήσουμε λιγότερη ενέργεια, δηλαδή να δημιουργήσουμε λιγότερες εναλλακτικές, και αυτός είναι απλά ο πιο φτηνός τρόπος προόδου. Ως εκ τούτου, είναι παράλογο, ενώ ήδη γνωρίζουμε ότι η Ευρώπη οδεύει προς αποτυχία όσον αφορά τον συγκεκριμένο στόχο της εξοικονόμησης ενέργειας, να συνεχίζουμε να επικεντρωνόμαστε, ιδίως εμείς στην Επιτροπή. στην επίτευξη μείωσης της κατανάλωσης και επίτευξη στόχων που αφορούν ανανεώσιμες πηγές ενέργειας. Αυτό σημαίνει ότι η εξοικονόμηση ενέργειας, ή η χρήση λιγότερης ενέργειας, είναι ο στόχος που δεν πρόκειται να επιτύχουμε.
<P>
Παρ' όλα αυτά, υπάρχει πολλή ενέργεια που θα μπορούσαμε να εξοικονομήσουμε από παντού γύρω μας. Για παράδειγμα, από το κτιριακό περιβάλλον. Το κτιριακό περιβάλλον καταναλώνει περίπου το 40% της ενέργειάς μας, το 99% της οποίας αναλογεί στα υφιστάμενα κτίρια. Αυτά πρέπει να προσαρμοστούν ώστε να γίνουν πιο αποδοτικά ενεργειακά. Ο σημερινός ρυθμός προσαρμογής στην Ευρώπη είναι 1,4% ανά έτος: με άλλα λόγια, θα χρειαστούμε πάνω από 60 χρόνια για να αντικαταστήσουμε εξ ολοκλήρου το κτιριακό περιβάλλον μας. Αυτό θα πάρει έως το 2070 αλλά, εν τω μεταξύ, έχουμε θέσει στόχους που πρέπει να επιτύχουμε έως το 2050!
<P>
Αυτό ακριβώς πρέπει να κάνουμε: πρέπει να διασφαλίσουμε ότι θα μπορέσουμε να επιτύχουμε εξοικονόμηση ενέργειας στο κτιριακό περιβάλλον, για παράδειγμα, σε πιο σύντομο χρονικό διάστημα και για τον λόγο αυτόν έχουμε υποβάλει τροπολογία σχετικά με μια ευρωπαϊκή πρωτοβουλία για τα κτίρια. Θα εξοικονομήσει χρήματα, είναι μια πιο φθηνή επιλογή, θα προετοιμαστούμε για το μέλλον και -κυρίως- οι πολίτες θα εξοικονομήσουν χρήματα. Δεν θα χρειάζεται να δαπανούν τόσα πολλά στην ενέργεια. Τώρα, αυτό είναι ένα επιχείρημα που σπάνια ακούτε. Εν τέλει, ωστόσο, οι απλοί άνθρωποι θα χρειάζεται να δαπανούν λιγότερα για ενέργεια. Αυτός πρέπει να είναι ο στόχος!
<SPEAKER ID="644" NAME="Zbigniew Ziobro" AFFILIATION="ECR">
(PL) Κύριε Πρόεδρε, από τον Σεπτέμβριο του 2009, οι Ευρωπαίοι αλλάζουν τους παραδοσιακούς λαμπτήρες, τους οποίους είχαν συνηθίσει, με αυτούς που παράγονται με νέα τεχνολογία εξοικονόμησης ενέργειας. " ανάγκη για αυτήν την αλλαγή δικαιολογήθηκε με συνθήματα για την εξοικονόμηση ενέργειας, και η αλλαγή πραγματοποιήθηκε παρά τα μηνύματα ότι το οικονομικό κόστος για τους πολίτες της ΕΕ θα ήταν πολύ μεγάλο, ιδιαίτερα σε μια τόσο σύντομη χρονική περίοδο. Είναι κοινό μυστικό ότι τα στοιχεία που παρουσιάστηκαν την εποχή εκείνη από την Ευρωπαϊκή Επιτροπή σχετικά με τα αποτελέσματα μιας τέτοιας αλλαγής προήλθαν από διαφημιστικό υλικό των παραγωγών αυτών των λαμπτήρων νέας τεχνολογίας, και υπάρχουν πολλές αποδείξεις ότι συνέβη αυτό.
<P>
Στην υπό συζήτηση έκθεση, μπορούμε να δούμε εξίσου υπεραισιόδοξες υποθέσεις. Δεν γίνεται επαρκής αναφορά στις διαφορές ανάπτυξης μεταξύ των κρατών μελών της ΕΕ και, ως εκ τούτου, στο κόστος που θα πρέπει να επωμιστούν εάν εφαρμοστούν οι συστάσεις. Εάν τα εργοστάσια πρέπει να επιτύχουν μια ετήσια βελτίωση της τάξεως του 2% όσον αφορά την εξοικονόμηση ενέργειας και, παράλληλα, να μειώσουν τις εκπομπές αερίων του θερμοκηπίου, το αποτέλεσμα θα είναι η αύξηση του παραγωγικού κόστους και η μεταφορά της παραγωγής εκτός Ευρώπης.
<SPEAKER ID="645" NAME="Jacky Hénin" AFFILIATION="GUE/NGL">
(FR) Κύριε Πρόεδρε, η προσπάθεια εξοικονόμησης είναι μια πραγματική πρόκληση - μια πρόκληση που θα μας δώσει τη δυνατότητα να μειώσουμε την εξάρτηση της Ευρώπης, μια πρόκληση που θα μας δώσει τη δυνατότητα να ελευθερώσουμε ουσιαστικούς οικονομικούς πόρους οι οποίοι μπορούν να χρηματοδοτήσουν την έρευνα για νέες μορφές παραγωγής ενέργειας, και μια πρόκληση που θα μας δώσει τη δυνατότητα να αναζωογονήσουμε ξανά τις περιφέρειές μας.
<P>
Ενώ η ενεργειακή απόδοση των κτιρίων πρέπει να βρίσκεται στο επίκεντρο των ανησυχιών μας, είναι σημαντικό οι στόχοι και οι δράσεις της Ένωσης, όπως και αυτές των κρατών μελών, να επικεντρωθούν στην κοινωνική κατοικία, διότι οι πιο φτωχοί πρέπει να επωφεληθούν τα μάλα από τις προσπάθειές μας για ενεργειακή απόδοση. Πρέπει να θέσουμε ένα τέλος στο σκάνδαλο του να αναγκάζονται οι πιο φτωχοί να πληρώνουν τους μεγαλύτερους λογαριασμούς ενέργειας, ενώ ταυτόχρονα, στο όνομα της ενεργειακής απόδοσης, δημιουργούνται δημοσιονομικά "παραθυράκια" που επιτρέπουν στους πιο πλούσιους να μειώνουν τους λογαριασμούς τους πληρώνοντας χαμηλότερους φόρους.
<P>
Μια πραγματική πολιτική ενεργειακής απόδοσης θα πρέπει επίσης να σημαίνει τη δυνατότητα πώλησης της ηλεκτρικής ενέργειας σε χαμηλότερη τιμή στους σιδηροδρόμους, τους υπόγειους σιδηροδρόμους και τα τραμ, όπως συνέβαινε στη Γαλλία πριν το απαγορεύσουν οι ευρωπαϊκές οδηγίες για την κοινή αγορά ενέργειας.
<P>
Συνεπώς, ένα από τα πρώτα μέτρα θα ήταν η κατάργηση της κοινής αγοράς ηλεκτρικής ενέργειας στην Ένωση, διότι ο ανταγωνισμός για ένα προϊόν όπως η ηλεκτρική ενέργεια, η οποία δεν μπορεί να αποθηκευτεί και δύσκολα μεταφέρεται, είναι μια παρέκκλιση όσον αφορά την ενεργειακή απόδοση.
<P>
Τέλος, η ενεργειακή απόδοση δεν θα δημιουργήσει ποιοτικές θέσεις εργασίας εάν δεν βασιστεί σε μια πραγματική στρατηγική βιομηχανική πρωτοβουλία της ΕΕ, η οποία δεν θα έχει τους περιορισμούς της ελεύθερης αγοράς.
<SPEAKER ID="646" NAME="Bogdan Kazimierz Marcinkiewicz" AFFILIATION="PPE">
(PL) Κύριε Πρόεδρε, συμφωνώ με τον εισηγητή ότι θα πρέπει να δοθεί μεγαλύτερη έμφαση στην καινοτομία του συστήματος, όπως τα ευφυή δίκτυα, τα ευφυή συστήματα μέτρησης, η ευκολότερη ενσωμάτωση ανανεώσιμων πηγών ενέργειας και, επίσης, η ανάπτυξη μιας ολοκληρωμένης στρατηγικής για τους παραγωγούς και διανομείς θέρμανσης. Ωστόσο, πιστεύω ότι η μεγαλύτερη εξοικονόμηση και η μεγαλύτερη απόδοση θα επιτευχθούν με την ενίσχυση της προσωπικής ευθύνης του κάθε ένα πολίτη της Ευρωπαϊκής Ένωσης. Όπως μάθαμε να εξοικονομούμε νερό, έτσι πρέπει να μάθουμε να σεβόμαστε την ενέργεια και να την χρησιμοποιούμε αποτελεσματικά. Όλες οι διαδικασίες για τη χορήγηση άδειας για νέες υποδομές θα πρέπει να απλοποιηθούν και να επιταχυνθούν, προκειμένου να μεγιστοποιηθεί η εν δυνάμει εξοικονόμηση.
<P>
" ενεργειακή απόδοση και η ενεργειακή ασφάλεια θα είναι προτεραιότητες της επερχόμενης ουγγρικής Προεδρίας της Ευρωπαϊκής Ένωσης. " Πολωνία, η οποία θα διαδεχθεί την Ουγγαρία στην Προεδρία και η οποία έχει συμπεριλάβει το θέμα της ενεργειακής ασφάλειας στην ατζέντα της, θα εντατικοποιήσει επίσης τη συζήτηση σχετικά με σύγχρονες νομοθετικές και μη νομοθετικές λύσεις που θα επιτρέψουν στον ευρωπαϊκό ενεργειακό τομέα να παραμείνει ανταγωνιστικός, ενώ ταυτόχρονα θα βελτιωθεί η ενεργειακή απόδοση.
<P>
Πρέπει να επισημάνω σε αυτό το σημείο ότι, για εμένα προσωπικά, ένα όλο και πιο σημαντικό θέμα είναι η αληθοφάνεια των προβλέψεων και η ποιότητα του μοντέλου PRIMES που χρησιμοποιείται από την Ευρωπαϊκή Ένωση, ιδιαίτερα ενόψει της μη επίτευξης συναίνεσης στο Κανκούν. Αυτό είναι θέμα ξεχωριστής συζήτησης, αλλά θα ήθελα τώρα να σας ζητήσω να εξετάσετε μια νέα, μετά την κρίση προσέγγιση όσον αφορά το θέμα της κατανάλωσης και των ενεργειακών απαιτήσεων στην Ευρωπαϊκή Ένωση. Οι μεταφορές φαίνονται να είναι ο καταλληλότερος τρόπος εφαρμογής σύγχρονων, ενεργειακά αποδοτικών λύσεων. " ενεργειακή απόδοση στην Ευρωπαϊκή Ένωση θα πρέπει να προσαρμοστεί προς την κατεύθυνση της ζήτησης, η οποία συνδέεται άμεσα με τις δαπάνες και τις αλλαγές στις συνήθειες των πολιτών. Κατά τη γνώμη μου, οι αλλαγές θα επιτευχθούν μέσω μετρήσιμου οφέλους για τους καταναλωτές και καταλλήλων κινήτρων και μακροπρόθεσμων μορφών χρηματοδότησης για τους κατασκευαστές.
<SPEAKER ID="647" NAME="Francesco De Angelis" AFFILIATION="S&amp;D">
(IT) Κύριε Πρόεδρε, κυρίες και κύριοι, η έκθεση του κ. Bendtsen είναι θετική για τουλάχιστον τέσσερις λόγους.
<P>
επιβεβαιώνει ότι η ενεργειακή απόδοση είναι ο πιο αποτελεσματικός και γρήγορος τρόπος για τη μείωση των εκπομπών αερίων του θερμοκηπίου και ότι η σταθερή δέσμευση για την παροχή πόρων και επενδύσεων σε αυτόν τον τομέα θα έχει ως αποτέλεσμα την οικονομική ανάπτυξη και τη δημιουργία θέσεων εργασίας για τις μικρομεσαίες επιχειρήσεις·
<P>
κάνει αιτιολογημένες προτάσεις σχετικά με πραγματοποιήσιμα χρηματοδοτικά μέσα και καλεί την Επιτροπή να επικεντρωθεί σταθερά στην επαγγελματική κατάρτιση, την πρόσβαση των μικρομεσαίων επιχειρήσεων στην ενημέρωση και την ανακαίνιση των υφιστάμενων κτιρίων·
<P>
θέτει συγκεκριμένους στόχους και επιβεβαιώνει ότι η Σύμβαση Ενεργειακής Απόδοσης είναι ένα μέσο για την αγορά εγγυημένης ενεργειακής εξοικονόμησης και ένα σημείο εκκίνησης για τη δημιουργία θέσεων εργασίας και τη μείωση των λογαριασμών των ευρωπαίων πολιτών·
<P>
τέλος, η έκθεση θα είναι πολύ χρήσιμη εάν μπορέσουν να θεσπιστούν δεσμευτικοί στόχοι όσον αφορά τις εκπομπές, χωρίς "εάν" ή "αλλά".
<P>
Πρέπει να καταστήσουμε επιτεύξιμο τον στόχο του 20%· δεν μπορούμε να αφήσουμε αυτήν την ευκαιρία ανεκμετάλλευτη, καθώς θα στείλει ένα ενθαρρυντικό μήνυμα στην Ευρώπη.
<SPEAKER ID="648" NAME="Vladko Todorov Panayotov" AFFILIATION="ALDE">
(BG) Κύριε Πρόεδρε, η επίτευξη μεγάλου βαθμού ενεργειακής απόδοσης είναι θεμελιώδης πολιτικός στόχος της Ευρωπαϊκής Ένωσης, καθώς αποτελεί κύριο στοιχείο της συνολικής στρατηγικής για την οικοδόμηση μιας ανταγωνιστικής οικονομίας χαμηλών εκπομπών άνθρακα, η οποία θα τονώσει την επιχειρηματική δραστηριότητα και θα βελτιώσει την απασχόληση δημιουργώντας πολλές νέες θέσεις εργασίας. Με την αυριανή ψηφοφορία σχετικά με το σχέδιο ενεργειακής απόδοσης, το Ευρωπαϊκό Κοινοβούλιο θα αποστείλει ένα ισχυρό μήνυμα στην Επιτροπή και το Συμβούλιο σχετικά με την ανάγκη για επείγοντα και στοχευμένα μέτρα σε αυτόν τον τομέα.
<P>
Καταρχάς, καλώ την Ευρωπαϊκή Επιτροπή να διεξαγάγει μια διεξοδική ανάλυση της αποτελεσματικότητας της υφιστάμενης νομοθεσίας σχετικά με την ανανέωση των υφιστάμενων κτιρίων και την καθιέρωση υψηλότερων ενεργειακών προτύπων για τα νέα κτίρια. " δημιουργία μιας αποτελεσματικής ενεργειακής υποδομής και η ανάπτυξη σύγχρονων τεχνολογιών για τα οχήματα, είναι περαιτέρω σημαντικές προτεραιότητες που ελπίζω ότι θα αποτελέσουν μέρος του προτεινόμενου νέου σχεδίου ενεργειακής απόδοσης της Επιτροπής για το 2011.
<P>
Εν κατακλείδι, θα ήθελα να πω ότι η ενεργειακή απόδοση έχει τη δυνατότητα, και πρέπει, να γίνει μια επικερδής επιχείρηση. Μπορεί να το κάνει αυτό μόνη της και να παράσχει σημαντικά κοινωνικά ανταλλάγματα.
<SPEAKER ID="649" NAME="Ilda Figueiredo" AFFILIATION="GUE/NGL">
(PT) Κύριε Πρόεδρε, η πραγματικότητα αποδεικνύει ότι δεν αρκεί να εγκριθεί ένα σχέδιο δράσης για την ενεργειακή απόδοση. Πρέπει να γίνει αξιολόγηση των αποτελεσμάτων του σχεδίου του 2006 και πρέπει να τεθούν σε εφαρμογή πολιτικές ώστε να επιτευχθούν οι στόχοι, με τη διαφοροποίηση των μεθόδων για την αύξηση της ενεργειακής απόδοσης. Το επιχείρημα της κρίσης δεν μπορεί να χρησιμοποιείται ως δικαιολογία για τη μη εκπλήρωση του στόχου του 20% το 2020, ούτε για την απόρριψη λύσεων σχετικά με την επίλυση του σοβαρού προβλήματος της ενεργειακής πενίας.
<P>
Είναι σημαντικό θα παρατεθούν θετικές εμπειρίες από άλλες χώρες -ας μην λησμονούμε την Κίνα και τις "ΠΑ- και να γίνουν επενδύσεις στη χρηματοδότηση μέτρων που θα αυξήσουν την ενεργειακή απόδοση των κτιρίων, της κοινωνικής κατοικίας, των μεταφορών και της βιομηχανίας. Οι απαραίτητοι πόροι θα πρέπει να συμπεριληφθούν στον προϋπολογισμό της ΕΕ για τη στήριξη των κρατών μελών και των οικογενειών που αντιμετωπίζουν μεγαλύτερες δυσκολίες. " ενεργειακή απόδοση αυξάνει επίσης την απασχόληση, μειώνει τη φτώχεια και είναι παράγοντας προόδου και κοινωνικής ανάπτυξης. Πρέπει να επενδύσουμε σε αυτήν.
<SPEAKER ID="650" NAME="Richard Seeber" AFFILIATION="PPE">
(DE) Κύριε Πρόεδρε, κύριε Επίτροπε, προτείνατε ένα πολύ σωστό σχέδιο, και ο κ. Bendtsen το έκανε ακόμη καλύτερο. Πρέπει να επιτύχουμε την ανατροπή της εξίσωσης "μεγαλύτερη οικονομική ανάπτυξη ισούται με ταυτόχρονη κατανάλωση ενέργειας". Αυτό αποτελεί μια ιδιαίτερη πρόκληση για εμάς, ως πολιτικούς, καθώς υπάρχει μια φυσιολογική τεχνολογική πρόοδος που, βεβαίως, χαρακτηρίζεται από το γεγονός ότι έχουμε περισσότερα ενεργειακά αποδοτικά προϊόντα και τρόπους οικονομικής λειτουργίας. Πρέπει, ωστόσο, να επιτύχουμε τη μείωση των λογαριασμών ενέργειας παρά τη μεγαλύτερη οικονομική ανάπτυξη. Σε αυτό πλαίσιο, πρέπει να επιτύχουμε πραγματικά καινοτόμες λύσεις και να παράσχουμε τα σωστά κίνητρα μέσω πολιτικής. Και η οικονομική ιστορία έχει επίσης αποδείξει ότι οι κοινωνίες που απολάμβαναν τη μεγαλύτερη επιτυχία μακροπρόθεσμα ήταν οι κοινωνίες που κατέστησαν αυτήν την απόδοση -είτε σε σχέση με τις πρώτες ύλες είτε σε σχέση με την ενέργεια- σύνθημα βάσει του οποίου ζούσαν. Πρόκειται για μια ιδιαίτερη πρόκληση για εμάς τους Ευρωπαίους με το υψηλό επίπεδο ζωής μας.
<P>
Πρέπει να προωθήσουμε την ενεργειακή απόδοση εάν ελπίζουμε ρεαλιστικά να επιτύχουμε τους κλιματικούς στόχους μας. Θα ήθελα επίσης να αδράξω την ευκαιρία για να σας υπενθυμίσω ότι η μείωση της εξάρτησης από τις εισαγωγές ορυκτών καυσίμων παραμείνει ένας σημαντικός στόχος πολιτικής. Επιπλέον, το κεφάλαιο που ελευθερώνεται λόγω των χαμηλότερων λογαριασμών ενέργειας δίνει μια μεγάλη δυνατότητα κατανάλωσης που, επιπλέον, μπορεί να συμβάλει στην οικονομική ανάπτυξή μας μακροπρόθεσμα.
<P>
Τούτου λεχθέντος, πιστεύω ότι η προσέγγιση που επιλέξατε, δηλαδή να μην έχουν αυτοί οι στόχοι δεσμευτική μορφή, είναι η σωστή. Δεν θα πρέπει να επιτρέψουμε να χαθούμε σε συζητήσεις σχετικά με ορισμούς και προβλήματα μέτρησης. Είναι σημαντικό να σημειώσουμε πρόοδο. " Επιτροπή και ο εισηγητής ακολουθούν την ορθή προσέγγιση σε αυτό το πλαίσιο. Θα πρέπει αυτός ο στόχος να παραμείνει όντως μη δεσμευτικός, αλλά αυτό δεν σημαίνει ότι θα πρέπει να μειώσουμε τις φιλοδοξίες μας. Για τους παραπάνω λόγους, αυτές οι φιλοδοξίες πρέπει να συνεχίσουν να είναι υψηλές, αλλά το να επιλεγεί ένας δρόμος όπου κάτι τέτοιο μπορεί να επιτευχθεί μόνο μέσω ενός δεσμευτικού στόχου δεν είναι ο σωστός τρόπος προσέγγισης, και η Ομάδα μας, συνεπώς, θα απορρίψει αυτήν την προσέγγιση.
<SPEAKER ID="651" NAME="Hannes Swoboda" AFFILIATION="S&amp;D">
(DE) Κύριε Πρόεδρε, θα ήθελα να ξεκινήσω συγχαίροντας τον κ. Bendtsen για την πολύ καλή έκθεσή του. Βασικά, θα ήθελα να κάνω ένα μόνο σχόλιο, κύριε Επίτροπε, και αυτό είναι ότι προέρχεστε από την περιφερειακή πολιτική, σε ένα μεγάλο κράτος στη Γερμανία, ενώ εγώ προέρχομαι από την τοπική πολιτική. Δεν θα επιτύχουμε τους στόχους, είτε είναι δεσμευτικοί είτε όχι -και συνηγορώ υπέρ των δεσμευτικών στόχων- εάν δεν απευθυνθούμε άμεσα στα κράτη, τις περιφέρειες και τις κοινότητες για να τους διευκρινίσουμε τι μπορεί να γίνει. " ανακαίνιση των σπιτιών, η πολιτική μεταφορών -την οποία, δόξα τω Θεώ, αναφέρετε επανειλημμένα- και η καταπολέμηση της ενεργειακής πενίας είναι τομείς που δεν ρυθμίζονται σε εθνικό επίπεδο, αλλά ουσιαστικά σε τοπικό, περιφερειακό και δημοτικό επίπεδο. Συνεπώς, πρέπει να είμαστε ενεργοί και σε αυτό το επίπεδο. Θα ήταν μια μεγάλη ευκαιρία να κερδίσουμε τις πόλεις και τις κοινότητές μας για το μεγάλο ευρωπαϊκό σχέδιό μας που αφορά την ενεργειακή απόδοση, την εξοικονόμηση ενέργειας και, βεβαίως, άλλους τομείς της ενεργειακής πολιτικής.
<P>
Σας καλώ, λοιπόν, να δράσετε αναλόγως και ίσως να αναλογιστείτε λίγο τον τρόπο με τον οποίο μπορούμε να μεταφέρουμε καλύτερα το μήνυμα στους πολίτες, ιδιαίτερα μέσω των δήμων, των κοινοτήτων και των περιφερειών, καθώς αυτή η σύνδεση είναι απολύτως ζωτική προκειμένου να γίνει δυνατή η πραγματική αποδοχή αυτών των στόχων -είτε δεσμευτικών είτε όχι.
<SPEAKER ID="652" NAME="Maria Da Graça Carvalho" AFFILIATION="PPE">
(PT) Κύριε Πρόεδρε, κύριε Επίτροπε, η ενεργειακή απόδοση είναι σημαντική για την αύξηση της ασφάλειας του εφοδιασμού, για τη βελτίωση της ποιότητας του αέρα, για τη μείωση των εκπομπών αερίων του θερμοκηπίου και για την αύξηση της ανταγωνιστικότητας της κοινωνίας μας. " ενεργειακή απόδοση σημαίνει να κάνουμε περισσότερα με λιγότερους πόρους. " εν λόγω έκθεση θέτει ένα φιλόδοξο όραμα για την ενεργειακή απόδοση μέσω, για παράδειγμα, της θέσπισης μεμονωμένων στόχων και θετικών κινήτρων. Θεσπίζονται σημαντικά στοιχεία όσον αφορά τον εκσυγχρονισμό της ενεργειακής υποδομής, όπως ευφυή δίκτυα, ενεργειακή απόδοση όσον αφορά τα κτίρια και τις μεταφορές, χρήση τεχνολογιών ενημέρωσης και επικοινωνίας, και ανάπτυξη επιστημονικής έρευνας στον τομέα της ενέργειας.
<P>
" έκθεση αυτή υπογραμμίζει την ανάγκη διπλασιασμού της χρηματοδότησης για επιστημονική έρευνα σχετικά με την τεχνολογική ανάπτυξη και επίδειξη στον τομέα της ενέργειας. Στον τομέα της χρηματοδότησης, η έκθεση ενθαρρύνει τη χρήση των διαρθρωτικών ταμείων για τη στήριξη της ενεργειακής απόδοσης και καλεί να αποτελέσει προτεραιότητα στον προϋπολογισμό της ΕΕ για το 2013.
<P>
Υπό το πρίσμα των παραπάνω, θα ήθελα να συγχαρώ τον εισηγητή, κ. Bendtsen, για το εξαιρετικό του έργο και την ισορροπία που πέτυχε, και σας καλώ όλους να στηρίξετε αυτήν τη σημαντική έκθεση.
<SPEAKER ID="653" NAME="Zigmantas Balčytis" AFFILIATION="S&amp;D">
(LT) Κύριε Πρόεδρε, μολονότι πολλά νομοθετικά μέτρα έχουν θεσπιστεί στον τομέα της ενεργειακής απόδοσης και εξοικονόμησης, δεν έχουν όλα τα επιθυμητά αποτελέσματα. Σύμφωνα με επιστημονικές έρευνες, με τον σημερινό ρυθμό προόδου, δεν θα επιτύχουμε ούτε καν κατά το ήμισυ τον στόχο του 20% που έχει τεθεί. Συνεπώς, είναι απαραίτητο να λάβουμε πιο δεσμευτικά μέτρα και να αποκτήσουμε μεγαλύτερο έλεγχο στα κράτη μέλη. Πιστεύω ότι, κατά την αναθεώρηση του σχεδίου δράσης για την ενεργειακή απόδοση, η Ευρωπαϊκή Επιτροπή πρέπει να λάβει σοβαρά υπόψη το γεγονός ότι τα κράτη μέλη δεν εκμεταλλεύονται επαρκώς τις ευκαιρίες για εξοικονόμηση ενέργειας, κάτι που παρακωλύει την αύξηση της ενεργειακής ανεξαρτησίας. Είναι επίσης σημαντικό για τα επιμέρους κράτη μέλη να θέσουν δεσμευτικούς στόχους ενεργειακής απόδοσης και να παρακολουθούν πώς εφαρμόζονται, διότι, ειδάλλως, η τεράστια δυνατότητα εξοικονόμησης ενέργειας θα παραμείνει ανεκμετάλλευτη.
<SPEAKER ID="654" NAME="Lambert van Nistelrooij" AFFILIATION="PPE">
(NL) Κύριε Πρόεδρε, κύριε Επίτροπε, είμαι ευτυχής που θα κάνω ορισμένα σχόλια επί της εν λόγω έκθεσης. Πρόκειται για μια εξαιρετική έκθεση, διότι θα μας δώσει τη δυνατότητα να επιτύχουμε πολλά πράγματα ταυτόχρονα: όχι μόνο περιβαλλοντικούς στόχους και στόχους που αφορούν τη μείωση των εκπομπών CO2, αλλά και ορισμένους από τους παραγωγικούς στόχους μας και άλλους στόχους που έχουν σκοπό να διασφαλίσουν ότι θα παραμείνουμε ανταγωνιστικοί. Θα είναι ένα θετικό βήμα τόσο για το περιβάλλον όσο και για το πορτοφόλι.
<P>
Κύριε Επίτροπε, αναφερθήκατε επίσης στη φιλοδοξία σας να δημιουργήσετε ένα σχέδιο δράσης σε σύντομο χρονικό διάστημα. Επιτρέψτε μου, ωστόσο, να κάνω τρεις παρατηρήσεις: η πρώτη παρατήρησή μου αφορά τα εθνικά σχέδια δράσης για την ενεργειακή απόδοση. Έχουν πολλά περιθώρια βελτίωσης και πρέπει να εξεταστούν με κριτικό βλέμμα από την Ευρωπαϊκή Επιτροπή. Κύριε Επίτροπε, δηλώσατε ότι θα εργαστείτε σε δύο στάδια. Το πρώτο στάδιο θα περιλαμβάνει διαβούλευση, αλλά με ορισμένες πιέσεις, και το δεύτερο στάδιο πιθανόν να περιλαμβάνει κάποιο βαθμό εξαναγκασμού. Στις προηγούμενες συζητήσεις μου με τον Επίτροπο και στις τροπολογίες μου επέμενα στην άσκηση πιέσεων, και με ικανοποιεί το γεγονός ότι το θέμα αυτό αρχίζει τώρα να έρχεται στο προσκήνιο.
<P>
Έχω μόνο μία ερώτηση για τον Επίτροπο: θα έχετε επαρκή μέσα που θα σας δώσουν τη δυνατότητα να παραμείνετε στην πορεία σας, ενώ ταυτόχρονα θα κινείστε προς το στάδιο του εξαναγκασμού; Θα μπορούσατε να μας το αναλύσετε αυτό, τώρα ή στο εγγύς μέλλον, ή στο σχέδιο δράσης σας;
<P>
" δεύτερη παρατήρησή μου αφορά την περιφερειακή πολιτική. Ο κ. Swoboda αναφέρθηκε επίσης σε αυτήν. Θα μπορούσαν να γίνουν πολλά ακόμη με αυτά τα κονδύλια. Στις περισσότερες χώρες, τα κονδύλια που είναι διαθέσιμα δεν χρησιμοποιούνται καν για τη βελτίωση της ενεργειακής απόδοσης. Για τον λόγο αυτόν, κατέθεσα μια τροπολογία επί του άρθρου 81, προκειμένου να αποσαφηνίσω τη διατύπωσή του. Δεν είναι ανάγκη να σημαίνει πάντα περισσότερα χρήματα· αφορά επίσης τη συνετή δαπάνη των υφιστάμενων πόρων.
<P>
Τέλος, η τρίτη παρατήρησή μου -και εδώ, επίσης, συμφωνώ με τον κ. Swoboda- είναι ότι πρέπει οι πολίτες, οι τοπικές αρχές και οι επιχειρήσεις να συμμετέχουν περισσότερο στην εξοικονόμηση ενέργειας, μέσω μέτρων όπως τα σήματα ποιότητας, τα σύμφωνα με τους δημάρχους και οι συμφωνίες με τη βιομηχανία. Στη χώρα μου, τις Κάτω Χώρες, μόνο η συμφωνία με τη βιομηχανία είχε ήδη ως αποτέλεσμα μια βελτίωση της τάξεως του 2% ετησίως όσον αφορά την ενεργειακή απόδοση. Τώρα, αυτό είναι ένα συγκεκριμένο δείγμα των όσων θα μπορούσαμε να επιτύχουμε! Σας ευχαριστώ, σας εύχομαι κάθε επιτυχία, και ευχαριστώ τον εισηγητή.
<SPEAKER ID="655" NAME="Silvia-Adriana Ţicău" AFFILIATION="S&amp;D">
(RO) Κύριε Πρόεδρε, 50-125 εκατομμύρια ευρωπαίοι πολίτες πλήττονται από ενεργειακή πενία. Για τον λόγο αυτόν, θεωρούμε ότι πρέπει να δοθεί προτεραιότητα σε πολιτικές εξοικονόμησης ενέργειας και ενεργειακής απόδοσης στον τομέα της κοινωνικής κατοικίας.
<P>
Μόνο το 1% των κτιρίων που θα υπάρχουν το 2020 θα είναι νέα κτίρια. Γι' αυτό, όταν συζητούμε για τα υφιστάμενα κτίρια, δεν μπορούμε να μιλάμε για δεσμευτικούς στόχους χωρίς την παροχή επαρκών οικονομικών πόρων. Για τον λόγο αυτόν, φρονούμε ότι απαιτούνται καινοτόμα σχέδια χρηματοδότησης, καθώς και φορολογικές διευκολύνσεις που θα καταστήσουν ελκυστικές τις επενδύσεις για ενεργειακή απόδοση και θα παρέχουν μακροπρόθεσμη θεσμική στήριξη.
<P>
Κύριε Επίτροπε, πρόσφατα πραγματοποιήθηκε στο Κοινοβούλιο μια συνάντηση της ομάδας του προγράμματος CONCERTO, πέντε χρόνια μετά την ίδρυσή της. Δυστυχώς, οι 400 εκπρόσωποι των τοπικών και περιφερειακών αρχών ανέφεραν ότι δεν είναι γνωστό σε τοπικό και περιφερειακό επίπεδο πως όλα τα κράτη μέλη έχουν την ευκαιρία να χρησιμοποιούν το 4% των επιδοτήσεων του ευρωπαϊκού περιφερειακού ταμείου ανάπτυξης σε εθνικό επίπεδο για την ενεργειακή απόδοση των κτιρίων.
<P>
Για τον λόγο αυτόν, θα ήθελα να ολοκληρώσω, κύριε Επίτροπε, ζητώντας σας να χρησιμοποιήσετε την ενδιάμεση αναθεώρηση προκειμένου να χορηγηθεί ένα μεγαλύτερο ποσό χρηματοδότησης σε προγράμματα ενεργειακής απόδοσης και, ιδιαίτερα, προκειμένου να προωθηθούν οι ευκαιρίες για τη χρήση του 15% του ευρωπαϊκού ταμείου περιφερειακής ανάπτυξης για την ενεργειακή απόδοση στη μελλοντική δημοσιονομική προοπτική.
<SPEAKER ID="656" NAME="Antonio Cancian" AFFILIATION="PPE">
(IT) Κύριε Πρόεδρε, κύριε Επίτροπε, κυρίες και κύριοι, θα ήθελα να ευχαριστήσω τον εισηγητή, κ. Bendtsen, για την ακριβή έκθεσή του.
<P>
Ο Επίτροπος άνοιξε τη συνεδρίαση λέγοντας -και συμφωνώ μαζί του- ότι είμαστε κάπως ρητορικοί σήμερα όταν μιλούμε για την απόδοση, ότι υπάρχει αβεβαιότητα για τον στόχο του 20%, δεδομένου ότι έχει ήδη μειωθεί κατά το ήμισυ, και δεν γνωρίζουμε στην πραγματικότητα σε τι αναφερόμαστε. Θα προσέθετα ότι η νοοτροπία της εξοικονόμησης ενέργειας και της ενεργειακής απόδοσης είναι ανύπαρκτη.
<P>
Συνεπώς, βρισκόμαστε σε μια κατάσταση και σε ένα σημείο όπου δεν έχουμε άλλη επιλογή από το να αλλάξουμε. Πώς; Καταρχάς, πιστεύω ότι θα πρέπει να προχωρήσουμε προς την καινοτομία και τις νέες τεχνολογίες και στους δύο τομείς -την ενεργειακή απόδοση των κτιρίων και, κυρίως, την ενεργειακή απόδοση των μεταφορών.
<P>
Θα ήθελα επίσης να επικεντρωθώ στη σημασία της ύπαρξης επαρκών πόρων προκειμένου να επιτευχθούν αυτοί οι στόχοι. Πιστεύω ότι πρέπει να δαπανήσουμε προκειμένου να εξοικονομήσουμε. Σήμερα, ο Πρόεδρος Barroso δήλωσε στο Κοινοβούλιο ότι τα ευρωομόλογα δεν πρόκειται να χρησιμοποιηθούν και ότι έχει στη διάθεσή του άλλα οικονομικά μέσα.
<P>
Κύριε Επίτροπε, εγκρίναμε πρόσφατα μια έκθεση που θεσπίζει ένα ταμείο για τη χρηματοδότηση της ενεργειακής απόδοσης μέσω της χρήσης των κονδυλίων που έχουν απομείνει από τα προηγούμενα σχέδια ανάκαμψης. Ακόμη και με περιορισμένο προϋπολογισμό, θεωρώ ότι το ταμείο είναι εξαιρετικά συμβολικό, καθώς καθιερώνει την αρχή της προσέλκυσης ιδιωτικών κεφαλαίων σε ένα μοντέλο σύμπραξης ιδιωτικού και δημοσίου τομέα (ΣΔΙΤ), εξορθολογίζοντας τα ταμεία που έχουμε ήδη στη διάθεσή μας -τα ταμεία συνοχής και άλλα- και βάζοντάς τα σε ένα δοχείο που μπορεί να προσελκύσει χρήματα, που αντί να δίνει χρήματα, τα δανείζει μέσω της ανάπτυξης μεγάλων σχεδίων· θα πρέπει να είναι ένα ανακυκλούμενο ταμείο που δίνει νόημα σε όλα αυτά.
<P>
Πιστεύω ότι αυτό είναι το σωστό σύστημα προκειμένου να αναζητηθούν πόροι και να διασφαλιστεί ότι η απόδοση δεν είναι πλέον ένα απαγορευμένο θέμα.
<SPEAKER ID="657" NAME="Mario Pirillo" AFFILIATION="S&amp;D">
(IT) Κύριε Πρόεδρε, κύριε Επίτροπε, κυρίες και κύριοι, το σχέδιο δράσης για την ενεργειακή απόδοση θα πρέπει να αναθεωρηθεί σύμφωνα με μια ολιστική προσέγγιση που θα συνδυάζει τις πολυάριθμες στρατηγικές πολιτικές της Ευρώπης.
<P>
Ενώ η επένδυση στην ενεργειακή απόδοση είναι σημαντική διότι θα βοηθήσει να διασφαλιστεί ότι θα εκπληρωθούν οι στόχοι για τη μείωση των εκπομπών έως το 2020, είναι επίσης σημαντικό να δώσουμε έμφαση στις πρωτοβουλίες που θα μας δώσουν τη δυνατότητα να εκμεταλλευτούμε πληρέστερα την έως σήμερα αχρησιμοποίητη δυνατότητα της ΕΕ για εξοικονόμηση ενέργειας.
<P>
Με ικανοποιεί το γεγονός ότι έχει δοθεί μεγάλη προσοχή στην ενεργειακή απόδοση των κτιρίων· πρέπει να αναληφθούν πρωτοβουλίες και σε αυτό το πλαίσιο σε ευρωπαϊκό επίπεδο. Οι επιχειρήσεις μας θα πρέπει να σκεφτούν ξανά πώς μπορούν να καταστήσουν πιο αποτελεσματικές τις παραγωγικές διαδικασίες τους και τα προϊόντα τους.
<P>
Τέλος, ο καθορισμός υποχρεωτικών στόχων απόδοσης είναι κάτι θετικό, διότι χωρίς αυτούς θα είναι δύσκολο να επιτευχθούν φιλόδοξα αποτελέσματα εντός της ΕΕ.
<SPEAKER ID="658" NAME="Άννυ Ποδηματά" AFFILIATION="S&amp;D">
Κύριε Πρόεδρε, κύριε Επίτροπε θέλω να επιμείνω σε ένα σημείο: Στη σημασία που έχει η θέσπιση ενός δεσμευτικού στόχου ενεργειακής αποδοτικότητας για την ευρωπαϊκή οικονομία. Σε συνθήκες δύσκολες οικονομικές για μια σειρά κράτη μέλη που χρειάζονται ισχυρά κίνητρα για την ανάπτυξη, για την προστασία και τη δημιουργία θέσεων απασχόλησης ένας δεσμευτικός στόχος θα δημιουργήσει το κατάλληλο επενδυτικό περιβάλλον για την ενίσχυση της ανταγωνιστικότητας και του εξαγωγικού δυναμικού ευρωπαϊκών εταιρειών, κυρίως μικρομεσαίων, που δραστηριοποιούνται στις τεχνολογίες και στις υπηρεσίες ενεργειακής αποδοτικότητας.
<P>
Τα κράτη μέλη θα αποκτήσουν τα απαραίτητα κίνητρα για να ενισχύσουν εκείνες τις αγορές που σε κάθε οικονομία μπορούν να προσφέρουν τη μεγαλύτερη προστιθέμενη αξία και να δημιουργήσουν περισσότερες θέσεις εργασίας. Επιπλέον, τα νοικοκυριά, οι επιχειρήσεις και το Δημόσιο θα έχουν σημαντικά συγκεκριμένα οικονομικά οφέλη, καθώς θα απολαμβάνουν χαμηλότερους λογαριασμούς ενέργειας. Θέλω λοιπόν να συγχαρώ τον εισηγητή για την έκθεσή του και να καλέσω την Ευρωπαϊκή Επιτροπή να υλοποιήσει τις προτάσεις της έκθεσης Bendtsen, διευκολύνοντας παράλληλα την έξοδο της οικονομίας μας από την κρίση.
<SPEAKER ID="659" NAME="Peter Jahr" AFFILIATION="PPE">
(DE) Κύριε Πρόεδρε, κύριε Επίτροπε, είναι σαφές ότι η ενεργειακή απόδοση είναι ένα πολύ σημαντικό θέμα και, φυσικά, πρέπει να είμαστε πολύ φειδωλοί με τα ορυκτά καύσιμα. Είναι σαφές ότι οι βασικοί αριθμοί που απαιτούνται πρέπει να αποτελούν μια πρόκληση, αλλά πρέπει επίσης να διατηρούν πάντα μια επαρκή έννοια αναλογίας· πρέπει να είναι πάντα ρεαλιστικοί. Πρέπει να είναι αποτελεσματικοί για την κοινωνία και για τον πολίτη, και πρέπει να είναι οικονομικά εφικτοί για τους ιδιοκτήτες. Για τους πολίτες, πρέπει να είναι κάτι κατανοητό και εξηγήσιμο και, κυρίως, πρέπει να είναι επίσης κάτι οικονομικά εφικτό για αυτούς. Για τον λόγο αυτόν, χωρίς δημόσια αποδοχή, δεν θα υπάρξει προστασία του κλίματος. Αυτή η πτυχή, ιδιαίτερα, είναι ένα στοιχείο που θεωρώ ότι λείπει από την εν λόγω έκθεση.
<SPEAKER ID="660" NAME="Κρίτων Αρσένης" AFFILIATION="S&amp;D">
Κύριε Πρόεδρε, κύριε Επίτροπε, οι διαπραγματεύσεις στο Κανκούν σημείωσαν σχετική επιτυχία. Οι διαπραγματεύσεις για την κλιματική αλλαγή προχωράνε. Χώρες όπως η Κίνα δεν περίμεναν το αποτέλεσμα στο Κανκούν. Παίρνουν μέτρα ακόμη και το διάστημα μετά την αποτυχία της Κοπεγχάγης. Αν δεν επενδύσουμε και εμείς σε θέματα όπως είναι η ενεργειακή απόδοση και η ενεργειακή εξοικονόμηση, τότε θα χάσουμε διπλά. Από τη μια τα νοικοκυριά μας, οι επιχειρήσεις μας, οι δημόσιες υπηρεσίες θα συνεχίσουν να πληρώνουν παράλογα κόστη, από την άλλη θα κινδυνεύσουμε να χάσουμε την πράσινη πρωτοπορία της ευρωπαϊκής οικονομίας.
<P>
Γι' αυτό πρέπει να σκεφτούμε: Άμα σήμερα δυσκολευόμαστε να ανταγωνιστούμε χώρες όπως η Κίνα, πώς θα μπορέσουμε στο μέλλον να ανταγωνιστούμε μια πράσινη Κίνα; γι' αυτό είναι πραγματικά σημαντικό να υποστηρίξουμε ένα δεσμευτικό στόχο για την Ευρωπαϊκή Ένωση, με σκοπό την ενεργειακή εξοικονόμηση στο 20%.
<SPEAKER ID="661" NAME="Sonia Alfano" AFFILIATION="ALDE">
(IT) Κύριε Πρόεδρε, κυρίες και κύριοι, οι πολιτικές ενεργειακής απόδοσης που εφαρμόζονται μέχρι σήμερα από τα διάφορα κράτη μέλη για το 2020 δεν θα μας δώσουν τη δυνατότητα να επιτύχουμε τον στόχο της μείωσης της κατανάλωσης ενέργειας κατά 20%· θα είμαστε τυχεροί εάν καταφέρουμε το 10%, που είναι ένα σαφώς απογοητευτικό αποτέλεσμα.
<P>
Εάν η κατανάλωση ενέργειας συνεχίσει να αυξάνεται, η επίτευξη του στόχου ανανεώσιμης ενέργειας κατά 20% μπορεί επίσης να διακυβευθεί, καθώς ο στόχος αυτός υπολογίζεται ως αναλογία επί της τελικής κατανάλωσης ενέργειας της ΕΕ. Είμαι σταθερά υπέρ της θέσπισης ενός δεσμευτικού στόχου και για την ενεργειακή απόδοση, προκειμένου να διασφαλίσουμε ότι οι ευρωπαϊκές πολιτικές για το κλίμα και την ενέργεια ενισχύονται αμοιβαία.
<P>
Δυστυχώς, τα γεγονότα καταδεικνύουν ότι το να βασιζόμαστε στην καλή θέληση των επιμέρους κρατών μελών δεν θα έχει αποτέλεσμα. " Ευρωπαϊκή Ένωση πρέπει να ανοίξει τον δρόμο με σαφείς και αποτελεσματικές πολιτικές και στόχους. Ας σταματήσουμε να επενδύουμε σε νέες διευκολύνσεις για την παραγωγή περισσότερης ενέργειας και ας διοχετεύσουμε τα χρήματα και τις προσπάθειές μας στην πιο καθαρή ενέργεια του κόσμου, την ενέργεια της οποίας τη χρήση μπορούμε να αποφύγουμε.
<P>
Τέλος, ζητώ την έγκριση της τροπολογίας 2, η οποία καλεί την Επιτροπή να αναλάβει μια πρωτοβουλία για την ενεργειακή απόδοση των υφιστάμενων κτιρίων το 2011.
<SPEAKER ID="662" NAME="Oreste Rossi" AFFILIATION="EFD">
(IT) Κύριε Πρόεδρε, κυρίες και κύριοι, η ενεργειακή απόδοση είναι η λέξη-κλειδί για τη μελλοντική οικονομία μας, αλλά θα πρέπει να προωθηθεί και όχι να επιβληθεί: τα κράτη μέλη πρέπει να πειστούν ώστε να διασφαλίσουν πως όποιος επιλέγει να κάνει την επιχείρηση ή το σπίτι του ενεργειακά αποδοτικότερο θα έχει βοήθεια σε αυτό.
<P>
Δεν μπορούμε να διανοηθούμε ότι θα αναγκάσουμε τους πολίτες να επενδύσουν χωρίς να πεισθούν ή να ενθαρρυνθούν: η βελτίωση της ενεργειακής απόδοσης συνεπάγεται βοήθεια προς το περιβάλλον και εξοικονόμηση πόρων, αλλά σε έναν τόσο ευαίσθητο τομέα όπως αυτός, είναι σημαντικό να συνδυαστούν αυτές οι επιλογές με ευρωπαϊκές πολιτικές που θα έχουν ως στόχο μια ενιαία ευρωπαϊκή αγορά ενέργειας.
<P>
Οι δεσμευτικοί στόχοι συνεπάγονται μόνο περιττές και πολύ συχνά αναποτελεσματικές δαπάνες· είναι καλύτερο να πεισθούν οι πολίτες, τα θεσμικά και λοιπά όργανα ότι η εξοικονόμηση σε αυτόν τον τομέα επηρεάζει επίσης την ασφάλεια και την ποιότητα ζωής των ανθρώπων.
<SPEAKER ID="663" NAME="Csanád Szegedi" AFFILIATION="NI">
(HU) Κύριε Πρόεδρε, κυρίες και κύριοι, η θέση μας είναι ότι η αιτία της κλιματικής αλλαγής που έχει όλο και μεγαλύτερες επιπτώσεις στις μέρες μας δεν έγκειται αποκλειστικά στη μόλυνση του περιβάλλοντος που προκαλείται από την ανθρωπότητα. Ωστόσο, είναι ευθύνη όλων μας να θέσουμε ένα τέλος στην καταστροφή του περιβάλλοντός μας, τόσο τοπικά όσο και παγκόσμια, και να καταβάλουμε κάθε δυνατή προσπάθεια για την αποκατάσταση της αρχικής, υγιούς κατάστασής του. Συνεπώς, η έκκληση για ενεργειακή απόδοση είναι επίσης ευπρόσδεκτη. Τα κτίρια που χρησιμοποιούμε είναι υπεύθυνα για το 40% περίπου της παγκόσμιας κατανάλωσης ενέργειας και ως εκ τούτου, η αντιμετώπιση του θέματος αυτών των κτιρίων είναι εξαιρετικά σημαντική. Πρέπει να κάνουμε ένα βήμα προς νέες κατασκευές μηδενικών εκπομπών CO2 και πρέπει επίσης να βρούμε μια λύση για τα προβλήματα που αφορούν την αναβάθμιση των υφιστάμενων κτιρίων όσον αφορά την ενεργειακή απόδοση. Επιπλέον, πρέπει να μειώνουμε συνεχώς την κατανάλωση και τις ρυπογόνες εκπομπές των οχημάτων ζητώντας τη χρήση υβριδικών και πλήρως ηλεκτρικών τεχνολογιών. Είμαι πεπεισμένος ότι, ως βουλευτές του Σώματος και ως πολιτικοί, πρέπει να δώσουμε το παράδειγμα όσον αφορά την ενεργειακή απόδοση.
<SPEAKER ID="664" NAME="Elena Băsescu" AFFILIATION="PPE">
(RO) Κύριε Πρόεδρε, και εγώ θα ήθελα να τονίσω πόσο σημαντική είναι η προώθηση της ενεργειακής απόδοσης, καθώς μπορεί να παράσχει σημαντικά οφέλη για ολόκληρη την οικονομία. Τα κοινωνικά οφέλη πρέπει επίσης να αναφερθούν, και ένα από αυτά είναι η δημιουργία νέων θέσεων εργασίας έως το 2020.
<P>
Φρονώ ότι είναι σημαντικό να αναπτύξουμε και να πουλήσουμε νέες τεχνολογίες αιχμής που να αφορούν την ενέργεια. Έτσι θα διατηρήσουμε την ανταγωνιστικότητα των ευρωπαϊκών επιχειρήσεων υψηλής εντάσεως ενέργειας ενόψει του παγκόσμιου ανταγωνισμού. Στηρίζω την επίτευξη συμφωνίας επί μιας κοινής μεθοδολογίας για τη μέτρηση των εθνικών στόχων ενεργειακής απόδοσης και την παρακολούθηση της προόδου όσον αφορά την επίτευξή τους.
<P>
Επικροτώ επίσης το έργο της Επιτροπής "προς ένα ενιαίο ενεργειακό δίκτυο". Πρέπει να υποβάλει πρακτικές προτάσεις για την απλούστευση και επιτάχυνση της διαδικασίας έγκρισης για τα έργα υποδομής.
<SPEAKER ID="665" NAME="Catherine Stihler" AFFILIATION="S&amp;D">
(EN) Κύριε Πρόεδρε, ευχαριστώ τον κ. Bendtsen για το γεγονός ότι ανέφερε τον τομέα των κατασκευών στις εναρκτήριες παρατηρήσεις του. Θα ήθελα απλώς να επιστήσω την προσοχή του στο γεγονός ότι η έκθεσή μου σχετικά με τα προϊόντα κατασκευών θα ψηφιστεί τον Ιανουάριο και ότι και σε αυτήν την έκθεση συζητήσαμε την ενεργειακή απόδοση.
<P>
Ωστόσο, θα ήθελα να κάνω δύο σύντομες παρατηρήσεις. Ο κ. Swoboda ανέφερε τη σημασία των τοπικών αρχών. Θα ήθελα απλά να επιστήσω την προσοχή του Σώματος στο ευαίσθητο αυτήν τη στιγμή θέμα, ιδίως στο "Β, των δημοσιονομικών περικοπών που πλήττουν τις τοπικές αρχές. Θεωρώ ότι πρέπει να το λάβουμε αυτό υπόψη στη σημερινή συζήτηση και στις συζητήσεις που θα ακολουθήσουν.
<P>
Θα ήθελα επίσης να θέσω ένα ερώτημα προς την Επιτροπή. Στην έκθεση μιλούμε για τη σημασία των ευφυών μετρητών και δίνεται ως ημερομηνία το τέλος του 2011 για τα ελάχιστα κοινά λειτουργικά χαρακτηριστικά. Θα μπορέσουμε να το επιτύχουμε αυτό κύριε Επίτροπε; Λυπούμαι για το γεγονός ότι δεν υπάρχει σήμερα το απόγευμα κάποιος από την Προεδρία, αλλά θεωρώ ότι αυτό είναι σημαντικό. Συμφωνώ επίσης με τους προηγούμενους ομιλητές όσον αφορά το θέμα της ενεργειακής πενίας, το οποίο πιστεύω ότι όλοι στο Σώμα θεωρούμε πως είναι εξαιρετικά σημαντικό να τονίσουμε.
<SPEAKER ID="666" NAME="Günther Oettinger" LANGUAGE="DE">
Κύριε Πρόεδρε, αξιότιμοι βουλευτές, θα ήθελα να ξεκινήσω επικροτώντας το σχόλιο του κ. Swoboda ότι η εφαρμογή πραγματοποιείται επί τόπου -περιφερειακά και τοπικά. Πράγματι, έχουμε πολλαπλή, κυρίως θετική εμπειρία από προγράμματα ανακαίνισης -όπου συχνά κάθε ευρώ δημοσίου χρήματος προσελκύει έξι ή επτά ευρώ ιδιωτικής επένδυσης. Θα πρέπει επίσης να εξετάσουμε εάν τα περιφερειακά προγράμματά μας μπορούν να συμμετάσχουν σε αυτό. Θεωρώ πως είναι δύσκολο να φανταστούμε ότι μια τοπική αρχή θα αιτούνταν απευθείας στην Επιτροπή για χρηματοδότηση, αλλά το μεγαλύτερο άνοιγμα των περιφερειακών προγραμμάτων στη δυναμική ανακαίνιση των υφιστάμενων κτιρίων είναι, κατά τη γνώμη μου, ένα πολύ σημαντικό βήμα για την επόμενη χρηματοδοτική περίοδο το αργότερο.
<P>
Επίσης, υπάρχει το θέμα της επιδότησης του επιτοκίου των δανείων. Θέλουμε να χρησιμοποιήσουμε κρατικές διαρθρωτικές τράπεζες για τη μείωση των επιτοκίων για δάνεια που αφορούν την ανακαίνιση κτιρίων; Θα ήθελα να κάνω επίσης μια παρατήρηση όσον αφορά τα υφιστάμενα κτίρια. Έχει λεχθεί πολλές φορές ότι εάν αυξηθεί η ενεργειακή απόδοση, εξοικονομούνται χρήματα. Αυτό είναι αλήθεια, αλλά όχι άμεσα. Εάν εξετάσουμε τις υφιστάμενες κατοικίες της Ευρώπης, θα δούμε ότι, κατά μέσο όρο, η απαιτούμενη ανακαίνιση για κάθε κατοικία -από παράθυρα και ενεργητική και παθητική μόνωση έως τον κατάλληλο ηλεκτρικό εξοπλισμό και τις κατάλληλες βελτιώσεις των συστημάτων θέρμανσης- θα ανερχόταν σε 30.000 έως 60.000 ευρώ ανά κατοικία. Δεν εξοικονομείτε αυτά τα χρήματα τον πρώτο χρόνο. Το αποτέλεσμα είναι ότι πρέπει να επενδύσουμε για τα επόμενα 10 χρόνια ούτως ώστε οι ενεργειακές δαπάνες να μειωθούν και να επενδυθούν εκ νέου για τα επόμενα 40 χρόνια. Ουσιαστικά, αυτό είναι ένα αντεστραμμένο συμβόλαιο μεταξύ των γενεών. Μέχρι τώρα, η γενιά μου έχει συσσωρεύσει τεράστια χρέη, όπως αποδεικνύεται από τα οικονομικά προβλήματα που αντιμετωπίζουμε. Τώρα, για πρώτη φορά, έχουμε την ευκαιρία να επενδύσουμε, μέσω της ενεργειακής απόδοσης, ούτως ώστε τις επόμενες δεκαετίες τα παιδιά μας να δρέψουν τα οφέλη μέσω χαμηλότερων δαπανών για την ενέργεια. Μπορούμε να το κάνουμε αυτό; Είμαστε έτοιμοι να το κάνουμε; Βασίζομαι σε εσάς. Πρέπει να ορίσουμε νέες προτεραιότητες όσον αφορά τα δημοσιονομικά θέματα. Όποιος ενσωματώνει την ανακαίνιση για ενεργειακή απόδοση στον ευρωπαϊκό προϋπολογισμό, πρέπει επίσης να το αντιμετωπίζει αυτό και από τη σκοπιά των συνεπειών του. Δεν θα λάβουμε άλλα χρήματα· επομένως, πού θέλουμε να κάνουμε αναδιοργάνωση; Αυτό θα είναι το σημαντικό ζήτημα όσον αφορά αυτό το θέμα αυτό και σε ευρωπαϊκό δημοσιονομικό επίπεδο.
<P>
Θα ήθελα να θέσω και ένα δεύτερο θέμα. Δύο βουλευτές του Σώματος, οι κκ. Jadot και Eickhout, είπαν ότι η βάση είναι σαφής. Ωστόσο, πρέπει να διαφωνήσω: δεν είναι σαφής. Το λέω αυτό έχοντας μπροστά μου τις αποφάσεις του Ευρωπαϊκού Συμβουλίου. Παρεμπιπτόντως, η τελευταία απόφαση του Ευρωπαϊκού Συμβουλίου τον Μάρτιο του τρέχοντος έτους, η οποία δηλώνει -και αναφέρω αυτολεξεί- "και την επιδίωξη αύξησης κατά 20% της ενεργειακής απόδοσης" αντιπροσωπεύει, από μόνη της, μια μείωση συνέπειας. Και αυτό διότι η φράση "και την επιδίωξη αύξησης κατά 20%" σημαίνει επίσης ότι το 18, 19 ή 17% θα ήταν αρκετό. Μένω σταθερός στο 20%, χωρίς μεταβολές, μολονότι το Ευρωπαϊκό Συμβούλιο ενέκρινε για πρώτη φορά τον Μάρτιο ένα είδος οπισθοχώρησης ως προς αυτό. " απόφαση του Μαρτίου του 2007 αναφέρεται σε προβλέψεις ενεργειακής κατανάλωσης το 2020, οι οποίες θα μειωνόταν κατά 20%.
<P>
Το όργανο που παρέχει στην Ευρώπη μελέτες για το θέμα αυτό είναι το PRIMES. Θα παραθέσω τρεις στήλες με αριθμούς για να σας δείξω με τι προβλήματα ερχόμαστε αντιμέτωποι έως σήμερα σε αυτό το πλαίσιο. " κατανάλωση ενέργειας της Ιταλίας για το 2007 ήταν 173 εκατομμύρια τόνοι. Για το 2020 προβλέφθηκε μια αύξηση στα 208 εκατομμύρια τόνους, εκ των οποίων στη συνέχεια θα αφαιρεθεί το 20%. Έτσι, η Ιταλία παραμένει σχεδόν στα επίπεδα που ήταν προηγουμένως. " πρόβλεψη αυξάνεται και αφαιρείται το 20%.
<P>
Ή ας πάρουμε το παράδειγμα μιας πραγματικά μικρής χώρας -του Λουξεμβούργου. " κατανάλωση ενέργειας του Λουξεμβούργου για το 2007 ήταν 4,6 εκατομμύρια τόνοι. " ζήτηση κατά τις προβλέψεις θα αυξηθεί σε 5,6 εκατομμύρια τόνους, αλλά στη συνέχεια μειώνεται και πάλι σε 4,5 εκατομμύρια. Ή ας πάρουμε το παράδειγμα της Πορτογαλίας. " κατανάλωση για το έτος αναφοράς ήταν 23,8 εκατομμύρια τόνοι, που στη συνέχεια αυξάνονται σε 30 εκατομμύρια, πριν μειωθούν και πάλι στα 24 εκατομμύρια. Πρέπει επειγόντως να συζητήσουμε τις προβλέψεις. Αυτό είναι το κρίσιμο σημείο και ασχοληθήκαμε με αυτό πολύ λίγο στη συζήτηση γενικά, για κάθε χώρα ξεχωριστά.
<P>
Πολλοί από εσάς ταχθήκατε υπέρ των δεσμευτικών στόχων. Είμαι αισιόδοξος και ρεαλιστής. Εάν εμείς στην Επιτροπή θέταμε έναν δεσμευτικό στόχο για κάθε κράτος μέλος, αυτοί θα απορρίπτονταν σήμερα από τα κράτη μέλη, των οποίων είμαστε και εμείς πολίτες. Συνεπώς, δεν έχουμε τη δυνατότητα να κάνουμε κάτι τέτοιο, καθώς δεν θα επιτυγχάναμε τίποτε απολύτως. Ίσως ένα σχέδιο δύο σταδίων, όπου έχουμε τα κράτη μέλη με το μέρος μας, θα ήταν πιο ρεαλιστικό και συναφές. Σε ένα τέτοιο σχέδιο, θα καλούσα τα κράτη μέλη να καταρτίσουν τώρα σχέδια εθνικής απόδοσης σε εθελοντική βάση, αλλά το 20% θα ίσχυε για όλους. Εάν σε δύο χρόνια διαπιστώσουμε ότι δεν έχουμε σημειώσει μια επαρκώς συνεπή πρόοδο, τότε θα θεσπίσουμε δεσμευτικούς στόχους, τους οποίους τα κράτη μέλη δεν θα ήταν τότε ίσως σε θέση να απορρίψουν. Σας καλώ όλους να εξετάσετε εάν αυτό -το οποίο θα είναι και εις γνώση των κυβερνήσεών σας- θα ήταν ίσως η καλύτερη ευρωπαϊκή οδός για τους κοινούς στόχους μας.
<P>
Είτε δεσμευτικά είτε εθελοντικά, τα εθνικά σχέδια δράσης είναι αναγκαία. Μπορούμε να εξετάσουμε το περιεχόμενο, τη συνέπεια και την επίπτωση αυτών των σχεδίων από πολιτική άποψη. Επίσης, σίγουρα δεν θα δεχτούμε χωρίς αλλαγές οποιοδήποτε σχέδιο, το περιεχόμενο του οποίου δεν ανταποκρίνεται στις προδιαγραφές μας. Θα αναπέμπαμε οποιοδήποτε τέτοιο σχέδιο για λόγους πολιτικής.
<P>
Σας ευχαριστώ όλους πολύ για σήμερα. Θα ήμουν ευτυχής να επιστρέψω εδώ στο Κοινοβούλιο τον Μάρτιο προκειμένου να ξεκινήσει επισήμως η συζήτηση με μια πρόταση. " έκθεση είναι ένα εξαιρετικό πρώτο βήμα προς αυτήν την κατεύθυνση.
<SPEAKER ID="667" NAME="Bendt Bendtsen" LANGUAGE="DA">
Κύριε Πρόεδρε, κύριε Επίτροπε, κυρίες και κύριοι, σας ευχαριστώ για την εποικοδομητική συζήτηση. Εάν κάποιος καθήσει και ακούσει αυτήν τη συζήτηση, ίσως θεωρήσει ότι υπάρχει μεγάλη διαφωνία όσον αφορά την ενεργειακή απόδοση. Είτε έχουμε δεσμευτικούς στόχους είτε όχι, η ενεργειακή απόδοση είναι κάτι επί του οποίου πρέπει να λάβουμε θέση. Είναι ένα θέμα για το οποίο πρέπει να κάνουμε κάτι. Θα ήθελα να επισημάνω ότι, μολονότι διεξήγαμε εκτενή συζήτηση επί του θέματος -των δεσμευτικών στόχων- οι εισηγητές, βεβαίως, έχουν επίσης συζητήσει και συμφωνήσει επί του γεγονότος ότι είναι σημαντικό να διασφαλίσουμε τη συμμόρφωση προς την υφιστάμενη ευρωπαϊκή νομοθεσία σε αυτόν τον τομέα. Έχουμε θεσπίσει νομοθεσία για πάρα πολλά πράγματα. Είναι σημαντικό να υπάρχει συμμόρφωση με αυτήν τη νομοθεσία και είναι σημαντικό αυτή να εφαρμόζεται. Είναι επίσης σημαντικό να αναλάβουμε δράση όσον αφορά την αστική ανάπτυξη, τα κτίρια, τη χρήση νέων ενεργειακών τεχνολογιών, και όσον αφορά μια καλύτερη πολιτική προϊόντων. Οι μεταφορές είναι επίσης κάτι για το οποίο πρέπει να λάβουμε θέση και, τέλος, εξίσου σημαντικό είναι να χρηματοδοτηθούν στο μέλλον πολλές από αυτές τις πρωτοβουλίες για την ενέργεια. Κατά τη γνώμη μου, υπάρχουν ακόμα πολλά οφέλη που μπορούμε να αδράξουμε -με άλλα λόγια, υπάρχουν ευκαιρίες για αύξηση της ενεργειακής απόδοσης στην Ευρώπη.
<P>
Γιατί είναι αυτό τώρα τόσο σημαντικό; Δεν θα επαναλάβω όσα είπε σε αυτό το πλαίσιο ο συνάδελφός μου από τη Λετονία, ο κ. Kariņš, ότι δηλαδή η Ευρώπη πληρώνει πολλά χρήματα τόσο στη Μέση Ανατολή όσο και στη Ρωσία. Δεν θα μπορούσαν αυτά τα χρήματα να χρησιμοποιηθούν με καλύτερο τρόπο στην Ευρώπη; Και δεν είναι μόνον αυτό: δεν υπάρχει αμφιβολία ότι εάν η Ευρώπη θέλει να πρωτοπορήσει σε αυτόν τον τομέα, είναι απαραίτητο να επενδύσουμε. Οι επενδύσεις, βεβαίως, θα επιφέρουν οφέλη με τη μορφή περισσότερης απασχόλησης, πιο καινοτόμων επιχειρήσεων και νέων θέσεων εργασίας -ιδιαίτερα, θέσεις εργασίας για τις μικρομεσαίες επιχειρήσεις μας στην Ευρώπη.
<P>
Τούτων λεχθέντων, θα ήθελα να ευχαριστήσω όλους όσοι συμμετείχαν. Θα ήθελα να ευχαριστήσω την Επιτροπή και τις αρμόδιες υπηρεσίες. Θα ήθελα να πω ότι επιδείξατε όλοι μεγάλη προθυμία για συνεργασία, και θα ήθελα να ευχαριστήσω την Ομάδα μου, η οποία επέδειξε μεγάλη εμπιστοσύνη και με στήριξε καθ' όλη τη διάρκεια του έργου επί της έκθεσης. Θα ήθελα επίσης να ευχαριστήσω τους σκιώδεις εισηγητές για την εξαιρετικά εποικοδομητική συνεργασία τους, κατά την οποία επέδειξαν επίσης αντοχή. Ωστόσο, αυτό που είναι σημαντικό τώρα που φτάσαμε σε αυτό το σημείο είναι να σταλεί ένα σαφές μήνυμα από το Κοινοβούλιο προς την Επιτροπή σχετικά με τον τρόπο με τον οποίο πρέπει να προχωρήσουμε προκειμένου να επιτύχουμε ενεργειακή απόδοση στο μέλλον.
<SPEAKER ID="669" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο Πέμπτη 15 Δεκεμβρίου 2010.
<P>
Γραπτές δηλώσεις (άρθρο 149 του Κανονισμού)
<SPEAKER ID="743" NAME="Cristian Silviu Buşoi" LANGUAGE="RO">
Τα μέτρα ενεργειακής απόδοσης είναι ζωτικής σημασίας ώστε η ΕΕ να μπορέσει να επιτύχει τους στόχους που έχει θέσει για την καταπολέμηση της κλιματικής αλλαγής. Έχουμε τον στόχο της μείωσης της κατανάλωσης ενέργειας κατά 20%. Ωστόσο, ενώ υπάρχουν οδηγίες για τους άλλους δύο σκοπούς, οι οποίες καθορίζουν με σαφήνεια πώς θα επιτευχθεί ο στόχος, δεν υπάρχει κάποιο τέτοιο μέσο για την ενεργειακή απόδοση. Για τον λόγο αυτόν, επιμένω στην ανάγκη για μια οδηγία σχετικά με την ενεργειακή απόδοση.
<P>
Επιπλέον, προκειμένου να μπορέσουμε να επιτύχουμε τα αποτελέσματα που θέλουμε, η ενεργειακή απόδοση πρέπει να προωθηθεί σε κάθε επίπεδο, σε κάθε εθνική και ευρωπαϊκή πολιτική. " καινοτομία είναι ένα από τα κλειδιά της επιτυχίας από αυτήν την άποψη. Για τον λόγο αυτόν, φρονώ ότι το μελλοντικό πρόγραμμα πλαίσιο για την έρευνα οφείλει να καταστήσει την ενεργειακή απόδοση προτεραιότητα.
<P>
Τέλος, πιστεύω ότι οι δημόσιες αρχές πρέπει να δώσουν το παράδειγμα σε αυτό το πλαίσιο και να μετατρέψουν τα κτίρια που τους ανήκουν σε ενεργειακά αποδοτικά κτίρια.
<P>
Επιπλέον, τα κράτη μέλη μπορούν να προωθήσουν την ενεργειακή απόδοση μέσω των απαιτήσεων που ορίζονται σε διαδικασίες δημοσίων συμβάσεων. Συνεπώς, πρέπει να δοθεί προτεραιότητα στις επιχειρήσεις που χρησιμοποιούν πιο καθαρές τεχνολογίες.
<P>
Τέλος, τα κράτη μέλη μπορούν να ενισχύσουν τη ζήτηση για πράσινα προϊόντα μέσω της χρήσης φορολογικών μέτρων ή επιδοτήσεων που συνάδουν με την εσωτερική αγορά.
<SPEAKER ID="742" NAME="Elisabetta Gardini" LANGUAGE="IT">
Το σχέδιο δράσης για την ενεργειακή απόδοση δεν είναι ένας διαγωνισμός στον οποίο τίθενται κωλύματα και εμπόδια στην πορεία κάποιου, αλλά είναι η αρχή μιας πολιτιστικής διαδικασίας, ένας βασικός στόχος της ευρωπαϊκής πολιτικής με σκοπό τον επηρεασμό της συμπεριφοράς των ατόμων και των επιχειρήσεων. Είναι μια διαδικασία που γίνεται ευκολότερη όχι με αυστηρούς περιορισμούς που δημιουργούν οικονομικά αβάσταχτα κόστη για τους πολίτες και τις επιχειρήσεις, αλλά με πραγματικά κίνητρα· μια διαδικασία που πραγματοποιείται μέσω ενεργειακής υποδομής, αλλαγής της αστικής ανάπτυξης, των προϊόντων, της συσκευασίας και της μεταφοράς. Θα ήθελα να επισημάνω ότι η ενεργειακή απόδοση θεωρείται ο πιο αποτελεσματικός από άποψη κόστους τρόπος διαχείρισης των εκπομπών αερίων του θερμοκηπίου και άλλων εκπομπών που είναι αποτέλεσμα της παραγωγής ενέργειας. Επιπλέον, σύμφωνα με μια μελέτη που διεξήγαγε η Confindustria, η γενική συνομοσπονδία της ιταλικής βιομηχανίας, μόνο στην Ιταλία, η ενεργειακή απόδοση θα μπορούσε να έχει κοινωνικο-οικονομικές επιπτώσεις σε ολόκληρη την εθνική οικονομία αξίας 238 περίπου δισεκατομμυρίων ευρώ και θα μπορούσε να αυξήσει την αξία της συνολικής παραγωγής, με μια σχετική αύξηση της απασχόλησης της τάξεως των περίπου 1,6 εκατομμυρίων σταθερών θέσεων απασχόλησης, για την περίοδο 2010-2020. Συνεπώς, θεωρώ ότι είναι σημαντικό όχι μόνο να διοχετεύσουμε επενδύσεις σε αυτόν τον τομέα, αλλά επίσης να διασφαλίσουμε την αποτελεσματική εφαρμογή και ενίσχυση των διαθέσιμων ευρωπαϊκών μέσων.
<SPEAKER ID="670" NAME="Adam Gierek" LANGUAGE="PL">
" ενεργειακή απόδοση, με πιο γενικούς όρους, είναι ο περιορισμός της ατομικής κατανάλωσης μέσω του εξορθολογισμού της χρήσης των συσκευών. Ωστόσο, σημαντικές ευκαιρίες για την αύξηση της ακαθάριστης ενεργειακής απόδοσης υπάρχουν σε φυσικές και χημικές βιομηχανικές διαδικασίες, οι οποίες βασίζονται: 1) στην καλύτερη χρήση των θερμών ρευμάτων από ορυκτά και πυρηνικά καύσιμα α) μεταφέροντας τη μετατροπή του κύκλου Carnot σε υψηλότερη θερμοκρασία και πίεση, β) χρησιμοποιώντας τη σωστή ανάκτηση των θερμικών αποβλήτων, π.χ. σε διαδικασίες συμπαραγωγής· 2) στη μείωση της αντίστασης Ohm κατά τη διάρκεια της μεταφοράς του ρεύματος· 3) στη μείωση της αντίστασης της θερμότητας στους εναλλάκτες θερμότητας· 4) στην αύξηση της αντίστασης στη θερμότητα με τη χρήση μονωτικών υλικών κατά την κατασκευή· 5) στη μείωση της αντίστασης της τριβής· 6) στη μείωση των απωλειών του μαγνητικού πεδίου· 7) στη μείωση εξαιρετικά μακρών αλυσίδων μετατροπής της ενέργειας.
<P>
Συνεπώς, ο πολιτικός στόχος του 3x20 έως το 2020 δεν αφορά απλά τον περιορισμό της χρήσης της ενέργειας κατά ένα ακαθάριστο 20%, για παράδειγμα λόγω της αύξησης των τιμών, καθώς κάτι τέτοιο θα προκαλούσε απλά μια επιδείνωση των συνθηκών διαβίωσης, αλλά περισσότερο μέσω του εξορθολογισμού, που θα επέτρεπε την επίτευξη ενός κατά 20% πιο χρήσιμου έργου με την ίδια ποσότητα πρωτογενούς ενέργειας. Ως εκ τούτου, θα απαιτηθούν οι σωστές μέθοδοι εκ μέρους των κρατών μελών για την αξιολόγηση της εφαρμογής αυτού του πολιτικού στόχου.
<SPEAKER ID="671" NAME="András Gyürk" LANGUAGE="HU">
" αναθεώρηση επί του σχεδίου δράσης για την ενεργειακή απόδοση του 2006 είναι ένα όλο και πιο επείγον καθήκον καθώς, αναφορικά με τους στόχους 20-20-20 της ΕΕ, η έλλειψη προόδου είναι περισσότερο εμφανής στον τομέα των στόχων ενεργειακής απόδοσης. Πολλές πρωτοβουλίες ήδη στοχεύουν προς τη σωστή κατεύθυνση, αλλά τα παρόντα επιτεύγματα εξακολουθούν να επισκιάζονται από το εύρος των ανεκμετάλλευτων δυνατοτήτων. " Ευρώπη μόλις άρχισε να αναγνωρίζει την έλλειψη προόδου της και έχει συνειδητοποιήσει ότι δεν μπορεί να αντέξει την πολυτέλεια να αντιμετωπίζει χαλαρά την ανάπτυξη της ενεργειακής απόδοσης. Τέτοιου είδους επενδύσεις μπορούν να μειώσουν τις εκπομπές με πιο φθηνό τρόπο σε σχέση με οποιαδήποτε άλλη λύση και μπορούν να τονώσουν άμεσα την οικονομία. Μια ένδειξη θετικής αλλαγής είναι ότι, βάσει της απόφασης του Ευρωπαϊκού Κοινοβουλίου, ακόμη και οι μέχρι τούδε αχρησιμοποίητοι πόροι του προγράμματος οικονομικής ανάκαμψης μπορούν να χρησιμοποιηθούν για την ανάπτυξη της ενεργειακής απόδοσης και τις πράσινες επενδύσεις.
<P>
" στρατηγική "Ενέργεια 2020" που δημοσιεύτηκε από την Ευρωπαϊκή Επιτροπή τον Νοέμβριο ορίζει επίσης την ενεργειακή απόδοση ως πρώτη προτεραιότητα. Τώρα, η έκθεση Bendtsen είναι αυτή που διατυπώνει συγκεκριμένες προτάσεις ως προς τον τρόπο που θα μπορούσαμε να εκμεταλλευτούμε τις δυνατότητές μας πιο αποτελεσματικά. Χαίρομαι που έχουν επίσης συμπεριληφθεί στην έκθεση καινοτόμες λύσεις όπως τα ευφυή δίκτυα και οι Εταιρείες Ενεργειακών Υπηρεσιών που υλοποιούν επενδύσεις οι οποίες έχουν αποτελέσματα όσον αφορά την ενεργειακή απόδοση. Ωστόσο, η χρηματοδότηση παραμένει ακόμη το πιο σημαντικό θέμα. Οι ενισχύσεις για την ενεργειακή απόδοση πρέπει επίσης να συμπεριληφθούν στους μελλοντικούς μακροπρόθεσμους προϋπολογισμούς της ΕΕ, ιδιαίτερα αναφορικά με τα προγράμματα κτιριακής ανοικοδόμησης των πρώην σοσιαλιστικών χωρών. Αυτός είναι ο τομέας όπου μπορεί να πραγματοποιηθεί εντυπωσιακή εξοικονόμηση με μια σχετικά μικρή δαπάνη.
<SPEAKER ID="672" NAME="Jiří Havel" LANGUAGE="CS">
" ενεργειακή απόδοση είναι μία από τις βασικές προτεραιότητες της στρατηγικής Ευρώπη 2020 και της ενεργειακής στρατηγικής για την Ευρώπη 2011-2020, πράγμα που καθιστά την υποβληθείσα έκθεση επίσης εξαιρετικά σημαντική και επίκαιρη όσον αφορά την πρόσφατη διάσκεψη στο Κανκούν. " έκθεση βασίζεται στο σχέδιο δράσης για την ενεργειακή απόδοση που συντάχθηκε το 2006, καλεί την Επιτροπή να επικαιροποιήσει το σχέδιο αυτό, να αναθεωρήσει την οδηγία για τις υπηρεσίας ενέργειας, καθώς και να θεσπίσει δεσμευτικούς στόχους προκειμένου να επιτευχθεί μια βελτίωση της τάξεως του 20% στην ενεργειακή απόδοση έως το 2020. " έκθεση συζητά επιχειρήματα για τα πλεονεκτήματα της μεγαλύτερης ενεργειακής απόδοσης: κοινωνικά (ενδεχόμενη δημιουργία ενός εκατομμυρίου θέσεων εργασίας ή μείωση της ενεργειακής πενίας στην ΕΕ), οικονομικά (ενδεχόμενη εξοικονόμηση ενέργειας έως και 100 δισεκατομμύρια ευρώ), στρατηγικά (διατήρηση της ανταγωνιστικότητας των ευρωπαϊκών εταιρειών μέσω της εξοικονόμησης ενέργειας) και, τέλος, ενεργειακή ασφάλεια (μεγαλύτερη ενεργειακή αυτονομία για την ΕΕ). " έκθεση περιλαμβάνει προτάσεις στον τομέα των ενεργειακών υποδομών, της ανάπτυξης των πόλεων και των κτιρίων, των προϊόντων ενημέρωσης και επικοινωνίας, των μειοδοτικών προσφορών και της χρηματοδότησης. Κατά τη γνώμη μου, ο ρόλος των χρηματοδοτικών πόρων (τα διαρθρωτικά ταμεία, το μέσο ELENA της Ευρωπαϊκής Κεντρικής Τράπεζας, τα εθνικά κονδύλια για την ενεργειακή απόδοση, κλπ.) στη χρηματοδότηση σχεδίων για την ενεργειακή απόδοση είναι ιδιαίτερα σημαντικός. Γενικά, πιστεύω ότι η έκθεση που υπέβαλε ο κ. Bendtsen περιλαμβάνει μια ακριβή ανάλυση του θέματος, καθώς και σχετικές προτάσεις για την ενεργειακή απόδοση. Συνεπώς, προτείνω την έγκρισή της με τη μορφή που έχει προταθεί.
<SPEAKER ID="673" NAME="Edit Herczog" LANGUAGE="HU">
Είναι προς το ουσιαστικό συμφέρον της ΕΕ και όλων των κρατών μελών της να εκμεταλλεύονται όσο γίνεται καλύτερα όσο το δυνατόν λιγότερη ενέργεια. Με αυτόν τον τρόπο μπορεί να μειωθεί η εξάρτηση από την εξωτερική ενέργεια, μπορεί να αυξηθεί η ενεργειακή ασφάλεια, και το ίδιο μπορεί να συμβεί με την ανταγωνιστικότητα της Ευρωπαϊκής Ένωσης. " ενεργειακή απόδοση πρέπει, ως εκ τούτου, να έχει ιδιαίτερη προτεραιότητα στο πλαίσιο της εφαρμογής της στρατηγικής Ευρώπη 2020, και η χρήση όσο το δυνατόν περισσότερων κονδυλίων για την ενέργεια θα πρέπει να εξαρτάται από την αρχή της. Σύμφωνα με τους στόχους που θέτει η στρατηγική Ευρώπη 2020 (από το 2005 και εξής), το εθνικό σχέδιο δράσης της Ουγγαρίας προβλέπει πολύ σοβαρά βήματα στον τομέα της ενέργειας που παράγεται από ανανεώσιμες πηγές και στον τομέα της ενεργειακής απόδοσης. Το Εθνικό Ίδρυμα Ενεργειακής Απόδοσης λειτουργεί από το 1991 και στηρίζει επενδύσεις των πολιτών που έχουν ως στόχο την ενεργειακή απόδοση.
<P>
Επιπλέον, η ουγγρική κυβέρνηση σχεδιάζει τη βελτίωση της ενεργειακής απόδοσης των μεγαλύτερων καταναλωτών του δημοσίου τομέα κατά 60% μέσω του εκσυγχρονισμού των δημόσιων οργανισμών (συμπεριλαμβανομένης της εγκατάστασης ηλιακών συλλεκτών και του εκσυγχρονισμού των συστημάτων μόνωσης και θέρμανσης) με βάση το σχέδιο του προγράμματος για την ενέργεια των κτιριακών συμπλεγμάτων και την προστασία του κλίματος. Πρόκειται για σημαντικά σχέδια, αλλά η εφαρμογή τους διακυβεύεται σημαντικά από την χρηματοοικονομική κρίση που συνεχίζεται έως σήμερα. Συνεπώς, πρέπει να ζητήσουμε από την Επιτροπή να δώσει μεγάλη προσοχή στα εθνικά σχέδια δράσης και την εφαρμογή τους και να διασφαλίσει ότι οι οδηγίες της ΕΕ που έχουν εγκριθεί έως σήμερα θα μεταφερθούν στην εθνική νομοθεσία, καθώς η εφαρμογή της ενεργειακής στρατηγικής 2020 και η επίτευξη των στόχων για τη μείωση των εκπομπών CO2 μπορεί να εξαρτώνται από αυτό. Κατά τα άλλα, μπορούμε να αναμένουμε πρόοδο σε αυτόν τον τομέα μόνο μέσω της κοινής εφαρμογής των κατάλληλων χρηματοδοτικών μέσων και της θέσπισης του κατάλληλου νομοθετικού πλαισίου.
<SPEAKER ID="674" NAME="Jarosław Kalinowski" LANGUAGE="PL">
" αύξηση της ενεργειακής απόδοσης συμβάλλει άμεσα στη βελτίωση της ενεργειακής ασφάλειας για ολόκληρη την ΕΕ. Εάν καθιερωθούν σωστά κάποιες αλλαγές, θα έχουν ως αποτέλεσμα τη μείωση των εκπομπών ρυπογόνων ουσιών. Αυτή είναι αναμφίβολα μια πολύ θετική κατεύθυνση για την ανάπτυξη, η οποία στηρίζει τις προσπάθειές μας για την καταπολέμηση της κλιματικής αλλαγής. " χρήση σύγχρονων τεχνολογιών στον εκσυγχρονισμό των υποδομών θα διασφαλίσει επίσης εξοικονόμηση χρημάτων και, συνεπώς, οικονομική ανάπτυξη στα κράτη μέλη της ΕΕ. Χάρη σε αυτό, όπως τονίζει και ο ίδιος ο εισηγητής, θα δημιουργηθούν νέες θέσεις εργασίας όχι μόνο στις αστικές περιοχές, αλλά και στις τοπικές αγορές και την επαρχία. Βεβαίως, όλοι αυτοί οι στόχοι απαιτούν αρχικά τους κατάλληλους πόρους και επενδύσεις. Ωστόσο, φρονώ ότι αξίζει πραγματικά να διασφαλισθεί πως η Ευρώπη θα έχει μια οικονομία που θα εξοικονομεί ενέργεια, θα είναι ενεργειακά αποδοτική και φιλική προς το περιβάλλον.
<SPEAKER ID="675" NAME="Petru Constantin Luhan" LANGUAGE="RO">
" Ευρωπαϊκή Ένωση πρέπει να αναλάβει δράση προκειμένου να διασφαλίσει το μέλλον του ενεργειακού εφοδιασμού της και να προστατεύσει τα ζωτικά ενεργειακά συμφέροντά της. Τα μέτρα ενεργειακής απόδοσης διαδραματίζουν σημαντικό ρόλο στην επίτευξη αυτού, διασφαλίζοντας ότι οι στόχοι για την ενέργεια και το κλίμα που έχουν τεθεί θα επιτευχθούν με το χαμηλότερο δυνατό κόστος. Φρονώ ότι πρέπει να ξεκινήσουν ευρείες διαβουλεύσεις με τοπικούς και περιφερειακούς εκπροσώπους, προκειμένου να τεθούν σωστά καθορισμένες κατευθυντήριες γραμμές για την ενεργειακή απόδοση, και πρέπει να υπάρξει στήριξη για την εκπόνηση σχεδίων και τη διασφάλιση πρόσβασης στα 9 δισεκατομμύρια ευρώ που διατίθενται από την Επιτροπή μέσω της πολιτικής συνοχής. " συνετή χρήση αυτών των κονδυλίων θα μας δώσει τη δυνατότητα να επιτύχουμε τον στόχο του 20% όσον αφορά την ενεργειακή απόδοση, κάτι που θα βοηθήσει, σε μεγάλο βαθμό, στην εκπλήρωση των στόχων της Ευρωπαϊκής Ένωσης όσον αφορά την αειφορία και την ανταγωνιστικότητα. Επιπλέον, η μείωση της κατανάλωσης μέσω της ενεργειακής απόδοσης είναι ο πιο βιώσιμος τρόπος μείωσης της εξάρτησης από τα ορυκτά καύσιμα και θα επιφέρει σημαντική μείωση των εισαγωγών (περίπου 25-26%).
<SPEAKER ID="676" NAME="Alajos Mészáros" LANGUAGE="HU">
Όσον αφορά την αναθεώρηση του σχεδίου δράσης για την ενεργειακή απόδοση, ένα από τα πιο αποτελεσματικά μέσα για τη μείωση των εκπομπών CO2 και άλλων αερίων είναι η ενεργειακή απόδοση. Έχει επίσης τεράστια οφέλη στον τομέα της δημιουργίας θέσεων εργασίας και της οικονομικής ανάπτυξης. Από την έγκριση του σχεδίου δράσης για την ενεργειακή απόδοση το 2006, το οικονομικό περιβάλλον έχει υποστεί σημαντικές αλλαγές. Συνεπώς, θεωρώ αναμφίβολα ότι η αναθεώρηση της πολιτικής ενεργειακής απόδοσης της ΕΕ και η ευθυγράμμισή της με τις σημερινές πολιτικές μας είναι ένα σημαντικό βήμα. Είμαι της γνώμης ότι θα πρέπει να χρησιμοποιήσουμε το έγγραφο που αξιολογεί τα αποτελέσματα και τις ελλείψεις του σχεδίου δράσης του 2006 ως βάση για αυτήν την αξιολόγηση. Πρέπει να κάνουμε ό,τι είναι δυνατόν προκειμένου να μπορέσουμε να εκπληρώσουμε τον στόχο του 20% που ορίζει η στρατηγική μας Ευρώπη 2020.
<P>
Ενώ οι αξίες που σχετίζονται με τις εκπομπές και τις ανανεώσιμες πηγές ενέργειας είναι εύκολα μετρήσιμες, είναι πιο δύσκολο να υπολογιστούν στοιχεία που αφορούν την ενεργειακή απόδοση. Σε αυτό, χρειαζόμαστε τη βοήθεια της Επιτροπής. Μέσω των στατιστικών στοιχείων που παρέχει η Επιτροπή, θα μπορέσουμε να εντοπίσουμε τις αλλαγές της ενεργειακής πολιτικής μας. Είναι γνωστό σε όλους ότι η ενεργειακή απόδοση των κτιρίων έχει επίσης σημαντικές δυνατότητες. Συνεπώς, πρέπει να ζητήσουμε μετ' επιτάσεως τον εκσυγχρονισμό των υφιστάμενων κτιρίων μας, καθώς η αναλογία των νέων κτιρίων που κατασκευάζονται μειώνεται. Υπάρχουν αρκετά κτίρια, κυρίως στις χώρες της Κεντρικής Ευρώπης, τα οποία, μετά από την κατάλληλη ανακαίνιση, θα μπορούσαν να έχουν σημαντικές δυνατότητες όσον αφορά την απόδοση. Όσον αφορά τα νομοθετικά μέτρα για τη στήριξη των λύσεων που αφορούν την ενεργειακή απόδοση, υστερούμε πολύ σε σχέση με τις "ΠΑ και την Κίνα. Πρέπει να κάνουμε ό,τι είναι δυνατόν προκειμένου να ελαχιστοποιήσουμε τα μειονεκτήματά μας. " Ευρωπαϊκή Ένωση και τα κράτη μέλη πρέπει να στηρίξουν μέτρα και μέσα για την αύξηση της χρηματοδότησης σε αυτόν τον τομέα.
<SPEAKER ID="677" NAME="Pavel Poc" LANGUAGE="CS">
Μολονότι η Ευρωπαϊκή Ένωση έχει θέσει στόχους για τη μείωση της ενεργειακής κατανάλωσης κατά 20% έως το 2020, αυτοί οι στόχοι δεν είναι δεσμευτικοί, σε αντίθεση με στόχους στον τομέα της μείωσης των εκπομπών και στον τομέα των ανανεώσιμων πηγών ενέργειας. Συνεπώς, τα κράτη μέλη δεν έχουν τα κατάλληλα κίνητρα προκειμένου να επιτύχουν τα βέλτιστα δυνατά αποτελέσματα στον τομέα της ενεργειακής απόδοσης. " τεχνολογία και οι πρακτικές διαδικασίες για τη βελτίωση της ενεργειακής απόδοσης υπάρχουν ήδη, αλλά εφόσον δεν θα υπάρξουν δεσμευτικοί στόχοι, τα σχέδια αυτά δεν θα χρηματοδοτηθούν κατάλληλα και, συνεπώς, δεν θα εφαρμοστούν. Εάν όμως η ΕΕ επιτύγχανε τον στόχο της έως το 2020, θα υπήρχε εξοικονόμηση χρημάτων έως και 78 δισεκατομμύρια ευρώ ετησίως. Εκτός από τη μείωση της εξάρτησης από τις εισαγωγές πετρελαίου και φυσικού αερίου, που θα ενίσχυε την ασφάλεια του ενεργειακού εφοδιασμού, αυτό θα σήμαινε επίσης σημαντική εξοικονόμηση για τα νοικοκυριά. Θεωρώ ότι αυτός ο τομέας είναι εξαιρετικά σημαντικός, διότι σήμερα αυξάνεται ο αριθμός όσων ζουν στη λεγόμενη ενεργειακή πενία, όπου οι λογαριασμοί του ηλεκτρικού ρεύματος και του φυσικού αερίου καταβροχθίζουν το μεγαλύτερο μέρος του οικογενειακού προϋπολογισμού. Ωστόσο, εάν θέτονταν δεσμευτικοί στόχοι, τα νοικοκυριά θα μπορούσαν να εξοικονομήσουν έως και 1.000 ευρώ ετησίως, σύμφωνα με στοιχεία της Ευρωπαϊκής Επιτροπής. Πέρα από την αύξηση της ανταγωνιστικότητας, η βελτιωμένη ενεργειακή απόδοση θα ενίσχυε επίσης τη δημιουργία μόνιμων θέσεων εργασίας και θα οδηγούσε σε μείωση των εκπομπών CO2 της τάξεως των 780 εκατομμυρίων τόνων, κάτι που θα ξεπερνούσε τις απαιτήσεις του Πρωτοκόλλου του Κιότο.
<SPEAKER ID="678" NAME="Daciana Octavia Sârbu" LANGUAGE="EN">
Τα οφέλη της μείωσης της κατανάλωσης ενέργειας και της εξάρτησης της Ευρώπης θα ήταν, ταυτόχρονα, οικονομικά, περιβαλλοντικά και πολιτικά. Συνεπώς, το σχέδιο δράσης για την ενεργειακή απόδοση έχει μακροπρόθεσμες συνέπειες. Υπήρξα συντάκτρια γνωμοδότησης της Επιτροπής Περιβάλλοντος σχετικά με τη συμβολή των τεχνολογιών πληροφορικής και επικοινωνιών στην ενεργειακή απόδοση, και γνωρίζω ότι ένα από τα πιο σημαντικά καθήκοντα εδώ είναι η διευκόλυνση της ενσωμάτωσης ανανεώσιμων πηγών ενέργειας στην παροχή ηλεκτρικής ενέργειας. Τα ευφυή δίκτυα μπορούν να βοηθήσουν στην επίτευξη αυτού, ενώ οι ευφυείς μετρητές στα νοικοκυριά μπορούν να μας δώσουν επίγνωση του πότε μπορούμε να εξοικονομούμε ενέργεια και έτσι να μας βοηθήσουν να μειώσουμε την κατανάλωση. " Επιτροπή πρέπει να επικεντρωθεί σωστά σε αυτά τα δύο στοιχεία στο σχέδιο δράσης, και τα κράτη μέλη πρέπει να δώσουν την πλήρη στήριξή τους για την εγκατάσταση των υποδομών που απαιτούνται προκειμένου να γίνει αυτό, εάν είναι απαραίτητο, μέσω δημόσιων συμβάσεων.
<SPEAKER ID="741" NAME="Vladimir Urutchev" LANGUAGE="EN">
" ενεργειακή απόδοση είναι το πιο αποτελεσματικό μέτρο από άποψη κόστους για τη μείωση των εκπομπών αερίου του θερμοκηπίου. Μέσω μικρότερης κατανάλωσης ενέργειας, εξαρτόμαστε λιγότερο από τις εισαγωγές πετρελαίου και φυσικού αερίου και από τις μεταβαλλόμενες τιμές τους. Είναι εξαιρετικά σημαντικό να επικεντρωθούν οι επενδύσεις στην ενεργειακή απόδοση και να περιοριστούν τα χρήματα που δαπανούμε σε εισαγωγές πετρελαίου και φυσικού αερίου. Τα χρήματα αυτά θα πρέπει να δημιουργήσουν θέσεις εργασίας στις ΜΜΕ μας, τη γεωργία, τον τομέα της δασοκομίας και τη βιομηχανία. Οι εκτιμήσεις της Επιτροπής αποδεικνύουν ότι μια αύξηση της τάξεως του 20% στην ΕΕ θα μπορούσε ενδεχομένως να δημιουργήσει έως και 1 εκατομμύριο θέσεις εργασίας στην Ευρώπη, και ένα μέσο νοικοκυριό μπορεί να εξοικονομήσει τουλάχιστον 1.000 ευρώ ετησίως. Έχουν επιτευχθεί πολλά από το τελευταίο ΣΔΕΑ, αλλά δεν υπάρχουν ενδείξεις ότι ο στόχος θα μπορέσει να εκπληρωθεί έως το 2020. Θα πρέπει να θεσπιστούν νέα μέσα για την ενίσχυση της εξοικονόμησης ενέργειας σε ευρωπαϊκό και εθνικό επίπεδο, δίνοντας έμφαση σε δύο βασικούς τομείς: την ανακαίνιση των υφιστάμενων κτιρίων και μέτρα για την ενίσχυση της χρηματοδότησης. Τα παλαιά κτίρια έχουν τις μεγαλύτερες δυνατότητες απόδοσης και λείπουν τα κατάλληλα μέσα χρηματοδότησης για την αξιοποίηση αυτών των δυνατοτήτων. Αυτά τα δύο θέματα θα πρέπει να αντιμετωπιστούν σωστά στην αναθεώρηση του σχεδίου δράσης για την ενεργειακή απόδοση, προκειμένου να προχωρήσουν τα πράγματα με τον επιθυμητό τρόπο.

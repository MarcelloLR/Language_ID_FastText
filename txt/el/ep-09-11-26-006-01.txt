<CHAPTER ID="006-01">
1. Ευρωπαϊκό Έτος Εθελοντισμού (2011) (
<P>
- Πριν από την ψηφοφορία:
<SPEAKER ID="094" NAME="Marco Scurria" LANGUAGE="IT">
Κυρία Πρόεδρε, κυρίες και κύριοι, θα ήθελα εν τάχει να ευχαριστήσω το Κοινοβούλιο, όλες τις επιτροπές, τους εισηγητές και τους σκιώδεις εισηγητές για την εργασία τους σε αυτήν την έκθεση.
<P>
Εκπονήσαμε μια έκθεση, η οποία βελτιώνει την εικόνα του τομέα του εθελοντισμού. Υπάρχουν 100 εκατομμύρια άνθρωποι σε όλη την Ευρώπη που εργάζονται σε αυτόν τον τομέα και προσφέρουν καθημερινά ανιδιοτελώς τον χρόνο τους για το καλό των άλλων και της κοινωνίας μας.
<P>
Το έργο που έχουμε επιτελέσει είναι η αύξηση του προϋπολογισμού και η βελτίωση των τοπικών δραστηριοτήτων και των δραστηριοτήτων της ΕΕ προς όφελος των ενώσεων.
<P>
Θα ήθελα να ευχαριστήσω τον κ. Šefčovič και τη σουηδική Προεδρία για το εξαίρετο έργο που φέραμε από κοινού εις πέρας.
<P>
Πιστεύω ότι το τρέχον έτος θα σηματοδοτήσει την έναρξη της εκδήλωσης πραγματικού ενδιαφέροντος, εκ μέρους του Κοινοβουλίου, για αυτόν τον τομέα, τον οποίο κάποιος αποκάλεσε ραχοκοκαλιά της κοινωνίας μας.
<P>
Θα ήθελα εκ νέου να ευχαριστήσω όλους όσους εργάστηκαν για αυτήν τη σημαντική έκθεση.

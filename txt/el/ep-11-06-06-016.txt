<CHAPTER ID="016">
Ευρωπαϊκοί περιβαλλοντικοοικονομικοί λογαριασμοί (συζήτηση) 
<SPEAKER ID="033" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Leinen, εξ ονόματος της Επιτροπής, Περιβάλλοντος, Δημόσιας Υγείας και Ασφάλειας των Τροφίμων, σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου που αφορά ευρωπαϊκούς περιβαλλοντικοοικονομικούς λογαριασμούς - C7-0092/2010 -.
<SPEAKER ID="034" NAME="Jo Leinen" LANGUAGE="DE">
Κύριε Πρόεδρε, κύριε Επίτροπε, κυρίες και κύριοι, σήμερα συζητούμε και αύριο θα εγκρίνουμε ευρωπαϊκή νομοθεσία η οποία, εκ πρώτης όψεως, μοιάζει μάλλον ασήμαντη, αλλά με αυτόν τον νόμο σχετικά με τους ευρωπαϊκούς περιβαλλοντικοοικονομικούς λογαριασμούς ανοίγουμε ενδεχομένως ένα νέο κεφάλαιο στη μέτρηση της προόδου και της ευημερίας.
<P>
Εδώ και πολύ καιρό γνωρίζουμε ότι το ακαθάριστο εγχώριο προϊόν είναι ανεπαρκές. " καθαρά ποσοτική θεώρηση της οικονομικής δραστηριότητας δεν λέει τίποτα για τον περιβαλλοντικό ισολογισμό, ούτε για τον κοινωνικό ισολογισμό, και ως εκ τούτου έφθασε πλέον η στιγμή να μετρήσουμε εάν, χρόνο με τον χρόνο, έχουμε καλή ή κακή απόδοση όσον αφορά τα μέτρα μας και τις προσπάθειές μας.
<P>
Έχουμε μηνιαίες στατιστικές έρευνες που σχετίζονται με αριθμητικά στοιχεία της αγοράς εργασίας μας και έχουμε ετήσιες στατιστικές έρευνες που σχετίζονται με τα οικονομικά μεγέθη μας. Γνωρίζουμε, επομένως, ακριβώς τι συμβαίνει σε αυτούς τους τομείς. Ωστόσο, έχουμε ένα ελλιπές συνονθύλευμα δεδομένων σχετικά με τον περιβαλλοντικό αντίκτυπο. Ο νόμος αυτός για τους περιβαλλοντικοοικονομικούς λογαριασμούς έχει στόχο να μας βοηθήσει να καταρτίσουμε έναν ακριβή ισολογισμό στα 27 κράτη μέλη και να διαπιστώσουμε εάν προοδεύουμε ή, όπως συμβαίνει συχνά, οπισθοχωρούμε.
<P>
Ήδη από το 2002, το Κοινοβούλιο ζητούσε να συγκεντρωθούν αξιόπιστα στοιχεία για την κατάσταση του περιβάλλοντος, τις πιο σημαντικές τάσεις και επιδράσεις στην κλιματική αλλαγή, τις αιτίες της, και να ενημερωθεί το κοινό για τα ζητήματα αυτά. Θέλουμε να αποκτήσουμε μια επιστημονικά ορθή αντίληψη για τη μέτρηση της κατανάλωσης των πόρων ώστε να είμαστε σε θέση να λάβουμε κατάλληλες πολιτικές αποφάσεις.
<P>
Μας ικανοποίησε το γεγονός ότι η Επιτροπή ανέλαβε αυτήν τη νομοθετική πρωτοβουλία τον Απρίλιο του 2010, αλλά κατά την άποψή μας, ήταν πάρα πολύ πειραματικός ο τρόπος με τον οποίον υλοποιήθηκε. Εμείς στο Κοινοβούλιο και όλες οι Ομάδες έχουμε ζητήσει η διαδικασία αυτή να πραγματοποιηθεί πολύ πιο γρήγορα επειδή ο Οργανισμός Οικονομικής Συνεργασίας και Ανάπτυξης (ΟΟΣΑ) και τα "νωμένα Έθνη συζητούν τα ζητήματα αυτά ήδη εδώ και 15 χρόνια. " διαδικασία καθυστερεί πάρα πολύ. Για τον λόγο αυτόν σημειώσαμε σημαντική πρόοδο στις διαπραγματεύσεις με το Συμβούλιο.
<P>
" κατάσταση στο Συμβούλιο ήταν πολύ δύσκολη επειδή ορισμένα κράτη μέλη δεν καταρτίζουν περιβαλλοντικούς ισολογισμούς και πρώτα από όλα χρειάζεται να δημιουργήσουμε μια βάση και για τα 27 κράτη μέλη. " Επιτροπή πρότεινε τη συμπερίληψη τριών ενοτήτων. Οι ενότητες αυτές είναι οι ατμοσφαιρικές εκπομπές - εν προκειμένω γνωρίζουμε πολύ καλά ποια αέρια εκπέμπονται στην ατμόσφαιρα. Μετά πρότεινε την οικονομική επιβάρυνση που προκύπτει από τους περιβαλλοντικούς φόρους και τα περιβαλλοντικά τέλη. Και τέλος τις εθνικές ροές υλικών σε ετήσια βάση, τις εισροές και τις εκροές, οι οποίες μετρούνται με καθαρά ποσοτικούς όρους. Ίσως αυτή να είναι μια αρχή, αλλά είναι μια πάρα πολύ απλή αρχή, και το Κοινοβούλιο έχει ζητήσει να καταρτίσουμε ισολογισμούς για το νερό, την ενέργεια και τα απόβλητα και να ενημερωθούμε για την κατάσταση των δασών μας. Αυτές είναι οι ενότητες που θέλουμε επειγόντως να δούμε στο πολύ εγγύς μέλλον.
<P>
Υπήρξε διαφωνία σχετικά με το αν μπορούν να παραχθούν στατιστικές και για το θαλάσσιο περιβάλλον, με άλλα λόγια για την κατάσταση των αλιευτικών αποθεμάτων. Εν προκειμένω, η μεθοδολογία μας πιθανόν να χρήζει ακόμα βελτίωσης. Για τον λόγο αυτόν, έχουμε πετύχει βελτιώσεις στον συγκεκριμένο τομέα. Σε δύο χρόνια -μέχρι το 2013 το αργότερο- η Επιτροπή πρόκειται να παρουσιάσει μια έκθεση και, ει δυνατόν, θα προτείνει επίσης και μια αναθεώρηση της οδηγίας. Εύχομαι στο τέλος αυτής της δεκαετίας να αποκτήσουμε ένα πράσινο εθνικό προϊόν πέραν του ακαθάριστου εθνικού προϊόντος. Αυτός είναι ο στόχος μας.
<SPEAKER ID="035" NAME="Olli Rehn" LANGUAGE="EN">
Κύριε Πρόεδρε, όπως είπε και ο εισηγητής, ο Jo Leinen, ο σκοπός της πρότασης της Επιτροπής είναι πράγματι η δημιουργία ενός κοινού νομικού πλαισίου για τη συλλογή, την κατάρτιση, τη διαβίβαση και την αξιολόγηση των ευρωπαϊκών περιβαλλοντικοοικονομικών λογαριασμών προκειμένου να διευκολυνθεί μια πιο ισορροπημένη διαδικασία λήψης αποφάσεων με στόχο την αειφόρο ανάπτυξη.
<P>
Με την παρουσίαση αυτής της πρότασης, η Επιτροπή υλοποίησε το πρώτο μέρος του οδικού χάρτη "ΑΕγχΠ και πέρα από αυτό". Σε μια περίοδο στην οποία αγωνιζόμαστε, στην Ευρώπη, να πετύχουμε μια αποδοτική από πλευράς πόρων και αειφόρο οικονομία, το στοιχείο αυτό θα μας επιτρέψει να συνδέουμε περιβαλλοντικούς με οικονομικούς παράγοντες δίνοντας μας έτσι τη δυνατότητα για μια πιο ολοκληρωμένη και καλύτερα τεκμηριωμένη χάραξη πολιτικής.
<P>
Ύστερα από μια πολύ εποικοδομητική συνεργασία μεταξύ των τριών θεσμικών οργάνων, θεωρώ ότι πετύχαμε τον κοινό μας στόχο, που δεν είναι άλλος από τη θέσπιση αυτού του κανονισμού πλαισίου για τους ευρωπαϊκούς περιβαλλοντικοοικονομικούς λογαριασμούς με μια πρώτη δέσμη τριών ενοτήτων, οι οποίες καλύπτουν τους λογαριασμούς των ατμοσφαιρικών εκπομπών, τους φόρους ή τις εισφορές που σχετίζονται με το περιβάλλον και τους λογαριασμούς ροής υλικών.
<P>
Προς το παρόν, τα δεδομένα αυτά συγκεντρώνονται σε εθελοντική βάση από τα περισσότερα κράτη μέλη. Επομένως, η συγκέντρωση των σχετικών στοιχείων δεν θα επιφέρει ουσιαστικά καμία πρόσθετη επιβάρυνση στους ερωτηθέντες, καθώς τα ενδιαφερόμενα κράτη μέλη θα έχουν τη δυνατότητα να καταρτίσουν τα δεδομένα χρησιμοποιώντας τις υπάρχουσες πηγές δεδομένων. Με αυτόν τον κανονισμό, δημιουργήσαμε μια σημαντική βάση στατιστικών πληροφοριών σχετικά με την αλληλεξάρτηση μεταξύ της οικονομίας και του περιβάλλοντος, την οποία ευελπιστούμε ότι θα επεκτείνουμε προσθέτοντας και άλλες ενότητες στο μέλλον όπως αυτές περιλαμβάνονται στην έκθεση και στο σχέδιο ψηφίσματος.
<P>
Καθώς οι διάφορες άλλες πιθανές ενότητες βρίσκονται σε διαφορετικά στάδια μεθοδολογικής ωριμότητας, όπως, για παράδειγμα, η ξυλεία και τα ψάρια καθώς και η μη χρησιμοποιηθείσα εξόρυξη, εγκρίθηκε μια δομή σε ενότητες για τον κανονισμό με στόχο την ενδεχόμενη προσθήκη νέων ενοτήτων ως παραρτήματα του κεντρικού κειμένου στο μέλλον.
<P>
Όπως συμφωνήθηκε, κάθε τρία χρόνια η Επιτροπή θα υποβάλει εκθέσεις στο Κοινοβούλιο και το Συμβούλιο σχετικά με την ανάπτυξη νέων ενοτήτων και, εφόσον κρίνεται απαραίτητο, η Επιτροπή ενδέχεται επίσης να προωθεί νέες νομοθετικές προτάσεις για τις νέες ενότητες.
<P>
Θα ήθελα να ολοκληρώσω ευχαριστώντας τον εισηγητή Jo Leinen, τον σκιώδη εισηγητή κ. Martin και όλα τα μέλη της Επιτροπής Περιβάλλοντος και της Επιτροπής Οικονομικής και Νομισματικής Πολιτικής για την εποικοδομητική τους προσέγγιση και τις πολύ χρήσιμες εισηγήσεις τους.
<SPEAKER ID="036" NAME="Hans-Peter Martin" LANGUAGE="DE">
Κύριε Πρόεδρε, όταν ο κ Leinen και εγώ επιστρέφουμε σε πολιτικές θέσεις της τελευταίας χιλιετίας, ως επί το πλείστον συμφωνούμε, και το ίδιο συμβαίνει και με την παρούσα έκθεση. Πρόκειται για μια καλή, ορθή και σημαντική εξέλιξη. Σε τελική ανάλυση, η στατιστική μπορεί να γίνει ελκυστική, κυρίως σε μια περίοδο κατά την οποία η Ευρωπαϊκή Ένωση αντιμετωπίζει τεράστιο πρόβλημα αξιοπιστίας σε ό,τι αφορά τους ευρωπαίους πολίτες. Θα έλεγα ότι αυτό είναι σε μεγάλο βαθμό αδικαιολόγητο αν επικεντρωθούμε στα σημαντικά ζητήματα και όχι στα άλλα ζητήματα στα οποία ο κ. Leinen και εγώ διαφωνούμε.
<P>
Θεωρώ ότι είναι πολύ καλό που βρίσκομαι εδώ, όχι μόνο ως μη εγγεγραμμένος βουλευτής αλλά και ως κάποιος ο οποίος, με αυτήν την γνωμοδότηση εξ ονόματος της Επιτροπής Οικονομικής και Νομισματικής Πολιτικής -αυτή δεν ήταν μια σκιώδης έκθεση αλλά μια συμπληρωματική γνώμη που είναι ακόμα πιο πλήρης από εκείνη της αρμόδιας επί της ουσίας επιτροπής, της Επιτροπής Περιβάλλοντος, Δημόσιας Υγείας και Ασφάλειας των Τροφίμων- είναι σε θέση να εκπροσωπεί αυτές τις θέσεις στις οποίες καταλήξαμε με ένα αποτέλεσμα ψηφοφορίας 37-0. Πιο συγκεκριμένα, αυτό σημαίνει ότι θέλουμε -όπως το θέτω εγώ- να κινηθούμε προς ένα σύστημα ευρωπαϊκών στατιστικών βιωσιμότητας, για το οποίο θα χρησιμοποιείται η ακριβής συντομογραφία ΕΣΒ. Αυτό θα μας έδινε κάτι με το οποίο θα μπορούσαμε να δουλέψουμε, ιδίως σε ό,τι αφορά τους νέους και αυτούς που γνωρίζουν ότι θα χρειαστούμε νέες συμφωνίες για κοινούς στόχους στο μέλλον προκειμένου να μπορέσουμε να βγάλουμε την Ευρώπη από την αφάνεια και να την φέρουμε στην πρώτη γραμμή αυτού του σκληρού ανταγωνισμού με τις "νωμένες Πολιτείες, την Κίνα και πολλές άλλες δυνάμεις.
<P>
Αυτό επίσης σημαίνει αναμφίβολα -όπως αναφέρθηκε ήδη από τον κ. Leinen- ότι χρειαζόμαστε επειγόντως περισσότερες ενότητες. Για τον σκοπό αυτόν, μπορούμε να ανατρέξουμε στις δεκαετίες του '70 και του '80, όταν σχεδιάστηκαν όλα αυτά. Θα ήταν πολύ ωραίο αν η Επιτροπή μπορούσε να σημειώσει πιο γρήγορη πρόοδο στο ζήτημα αυτό. Θεωρώ ότι είναι πολύ καλό που η Eurostat κινητοποιήθηκε ακόμα και κάτω από δύσκολες συνθήκες σε ό,τι αφορά τη συλλογή δεδομένων σε σχέση με την Ελλάδα. Με ένα αποτέλεσμα ψηφοφορίας 37-0, είμαστε της άποψης ότι η Επιτροπή χρειάζεται αναμφίβολα περισσότερα χρήματα στον τομέα αυτόν για ένα ΕΣΒ, για αυτό το σύστημα των ευρωπαϊκών στατιστικών βιωσιμότητας. Ωστόσο, κάτι τέτοιο μπορεί να επιτευχθεί μέσω της ανακατανομής κονδυλίων: να χρησιμοποιηθούν επιτέλους τα μερίσματα από τη διεύρυνση. Πάρτε τους υπαλλήλους που ήταν τόσο πολύ απασχολημένοι με το στάδιο της διεύρυνσης για τα μεγάλα κράτη και τοποθετήστε τους εκεί που τους έχουμε άμεσα ανάγκη, όπου μπορούν να βοηθήσουν στη λειτουργία ενός ευρωπαϊκού σχεδίου.
<SPEAKER ID="037" NAME="Horst Schnellhardt" LANGUAGE="DE">
Κύριε Πρόεδρε, κυρίες και κύριοι, όταν διάβασα την πρώτη πρόταση της Επιτροπής, ήμουν πολύ επιφυλακτικός για τον τρόπο χειρισμού του συγκεκριμένου ζητήματος. Ωστόσο, αυτό το οποίο παρουσίασαν τώρα ο εισηγητής, οι σκιώδεις εισηγητές και η προκάτοχός μου, η κ. Joly, είναι κάτι που μπορούμε όχι μόνο να δεχθούμε αλλά και να υποστηρίξουμε.
<P>
Στις περισσότερες χώρες, τα περιβαλλοντικά οικονομικά δεδομένα -είτε σχετίζονται με αυτές τις τρεις ενότητες είτε όχι- συγκεντρώνονται ήδη σε εθελοντική βάση. Χρειαζόμαστε να έχουμε μια σαφή γενική εικόνα σχετικά με τα αποτελέσματα που επιτυγχάνονται στα επιμέρους κράτη μέλη σε σχέση με τις ατμοσφαιρικές εκπομπές, τους περιβαλλοντικούς φόρους και τις ροές υλικών. Αυτό είναι πολύ σημαντικό. Έτσι, θα έχουμε τη δυνατότητα να κατανοήσουμε καλύτερα τη σχέση μεταξύ του περιβάλλοντος και της οικονομίας. Μπορούμε επίσης να εξετάσουμε πώς προοδεύει η βιώσιμη οικονομική ανάπτυξη στην Ευρώπη και πώς μπορούμε να τελειοποιήσουμε την περιβαλλοντική μας πολιτική. Αυτό είναι ένα πάρα πολύ σημαντικό σημείο που θα πρέπει να συμπεριλάβουμε εδώ.
<P>
Θα ήθελα όμως να απευθύνω και μια προειδοποίηση: στους φανταχτερούς μας λόγους, μιλάμε συνέχεια για τη μείωση της γραφειοκρατίας. Θα ήθελα να απευθύνω έκκληση στην Επιτροπή να μην δημιουργήσει πρόσθετη γραφειοκρατία σε αυτόν τον τομέα. Αυτή θα ήταν η εσφαλμένη προσέγγιση. Ως εκ τούτου, θα ήθελα να ρωτήσω την Επιτροπή εάν σχεδιάζει να δημιουργήσει νέες θέσεις μέσα στην Επιτροπή για τη συλλογή των δεδομένων ή εάν θα τα καταφέρει με το υπάρχον της προσωπικό επειδή θεωρώ ότι είναι πολύ σημαντικό η συλλογή αυτών των δεδομένων να μην οδηγήσει σε νέα βάρη. Μόνο αφού λάβουμε την πρώτη έκθεση εφαρμογής το 2013 μπορούμε και πρέπει να αποφασίσουμε ποιες άλλες ενότητες θα πρέπει να συμπεριληφθούν επειδή χρειάζεται να δούμε πώς αναπτύσσεται το νέο αυτό σύστημα και ποιος είναι ο αντίκτυπός του στη νομοθεσία.
<P>
Συγκλονίστηκα όταν ανακάλυψα ότι το θέμα αυτό δεν επρόκειτο να συζητηθεί στο Κοινοβούλιο σήμερα. Κάτι τέτοιο θα ήταν μεγάλο σφάλμα επειδή, όπως είπε και ο εισηγητής, αυτό είναι η απαρχή κάτι νέου.
<SPEAKER ID="038" NAME="Marita Ulvskog" LANGUAGE="SV">
Κύριε Πρόεδρε, συμφωνώ απολύτως με τους προηγούμενους ομιλητές. Είναι απίστευτα σημαντικό το ότι έχουμε μια πολιτική για το κλίμα και το περιβάλλον που βασίζεται σε γεγονότα. Πρέπει να αποκτήσουμε πρόσβαση σε πιο σαφείς και πιο αξιόπιστους δείκτες σε αυτόν τον τομέα. Οι ίδιοι όροι που ισχύουν για την οικονομική, την αναδιανεμητική, την αναπτυξιακή και τη βιομηχανική πολιτική, ισχύουν και για την περιβαλλοντική πολιτική. Δεν μπορούμε να λαμβάνουμε ορθές αποφάσεις και να επιφέρουμε τις απαραίτητες αλλαγές και προσαρμογές στην κοινωνία αν δεν έχουμε πρόσβαση στα πραγματικά δεδομένα.
<P>
Τώρα έχουμε μια ευκαιρία να αποκτήσουμε αυτά τα πραγματικά δεδομένα. Αυτό είναι εξαιρετικά σημαντικό. Το μέτρο σύγκρισης του ΑΕγχΠ δεν αποδίδει τόσο καλά σε αυτόν τον συγκεκριμένο τομέα επειδή είναι πολύ περιορισμένο. Τώρα έχουμε την ευκαιρία να εργαστούμε με μια ευρύτερη προοπτική. Έχει επίσης μεγάλη αξία να συντονιστούν οι περιβαλλοντικές στατιστικές σε ευρωπαϊκό επίπεδο. Κάτι τέτοιο θα διευκολύνει τη σύγκριση των επιπτώσεων της περιβαλλοντικής πολιτικής μεταξύ των κρατών μελών και θα μας δώσει μια καλύτερη εικόνα σχετικά με το ποια μέτρα πολιτικής αποδίδουν πραγματικά και ποια όχι, και ποια μπορεί να είναι αντιπαραγωγικά.
<P>
Αφού λάβουμε αυτήν την απόφαση κατά τη διάρκεια της παρούσας συνεδρίασης, ευελπιστώ ότι θα είμαστε επίσης σε θέση να διασφαλίσουμε ότι αυτή θα αποτελέσει σημαντικό τμήμα της βάσης των αποφάσεων που θα λάβουν στο μέλλον το Κοινοβούλιο και τα κράτη μέλη. Εύχομαι να δοθεί ύψιστη προτεραιότητα σε αυτήν τη μέθοδο που προσδιορίζει την ποιότητα μιας κοινωνίας και να διατεθούν επαρκείς πόροι προκειμένου να μπορέσει να αποδώσει όπως πρέπει και να μην μείνει απλά μια ανεφάρμοστη ιδέα.
<SPEAKER ID="039" NAME="Gerben-Jan Gerbrandy" LANGUAGE="NL">
Κύριε Πρόεδρε, πολλές ευχαριστίες στον εισηγητή κ. Leinen για την έκθεσή του. Μετά από πολυετείς πιέσεις και καλοπιάσματα, φαίνεται ότι επιτέλους κάνουμε αυτό το βήμα προς την κατεύθυνση βιώσιμων εθνικών λογαριασμών και αυτό είναι εξαιρετικά σημαντικό καθώς -ας είμαστε απολύτως ειλικρινείς- το οικονομικό σύστημα που έχουμε σήμερα απλά δεν αποδίδει. Σήμερα μπορούμε ακόμα να προξενούμε βλάβες στη φύση και στο περιβάλλον χωρίς ουσιαστικά κανένα κόστος. Επομένως το παρόν σύστημα δεν αποδίδει. Το κόστος αυτό που δεν το πληρώνει κανένας μετακυλίεται όμως στην κοινωνία. Γιατί η βιώσιμη ενέργεια είναι πιο ακριβή από τη συμβατική ενέργεια; " απάντηση είναι ότι κανένας δεν καταβάλει το κοινωνικό κόστος της καύσης του άνθρακα, του φυσικού αερίου και του πετρελαίου.
<P>
" παρούσα έκθεση δίνει την εντύπωση ότι είναι εντελώς τεχνικού χαρακτήρα, αλλά τελικά αφορά πραγματικά σημαντικά ζητήματα. Πρέπει να μετρήσεις κάτι για να ξέρεις, όπως λέμε και στην Ολλανδία, και γι' αυτό ακριβώς μιλάμε εδώ. Αυτοί οι ευρωπαϊκοί περιβαλλοντικοοικονομικοί λογαριασμοί είναι απαραίτητοι για τη στροφή προς μια πραγματικά βιώσιμη οικονομία. Ωστόσο, καλώ τόσο την Επιτροπή όσο και τα κράτη μέλη να κάνουν τελικά κάτι με τα δεδομένα που θα παρέχουν αυτοί οι λογαριασμοί. Πρέπει να μετρήσεις κάτι για να μάθεις γι' αυτό, αυτό είναι πολύ σημαντικό, αλλά η χρησιμοποίηση των γνώσεων που αποκομίζουμε από αυτήν ακριβώς τη διαδικασία είναι ακόμα πιο σημαντική και αυτό είναι σίγουρα το επόμενο ουσιαστικό βήμα. Εύχομαι ειλικρινά η εξέλιξη αυτή να οδηγήσει, παραδείγματος χάρη, στην κατάργηση των επιδοτήσεων ύψους εκατοντάδων δισεκατομμυρίων που έχουν καταστροφικά αποτελέσματα για το περιβάλλον και τη φύση που έχουμε ακόμα σε αυτόν τον κόσμο.
<P>
Θα ήθελα για άλλη μια φορά να εκφράσω τις ειλικρινείς μου ευχαριστίες προς την Επιτροπή και τον εισηγητή μας. Αυτό όμως είναι μόνο η αρχή. Ας δώσουμε και συνέχεια στη διαδικασία αυτή, κάνοντας πραγματικά τα βήματα που μας επιτρέπουν οι γνώσεις τις οποίες προσφέρει το συγκεκριμένο μέτρο.
<SPEAKER ID="040" NAME="Μιχάλης Τρεμόπουλος">
εξ ονόματος της ομάδας Verts/ALE. - Κύριε Πρόεδρε, είναι δεδομένο -και αυτό συνάγεται από όσα ακούσαμε μέχρι τώρα αλλά και από την έκθεση- ότι απαιτείται μια τεκμηριωμένη αξιολόγηση της ευρωπαϊκής περιβαλλοντικής πολιτικής, η οποία πρέπει να βασίζεται σε αξιόπιστα δεδομένα. Είναι απαραίτητη, λοιπόν, η υποχρεωτική και εναρμονισμένη συλλογή τους.
<P>
Όμως, οι συμβατικοί εθνικοί λογαριασμοί εστιάζουν κυρίως στις συναλλαγές της αγοράς και σε δείκτες που αντανακλούν σημαντικούς μεν παράγοντες στη δημιουργία ευημερίας, αλλά δεν μετρούν την ίδια την ευημερία. Ωστόσο, υπάρχουν οι νέες ελλείψεις φυσικών πόρων. Χρειαζόμαστε άλλη ώθηση στην παραγωγικότητα, αλλά και ποιότητα. Υπάρχει επιβάρυνση στους φυσικούς αποδέκτες. Με το να μην δίνονται λογαριασμοί για το ιδιωτικό και το κοινωνικό κόστος της χρήσης των φυσικών πόρων και την υποβάθμιση του περιβάλλοντος, οι συμβατικοί λογαριασμοί μπορεί να στέλνουν λάθος μηνύματα προόδου στους φορείς λήψης των αποφάσεων, οι οποίοι τότε μπορούν να βάλουν την κοινωνία σε ένα δρόμο μη αειφόρου ανάπτυξης.
<P>
" εισαγωγή των περιβαλλοντικών και οικονομικών λογαριασμών έχει ουσιώδη σημασία, αλλά δεν πρέπει να αντικαταστήσει την ανάπτυξη εναλλακτικών προς το ΑΕΠ δεικτών οι οποίοι θα καλύπτουν τις διάφορες περιβαλλοντικές και κοινωνικές διαστάσεις. " Επιτροπή θα πρέπει να υποβάλει προτάσεις, πριν από την έναρξη της περιόδου του νέου πολυετούς δημοσιονομικού πλαισίου, ώστε να θεσπιστεί μία περιορισμένη δέσμη σύνθετων δεικτών που θα χρησιμοποιούνται ως συμπλήρωμα του ΑΕΠ στη χάραξη της πολιτικής. Σε αυτούς θα πρέπει να περιλαμβάνονται ένας νομισματοποιημένος δείκτης, όπως οι προσαρμοσμένες καθαρές αποταμιεύσεις, και ένας φυσικός δείκτης, όπως το Οικολογικό Αποτύπωμα, το Αποτύπωμα Άνθρακα, για την περιβαλλοντική διάσταση, καθώς και κοινωνικοί δείκτες που ενσωματώνουν την κοινωνική διάσταση, όπως μια εκτίμηση των ανισοτήτων, π.χ. ο δείκτης Gini, και ένας δείκτης κοινωνικής ένταξης και ανθρώπινης ευημερίας, όπως ο Δείκτης Ανθρώπινης Φτώχειας.
<P>
" αρχική πρόταση κανονισμού της Ευρωπαϊκής Ένωσης προβλέπει μόνον τη συγκέντρωση και συλλογή δεδομένων όσον αφορά τις ατμοσφαιρικές εκπομπές, τους περιβαλλοντικούς φόρους που επιβάλλονται στις διάφορες οικονομικές δραστηριότητες, καθώς και τους μακροοικονομικούς λογαριασμούς για τη ροή υλικών. Κατατέθηκαν μια σειρά προτάσεις και τροπολογίες και, πιστεύουμε, ότι με τον τρόπο αυτό θα μπορέσει να υιοθετηθεί μια ολοκληρωμένη έκθεση, αλλά και να επιτευχθεί πρόοδος στο θέμα της περιβαλλοντικής πολιτικής.
<SPEAKER ID="041" NAME="Paul Nuttall">
εξ ονόματος της Ομάδας EFD. - (ΕΝ) Κύριε Πρόεδρε, ένας κανονισμός για τους ευρωπαϊκούς περιβαλλοντικοοικονομικούς λογαριασμούς ακούγεται πολύ βαρετός αλλά, με βάση την εμπειρία μου, πρόκειται για το πιο επικίνδυνο είδος ευρωπαϊκής νομοθεσίας, επειδή νομίζεις ότι ο φορολογούμενος και τα μέσα ενημέρωσης δεν πρόκειται να κάτσουν να τη διαβάσουν.
<P>
Ας είμαστε ειλικρινείς. Το θέμα εν προκειμένω είναι -αναφέρω επί λέξει- "οι ατμοσφαιρικές εκπομπές και οι περιβαλλοντικοί φόροι", σύμφωνα με τα λεγόμενα του προηγούμενου ομιλητή. Έτσι η σοβιετικοποίηση της ΕΕ συνεχίζεται. Οι άνδρες με βοηθητικούς πίνακες και οι στατιστικοί κατάσκοποι από τη Eurostat θέλουν περισσότερα δεδομένα και -ας είμαστε ειλικρινείς- θέλετε αυτά τα στοιχεία για λόγους φορολογίας και ελέγχου, έτσι εξηγείται η δίψα σας για ακόμα περισσότερες στατιστικές.
<P>
Το χειρότερο από όλα είναι ότι πρόκειται για κανονισμό, και όχι για οδηγία. Οι κανονισμοί είναι πολύ χειρότεροι από τις οδηγίες επειδή ενσωματώνονται στο δίκαιο του "νωμένου Βασιλείου και παρακάμπτουν το κοινοβούλιο του "νωμένου Βασιλείου. Αυτό είναι πολύ επικίνδυνο και κάπως έτσι, φίλοι μου, πεθαίνει η δημοκρατία.
<P>
(Ο ομιλητής δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="042" NAME="Hans-Peter Martin" AFFILIATION="NI">
(DE) Έχουμε εκλεγεί ως βουλευτές του Ευρωπαϊκού Κοινοβουλίου. Αν εσείς βλέπετε τον εαυτό σας μόνο ως βουλευτή του "νωμένου Βασιλείου, το πιθανότερο είναι ότι θα απαντήσετε την ερώτησή μου από τη σκοπιά του "νωμένου Βασιλείου. Σε ό,τι αφορά τις στατιστικές, μιλήσατε για σοβιετικοποίηση. Πράγματι έτσι το βλέπετε; Για εσάς οι στατιστικές σημαίνουν όντως σοβιετικοποίηση; Δεν είστε υπέρ της παροχής συγκεκριμένων αριθμητικών στοιχείων σχετικά με το βιοτικό επίπεδο και τον πληθωρισμό μέσω των στατιστικών -ακόμα και αν αυτό αφορά τον έλεγχο των τραπεζών- ούτε υπέρ της πρόσβασης των πολιτών και των φορέων λήψης αποφάσεων σε αυτά τα στοιχεία προκειμένου έτσι να μπορούμε να λαμβάνουμε κατάλληλες αποφάσεις; Ή και αυτό για εσάς εμπίπτει στη σφαίρα της σοβιετικοποίησης του "νωμένου Βασιλείου;
<SPEAKER ID="043" NAME="Paul Nuttall" AFFILIATION="EFD">
(EN) Κύριε Πρόεδρε, θα ήθελα καταρχάς να επισημάνω κάτι. Το θέμα είναι ότι στον χώρο αυτό αρέσει να ελέγχει τα πράγματα από το κέντρο. Θα θέλαμε επίσης να επισημάνουμε και κάτι άλλο: είναι γεγονός ότι κανένας από τους Επιτρόπους δεν εκλέγεται από τους πολίτες. " δημοκρατία έχει σημασία για ολόκληρη την Ευρώπη και έτσι, ναι, θεωρώ όντως ότι γινόμαστε θεατές μιας σοβιετικοποίησης της Ευρώπης. Το θέμα είναι ότι αυτές οι αποφάσεις θα έπρεπε να λαμβάνονται σε επίπεδο κρατών μελών. Το γεγονός ότι κανονισμοί μπορούν να παρακάμψουν το ίδιο μου το κοινοβούλιο, μπορούν να παρακάμψουν τους ανθρώπους που έχουν εκλεγεί από τον βρετανικό λαό, είναι μια απόλυτη ντροπή και, ναι, είναι η σοβιετικοποίηση της Ευρώπης.
<SPEAKER ID="044" NAME="Richard Seeber" AFFILIATION="PPE">
(DE) Κύριε Πρόεδρε, ο κ. Nuttall διαμαρτύρεται για κάτι που το "νωμένο Βασίλειο, όπως και πολλές άλλες χώρες, κάνει από το 2006 και μετά. " διαδικασία που θα επικυρώσουμε αύριο σε κοινοβουλευτικό επίπεδο -ο κ. Leinen επιτέλεσε εξαιρετικό έργο στο ζήτημα αυτό- θα κατοχυρώσει νομοθετικά μια πρακτική που εφαρμόζεται ήδη εδώ και πάρα πολύ καιρό. Γιατί χρειαζόμαστε αυτά τα δεδομένα; Αυτό δεν έχει να κάνει με καμία σοβιετικοποίηση. Τα δεδομένα είναι μόνο καλά για τη συγκρισιμότητά τους και αυτή η συγκρισιμότητα είναι το καίριο στοιχείο.
<P>
Γι' αυτό ακριβώς έχουμε αυτούς τους ευρωπαϊκούς οικονομικούς λογαριασμούς και γι' αυτό χρησιμοποιούμε αυτό το σύστημα παγκοσμίως από το 1930 και μετά - συμπεριλαμβανομένου του "νωμένου Βασιλείου. Το σύστημα αυτό είναι τόσο καλό επειδή βασίζεται σε ενιαία πρότυπα και, ως εκ τούτου, μπορούμε να συγκρίνουμε την ευημερία των επιμέρους κρατών και την οικονομική και κοινωνική τους επιτυχία. Για να κάνουμε συγκρίσεις το νόμισμα που χρησιμοποιούμε συνήθως είναι το δολάριο "ΠΑ. Στην προκειμένη περίπτωση έχουμε μια μεγάλη ευκαιρία να αναβαθμίσουμε το ευρώ σε νόμισμα σύγκρισης. Νομίζω ότι αυτό είναι το δεύτερο στοιχείο.
<P>
Ωστόσο, γνωρίζουμε ότι υπάρχουν και πολλά κενά σε αυτούς τους οικονομικούς λογαριασμούς. Σκεφθείτε τη Fukushima. " Fukushima θα έχει τώρα θετικό αντίκτυπο στο ιαπωνικό ακαθάριστο εγχώριο προϊόν επειδή στην προκειμένη περίπτωση πραγματοποιούνται πολλές επενδύσεις. Αυτοί είναι περισσότερο λογαριασμοί ροής και λιγότερο λογαριασμοί αποθέματος. Πρέπει να αναπληρώσουμε αυτά τα κενά και γι' αυτόν ακριβώς τον λόγο στη συνέχεια η Επιτροπή προώθησε την πρότασή της "ΑΕγχΠ και πέρα από αυτό".
<P>
Αυτοί οι λογαριασμοί βιωσιμότητας που θα εγκρίνουμε σήμερα και αύριο θα είναι το πρώτο βήμα. Γιατί; Επειδή ακριβώς η επένδυση στην ενεργειακή απόδοση και η κατανάλωση λιγότερης ενέργειας, παραδείγματος χάρη, θα έχει αρνητικό αντίκτυπο στο ακαθάριστο εγχώριο προϊόν. Ακόμα και κάποιος όπως ο κ. Nuttall δεν μπορεί να διαφωνήσει με αυτό.
<P>
" προσπάθεια αυτή δεν έχει να κάνει τόσο με μεγάλες πολιτικές· έχει απλά να κάνει με την επιθυμία μας να καταστήσουμε τις πολιτικές μας αξιολογήσιμες: ποιοι φόροι επιβάλλονται σε έναν τομέα, πόσο πολύ υλικό χρησιμοποιούμε. Ως εκ τούτου, θέλουμε να βελτιώσουμε τη νομοθετική διαδικασία και αν δεν ήσασταν στην Ένωση, θα έπρεπε να χρησιμοποιούσατε το ίδιο σύστημα, ειδάλλως τα δεδομένα σας δεν θα είχαν καμία αξία. Επομένως, θα έλεγα ότι αυτό είναι ένα πρώτο θετικό βήμα. Θα ήθελα να ευχαριστήσω την Επιτροπή και τον εισηγητή.
<SPEAKER ID="045" NAME="Κρίτων Αρσένης" AFFILIATION="S&amp;D">
Κύριε Πρόεδρε, κύριε Επίτροπε, θα ήθελα να συγχαρώ τον Jo Leinen για την εξαιρετική του έκθεση. Πραγματικά είναι αναγκαίο να προχωρήσουμε στους περιβαλλοντικοοικονομικούς λογαριασμούς. Δεν μπορούμε πλέον να βλέπουμε την οικονομία και το περιβάλλον ξεχωριστά. " διπλή κρίση που μας κτυπά -περιβαλλοντική και οικονομική- δεν μας αφήνει τέτοια περιθώρια. Οι παραλογισμοί του παρελθόντος πρέπει να σταματήσουν.
<P>
Ο κ. Seeber ανέφερε το παράδειγμα της Fukushima. Ένα άλλο, πιο απλό, καθημερινό παράδειγμα είναι οι πυρκαγιές. Μια πυρκαγιά που καταστρέφει ένα δάσος, τη βιοποικιλότητα και τις οικοσυστημικές υπηρεσίες που προσφέρει το δάσος, δηλαδή το καθαρό νερό, τον καθαρό αέρα, το πλαίσιο για την αναπαραγωγή τροφής, που καταστρέφει την πολιτιστική κληρονομιά ενός τόπου, που καταστρέφει την αγροτική παραγωγή, η πυρκαγιά αυτή θα μετρηθεί θετικά στο ΑΕΠ γιατί θα γίνουν επενδύσεις για την αποκατάσταση. Κι όμως αυτή η χώρα, αυτή η περιφέρεια, αυτή η περιοχή θα έχει πληγεί μακροχρόνια. Μακροχρόνια θα είναι φτωχότερη από ό,τι ήταν πριν.
<P>
Οι περιβαλλοντικοί και οικονομικοί λογαριασμοί που συζητάμε σήμερα δεν είναι τέλειοι. Είναι όμως ένα σημαντικό βήμα προς μια σωστή κατεύθυνση. Είναι ένα βήμα προς ορθότερες πολιτικές που θα βασίζονται σε μια πιο πλήρη, πιο αντικειμενική εικόνα της πραγματικότητας. Είναι ένα βήμα που θα μας επιτρέψει να έχουμε συνέπεια στις πολιτικές μας, θα μας επιτρέψει να πετύχουμε διεθνείς δεσμεύσεις, αλλά και το στόχο να πρασινίσουμε την ευρωπαϊκή οικονομία.
<SPEAKER ID="046" NAME="Riikka Manner" AFFILIATION="ALDE">
(FI) Κύριε Πρόεδρε, κύριε Επίτροπε, καταρχάς, θα ήθελα να συγχαρώ τον κ. Leinen για το εξαιρετικό και σημαντικό έργο που επιτέλεσε σε ό,τι αφορά την παρούσα έκθεση. Ο κανονισμός αυτός που αφορά ευρωπαϊκούς περιβαλλοντικοοικονομικούς λογαριασμούς είναι πολύ σημαντικός, όπως ειπώθηκε εδώ περισσότερες από μία φορά, επειδή επιτέλους δημιουργεί μια κανονιστική βάση για ένα σύστημα λογαριασμών που ενσωματώνει περιβαλλοντικές και οικονομικές στατιστικές οι οποίες είναι καίριες για την περιβαλλοντική, και κατ' επέκταση, την κοινωνική πολιτική.
<P>
Όσον αφορά το πεδίο εφαρμογής του, είναι πολύ σημαντικό, κατά τη διάρκεια του πρώτου σταδίου, να τεθούν στο επίκεντρο ειδικότερα οι ατμοσφαιρικές εκπομπές, οι ροές υλικών και οι περιβαλλοντικοί φόροι. Υπάρχουν καλοί λόγοι για αυτό. Επίσης, η έναρξη ενός συστήματος λογαριασμών σε αυτούς τους τομείς συνιστά ενδεχομένως μια πολύ ρεαλιστική προσέγγιση, αν λάβουμε υπόψη τις δυνατότητες που έχουν τα κράτη μέλη. Φυσικά πρέπει να συνειδητοποιήσουμε ότι κάθε μία από τις χώρες μας βρίσκεται σε διαφορετικό επίπεδο σε ό,τι αφορά το σύστημα στατιστικών και είναι σημαντικό το γεγονός αυτό να μην δημιουργήσει πρόσθετη γραφειοκρατία, όπως είπε και ο Επίτροπος.
<P>
Όσον αφορά τις νέες ενότητες, είναι σημαντικό αυτές να δίνουν μεγάλη έμφαση σε θέματα που υποστηρίζουν την εφαρμογή της στρατηγικής Ευρώπη 2020.
<SPEAKER ID="047" NAME="Oreste Rossi" AFFILIATION="EFD">
(IT) Κύριε Πρόεδρε, ο παρών κανονισμός εντάσσεται στο πλαίσιο των μέτρων που αποβλέπουν στην καθιέρωση πιο ολοκληρωμένων δεικτών που θα συμπληρώσουν το ΑΕγχΠ. Οι ευρωπαϊκοί περιβαλλοντικοοικονομικοί λογαριασμοί αναμένεται να συμβάλουν στην αξιολόγηση πολιτικών, παρέχοντας δεδομένα σχετικά με την αλληλεπίδραση μεταξύ των περιβαλλοντικών και των οικονομικών παραγόντων. " πρόταση της Επιτροπής είναι αξιέπαινη, αν και δημιουργούνται νέες και περίπλοκες γραφειοκρατικές διαδικασίες προκειμένου να καταστεί δυνατή η εποπτεία των περιβαλλοντικών πολιτικών που αναπτύσσουν ουσιαστικά τα κράτη μέλη. Για τον λόγο αυτόν θα απέχουμε κατά τη διάρκεια της ψηφοφορίας.
<P>
Είμαστε, ωστόσο, κατά της έκθεσης στον βαθμό που ο εισηγητής επιθυμεί να προσθέσει και άλλες λογιστικές ενότητες. Επιτεύχθηκε μια συμφωνία κατά την πρώτη ανάγνωση με το Συμβούλιο με το σκεπτικό ότι η εισαγωγή των νέων ενοτήτων που πρότεινε ο εισηγητής θα υποβαλλόταν σε αξιολόγηση βάσει της ρήτρας επανεξέτασης ούτως ώστε, όπου κρινόταν απαραίτητο, να μπορούν να υπάρξουν αλλαγές η βελτιώσεις στην ποιότητα των δεδομένων και στις μεθόδους με τις οποίες συγκεντρώνονται αυτά.
<P>
Κατά την άποψή μας, όλη αυτή η διαδικασία αποτελεί μια νέα και δαπανηρή μορφή γραφειοκρατίας που επιβάλλεται στα κράτη μέλη.
<SPEAKER ID="048" NAME="Sophie Auconie" AFFILIATION="PPE">
(FR) Κύριε Πρόεδρε, κύριε Επίτροπε, κυρίες και κύριοι, κατά την άποψή μου, η πολιτική αφορά την εξεύρεση των καλύτερων δυνατών λύσεων για τα προβλήματα που υπάρχουν. Πώς μπορεί όμως να επιτευχθεί κάτι τέτοιο αν τα προβλήματα και οι ενδεχόμενες λύσεις δεν κατανοούνται πλήρως; Πρόκειται για ένα θεμελιώδες ζήτημα και αυτό δεν αφορά μόνο την περιβαλλοντική πολιτική.
<P>
Οι υπεύθυνοι λήψης πολιτικών αποφάσεων θα πρέπει επομένως να έχουν στη διάθεσή τους δεδομένα που είναι όσο το δυνατόν πιο αξιόπιστα και διεξοδικά σχετικά με τον σύγχρονο κόσμο και την περιβαλλοντική κατάσταση. Αυτό ήταν το συμπέρασμα στο οποίο κατέληξε το Ευρωπαϊκό Συμβούλιο τον Ιούνιο του 2006, όταν ζήτησε από την Ευρωπαϊκή Ένωση και τα κράτη μέλη της να επεκτείνουν τους εθνικούς λογαριασμούς σε θεμελιώδεις πτυχές της βιώσιμης ανάπτυξης. Επικροτώ την πρωτοβουλία αυτή και την πρόταση της Ευρωπαϊκής Επιτροπής, καθώς αυτή θα μας βοηθήσει να βελτιώσουμε τη γνώση μας σχετικά με τις ατμοσφαιρικές εκπομπές, τους περιβαλλοντικούς φόρους και τις ροές υλικών στην οικονομία.
<P>
Ωστόσο, η πρόταση αυτή θα πρέπει να τροποποιηθεί κατά τη διάρκεια της αυριανής ψηφοφορίας ούτως ώστε να διασφαλιστεί ότι τα δεδομένα που συγκεντρώνονται είναι αξιόπιστα και ότι προσφέρονται για συζήτηση και επίσης να διασφαλιστεί πρωτίστως ότι όλα τα κράτη μέλη συμμετέχουν σε αυτήν την προσέγγιση. Πράγματι, πώς μπορούμε να χαράξουμε ευρωπαϊκές πολιτικές αν δεν έχουμε δεδομένα σχετικά με την κατάσταση σε κάθε κράτος μέλος;
<P>
Τέλος, θα ήθελα να εκφράσω τη στήριξή μου σε δύο ισχυρές ιδέες που υποστήριξε η Ομάδα του Ευρωπαϊκού Λαϊκού Κόμματος (Χριστιανοδημοκράτες): η εξουσία που εκχωρείται στην Ευρωπαϊκή Επιτροπή για τη θέσπιση κατ' εξουσιοδότηση πράξεων θα πρέπει να αναθεωρείται κάθε πέντε χρόνια, και πρέπει να ενσωματωθεί και μια ρήτρα επανεξέτασης - η ρήτρα επανεξέτασης είναι η δεύτερη ισχυρή ιδέα του συγκεκριμένου κανονισμού. Θα χρειαστούμε νέα δεδομένα σε λίγα χρόνια, αλλά κάθε πράγμα στον καιρό του. Αυτό το σχέδιο κανονισμού αποτελεί ένα πραγματικό βήμα προόδου: ας συνεχίσουμε προς αυτήν την κατεύθυνση.
<SPEAKER ID="049" NAME="Karin Kadenbach" AFFILIATION="S&amp;D">
(DE) Κύριε Πρόεδρε, κύριε Επίτροπε, κυρίες και κύριοι, και εγώ με τη σειρά μου θα ήθελα να εκφράσω τις ειλικρινείς μου ευχαριστίες στον κ. Leinen για έναν κανονισμό που έχει ήδη καθυστερήσει πολύ. Πριν εκλεγούμε στο Ευρωπαϊκό Κοινοβούλιο, πολλοί από εμάς απλά υπέθεταν ότι οι αποφάσεις που λάμβανε αυτό το Κοινοβούλιο, αυτές οι αποφάσεις που καθορίζουν το μέλλον βασίζονταν ουσιαστικά σε αυτά τα δεδομένα, και ανακαλύψαμε με μια μικρή απογοήτευση ότι, αν και τέτοιες στατιστικές και τέτοια δεδομένα υπάρχουν στα περισσότερα κράτη μέλη, στην πραγματικότητα, αυτά δεν έχουν ακόμα ενσωματωθεί σε ένα κοινό πλαίσιο, με αποτέλεσμα να δημιουργηθεί κάποιο έλλειμμα αξιοπιστίας το οποίο υπάρχει σε ολόκληρη την κοινωνία μας.
<P>
Τα μέσα ενημέρωσης μας δημιουργούν συνεχώς την εντύπωση ότι η οικονομία και το περιβάλλον είναι εκ διαμέτρου αντίθετες έννοιες. Τα δεδομένα αυτά θα μας βοηθήσουν να εξετάσουμε αν κάτι ωφελεί το περιβάλλον, αν κάτι ωφελεί το περιβάλλον και, παράλληλα, ωφελεί και την οικονομία, ή αν κάτι ωφελεί την οικονομία και, παράλληλα, ωφελεί και το περιβάλλον, και επομένως και το κοινωνικό μας περιβάλλον. Αυτό είναι το βασικό καθήκον που θα πρέπει να θέσουμε εμείς ως πολιτικοί. Θέλουμε να εδραιώσουμε και να βελτιώσουμε την ποιότητα της ζωής όχι μόνο στον εργασιακό χώρο, αλλά και στο περιβάλλον μας.
<P>
Δεν μπορώ παρά να συμφωνήσω με την επιθυμία που εξέφρασε ο κ. Leinen σήμερα όταν είπε ότι, μέχρι το τέλος αυτής της δεκαετίας, θα πρέπει να έχουμε απομακρυνθεί από το ακαθάριστο εγχώριο προϊόν και να έχουμε στραφεί προς ένα πράσινο εγχώριο προϊόν. Με τον τρόπο αυτόν, θα έχουμε λάβει την πρώτη κρίσιμη απόφαση. Είμαι απόλυτα πεπεισμένη ότι θα πετύχουμε την ενίσχυση της αξιοπιστίας της Ευρώπης και των ζητημάτων που σχετίζονται με το περιβάλλον και την οικονομία ως αποτέλεσμα αυτών των περιβαλλοντικοοικονομικών λογαριασμών.
<P>
Σας ευχαριστώ πάρα πολύ. Σας παρακαλώ συνεχίστε την καλή δουλειά.
<SPEAKER ID="050" NAME="Christa Klaß" AFFILIATION="PPE">
(DE) Κύριε Πρόεδρε, κύριε Rehn, κυρίες και κύριοι, τεκμηριωμένες στατιστικές, αποτελεσματική συγκέντρωση δεδομένων και αξιολόγηση - αυτή είναι η βάση πάνω στην οποία θα πρέπει να διαμορφώσουμε το μέλλον. Είναι προφανές ότι πρέπει να εναρμονίσουμε τις υπάρχουσες στατιστικές των κρατών μελών προκειμένου να λάβουμε τις σωστές αποφάσεις για το μέλλον ολόκληρης της Ευρώπης με βάση τα ίδια δεδομένα. Ο στόχος είναι ισοδύναμα, συγκρίσιμα δεδομένα από όλα τα κράτη μέλη.
<P>
Το ζήτημα που ανακύπτει είναι τι πραγματικά μπορούμε να ανακαλύψουμε από αυτά τα δεδομένα. Ποια πρόσθετα συμπεράσματα μπορούμε να αντλήσουμε προκειμένου η Ευρώπη να αναπτυχθεί με ισορροπημένο τρόπο στο πλαίσιο της κοινωνικής, οικονομικής και περιβαλλοντικής της πολιτικής; " Επιτροπή επιθυμεί να επεκτείνει τους οικονομικούς λογαριασμούς σε θεμελιώδεις πτυχές της βιώσιμης ανάπτυξης. Για τον σκοπό αυτόν προτείνει τρεις ενότητες προκειμένου να συλλεχθούν δεδομένα που αφορούν οικονομικές δραστηριότητες οι οποίες προκαλούν ατμοσφαιρικές εκπομπές, με περιβαλλοντικά φορολογικά έσοδα και με ροές υλικών. Τα προϊόντα φυτικής προέλευσης, παραδείγματος χάρη δημητριακά, οσπριοειδή, λαχανικά, φρούτα και ξυλεία, περιλαμβάνονται επίσης στα δεδομένα αυτά.
<P>
Αναρωτιέμαι για τη χρησιμότητα αυτών των υπολογισμών - αλήθεια, τι θα μας πούνε; Δεν είμαι τόσο αισιόδοξη όσο ο εισηγητής και οι συνάδελφοί μου. Άλλο το να θέλεις κάτι και άλλο να το εφαρμόζεις στην πράξη. Τρέφω αμφιβολίες σχετικά με την αποδοτικότητα της γραφειοκρατίας και αμφισβητώ την αντικειμενικότητα της πρόθεσης παραγωγής περιβαλλοντικοοικονομικών λογαριασμών, καταγραφής ροών υλικών και αξιολόγησης μεμονωμένων προϊόντων, περιλαμβανομένων των φυτών, από πλευράς εκπομπών διοξειδίου του άνθρακα. Τόσο η παραγωγή οξυγόνου όσο και η εκπομπή διοξειδίου του άνθρακα κατά τη διάρκεια της παραγωγής και της μεταφοράς πρέπει να συμπεριληφθούν στους εν λόγω υπολογισμούς σε ό,τι αφορά τα φυτά για παράδειγμα.
<P>
Με ικανοποιεί το γεγονός ότι, στον συμβιβασμό που έχει πλέον επιτευχθεί, έχει διασαφηνιστεί ότι πρόσθετες απαιτήσεις δεδομένων μπορούν να συμπεριληφθούν μόνο μετά από μια εκτίμηση ευελιξίας και ότι η αρμοδιότητα του κράτους μέλους δεν πρέπει να παραβιάζεται. Τέτοια προγράμματα πρέπει επίσης να αναπτύσσονται χωρίς πρόσθετες οικονομικές δαπάνες και γραφειοκρατία.
<SPEAKER ID="051" NAME="Csaba Sándor Tabajdi" AFFILIATION="S&amp;D">
(HU) Κύριε Πρόεδρε, ο συνάδελφός μου Jo Leinen εκπόνησε μια εξαιρετική έκθεση, η οποία είναι σημαντική από την πλευρά της εθνικής οικονομίας, της περιβαλλοντικής προστασίας, της κοινωνίας, της γεωργίας καθώς επίσης και άλλων πτυχών. Ως μέλος της επιτροπής STOA, ένα πρόγραμμα που αποσκοπεί στην πιο αποδοτική διαχείριση των φυσικών πόρων, θεωρώ ότι είναι πολύ σημαντικό να καταρτιστεί μια αξιόπιστη στατιστική βάση δεδομένων. Πώς μπορούμε να μετρήσουμε τη χρήση του νερού και την ενεργειακή απόδοση στα κράτη μέλη της Ευρωπαϊκής Ένωσης αν δεν διαθέτουμε αξιόπιστα στατιστικά στοιχεία; Ως μέλος της Επιτροπή Γεωργίας και Ανάπτυξης της Υπαίθρου, θεωρώ πολύ σημαντικό να αποκτήσουμε επιτέλους μια σαφή εικόνα για τα πραγματικά κοινωνικά οφέλη των περιβαλλοντικών δημόσιων αγαθών που παράγονται από τους αγρότες, σε σχέση με τη μεταρρύθμιση της κοινής γεωργικής πολιτικής. Χωρίς στατιστικά δεδομένα, δεν μπορούμε να προσδιορίσουμε πόσο συμβάλλουν οι αγρότες με τις γεωργικές τους δραστηριότητες στην προστασία της ατμόσφαιρας, στο γεωργικό τοπίο, στην καλλιεργήσιμη γη και στο περιβάλλον και πώς οι αγρότες παράγουν περιβαλλοντικά δημόσια αγαθά που δεν καλύπτονται ακόμα ούτε από την αγορά, ούτε από την ΚΓΠ. Ως εκ τούτου, η παρούσα στατιστική έκθεση είναι πολύ προοδευτική και ριζοσπαστική από την πλευρά της περιβαλλοντικής προστασίας και της γεωργίας.
<SPEAKER ID="052" NAME="Paul Rübig" AFFILIATION="PPE">
(DE) Κύριε Πρόεδρε, όσον αφορά τις στατιστικές, έχουμε πάντα πολλά να πούμε και υπάρχουν πολλές διαφωνίες. Πάνω από όλα, αυτές δεν πρέπει να αποκωδικοποιούνται επειδή και η προστασία των δεδομένων είναι αναμφίβολα δικαιολογημένη. Από την άλλη πλευρά, χρειαζόμαστε διαφάνεια και συγκρισιμότητα. Νομίζω ότι αυτό είναι σημαντικό. Επομένως, χρειάζεται να συγκεντρώνουμε τα δεδομένα με έναν πλήρως αυτοματοποιημένο τρόπο χρησιμοποιώντας τυχαία δείγματα, ώστε στη συνέχεια να είναι συγκρίσιμα. Γνωρίζουμε π.χ. τις διεργασίες απεικόνισης, οι οποίες θα διαδραματίσουν επίσης σημαντικό ρόλο εν προκειμένω στο μέλλον. " αυτοματοποίηση της διαδικασίας αντίστοιχα θα απλοποιήσει τις διαδικασίες λήψης των πολιτικών αποφάσεων μας στο μέλλον.
<SPEAKER ID="053" NAME="Angelika Werthmann" AFFILIATION="NI">
(DE) Κύριε Πρόεδρε, οι ευρωπαϊκοί περιβαλλοντικοοικονομικοί λογαριασμοί θα μας παράσχουν σημαντικά δεδομένα δίνοντάς μας τη δυνατότητα να ενσωματώσουμε τις περιβαλλοντικές πτυχές σε όλα τα είδη των πολιτικών αποφάσεων και, ως αποτέλεσμα, να λαμβάνουμε υπόψη αυτές τις πτυχές σε ένα σύνολο ζητημάτων. Τα δεδομένα που συγκεντρώνονται και αναλύονται θα είναι κρίσιμα για την παροχή αποτελεσματικών αντίμετρων σε βάρος των περιβαλλοντικών επιπτώσεων των οικονομικών δραστηριοτήτων. " ενσυνείδητη ανάγκη ανάπτυξης βιώσιμων πολιτικών προκειμένου να μπορέσουμε να αντιμετωπίσουμε προκλήσεις όπως η κλιματική αλλαγή, η απώλεια βιοποικιλότητας, η αύξηση της περιβαλλοντικής ρύπανσης και η επικείμενη εξάντληση των φυσικών μας πόρων υποστηρίζεται σθεναρά σήμερα. Τα αξιόπιστα δεδομένα και οι συνεπακόλουθες προβλέψεις σε σχέση με τη χρήση φυσικών πόρων όχι μόνο θα μας επιτρέψουν να μετράμε με ακρίβεια την επιτυχία μιας βιώσιμης οικονομικής πολιτικής, αλλά θα παρέχουν επίσης πολύ σημαντική προστιθέμενη αξία για τα κράτη μέλη.
<SPEAKER ID="054" NAME="Νίκη Τζαβέλα" AFFILIATION="EFD">
Κύριε Πρόεδρε, θα ήθελα και εγώ με τη σειρά μου να συγχαρώ τον κ. Leinen για την εξαιρετική έκθεσή του. Πιστεύω ότι η Ευρώπη έχει φτάσει σε επίπεδο όπου σπάνια συναντάμε πλέον σύγκρουση μεταξύ ανάπτυξης και προστασίας του περιβάλλοντος. Αντίθετα έχουμε εισέλθει σε μια φάση αλληλεπίδρασης. Οι ευρωπαίοι έχουν περιβαλλοντική συνείδηση.
<P>
" έκθεση αυτή θα βοηθήσει ακόμη περισσότερο ώστε να έχουμε μια καλύτερη εικόνα για το τι γίνεται με το περιβάλλον στην Ευρώπη. Τρία στοιχεία θα ήθελα να τονίσω: πρώτον, πρέπει να έχουμε ακριβή στοιχεία για την κατάσταση του περιβάλλοντος στα κράτη μέλη· δεύτερον, πρέπει να υπάρχει διαδικασία ανανέωσης των στοιχείων κάθε πέντε χρόνια και, τρίτον, πρέπει να πραγματοποιείται κοινή καταμέτρηση της προόδου σε όλες τις δράσεις που αναλαμβάνονται για το περιβάλλον στην Ευρωπαϊκή Ένωση.
<SPEAKER ID="056" NAME="Franz Obermayr" AFFILIATION="NI">
(DE) Κυρία Πρόεδρε, αν θέλουμε να διαφυλάξουμε το περιβάλλον μας για τις μελλοντικές γενιές, δεν πρέπει να εξετάζουμε μεμονωμένα τις οικονομικές και τις περιβαλλοντικές πτυχές. Είναι επομένως λογικό να προσθέσουμε στους οικονομικούς λογαριασμούς περιβαλλοντικούς παράγοντες, και η βάση κάθε τεκμηριωμένου ισολογισμού είναι τα επαρκή και αξιόπιστα δεδομένα.
<P>
Ωστόσο, όταν η ΕΕ ζητεί καίρια δεδομένα από τα κράτη μέλη, δεν πρέπει να διστάζει μπροστά στα ευαίσθητα ζητήματα. Αναφέρομαι εν προκειμένω στην πυρηνική πολιτική, στη γενετική μηχανική, στην επαρκή επισήμανση της προέλευσης των ζωοτροφών και, πάνω από όλα, σε μια έρευνα σχετικά με το πρόσφατο σκάνδαλο με τα αγγούρια που ήταν μολυσμένα με το εντεροαιμορραγικό βακτήριο E.coli.
<P>
" αλληλεπίδραση μεταξύ της οικονομίας και του περιβάλλοντος είναι πασιφανής στην προκειμένη περίπτωση. Στην προκειμένη περίπτωση είναι επίσης σαφές πού -δυστυχώς- δίνει βαρύτητα η ΕΕ, δηλαδή στις μεγάλες επιχειρήσεις και στις ομάδες ειδικών συμφερόντων.
<SPEAKER ID="057" NAME="Olli Rehn" LANGUAGE="EN">
Κυρία Πρόεδρε σας ευχαριστώ πολύ για αυτήν την πολύ ουσιαστική και υπεύθυνη συζήτηση. Νομίζω ότι όλοι μας συμφωνούμε για τη σημασία της συγκεκριμένης πρότασης και των περιβαλλοντικοοικονομικών λογαριασμών. Συμφωνούμε επίσης στο ότι πρέπει να προχωρήσουμε στον καθορισμό των πολιτικών χρησιμοποιώντας τα δεδομένα, ώστε να συνεχίσουμε την πορεία προς μια πιο βιώσιμη οικονομία.
<P>
Θα ήθελα να κάνω ορισμένες επισημάνσεις σε σχέση με κάποιες παρατηρήσεις. Αυτός είναι ο πρώτος κανονισμός, με τρεις ενότητες. Είναι η αρχή από πλευράς νομοθεσίας. " δεύτερη δέσμη ενοτήτων βρίσκεται στο στάδιο της επεξεργασίας για έναν δεύτερο κανονισμό τροποποίησης προς τα τέλη του 2012. Επεξεργαζόμαστε ήδη επίσης την τρίτη δέσμη, έτσι η προσπάθεια είναι σε εξέλιξη και θα συνεχιστεί.
<P>
Σε ό,τι αφορά το ζήτημα της γραφειοκρατίας, το μέτρο αυτό δεν θα δημιουργήσει νέο βάρος για τις επιχειρήσεις επειδή χρησιμοποιούμε ήδη υπάρχοντα διοικητικά και στατιστικά δεδομένα. Μάλιστα, αξίζει να σημειωθεί ότι το "νωμένο Βασίλειο είναι πρωτοπόρος στους περιβαλλοντικούς λογαριασμούς. Επίσης, σε ό,τι αφορά τις στατιστικές, και σε σχέση με ό,τι ειπώθηκε από τον κ. Leinen, τον κ. Martin, και πολλούς άλλους, σημειώσαμε σημαντική πρόοδο στη βελτίωση του ευρωπαϊκού στατιστικού συστήματος τον τελευταίο ενάμιση χρόνο.
<P>
Για παράδειγμα, η εν ενεργεία Επιτροπή υπέβαλε την πρώτη νομοθετική πρόταση στις 10 Φεβρουαρίου 2010 -μια ημέρα μετά αφότου υπερψηφίσατε τη σύσταση της εν ενεργεία Επιτροπής- όταν εγκρίναμε έναν κανονισμό σχετικά με τις ελεγκτικές εξουσίες της Eurostat, ο οποίος δίνει τη δυνατότητα στη Eurostat να ελέγχει και να εξακριβώνει την ποιότητα των στατιστικών στην πηγή, κάτι που είναι πολύ σημαντικό. Έχουμε ήδη αξιοποιήσει τη δυνατότητα αυτή, π.χ. στην περίπτωση της Ελλάδας.
<P>
Δεύτερον, το σχέδιο δράσης για την Ελλάδα βρίσκεται στο στάδιο της εφαρμογής και μέσα σε έναν χρόνο, επέφερε τη ριζική αναμόρφωση του στατιστικού συστήματος στην Ελλάδα. Ως αποτέλεσμα, η ποιότητα των στατιστικών σχετικά με τη διαδικασία του υπερβολικού ελλείμματος έχει ήδη βελτιωθεί σημαντικά, και στον τελευταίο κύκλο επαφών, η Eurostat θα μπορούσε να επικυρώσει τα δεδομένα για την Ελλάδα.
<P>
Τέλος, σε ό,τι αφορά τους πόρους, παρόλο που δεν χρειαζόμαστε πόρους για αυτό το συγκεκριμένο ζήτημα των περιβαλλοντικοοικονομικών λογαριασμών, συμφωνώ με τον κ. Martin ότι χρειαζόμαστε επαρκείς πόρους. Μάλιστα επωφελήθηκα αυτής της περιόδου συνόδου και πριν από λίγες μόλις ώρες έκανα μια στάση στο Λουξεμβούργο για να συναντήσω τον Walter Radermacher, Γενικό Διευθυντή της Eurostat, και να συζητήσω το θέμα των πόρων. Οδεύουμε προς την αναδιάταξη και τη βελτίωση των πόρων μας στη Eurostat προκειμένου να επικεντρωθούμε στις βασικές μας προτεραιότητες.
<P>
Δεν θα έπαιρνα όμως πόρους από τη διεύρυνση, όπως πρότεινε ο κ. Martin, και κυρίως όχι από τα Δυτικά Βαλκάνια. " σταθερότητα, η δημοκρατία και η ειρήνη σε αυτήν την περιοχή συνεχίζουν να αποτελούν τη βασική προτεραιότητα για την Ευρωπαϊκή Ένωση, για την Επιτροπή και, εύχομαι, και για το Κοινοβούλιο. Ας μην ξεχνάμε ότι χωρίς την ήπια ισχύ μας, και χωρίς την πολιτική διεύρυνσης της ΕΕ, ο Ratko Mladić δεν θα ήταν στη Χάγη τώρα. Ας μην το ξεχνάμε και αυτό.
<SPEAKER ID="058" NAME="Jo Leinen" LANGUAGE="DE">
Κυρία Πρόεδρε, κυρίες και κύριοι, σας ευχαριστώ για τη συζήτηση. Βλέπω ότι υπάρχει ευρεία στήριξη για τη δημιουργία περιβαλλοντικών ισολογισμών στην Ευρωπαϊκή Ένωση. Με λίγες εξαιρέσεις, η πρόταση αυτή έτυχε θερμής υποδοχής εδώ.
<P>
Συμφωνώ επίσης και με τη δήλωση της κ. Kadenbach. Πολλοί από εμάς νομίζαμε ότι το σύστημα αυτό λειτουργούσε ήδη, και εκπλαγήκαμε όταν διαπιστώσαμε ότι πολλά δεδομένα δεν υπάρχουν καθόλου και, ως εκ τούτου, στις δηλώσεις που κάνουμε σε σχέση με την κατάσταση του περιβάλλοντος στην Ευρωπαϊκή Ένωση, δεν έχουμε ιδέα για το πού πραγματικά βρισκόμαστε.
<P>
Ένας βουλευτής, ο κ. Gerbrandy, είπε ότι η μέτρηση φέρνει γνώση. Γνωρίζουμε έτσι κάτι, και η γνώση αποτελεί τη βάση για τη λήψη μέτρων και για όλα τα προγράμματά μας. Πολύ απλά χρειαζόμαστε μια καλύτερη βάση για τις αποφάσεις που λαμβάνουμε. Αυτοί οι περιβαλλοντικοί λογαριασμοί μπορούν να μας βοηθήσουν προς την κατεύθυνση αυτή. Φυσικά, έχουμε τη στρατηγική EE 2020 στην οποία η βιωσιμότητα είναι ένας πρωταρχικός στόχος. Ευελπιστώ ότι αυτήν τη βάση θα την έχουμε και τα επόμενα λίγα χρόνια ώστε το 2020 να μπορέσουμε να διαπιστώσουμε αν έχουμε πετύχει ή όχι. Γνωρίζουμε ότι το ακαθάριστο εγχώριο προϊόν δεν προσφέρει καμία πληροφορία σχετικά με την κατάσταση του φυσικού κόσμου και του περιβάλλοντος, σχετικά με τους πόρους που χρησιμοποιήσαμε ή σχετικά με το γενικότερο πρόβλημα της βιωσιμότητας. Γι' αυτό ακριβώς το συγκεκριμένο μέτρο είναι τώρα απαραίτητο.
<P>
Προχωρούμε επίσης σταδιακά. Κυρία Klaß δεν έχουμε υπερβολικές απαιτήσεις· απεναντίας, οι ενότητες θα επεκτείνονται σταδιακά. Άλλωστε, όπως είπε και ο Επίτροπος, τα μεμονωμένα νομοθετήματα -η νομοθεσία σχετικά με τα ύδατα, η νομοθεσία σχετικά με τα απόβλητα και η νομοθεσία σχετικά με τον καθαρό αέρα- περιέχουν ήδη την υποχρέωση συγκέντρωσης αυτών των δεδομένων.
<P>
" Ευρώπη υπέχει επίσης μια παγκόσμια υποχρέωση, κύριε Nuttall. Αν υπογράφουμε τη σύμβαση για τη βιολογική ποικιλότητα, τη σύμβαση για την κλιματική αλλαγή ή κάθε άλλη σύμβαση πρέπει να μπορούμε να λέμε στον υπόλοιπο κόσμο αν έχουμε πετύχει ή όχι στις προσπάθειές μας.
<P>
Επομένως, θα ήθελα πάνω απ' όλα να ευχαριστήσω τους σκιώδεις εισηγητές καθώς επίσης και τη Eurostat η οποία θα πρέπει στη συνέχεια να διεκπεραιώσει τη διαδικασία. Ευελπιστώ ότι οι απαραίτητοι πόροι θα είναι διαθέσιμοι στο Λουξεμβούργο επειδή χωρίς κονδύλια, χωρίς πόρους, ο ισολογισμός αυτός δεν μπορεί φυσικά να παραχθεί. Στο πλαίσιο αυτό θα πρέπει επίσης να βοηθήσει και το Κοινοβούλιο. Σας ευχαριστώ πάρα πολύ. Πρόκειται για ένα σημαντικό πολιτικό ζήτημα -όπως ορθώς αναγνώρισαν κάποιοι- και για ένα νέο κεφάλαιο καθώς εξετάζουμε τι κάνουμε στην Ευρώπη χρόνο με τον χρόνο.
<SPEAKER ID="059" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο στις 12.00.
<P>
Γραπτές δηλώσεις (άρθρο 149 του Κανονισμού)
<SPEAKER ID="060" NAME="Monika Flašíková Beňová" LANGUAGE="SK">
Θα ήθελα να ευχαριστήσω τον εισηγητή κ. Leinen για την έκθεση που υπέβαλε. Συμφωνώ με την αξιολόγηση της πρότασης της Επιτροπής που περιλαμβάνεται σε αυτήν και θα ήθελα να κάνω κάποιες παρατηρήσεις σχετικά με τη σημασία αυτών των δραστηριοτήτων.
<P>
" μέτρηση της ποιότητας της ζωής μέσω δεικτών, όπως π.χ. το ακαθάριστο εγχώριο προϊόν δίνει μια λειψή εικόνα. Παρόλο που οι εμπειρογνώμονες έχουν συμφωνήσει με την άποψη αυτή εδώ και αρκετό καιρό, μόλις τελευταία το μήνυμα αυτό μεταφέρθηκε στην πολιτική σφαίρα, μετά από πολύ χρόνο και πολλές προσπάθειες.
<P>
Για τον σκοπό αυτόν, επικροτώ θερμά την πρόταση της Επιτροπής σχετικά με τους ευρωπαϊκούς περιβαλλοντικοοικονομικούς λογαριασμούς καθώς δεν υπάρχει λόγος να απορριφθούν συλλήβδην οι παραπλανητικοί δείκτες. Αντί να αξιολογούμε την ποιότητα της ζωής και του περιβάλλοντος βάσει εντυπώσεων, πρέπει να επινοήσουμε καλύτερα δεδομένα και καλύτερες μεθόδους συγκέντρωσης και συνδυασμού δεδομένων προκειμένου αυτά να παρέχουν μια καλύτερη υπηρεσία εκτιμώντας, για παράδειγμα, τον περιβαλλοντικό αντίκτυπο πολιτικών και οικονομικών δραστηριοτήτων.
<P>
Συμφωνώ με τον εισηγητή όταν ζητεί να δοθεί μεγαλύτερη έμφαση στην πρόταση της Επιτροπής σε ζητήματα παρακολούθησης και αξιολόγησης. Τέλος, θα ήθελα να σημειώσω πόσο πολύ σημαντικό είναι για την πρόταση της Επιτροπής να ενσωματώσει το έγγραφο στρατηγικής "ΑΕγχΠ και πέρα από αυτό: η μέτρηση της προόδου σε έναν μεταβαλλόμενο κόσμο" και να στηριχθεί ακόμα περισσότερο σε αυτό. Μια συνεκτική συστηματική προσέγγιση θα είναι ενδεχομένως πιο καίρια από οτιδήποτε άλλο στις προσπάθειες που καταβάλλουμε για να βελτιωθεί ο τρόπος με τον οποίον μετράται η ποιότητα της ζωής.
<SPEAKER ID="061" NAME="Rovana Plumb" AFFILIATION="S&amp;D">
γραπτώς. - (ΕΝ) " ανακύκλωση και η πρόληψη αποβλήτων, οι ατμοσφαιρικές εκπομπές και η κλιματική αλλαγή και η βιώσιμη κατανάλωση και παραγωγή θα μπορούσαν να παρακολουθούνται πολύ πιο αποτελεσματικά αν υπήρχαν διαθέσιμα δεδομένα υψηλής ποιότητας σχετικά με την αλληλεπίδραση μεταξύ περιβαλλοντικών και οικονομικών παραγόντων. " συγκέντρωση σχετικών δεδομένων, η οποία μέχρι σήμερα γινόταν σε εθελοντική βάση σε επίπεδο ΕΕ, θα πρέπει επομένως να καταστεί υποχρεωτική. Επίσης, τα περιβαλλοντικά δεδομένα που είναι επί του παρόντος διαθέσιμα θα πρέπει να επεκταθούν σε μεσοπρόθεσμο ορίζοντα για να διευκολύνουν την αναγκαία πολιτική αξιολόγηση της ευρωπαϊκής πολιτικής για το περιβάλλον.
<P>
Ο προτεινόμενος κανονισμός θεσπίζει εν προκειμένω κοινό πλαίσιο για τη συλλογή, την κατάρτιση, τη διαβίβαση και την αξιολόγηση των ευρωπαϊκών περιβαλλοντικοοικονομικών λογαριασμών με την παροχή μιας κοινής πανευρωπαϊκής μεθοδολογίας, κοινών προτύπων, ορισμών, ταξινομήσεων και κανόνων λογιστικής, με σκοπό να χρησιμοποιηθούν για την κατάρτιση περιβαλλοντικοοικονομικών λογαριασμών. Ο κανονισμός αφορά τη συγκέντρωση και συλλογή δεδομένων όσον αφορά τις ατμοσφαιρικές εκπομπές, τους περιβαλλοντικούς φόρους που επιβάλλονται στις διάφορες οικονομικές δραστηριότητες καθώς και τους μακροοικονομικούς λογαριασμούς για τη ροή υλικών. Τα ακριβή και επαρκή στατιστικά δεδομένα σχετικά με την κατανάλωση ενέργειας και πόρων είναι θεμελιώδη αν θέλουμε να αποκτήσουμε δείκτες προόδου και ευημερίας πέρα από το ΑΕγχΠ. Επίσης, η τεκμηριωμένη αξιολόγηση της ευρωπαϊκής περιβαλλοντικής πολιτικής είναι δυνατή μόνο εφόσον υπάρχουν αξιόπιστα δεδομένα.

<CHAPTER ID="014-01">
1. Η περίπτωση του τηλεοπτικού καναλιού "Radio Caracas TV" στη Βενεζουέλα
<SPEAKER ID="148" NAME="Πρόεδρος">
" ημερήσια διάταξη προβλέπει τη συζήτηση πέντε προτάσεων ψηφίσματος σχετικά με την περίπτωση του "Radio Caracas TV" στη Βενεζουέλα.
<SPEAKER ID="149" NAME="José Ribeiro e Castro " AFFILIATION="PPE-DE">
συντάκτης. - (ES) Κύριε Πρόεδρε, κυρίες και κύριοι, στη Βενεζουέλα είμαστε μάρτυρες του κλασικού φαινομένου του σταδιακού συγκεντρωτισμού της αυταρχικής εξουσίας. " κυβέρνηση της Βενεζουέλας παρουσιάζεται συχνά ως υποστηρικτής μιας επανάστασης και πρέπει επομένως να αναρωτηθούμε αν αυτή η επανάσταση οδηγεί σε μια δημοκρατική κατεύθυνση ή όχι. Δυστυχώς η απάντηση είναι όχι.
<P>
Τα πράγματα κινούνται ολοένα και πιο γρήγορα στην αντίθετη κατεύθυνση από τις ελευθερίες, τα θεμελιώδη δικαιώματα, τον πλουραλισμό και την κοινωνική ομόνοια. Υπάρχουν ανησυχητικά φαινόμενα που θα μπορούσα να αναφέρω σε πολιτικό, συνταγματικό, νομοθετικό, κοινωνικό και επίσης, πρόσφατα, σε στρατιωτικό επίπεδο. Αυτά τα γεγονότα είναι ανησυχητικά για όλους τους δημοκράτες, για τους φίλους του λαού της Βενεζουέλας και επίσης για την μεγάλη πορτογαλική κοινότητα που ζει και εργάζεται στην Βενεζουέλα.
<P>
Γνωρίζουμε ότι ο λαός της Βενεζουέλας πλήρωσε ένα υψηλό τίμημα για να κατακτήσει τη δημοκρατία τα τελευταία πενήντα χρόνια, και θέλουμε να τη διατηρήσει. Γνωρίζουμε επίσης ότι η πολιτική και κοινωνική σταθερότητα είναι πολύτιμη για τη δημοκρατία, την ελευθερία και την ειρήνη.
<P>
Σήμερα εστιάζουμε στην περίπτωση του ιδιωτικού οπτικοακουστικού ομίλου Radio Caracas Televisión και στην απειλή που αποτελεί για την ελευθερία της έκφρασης, ένα παγκόσμιο θεμελιώδες δικαίωμα. Δεν θα υπεισέλθω σε λεπτομέρειες, αλλά η Αυτού Εξοχότης ο Πρόεδρος Τσάβεζ ο οποίος, στις 28 Δεκεμβρίου, ανακοίνωσε την απόφαση να κλείσει τον σταθμό Radio Caracas, διατυπώνοντας εξαιρετικά σοβαρές πολιτικές κατηγορίες εναντίον του.
<P>
" αρμόδια αρχή δεν εξέδωσε τη διοικητική απόφαση παρά μόνο τρεις μήνες αργότερα, στις 28 Μαρτίου, και αυτή η απόφαση δεν αναφέρει καμία από τις σοβαρές κατηγορίες που μας ανακοίνωσε επίσης η πρεσβεία της Βενεζουέλας στις Βρυξέλλες. Καμία από αυτές τις κατηγορίες δεν παραπέμφθηκε σε δικαστήριο και η διοικητική απόφαση του Εθνικού Συμβουλίου Τηλεπικοινωνιών (CONATEL) αναφέρει άλλους σκοπούς που περιλαμβάνουν τη δημιουργία ενός δημόσιου σταθμού, σε μια διαδικασία που στις χώρες μας θα θεωρούσαμε παράνομη και αυθαίρετη.
<P>
" κατάσταση έχει φορτιστεί περισσότερο και είδαμε ανθρώπους να διαμαρτύρονται κατά της απόφασης αυτής στους δρόμους. Γνωρίζουμε επίσης από τις σφυγμομετρήσεις ότι η κοινή γνώμη είναι κατά και γνωρίζουμε ότι αυτή είναι μια πολιτική υπόθεση, και, ως πολιτική υπόθεση, είναι επομένως μια κακή υπόθεση.
<P>
Ζητάμε τη διατήρηση του κράτους δικαίου και κάνουμε έκκληση για διάλογο: διάλογος και δίκαιο. Αυτό χρειάζεται.
<SPEAKER ID="150" NAME="Giusto Catania " AFFILIATION="GUE/NGL">
συντάκτης. - (IT) Κύριε Πρόεδρε, κυρίες και κύριοι, διεξάγεται μια διεθνής εκστρατεία για την απονομιμοποίηση της Βενεζουέλας, του ελεύθερα εκλεγμένου Προέδρου της, καθώς και όλων των δημοκρατικών της θεσμών. Υπάρχει μια άμεση σχέση μεταξύ της σημερινής συζήτησης και της εν λόγω διεθνούς εκστρατείας· ακόμη και το Ευρωπαϊκό Κοινοβούλιο συζητά καταχρηστικά για ένα ζήτημα, για το οποίο πρέπει να αποφασίσει αποκλειστικά η εθνική κυβέρνηση της Βενεζουέλας. Επιπλέον, η συζήτησή μας επικεντρώνεται καταχρηστικά σε έναν τομέα, με άλλα λόγια στον τομέα των παραβιάσεων των ανθρωπίνων δικαιωμάτων, όταν στην πραγματικότητα γνωρίζουμε όλοι ότι δεν έχει παραβιαστεί κανένα ανθρώπινο δικαίωμα.
<P>
Στην πραγματικότητα, αυτό συνιστά μια πολιτική κίνηση· δεν είναι τυχαίο το γεγονός ότι το θέμα αυτό της ημερήσιας διάταξης τέθηκε από μια ομάδα βουλευτών του Ευρωπαϊκού Κοινοβουλίου και όχι από μια επίσημη αντιπροσωπεία του Ευρωπαϊκού Κοινοβουλίου, όπως προσπάθησαν να υποστηρίξουν ορισμένοι, και για να είμαστε ακριβείς, από μια ομάδα βουλευτών του Ευρωπαϊκού Κοινοβουλίου, οι οποίοι πήγαν στη Βενεζουέλα και συναντήθηκαν αποκλειστικά με μέλη της αντιπολίτευσης.
<P>
Στην πραγματικότητα, η μη ανανέωση της άδειας του τηλεοπτικού καναλιού "Radio Caracas TV" αφορά αποκλειστικά την κυβέρνηση της Βενεζουέλας και η απόφασή της σέβεται τους νόμους και το Σύνταγμα της χώρας. Το τηλεοπτικό κανάλι "Radio Caracas TV" θα μπορεί να εκπέμπει καλωδιακά, δορυφορικά και διαδικτυκά και, ως εκ τούτου, όσοι υποστηρίζουν ότι η εν λόγω απόφαση συνιστά μια εχθρική προς την ελευθερία της έκφρασης ενέργεια, γνωρίζουν ότι αυτό δεν είναι αλήθεια. Στην Ευρώπη υπάρχουν πολλές περιπτώσεις, στις οποίες οι άδειες συχνοτήτων δεν ανανεώνονται και, παρόλα αυτά, το Κοινοβούλιο αυτό δεν έχει μιλήσει ποτέ για παραβίαση των ανθρωπίνων δικαιωμάτων και για περιορισμό της ελευθερίας έκφρασης.
<P>
" αλήθεια είναι ότι στη Βενεζουέλα διασφαλίζονται η ελευθερία της έκφρασης, ο πλουραλισμός της πληροφόρησης και οι τηλεοπτικές μεταδόσεις. Στη συγκεκριμένη περίπτωση του καναλιού "Radio Caracas TV", πρόκειται για έναν τηλεοπτικό σταθμό, ο οποίος διαδραμάτισε ενεργό ρόλο στην υποστήριξη του πραξικοπήματος του 2002 και στον πετρελαϊκό αποκλεισμό του 2002 και του 2003. Ως εκ τούτου, οιεσδήποτε κατηγορίες για ανατρεπτικές ενέργειες θα πρέπει να επιρριφθούν σε όσους ενθάρρυναν την κατάλυση του δημοκρατικού και συνταγματικού καθεστώτος της Βενεζουέλας μέσω μιας τρομοκρατικής εκστρατείας καθώς και της χειραγώγησης της πληροφόρησης και όχι στη δημοκρατικά εκλεγμένη κυβέρνηση, η οποία αποδεικνύει ενεργά την κοινωνική της δέσμευση.
<SPEAKER ID="151" NAME="Μάριος Ματσάκης " AFFILIATION="ALDE">
συντάκτης. - (EN) Κύριε Πρόεδρε, το RCTV είναι ένας ιδιωτικός τηλεοπτικός σταθμός, ο οποίος λειτουργεί στη Βενεζουέλα για περισσότερο από μισό αιώνα. " ιστορία του RCTV στιγματίστηκε δυστυχώς κυρίως από τον εικαζόμενο αμφιλεγόμενο ρόλο του στην απόπειρα πραξικοπήματος στη Βενεζουέλα τον Απρίλιο του 2002. Αυτός θεωρείται ο βασικός λόγος της πρόσφατης απόφασης της Εθνικής Επιτροπής Τηλεπικοινωνιών, που στηρίχθηκε από απόφαση του Ανώτατου Δικαστηρίου, να μην ανανεωθεί η άδεια ραδιοτηλεοπτικής μετάδοσης του RCTV.
<P>
Αντίθετα με αυτή τη θέση, πρέπει να τηρηθεί η αρχή της ελευθερίας του Τύπου και της πολυφωνίας των μέσων μαζικής ενημέρωσης. Αναγνωρίζω ότι η κατάσταση εν προκειμένω δεν είναι ή μαύρο ή άσπρο και η γραμμή που χωρίζει τη μια άποψη από την άλλη είναι πολύ λεπτή, αλλά θεωρούμε ότι η ελευθερία του Τύπου υπερισχύει έστω και οριακά και οποιαδήποτε εικαζόμενη αρνητική πράξη από τον σταθμό RCTV πρέπει να τεκμηριωθεί από δικαστήριο. Επομένως, η Ομάδα μου στηρίζει το ψήφισμα ως έχει.
<SPEAKER ID="152" NAME="Monica Frassoni " AFFILIATION="Verts/ALE">
συντάκτρια. - (IT) Κύριε Πρόεδρε, κυρίες και κύριοι, η Ομάδα των Πρασίνων/Ευρωπαϊκής Ελεύθερης Συμμαχίας πιστεύει ότι η μη ανανέωση της άδειας συχνοτήτων του τηλεοπτικού καναλιού RCTV συνιστά ένα ανάρμοστο από πολιτικής πλευράς προηγούμενο, καθόσον τα μέτρα αυτά πρέπει να περιορίζονται στις συγκεκριμένες περιπτώσεις που ορίζονται από τον νόμο.
<P>
Ταυτοχρόνως, αρνούμαστε να εμπλακούμε σε μια εκστρατεία, η οποία όχι μόνο δικαιολογείται από τα γεγονότα στη Βενεζουέλα, αλλά έχει ξεκινήσει από ένα κράτος μέλος της Ευρωπαϊκής Ένωσης, με άλλα λόγια την Ισπανία, όπου η ιδέα αυτή χρησιμοποιείται ενεργά. Κατά την άποψή μας, το να αντιμετωπίζουμε ως επείγοντα τα θέματα αυτά, χωρίς να υπάρχει η δυνατότητα να πραγματοποιηθεί μια μελέτη όσον αφορά την ελευθερία της έκφρασης, όχι μόνο στη Βενεζουέλα αλλά, επιτρέψτε μου να προσθέσω, και σε πολλές άλλες χώρες της Ευρωπαϊκής Ένωσης, δεν επιτρέπει στο Κοινοβούλιό μας να εργαστεί κατά τρόπο αξιόπιστο σχετικά με τα θέματα αυτά.
<P>
Όσον αφορά τα ζητήματα αυτά, δεν μπορούμε να διαχωριστούμε σε Δεξιά και Αριστερά, δεν μπορούμε να πραγματοποιήσουμε ψηφοφορία, αν η μια πλευρά της αίθουσας υποστηρίζει μια θέση και η άλλη πλευρά υποστηρίζει μια άλλη. Πρέπει να στείλουμε ένα θετικό μήνυμα που να ενθαρρύνει τον διάλογο και να μην επικαλείται φαντάσματα και διαβόλους. Αν και δεν θα υποστηρίξουμε το ψήφισμα, πιστεύουμε και ελπίζουμε ότι θα γίνει δεκτή μια παράγραφος, η οποία θα επιτρέψει στις αρμόδιες επιτροπές μας να εργαστούν από κοινού για τα θέματα αυτά, προκειμένου να επιτευχθεί μια ενιαία θέση που να είναι χρήσιμη για τη συζήτηση στη Βενεζουέλα.
<P>
Δεν πρόκειται για ζήτημα επέμβασης σε εθνικές υποθέσεις, αλλά λέξεις όπως "νομιμότητα" και "μη νομιμότητα" δεν πρέπει να χρησιμοποιούνται αυθαίρετα. Πρόκειται για σημαντικό θέμα αναγνωρίζουμε ότι στη Βενεζουέλα υπάρχει πράγματι ο κίνδυνος περιορισμού της ελευθερίας, αυτό όμως δεν δικαιολογεί ένα κυνήγι μαγισσών, το οποίο επιπλέον δεν αρμόζει στην Ευρωπαϊκή Ένωση.
<SPEAKER ID="153" NAME="Marcin Libicki " AFFILIATION="UEN">
συντάκτης. - (PL) Κύριε Πρόεδρε, όταν αναφερόμαστε στην ελευθερία έκφρασης και στο γεγονός ότι ο Πρόεδρος Chavez αποφάσισε να μην ανανεώσει την άδεια ενός από τα μεγαλύτερα ραδιοτηλεοπτικά δίκτυα στη Βενεζουέλα, πρέπει να σκεφτούμε γενικότερα ποια είναι τα όρια της ελευθερίας.
<P>
Συμφωνούμε πως η ελευθερία δεν είναι απόλυτη, ότι είναι περιορισμένη για το καλό των άλλων, ότι περιορίζεται από ηθικές αρχές και ότι μπορεί να περιοριστεί από νομικές αρχές. " ελευθερία πρέπει να εξυπηρετήσει κάποιον σκοπό. " ελευθερία του Τύπου είναι ο ακρογωνιαίος λίθος της χρήσιμης ελευθερίας.
<P>
Αυτός είναι ο λόγος για τον οποίο εκπλήσσομαι που εδώ, στο Κοινοβούλιο, υπάρχουν κάποιοι από την Αριστερά, όπως συνήθως συμβαίνει, οι οποίοι επιχειρούν να αιτιολογήσουν το γεγονός ότι η ελευθερία μπορεί να περιοριστεί απλώς επειδή η εν λόγω ελευθερία είναι αυτή των πολιτικών αντιπάλων. " ελευθερία για εμάς, σύμφωνα με έναν από τους προηγούμενους ομιλητές, είναι κάτι καλό, αλλά η ελευθερία των αντιπάλων μας δεν είναι. Αυτού του είδους η ελευθερία, δεν είναι καν ελευθερία. Πρόκειται για κάτι που διαπιστώσαμε και παρατηρήσαμε. Ζήσαμε σε ένα κομμουνιστικό κράτος όπου οι άνθρωποι έλεγαν πως η ελευθερία πρέπει να υπάρχει, αλλά μόνο για εμάς και όχι για τους αντιπάλους μας, συμβαδίζοντας με το γνωστό ρητό "δεν υπάρχει ελευθερία για τους εχθρούς της ελευθερίας".
<P>
Ο κομμουνισμός έπεσε και φάνηκε πως θα ζούσαμε ειρηνικά. Στο μεταξύ, φαίνεται ότι ο Κομμουνισμός είναι σαν τη Λερναία Ύδρα, που ξεφυτρώνει και πάλι σε διάφορα μέρη του κόσμου και υπάρχουν αυτοί που τον υπερασπίζονται ακόμη και σε αυτό το Κοινοβούλιο. Λένε πως ο κ. Chavez πράττει ορθά φιμώνοντας αυτούς που δεν του αρέσουν, καθώς προκύπτει ότι οι άνθρωποι αυτοί δεν αρέσουν επίσης σε ορισμένους από τους παρόντες στο Κοινοβούλιο.
<P>
Κυρίες και κύριοι, ας προσέξουμε την Αριστερά, την άκρα Αριστερά, η οποία είναι πάντα έτοιμη να υπερασπιστεί όλους τους περιορισμούς των ανθρωπίνων δικαιωμάτων όταν εξυπηρετούνται οι σκοποί της.
<SPEAKER ID="154" NAME="Daniel Hannan">
εξ ονόματος της Ομάδας PPE-DE. - (EN) Κύριε Πρόεδρε, οι δικτατορίες δεν δημιουργούνται σε μια νύχτα. Διαμορφώνονται μέσω χιλιάδων μικρών υπονομεύσεων της δημοκρατικής τάξης - τη στοχοθέτηση των ηγετών της αντιπολίτευσης, την υπονόμευση των εφορευτικών επιτροπών, την αποδυνάμωση της δικαιοσύνης, τη διάλυση της εθνοσυνέλευσης και, κυρίως, τη φίμωση ανεξάρτητων μέσων μαζικής ενημέρωσης.
<P>
" Βενεζουέλα του Hugo Chávez έχει κάτι από την αίσθηση της Ανατολικής Ευρώπης στα τέλη της δεκαετίας του 1940. Εξακολουθούν να διεξάγονται εκλογές, εξακολουθούν να υπάρχουν κόμματα της αντιπολίτευσης και ελεύθερες εφημερίδες, αλλά η κατεύθυνση είναι σαφής. Είναι αλήθεια ότι ο Πρόεδρος Chávez δεν ακύρωσε την εκλογική διαδικασία· εντούτοις, εκλογές διεξάγονταν κάθε τέσσερα χρόνια και στα κράτη της Comecon σε όλη τη διάρκεια του Ψυχρού Πολέμου. Σήμερα διεξάγονται εκλογές στις περισσότερες χώρες που αποτελούν τους πιο στενούς συμμάχους του κ. Chávez -Ιράν, Λευκορωσία, Ζιμπάμπουε- απλώς οι αντίπαλοι του καθεστώτος θεωρούν δύσκολο να αμφισβητήσουν αυτές τις εκλογές και αυτός είναι ο λόγος για τον οποίο πρέπει να ανησυχούμε τόσο πολύ για την παρενόχληση και την απαλλοτρίωση περιουσιακών στοιχείων των επικριτών του κ. Chávez.
<P>
" Βενεζουέλα δεν είναι Κούβα, τουλάχιστον όχι ακόμα, αλλά ο εφησυχασμός που εκδηλώνουν ορισμένα άτομα στο Κοινοβούλιο είναι στην καλύτερη περίπτωση αφελής και στη χειρότερη επονείδιστος. Είμαστε μάρτυρες της αργής ασφυξίας μιας κάποτε ανοιχτής και φιλελεύθερης πολιτείας. Αν δεν κάνουμε κάτι άλλο, επιτέλους, ας εκφράσουμε τουλάχιστον την αποδοκιμασία μας!
<SPEAKER ID="155" NAME="Manuel Medina Ortega">
εξ ονόματος της Ομάδας PSE. - (ES) Κύριε Πρόεδρε, θέλω να μιλήσω σε αυτό το Κοινοβούλιο υπερασπιζόμενος την ελευθερία του τύπου: εδώ, στη Βενεζουέλα και οπουδήποτε στον κόσμο.
<P>
" Σοσιαλιστική Ομάδα στο Ευρωπαϊκό Κοινοβούλιο υποστήριξε μια πρόταση ψηφίσματος, που παρουσιάστηκε βασικά από την Ομάδα των Πρασίνων/Ευρωπαϊκή Ελεύθερη Συμμαχία με ορισμένες τροπολογίες, και εξακολουθούμε να την υποστηρίζουμε σε αυτό το Κοινοβούλιο.
<P>
Την υποστηρίζουμε επειδή γίνονται εκλογές στη Βενεζουέλα, όπως είπαν προηγούμενοι ομιλητές. " κ. Frassoni και εγώ εκπροσωπούσαμε την Ευρωπαϊκή Ένωση κατά τη διάρκεια των προηγούμενων εκλογών, και είδαμε μια δίκαιη εκλογική διαδικασία. Υπάρχει ελευθερία του τύπου στη Βενεζουέλα.
<P>
Είναι αλήθεια ότι δεν είναι καλός ο περιορισμός της ελευθερίας του τύπου και πρέπει να ανησυχούμε για οτιδήποτε αυτής της φύσεως, αλλά πρέπει επίσης να αναγνωρίσουμε ότι η κυβέρνηση της Βενεζουέλας είναι μια δημοκρατική κυβέρνηση και υπάρχουν δικαστικές εγγυήσεις. Οποιαδήποτε παρέμβασή μας θα μπορούσε επομένως να ερμηνευθεί ως ανάμειξη της Ευρωπαϊκής Ένωσης στις εσωτερικές υποθέσεις μιας χώρας που βρίσκεται σε μια πολύ λεπτή κατάσταση.
<P>
" Βενεζουέλα είναι αυτή τη στιγμή χωρισμένη στα δυο και το τελευταίο πράγμα που πρέπει να κάνουμε είναι να συμβάλουμε στην αντιπαράθεση μεταξύ του λαού της Βενεζουέλας. Ο ρόλος του Κοινοβουλίου και της Ευρωπαϊκής Ένωσης πρέπει να είναι να ενεργήσει με φιλικό τρόπο απέναντι στις αρχές, την κοινωνία και τις πολιτικές δυνάμεις της Βενεζουέλας, προκειμένου να αποτραπεί η επιδείνωση αυτής της σύγκρουσης.
<SPEAKER ID="156" NAME="Sarah Ludford">
εξ ονόματος της Ομάδας ALDE. - (EN) Κύριε Πρόεδρε, είναι αλήθεια ότι οι οικονομικές και κοινωνικές πολιτικές του προέδρου Chávez αποτελούν μεγάλη πρόκληση για τα ισχυρά συμφέροντα και μπορεί να υπάρξει, όπως επισημαίνει ο κ. Catania, μια εκστρατεία για απονομιμοποίηση της κυβέρνησής του.
<P>
Ωστόσο, δεν βρισκόμαστε εδώ για να συζητήσουμε τα πλεονεκτήματα και τα μειονεκτήματα των κοινωνικοοικονομικών πολιτικών του ή την ουσία της εσωτερικής πολιτικής της Βενεζουέλας. Αυτή η πρόταση ψηφίσματος αποτελεί εκδήλωση ανησυχίας ενόψει της κατάργησης της πολυφωνίας και του δικαιώματος στη διαφωνία, και αυτό είναι το θέμα που μας απασχολεί. Είναι λυπηρό που η ανάδειξη του Προέδρου Chávez ως ήρωα του αγώνα κατά της παγκοσμιοποίησης και του καπιταλισμού τυφλώνει ορισμένους στο Κοινοβούλιο, παρασύροντάς τους προς ένα απολυταρχικό και αντιδημοκρατικό σύστημα. Αν και σπάνιο, οφείλω εν προκειμένω να συμφωνήσω με τον κ. Hannan.
<P>
Αυτό συνέβη στον δήμαρχο της πόλης μου, του Λονδίνου, κ. Livingstone, ο οποίος ανήκει στο Εργατικό Κόμμα. Πριν από έναν χρόνο είπε: "Για πολλά χρόνια οι άνθρωποι ζητούσαν να συμβαδίζει η κοινωνική πρόοδος και η δημοκρατία και αυτό ακριβώς συμβαίνει τώρα στη Βενεζουέλα... Με τον Chávez, η επιλογή δεν είναι καθόλου δύσκολη. Εκτελεί ένα προοδευτικό πρόγραμμα και συγχρόνως το υλοποιεί μέσω της λαϊκής εντολής."
<P>
Είναι αλήθεια, όπως είπε ο κ. Hannan, ότι εξακολουθούν να διεξάγονται εκλογές, αλλά υπάρχει αναμφίβολα διολίσθηση προς την απολυταρχία και την απόρριψη των απόψεων που δεν συμφωνούν με το καθεστώς. Με θυμηδία παρακολουθήσαμε όταν, πριν από έξι μήνες, ο κ. Livingstone ταξίδεψε 5 000 μίλια προσπαθώντας να συναντήσει τον Πρόεδρο Chávez, αλλά δυστυχώς παρέμεινε στην Κούβα γιατί ο Πρόεδρος δεν μπορούσε να βρει τον χρόνο να τον δει. Γελάσαμε με αυτό. Ωστόσο, είναι πολύ σοβαρό το γεγονός ότι ένα δημοκρατικά εκλεγμένο πρόσωπο όπως ο Δήμαρχος της προεξάρχουσας, θα έλεγα, πόλης της Ευρώπης, επιθυμεί να αντιμετωπίσει φιλικά κάποιον ο οποίος δεν είναι απλώς λαϊκιστής, αλλά εξαιρετικά απολυταρχικός. Αυτή η πρόταση ψηφίσματος κατατέθηκε ακριβώς επειδή στη Βενεζουέλα διαπιστώνονται παραβιάσεις των ανθρωπίνων δικαιωμάτων.
<SPEAKER ID="157" NAME="Raül Romeva i Rueda">
εξ ονόματος της Ομάδας Verts/ALE. - (ES) Κύριε Πρόεδρε, το έχουμε ξαναπεί και πρέπει να το ξαναπούμε: η ελευθερία της έκφρασης δεν είναι μόνο ένα θεμελιώδες δικαίωμα, αλλά είναι επίσης η εγγύηση της δημοκρατίας. Πρέπει επομένως να καταδικάσουμε, και να πολεμήσουμε, οποιαδήποτε προσπάθεια περιορισμού ή παραβίασής της, οπουδήποτε και αν συμβαίνει.
<P>
Αυτό ακριβώς εκφράζεται στο κοινό ψήφισμα που παρουσιάστηκε από την Ομάδα των Πρασίνων/Ευρωπαϊκή Ελεύθερη Συμμαχία, τη Σοσιαλιστική Ομάδα του Ευρωπαϊκού Κοινοβουλίου και τη Συνομοσπονδιακή Ομάδα της Ευρωπαϊκής Ενωτικής Αριστεράς/Αριστερά των Πρασίνων των Βορείων Χωρών, στην οποία ζητάμε βασικά δύο πράγματα: καταρχάς, να εγγυηθεί το κράτος της Βενεζουέλας την πολυφωνία των μέσων μαζικής ενημέρωσης και όχι τον συγκεντρωτισμό ως μηχανισμό για την προώθηση της ελευθερίας της έκφρασης· και δεύτερον, καλούμε τα μέσα ενημέρωσης της Βενεζουέλας, τόσο τα δημόσια όσο και τα ιδιωτικά, να χειρίζονται τις πληροφορίες σχετικά με την εκλογική πολιτική αντικειμενικά και αμερόληπτα.
<P>
Το ψήφισμα λαμβάνει επίσης υπόψη τη δήλωση της κυβέρνησης της Βενεζουέλας ότι θα τηρήσει αυστηρά τις αποφάσεις της δικαιοσύνης, και προσθέτουμε ότι όλα τα κόμματα πρέπει να κάνουν ακριβώς το ίδιο.
<P>
Ειλικρινά πιστεύω ότι αυτή είναι μια εξαιρετικά ισορροπημένη λύση που είναι συνεπής με τις αρχές της ελευθερίας της έκφρασης και του πλουραλισμού των μέσων ενημέρωσης. Επομένως μπορώ μόνο να υποθέσω ότι η Ομάδα του Ευρωπαϊκού Λαϊκού Κόμματος (Χριστιανοδημοκράτες) και Ευρωπαίων Δημοκρατών, η Συμμαχία των Δημοκρατών και Φιλελευθέρων για την Ευρώπη και η Ομάδα Ένωση για την Ευρώπη των Εθνών παρουσίασαν την εναλλακτική πρόταση για λόγους εγχώριας ισπανικής πολιτικής, υποκινούμενες όχι από το βασικό θέμα που συζητάμε αλλά αντιθέτως από το είδος του πολιτικού οπορτουνισμού που έχουμε δει σε προηγούμενες περιπτώσεις σε αυτό το Κοινοβούλιο.
<P>
Αγνοεί βασικά γεγονότα όπως, για παράδειγμα, το γεγονός ότι η μη ανανέωση της άδειας είναι μόνο για το VHF και όχι για τις μεταδόσεις της καλωδιακής τηλεόρασης, του UHF, για τις δορυφορικές μεταδόσεις ή το Ίντερνετ.
<P>
Το θέμα δεν είναι να αποφασίσουμε αν είμαστε υπέρ του Ούγο Τσάβεζ ή όχι: δεν είναι αυτό το θέμα. Αυτό για το οποίο μιλάμε εδώ είναι η ελευθερία της έκφρασης, αλλά ας μην ενδώσουμε στη δημαγωγία παρακαλώ.
<SPEAKER ID="158" NAME="Sahra Wagenknecht">
εξ ονόματος της Ομάδας GUE/NGL. - (DE) Κύριε Πρόεδρε, κυρίες και κύριοι, το παρόν ψήφισμα συνιστά μία ακόμη προσπάθεια των συντηρητικών Ομάδων να εκμεταλλευθούν προς όφελός τους το θέμα των ανθρωπίνων δικαιωμάτων. Δεν πρόκειται για την ελευθερία των μέσων ενημέρωσης, αλλά για την καταδίκη της κυβέρνησης της Βενεζουέλας, που έχει λάβει επανειλημμένα τη συντριπτική πλειοψηφία της λαϊκής ψήφου σε δημοκρατικές εκλογές και αγωνίζεται με σοβαρότητα κατά της φτώχειας και της εκμετάλλευσης στη χώρα - σε αντίθεση, φυσικά, με τις περισσότερες ευρωπαϊκές κυβερνήσεις που με το νεοφιλελεύθερό τους πρόγραμμα κάνουν ακόμα μεγαλύτερο το χάσμα μεταξύ εχόντων και μη εχόντων.
<P>
Στην πραγματικότητα, στην Ευρώπη έπρεπε να έχει γίνει από καιρό η αντιπαράθεση με την εξουσία των μεγιστάνων και των μεγάλων ομίλων των ιδιωτικών μέσων ενημέρωσης και η καθιέρωση μίας καθαρά δημοκρατικής κουλτούρας στα μέσα ενημέρωσης. Γι' αυτό, αντί να επεμβαίνουμε με υπεροψία στην πολιτική της Βενεζουέλας για τα μέσα ενημέρωσης, θα ήταν πολύ πιο σωστό να ακολουθήσουμε το παράδειγμα των δημοκρατικών και κοινωνικών προδιαγραφών της βολιβιανής επανάστασης. Και για την Ευρώπη υπάρχουν εναλλακτικές ως προς τον νεοφιλελευθερισμό.
<SPEAKER ID="159" NAME="Bogusław Sonik" AFFILIATION="PPE-DE">
- (PL) Κύριε Πρόεδρε, ο Πρόεδρος της Βενεζουέλας, κ. Hugo Chavez, είπε ότι δεν θα ανανεώσει την άδεια ενός από τους μεγαλύτερους ιδιωτικούς τηλεοπτικούς σταθμούς, του Radio Caracas TV, ο οποίο λειτουργεί εδώ και 53 χρόνια.
<P>
" κίνηση αυτή δεν είναι τίποτα λιγότερο από μια επίθεση στη δημοκρατία και την ελευθερία έκφρασης, καθώς και μια απόπειρα υπονόμευσης της θέσης των ιδιωτικών ραδιοτηλεοπτικών εταιρειών που είναι σημαντικές για την κυβέρνηση της Βενεζουέλας. " απόφαση αυτή είναι απαράδεκτη και αντιτίθεται σε όλες τις διεθνείς συνθήκες που υπέγραψε η Βενεζουέλα και οι οποίες την υποχρεώνουν να σεβαστεί την πολυφωνία των ΜΜΕ, για να μην αναφερθούμε στο γεγονός ότι τα άρθρα 57 και 58 του συντάγματος της Βενεζουέλας διασφαλίζουν την ελευθερία έκφρασης, επικοινωνίας και ενημέρωσης. Τα γεγονότα που λαμβάνουν χώρα στη Βενεζουέλα είναι εξαιρετικά ανησυχητικά, καθώς αποτελούν άλλο ένα παράδειγμα της κατάφωρης παραβίασης των ανθρωπίνων και πολιτικών δικαιωμάτων σε χώρες οι οποίες αυτοαποκαλούνται δημοκρατίες, όπως η Κούβα, η Κίνα ή η Βενεζουέλα.
<P>
Ο θάνατος της Anna Politkovska, μιας ρωσίδας δημοσιογράφου η οποία κατήγγειλε τις ενέργειες του Κρεμλίνου στην Τσετσενία, συγκλόνισε τον κόσμο. " Ευρωπαϊκή Ένωση θα πρέπει να καταδικάσει σαφώς και με έμφαση τις προσπάθειες φίμωσης των δημοσιογράφων που τόλμησαν να ασκήσουν κριτική στην κυβέρνηση. Δεν μπορούμε να παραμείνουμε αδιάφοροι όσον αφορά την παραβίαση των δημοκρατικών αρχών.
<SPEAKER ID="160" NAME="Γεώργιος Τούσσας" AFFILIATION="GUE/NGL">
Κύριε Πρόεδρε, το όψιμο ενδιαφέρον των πολιτικών ομάδων του Λαϊκού Κόμματος των Φιλελευθέρων και της Ευρώπης των Εθνών, με πρόσχημα την ελευθερία έκφρασης, να προβάλουν μέσα από ενιαίο ψήφισμα στο Ευρωπαϊκό Κοινοβούλιο τους ανυπόστατους ψευδείς ισχυρισμούς των ιδιοκτητών του ραδιοτηλεοπτικού καναλιού Radio Caracas TV και των αντιδραστικών πολιτικών δυνάμεων της Βενεζουέλας που από κοινού πρωτοστάτησαν στην απόπειρα στρατιωτικού πραξικοπήματος το 2002, στον πετρελαϊκό αποκλεισμό το 2003, στις υπονομευτικές ενέργειες κατά τη διάρκεια του δημοψηφίσματος για την ανάκληση του Προέδρου, καθώς και στις συνεχείς κατάφωρες παραβιάσεις των κανόνων της ελεύθερης ενημέρωσης, αποτελεί ωμή και απαράδεκτη ενέργεια και σε βάρος της κυβέρνησης και του λαού της Βενεζουέλας.
<P>
" ενημέρωση είναι κοινωνικό αγαθό. Το 82% των ραδιοτηλεοπτικών μέσων μαζικής ενημέρωσης ανήκει σε ιδιώτες. Το φάσμα των ραδιοτηλεοπτικών συχνοτήτων της Βενεζουέλας είναι κοινωνική περιουσία του λαού αυτής της χώρας. Και νόμιμος εκπρόσωπος για τη διαχείρισή της είναι η κυβέρνησή της. " κυβέρνηση της Βενεζουέλας εφαρμόζει πλήρως τους εθνικούς και διεθνείς κανόνες για την ελεύθερη ενημέρωση.
<P>
Χρειάζεται πολύ θράσος για να επιτίθεται κάποιος από αυτό το βήμα στην κυβέρνηση της Βενεζουέλας όταν είναι προφανείς οι στόχοι ότι άλλοι είναι οι λόγοι αυτής της επίθεσης. Θέλουν στην ουσία να επαναφέρουν τη Βενεζουέλα στη προηγούμενη κατάσταση. Θέλουν τις πλουτοπαραγωγικές πηγές αυτής της χώρας, θέλουν να συνεχισθεί η εκμετάλλευση του λαού της Βενεζουέλας, και αυτό δεν θα το επιτρέψει το Ευρωπαϊκό Κοινοβούλιο και ο ίδιος ο λαός της Βενεζουέλας.
<SPEAKER ID="161" NAME="Zuzana Roithová" AFFILIATION="PPE-DE">
(CS) Ο Πρόεδρος Chávez εμπόδισε την ανανέωση της άδειας του Radio Caracas Televisión. Δεκάδες χιλιάδες πολίτες της Βενεζουέλας βγήκαν στους δρόμους για να υπερασπιστούν την ελεύθερη λειτουργία του και αναμένουν τη βοήθεια της δημοκρατικής Ευρώπης. Γνωρίζουν ότι αν χάσουν την ελευθερία των ραδιοτηλεοπτικών μέσων, αυτό που τους περιμένει είναι η "κουβανική πρακτική". Γνωρίζουν ότι σύντομα θα είναι φυλακισμένοι στην ίδια τους τη χώρα, όπως οι Κουβανοί, χωρίς ανεξάρτητη ενημέρωση, γιατί χάνουν την ευκαιρία να αποφασίσουν για τις υποθέσεις τους μέσω δημοκρατικών μέσων. Ο Chávez προγραμματίζει τη φίμωση των ΜΜΕ και την εξόντωση της αντιπολίτευσης, η οποία προειδοποιεί ότι η εθνικοποίηση και η απολυταρχία προσφέρουν στη χώρα όχι ανάπτυξη, αλλά ψίχουλα στους φτωχούς από τη μια πλευρά και πολυτέλεια και απεριόριστη δύναμη για την κομμουνιστική ολιγαρχία από την άλλη πλευρά. Βενεζουέλα, Κούβα και Βολιβία: πρόκειται για μια επικίνδυνη συμμαχία απολυταρχικών καθεστώτων που εξαπλώνουν αντιδημοκρατικές ιδεολογίες στη Λατινική Αμερική και στην Καραϊβική. " Ευρώπη δεν θα παραμείνει σιωπηλή. Επιμένουμε να τηρήσει η Βενεζουέλα τις διεθνείς υποχρεώσεις της όσον αφορά τα ανθρώπινα δικαιώματα και τη διατήρηση ίσων δικαιωμάτων για τα ανεξάρτητα ΜΜΕ.
<SPEAKER ID="162" NAME="Dalia Grybauskaitė">
Επιτροπή. - (EN) Κύριε Πρόεδρε, η Επιτροπή παρακολούθησε εκ του σύνεγγυς τη συζήτηση για το μέλλον του Radio Caracas TV και η ανησυχία μας έγινε σοβαρά εντονότερη ενόψει της δήλωσης του προέδρου και μελών της κυβέρνησης της Βενεζουέλας σχετικά με τη μη ανανέωση της άδειας λειτουργίας του σταθμού από τις 27 Μαΐου.
<P>
" Επιτροπή έθεσε επανειλημμένα στις αρχές της Βενεζουέλας αυτό το σημαντικό ζήτημα. Τονίζαμε πάντα το κυρίαρχο δικαίωμα κάθε κράτους να οργανώνει και να ρυθμίζει τις δικές του πολιτικές στον τομέα των ραδιοτηλεοπτικών μεταδόσεων, αλλά επιστήσαμε επίσης την προσοχή στο γεγονός ότι η Ευρωπαϊκή Ένωση θεωρεί ότι η ελευθερία έκφρασης αποτελεί τον ακρογωνιαίο λίθο της δημοκρατίας και του κράτους δικαίου.
<P>
Στις επαφές της με την κυβέρνηση της Βενεζουέλας, η Επιτροπή τόνισε επίσης τη στήριξή της σε όλες τις πρωτοβουλίες που αποσκοπούν στην προώθηση του διαλόγου και της αμοιβαίας κατανόησης και επεσήμανε ότι οι διαδικασίες χορήγησης αδειών για τα ραδιοτηλεοπτικά μέσα πρέπει να είναι διαφανείς και άνευ διακρίσεων.
<P>
" Επιτροπή έλαβε μια επιστολή τον Απρίλιο από τον διευθυντή του τηλεοπτικού καναλιού, κ. Granier, και μέλη του Primero Justicia. Είχε επίσης συναντήσεις με τις αρχές και βουλευτές του κοινοβουλίου της Βενεζουέλας και άκουσε προσεκτικά τα επιχειρήματα και τις εξηγήσεις που δόθηκαν και από τις δύο πλευρές.
<P>
Θέλω να διαβεβαιώσω το Κοινοβούλιο ότι η Επιτροπή παρακολουθεί εκ του σύνεγγυς τις εξελίξεις μέσω της αντιπροσωπείας της στη Βενεζουέλα και στο πλαίσιο της στενής συνεργασίας της με τις διπλωματικές αντιπροσωπείες των κρατών μελών της ΕΕ στο Καράκας.
<SPEAKER ID="163" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί μετά το τέλος των συζητήσεων.

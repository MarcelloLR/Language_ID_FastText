<CHAPTER ID="016">
Τροποποίηση του κανονισμού «ενιαία ΚΟΑ» όσον αφορά τις εθνικές ποσοστώσεις για το γάλα (συζήτηση) 
<SPEAKER ID="212" NAME="Πρόεδρος">
" ημερήσια διάταξη προβλέπει τη συζήτηση της έκθεσης της κ. Jeggle, εξ ονόματος της Επιτροπής Γεωργίας και Ανάπτυξης της Υπαίθρου, σχετικά με την πρόταση κανονισμού του Συμβουλίου για την τροποποίηση του κανονισμού (ΕΚ) αριθ. 1234/2007 που αφορά τη θέσπιση κοινής οργάνωσης των γεωργικών αγορών και ειδικών διατάξεων για ορισμένα γεωργικά προϊόντα (ενιαίος κανονισμός ΚΟΑ) όσον αφορά τις εθνικές ποσοστώσεις για το γάλα - C6-0015/2008 -.
<SPEAKER ID="213" NAME="Iztok Jarc">
Προεδρεύων του Συμβουλίου. - (SL) Επιτρέψτε μου να πω καταρχάς ότι η Προεδρία επιδοκιμάζει την έκθεση της κ. Jeggle σχετικά με την πρόταση αύξησης της ποσόστωσης του γάλακτος και θεωρεί ότι πρόκειται για μια εποικοδομητική και ισορροπημένη συμβολή στη συζήτηση που διεξάγεται εδώ και αρκετές εβδομάδες.
<P>
Βάσει των ευνοϊκών συνθηκών στην αγορά, η Ευρωπαϊκή Επιτροπή πρότεινε στην έκθεση, ή την ανάλυσή της, αύξηση 2% των εθνικών ποσοστώσεων γάλακτος που θα ισχύσει από το επόμενο έτος ποσόστωσης, δηλαδή από την 1η Απριλίου 2008.
<P>
Οι ποσοστώσεις του γάλακτος δεν είναι απλά θέμα ποσοστών. Είναι ένα ευρύτερο θέμα που συνδέεται με τη μεταρρύθμιση της κοινής γεωργικής πολιτικής. Γι' αυτό, το Συμβούλιο δεν περιορίστηκε στο ζήτημα αυτό, αλλά διεξήγαγε ευρύτερη, ταυτόχρονη συζήτηση για ολόκληρη τη δέσμη του ελέγχου υγείας της κοινής γεωργικής πολιτικής.
<P>
Πρέπει να πω ότι στο Συμβούλιο και στο Κοινοβούλιο υπήρξαν κάποιες σκέψεις ή αμφιβολίες για την πρόταση αυτή, που έμοιαζαν αρκετά μεταξύ τους. Για παράδειγμα, διατυπώθηκε το αίτημα για μεγαλύτερη προβλεψιμότητα και σταθερότητα στον τομέα του γάλακτος. Διατυπώθηκε ανησυχία για τις περιοχές με πιο περιορισμένο γεωργικό δυναμικό, όπου δεν υπάρχουν πολλές εναλλακτικές για την παραδοσιακή γαλακτοκομία. Από την άλλη, διατυπώθηκε κατηγορηματικά το αίτημα να δοθεί στους ευρωπαίους αγρότες η δυνατότητα να επωφεληθούν από τις ευκαιρίες των αναπτυσσομένων διεθνών και ευρωπαϊκών αγορών.
<P>
Μολονότι το πρόβλημα αυτό είναι πολύπλοκο, είμαστε πεπεισμένοι ότι μπορούμε να βρούμε ισορροπημένες απαντήσεις και λύσεις στο πλαίσιο του ελέγχου υγείας της κοινής γεωργικής πολιτικής. Θα ήθελα να προσθέσω εδώ ότι το Συμβούλιο υποστηρίζει την πρόταση του Κοινοβουλίου να εκπονήσει η Επιτροπή μια γενική, μακροπρόθεσμη στρατηγική, δηλαδή μια πρόταση για μια στρατηγική για τον ευρωπαϊκό κλάδο της γαλακτοκομίας. Θεωρούμε ότι το ουσιαστικό τμήμα αυτής της στρατηγικής πρέπει να είναι η λεγόμενη ήπια μετάβαση στην κατάργηση των ποσοστώσεων γάλακτος, που θα εξασφάλιζε την απρόσκοπτη μετάβαση σε μια πολιτική για τη γαλακτοκομία που θα είναι περισσότερο αγορακεντρική, καθώς και τη δυνατότητα προβλέψεων στον τομέα αυτόν.
<P>
Για τον σκοπό αυτόν, το Συμβούλιο προτίθεται να ζητήσει από την Επιτροπή να μελετήσει όλους τους κατάλληλους τρόπους για να επιτευχθεί αυτό. Πιστεύουμε, ωστόσο, ότι η πρόταση της Επιτροπής για αύξηση των ποσοστώσεων κατά 2% για το νέο έτος ποσόστωσης πρέπει να αντιμετωπιστεί ως μέρος μιας δέσμης και ότι τα άλλα μέρη πρέπει να συζητηθούν ανάλογα στο πλαίσιο του ελέγχου υγείας της κοινής γεωργικής πολιτικής.
<P>
Θα ήθελα επίσης να προσθέσω ότι η πρόταση θα συμπεριληφθεί στην ημερήσια διάταξη της συνεδρίασης του Συμβουλίου Γεωργίας και Αλιείας που θα πραγματοποιηθεί την ερχόμενη εβδομάδα. Ελπίζω ότι θα εγκριθεί. Έτσι, εφόσον θα πληρούνται οι προϋποθέσεις, η εφαρμογή θα αρχίσει στο τρέχον έτος ποσόστωσης, δηλαδή το 2008.
<P>
Επιτρέψτε μου να ευχαριστήσω, τελειώνοντας, όλους εκείνους που συνεισέφεραν στη συζήτηση για την έκθεση αυτήν, και πρώτα από όλους την εισηγήτρια. Κατά τη γνώμη μας, πρόκειται για μια ισορροπημένη και καλά θεμελιωμένη θεώρηση. Σας ευχαριστώ για τις προσπάθειες που κατεβάλατε.
<SPEAKER ID="214" NAME="Mariann Fischer Boel">
Μέλος της Επιτροπής. - (EN) Κύριε Πρόεδρε, θεωρώ πολύ καλό μήνυμα εκ μέρους της Προεδρίας το ότι παρευρίσκεται σήμερα εδώ ο υπουργός Γεωργίας για να συμμετάσχει σε αυτήν την πολύ σημαντική συζήτηση.
<P>
Θα αρχίσω την ομιλία μου με τον παραδοσιακό τρόπο, ευχαριστώντας την Επιτροπή Γεωργίας και Ανάπτυξης της Υπαίθρου, και ειδικά την εισηγήτρια για την πολύ εποικοδομητική έκθεση σχετικά με την πρόταση αύξησης των ποσοστώσεων του γάλακτος κατά 2%, όπως είπε ο κ. υπουργός, για το επόμενο έτος γάλακτος που αρχίζει την 1η Απριλίου 2008.
<P>
Πολλοί πίεσαν την Επιτροπή να διευκολύνει την πολύ δύσκολη κατάσταση στον τομέα των γαλακτοκομικών. Στο Συμβούλιο, μια μεγάλη πλειοψηφία κρατών μελών απηύθυνε έκκληση προς την Επιτροπή να υποβάλει πρόταση αύξησης της ποσόστωσης. Σε ψήφισμα που ενέκρινε το Ευρωπαϊκό Κοινοβούλιο τον Οκτώβριο του 2007 για την αύξηση των τιμών των τροφίμων, διατυπώθηκε επείγουσα έκκληση προς την Επιτροπή να προτείνει προσωρινή αύξηση των ποσοστώσεων γάλακτος. Τον Δεκέμβριο του 2007, η Επιτροπή παρουσίασε μια έκθεση σχετικά με τις προοπτικές της αγοράς που έδειξε ότι ασφαλώς υπάρχει, και θα υπάρχει και στο μέλλον, αυξανόμενη ζήτηση γαλακτοκομικών προϊόντων.
<P>
" έκθεσή σας επιβεβαιώνει επίσης ότι πρέπει να αυξήσουμε τις δυνατότητες παραγωγής περισσότερου γάλακτος. Πιστεύω ότι όλοι θα συμφωνούσαν πως η πρόταση της Επιτροπής είναι πολύ συνετή και σαφής, με προβλέψιμο και ίδιο αποτέλεσμα για όλα τα κράτη μέλη. Με όλον τον σεβασμό, θα ήθελα να δηλώσω ότι οι τροπολογίες σας δεν φαίνεται να δίνουν τη δέουσα σημασία στην ανάγκη της προβλεψιμότητας και της ίσης μεταχείρισης των αγροτών.
<P>
Εάν εφαρμοζόταν η τροπολογία που καθιστά προαιρετική την αύξηση του 2% για τα κράτη μέλη, θα δημιουργούσε προφανώς κάποια προβλήματα. Πρώτον, πιστεύω ότι συμφωνούμε όλοι πως επιδιώκουμε έναν περισσότερο αγορακεντρικό προσανατολισμό και μεγαλύτερη παραγωγικότητα. Επομένως, εγώ προσωπικά πιστεύω ότι πρέπει να δοθεί η δυνατότητα στους παραγωγούς να επιλέξουν αν θα παράγουν περισσότερο γάλα ή όχι. Επίσης, νομίζω ότι συμφωνούμε πως οι παραγωγοί γαλακτοκομικών χρειάζονται προβλεψιμότητα -δηλαδή ασφάλεια σχετικά με τις δυνατότητες παραγωγής τους στο πλαίσιο του συστήματος των ποσοστώσεων- και δεν νομίζω ότι ένα προαιρετικό σύστημα θα συνεισέφερε σε αυτό.
<P>
" λύση που προσφέρεται είναι ότι τα κράτη μέλη έχουν τη δυνατότητα να αποφασίσουν να μην κατανείμουν την ποσόστωση, αλλά να την διατηρήσουν στο εθνικό απόθεμα. " δυνατότητα αυτή υπάρχει, μολονότι εγώ θα πίεζα τα κράτη μέλη και θα χαιρόμουν εάν γινόταν κατανομή της ποσόστωσης, διότι πιστεύω ότι αυτός είναι ο πιο σωστός τρόπος.
<P>
" τροπολογία που αφορά τη χρησιμοποίηση εξισορρόπησης της ποσόστωσης στο τέλος του έτους ποσόστωσης δεν είναι κάτι καινούργιο. Είναι κάτι που, στην πραγματικότητα, έχει εξετάσει προσεκτικά η Επιτροπή, αφού μια τέτοια θεωρία θα μπορούσε να διευκολύνει τη χρησιμοποίηση των μη εξαντλημένων ποσοστώσεων ορισμένων κρατών μελών σε κάποια άλλα κράτη μέλη, νομίζω όμως ότι συμφωνούμε επίσης πως άλλο είναι η θεωρία και άλλο η πράξη.
<P>
Πρώτον, θεωρώ ότι αυτό προξενεί σαφώς ανασφάλεια στους παραγωγούς γάλακτος, που θα έπρεπε έτσι να μαντέψουν όσο καλύτερα μπορούν πώς θα είναι η κατάσταση στο τέλος του έτους παραγωγής και να προσπαθήσουν να επιλέξουν, σε αυτήν τη βάση, την παραγωγή τους, ενώ δεν πρόκειται να ξέρουν πριν από τον επόμενο χρόνο εάν θα πρέπει να καταβάλουν εισφορά για την παραγωγή αυτή ή όχι. Θεωρώ, με όλον τον σεβασμό, ότι αυτό δεν είναι θετικό για την απόφαση που λαμβάνει η γαλακτοκομική μονάδα. Είναι προφανές ότι η παραγωγή γάλακτος συνεπάγεται μεγάλες επενδύσεις, και οφείλουμε να προσφέρουμε στους αγρότες μας ένα προβλέψιμο σύστημα μέχρι την κατάργηση των ποσοστώσεων το 2015.
<P>
Δεύτερον, ποιος θα κέρδιζε από αυτό; Δεν χρειάζεται να υπογραμμίσω ότι θα κέρδιζε μόνο μια μικρή ομάδα κρατών μελών. Αυτό το κάνει ήδη πολιτικά δύσκολο. Το πιο σημαντικό είναι ότι θα ωφελούσε τους παραγωγούς που έχουν ήδη ξεπεράσει τις ποσοστώσεις τους -που έχουν υπερβολικά μεγάλη παραγωγή- και όχι εκείνους που προσπάθησαν να κινηθούν μέσα στα όρια του συστήματος ποσόστωσης. Έτσι, δεν είναι βέβαιο ότι θα οδηγούσε στη διάθεση περισσότερου γάλακτος στην αγορά.
<P>
Τρίτον, κατά τη γνώμη μου, αυτό αντίκειται και στην ιδέα της απλούστευσης της κοινής γεωργικής πολιτικής. Φοβάμαι ότι η εφαρμογή κανόνων στον τομέα αυτόν θα ήταν εξαιρετικά πολύπλοκη, και δεν είμαι υπέρ του να κάνουμε το σύστημά μας πιο πολύπλοκο εφόσον απομένουν μόνο επτά χρόνια ζωής σε αυτό το σύστημα ποσοστώσεων.
<P>
Γενικά, παρατηρώ με ευχαρίστηση ότι συμφωνούμε όλοι ως προς την ανάγκη αύξησης των δυνατοτήτων του τομέα της γαλακτοκομίας στην Ευρώπη για μεγαλύτερη παραγωγή. Είναι ένα εξαιρετικά σημαντικό πολιτικό μήνυμα τόσο για εμένα όσο και για όλα τα κράτη μέλη το ότι η Επιτροπή Γεωργίας επέλεξε ομόφωνα αυτήν τη γραμμή μετά από τις πολύ διαφορετικές γνώμες που επικρατούσαν στην αρχή αυτής της συζήτησης. Ως εκ τούτου, συγχαίρω θερμά την εισηγήτρια για αυτό το επίτευγμα. Ελπίζω ότι θα έχουμε την ίδια επιτυχία και στο Συμβούλιο.
<SPEAKER ID="215" NAME="Elisabeth Jeggle">
εισηγήτρια. - (DE) Κύριε Πρόεδρε, κυρία Επίτροπε, κύριε Προεδρεύων του Συμβουλίου, κυρίες και κύριοι, όπως ήδη ειπώθηκε, η Επιτροπή Γεωργίας και Ανάπτυξης της Υπαίθρου απέρριψε ομόφωνα την πρόταση της Επιτροπής για αύξηση των ποσοστώσεων κατά 2% για το επόμενο έτος γάλακτος, που θα σήμαινε 2,8 εκατομμύρια τόννους. Θεωρούμε ότι αυτή η πρόταση είναι πολύ άκαμπτη, καθόλου ευέλικτη, και αποτελεί λάθος μήνυμα στην παρούσα κατάσταση, ιδίως για τις αγορές. Σύμφωνα με τις αποφάσεις του 2003, την 1η Απριλίου 2008 θα υπάρξει έτσι και αλλιώς αύξηση ποσοστώσεων κατά 0,5% για 11 κράτη μέλη, που ισοδυναμεί με 700 000 τόννους περισσότερο γάλα στην Ευρωπαϊκή Ένωση.
<P>
Οι εντατικές συζητήσεις με τους συναδέλφους μου στην Επιτροπή Γεωργίας έδειξαν ότι δεν θα υπάρξει καμία πανάκεια ούτε και εύκολος τρόπος διεξαγωγής περαιτέρω συζητήσεων. Επικρατούν πολύ διαφορετικές απόψεις και εκπροσωπήθηκαν όλες οι θέσεις, από τη γενική και βασική απόρριψη κάθε αύξησης των ποσοστώσεων μέχρι και την αύξηση κατά 5%. Ωστόσο, καταφέραμε να βρούμε έναν συμβιβασμό που ελάμβανε υπόψη τις θέσεις όλων των Ομάδων, ο οποίος εγκρίθηκε ομόφωνα χωρίς αρνητικές ψήφους ή αποχές. Ευχαριστώ θερμά όλους τους συναδέλφους για την εποικοδομητική συνεργασία.
<P>
Ο συμβιβασμός που υιοθετήθηκε, έχει δύο κύρια σημεία, όπως είπατε, κυρία Επίτροπε. Εγώ έχω διαφορετική γνώμη επ' αυτού.
<P>
Πρώτον, σχετικά με την καθιέρωση ενός ευρωπαϊκού μηχανισμού εξισορρόπησης, μέσω του οποίου θα μπορεί να αντισταθμιστεί σε επίπεδο ΕΕ η υπέρβαση ή η μη εξάντληση των υφιστάμενων εθνικών ποσοστώσεων. Αυτό δεν θα ήταν πολύ γραφειοκρατικό μέτρο και θα είχε ως αποτέλεσμα να επιβάλλονται κυρώσεις στους παραγωγούς που υπερέβησαν τις ποσοστώσεις τους μόνο μετά από την εξισορρόπηση.
<P>
Δεύτερον, από την 1η Απριλίου, τα κράτη μέλη μπορούν να αποφασίσουν να αυξήσουν εθελοντικά τις εθνικές ποσοστώσεις για το έτος ποσόστωσης 2008/2009. Θέλουμε ευελιξία και όχι ακαμψία! Αυτός ο συμβιβασμός σημαίνει ότι θα χρησιμοποιηθούν πιο αποδοτικά οι ήδη υφιστάμενες ποσοστώσεις. Τα κράτη μέλη με μεγαλύτερο δυναμικό έχουν επίσης τη δυνατότητα να χρησιμοποιήσουν αυτό το ευρωπαϊκό πλαίσιο ποσοστώσεων σύμφωνα με ένα κοινό ευρωπαϊκό σύστημα εσωτερικής αγοράς.
<P>
Κυρία Επίτροπε, δίνετε πάντα έμφαση στο γεγονός ότι η υφιστάμενη ποσόστωση γάλακτος στο σύστημα αυτό θα εκπνεύσει το 2015. Όμως, μια γραμμική αύξηση των ποσοστώσεων δεν αρκεί για να γίνει η ομαλή προσγείωση που υπόσχεστε. Θυμηθείτε, λοιπόν, τις παλιές λίμνες γάλακτος! " Επιτροπή Γεωργίας συνηγόρησε για τον λόγο αυτόν ομόφωνα, όπως είχε ήδη κάνει για τη μικρή δέσμη για το γάλα, υπέρ της σύστασης ενός ταμείου για τον γαλακτοκομικό τομέα προκειμένου η εξοικονόμηση δαπανών από τις μεταρρυθμίσεις να διατηρηθεί ρητά για τον τομέα του γάλακτος. Μόνο έτσι είναι, κατά τη γνώμη μας, δυνατή μια τέτοια μελλοντοστραφής προαγωγή και διατήρηση ολόκληρου του τομέα του γάλακτος. Το μέσον αυτό πρέπει να χρησιμοποιηθεί ειδικά για τους παραγωγούς γάλακτος σε μειονεκτούσες περιοχές και σε περιοχές εντελώς καλυμμένες με χορτολιβαδικές εκτάσεις. Ως εκ τούτου, σας παρακαλώ, κυρία Επίτροπε, να συμπεριλάβετε συγκεκριμένα αυτό το αίτημα του Ευρωπαϊκού Κοινοβουλίου στη νομοθετική σας πρόταση για τον έλεγχο υγείας.
<P>
Θεωρούμε ότι η εφαρμογή του άρθρου 69 δεν αρκεί, διότι δεν είναι σαφώς διατυπωμένο όσον αφορά τα πρακτικά μέτρα, ιδίως για τον τομέα που αναφέρθηκε ήδη. Επίσης, είναι εντελώς κυνικό να υποστηρίζει ένας υψηλόβαθμος υπάλληλος της Επιτροπής σε συγκέντρωση αγροτών ότι δεν πρέπει να παραπονιούνται για τη νέα πτώση των τιμών παραγωγού, αφού τα έχουν ήδη βγάλει πέρα και με 27 λεπτά ανά λίτρο γάλακτος. Αυτό συνιστά περιφρόνηση των νόμιμων συμφερόντων ενός ολόκληρου επαγγελματικού κλάδου, την οποία δεν δέχομαι ως μέλος ενός Κοινοβουλίου που δίνει την πρώτη θέση στη δημοκρατία!
<SPEAKER ID="216" NAME="Czesław Adam Siekierski">
εξ ονόματος της Ομάδας PPE-DE. - (PL) Κύριε Πρόεδρε, είμαι βέβαιος ότι η αύξηση των ποσοστώσεων γάλακτος κατά το 2008/2009 δεν θα αποτελέσει κίνδυνο για τη σταθερότητα της κοινοτικής αγοράς γάλακτος και δεν θα υπάρξει σημαντική μείωση των τιμών του γάλακτος. Θα περιμέναμε μεγαλύτερη αύξηση, αφού όμως ακούσαμε τα επιχειρήματα της κ. Jeggle και άλλων συναδέλφων, υποστηρίξαμε τη δέσμη συμβιβαστικών τροπολογιών που αναφέρεται σε εθελοντική αύξηση μόλις 2%.
<P>
Από πληροφορίες του Τύπου διαρρέει ότι η Επίτροπος υποστηρίζει προτάσεις ετήσιας αύξησης των ποσοστώσεων μόνο κατά 1% από το 2010, στο πλαίσιο της λεγόμενης ομαλής προσγείωσης. Αυτή είναι μια μάλλον συντηρητική προσέγγιση, μολονότι η Επίτροπος υποτίθεται ότι είναι Φιλελεύθερη - ας επιστρέψουμε όμως στο θέμα μας. Από τη μία, οι μικρές ποσοστώσεις περιορίζουν την ανάπτυξη της γαλακτοβιομηχανίας της ΕΕ μειώνοντας την ανταγωνιστικότητά της και το εξαγωγικό της δυναμικό. Από την άλλη, όμως, είναι μια εγγύηση για ένα σταθερό εισόδημα των αγροτών μας.
<P>
Θα συνεχίσουμε στο μέλλον τη συζήτηση για την επιλογή της καλύτερης λύσης.
<P>
(Ο Πρόεδρος διακόπτει τον ομιλητή)
<SPEAKER ID="217" NAME="Rosa Miguélez Ramos">
εξ ονόματος της Ομάδας PSE. - (ES) Κύριε Πρόεδρε, η αλήθεια είναι ότι οι εξαιρετικά χαμηλές τιμές που καταβάλλονταν για πολλά χρόνια στους ευρωπαίους παραγωγούς γάλακτος προξένησαν σοβαρή ζημιά στον κλάδο αυτόν. Προκάλεσαν μεγάλης κλίμακας εγκατάλειψη του κλάδου, ιδίως σε ορισμένες περιφέρειες σαν τη δική μου, τη Γαλικία, ενώ άλλη μία συνέπεια ήταν οι τεράστιες μειώσεις του στρατηγικού αποθέματος γάλακτος, που αποτελεί βασική ανάγκη.
<P>
Θα ήθελα να πω ότι η αγορά αναπτύσσεται θετικά από το 2007, και αυτό προσφέρει πραγματικά στους παραγωγούς κάποια ανακούφιση, τους δίνει μάλιστα και τη δυνατότητα να επενδύσουν στις εκμεταλλεύσεις τους, πράγμα που ήταν αδιανόητο μέχρι τώρα. Από αυτήν την άποψη, υπάρχουν, σύμφωνα με την έκθεση της Επιτροπής, δύο καλά νέα: οι θετικές προοπτικές για το μέλλον σημαίνουν ότι η αγορά ζητάει επιπλέον ποσότητες γάλακτος και, ως εκ τούτου, προτείνεται για αυτό το έτος αύξηση 2%. Κυρία Επίτροπε, εγώ συμφωνούσα εξαρχής με την πρόταση αυτή.
<P>
Συμφωνούσα και προσπάθησα να συνεργαστώ με την εισηγήτρια κ. Jeggle ακριβώς επειδή είναι σαφές ότι υπήρχε κάποια επιφυλακτικότητα και υπήρχαν κάποια μέλη στην Επιτροπή Γεωργίας και Ανάπτυξης της Υπαίθρου που δεν θεωρούσαν ότι πρέπει να υποστηριχτεί αυτή η πρόταση της Επιτροπής.
<P>
Ωστόσο, από τη δική μου σκοπιά και όπως το καταλαβαίνω εγώ, το Κοινοβούλιο δεν πρέπει, όπως είπατε, να εμποδίσει τους παραγωγούς που αποφάσισαν να αντιδράσουν θετικά στις απαιτήσεις της αγοράς. Έτσι, εγώ ήμουν που πρότεινα, σε συμφωνία με την κ. Jeggle, να γίνει το μέτρο αυτό προαιρετικό.
<P>
Όπως είπε ήδη η κ. Jeggle, η έκθεση εγκρίθηκε ομόφωνα στην Επιτροπή Γεωργίας και Ανάπτυξης της Υπαίθρου. Μολονότι είναι αλήθεια ότι, όπως είπε και η εισηγήτρια, οι ποσοστώσεις δεν εξαντλούνται σε επίπεδο ΕΕ, αυτή η ελλειμματική χρησιμοποίηση δεν είναι καθόλου ίσα κατανεμημένη σε όλα τα κράτη μέλη, το ίδιο δε ισχύει και για το έλλειμμα της παραγωγής σε σχέση με τη θεωρητική κατανάλωση.
<P>
Αρκεί να παρατηρήσετε ότι στην πατρίδα μου, την Ισπανία, η παραγωγή που μας αναλογεί είναι 6,1 εκατ. τόννοι και η θεωρητική μας κατανάλωση είναι 9 εκατ. τόννοι. Ως εκ τούτου, πρέπει να πούμε ότι η Ισπανία έχει σχεδόν το μεγαλύτερο έλλειμμα ανά κάτοικο ετησίως σε ολόκληρη την Ευρωπαϊκή Ένωση.
<P>
Για τον λόγο αυτόν, ζητήσαμε στην έκθεση Goepel να γίνει στο μέλλον αυτή η προσαρμογή των ποσοστώσεων όχι ως γραμμική αύξηση, όπως λέει η πρόταση που υποβάλλετε τώρα, αλλά με βάση το χάσμα που υπάρχει μεταξύ της σημερινής δομής του κλάδου και εκείνης που θα πρέπει να έχει, όπως λέτε, για να είναι ανταγωνιστικός και να σταθεί μόνος του στην αγορά. Σε συνάρτηση με αυτό, θα ήθελα να σας ρωτήσω, κυρία Επίτροπε, εάν εξετάζετε το ενδεχόμενο εκπόνησης μεμονωμένων προτύπων για κάθε κράτος μέλος αναφορικά με τους μηχανισμούς προσαρμογής για την ομαλή προσγείωση.
<P>
Θα ήθελα να διασαφηνίσω ότι θεωρώ πως η παραγωγή γάλακτος πρέπει να διατηρηθεί σε ολόκληρη την Ευρώπη. Όσον αφορά τις ποσοστώσεις, πριν πούμε ότι τώρα θα τις εγκαταλείψουμε και θα χαθούν, πρέπει να λάβουμε υπόψη τον κοινωνικοοικονομικό τους ρόλο να προστατεύουν πολλές ευαίσθητες οικονομίες. Σε πολλές περιοχές, η παραγωγή γάλακτος είναι, όπως γνωρίζετε, η μόνη δυνατότητα της γεωργίας, και ως εκ τούτου το σύστημα αυτό βοήθησε...
<P>
(Ο Πρόεδρος διακόπτει την ομιλήτρια)
<SPEAKER ID="218" NAME="Niels Busk">
εξ ονόματος της Ομάδας ALDE. - (DA) Κύριε Πρόεδρε, κυρία Επίτροπε, κύριε Προεδρεύων του Συμβουλίου, η εισηγήτρια κ. Jeggle έκανε και πάλι εξαίρετη εργασία, και θα ήθελα να την ευχαριστήσω γι' αυτό. Οι ευρωπαίοι παραγωγοί γάλακτος αντιμετωπίζουν σήμερα μεγάλες προκλήσεις εξαιτίας της ραγδαίας αύξησης της ζήτησης γαλακτοκομικών, ειδικά από την Άπω Ανατολή. Αυτό είναι ένα πολύ θετικό πρόβλημα. Ταυτόχρονα, η οικονομία της παραγωγής υπονομεύεται από την άνοδο των τιμών των ζωοτροφών, καθώς η ΕΕ εμποδίζει την εισαγωγή ζωοτροφών που χρειάζονται οι χώρες που μας ανταγωνίζονται. Για να επιβιώσουμε, πρέπει να επιτρέψουμε τώρα την αύξηση των ποσοστώσεων. Αν, αντίθετα, περιμένουμε μέχρι το 2015, οπότε ελπίζω ότι θα καταργηθούν οι ποσοστώσεις, θα χάσουμε μια μοναδική ευκαιρία για την ευρωπαϊκή γαλακτοβιομηχανία.
<P>
" Ομάδα μου θέλει την ελευθέρωση της παραγωγής γάλακτος στην Ευρώπη μέσω μιας οικονομίας της αγοράς και του ελεύθερου ανταγωνισμού, και το σύστημα των ποσοστώσεων είναι αντίθετο σε αυτό. " αύξηση της παραγωγής κατά τουλάχιστον 2% και η μετέπειτα επανεξέταση του κατά πόσον χρειάζονται περαιτέρω αυξήσεις των ποσοστώσεων θα υποστηρίξει την παραγωγή γάλακτος στην Ευρώπη, θα την διατηρήσει ισχυρή και μελλοντοστραφή και θα φροντίσει για μια ήπια μετάβαση στην κατάργηση του συστήματος των ποσοστώσεων που καθιερώθηκε το 1983 -παρενθετικά, ως μεταβατική διευθέτηση- εξαιτίας των βουνών από σκόνη πλήρους γάλακτος και βούτυρο. Ευτυχώς, αυτά δεν υπάρχουν πια -τώρα η αγορά θέλει περισσότερα γαλακτοκομικά προϊόντα. Ας δώσουμε στους ευρωπαίους παραγωγούς γάλακτος την ευκαιρία να τα προσφέρουν.
<SPEAKER ID="219" NAME="Alyn Smith">
εξ ονόματος της Ομάδας Verts/ALE. - (EN) Κύριε Πρόεδρε, θα συγχαρώ και εγώ την εισηγήτριά μας για την καλή της εργασία, που θεωρώ ότι πρέπει να την βλέπουμε σαν ένα κομμάτι μιας μεγαλύτερης εικόνας για το πώς θα εξασφαλίσουμε μακροπρόθεσμα σταθερότητα για τους αγρότες και τους εκτροφείς της Ευρώπης.
<P>
Θα ήθελα να κάνω δύο παρατηρήσεις. Δεχόμαστε και επιδοκιμάζουμε τις προτάσεις της Επιτροπής για την κατάργηση των ποσοστώσεων έως το 2015. Ωστόσο, θα θέλαμε να υπάρχει ένα σύστημα ελέγχων της παραγωγής, και διαφωνούμε με το σημείο της έκθεσης που λέει πως πρέπει να υπάρχει ένας εθελοντικός μηχανισμός επιλογής για τα κράτη μέλη. Ειδικά εμείς στο "νωμένο Βασίλειο είχαμε εθελοντική διαφοροποίηση, η οποία, φυσικά, δεν είναι καθόλου εθελοντική για τους αγρότες που την έχουν φορτωθεί, και διαφωνούμε με την αρχή αυτή. Δεν πιστεύουμε ότι η ασύμμετρη απορρύθμιση έχει νόημα.
<P>
Θα ήθελα επίσης να υπογραμμίσω στους συναδέλφους στην Επιτροπή ότι, και μακροπρόθεσμα, όταν θα έχουμε μια πολύ πιο ελευθερωμένη και φιλελεύθερη αγορά γαλακτοκομικών, ένα από τα σοβαρά σημεία θα είναι η επίδραση της νομοθεσίας για τον ανταγωνισμό στον τρόπο με τον οποίο ειδικά οι αγρότες θα πρέπει να αντιμετωπίζουν τις ιδιωτικές μακροχρόνιες συμβάσεις και την εκμετάλλευση σε βάρος ορισμένων παραγωγών και αγοραστών, ειδικότερα, στην αγορά γάλακτος. Γενικά, όμως, πρόκειται για μια καλή εργασία και με χαρά μας της προσφέρουμε ευρεία υποστήριξη.
<SPEAKER ID="220" NAME="Dimitar Stoyanov" AFFILIATION="NI">
(BG) " κατάσταση της παραγωγής γάλακτος στη Βουλγαρία είναι ένα παράδειγμα ότι κάτι δεν πάει καλά στο οικονομικό σύστημα της Ευρωπαϊκής Ένωσης.
<P>
" αύξηση των ποσοστώσεων δεν έχει μεγάλη σημασία αφού το 30 % των αγελάδων στη Βουλγαρία ψόφησαν από την πείνα μόνο τον πρώτο χρόνο μετά από την ένταξή της στην ΕΕ. Αυτό οφείλεται στα μεγάλα ποσοστά πληθωρισμού εξαιτίας της ΕΕ και στους νέους κανονισμούς, τις ποσοστώσεις και την αύξηση των τιμών των ζωοτροφών και των καυσίμων.
<P>
Πόσος καιρός πρέπει να περάσει ακόμα; Ίσως να περάσουν περίπου δύο χρόνια ακόμα μέχρι να μείνει η χώρα που είναι η πατρίδα του γιαουρτιού, η πατρίδα του Lactobacillus bulgaricum, χωρίς ούτε μία ζωντανή αγελάδα εξαιτίας της ΕΕ.
<SPEAKER ID="221" NAME="James Nicholson" AFFILIATION="PPE-DE">
(EN) Κύριε Πρόεδρε, καταρχάς επιδοκιμάζω τη σύσταση που μας παρουσίασε σήμερα η εισηγήτρια για το προαιρετικό μέτρο της αύξησης κατά 2% για 12 μήνες. Θεωρώ ότι πρόκειται για μια μετριοπαθή θέση.
<P>
Δεν συμφωνώ με την ελευθέρωση της παραγωγής, γιατί πιστεύω ότι έτσι δεν θα λυθεί τίποτα. Ας δούμε πώς θα εξελιχθεί η αγορά τους επόμενους 12 μήνες. Ύστερα μπορούμε να επανέλθουμε του χρόνου, να επανεξετάσουμε την κατάσταση και να σχηματίσουμε μια ευρύτερη άποψη. Όλοι μιλούν για μια "ομαλή προσγείωση" σε σχέση με τις ποσοστώσεις, κανένας όμως δεν μπορεί να μου πει πώς θα είναι αυτή η ομαλή προσγείωση. Είναι μια έκφραση που την χρησιμοποιούμε -την χρησιμοποίησαν ο Προεδρεύων του Συμβουλίου και η Επίτροπος- όμως για τι θα μιλάμε πραγματικά εδώ όταν θα φθάσουμε στο 2013; Γνωρίζω ότι αυτό είναι ακόμα μακριά, όμως υπάρχουν σήμερα πολλοί παραγωγοί γάλακτος που αναρωτιούνται πραγματικά πώς θα είναι η κατάσταση εκείνον τον καιρό.
<P>
Έτσι, ενώ τα έσοδα του τομέα των γαλακτοκομικών άλλαξαν πάρα πολύ κατά το 2007, δεν μπορούμε να εγγυηθούμε ότι αυτό θα συνεχιστεί για πάντα. Ας είμαστε ειλικρινείς ως προς αυτό. Δεν ήταν αυτά που έκανε η Επιτροπή, ούτε αυτά που κάναμε εμείς οι πολιτικοί, ή οποιαδήποτε εθνική κυβέρνηση, ή ακόμη και ο κλάδος των γαλακτοκομικών. Οι παγκόσμιες δυνάμεις της αγοράς ήταν αυτές που προκάλεσαν την αύξηση της τιμής στην αγορά και αυτό ακριβώς συνέβη. Οι τιμές των δημητριακών προκάλεσαν την αύξηση των τιμών. Όμως, καταλάβαμε επίσης ότι, στους επόμενους 12 μήνες, το κόστος των δημητριακών, το κόστος των λιπασμάτων, η υψηλή τιμή της ενέργειας, το κόστος της βοσκής εφέτος το καλοκαίρι, θα έχουν ως αποτέλεσμα μεγάλο μέρος των επιπλέον χρημάτων που κέρδισε ο τομέας των γαλακτοκομικών να αναλωθεί στην πραγματικότητα γι' αυτές τις έκτακτες δαπάνες.
<P>
Γι' αυτό ας μην παρασυρθούμε και πιστέψουμε ότι όλα είναι ρόδινα και θαυμάσια στον τομέα των γαλακτοκομικών - γιατί δεν είναι. Το επιπλέον 2% θα δώσει ένα ουσιαστικό ποσό, όμως συμφωνώ με την Επίτροπο - ας μην κάνουμε τα πράγματα ακόμα πιο περίπλοκα, ας τα κάνουμε πιο απλά για τους παραγωγούς. Ο τομέας του γάλακτος και των γαλακτοκομικών είναι παντού στην Ευρώπη η σπονδυλική στήλη της δομής των μικρών οικογενειακών εκμεταλλεύσεων, και πρέπει να τον υποστηρίξουμε.
<SPEAKER ID="222" NAME="Csaba Sándor Tabajdi" AFFILIATION="PSE">
(HU) Κύριε Πρόεδρε, Επίτροπε Fischer Boel, η αύξηση των ποσοστώσεων γάλακτος κατά 2% που προτείνει η έκθεση επηρεάζει πολλά κράτη μέλη. Την Ουγγαρία δεν την επηρεάζει, αφού χρησιμοποιεί μόνο το 70% των ποσοστώσεών της για το γάλα, όμως παρ' όλα αυτά είμαστε αλληλέγγυοι με κράτη μέλη όπως η Πολωνία και άλλα που χρειάζονται αύξηση των ποσοστώσεων γάλακτος. Παράλληλα με την αύξηση των ποσοστώσεων, πρέπει και να προετοιμαστούμε για την γενική κατάργηση του καθεστώτος των ποσοστώσεων γάλακτος το 2015, όπως προτείνει η Επίτροπος, και έτσι πρέπει να δημιουργήσουμε μηχανισμούς στήριξης που θα παράσχουν πραγματική βοήθεια για την προώθηση της παραγωγής ποιοτικού γάλακτος. Σε ορισμένες χώρες, ιδιαίτερο πρόβλημα συνιστά η καθυστέρηση ως προς την τεχνική και τεχνολογική ανάπτυξη. Ως εκ τούτου, θα ήταν καλό αν μπορούσαν να χρησιμοποιηθούν κοινοτικοί πόροι για την προώθηση της ανάπτυξης της τεχνολογίας σε χώρες όπως η Ουγγαρία ή άλλα νέα κράτη μέλη που δεν κατάφεραν να εξαντλήσουν τις ποσοστώσεις τους. Με την αύξηση των ποσοστώσεων, είναι επίσης σημαντικό να αναπτυχθεί η καινοτομία στον τομέα της γεωργίας. " αύξηση των τιμών των ζωοτροφών είναι ένα πρόβλημα, και υπάρχει και ένα άλλο ιδιαίτερο πρόβλημα για το οποίο δεν μπορεί να κάνει τίποτα ούτε η Επίτροπος Fischer Boel ούτε κανένας άλλος, συγκεκριμένα ότι στην Ουγγαρία δυστυχώς η βιομηχανία γαλακτοκομικών δεν ανήκει στους παραγωγούς γάλακτος και αυτό αποτελεί γι' αυτούς τεράστιο μειονέκτημα ως προς τον ανταγωνισμό. Σας ευχαριστώ για την προσοχή σας.
<SPEAKER ID="223" NAME="Margrete Auken" AFFILIATION="Verts/ALE">
(DA) Κύριε Πρόεδρε, όπως γνωρίζει η Επίτροπος, η γενική συζήτηση στη Δανία είναι πολύ αρνητική απέναντι στις γεωργικές επιδοτήσεις. Καταλαβαίνουμε πολύ καλά ότι αν η παραγωγή γάλακτος είναι ελκυστική στην Ευρώπη, αυτό οφείλεται σε μεγάλο βαθμό σε τεχνητά ανεβασμένες τιμές και στον περιορισμό του ανταγωνισμού από τρίτες χώρες. Οι συνθήκες είχαν οδηγήσει σε πλεόνασμα παραγωγής, που προσπαθήσαμε να μοιράσουμε ίσα με ποσοστώσεις. Δεν θα αναφερθώ τώρα σε όλα τα κακά που έφερε αυτό, απλώς θα υπογραμμίσω ότι εάν η Επιτροπή θέλει να αυξήσει τις ποσοστώσεις για να ανταποκριθεί στην αυξανόμενη ζήτηση, αυτό φυσικά δεν είναι αρκετό. Οι ποσοστώσεις πρέπει να καταργηθούν εντελώς, και πρέπει να εξαλείψουμε τις στρεβλώσεις της αγοράς. Ως εκ τούτου, πρέπει να γίνει μια διεξοδική μεταρρύθμιση της κοινής γεωργικής πολιτικής, και η σταδιακή κατάργηση της πληρωμής ανάλογα με την έκταση πρέπει να γίνει πολύ πιο γρήγορα από ό,τι σήμερα. " ελευθέρωση της αγοράς πρέπει να γίνει σωστά και αυτός θα πρέπει να είναι ο κύριος στόχος της μεταρρύθμισης. Επιπροσθέτως, μπορούμε να εξετάσουμε τις δυνατότητες συνέχισης της ενίσχυσης επιλεγμένων μικρών περιοχών όπου υπάρχουν σοβαρά επιχειρήματα υπέρ της παραγωγής γάλακτος παρά τις οικονομικές συνθήκες. " ελευθέρωση πρέπει να αποτελεί μέρος της γεωργικής πολιτικής της ΕΕ: μιας πολιτικής που θα ενσωματώσει την περιβαλλοντική αειφορία στους γενικούς όρους της αγοράς και θα εξασφαλίσει στις αναπτυσσόμενες χώρες ελεύθερη πρόσβαση στις αγορές της ΕΕ με δίκαιους όρους. Έχουμε ακόμα μπροστά μας πολύ δρόμο ώσπου να μπορέσουμε να είμαστε περήφανοι για τη γεωργική πολιτική της ΕΕ.
<SPEAKER ID="224" NAME="Albert Deß" AFFILIATION="PPE-DE">
(DE) Κύριε Πρόεδρε, κυρία Επίτροπε, κύριε Προεδρεύων του Συμβουλίου, θα ήθελα να ευχαριστήσω και εγώ την Elisabeth Jeggle που εκπόνησε με τόση επιδεξιότητα αυτήν την έκθεση. Το σημερινό σύστημα ποσοστώσεων εγκρίθηκε μέχρι το 2015. Θα εξακολουθήσει, συνεπώς, να ισχύει για άλλα επτά χρόνια και λίγες ημέρες, για να είμαστε ακριβείς. Κυρία Επίτροπε, θεωρώ λάθος να γίνει τώρα αύξηση των ποσοστώσεων γάλακτος κατά 2%.
<P>
Αν αυξανόταν η ποσόστωση κατά 2% για τα νέα κράτη μέλη, θα το καταλάβαινα απόλυτα, γιατί εκεί η κατανάλωση γαλακτοκομικών προϊόντων είναι πολύ μικρότερη από τον κοινοτικό μέσο όρο. Κυρία Επίτροπε, παρ' όλη την εκτίμησή μου προς εσάς, θεωρώ ότι οι προτάσεις της Επιτροπής είναι εσφαλμένες. Τους τελευταίους μήνες, οι παραγωγοί γάλακτος πήραν για πρώτη φορά μετά από πολλά χρόνια δίκαιη τιμή για το γάλα. Οι παραγωγοί γάλακτος της Ευρώπης, που αρμέγουν τις αγελάδες τους πρωί και βράδυ για 365 ημέρες τον χρόνο -εφέτος για 366- αξίζουν να έχουν καλύτερο εισόδημα από αυτό των τελευταίων ετών.
<P>
Ως εκ τούτου, η σημερινή αύξηση των ποσοστώσεων συνεπάγεται ότι θα ασκηθεί τεράστια πίεση στις τιμές του γάλακτος, όμως πίεση τους ασκείται ήδη και χωρίς καμία αύξηση. Μιλάμε εδώ για ομαλή προσγείωση, που για εμένα σημαίνει ότι ρίχνουμε στάχτη στα μάτια των παραγωγών γάλακτος. Δεν θα υπάρξει ομαλή προσγείωση - θα υπάρξει απότομη προσγείωση όταν υλοποιηθεί αυτό που έχει στον νου της η Επιτροπή για τις ποσοστώσεις. Πιστεύω ότι πρέπει να σταματήσουμε τους Hoelgaard και τους Rasmussen της Επιτροπής, που θέλουν μια απότομη πτώση των τιμών του γάλακτος. Δεν πρέπει να αφήσετε να τους περάσει αυτό.
<P>
Έχουμε πρόβλημα ακόμα και χωρίς καμία αύξηση και πρέπει να προσπαθήσουμε να αντιδράσουμε σε αυτό. Τα μέλη του CSU από τη Βαυαρία θα καταψηφίσουν αύριο την έκθεση γιατί είναι κατά της αύξησης. Αυτό δεν αποτελεί αντίδραση στην Elisabeth Jeggle, αλλά στην αύξηση των ποσοστώσεων.
<SPEAKER ID="225" NAME="Bogdan Golik" AFFILIATION="PSE">
(PL) Κύριε Πρόεδρε, θα ήθελα αρχικά να ευχαριστήσω τη συνάδελφο κ. Jeggle για τον τεράστιο κόπο που κατέβαλε για την εκπόνηση αυτής της έκθεσης. Πριν από τρία χρόνια, όταν άρχισα το έργο μου στο Ευρωπαϊκό Κοινοβούλιο, είχα παρουσιάσει αυτά που συζητάμε σήμερα. Για τρία χρόνια λέγαμε πόσο αναγκαίο είναι να αυξηθούν οι ποσοστώσεις γάλακτος στα νέα κράτη μέλη και στην Ευρωπαϊκή Ένωση, να εξισορροπηθεί η άδικη και δυσανάλογη διαφορά των ποσοστώσεων μεταξύ των επιμέρους χωρών, να αυξηθεί η παραγωγή και κυρίως οι εξαγωγές και, κυρίως, να σταματήσουν οι κυρώσεις σε βάρος των αγροτών που θέλουν να αυξήσουν την παραγωγή και να παράγουν καλό ευρωπαϊκό γάλα.
<P>
Τα βασικά επιχειρήματα που επαληθεύουν τη θέση που είχα λάβει πριν από τρία χρόνια υπάρχουν επίσης στην έκθεση της Επιτροπής προς το Συμβούλιο "Κατάσταση της αγοράς στον τομέα των γαλακτοκομικών προϊόντων", που αναγγέλλει τη συνέχιση των θετικών τάσεων στην παγκόσμια αγορά γάλακτος. Ορισμένες χώρες δεν εξαντλούν πλήρως τις ποσοστώσεις γάλακτος. Από την άλλη, μια αύξηση των ποσοστώσεων κατά 2% δεν συνεπάγεται αναγκαστικά την ίδια αύξηση παραγωγής γάλακτος σε όλες τις περιφέρειες. Όλο και πιο πολλές γεωργικές εκμεταλλεύσεις στην ΕΕ εγκαταλείπουν την παραγωγή γάλακτος, επειδή θεωρούν ότι έχει υπερβολική ένταση εργασίας. Ως εκ τούτου, θα έπρεπε να αυξήσουμε την ποσόστωση κατά 5% αντί για 2% σε όλες τις χώρες που θέλουν να παράγουν, ειδικά ενόψει του γεγονότος ότι θα αυξηθεί παγκοσμίως ο αριθμός των καταναλωτών και, ιδίως στην Ασία, θα αυξηθεί η ζήτηση για εξαιρετικά ευρωπαϊκά γαλακτοκομικά προϊόντα.
<SPEAKER ID="226" NAME="Astrid Lulling" AFFILIATION="PPE-DE">
(DE) Κύριε Πρόεδρε, οι απόψεις για τις ποσοστώσεις γάλακτος διίστανται. Αυτό το είδαμε και στην Επιτροπή Γεωργίας και Ανάπτυξης της Υπαίθρου, που όμως υιοθέτησε έναν συμβιβασμό που συμφωνήθηκε ομόφωνα. Εάν, επομένως, το Ευρωπαϊκό Κοινοβούλιο θέλει να στείλει έτσι ένα μήνυμα στην Επιτροπή και το Συμβούλιο Υπουργών, πρέπει επίσης να ξέρει ότι οι αγρότες και οι εκπρόσωποί τους εξακολουθούν να είναι διχασμένοι.
<P>
Ορισμένοι είναι απόλυτα σε θέση να δεχτούν μια αύξηση των ποσοστώσεων κατά 2% ή περισσότερο και, συνακόλουθα, μια ομαλή προσγείωση πριν από την πλήρη κατάργηση των ποσοστώσεων. Θέλουν ευκαιρίες ανάπτυξης μέσω της καλύτερης χρησιμοποίησης του παραγωγικού δυναμικού τους, επειδή οι ευκαιρίες στην αγορά στην ΕΕ και σε ολόκληρο τον κόσμο είναι πολύ ελκυστικές εξαιτίας της διαρκούς αύξησης της ζήτησης. Άλλοι φοβούνται ότι, αν παράγονται μεγαλύτερες ποσότητες γάλακτος, θα πέσουν οι τιμές παραγωγού, που μόλις πρόσφατα έγιναν πιο δίκαιες.
<P>
Επίσης, οι απόψεις για την ευρωπαϊκή εξισορρόπηση που προτείνει η Επιτροπή Γεωργίας διίστανται. Δεν σημαίνει αυτό τώρα την εγκατάλειψη του εθνικού συστήματος ποσοστώσεων, αφού υπάρχει έλλειμμα εφοδιασμού 3 εκατομμυρίων τόνων σε ολόκληρη την Ευρώπη; Δεν θα μπορούσε να επιτευχθεί ο στόχος και με τη μείωση της υπερεισφοράς και αύξηση των ποσοστώσεων της γαλακτοκομίας; Ποιος παραγωγός γάλακτος έχει το θάρρος να παίξει πόκερ στις χώρες όπου -όπως στο Λουξεμβούργο- θα πρέπει να καταβληθεί και πάλι για το 2006-2007 η υπερεισφορά εξαιτίας της υπέρβασης των ποσοστώσεων; Μπορώ να υποστηρίξω τον συμβιβασμό διότι περιλαμβάνει εθελοντική αύξηση των ποσοστώσεων γάλακτος κατά 2% για το 2008-2009.
<P>
Μου αρέσει ιδιαίτερα το αίτημα της έκθεσής μας για τη δημιουργία ενός προγράμματος αναδιάρθρωσης του ταμείου γάλακτος. Θεωρώ εξαιρετικά σημαντικό ότι θα ζητηθεί σύντομα μια ανάλυση των οικονομικών, κοινωνικών και περιβαλλοντικών συνεπειών της αύξησης των ποσοστώσεων γάλακτος και μια έκθεση για τη συμπεριφορά των καταναλωτών που θα απαιτεί να ληφθούν υπόψη οι ιδιαίτεροι παράγοντες της παραγωγής γάλακτος σε μειονεκτούσες περιφέρειες όπως το Λουξεμβούργο, όπου επικρατούν δύσκολες συνθήκες παραγωγής.
<P>
Τα χρήματα που προβλέπονται για τον τομέα του γάλακτος πρέπει να διατηρηθούν. Πρέπει επίσης να διασαφηνιστεί ότι οι τιμές παραγωγού, που είναι για πρώτη φορά εδώ και πολύν καιρό πιο δίκαιες, ευθύνονται μόνο ελάχιστα για την αύξηση των τιμών των τροφίμων. Οι διανομείς και οι κυρίαρχες αλυσίδες τροφίμων σκέφτονται εδώ διαρκώς αυτά που έχουν.
<SPEAKER ID="227" NAME="Κατερίνα Μπατζελή" AFFILIATION="PSE">
(EL) Κύριε Πρόεδρε, καταρχήν θα ήθελα να ευχαριστήσω και να δώσω συγχαρητήρια στην κ. Jeggle αλλά και σε όλους τους συντονιστές, οι οποίοι πραγματικά προσπάθησαν να επιτύχουν μια ισορροπία σε έναν ιδιαίτερα ευαίσθητο τομέα, όπως αυτόν των γαλακτοκομικών ποσοστώσεων, μια πολιτική από την οποία οι κτηνοτρόφοι, οι Ευρωπαίοι γεωργοί, περιμένουν μεγάλες και ριζικές αλλαγές.
<P>
Κυρία Επίτροπε, είναι ιδιαίτερα θετικό ότι μπροστά σε μια αλλαγή της προσφοράς και της ζήτησης των γαλακτοκομικών προϊόντων η Επιτροπή αντέδρασε με την τροποποίηση ενός από τους βασικότερους κανονισμούς, αυξάνοντας κατά 2% τις εθνικές ποσοστώσεις για την περίοδο 2007-2008. Θα ήθελα να επισημάνω ότι είναι αποδεκτή η ευελιξία την οποία παρουσιάζει η Επιτροπή σε θέματα εξέλιξης της αγοράς των αγροτικών προϊόντων και μάλιστα των διατροφικών, σε μια μάλιστα περίοδο που ο κτηνοτροφικός τομέας αντιμετωπίζει θέματα βιωσιμότητας λόγω της κρίσης στη διεθνή αγορά.
<P>
Είναι όμως επίσης θέμα αρχής ότι δεν μπορεί η ίδια κρίση να αντιμετωπίζεται με τα ίδια μέτρα και τις πολιτικές για όλους τους τύπους και τα μεγέθη των κτηνοτροφικών εκμεταλλεύσεων. Για το λόγο αυτό τονίζω ότι η Επιτροπή και το Συμβούλιο, στα πλαίσια των συζητήσεών τους, θα πρέπει να επανεξετάσουν και το ζήτημα της λιποπεριεκτικότητας, έτσι ώστε να αποφεύγονται οι στρεβλώσεις ανταγωνισμού σε βάρος εκείνων των χωρών για τις οποίες έχει οριστεί χαμηλό επίπεδο λιποπεριεκτικότητας.
<SPEAKER ID="228" NAME="Maria Petre" AFFILIATION="PPE-DE">
(RO) Θα ήθελα καταρχάς να συγχαρώ την εισηγήτρια για το έργο της και τις προσπάθειές της προκειμένου να βρεθεί ένας συμβιβασμός στο εξαιρετικά ευαίσθητο αυτό θέμα.
<P>
Ως ευρωπαία βουλευτής από ένα νέο κράτος μέλος, θεωρώ θετική την αύξηση του 2%, μολονότι θέλαμε ένα πολύ μεγαλύτερο ποσοστό, ειδικά για τα κράτη μέλη που έχουν και μικρή ποσόστωση γάλακτος και δυναμικό παραγωγής που δεν εξαντλούν. " αύξηση των εθνικών ποσοστώσεων γάλακτος δεν συνιστά απειλή για τη σταθερότητα της αγοράς γάλακτος.
<P>
Θα ήθελα να υπογραμμίσω ότι μια αύξηση των ποσοστώσεων κατά 2% αντιπροσωπεύει, στην πραγματικότητα, αύξηση της παραγωγής γάλακτος σε επίπεδο ΕΕ ύψους μόλις 0,8%. Επίσης, πιστεύω ότι πρέπει να διατηρήσουμε το σημερινό σύστημα ποσοστώσεων για να δώσουμε ώθηση στην εδραίωση των υφισταμένων εκμεταλλεύσεων και στη σύσταση νέων. Ο όρος που χρησιμοποιείται για τις ποσοστώσεις υπό το πρίσμα της μεταρρύθμισης της κοινής γεωργικής πολιτικής είναι "ομαλή προσγείωση" και σημαίνει τη σταδιακή κατάργηση των ποσοστώσεων.
<P>
Τα νέα κράτη μέλη, και κυρίως η Ρουμανία και η Βουλγαρία, που εντάχθηκαν στην Ένωση την 1η Ιανουαρίου 2007 και που, εάν μπορώ να χρησιμοποιήσω την ίδια γλώσσα, "απογειώθηκαν" απότομα, θα αντιμετωπίσουν δυσκολίες στην προσαρμογή των διαδικασιών της "απογείωσης" σε εκείνες της ομαλής "προσγείωσης". Εάν δεν είχε εγκριθεί αυτή η πρόταση, οι ποσοστώσεις της Ρουμανίας θα έληγαν στα μέσα του χρόνου, όπως το 2007, και αυτό πραγματικά δεν δίνει ώθηση, αλλά αποτρέπει εντελώς τα σχέδια ανάπτυξης των αγροτών μας. Ελπίζω ότι η ψηφοφορία για την έκθεση αυτή στην Ολομέλεια θα είναι εξίσου αποφασιστική με την ψηφοφορία στην Επιτροπή Γεωργίας.
<SPEAKER ID="229" NAME="Gábor Harangozó" AFFILIATION="PSE">
(HU) Ευχαριστώ, κύριε Πρόεδρε. Κυρία Επίτροπε, κυρίες και κύριοι, θα ήθελα να εκμεταλλευτώ την ευκαιρία για να συγχαρώ την κ. Jeggle για την εξαίρετη έκθεσή της και τη σκληρή εργασία της για την εκπόνησή της. Αναμφισβήτητα, η Ευρωπαϊκή Ένωση πρέπει να αντιδράσει σωστά στην αυξανόμενη παγκόσμια ζήτηση που υπαγορεύει μεγάλη αύξηση της ποσόστωσης γάλακτος. " προτεινόμενη αύξηση των ποσοστώσεων κατά 2%, που προβλέπεται να ισχύσει σε όλα τα κράτη μέλη στις αρχές Απριλίου του 2008, πιθανόν να βοηθήσει τον κλάδο εντός ΕΕ να εκμεταλλευθεί την ευκαιρία που προσφέρει η παγκόσμια ζήτηση. Ωστόσο, πρέπει να λύσουμε το θέμα των ποσοστώσεων γάλακτος χωρίς να δημιουργήσουμε ένα νέο διαδικαστικό πρόβλημα.
<P>
Θα ήθελα να υπογραμμίσω ότι πρέπει, παράλληλα με την κάλυψη της πραγματικής ζήτησης στην αγορά και τη διεύρυνση του φάσματος των προϊόντων που προσφέρονται, να βοηθήσουμε ώστε να βελτιωθεί η κατάσταση των παραγωγών που είναι ήδη δύσκολη. Γι' αυτό, πρέπει να εξασφαλίσουμε ότι θα δοθεί η απαραίτητη σημασία στον κοινωνικό και περιβαλλοντικό αντίκτυπο της αύξησης των ποσοστώσεων και στον αντίκτυπό της στην παραγωγή, ιδίως όσον αφορά την ενίσχυση παραγωγών μειονεκτουσών περιφερειών. " εξασφάλιση ότι η τιμή παραγωγού και καταναλωτή θα είναι η κατάλληλη συνιστά απαραίτητη προϋπόθεση για τους μηχανισμούς της εσωτερικής αγοράς. Ενόψει του γεγονότος ότι το σύστημα των ποσοστώσεων θα καταργηθεί μετά το 2015, πρέπει να αρχίσουμε τώρα να εξετάζουμε πώς θα βοηθήσουμε τους παραγωγούς να κάνουν τις εκμεταλλεύσεις τους αποδοτικές και κερδοφόρες. Σας ευχαριστώ για την προσοχή σας.
<SPEAKER ID="230" NAME="Béla Glattfelder" AFFILIATION="PPE-DE">
(HU) Σας ευχαριστώ. Με την κατάσταση που επικρατεί σήμερα στην αγορά, η αύξηση των ποσοστώσεων γάλακτος είναι απερίσκεπτη και επικίνδυνη για δύο λόγους. Αφενός, οι προοπτικές της αγοράς δεν είναι πουθενά τόσο ευνοϊκές όσο υποθέτει η Ευρωπαϊκή Επιτροπή. Από πρόσφατες εξελίξεις φαίνονται ξεκάθαρα οι κίνδυνοι τους οποίους ενέχει η αύξηση των ποσοστώσεων. Οι καταναλωτές μέσα και έξω από την Ευρώπη αντέδρασαν με ευαισθησία στην αύξηση των τιμών των γαλακτοκομικών προϊόντων. Σε κάποιες χώρες, η κατανάλωση μειώθηκε κατά 10-30% και μειώθηκαν επίσης οι εισαγωγές γάλακτος σε σκόνη από την Κίνα. Αυτό είχε ως αποτέλεσμα να πέσει η τιμή αγοράς γάλακτος, π.χ. στην Ουγγαρία, κατά 10-20% τις προηγούμενες εβδομάδες. Πρωταρχική αιτία όλων αυτών μπορεί να είναι ότι, ενώ οι τιμές άλλων τροφίμων ανέβηκαν, μέχρι τώρα δεν ακολούθησαν οι τιμές του κρέατος, με αποτέλεσμα να καλύπτουν οι καταναλωτές τις ανάγκες τους σε πρωτεΐνες καταναλώνοντας κρέας και όχι γαλακτοκομικά, που ακριβαίνουν όλο και πιο πολύ.
<P>
Την ίδια ώρα, σε πολλά κράτη μέλη παραμένει αχρησιμοποίητο μεγάλο μέρος των ποσοστώσεων γάλακτος. " αύξηση της ποσόστωσης θα εμπόδιζε τους παραγωγούς αυτών των κρατών μελών να αξιοποιήσουν τις ευκαιρίες που τους προσφέρονται. Στην πραγματικότητα, σε αυτές τις χώρες η αύξηση των ποσοστώσεων θα μπορούσε να καταλήξει σε εγκατάλειψη της παραγωγής, διότι οι παραγωγοί σε κράτη μέλη που εξαντλούν την ποσόστωσή τους θα αγοράσουν από τις εν λόγω χώρες τα ζώα που χρειάζονται για να αυξήσουν την παραγωγή γάλακτος.
<P>
Ως εκ τούτου, για την ώρα δεν χρειάζεται αύξηση των ποσοστώσεων. Ας περιμένουμε να δούμε τι θα γίνει. Αν η αύξηση της τιμής και της ζήτησης διατηρηθεί μακροπρόθεσμα, τότε θα πρέπει να επανεξετάσουμε το ζήτημα.
<SPEAKER ID="231" NAME="Miroslav Mikolášik" AFFILIATION="PPE-DE">
(SK) Τα αριθμητικά στοιχεία για το έτος ποσόστωσης 2006/07 δείχνουν ότι σε επίπεδο ΕΕ δεν έγινε χρήση 1,9 εκατ. τόννων γάλακτος και 18 από τα 27 κράτη μέλη παράγουν λιγότερο από τις εθνικές τους ποσοστώσεις.
<P>
" Ευρωπαϊκή Επιτροπή περιμένει ότι κατά το έτος ποσόστωσης 2007/08 δεν θα γίνει χρήση 3 εκατ. τόννων γάλακτος. Από την άλλη, η αύξηση των ποσοστώσεων κατά 2% είναι συζητήσιμη. Συμφωνώ με την άποψη ότι πρέπει να εξεταστούν όλες οι εναλλακτικές βάσει της δυνατότητας εφαρμογής τους με έμφαση στις οικονομικές, κοινωνικές, περιφερειακές και δημοσιονομικές τους επιπτώσεις.
<P>
Κατά τη γνώμη μου, τα νέα κράτη μέλη πρέπει να λάβουν μεγαλύτερες επιδοτήσεις, της τάξεως του 2% όπως προτάθηκε, προκειμένου να μην υποστούν διάκριση εξαιτίας του παρελθόντος τους, καθώς όλοι αντιλαμβανόμαστε την αύξηση τόσο της ζήτησης όσο και των τιμών.
<SPEAKER ID="232" NAME="Zdzisław Zbigniew Podkański" AFFILIATION="UEN">
(PL) Κύριε Πρόεδρε, η συνάδελφος κ. Jeggle παρουσίασε μια καλή πρόταση για την αύξηση των ποσοστώσεων γάλακτος. Την αύξηση αυτή και τη δημιουργία ενός συστήματος εξισορρόπησης σε επίπεδο ΕΕ απαιτούν και η κατάσταση στην αγορά γάλακτος και οι παραγωγοί γαλακτοκομικών προϊόντων.
<P>
Ενόψει της κατάστασης αυτής, πρέπει να τεθούν κάποια ερωτήματα. Γιατί άργησε τόσο πολύ η Ευρωπαϊκή Επιτροπή να αντιδράσει στην ανάγκη αύξησης των ποσοστώσεων γάλακτος; Προτίθεται να εξασφαλίσει τα συμφέροντα και την επιβίωση των παραγωγών της ΕΕ θεσπίζοντας ελάχιστη τιμή γάλακτος με ύψος που θα εξασφαλίζει κέρδος για όλους τους παραγωγούς της ΕΕ και θα δώσει τέλος στην πώληση κάτω από το κόστος παραγωγής; Εξετάζει η Επιτροπή την ομαλοποίηση των διαφορών μεταξύ παλαιών και νέων κρατών μελών ως προς την παραγωγή γάλακτος;
<SPEAKER ID="233" NAME="Friedrich-Wilhelm Graefe zu Baringdorf" AFFILIATION="Verts/ALE">
(DE) Κύριε Πρόεδρε, κυρία Επίτροπε, πριν από δύο εβδομάδες, 4 500 παραγωγοί γαλακτοκομικών έφθασαν στις Βρυξέλλες από κάθε γωνιά της Ευρώπης, ένωσαν τις δυνάμεις τους για να δημιουργήσουν την Ευρωπαϊκή Επιτροπή Γάλακτος (European Milk Board) και τώρα ζητούν δίκαιες τιμές.
<P>
Αυτό είχε ήδη σημαντικές επιπτώσεις στη Γερμανία. Έχουμε τιμές παραγωγού που ήταν γύρω στο 40% και τώρα υφίστανται πάλι κάποια πίεση. Γι' αυτό, οι παραγωγοί γαλακτοκομικών προϊόντων ζητούν μια πολιτική της αγοράς βασισμένη στις ποσότητες. Εάν η εξέλιξη αυτή μεγαλώσει και ασκήσει επιρροή στη γεωργική πολιτική, θεωρείτε ότι μια Επιτροπή θα ήταν το 2015 πολιτικά σε θέση να αντισταθεί στα αιτήματα αυτής της κίνησης να αυξηθούν οι ποσότητες ή να εφαρμοστεί εκ νέου το σύστημα ποσοστώσεων γάλακτος με ευέλικτο τρόπο;
<SPEAKER ID="234" NAME="Jim Allister" AFFILIATION="NI">
(EN) Κύριε Πρόεδρε, συμμερίζομαι τις ανησυχίες πολλών εδώ στο Σώμα όσον αφορά μια οριστική αύξηση των ποσοστώσεων γάλακτος. Θεωρώ ότι έχουμε φθάσει σε ένα σημείο που απαιτεί να θέσουμε θεμελιώδη ερωτήματα, και σε αυτά συμπεριλαμβάνεται το ερώτημα: αν στην Ευρώπη κυριαρχεί μια κατάσταση ελλείμματος ως προς την παραγωγή και την εξάντληση των ποσοστώσεων, τότε τι δικαιολογεί στην πραγματικότητα την αύξηση των ποσοστώσεων; Εφέτος περιμένουμε μικρότερη χρήση των ποσοστώσεων κατά 3 εκατ. τόνους. Συνεπώς, για ποιο λόγο υπάρχει τόσο μεγάλη σπουδή για το θέμα;
<P>
Δεύτερον, αναφορικά με την πολυσυζητημένη ομαλή προσγείωση, πρέπει να λάβουμε ιδιαίτερη μέριμνα για τις περιφέρειες που βάσισαν τη δομή και τη στρατηγική τους στον εφοδιασμό άλλων περιφερειών που τώρα έχουν περιορισμένη παραγωγή - όπως η δική μου εκλογική περιφέρεια, που προμηθεύει διασυνοριακά με γάλα τη Δημοκρατία της Ιρλανδίας. Όσον αφορά την ομαλή προσγείωση, πρέπει να βρούμε μια μακρόπνοη στρατηγική και εναλλακτικές διεξόδους για τέτοιες περιφέρειες.
<SPEAKER ID="235" NAME="Mairead McGuinness" AFFILIATION="PPE-DE">
(EN) Κύριε Πρόεδρε, αναρωτιέμαι τι να σκέφτονται οι παραγωγοί που μπορεί να παρακολουθούν αυτήν την συζήτηση -είναι τόσο πολύπλοκη. Συγχαίρω την κ. Jeggle για τη θαυμάσια εργασία της για την επίτευξη συναίνεσης. Ωστόσο, όσοι από εσάς πέρασαν τις καταιγίδες αυτής της εβδομάδας γνωρίζουν ότι η ομαλή προσγείωση εξαρτάται από τον άνεμο, και κανένας από εμάς δεν ξέρει τι άνεμος θα φυσάει σε λίγα χρόνια.
<P>
Πιστεύω ότι η αύξηση ποσοστώσεων κατά 2% -και, κατά τη γνώμη μου, το "εθελοντικό" μέρος δεν αφορά τα κράτη μέλη, αλλά οι παραγωγοί είναι εκείνοι που θα αποφασίσουν αν θα το κάνουν ή όχι- θα μας επιτρέψει να δοκιμάσουμε την αγορά και πρέπει να το κάνουμε αυτό. Το 2% δεν είναι τεράστια αύξηση για τους επιμέρους παραγωγούς.
<P>
Όσον αφορά τις ανησυχίες -και ίσως η Επίτροπος να εξέτασε υπερβολικά βαθιά το θέμα του μηχανισμού εξισορρόπησης- επιβάλλετε βαρείς φόρους στους παραγωγούς που μπορούν να παραγάγουν, ενώ ταυτόχρονα κάποια κράτη μέλη δεν θέλουν να παράγουν. Το επιχείρημα αυτό το διατύπωσαν ήδη και άλλοι συνάδελφοι, και έτσι πρέπει να κάνουμε κάτι γι' αυτό.
<P>
Τέλος, η συμφωνία του ΠΟΕ μπορεί να ...
<P>
(Ο Πρόεδρος διακόπτει την ομιλήτρια)
<SPEAKER ID="236" NAME="Neil Parish" AFFILIATION="PPE-DE">
(EN) Κύριε Πρόεδρε, θα ήθελα να ευχαριστήσω θερμά την κ. Jeggle για την εκπόνηση αυτής της δύσκολης έκθεσης. Θα ήθελα μόνο να πω στα εν συντομία ότι "η τύχη βοηθάει τους τολμηρούς", και πιστεύω ότι εδώ πρέπει να φανούμε πολύ πιο τολμηροί. Οι ποσοστώσεις γάλακτος είναι σαν χύτρα ατμού: δεν μπορεί κανείς να διατηρεί την πίεση ως το τέλος και μετά να την σταματήσει γιατί απλά η χύτρα θα εκραγεί. Καταλαβαίνω πολύ καλά τι σημαίνει "ομαλή προσγείωση", δηλαδή να αυξηθούν σημαντικά οι ποσοστώσεις πριν φθάσουμε στο 2015, και έτσι επιδοκιμάζω θερμά αυτό το 2%.
<P>
Θα ήθελα να πω στην Επιτροπή και στο Συμβούλιο ότι πρέπει να είμαστε πολύ πιο τολμηροί όταν φθάσει το 2010. Ας μην προσβλέπουμε μόνο σε 1%, αλλά σε 2%, και ας εξασφαλίσουμε ότι θα έχουμε πραγματικά μια ομαλή προσγείωση ως προς τις ποσοστώσεις γάλακτος. Οι νεαροί και οι καινούργιοι αγρότες υπέστησαν περιορισμούς τα προηγούμενα χρόνια. Τώρα έχουμε την ευκαιρία να τους προσφέρουμε αυτήν την παραγωγή. Το εμπόριο γάλακτος αυξάνεται επιτέλους στον κόσμο ...
<P>
(Ο Πρόεδρος διακόπτει τον ομιλητή)
<SPEAKER ID="237" NAME="Agnes Schierhuber" AFFILIATION="PPE-DE">
(DE) Κύριε Πρόεδρε, το γάλα είναι ένα εξαιρετικά ευαίσθητο προϊόν και θα ήθελα να εκφράσω τις ειλικρινείς μου ευχαριστίες στην κ. Jeggle για τον αποτελεσματικό συμβιβασμό. Επιδοκιμάζω ιδιαίτερα την εθελοντική αύξηση της ποσόστωσης γάλακτος στα κράτη μέλη. Θα ήθελα, ωστόσο, να υπογραμμίσω το εξής: όποιος αναφέρει συνέχεια τις τιμές των τροφίμων για να δικαιολογήσει την αύξηση ποσοστώσεων ή την υπερπαραγωγή παραβλέπει εντελώς το γεγονός ότι οι παραγωγοί γάλακτος δεν παίρνουν ούτε καν το 30% της τιμής πώλησης στα καταστήματα. Αυτό πιστεύω ότι πρέπει να το συζητήσουμε.
<P>
Επίσης, είναι σημαντικό να μπορέσει να συνεχιστεί η παραγωγή γάλακτος στις ορεινές και στις μειονεκτούσες περιοχές, διότι αυτή είναι πολλές φορές η μόνη μορφή παραγωγής που είναι δυνατή εκεί. Για το θέμα αυτό χρειαζόμαστε ένα ειδικό πρόγραμμα.
<SPEAKER ID="238" NAME="Esther de Lange" AFFILIATION="PPE-DE">
(NL) Θα παραλείψω τις ευχαριστίες και θα προχωρήσω λέγοντας ότι επιδοκιμάζω την πρόταση αύξησης της ποσόστωσης κατά 2%. Προσωπικά, θα προτιμούσα το 3%, αφού και η ίδια η Ευρωπαϊκή Επιτροπή παραδέχεται ότι στην πράξη το 2% ισοδυναμεί με μόλις 1%, αφού δεν κάνουν όλες οι χώρες πλήρη χρήση των ποσοστώσεών τους, ωστόσο θα υποστηρίξω σε κάθε περίπτωση τον συμβιβασμό του 2% της κ. Jeggle.
<P>
Θα ήθελα να πω στην Ευρωπαϊκή Επιτροπή ότι δεν είναι νωρίς, αφού το 2006 μας πρόλαβε η Νέα Ζηλανδία στην παγκόσμια αγορά. " ζήτηση είχε αυξηθεί και υπήρχε περιθώριο για να εκμεταλλευτούμε ευκαιρίες, όμως δεν μπορούσαμε να το κάνουμε γιατί μας περιόριζε το σύστημα των ποσοστώσεων. Το σύστημα αυτό είχε νόημα όσο υπήρχε υπερπαραγωγή, τώρα όμως που αυξήθηκε η ζήτηση, πρέπει να αναπτύξουμε ένα άλλο σύστημα που θα μας δίνει τη δυνατότητα να εκμεταλλευτούμε αυτές τις ευκαιρίες της αγοράς. Σε αυτό το πλαίσιο, θεωρώ επίσης κρίμα ότι ο έλεγχος υγείας προφανώς τώρα αποσκοπεί σε τέσσερις αυξήσεις του 1%. Κατά τη γνώμη μου, για μια πραγματικά ομαλή προσγείωση χρειαζόμαστε παραπάνω από 1%. Ας βρούμε το θάρρος να το κάνουμε.
<SPEAKER ID="239" NAME="Iztok Jarc">
Προεδρεύων του Συμβουλίου. - (SL) Θα ήθελα αρχικά να ευχαριστήσω όλους όσοι παρευρέθησαν στη συζήτηση. Όπως συμβαίνει πάντα στο Σώμα, ήταν πολύ περίπλοκη και πλούσια και επεσήμανε όλα τα προβλήματα και τις διαφορές που υπάρχουν μεταξύ των κρατών μελών.
<P>
Θα ήθελα να υπογραμμίσω ότι η Προεδρία και, φυσικά, το Ευρωπαϊκό Κοινοβούλιο έδωσαν αναμφισβήτητα αρκετό χρόνο για να εξετάσουν αυτήν την πρόταση όλες οι πλευρές. Εάν πληρούνται όλες οι προϋποθέσεις για την έγκριση της πρότασης λαμβανομένης υπόψη της γνώμης του Ευρωπαϊκού Κοινοβουλίου, τότε αυτή η αύξηση του 2% θα ισχύσει από το επόμενο έτος ποσόστωσης, δηλαδή από την 1η Απριλίου 2008.
<P>
Θα ήθελα, ωστόσο, να τονίσω ότι δεν θα σταματήσει με αυτό η συζήτηση για το μέλλον του τομέα των γαλακτοκομικών στην Ευρωπαϊκή Ένωση. Αναμφίβολα, θα συνεχιστεί σε βάθος στο πλαίσιο του λεγόμενου ελέγχου υγείας της κοινής γεωργικής πολιτικής.
<P>
Μπορώ να εγγυηθώ εδώ ότι η Προεδρία παραμένει σταθερή στην απόφασή της να κάνει αυτήν τη συζήτηση και να επιτύχει τον κοινό μας στόχο, που είναι -και σας διαβεβαιώνω γι' αυτό- μια ισορροπημένη μακροπρόθεσμη στρατηγική για τον ευρωπαϊκό γαλακτοκομικό τομέα.
<P>
Σας ευχαριστώ και πάλι για τη συμμετοχή σας σε αυτήν τη συζήτηση και απευθύνω τις ιδιαίτερες ευχαριστίες μου στην εισηγήτρια.
<SPEAKER ID="240" NAME="Mariann Fischer Boel">
Μέλος της Επιτροπής. - (EN) Κύριε Πρόεδρε, νομίζω ότι μετά τη σημερινή συζήτηση μπορούμε όλοι να συμφωνήσουμε ότι η παραγωγή γαλακτοκομικών προϊόντων εξακολουθεί να είναι ένα πολύ σημαντικό τμήμα της κοινής μας αγροτικής πολιτικής. Πιστεύω ότι σήμερα θα μπορούσατε να επιλέξετε ανάμεσα σε διαφορετικές απόψεις που καλύπτουν όλο το φάσμα από το μηδέν έως και μεγέθη μεγαλύτερα από αυτό που παρουσιάσαμε στην πρότασή μας. Επίσης, θεωρώ ότι η συζήτηση έδειξε τις διαφορές που μπορούν να παρατηρηθούν στα διάφορα κράτη μέλη, και αυτό είναι ίσως ένας λόγος -αναφέρομαι στις παρατηρήσεις του κ. Parish- για να μην φανούμε αρκετά τολμηροί. Τελικά, όμως, πρέπει να βρούμε έναν συμβιβασμό μεταξύ των διαφόρων απόψεων.
<P>
Θα ήθελα να κάνω απλά λίγες παρατηρήσεις για ορισμένα από τα θέματα που εθίγησαν. Όσον αφορά την αύξηση της ποσόστωσης, τα κράτη μέλη είναι ελεύθερα είτε να την κατανείμουν στους παραγωγούς είτε να την κρατήσουν στο εθνικό απόθεμα. Εγώ θα προτιμούσα σαφώς την κατανομή. Τα κράτη μέλη μπορούν να προτιμήσουν ιδίως τους νέους αγρότες και εκείνους που υποφέρουν εξαιτίας του τιμήματος που πρέπει να καταβάλουν για τις ποσοστώσεις.
<P>
Θεωρώ ότι, αν θέλουμε να θεσπίσουμε αύξηση από την 1η Απριλίου, πρέπει να το κάνουμε με ένα σταθερό ποσοστό σε όλα τα κράτη μέλη. Αν αρχίσουμε τώρα να συζητάμε ιδιαίτερους αριθμούς ή αυξημένα ποσοστά για διάφορα κράτη μέλη, θα αρχίσει μια μάχη που θα συνεχιστεί για μήνες. Ας συμφωνήσουμε, λοιπόν, ότι αυτό για το οποίο συζητάμε τώρα είναι μια γενική αύξηση κατά 2%. Εγώ δεν πιστεύω πραγματικά ότι οι απόψεις μας διίστανται τόσο πολύ σχετικά με την κατεύθυνση που θέλουμε να ακολουθήσουμε. Νομίζω ότι μπορούμε να ορίσουμε τον στόχο μας, μπορεί όμως να υπάρξουν κάποιες διαφορές απόψεων μεταξύ Επιτροπής και Κοινοβουλίου για το πώς θα τον επιτύχουμε.
<P>
Νομίζω ότι μπορούμε να συμφωνήσουμε όλοι πως δεν πρέπει να θέσουμε σε κίνδυνο τον κλάδο. Ακριβώς γι' αυτό πρότεινα αυτήν την ομαλή προσγείωση. "Ομαλή προσγείωση" σημαίνει στην πραγματικότητα ότι θα αυξήσουμε τις ποσοστώσεις με τα χρόνια και θα διατηρήσουμε μια τέτοια κατάσταση ώστε το 2015, που θα καταργηθούν οι ποσοστώσεις, να μην σημειωθεί μια πολύ απότομη πτώση τιμών από τη μία μέρα στην άλλη. Αυτό όμως θα ήταν το αποτέλεσμα, εάν δεν κάνουμε τίποτα. Ως εκ τούτου, θεωρώ ότι επιλέξαμε μια σωστή και αποδεκτή προσέγγιση. Δεν υποτιμώ το γεγονός ότι μπορεί να υπάρχουν στην Ευρώπη περιφέρειες -ορεινές περιφέρειες, ευαίσθητες περιφέρειες- όπου η πλήρης κατάργηση του συστήματος ποσοστώσεων θα μπορούσε να διακυβεύσει τη συνέχιση της παραγωγής γάλακτος. Γι' αυτό, θα είμαστε έτοιμοι να αναζητήσουμε λύσεις, στο πλαίσιο του ελέγχου υγείας, για να βοηθήσουμε τις περιφέρειες αυτές. Νομίζω ότι το πιο κατάλληλο μέσο γι' αυτό είναι το άρθρο 69, η δυνατότητα να κρατήσουμε μέρος των αμέσων πληρωμών προς τους αγρότες και να τις χρησιμοποιήσουμε για συγκεκριμένες περιοχές.
<P>
Εγώ δεν θεωρώ λύση την ιδέα της σύστασης ενός ταμείου γάλακτος για την αναδιάρθρωση. Από πού θα πάρουμε τα χρήματα; Πόσα χρήματα θα βρούμε; Πώς θα κατανείμουμε τα χρήματα στα διάφορα κράτη μέλη; Θεωρώ ότι υπάρχουν πάρα πολλές αναπάντητες ερωτήσεις σχετικά με το ταμείο αυτό, και οι πόροι μας είναι περιορισμένοι. Θα έπρεπε να τους πάρουμε από τον δικό μας προϋπολογισμό, και τότε άλλοι παραγωγοί του γεωργικού τομέα θα έπρεπε να πληρώσουν γι' αυτό το ταμείο αναδιάρθρωσης. Έτσι, δεν πιστεύω ότι αυτό θα λειτουργούσε σωστά.
<P>
Κατά τη γνώμη μου, ο κύριος λόγος για την αύξηση της παραγωγής γάλακτος είναι το γεγονός ότι έχουμε αναδυόμενες αγορές στην Ασία. Γιατί να μην έχουμε μερίδιο σε αυτές τις αναπτυσσόμενες αγορές; Γνωρίζουμε πόσο δύσκολη είναι η κατάσταση όταν οι άλλοι έχουν ήδη μπει στην αγορά και εμείς φθάνουμε αργότερα και προσπαθούμε να πάρουμε το μερίδιό μας. Πρέπει να είμαστε εξαρχής εκεί με τα υψηλής ποιότητας προϊόντα μας. Οι παραγωγοί γαλακτοκομικών και οι βιομηχανίες που πάνε καλά είναι αυτοί που παράγουν υψηλής ποιότητας προϊόντα -εδώ ειδικά πρόκειται για τυρί. Στην Ευρώπη έχουμε εξαίρετα τυριά υψηλής ποιότητας, γιατί λοιπόν να μην το αξιοποιήσουμε αυτό και να πάρουμε το μερίδιό μας; Όπως είπε ο κ. υπουργός, θα επανεξετάσουμε το θέμα αυτό στο πλαίσιο του ελέγχου υγείας. Είμαι βέβαιη ότι η σχετική συζήτηση θα είναι εξίσου ζωηρή με τη σημερινή, γιατί πιστεύω ότι η παραγωγή γαλακτοκομικών δεν θα είναι ποτέ βαρετή.
<SPEAKER ID="241" NAME="Elisabeth Jeggle">
εισηγήτρια. - (DE) Κύριε Πρόεδρε, κυρία Επίτροπε, κύριε Προεδρεύων του Συμβουλίου, κυρίες και κύριοι, ακούσαμε ευρύ φάσμα απόψεων. Επίσης, μπορέσαμε να διαπιστώσουμε ότι, για όλους εκείνους που ήταν σήμερα εδώ, αυτό είναι ένα σοβαρό θέμα που δεν πρέπει να το αντιμετωπίζουμε επιπόλαια, ότι όλοι έχουν πολλούς προβληματισμούς και ότι, φυσικά, είμαστε όλοι υπόλογοι στις πατρίδες μας - από τη μία, απέναντι στους καταναλωτές και, από την άλλη, απέναντι στους παραγωγούς γάλακτος.
<P>
Για να επανέλθουμε και πάλι στις αγορές: δεν ξέρω αν θα πρέπει να πιστεύω στην αγορά της Κίνας. Σήμερα βλέπουμε πολλά σε αυτήν την Ευρωπαϊκή Ένωση και σε αυτήν την αγορά. Ωστόσο, εδώ έχουμε μια εσωτερική αγορά και αυτή η εσωτερική αγορά μας βοηθάει να είμαστε δυνατοί, ακόμα και ενόψει της παγκοσμιοποίησης και της γενικής ελευθέρωσης. Γι' αυτό, ας κάνουμε από αυτές τις ποσοστώσεις γάλακτος μια ευρωπαϊκή εσωτερική αγορά. Παλιά μπορούσαμε να το κάνουμε. Οι αγροτικές αγορές μπορούν να αντιμετωπίσουν τις προκλήσεις και ιδίως τις συνήθεις διακυμάνσεις της παγκόσμιας αγοράς μόνο μέσα από μια δυνατή, σταθερή και οργανωμένη εσωτερική αγορά.
<P>
Για μια αειφόρο διαχείριση πρέπει οι οικονομικές, οι περιβαλλοντικές και οι κοινωνικές πτυχές να βρίσκονται σε αρμονία. Και οι τρεις αυτές συνιστώσες πρέπει να έχουν την ίδια πρωταρχική σημασία σε κάθε μας ενέργεια. Τα ευρωπαϊκό αγροτικό πρότυπο εκπροσωπεί την αειφορία και την ασφάλεια του καταναλωτή - και αυτό εξακολουθεί να ισχύει! Οι αγρότες φροντίζουν πολύ καλά και για τα δύο. Φροντίζουν το τοπίο και έτσι δημιουργούν τη βάση του τουρισμού, συνεισφέρουν στην ενεργειακή ασφάλεια, παράγουν πρώτης ποιότητας τρόφιμα και διατηρούν την οικονομική βάση των αγροτικών περιοχών προσφέροντας απασχόληση.
<P>
Οι λεγόμενες αντισταθμιστικές πληρωμές αντισταθμίζουν όλο και λιγότερο τις κοινωνικές παροχές για τους αγρότες. Επομένως, τα τρόφιμα πρέπει να έχουν δίκαιες τιμές! " γενική μας πολιτική ευθύνη είναι μεγαλύτερη από το να ακολουθούμε απλώς τον δρόμο της ελευθέρωσης με ανοιχτές αγορές!
<SPEAKER ID="242" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο, στις 12.00.
<P>
Γραπτές δηλώσεις (άρθρο 142)
<SPEAKER ID="243" NAME="Constantin Dumitriu  " AFFILIATION="PPE-DE">
γραπτώς. - (RO) " έκθεση της κ. Jeggle είναι εξαιρετικά σημαντική όσον αφορά όχι μόνο τις προτάσεις για την αύξηση των ποσοστώσεων γάλακτος, αλλά και τη διατύπωση ορισμένων αρχών που πρέπει να λαμβάνουμε υπόψη όταν συζητάμε συνολικά για τη γεωργική πολιτική.
<P>
Μετά από τις συζητήσεις της Επιτροπής για τη γεωργική και αγροτική ανάπτυξη, συμφωνήσαμε ότι είναι απαραίτητη για τα κράτη μέλη μια αύξηση των ποσοστώσεων γάλακτος από την 1η Απριλίου 2008. Εκπροσωπώ στο Κοινοβούλιο τη Ρουμανία, ένα νέο κράτος μέλος που αντιμετώπισε ήδη από την πρώτη χρονιά της ένταξής της κρίση ως προς την ποσόστωση γάλακτος, η οποία δεν μπορούσε να ικανοποιήσει τη ζήτηση στην αγορά και ήταν ασύμβατη με τα δεδομένα της πραγματικότητας. Ο τομέας του γάλακτος σημείωσε μεγάλη πρόοδο στη Ρουμανία από τη διαπραγμάτευση για την ποσόστωση γάλακτος το 2004 ως την ένταξη, χάρη σε επενδύσεις σε σύγχρονη τεχνολογία, στην επέκταση των δυνατοτήτων παραγωγής και την απασχόληση νέου προσωπικού. " διατήρηση της ποσόστωσης γάλακτος στο επίπεδο που προβλέπεται τώρα θα σήμαινε χρεωκοπία για τους επενδυτές, ανεργία στις αγροτικές περιοχές που εξειδικεύονται στην παραγωγή και την επεξεργασία γάλακτος, και αύξηση των εισαγωγών και των τιμών που καταβάλλουν οι καταναλωτές.
<P>
" έκθεση είναι καθοριστική, διότι η Ευρωπαϊκή Ένωση δείχνει ευελιξία στην επίλυση ενός προβλήματος που αντιμετωπίζουν αρκετά κράτη μέλη. Τελικά, οι ευνοημένοι από την έκθεση αυτή είναι οι ευρωπαίοι πολίτες.
<SPEAKER ID="244" NAME="Richard Seeber  " LANGUAGE="DE">
Ο έλεγχος υγείας είναι μια σημαντική διαδικασία για τη μεταρρύθμιση της γεωργικής πολιτικής, και ιδίως της γεωργικής πολιτικής στις ορεινές περιοχές. Σε αυτές τις περιοχές είναι απαραίτητη η παράταση της εφαρμογής της ποσόστωσης γάλακτος. Εδώ πρέπει να αποφασιστούν ειδικές ρυθμίσεις που θα ανταποκρίνονται στις ιδιαίτερες συνθήκες της ορεινής γεωργίας. " εργασία των αγροτών δυσχεραίνεται από τις δυσκολίες πρόσβασης και τις απότομες διαδρομές μεταφοράς, και αυτά πρέπει να συμπεριληφθούν στις συζητήσεις.
<P>
" ρύθμιση των ποσοστώσεων γάλακτος είναι ουσιαστικής σημασίας για τους αυστριακούς αγρότες. Πρέπει να εξεταστεί η εξισορρόπηση σε επίπεδο ΕΕ ή η εμπορία ποσοστώσεων. Εάν καταργηθεί πραγματικά το σύστημα των ποσοστώσεων γάλακτος το 2015, τότε πρέπει να ληφθούν τα κατάλληλα μέτρα οικονομικής αντιστάθμισης με πρόσθετους δημοσιονομικούς πόρους, προκειμένου να διατηρηθεί η παραγωγή και επεξεργασία γάλακτος στις ορεινές περιοχές και τις χορτολιβαδικές εκτάσεις.
<P>
" ιδιαίτερη κατάσταση της γεωργίας στις ορεινές περιοχές δεν πρέπει σε καμία περίπτωση να αγνοηθεί κατά τον έλεγχο της αποτελεσματικότητας των μέτρων στήριξης της αγοράς και την αναδιοργάνωση και προσαρμογή τους στη σημερινή κατάσταση. " παραγωγή και επεξεργασία γάλακτος είναι πολύ σημαντική συνιστώσα της γεωργίας στις περιοχές αυτές και έχει πολύ μεγάλη αξία. Πρέπει να δοθεί ιδιαίτερη προσοχή στις οικονομικές, κοινωνικές και περιβαλλοντικές επιπτώσεις της αύξησης ή της κατάργησης των ποσοστώσεων, ιδίως στις ορεινές περιοχές. " πλήρης κατάργηση του κοινοτικού συστήματος ποσοστώσεων για το γάλα είναι ο λάθος δρόμος για την κοινή ευρωπαϊκή γεωργική πολιτική.

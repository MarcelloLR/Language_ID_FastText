<CHAPTER ID="1">
<SPEAKER ID="1" LANGUAGE="" NAME="" AFFILIATION="Προέδρου">
<SPEAKER ID="2" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τις δηλώσεις του Συμβουλίου και της Επιτροπής για την προετοιμασία του Ευρωπαϊκού Συμβουλίου στις Βρυξέλλες, 25 και 26 Μαρτίου 2004 – συνέχεια της ΔΚΔ. 
<SPEAKER ID="3" LANGUAGE="" NAME="Roche," AFFILIATION="Συμβούλιο">
<P>
Η Προεδρία έχει επανειλημμένα υποστηρίξει την ανάγκη να στείλει το εαρινό Ευρωπαϊκό Συμβούλιο ένα ισχυρό μήνυμα για τη συνεχιζόμενη σημασία της στρατηγικής της Λισαβόνας όσον αφορά τη δημιουργία ενός πλαισίου για ταυτόχρονη πρόοδο στην οικονομική, κοινωνική και περιβαλλοντική ανανέωση σε όλη την Ένωση. Στην ομιλία μου στο Κοινοβούλιο τον περασμένο μήνα, ανέφερα τα θέματα στα οποία σκοπεύουμε να εστιάσουμε στο εαρινό Ευρωπαϊκό Συμβούλιο στις 25 και 26 Μαρτίου.
<P>
Χαίρομαι διότι τα κράτη μέλη συμμερίζονται την πεποίθησή μας ότι η ημερήσια διάταξη του Ευρωπαϊκού Συμβουλίου πρέπει να παραμείνει συγκεκριμένη και υποστήριξαν ευρέως την προσέγγισή μας να επικεντρωθούμε σε περιορισμένο αριθμό καίριων ζητημάτων. Κατά τον ίδιο τρόπο, τα κράτη μέλη συμφώνησαν επίσης ότι οι κυρίαρχες προτεραιότητες του Συμβουλίου θα πρέπει να είναι εκείνες της βιώσιμης ανάπτυξης και της απασχόλησης, όπως τις καθορίσαμε στο πρώτο σχέδιο της σχολιασμένης ημερήσιας διάταξης που εκδόθηκε στις 17 Φεβρουαρίου.
<P>
Η ανακοίνωση της Επιτροπής για τις μελλοντικές δημοσιονομικές προοπτικές –“Η οικοδόμηση του κοινού μας μέλλοντος”– δημοσιοποιήθηκε για πρώτη φορά εδώ στις 10 Φεβρουαρίου, από τον Πρόεδρο της Επιτροπής, τον κ. Πρόντι. Η προσέγγιση της Προεδρίας, με την οποία συμφώνησαν τα κράτη μέλη, είναι ότι, παρ’ όλο που δεν αναμένεται να γίνει καμία συζήτηση, το εαρινό Ευρωπαϊκό Συμβούλιο πρέπει να συμφωνήσει τα συμπεράσματα για τη διαδικασία που πρέπει να ακολουθηθεί τους ερχόμενους μήνες όσον αφορά την εξέταση του εν λόγω φακέλου.
<P>
Είχαμε πολύ χρήσιμες και αναλυτικές συζητήσεις με τους εκπροσώπους του Κοινοβουλίου, τον κ. Hänsch και τον κ. Brok. Κατέστησαν σαφή τη γενική προσέγγιση του Κοινοβουλίου όσον αφορά τη ΔΚΔ και τις προτεραιότητες που θέτει στις διαπραγματεύσεις. Εκτιμήσαμε ιδιαίτερα τον εποικοδομητικό και ειλικρινή τρόπο με τον οποίο μας αντιμετώπισαν. Γενικότερα, εκτιμούμε πολύ τη μεγάλη υποστήριξη του Κοινοβουλίου στις προσπάθειές μας. Ειδικότερα, προσπαθήσατε να κρατήσετε τόσο εμάς όσο και τους εταίρους προσηλωμένους στη γενική εικόνα, το μεγάλο διακύβευμα που αποτελεί η έγκριση του Συντάγματος, και τους πολύ σημαντικούς και μεγάλους κινδύνους που θα σημάνει για την Ένωσή μας ένα συνεχιζόμενο αδιέξοδο.
<P>
Δεν μπορώ να πω σήμερα αν θα είναι δυνατόν να ολοκληρώσει η ΔΚΔ τις εργασίες της κατά τη διάρκεια της ιρλανδικής Προεδρίας. Μπορώ όμως να πω τούτο. Αν ήταν στο χέρι της ιρλανδικής Προεδρίας, θα το είχαμε λύσει. Καταστήσαμε σαφές στο Κοινοβούλιο, και το καταστήσαμε σαφές σε πολλές δηλώσεις, ότι ανυπομονούμε και φιλοδοξούμε να καταλήξουμε σε ένα ψήφισμα. Είναι, όμως, επίσης πολύ σημαντικό να εγγραφεί στα πρακτικά ότι 25 κράτη μέλη και 25 κυβερνήσεις έχουν ευθύνη στο ζήτημα αυτό: δεν είναι θέμα της Προεδρίας.
<SPEAKER ID="4" LANGUAGE="" NAME="Kinnock, Neil," AFFILIATION="Επιτροπή">
<P>
Η Επιτροπή χαιρετίζει την ευκαιρία που της προσφέρει η συζήτηση σήμερα το πρωί να επιστήσει την προσοχή στη σημασία που έχει η επίτευξη ικανοποιητικής συμφωνίας για το προτεινόμενο σύνταγμα. Φυσικά, η ανάλυση που έγινε στο Λάκεν ισχύει ακόμη και η διευρυμένη Ένωση χρειάζεται ακόμη μεταρρύθμιση προκειμένου να διασφαλίσει ότι μπορεί να λειτουργήσει προς το δημόσιο συμφέρον με μεγαλύτερη αποδοτικότητα και με περισσότερη δημοκρατία και διαφάνεια. Πρόκειται ξεκάθαρα για μισοτελειωμένες δουλειές και, εξίσου ξεκάθαρα, πρέπει να τις αντιμετωπίσουμε με αποφασιστικότητα. Στην Ευρωπαϊκή Ένωση, η οποία αποτελεί μοναδική ένωση δημοκρατιών, είναι πάντα απαραίτητη η προσεκτική διαβούλευση, αλλά το παρατεταμένο αδιέξοδο δεν εξυπηρετεί στην πραγματικότητα κανένα εποικοδομητικό συμφέρον. Αυτός είναι ο λόγος για τον οποίο η Επιτροπή υποστηρίζει πλήρως την προσέγγιση της ιρλανδικής Προεδρίας. Η έκθεση του υπουργού Roche είναι σαφής. Η Επιτροπή είναι πεπεισμένη ότι η Προεδρία έκανε, και ακόμη κάνει, ό,τι ακριβώς είναι απαραίτητο.
<P>
Μετά το αδιέξοδο του Ευρωπαϊκού Συμβουλίου των Βρυξελλών, ο μόνος ρεαλιστικός δρόμος ήταν να προχωρήσουμε κατά τον τρόπο που ακολούθησε η ιρλανδική Προεδρία και να διερευνήσουμε το ενδεχόμενο προόδου μέσω διμερών διαβουλεύσεων. Είναι ένας κοπιώδης δρόμος, και σίγουρα ο κ. Roche και οι συνάδελφοί του έχουν την απαιτούμενη εμπειρία να το επιβεβαιώσουν. Ωστόσο, οι ιρλανδοί συνάδελφοί μας έχουν πραγματικό ταλέντο στην προώθηση της κατανόησης –εκτός, φυσικά, σε ό,τι αφορά το αγγλικό ράγκμπι– και ελπίζουμε ότι οι φιλότιμες προσπάθειές τους θα αποδώσουν καρπούς και ότι η έκθεση της Προεδρίας προς το Ευρωπαϊκό Συμβούλιο θα καταλήγει λέγοντας ότι όλες οι αντιπροσωπείες είναι διατεθειμένες να υπογράψουν τη συνταγματική συνθήκη πριν από τις ευρωπαϊκές εκλογές.
<P>
Μια τέτοια πρόοδος θα απαιτήσει κάποια προθυμία να αναθεωρηθούν αρχικές διαπραγματευτικές θέσεις, αλλά η Επιτροπή εξακολουθεί να πιστεύει ότι μια τέτοια εξέλιξη είναι εφικτή και ότι μπορεί να επιτευχθεί η σύναψη μιας συνταγματικής συνθήκης υπό την παρούσα Προεδρία. Όπως είπε και ο κ. Roche για το θέμα –δεν ισχύει πάντα στην πολιτική αλλά ισχύει σε αυτή την περίπτωση– ο χρόνος δεν θα αλλάξει τα βασικά δεδομένα ούτε θα καταστήσει ευκολότερη τη λύση.
<P>
Το Σώμα έχει πλήρη επίγνωση των επίμαχων ζητημάτων που εκκρεμούν. Η Επιτροπή κατέστησε σε πολλές περιπτώσεις σαφή την άποψή της ότι ο συμβιβασμός που επετεύχθη στη Συνέλευση για το διττό καθεστώς ενός εκπροσώπου εξωτερικών υποθέσεων της ΕΕ δεν πρέπει να αλλάξει, ότι οι ενισχυμένες δημοσιονομικές εξουσίες του Ευρωπαϊκού Κοινοβουλίου δεν πρέπει να μεταβληθούν, ότι το εύρος της λήψης αποφάσεων με ειδική πλειοψηφία δεν πρέπει να περιοριστεί. Η Επιτροπή κατέστησε επίσης σαφή τη γνώμη της, ιδιαίτερα καθώς βρισκόμαστε μερικές μόνο εβδομάδες πριν από την Ευρωπαϊκή Ένωση των 25 κρατών μελών, ότι τα πρακτικά επιχειρήματα υπέρ της επέκτασης της λήψης αποφάσεων με ειδική πλειοψηφία είναι ισχυρότερα από ποτέ.
<P>
Η Επιτροπή εξακολουθεί να είναι της άποψης ότι η διπλή πλειοψηφία του 50% των κρατών μελών που εκπροσωπούν το 50% του πληθυσμού θα είναι και σαφής και ισορροπημένη. Ωστόσο, η Επιτροπή αποδέχτηκε τον συμβιβασμό της Συνέλευσης για 50% των κρατών μελών και 60% του πληθυσμού, παρ’ όλο που οφείλω να πω ότι η Επιτροπή εξακολουθεί να πιστεύει ότι μια φόρμουλα 50% και 55% θα εξυπηρετούσε ακόμη καλύτερα την αποτελεσματική λήψη αποφάσεων.
<P>
Όποιος συμβιβασμός και αν επιτευχθεί τελικά, είναι προφανές ότι κανείς δεν πρέπει να ξεχνά ότι το σχέδιο του συντάγματος πρέπει να εγκριθεί και να επικυρωθεί μέσω δημοκρατικών διαδικασιών από τα 25 κράτη μέλη. Μια ρύθμιση η οποία περιπλέκει και αυξάνει τις δυσκολίες για τη σωστή λειτουργία της διευρυμένης Ευρωπαϊκής Ένωσης είναι μάλλον απίθανο να συγκεντρώσει την κατανόηση ή την υποστήριξη των κοινοβουλίων ή των δημοψηφισμάτων. Είμαστε βέβαιοι ότι η Προεδρία, η πλειονότητα των μελών του Κοινοβουλίου και ένα ευρύ φάσμα κυβερνήσεων και της κοινής γνώμης το καταλαβαίνει.
<SPEAKER ID="5" LANGUAGE="DE" NAME="Poettering (PPE-DE )." AFFILIATION="(Χειροκροτήματα)">
<P>
Χρειάζεται πράγματι να ξαναφέρουμε στο νου μας τις εντατικές προσπάθειες που έγιναν προτού εμφανιστεί η πρόταση της Συνέλευσης. Θα ήθελα να επαναλάβω τις ευχαριστίες μου στους δύο εκπροσώπους του Κοινοβουλίου, τον Klaus Hänsch και τον Elmar Brok, για το σπουδαίο έργο τους και, φυσικά, στον Valéry Giscard d’Estaing για την Προεδρία της Συνέλευσης, καθώς και σε όλους όσοι από το Κοινοβούλιό μας και τα εθνικά κοινοβούλια και κυβερνήσεις συνέβαλαν στο τελικό σχέδιο. Δεν πρέπει να αφήσουμε όλη αυτήν την προσπάθεια να καταλήξει τώρα σε αποτυχία.
<P>
Θυμάμαι πολύ καλά πώς ο Πρόεδρος της Γαλλικής Δημοκρατίας, ως Πρόεδρος του Ευρωπαϊκού Συμβουλίου, μας εξήγησε τη Συνθήκη της Νίκαιας τον Δεκέμβριο του 2000 και πώς, απαντώντας στις επικρίσεις μας για το αποτέλεσμα της Συνόδου Κορυφής της Νίκαιας, έκανε μια δήλωση προθέσεων. Το πρώτο βήμα προς τη δημιουργία της Συνέλευσης για το Μέλλον της Ευρώπης πραγματοποιήθηκε όταν ο γάλλος Πρόεδρος συμφώνησε ότι υπήρχε ανάγκη να εξετάσουμε το ενδεχόμενο καθιέρωσης μιας νέας μεθόδου μεταρρύθμισης της ΕΕ, και το επόμενο ήταν η απόφαση του Λάκεν και το έργο το οποίο όλοι μας γνωρίζουμε. Το έργο αυτό δεν πρέπει να πάει χαμένο.
<P>
Από την 1η Μαΐου, θα είμαστε μια Κοινότητα 455 εκατομμυρίων ανθρώπων. Χρειαζόμαστε γερά και σαφή νομικά θεμέλια για τη μελλοντική Ευρωπαϊκή Ένωση, έτσι ώστε το οικοδόμημα αυτό να μπορέσει να παραμείνει ενωμένο. Στον πυρήνα του συντάγματος βρίσκονται τα μέσα με τα οποία μπορούμε να συμφωνήσουμε σε κοινές μεθόδους και να επιλύσουμε ειρηνικά τις συγκρούσεις συμφερόντων και τις διαμάχες. Εν ολίγοις, το σύνταγμα αφορά ένα ειρηνικό μέλλον για την ήπειρό μας, και είναι ένα σχέδιο που δεν πρέπει να επιτρέψουμε να αποτύχει.
<SPEAKER ID="6" LANGUAGE="ES" NAME="Barón Crespo (PSE )." AFFILIATION="Taoiseach">
<P>
Ο έχει αναλάβει αυτό το έργο και θα πρότεινα στην ιρλανδική Προεδρία –μια χώρα ποίησης και λογοτεχνίας– να θυμάται τη φράση ενός μεγάλου Ευρωπαίου, γάλλου πολίτη, που πρότεινε τις Ηνωμένες Πολιτείες της Ευρώπης τον 19ο αιώνα, του Βίκτορα Ουγκώ, ο οποίος είπε: το μέλλον έχει πολλά ονόματα. Για τους αδύναμους, είναι το ανέφικτο. Για τους δειλούς, το άγνωστο. Για τους γενναίους, η ευκαιρία.
<P>
Πιστεύω ότι αυτή η στιγμή έχει έρθει, διότι πρέπει να θυμόμαστε ότι, σύμφωνα με το Ευρωβαρόμετρο, ο ενθουσιασμός για την Ευρώπη μειώνεται σε όλες σχεδόν τις χώρες μας. Ωστόσο, το 78% των ευρωπαίων πολιτών τάσσεται υπέρ ενός Συντάγματος, συμπεριλαμβανομένων των Βρετανών –το 51%– γεγονός που είναι ενδιαφέρον.
<P>
Σε σχέση με τις δημοσιονομικές προοπτικές –που επίσης συνεχίζουν να είναι ένα αμφιλεγόμενο θέμα– υποστηρίζουμε την παρουσίαση της πρότασης της Επιτροπής για τις δημοσιονομικές προοπτικές σύμφωνα με τις αρμοδιότητές της, και δεν μπορούμε να δεχτούμε ένα παζάρεμα προς τα κάτω, κυρίως τη στιγμή της διεύρυνσης. Το Κοινοβούλιο θα μπορούσε να πει ότι τάσσεται υπέρ του 1,40% του ΑΕγχΠ. Εμείς δεχτήκαμε την πρόταση της Επιτροπής, αλλά δεν πιστεύουμε ότι το παζάρεμα είναι θετικό μήνυμα για το μέλλον.
<P>
Σε ένα κοινοβουλευτικό σύστημα, το σημαντικό είναι η ικανότητα δημιουργίας πλειοψηφιών, και αυτό γίνεται σύμφωνα με ένα πρόγραμμα. Επομένως, κύριε Poettering, δεν έχει νόημα να ανακοινώνουμε βέτο εκ των προτέρων. Εμείς είμαστε επίσης διατεθειμένοι να κερδίσουμε τις εκλογές και στη συνέχεια είμαστε διατεθειμένοι να συνάψουμε έναν προοδευτικό και ευρωπαϊκό συνασπισμό. Θα πρέπει τώρα να δούμε πόσο διατεθειμένοι είστε εσείς να πράξετε το ίδιο.
<SPEAKER ID="7" LANGUAGE="" NAME="Watson (ELDR )." AFFILIATION="(">
<P>
Θα ήθελα επίσης να σας ευχαριστήσω, κύριε Προεδρεύων του Συμβουλίου, που βγήκατε εκτός κειμένου στα σχόλιά σας. Η φράση σας ότι “μπορεί να επιτευχθεί συναίνεση στο πλαίσιο μιας διαδικασίας που θα οδηγεί σε ένα συμπέρασμα” είναι από τις καλύτερες του Sir Humphrey. Χαίρομαι που διαπιστώνω ότι είναι ακμαίος και καλά στο .
<P>
Τα πιθανά προβλήματα μιας ΕΕ 25 μελών είναι οδυνηρά ξεκάθαρα. Η Ένωση δεν μπορεί να λειτουργήσει αποτελεσματικά χωρίς θεσμική μεταρρύθμιση. Είναι καιρός να σταματήσουμε να προσποιούμαστε ότι, αν η ΔΚΔ αποτύχει, η ζωή θα συνεχιστεί κατά κάποιο τρόπο. Ξεχάστε το επαίσχυντο πολωνικό σύνθημα “Νίκαια ή θάνατος”. Για μια διευρυμένη Ευρώπη, η Νίκαια θάνατος.
<P>
Λυπούμαι που η ευρωπαϊκή αριστερά, η οποία μας έδωσε την εμπνευσμένη ηγεσία του Ζακ Ντελόρ, δείχνει τώρα να μην έχει πίστη στο μέλλον της ηπείρου μας. Η διμοιρία του κ. Poettering φαίνεται να ενδιαφέρεται περισσότερο για το πώς θα κάνει υποχείριό της τον επόμενο Πρόεδρο της Επιτροπής παρά για το περιεχόμενο του προγράμματός του. Μπορεί, κύριε Poettering, ο Wilfred Martens να ισχυρίζεται ότι τα μέλη της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών είναι “ασυμβίβαστα ευρωπαϊστές”: εμένα μου φαίνεστε να είστε περισσότερο ευρωπαϊστές! Μιλάτε εξ ονόματος όλων στην Ομάδα σας ή εξ ονόματος μιας μερίδας μόνο;
<SPEAKER ID="8" LANGUAGE="FR" NAME="Wurtz (GUE/NGL )." AFFILIATION="">
<P>
    Κύριε Πρόεδρε, ένα από τα καθήκοντα του Ευρωπαϊκού Συμβουλίου θα πρέπει να είναι η αξιολόγηση των επιπτώσεων της στρατηγικής της Λισαβόνας, και στο πλαίσιο αυτό το Συμβούλιο θα μπορούσε να αναλογιστεί το δίδαγμα που –θεωρώ ότι– συνάγεται από το έγγραφο που του διαβίβασε η Επιτροπή, στο οποίο επιβεβαιώνεται η ασυμβατότητα μεταξύ της προσέγγισης της ελεύθερης αγοράς, η οποία χαρακτηρίζει την τρέχουσα πολιτική της Ένωσης, και ενός προωθημένου κοινωνικού προτύπου, το οποίο εδράζεται στις ικανότητες των ανθρώπων και το οποίο εδράζεται στην απουσία ελιτισμού και στην ενθάρρυνση των ικανοτήτων των ανθρώπων. Βεβαίως, θα ήθελα να καθησυχάσω τον Επίτροπο κ. Kinnock, λέγοντάς του ότι το έγγραφο της Επιτροπής απέφυγε επιμελώς να καταλήξει σε τέτοια συμπεράσματα ως προς τα τέσσερα έτη εφαρμογής της στρατηγικής της Λισαβόνας. Όμως οι περιφράσεις και οι λοιποί υπαινιγμοί που χρησιμοποιεί καταδεικνύουν τη δύσκολη θέση στην οποία έχουν περιέλθει οι συντάκτες του εγγράφου σχετικά με την αποτίμηση που είναι υποχρεωμένοι να εκπονήσουν.
<P>
Έτσι, στη Λισαβόνα η Ευρωπαϊκή Ένωση έθεσε την πλήρη απασχόληση ως στόχο της Ένωσης για το 2010. Πόσο έχουμε προχωρήσει; Η απασχόληση αντιστάθηκε σθεναρά – ή τουλάχιστον, αυτό διαβάζουμε στο έγγραφο, το οποίο εφευρίσκει μάλιστα τον πνευματώδη νεολογισμό περί ετεροχρονισμένης βελτίωσης της κατάστασης της απασχόλησης, πριν αναγνωρίσει την πικρή αλήθεια, ότι δηλαδή η ζώνη του ευρώ για πρώτη φορά στην τελευταία δεκαετία έχει σημειώσει υποχώρηση, καταγράφοντας το 2003 απώλειες 200 000 θέσεων απασχόλησης με καθαρούς όρους, ενώ το ποσοστό της ανεργίας αναμένεται να αυξηθεί ελαφρώς κατά το 2004.
<P>
Η Λισαβόνα είχε επίσης ορίσει ως φιλοδοξία να καταστεί η Ένωση, στο ίδιο χρονικό περιθώριο, η πιο ανταγωνιστική και δυναμική οικονομία της γνώσης παγκοσμίως. Πώς αποτιμά η Επιτροπή τη μέχρι τούδε κατάσταση στην έκθεση ενδιάμεσης αξιολόγησης; Θεωρεί ότι η δυναμική της στρατηγικής της Λισαβόνας επέφερε αδιαφιλονίκητη πρόοδο και επέτρεψε να δρομολογηθεί η απαιτούμενη μετάβαση προς μια ανταγωνιστική οικονομία της γνώσης, κλπ. Εν συνεχεία, παρατίθεται η ωμή πραγματικότητα. Μετά από τέσσερα έτη εφαρμογής της στρατηγικής της Λισαβόνας, η Επιτροπή αναφέρει ότι ο αριθμός των νέων που εγκαταλείπουν το σχολικό σύστημα χωρίς να διαθέτουν προσόντα υπερέβη το 18% για το 2003, ενώ το 17,2% των νέων Ευρωπαίων ηλικίας 15 ετών δεν κατέχουν ούτε τις ελάχιστες απαιτούμενες δεξιότητες – ανάγνωση, γραφή, αριθμητική. Αυτά τα αναφέρει η Επιτροπή. Στη σκληρή αυτή διαπίστωση προστίθεται η αναφορά στη μείωση των συνολικών επενδύσεων, δημοσίων και ιδιωτικών, εις βάρος των τομέων προτεραιότητας, όπως τους έχει ορίσει η στρατηγική της Λισαβόνας, ήτοι η έρευνα, η καινοτομία, η εκπαίδευση και η κατάρτιση. Τέλος, το κείμενο της Επιτροπής προτείνει έναν νέο, τολμηρό ορισμό για μια επίσης κομβική ιδέα της στρατηγικής της Λισαβόνας: η προσέγγιση της αειφόρου ανάπτυξης αρχίζει να λαμβάνεται υπόψη στον ορισμό των πολιτικών, και πολλά κράτη μέλη έχουν ξεκινήσει μεταρρυθμίσεις στο συνταξιοδοτικό τους σύστημα, προκειμένου να αντιμετωπίσουν τα προβλήματα του γήρατος. Εάν είναι αυτός ο ορισμός της αειφόρου ανάπτυξης, τότε το Συμβούλιο απαρτίζεται από οικολόγους.
<SPEAKER ID="9" LANGUAGE="DE" NAME="Voggenhuber (Verts/ALE )." AFFILIATION="(Χειροκροτήματα)">
<P>
    Κύριε Πρόεδρε, κύριε Προεδρεύων, κάπου στο Παρίσι, υπό τη φροντίδα του Προέδρου της Συνέλευσης, Valéry Giscard d’Estaing, υπάρχει ένας μεγάλος πίνακας ο οποίος, στην τελευταία συνεδρίαση της Συνέλευσης, τοποθετήθηκε στο μπροστινό μέρος της αίθουσας συνεδριάσεων. Όλα τα μέλη της Συνέλευσης έβαλαν την υπογραφή τους εκεί, δηλώνοντας με αυτόν τον τρόπο τη συγκατάθεσή τους στο σπουδαίο σχέδιο Συνταγματικής Συνθήκης της Συνέλευσης.
<P>
Εχθές ζήτησα από τον Πρόεδρο Giscard d’Estaing να παραχωρήσει αυτόν τον πίνακα. Προτείνω να εκτεθεί μπροστά από την επόμενη σύνοδο κορυφής των αρχηγών κρατών και κυβερνήσεων, ορισμένοι εκ των οποίων ξέχασαν τελείως ότι έστειλαν τους προσωπικούς τους αντιπροσώπους να συμμετέχουν στη συνταγματική διαδικασία και ότι οι υπογραφές αυτών των αντιπροσώπων μαρτυρούν ότι έχουν εγκρίνει το αποτέλεσμα των διαβουλεύσεων της Συνέλευσης. Επιπλέον, αυτό ίσως κάνει τους αρχηγούς κρατών και κυβερνήσεων να θυμηθούν τι ήταν η Συνέλευση και τι πέτυχε.
<P>
Η Συνέλευση είχε στόχους. Οι στόχοι αυτοί αφορούσαν πολύ απλά τη δημοκρατία, την αποτελεσματικότητα και τη θέση της Ευρώπης στον κόσμο. Τι οδήγησε τις κυβερνήσεις να διατυπώσουν τις 320 προτάσεις, για τις οποίες εμείς εδώ έχουμε ενημερωθεί; Ένα και μόνο κίνητρο: περισσότερη εξουσία για τις εθνικές κυβερνήσεις. Αυτός είναι ο μοναδικός τους στόχος. Και οι 320 προτάσεις έχουν τον ίδιο κοινό παρανομαστή: όχι περισσότερη κοινωνική Ευρώπη, όχι περισσότερη δημοκρατία, όχι περισσότερα θεμελιώδη αστικά και λοιπά δικαιώματα, όχι περισσότερος κοινοβουλευτισμός, όχι άλλες προσπάθειες για την οικοδόμηση μιας αποτελεσματικής ΕΕ· μόνο περισσότερη εξουσία για τις ίδιες. Το αν αυτό διαταράσσει τη δημοκρατική ισορροπία, το αν αποτελεί μια προσβολή των δημοκρατικών αρχών ή στερεί από τα κοινοβούλια τα πολιτικά τους δικαιώματα, δεν έχει καμία σημασία γι’ αυτές.
<P>
Θαυμάζω την ευγενή υπομονή των αξιότιμων βουλευτών του παρόντος Σώματος. Κάθε τέσσερις εβδομάδες, υποβάλουμε μια αναφορά υπό τη μορφή ψηφίσματος: “Καλή μας Διακυβερνητική Διάσκεψη, παρακαλούμε ταπεινά να μπορεί η δημοκρατία να υπάρχει παράλληλα με την εξουσία των κυβερνήσεων· απευθύνουμε έκκληση για θεμελιώδη δικαιώματα, συμπεριλαμβανομένων των αστικών δικαιωμάτων· σε εκλιπαρούμε να αφήσεις τον κοινοβουλευτισμό να υπάρχει μαζί με την εξουσία των κυβερνήσεων”. Πέντε μήνες! Χρειάστηκαν 105 άνθρωποι και 16 μήνες για να δημιουργηθεί ένα ευρωπαϊκό σύνταγμα, αλλά χρειάστηκαν 25 κυβερνήσεις σε 5 μόνο μήνες για να το κάνουν κομματάκια.
<SPEAKER ID="10" LANGUAGE="" NAME="Collins (UEN )." AFFILIATION="(">
<P>
    Κύριε Πρόεδρε, καταρχάς, θα ήθελα να εκφράσω τις ειλικρινείς ευχαριστίες μου και την εκτίμησή μου προς τον Προεδρεύοντα του Συμβουλίου για την πολύ ανοικτή, ειλικρινή και σαφή παρουσίαση που έκανε σήμερα το πρωί· δείχνει ξεκάθαρα τον σεβασμό του προς το Κοινοβούλιο, για τον οποίο τον ευχαριστώ. Ευχαριστώ επίσης τον Αντιπρόεδρο της Επιτροπής, τον κ. Kinnock, για τα συγχαρητήρια και τις ευχές του να κερδίσει η Ιρλανδία το , ιδιαίτερα μετά τη φοβερή νίκη της ομάδας μας στο Twickenham το περασμένο Σαββατοκύριακο.
<P>
Μια ισχυρή, ανταγωνιστική και σταθερή οικονομία είναι απαραίτητη, προκειμένου να υπάρξει βιώσιμη ανάπτυξη και καλύτερη ποιότητα ζωής για τους πολίτες της Ευρώπης. Πρέπει να κάνουμε περισσότερα για να προωθηθεί η στρατηγική της Λισαβόνας, ώστε να διασφαλίσουμε ότι η Ένωση θα γίνει έως το 2010 η πιο ανταγωνιστική οικονομία στον κόσμο που θα βασίζεται στη γνώση. Για να δημιουργήσουμε περισσότερες και καλύτερες ποιοτικά θέσεις εργασίας στην Ευρώπη, πρέπει να εφαρμόσουμε ένα ευρύ φάσμα πολιτικών σε ευρωπαϊκό επίπεδο. Γνωρίζουμε ότι η εσωτερική αγορά λέγεται ότι έχει δημιουργήσει περισσότερες από 2,5 εκατομμύρια θέσεις εργασίας τα τελευταία μόνο δέκα χρόνια. Πρέπει να υλοποιήσουμε πλήρως την πρωτοβουλία Δράση για την Οικονομική Μεγέθυνση, η οποία θα έχει ως αποτέλεσμα περισσότερες επενδύσεις στα ευρωπαϊκά δίκτυα ενέργειας και μεταφορών. Η πρωτοβουλία Δράση για την Οικονομική Μεγέθυνση πρέπει επίσης να διασφαλίσει ότι μέχρι το 2010 θα επιτευχθεί ο στόχος του 3% του ΑΕΠ της Ένωσης για επενδύσεις στην έρευνα και ανάπτυξη. Όλη η νέα ευρωπαϊκή νομοθεσία πρέπει να δοκιμαστεί αυστηρά για τις επιπτώσεις της στις επιχειρήσεις και την ανταγωνιστικότητα. Το σχέδιο δράσης για τις χρηματοπιστωτικές υπηρεσίες πρέπει να υλοποιηθεί προκειμένου να υπάρχει στην Ένωση μια ολοκληρωμένη αγορά χρηματοπιστωτικών υπηρεσιών έως το 2005. Πρέπει επίσης να θεσπιστεί στην Ένωση ένα κοινοτικό σύστημα διπλωμάτων ευρεσιτεχνίας.
<P>
Ο Προεδρεύων του Συμβουλίου, ο πρωθυπουργός Bertie Ahern, θα παρουσιάσει σε αυτή τη συνάντηση μια εκτίμηση για την κατάσταση των διαπραγματεύσεων όσον αφορά τη Συνθήκη της ΕΕ. Ο κ. Ahern επιτάχυνε τη διαδικασία των διαπραγματεύσεων με άλλες κυβερνήσεις της ΕΕ, σε μια προσπάθεια να προχωρήσουν γρήγορα οι συζητήσεις σχετικά με τα βασικά θέματα ουσίας.
<P>
Όλοι γνωρίζουμε ότι προκειμένου να εκσυγχρονιστεί η Ευρωπαϊκή Ένωση και να γίνει πιο αποτελεσματική σε μια κοινότητα 25 κρατών μελών, πρέπει να θεσπίσουμε μια νέα συνθήκη. Σε αυτή η διαδικασία θα πρέπει να διαφυλαχθεί η αναγνώριση του ρόλου των μικρότερων κρατών, που θα πρέπει να προστατευθεί και σε κάθε νέο μελλοντικό θεσμικό πλαίσιο. Δεν είναι ποτέ εύκολη η επίτευξη μιας συμφωνίας και γι’ αυτόν τον λόγο η θέσπιση μιας νέας ευρωπαϊκής συνθήκης παίρνει χρόνο. Οι διαπραγματεύσεις αυτές δεν θα πρέπει να αποδυναμωθούν από ένα συγκεκριμένο γεγονός, δηλαδή ότι η διεύρυνση της Ένωσης θα γίνει την 1η Μαΐου 2004. 
<SPEAKER ID="11" LANGUAGE="DA" NAME="Bonde (EDD )." AFFILIATION="">
<P>
Η Ομάδα για την Ευρώπη της Δημοκρατίας και της Διαφοράς θα συστήσει ευγενικά στους ψηφοφόρους της να απορρίψουν ένα Σύνταγμα που θα έδινε στην ΕΕ νομοθετική εξουσία σε 15 νέους τομείς, αντί να περιορίζει την ΕΕ σε διασυνοριακά ζητήματα· κάτι τέτοιο θα καταργούσε το δικαίωμα της αρνησικυρίας σε περίπου 40 τομείς, αντί να δώσει τον τελευταίο λόγο στους ψηφοφόρους και τους εκλεγμένους αντιπροσώπους τους· κάτι τέτοιο θα απαιτούσε αναγνώριση της ανωτερότητας του Συντάγματος της ΕΕ έναντι των εθνικών συνταγμάτων και όχι σεβασμό των συνταγμάτων των κρατών μελών. Εφιστούμε ιδιαίτερα την προσοχή όσον αφορά τη δυνατότητα των πρωθυπουργών να αλλάξουν το σύνταγμα χωρίς να ζητήσουν τη γνώμη των ψηφοφόρων.
<P>
Τέλος, ένα σύντομο ερώτημα προς τον κ. Watson: εάν η Συνθήκη της Νίκαιας είναι καταστρεπτική για τη διεύρυνση, γιατί, τότε, την συνέστησε η Ομάδα του Ευρωπαϊκού Κόμματος των Φιλελευθέρων, Δημοκρατών και Μεταρρυθμιστών; 
<SPEAKER ID="12" LANGUAGE="FR" NAME="Berthu (NI )." AFFILIATION="">
<P>
    Κύριε Πρόεδρε, λίγο πριν από την εαρινή σύνοδο του Ευρωπαϊκού Συμβουλίου, η πλειονότητα των ερωτηθέντων στις σφυγμομετρήσεις τάχθηκε υπέρ του Ευρωπαϊκού Συντάγματος – όπως ανέφερε και ο κ. Barón Crespo. Ωστόσο, θα πρέπει να προσθέσω διευκρινιστικά, ότι τάχθηκαν υπέρ χωρίς να έχουν την παραμικρή ιδέα σχετικά με τον νομικό ορισμό της έννοιας του συντάγματος ούτε με το περιεχόμενο του συγκεκριμένου εκπονηθέντος Συντάγματος. Συνεπώς, μπορούμε να συμπεράνουμε ότι οι άνθρωποι αυτοί διάκεινται ευνοϊκά προς την ιδέα της διασάφησης των σχέσεων μεταξύ της Ένωσης και των μελών της. Εντούτοις, δεν μπορούμε να συναγάγουμε τίποτε περισσότερο.
<P>
Στη βάση αυτή και σύμφωνα με τις δηλώσεις στις οποίες προέβησαν μόλις το Συμβούλιο και η Επιτροπή, αλλά και στο πλαίσιο των χθεσινών δηλώσεων του κ. Giscard d’Estaing προς την Επιτροπή Συνταγματικών Υποθέσεων, βλέπουμε να σχηματίζεται η πιθανότητα μιας φεντεραλιστικής στρατηγικής, η οποία φρονώ ότι είναι εξαιρετικά δυσάρεστη. Μπορούμε μάλιστα να την περιγράψουμε ως εξής: εξαγγελία ενός καταρχήν συμβιβασμού, ακριβώς πριν από τις ευρωπαϊκές εκλογές· θετική εντύπωση στον εκλογέα ο οποίος θα ψηφίσει χωρίς να έχει εξετάσει ένα γραπτό κείμενο· τέλος, εάν το αποτέλεσμα των εκλογών θεωρηθεί από τους υπέρμαχους του Συντάγματος επαρκώς ευνοϊκό, τότε θα διακοινωθεί ότι οι συγκεκριμένες εκλογές έχουν αξία διαβούλευσης και ότι αυτή η διαβούλευση θα εξαιρούσε από την υποχρέωση κάθε είδους δημοψηφίσματος. Η στρατηγική αυτή θα μπορούσε να παρακάμψει τον δημοκρατικό διάλογο, και μάλιστα –τι παράδοξο– τη στιγμή που διατυπώνεται ότι η παλαιά μέθοδος Monnet είναι πλέον παρωχημένη, διότι στερείται επαρκούς διαφάνειας.
<SPEAKER ID="13" LANGUAGE="DE" NAME="Brok (PPE-DE )." AFFILIATION="(Χειροκροτήματα)">
<P>
Με τον κ. Hänsch, τον κ. Duff και άλλους, επισκεφθήκαμε πολλές άλλες πρωτεύουσες τους τελευταίους μήνες και αποκομίσαμε την εντύπωση ότι όλοι επιθυμούν την ολοκλήρωση της συνθήκης. Μόνο σε ένα συγκεκριμένο σημείο αποδείχτηκε αδύνατο να επιτευχθεί συμφωνία. Ωστόσο, μου φαίνεται ότι οι απόψεις έχουν αρχίσει να συγκλίνουν και ότι αυτοί που αντιτίθενται στη συμφωνία είναι τώρα λιγότεροι. Για τον λόγο αυτόν, και επειδή θα γίνεται ολοένα και δυσκολότερο όσο περνά ο καιρός, πρέπει να ενθαρρύνουμε την ιρλανδική Προεδρία να προτείνει στη σύνοδο κορυφής στις 25 Μαρτίου να συγκληθεί μια έκτακτη σύνοδος κορυφής ακόμη και πριν από την 1η Μαΐου έτσι ώστε να επιτευχθεί συμφωνία.
<P>
Πιστεύω επίσης ότι δεν πρέπει να θέσουμε σε κίνδυνο την επίτευξη αυτού του στόχου διαιωνίζοντας τον μύθο ότι υπάρχει μια καθοριστική διαφορά ανάμεσα στα μεγάλα και τα μικρά κράτη μέλη. Στην 24χρονη θητεία μου ως βουλευτής αυτού του Σώματος, δεν έχω δει ούτε μία ψηφοφορία στο Συμβούλιο ή το Ευρωπαϊκό Κοινοβούλιο στην οποία οι εκπρόσωποι των μεγάλων κρατών μελών να παρατάσσονται ενάντια στους εκπροσώπους των μικρών κρατών μελών. Έτσι είναι τα πράγματα, και αυτός ο μύθος δεν πρέπει να στέκεται εμπόδιο στη λήψη αποφάσεων. Οι αρχηγοί κυβερνήσεων πρέπει να αναγνωρίσουν σαφώς την ευθύνη τους στο να διασφαλίσουν ότι ο μύθος αυτός δεν θα παρακωλύσει την πρόοδο, και δεν πρέπει να τον χρησιμοποιούν ως προκάλυμμα για να χρονοτριβούν.
<P>
Για τον λόγο αυτόν θέλω κάνω την εξής παρατήρηση: με αυτό το σχέδιο συντάγματος έχουμε μια αληθινά μοναδική ευκαιρία να φέρουμε κοντά το σύνολο της ενωμένης Ευρώπης μας βάσει της ισότητας των εθνών και των κυβερνήσεων. Αν αυτή η προσπάθεια αποτύχει, η Ευρώπη θα ξαναγίνει διαφορετικές ομάδες που προχωρούν με διαφορετικές ταχύτητες και με κάθε είδους εμπόδια ανάμεσά τους – όχι εν μία νυκτί, αλλά με σταθερό ρυθμό. Η ευθύνη για την εκμετάλλευση αυτής της ευκαιρίας βαραίνει τους 25 αρχηγούς κρατών και κυβερνήσεων, και πρέπει να την αποδεχθούν.
<P>
Επιτρέψτε μου να ολοκληρώσω κάνοντας μια σύγκριση με την παρούσα κατάσταση. Στη χώρα μου, η κοινοβουλευτική συνέλευση που συνήλθε στην εκκλησία του Αγίου Παύλου στη Φρανκφούρτη το 1848 ενέκρινε ένα δημοκρατικό σύνταγμα που θα είχε ανοίξει τον δρόμο για μια ενωμένη δημοκρατική Γερμανία, και το οποίο ο Βασιλιάς της Πρωσίας αρνήθηκε να εγκρίνει. Γνωρίζουμε όλοι καλά τις συνέπειες της απόφασής του για τη χώρα μου και για την Ευρώπη. Οι σημερινοί μονάρχες είναι οι αρχηγοί κρατών και κυβερνήσεων. Ελπίζω ότι δεν θα κάνουν το ίδιο μοιραίο λάθος που διέπραξε ο βασιλιάς της Πρωσίας το 1848.
<SPEAKER ID="14" LANGUAGE="IT" NAME="Napolitano (PSE )." AFFILIATION="(Χειροκροτήματα)">
<P>
    Κύριε Πρόεδρε, πιστεύω πως υπάρχει μια ανάγκη που τίθεται επιτακτικά: η ανάγκη να αντιμετωπισθούν με διαφάνεια και κατά τρόπο κατανοητό για την κοινή γνώμη, τους πολίτες και το Κοινοβούλιό μας τα ζητήματα που αφορούν τη Διακυβερνητική Διάσκεψη, ή μάλλον το σχέδιο Συντάγματος. Βλέπετε, κύριε Προεδρεύων του Συμβουλίου, και πιστεύω πως μπορώ να επιβεβαιώσω εκ μέρους της Επιτροπής Συνταγματικών Υποθέσεων, στο πλαίσιο της οποίας διεξήχθησαν τόσες πολλές συζητήσεις τις τελευταίες εβδομάδες, εκτιμούμε όλοι την αποφασιστικότητα και τη διακριτικότητα με την οποία κινείται η ιρλανδική Προεδρία. Είναι, όμως, γεγονός ότι εδώ και τρεις μήνες έχουμε πλήρη άγνοια. Μετά το μεγάλο δείγμα διαφάνειας που επέδειξε επί δεκαέξι μήνες η Συνέλευση, είμαστε τώρα στο απόλυτο σκότος. Μας μιλήσατε για μια σειρά σημαντικών θεσμικών και μη ζητημάτων που ετέθησαν στην ιρλανδική Προεδρία. Ποια είναι τα ζητήματα αυτά; Και από ποιον ετέθησαν; Από ποιες και από πόσες κυβερνήσεις; Δεν το γνωρίζουμε. Μιλήσατε με τόνους αισιοδοξίας –πράγμα που επίσης σας αναγνωρίζω– και είπατε ότι θα είναι σχετικά εύκολη η εξεύρεση της συναίνεσης στη μεγάλη πλειονότητα των ανοικτών ζητημάτων. Εμείς μπορούμε να κάνουμε μόνον εικασίες. Όσον αφορά τα πιο γνωστά ζητήματα, τα μόνα για τα οποία διεξήχθη ανοικτή συζήτηση, λαμβάνουμε σοβαρά υπόψη αυτό που είπε ενώπιον της επιτροπής μας ο κ. Giscard d’Estaing: δεν μπορεί με κανέναν τρόπο να τεθεί υπό αμφισβήτηση το κριτήριο της διπλής πλειοψηφίας στον υπολογισμό των ειδικών πλειοψηφιών. Επίσης, ο κ. Valéry Giscard d’Estaing ζήτησε να μην επανερχόμαστε, αφενός, στα μεγέθη της διπλής πλειοψηφίας και, αφετέρου, στο εύρος των ζητημάτων επί των οποίων θα επιτρέπεται η απόφαση με ειδική πλειοψηφία. Για τον σκοπό αυτόν, από τη στιγμή που αναφερθήκατε στα έγγραφα που παρουσίασε η ιταλική Προεδρία στις παραμονές του Συμβουλίου του Δεκεμβρίου, θα ήθελα να επαναλάβω ότι, κατά την άποψή μας, τα έγγραφα αυτά περιέχουν σοβαρές οπισθοδρομήσεις από αυτήν ακριβώς την άποψη, οι οποίες, κατά συνέπεια, δεν μπορούν να γίνουν δεκτές από το Ευρωπαϊκό Κοινοβούλιο.
<SPEAKER ID="15" LANGUAGE="" NAME="Duff (ELDR )." AFFILIATION="(">
<P>
    Κύριε Πρόεδρε, θα ήθελα να κάνω τέσσερις προτάσεις για να διευκολύνω τη ΔΚΔ να έχει μια επιτυχή έκβαση. Πρώτον, όσον αφορά τη μέθοδο λήψης αποφάσεων με ειδική πλειοψηφία, πρέπει να αυξήσουμε τον αριθμό των κρατών που απαιτούνται για να υπάρξει πλειοψηφία, ενώ την ίδια στιγμή θα αυξάνουμε και το ελάχιστο όριο πληθυσμού που απαιτείται για να δημιουργηθεί μια μειοψηφία η οποία θα μπορεί να μπλοκάρει τις αποφάσεις. Αυτό θα πρέπει να ευχαριστήσει τα μικρότερα κράτη και δεν θα πρέπει να φοβίσει τα μεγαλύτερα κράτη τα οποία ειλικρινά θέλουν να διευκολύνουν το Συμβούλιο στη λήψη αποφάσεων. Η εύλογη εξίσωση η οποία φαίνεται να συγκεντρώνει τη μεγαλύτερη υποστήριξη είναι 55-55.
<P>
Δεύτερον, η ΔΚΔ πρέπει να παραλείψει από το Σύνταγμα ένα συγκεκριμένο αριθμό για το μέγεθος της Επιτροπής, ένα συλλογικό σώμα το οποίο πρέπει να μεγαλώνει και να μικραίνει ανάλογα με την προσφορά και τη ζήτηση όπως κάθε εθνική διοίκηση. Θα πρέπει επίσης να παραλείψουμε την αρχή της ίσης περιτροπής. Ειλικρινά, μια Επιτροπή χωρίς εκπρόσωπο από τη Γαλλία είναι αδιανόητη. Ο ίδιος ο κ. Giscard d’Estaing παραδέχεται ότι η φόρμουλα της Συνέλευσης για την Επιτροπή δεν ήταν και το καλύτερο από τα πολλά μας επιτεύγματα και ο Επίτροπος Kinnock συμφωνεί.
<P>
Τρίτον, η ΔΚΔ θα πρέπει να συγκληθεί σε επίπεδο κορυφής, κατά προτίμηση πριν από την 1η Μαΐου, προκειμένου να μπορέσει να διεξαχθεί μια γνήσια πολιτική συζήτηση με ευρωπαϊκή διάσταση. Δυστυχώς, μέχρι στιγμής κάτι τέτοιο δεν έχει γίνει.
<SPEAKER ID="16" LANGUAGE="PT" NAME="Figueiredo (GUE/NGL )." AFFILIATION="">
<P>
Αυτές είναι οι πραγματικές προτεραιότητες, με τις οποίες οι άνδρες και οι γυναίκες των χωρών μας ελπίζουν ότι θα ασχοληθούμε πριν από τις ευρωπαϊκές εκλογές της 13ης Ιουνίου. 
<SPEAKER ID="17" LANGUAGE="NL" NAME="Maes (Verts/ALE )." AFFILIATION="">
<SPEAKER ID="18" LANGUAGE="PT" NAME="Ribeiro e Castro (UEN )." AFFILIATION="">
<P>
    Κύριε Πρόεδρε, κύριε Προεδρεύων του Συμβουλίου, κύριε Επίτροπε, κύριες και κύριοι, συμφωνώ με τις αρχικές δηλώσεις του κ. Poettering που επαινούν την ιρλανδική Προεδρία και τα επιτεύγματα μιας εκ των μικρότερων χωρών της ΕΕ. Αυτό αποδεικνύει σαφώς ότι θα ήταν λάθος να θέσουμε τέλος στο σύστημα της εκ περιτροπής Προεδρίας.
<P>
Συμφωνώ επίσης με το απόσπασμα που ανέφερε ο κ. Barón Crespo από τον Βίκτορα Ουγκώ, το οποίο λέει ότι “το μέλλον ανήκει στους γενναίους”. Συχνά συγκρίνω τη διαδικασία της ευρωπαϊκής ολοκλήρωσης με το επικό ποίημα σχετικά με τις ανακαλύψεις, στο οποίο ο μεγάλος πορτογάλος ποιητής του 16ου αιώνα, Καμόες, είπε ότι πλέαμε σε “έως τώρα ανεξερεύνητα νερά”. Πρέπει πράγματι να διατηρήσουμε ανοικτό το πνεύμα και αυτήν την τόλμη και ικανότητα για περιπέτεια.
<SPEAKER ID="19" LANGUAGE="IT" NAME="Bonino (NI )." AFFILIATION=",">
<P>
    Κύριε Πρόεδρε, κυρίες και κύριοι, γνωρίζω καλά πόσο σημαντική είναι αυτή η συζήτηση που αφορά το μέλλον της Ευρώπης. Θα ήθελα, ωστόσο, να εκμεταλλευθώ αυτήν την ευκαιρία για ένα επείγον ζήτημα που απασχολεί ιδιαίτερα εμάς τους Ριζοσπάστες και για το οποίο ο συνάδελφος κ. Dupuis έκανε επί τριάντα και πλέον ημέρες απεργία πείνας. Θεωρούμε πως είναι μια επείγουσα ανάγκη για το παρόν της Ευρώπης, που δυστυχώς δεν αντιμετωπίσθηκε ως τέτοια στο πρόσφατο ευρωπαϊκό παρελθόν. Κύριε Προεδρεύων του Συμβουλίου, κύριοι Επίτροποι, θέλω να επανέλθω ακόμα μια φορά στην περίπτωση της Τσετσενίας. Η συζήτηση αυτή είναι ασφαλώς σημαντική για το μέλλον και για τα όργανα, αλλά αν αφήσουμε έτσι το παρόν, τις φρικαλεότητες του παρόντος, χάνουμε την αξιοπιστία που χρειαζόμαστε για να οργανώσουμε ένα διαφορετικό μέλλον. Λοιπόν, κύριε Πρόεδρε, κύριε Προεδρεύων του Συμβουλίου, κυρίες και κύριοι, όπως όλοι γνωρίζουν –και κανείς δεν αντέδρασε– κατά τη διάρκεια των τελευταίων εβδομάδων, οι ρωσικές αρχές οργάνωσαν, με την κάλυψη των ανδρείκελων της κυβέρνησης στην Τσετσενία, μια σειρά τριάντα περίπου συλλήψεων μελών της οικογένειας του Umar Khambiev τσετσένου υπουργού Υγείας και απεσταλμένου του εκλεγμένου Προέδρου Aslan Maskhadov. Ο αδελφός του, Magomed υπουργός Άμυνας, παραδόθηκε για να αποφύγει περαιτέρω αιματοχυσίες.
<P>
Από τις 29 Φεβρουαρίου, κατά τη διάρκεια των δραματικών επιχειρήσεων, δεκάδες μασκοφόρων ενόπλων από τις ρωσικές ένοπλες δυνάμεις και την τσετσενική εθνοφρουρά περικύκλωσαν χωριά, παραβίασαν σπίτια, ξυλοκόπησαν, προπηλάκισαν και απείλησαν με δολοφονία όλους τους Khambiev· απήγαγαν και πήραν μαζί τους τα μέλη της οικογένειας Khambiev που εντόπισαν στην περιοχή. Για τους ανθρώπους αυτούς δεν έχουμε πλέον νέα. Στο Benoi, τόπο καταγωγής των Khambiev, έφθασαν επτακόσιοι άνδρες με τεθωρακισμένα, οι οποίοι, αφού ξυλοκόπησαν τους κατοίκους και κατέστρεψαν ό,τι μπορούσαν να καταστρέψουν, απήγαγαν επτά ανθρώπους και απαίτησαν την παράδοση του Umar και του Magomed.
<P>
Κύριε Προεδρεύων του Συμβουλίου, κύριε Επίτροπε, κυρίες και κύριοι βουλευτές, πιστεύω πως αυτό που συμβαίνει στην Ευρώπη πρέπει να αποτελέσει τμήμα του πολιτικού μας παρόντος – και το Σώμα αυτό έχει επανειλημμένα εκφραστεί προς αυτήν την κατεύθυνση, τόσο από ανθρωπιστική όσο και από πολιτική πολλές φορές άποψη. Ανησυχίες έχει ήδη εκφράσει και η αμερικανική κυβέρνηση. Ζητούμε, βάσει των Συμβάσεων της Γενεύης, να επιτραπεί στον Ερυθρό Σταυρό να επισκεφθεί την οικογένεια Khambiev και τον υπουργό Άμυνας κ. Khambiev. Οι Συμβάσεις της Γενεύης πρέπει να γίνονται σεβαστές, κύριε Πρόεδρε. Εμείς θα απευθύνουμε αμέσως μια ερώτηση στο Συμβούλιο, αλλά πιστεύω πως είναι καθήκον μας να αντιδράσουμε τουλάχιστον σε αυτές τις μεθόδους. Όχι μόνο με τη ριζοσπαστική μη βία αλλά και με την ευρωπαϊκή πολιτική παρουσία και τον σεβασμό των Συμβάσεων της Γενεύης. Κατορθώσαμε να επισκεφθεί ο Ερυθρός Σταυρός ακόμη και τον Σαντάμ Χουσεΐν· είναι αδύνατον να μην μπορούμε να το πετύχουμε και σε αυτήν την περίπτωση. 
<SPEAKER ID="20" LANGUAGE="" NAME="Doyle (PPE-DE )." AFFILIATION="(">
<P>
    Κύριε Πρόεδρε, χαίρομαι που βλέπω τον Επίτροπο Kinnock, αλλά πού είναι ο Επίτροπος Πρόντι; Ποια υπηρεσιακή υποχρέωση είναι πιο σημαντική από αυτή τη συζήτηση σήμερα; Ίσως μπορούμε να έχουμε μια απάντηση πριν από τη λήξη της συζήτησης.
<P>
Ο υπουργός κ. Roche, αλλά και ο ιρλανδός πρωθυπουργός, έχουν την ολόψυχη υποστήριξή μου για το δύσκολο καθήκον που έχουν μπροστά τους κατά τους προσεχείς μήνες έως τη διεύρυνση και τις ευρωπαϊκές εκλογές. Μια απλοποιημένη ενιαία Συνθήκη θα κάνει την ΕΕ των 25 πιο κατανοητή στους πολίτες της Ευρώπης, καθορίζοντας με σαφήνεια τις αρμοδιότητες της ΕΕ και των κρατών μελών. Θα εισαγάγει μεταρρυθμίσεις οι οποίες απλοποιούν τις εργασίες της ΕΕ και οι οποίες θα διευκολύνουν τη λήψη αποφάσεων σε μια διευρυμένη Ένωση.
<P>
Τέλος, πράγμα σημαντικό, θα βοηθήσει επίσης να διαλυθούν οι πολλοί μύθοι οι οποίοι αναπτύχθηκαν. Κυρίαρχος είναι ο μύθος ότι το σχέδιο της Συνθήκης οδηγεί στη δημιουργία του αποκαλούμενου υπερκράτους. Μια οντότητα που δεν μπορεί να επιβάλλει φόρους αυτόνομα, που δεν έχει τη δικαιοδοσία να διαχειρίζεται δημοσιονομικά ελλείμματα, που δεν έχει το δικαίωμα να συγκεντρώνει στρατιωτική δύναμη και, πιο σημαντικό, που δεν μπορεί να ενεργεί εκτός των αρμοδιοτήτων που της έχουν δώσει τα κράτη μέλη, δεν είναι συνταγή για υπερκράτος όση φαντασία και αν διαθέτει κανείς. Η ΕΕ μπορεί μόνο να δαπανήσει το πολύ 1,2% του συνολικού ΑΕΠ των κρατών μελών της. Αν το συγκρίνουμε με το μόνο υπερκράτος στον κόσμο σήμερα –τις Ηνωμένες Πολιτείες– του οποίου η ομοσπονδιακή κυβέρνηση δαπανά 20% του ΑΕΠ, αντιλαμβάνεστε πόσο ανόητη είναι αυτή η αιτίαση.
<P>
Το κυριότερο επίτευγμα του ευρωπαϊκού σχεδίου μέχρι σήμερα ήταν το ότι έθεσε τέρμα στον ανταγωνισμό και την αντιπαλότητα του τελευταίου αιώνα που έσπρωξαν την ήπειρο σε δύο παγκοσμίους πολέμους με τίμημα 56 εκατομμύρια ζωές. Η πρόσφατη ανάφλεξη στα Βαλκάνια υπογραμμίζει το λανθάνον ενδεχόμενο καταστροφής. Θα πρέπει να έχουμε το κουράγιο να χρησιμοποιήσουμε την εμπειρία και τη θέση μας στον κόσμο για να προαγάγουμε την ειρήνη και τη σταθερότητα στην παγκόσμια σκηνή και να αντιμετωπίσουμε τα προβλήματα των μετακινήσεων και της τρομοκρατίας στην πηγή, για παράδειγμα βοηθώντας ώστε να διασφαλιστεί ένα οικονομικό μέλλον για τα εκατομμύρια των νέων ανθρώπων που ζουν στη Μέση Ανατολή.
<SPEAKER ID="21" LANGUAGE="NL" NAME="Van den Berg (PSE )." AFFILIATION="">
<P>
Υπό το πρίσμα αυτό, είναι προτιμότερο να περιμένουμε λίγο ακόμα από το να μην έχουμε καθόλου σύνταγμα. Τονίζω εδώ για άλλη μια φορά ότι το κείμενο πρέπει πραγματικά να ωφελεί την Ευρώπη. Ας μην εκπονήσουμε άλλο ένα ασήμαντο έγγραφο, όπως συνέβη στη συνάντηση των αρχηγών κυβερνήσεων στη Νίκαια το 2000. Το σχέδιο Συντάγματος της Ευρωπαϊκής Συνέλευσης αποτέλεσε θετική εξέλιξη για την Ευρώπη και τους πολίτες της. Προβλέπει μια πιο δημοκρατική, κατανοητή και, κυρίως, αποφασιστική Ευρώπη. Για τον λόγο αυτόν, πρέπει να επιμείνουμε σε αυτές τις προτάσεις όσο το δυνατόν περισσότερο, χωρίς να μειώνουμε τα δικαιώματα του Ευρωπαϊκού Κοινοβουλίου, χωρίς να προσφεύγουμε σε παρασκηνιακές πολιτικές και χωρίς να χάσουμε τη διαφάνειά μας.
<SPEAKER ID="22" LANGUAGE="FR" NAME="Caudron (GUE/NGL )." AFFILIATION="">
<SPEAKER ID="23" LANGUAGE="PT" NAME="Nogueira Román (Verts/ALE )." AFFILIATION="">
<SPEAKER ID="24" LANGUAGE="DE" NAME="Martin, Hans-Peter (NI )." AFFILIATION="">
<SPEAKER ID="25" LANGUAGE="DE" NAME="Raschhofer (NI )." AFFILIATION="">
<SPEAKER ID="26" LANGUAGE="FR" NAME="Grossetête (PPE-DE )." AFFILIATION="">
<P>
Η Συντακτική Συνέλευση δεν σκιαγράφησε μόνο το πρόσωπο της νέας αυτής Ευρώπης, αλλά προχώρησε περαιτέρω. Σχημάτισε το σώμα της Ευρωπαϊκής Ένωσης προσδιορίζοντας με ακρίβεια τις αρμοδιότητές της και δίνοντας πνοή στη διαδικασία λήψης αποφάσεων. Δημιούργησε τις βασικές αρθρώσεις της, οι οποίες μάς είναι απαραίτητες για να προωθήσουμε το πολιτικό μας σχέδιο. Το σχέδιο Συντάγματος της Συνέλευσης –της οποίας προήδρευσε ο γάλλος πρώην Πρόεδρος, Giscard d’Estaing– είναι καλό, και πιστεύω ότι τούτο είναι κάτι που πρέπει να αναφέρουμε και να το επαναλάβουμε. Το σχέδιο αυτό συνιστά τον βέλτιστο συμβιβασμό, διότι, αντί να συνδυάσει τους εθνικούς θεσμούς, προτείνει μια νέα διάρθρωση η οποία ενισχύει την αποτελεσματικότητα, παρουσιάζει μεγαλύτερη σαφήνεια και συμπλέει με τον νέο τρόπο σκέψης.
<SPEAKER ID="27" LANGUAGE="IT" NAME="Tajani (PPE-DE )." AFFILIATION="">
<P>
    Κύριε Πρόεδρε, η ενωμένη Ευρώπη, η Ευρώπη των είκοσι πέντε, των είκοσι επτά ή των τριάντα κρατών, δεν θα μπορέσει να λειτουργήσει με ένα θεσμικό σύστημα που έχει εκπονηθεί για μια Ένωση έξι ή δεκαπέντε κρατών μελών. Χωρίς την έγκριση της Συνταγματικής Συνθήκης, κινδυνεύουμε στην καλύτερη των περιπτώσεων να έχουμε μια δέσμια και αδύναμη Ευρώπη, πολιτικά ανίκανη να δράσει και να πρωταγωνιστήσει στη διεθνή σκηνή, ενώ, στη χειρότερη περίπτωση, θα έχουμε την πολιτική κατάρρευση της Ένωσης, ήτοι μια επικίνδυνη οπισθοδρόμηση σε σχέση με τα μεγάλα βήματα προόδου που συντελέσθηκαν τα τελευταία χρόνια. Να γιατί είμαι πεπεισμένος ότι πρέπει να υποστηρίξομε τη διακριτική αλλά αποτελεσματική δράση της ιρλανδικής κυβέρνησης. Θα πρέπει ασφαλώς να βιαστούμε, να φθάσουμε στην υπογραφή της Συνθήκης πριν από τις εκλογές για την ανανέωση του Ευρωπαϊκού Κοινοβουλίου, αλλά θα πρέπει επίσης να πετύχουμε οπωσδήποτε, όπως επεσήμανε εχθές ο κ. Giscard d’Estaing στην Επιτροπή Συνταγματικών Υποθέσεων. Δεν μπορούμε, εν ολίγοις, να δεχθούμε σημαντικούς συμβιβασμούς που θα ακυρώνουν το πολύτιμο έργο της Συνέλευσης.
<P>
Πιστεύω πως είναι ορθό να ξεκινήσουμε τη διαδικασία από τα αποτελέσματα που επετεύχθησαν από την ιταλική Προεδρία, η οποία κατόρθωσε να αποσπάσει τη συναίνεση όλων των ενδιαφερομένων χωρών στο 90% του προτεινόμενου κειμένου. Τώρα απομένει μια επιπλέον προσπάθεια για να υπερβούμε τα εμπόδια που αφορούν, προπαντός, την ψηφοφορία με ειδική πλειοψηφία. Το ζήτημα, ωστόσο, δεν είναι μόνο τυπικό ή τεχνικό: το πραγματικό πρόβλημα που πρέπει να υπερβούμε είναι ο εγωισμός ορισμένων, που πρέπει να αντιμετωπίσουμε οπωσδήποτε. Πρέπει να συζητήσουμε, αλλά, εάν επιθυμούμε μια πολιτικά ισχυρή Ευρώπη που θα πρωταγωνιστεί στην ειρηνική δράση, ο εγωισμός αυτός πρέπει να ανατραπεί.
<SPEAKER ID="28" LANGUAGE="DE" NAME="Ferber (PPE-DE )." AFFILIATION="">
<P>
    Κύριε Πρόεδρε, κύριε Προεδρεύων του Συμβουλίου, κύριε Επίτροπε, κυρίες και κύριοι, επιτρέψτε μου να συνεχίσω από τις τελικές παρατηρήσεις του κ. Tajani. Εχθές, κύριε Προεδρεύων, σας παρέδωσα περισσότερες από 10 000 υπογραφές ατόμων από την εκλογική μου περιφέρεια που ζητούν τη συμπερίληψη στο προοίμιο της Συνθήκης μιας αναφοράς στη χριστιανική κληρονομιά της Ευρώπης. Ειλικρινά, κάθε οικοδόμημα που δεν είναι κτισμένο σε γερά θεμέλια είναι καταδικασμένο να καταρρεύσει. Δεν πρέπει να οικοδομήσουμε την Ευρώπη σε αδύναμα θεμέλια αλλά πάνω στην κοινή βάση που ενσωματώνει την κληρονομιά της ηπείρου μας. Ο πληθυσμός της εκλογικής μου περιφέρειας έχει μεγάλη εμπιστοσύνη στην ιρλανδική Προεδρία και πιστεύει ακράδαντα ότι θα μπορέσετε παρ’ όλα αυτά να υποβάλετε προτάσεις για τη συμπερίληψη μιας τέτοιας αναφοράς στο προοίμιο.
<SPEAKER ID="29" LANGUAGE="DE" NAME="Karas (PPE-DE )." AFFILIATION="">
<P>
    Κύριε Πρόεδρε, κυρίες και κύριοι, όσον αφορά το σύνταγμα, επιτρέψτε μου να πω ότι υποστηρίζω κάθε πρόταση των ομιλιών του κ. Voggenhuber και του κ. Brok. Εκείνοι που επιχειρούν να αποσυρθούν από το σχέδιο που εκπόνησε η Συνέλευση προσβάλλουν τους δικούς τους αντιπροσώπους και δείχνουν περιφρόνηση στα μέλη των εθνικών κοινοβουλίων και, κατ’ επέκταση, στους λαούς των δικών τους χωρών.
<P>
Από τα 105 μέλη της Συνέλευσης τα 84 ήταν εκπρόσωποι των εθνικών κοινοβουλίων και των αρχηγών κυβερνήσεων: αυτό καταδεικνύει εκ νέου πόσο στενά συμμετέχουν τα κράτη μέλη στις διαβουλεύσεις και στις διαδικασίες λήψης των αποφάσεων στην Ευρωπαϊκή Ένωση. Θέλουμε αυτό το Σύνταγμα, το χρειαζόμαστε και απαιτούμε την επίτευξη συμφωνίας πριν από την 1η Μαΐου.
<SPEAKER ID="30" LANGUAGE="FR" NAME="Sudre (PPE-DE )." AFFILIATION="">
<SPEAKER ID="31" LANGUAGE="FI" NAME="Matikainen-Kallström (PPE-DE )." AFFILIATION="">
<P>
    Κύριε Πρόεδρε, στην προσπάθειά μας να βρούμε λύσεις στα θέματα που αφορούν τις θεσμικές μεταρρυθμίσεις της ΕΕ και στα προβλήματα που προέκυψαν από την αποτυχία της Διακυβερνητικής Διάσκεψης, δεν πρέπει να ξεχνούμε την εσωτερική αγορά ούτε τη διατήρηση και βελτίωση της ανταγωνιστικότητας της οικονομίας μας. Η εφαρμογή της νομοθεσίας για την εσωτερική αγορά σε εθνικό επίπεδο συνιστά απαραίτητη προϋπόθεση για την επίτευξη των στόχων της Λισαβόνας. Η αύξηση του ελλείμματος εφαρμογής θα κατακερματίσει και θα εξανεμίσει τα πλεονεκτήματα της εσωτερικής αγοράς. Δεν πρέπει να ψέγουμε μόνο τα κράτη μέλη που προχωρούν με αργούς ρυθμούς στην υλοποίηση των στόχων της Λισαβόνας. Το Συμβούλιο Ανταγωνισμού οφείλει να καταστήσει τις εργασίες του αποτελεσματικότερες και να επανεισαγάγει το κομβικό ερώτημα: πώς θα επηρεάσει ο κάθε θεσπιζόμενος νόμος την ανταγωνιστικότητα της ΕΕ; Αλλά και για την Επιτροπή ήρθε η ώρα της μεγάλης εκκαθάρισης. Προς το παρόν, τα μέλη της Επιτροπής διαφοροποιούνται σημαντικά ως προς τις οδηγίες τους. Η προετοιμασία της δέσμης μέτρων για τα χημικά συνιστά χαρακτηριστικό παράδειγμα της συγκεκριμένης πρακτικής. Η ανταγωνιστικότητα της ΕΕ δεν βελτιώνεται με τέτοιους νόμους. Αντιθέτως, τίθεται σε σοβαρό κίνδυνο. Κατά το προσεχές φθινόπωρο, η Επιτροπή θα πρέπει να δημιουργήσει χαρτοφυλάκιο Επιτρόπου ανταγωνισμού, ο οποίος θα είναι αρμόδιος κατά κύριο λόγο για την υλοποίηση των στόχων της Λισαβόνας, καθώς και για τον συντονισμό και την αρμονική συνεργασία των Επιτρόπων Βιομηχανίας, Περιβάλλοντος και Απασχόλησης. Η ανταγωνιστικότητα και η ευημερία της Ευρώπης δεν είναι ουτοπία. Δεν χρειαζόμαστε νέα γιατροσόφια. Τα μέτρα εξυγίανσης υπάρχουν ήδη· επινοήθηκαν στη Λισαβόνα την άνοιξη του 2000. Η μοναδική υποχρέωση των κρατών μελών είναι να υλοποιήσουν τις δεσμεύσεις τους. 
<SPEAKER ID="32" LANGUAGE="" NAME="Evans, Jonathan (PPE-DE )." AFFILIATION="(">
<P>
    Κύριε Πρόεδρε, θέλω να εκφράσω τον θαυμασμό μου για την κατά τη γνώμη μου κομψή και μάλλον υπαινικτική ομιλία του κ. Roche για το αν πράγματι υπήρξε σημαντική πρόοδος στα θέματα της ΔΚΔ. Διαβάζουμε για την πιθανή αλλαγή θέσης της ισπανικής και της πολωνικής κυβέρνησης, ενώ παρόμοιες πληροφορίες υπάρχουν και για τη γερμανική κυβέρνηση. Ο Τύπος στο Ηνωμένο Βασίλειο λέει τώρα ότι ο κ. Μπλερ και ο κ. Μπερλουσκόνι γράφουν μαζί κοινές επιστολές –αυτή κι αν είναι φιλία!– και βλέπουμε τώρα ότι ο κ. Μπλερ θα μεταβεί αύριο στο Δουβλίνο για συνομιλίες με τον ιρλανδό πρωθυπουργό. Όπως είπε ο κ. Napoletano προηγουμένως στη συζήτηση, όλα αυτά είναι ασαφή και προκαλούν σύγχυση σε εμάς που είμαστε έξω.
<P>
Όλα αυτά υπογραμμίζουν το πόσο σημαντικό είναι να επαναδιατυπωθεί η απαίτηση για δημοκρατική νομιμότητα, κάτι που παραδέχτηκε ο Αντιπρόεδρος κ. Kinnock στην ομιλία του. Το βλέπω να γίνεται μέσω της διαδικασίας δημοψηφίσματος. Ο κ. Barón Crespo μας είπε ότι το 51% των πολιτών του Ηνωμένου Βασιλείου θέλει αυτό το Σύνταγμα. Μπορεί να το αμφισβητώ αλλά, σε αντίθεση με τους Εργατικούς συμμάχους του, θα χαρώ να τεθεί το θέμα σε δημοψήφισμα. Μπορώ να σας πω, κύριε Πρόεδρε, ότι περισσότερο από το 80% των ανθρώπων στη χώρα μου συμφωνεί. 
<SPEAKER ID="33" LANGUAGE="IT" NAME="Bodrato (PPE-DE )." AFFILIATION="">
<P>
Το Ευρωπαϊκό Κοινοβούλιο αποτέλεσε έναν ισχυρό υποστηρικτή της φεντεραλιστικής πολιτικής, όπως αναγνώρισε ο Προεδρεύων του Συμβουλίου, τη σύνεση και την αποφασιστικότητα του οποίου θαυμάσαμε σήμερα. Συμμεριζόμαστε επίσης την ανησυχία του: ο χρόνος είναι εχθρός της Συνταγματικής Συνθήκης. Πράγματι, βρισκόμαστε σε μια ιστορική καμπή και όχι μόνο γιατί η επανένωση της Ευρώπης καθιστά πιο δύσκολο και παράλληλα πιο αναγκαίο έναν Συνταγματικό Χάρτη, αλλά και γιατί στο προσεχές Ευρωπαϊκό Κοινοβούλιο θα υπάρξει μια σημαντική γενεαλογική ανανέωση των κοινοβουλευτικών ομάδων που οικοδόμησαν την Ευρωπαϊκή Κοινότητα. Το μέλλον της Ευρώπης απειλείται από το αδιέξοδο στη Διακυβερνητική Διάσκεψη, και μια νέα αποτυχία, αντί να λύσει το πρόβλημα του δημοκρατικού ελλείμματος, θα ενισχύσει τον κίνδυνο μιας δημοκρατίας χωρίς εκλογείς, που απειλείται από τον λαϊκισμό. Μια αποτυχία θα ήταν επίσης ένα αρνητικό μήνυμα για τον στόχο που θέσαμε ώστε να καταστεί ανταγωνιστικότερη η ευρωπαϊκή οικονομία, καθώς ο στόχος αυτός απαιτεί μεγαλύτερη οικονομική ολοκλήρωση, μεγαλύτερη κοινωνική συνοχή και μεγαλύτερη δημοκρατική διαφάνεια. Συμμεριζόμαστε, ωστόσο, την άποψη του κ. Kinnock: καλύτερα κανένα Σύνταγμα παρά μια Συνθήκη που απέχει από την πρόταση της Συνέλευσης. Ζητάμε, κατά συνέπεια, από το Συμβούλιο να βοηθήσει, με τις αποφάσεις του, στην αναζωπύρωση του ενθουσιασμού για μια πιο δημοκρατική Ευρώπη, ενωμένη στη διαφορετικότητά της και ικανή να αναπτύξει κοινή εξωτερική και αμυντική πολιτική. 
<SPEAKER ID="34" LANGUAGE="" NAME="Roche," AFFILIATION="Συμβούλιο">
<P>
Θα ξεκινήσω με τη στρατηγική της Λισαβόνας. Η συζήτηση αφορούσε κυρίως τη ΔΚΔ και θα επανέλθω σε αυτή. Ο κ. Watson έκανε έναν πολύ ενδιαφέροντα συσχετισμό μεταξύ της μελλοντικής προοπτικής της Ευρώπης και του νέου Συντάγματος. Συνέστησε να προχωρήσουμε ταυτόχρονα και στις δύο περιπτώσεις. Έχει δίκιο. Ο κ. Watson και ο κ. Collins έθεσαν σαφώς το θέμα της σημασίας της στρατηγικής της Λισαβόνας και της ανάγκης να παραμείνει η Λισαβόνα στο προσκήνιο. Και πάλι, έχουν δίκιο. Η κ. Sudre μόλις έκανε μια πολύ ενδιαφέρουσα παρατήρηση για τη σημασία της στρατηγικής όσον αφορά το μέλλον.
<P>
Θεωρώ εξαιρετικά ενδιαφέροντα όλα τα σχόλια που έγιναν για τη Διακυβερνητική Διάσκεψη και τη Συνταγματική Συνθήκη. Οι απόψεις της σαφούς και συντριπτικής πλειονότητας του Σώματος μου επιβεβαιώνουν τον επείγοντα χαρακτήρα του έργου που έχουμε να επιτελέσουμε. Ο κ. Duff είχε την καλοσύνη να μου επιστήσει την προσοχή σε μια πρόταση η οποία ετοιμάζεται για έγκριση από το Σώμα. Όπως μας υπενθύμισε ο κ. Barón Crespo, η πρόσφατη σφυγμομέτρηση του Ευρωβαρομέτρου δείχνει ότι οι λαοί της Ευρώπης θέλουν μια Συνταγματική Συνθήκη. Αυτή είναι μια πολύ σημαντική σφυγμομέτρηση. Παρατηρώ ότι ο βαθμός υποστήριξης της Συνταγματικής Συνθήκης ποικίλλει, αλλά το γεγονός ότι οι λαοί θέλουν μια Συνταγματική Συνθήκη είναι κάτι το οποίο πρέπει να λάβουμε σοβαρά υπόψη μας.
<P>
Ο καλός μου φίλος και συνάδελφος στη Συνέλευση, ο κ. Voggenhuber, μπορεί να είναι ήσυχος: θυμάμαι καλά εκείνη την ημέρα στη Συνέλευση που τσουγκρίσαμε τα ποτήρια μας, ακούσαμε την Ωδή στη Χαρά και υπογράψαμε όλοι σε μια πολύ μεγάλη κάρτα. Πρέπει να πω ότι δεν κατανοώ τον κάπως αρνητικό χαρακτηρισμό του Συντάγματος από έναν άλλο καλό φίλο – τον κ. Bonde. Συμφωνώ με την κ. Doyle, η οποία ήταν πολύ πιο εύστοχη, ότι αυτό το Σύνταγμα σίγουρα δεν προλειαίνει το έδαφος για κάποιο υπερκράτος.
<P>
Κατανοώ συνεπώς την απογοήτευση για το ότι δεν υπήρξε μεγαλύτερη ανάλυση, και επιβεβαιώνω επίσης ότι η Προεδρία ανυπομονεί να αδράξει όποια ευκαιρία υπάρξει. Παρατηρούμε ότι τον τελευταίο καιρό υπάρχει αλλαγή στις συμπεριφορές. Η ανάλυση του κ. Poettering, για παράδειγμα, ήταν πολύ ενδιαφέρουσα και έχει απόλυτο δίκιο ότι είναι εξαιρετικά σημαντικό να διατηρήσουμε τη δυναμική. Θα ήταν καταστροφικό να χαθεί.
<P>
Και ο κ. Brok είχε δίκιο. Όλοι λένε τώρα ότι θέλουν Σύνταγμα, αλλά μια από τις απογοητεύσεις του να ασκεί κανείς την Προεδρία είναι ότι όλοι λένε ότι θέλουν να πετύχουν αλλά αυτό συνοδεύεται πάντα από ένα “αλλά”. Ο κ. van den Berg έκανε επίσης μια πολύ ενδιαφέρουσα παρατήρηση· είπε ότι η Προεδρία θα πρέπει να έχει υπόψη ότι ένα δεύτερο ανεπιτυχές ραντεβού θα είναι καταστροφικό. Έχει απόλυτο δίκιο και πρέπει να εξισορροπήσουμε όλα αυτά τα θέματα καθώς προχωράμε.
<P>
Ένας αριθμός βουλευτών –ιδιαίτερα ο κ. Napoletano– έθιξαν το θέμα των λεπτομερειών. Έχει μιλήσει μαζί μου σε πολλές περιστάσεις για τα εκκρεμή ζητήματα.
<P>
Ο κ. Barón Crespo και ορισμένοι άλλοι ομιλητές ανέφεραν επίσης το θέμα του προϋπολογισμού. Όσον αφορά τον προϋπολογισμό, πιστεύω ότι η ισορροπημένη προσέγγιση είναι εκείνη που κατά πάσα πιθανότητα θα διασφαλίσει τη συμφωνία. Η ιταλική Προεδρία διατύπωσε μια πρόταση τον Δεκέμβριο η οποία βασιζόταν σε αυτό που προώθησε η Συνέλευση και στις συζητήσεις που είχε με εταίρους στη ΔΚΔ. Εξετάσαμε περαιτέρω το ζήτημα σε πρόσφατες διαβουλεύσεις, και με το Κοινοβούλιο, και συμφωνούμε ότι οι διαδικασίες επί του προϋπολογισμού πρέπει να λαμβάνουν υπόψη τη συνολική θεσμική ισορροπία.
<P>
Εν κατακλείδι, οφείλω να πω ότι απόλαυσα τη σημερινή συζήτηση. Πρέπει να πω ότι με εμψύχωσε, και είμαι ευγνώμων στους βουλευτές για τα θετικά τους λόγια και την ενθάρρυνσή τους. Οι βουλευτές με τους οποίους έχω μιλήσει προσωπικά γνωρίζουν την ιδιαίτερη ανησυχία μου, ενώ γνωρίζουν και τη φιλοδοξία της ιρλανδικής Προεδρίας να σημειώσει πρόοδο, αν μπορεί να επιτευχθεί πρόοδος. Προσβλέπω σε επιτυχή έκβαση του Ευρωπαϊκού Συμβουλίου στις 25 και 26 Μαρτίου.
<P>
Ο Επίτροπος Kinnock παρατήρησε ότι η ΔΚΔ είναι το πρώτο στάδιο. Αυτό ανέφεραν και άλλοι ομιλητές. Είναι αλήθεια. Το πρώτο στάδιο είναι η συμφωνία σε επίπεδο κυβερνήσεων κρατών μελών και το επόμενο στάδιο θα είναι να προχωρήσουμε στις διάφορες και πολυσχιδείς διαδικασίες επικύρωσης. Αυτό με φέρνει πίσω στο σημείο που έθιξα στην εισαγωγή μου: η καθυστέρηση δεν θα βοηθήσει τη διαδικασία επικύρωσης. Το επαναλαμβάνω. Ο χρόνος δεν είναι με το μέρος μας· πρέπει να καταλήξουμε σε συμφωνία στο θέμα αυτό, το συντομότερο δυνατόν, και η ιρλανδική Προεδρία φιλοδοξεί να το πετύχει.
<SPEAKER ID="35" LANGUAGE="" NAME="Kinnock, Neil," AFFILIATION="Επιτροπή">
<P>
     Κύριε Πρόεδρε, θα ήθελα να συμπληρώσω με ορισμένα σχόλια τις παρατηρήσεις που έκανε ο κ. Roche σε αυτή την πολύ ενδιαφέρουσα συζήτηση.
<P>
Θα πρέπει ίσως να ξεκινήσω ευχαριστώντας τον κ. Brok που υπενθύμισε στο Σώμα τη βασική πραγματικότητα ότι οι υγιείς διαχωριστικές γραμμές στη σύγχρονη Ευρώπη είναι ανάμεσα σε προβλήματα, και όχι –σε αντίθεση με αυτό που παρουσιάζεται σε ορισμένους πολιτικούς κύκλους και στον Τύπο– ανάμεσα σε μεγάλους και μικρούς. Αυτό είναι ένα θεμελιώδες ζήτημα και αν το κατανοήσει κανείς σημαίνει ότι κατανοεί ότι την Ένωση την δημιουργούν η δίκαιη ένταξη και τα αντιπροσωπευτικά δικαιώματα χωρών μεγάλου, μεσαίου και μικρού μεγέθους, και ότι αυτά καθιστούν την Ένωση μια σταθερή, αναπτυσσόμενη πεντηκονταετή επιτυχία, η οποία αντικαθιστά αιώνες σπουδαίας διπλωματίας από σπουδαίες κυβερνήσεις, που επανειλημμένα κατέληξαν σε τρομερά δεινά και πολέμους. Σε περιστάσεις όπως αυτή, καλό είναι να θυμόμαστε αυτά τα βασικά δεδομένα, όπως έκανε ο κ. Brok.
<P>
Κατά δεύτερον, έγιναν ενδιαφέρουσες αναφορές στη στρατηγική της Λισαβόνας την οποία, πρέπει να θυμόμαστε, συμφώνησαν ομόφωνα τα κράτη μέλη ώστε να διασφαλιστεί η πιο ανταγωνιστική και δυναμική οικονομία με βάση τη γνώση στον κόσμο έως το 2010. Σίγουρα δεν έχει υπάρξει μεγαλύτερη φιλοδοξία. Έχει ενδιαφέρον να προσέξουμε τι είπαν οι κκ. Wurtz, Collins, Ferber, Karas και η κ. Doyle για το θέμα. Αφού έχουμε δεσμευθεί όλοι να υποστηρίξουμε τη στρατηγική της Λισαβόνας –ίσως με διαφορετικό βαθμό ενθουσιασμού– η επιτυχία στην επίτευξη μιας τέτοιας δυναμικής και ανταγωνιστικής οικονομίας με βάση τη γνώση δεν θα ωθείται από διστακτικότητα στη μελλοντική ανάπτυξη της ενιαίας αγοράς, από ψευδείς οικονομίες με μειωμένες επενδύσεις δημόσιου και ιδιωτικού τομέα, ή από πλαφόν στις δημοσιονομικές προοπτικές που εμποδίζουν τη δέσμευση της Ευρωπαϊκής Ένωσης στην έρευνα και ανάπτυξη, την περιφερειακή ανάπτυξη και τις προσπάθειες καταπολέμησης της φτώχειας και της υπανάπτυξης σε όλο τον κόσμο.
<P>
Θα ήθελα να κάνω μια γρήγορη επισήμανση στα όσα είπαν οι κκ. Poettering και Barón Crespo, κάνοντας και οι δύο έναν κομψό υπαινιγμό, για το γεγονός ότι κατά τον διορισμό του Προέδρου της Επιτροπής στο μέλλον θα ήταν συνετό να λαμβάνονται υπόψη τα αποτελέσματα των εκλογών του Ευρωπαϊκού Κοινοβουλίου. Κανένας σοβαρός δημοκράτης δεν θα μπορούσε να αγνοήσει αυτή την ιδέα· εντούτοις, πρέπει να είμαστε προσεκτικοί διότι, αν ποτέ δοθεί η εντύπωση ότι τον διορισμό καθορίζουν κομματικοί λόγοι, αυτό θα αντηχεί για μια πενταετία στο Κοινοβούλιο, την Επιτροπή, το Συμβούλιο και ευρύτερα. Οι συνέπειες θα ήταν διχαστικές, αποσταθεροποιητικές και επιζήμιες για την Ένωση. Μια τέτοια προοπτική δεν εξυπηρετεί ούτε την πραγματική δημοκρατική υποχρέωση λογοδοσίας ούτε τη νομιμότητα, και είμαι βέβαιος ότι κανείς δεν υποστηρίζει ότι το να ληφθεί υπόψη το αποτέλεσμα των εκλογών σημαίνει κατά κάποια έννοια ότι υποστηρίζει τον κομματικό εκ των προτέρων καθορισμό της πολιτικής προσέγγισης του Προέδρου της Επιτροπής.
<P>
Θα ήθελα να αναφέρω αυτό που θεωρώ ότι αποτελεί το περίεργο στοιχείο της συζήτησης. Ήταν ένα σχόλιο του κ. Bonde, ο οποίος ζήτησε από την Προεδρία να χρησιμοποιήσει το Ευρωπαϊκό Συμβούλιο των Βρυξελλών για να ζητήσει μια διαδικασία εθνικής λήψης αποφάσεων για το σύνταγμα. Αυτό ήταν κάπως παράδοξο από έναν αξιότιμο βουλευτή, ο οποίος θεωρώ ότι ευαγγελίζεται τον ευρωπαϊκό κατακερματισμό, ιδιαίτερα από τη στιγμή που, αν ακολουθούσαμε τη συμβουλή του, αυτό θα σήμαινε την πιο μαζική ενέργεια κυρίαρχης συγκέντρωσης στην ιστορία της Ένωσης. Είμαι βέβαιος ότι θα με συγχωρήσει αν πω, ως υπέρμαχος της επικουρικότητας, ότι δεν είναι η πρώτη φορά που θα διαφωνήσω μαζί του για την πρότασή του.
<P>
Ένα τελευταίο σχόλιο, στο οποίο δεν μπορώ να αντισταθώ – ο κ. Evans δεν θα εκπλαγεί από αυτό. Σε καμία περίπτωση δεν εγκατέλειψα την προσπάθεια για δημοκρατική νομιμότητα. Πράγματι, όπως είμαι βέβαιος ότι θα παραδεχτεί ο κ. Evans, αποτελεί βαθιά πίστη μου. Έχοντας μια τελείως αποστασιοποιημένη άποψη των εσωτερικών υποθέσεων του Ηνωμένου Βασιλείου, που είναι προς όφελος ενός Επιτρόπου, διαφωνώ μαζί του στο ζήτημα του δημοψηφίσματος για το σύνταγμα για έναν βασικό και απλό λόγο. Όπως το αντιλαμβάνομαι, στο Ηνωμένο Βασίλειο διεξάγονται δημοψηφίσματα όταν υπάρχει πρόταση για αλλαγή στο σύστημα διακυβέρνησης, είτε πρόκειται για εκχώρηση είτε για την απόφαση να είναι αιρετοί οι δήμαρχοι είτε για έναν αριθμό αντίστοιχων θεμάτων. Το προτεινόμενο σύνταγμα δεν αλλάζει το σύστημα διακυβέρνησης στο Ηνωμένο Βασίλειο. Θυμίζω επίσης ότι η μόνη προηγούμενη περίπτωση κατά την οποία το κόμμα του οποίου εξέχων εκπρόσωπος είναι ο κ. Evans προέβλεπε δημοψήφισμα ήταν το οξύ ερώτημα του αν θα είναι ανοικτές οι παμπ τις Κυριακές στην Ουαλία. Για τον κ. Evans και για εμένα αυτό είναι ένα θεμελιώδες ζήτημα δημοκρατικών δικαιωμάτων και καλής διακυβέρνησης, αλλά δεν συγκρίνεται με το ευρωπαϊκό σύνταγμα.
<SPEAKER ID="36" LANGUAGE="" NAME="Πρόεδρος." AFFILIATION="">
<SPEAKER ID="37" LANGUAGE="" NAME="Doyle (PPE-DE ). –" AFFILIATION="(">
<P>
   Κύριε Πρόεδρε, αν και καλωσορίζω τον Επίτροπο Kinnock στο Σώμα, θα ήθελα, με όλο τον σεβασμό, μια εξήγηση για την απουσία του Επιτρόπου Πρόντι από το Σώμα σήμερα το πρωί. 
<SPEAKER ID="38" LANGUAGE="" NAME="Kinnock, Neil," AFFILIATION="Αντιπρόεδρος της Επιτροπής">
<SPEAKER ID="39" LANGUAGE="" NAME="Πρόεδρος." AFFILIATION="">
<P>
   Έλαβα τέσσερις προτάσεις ψηφίσματος(1) που υποβλήθηκαν σύμφωνα με το άρθρο 37(2) του Κανονισμού.
<SPEAKER ID="40" LANGUAGE="" NAME="Πρόεδρος." AFFILIATION="">
<P>
- A5-0111/2004 του κ. Brok, εξ ονόματος της Επιτροπής Εξωτερικών Υποθέσεων, Δικαιωμάτων του Ανθρώπου, Κοινής Ασφάλειας και Αμυντικής Πολιτικής, σχετικά με τη συνολική έκθεση παρακολούθησης της Ευρωπαϊκής Επιτροπής σχετικά με το βαθμό προετοιμασίας για ένταξη στην ΕΕ της Τσεχικής Δημοκρατίας, της Εσθονίας, της Κύπρου, της Λετονίας, της Λιθουανίας, της Ουγγαρίας, της Μάλτας, της Πολωνίας, της Σλοβενίας και της Σλοβακίας
<P>
- A5-0105/2004 του κ. Van Orden, εξ ονόματος της Επιτροπής Εξωτερικών Υποθέσεων, Δικαιωμάτων του Ανθρώπου, Κοινής Ασφάλειας και Αμυντικής Πολιτικής, σχετικά με την πρόοδο της Βουλγαρίας στην πορεία προς την ένταξη
<P>
- A5-0103/2004 της βαρόνης Nicholson of Winterbourne, εξ ονόματος της Επιτροπής Εξωτερικών Υποθέσεων, Δικαιωμάτων του Ανθρώπου, Κοινής Ασφάλειας και Αμυντικής Πολιτικής, σχετικά με την πρόοδο της Ρουμανίας στην πορεία προς την ένταξη. 
<SPEAKER ID="41" LANGUAGE="DE" NAME="Brok (PPE-DE )," AFFILIATION="εισηγητής">
<P>
   . Κύριε Πρόεδρε, κύριε Προεδρεύων του Συμβουλίου, κύριε Επίτροπε, πιστεύω ότι είναι σωστό να πούμε σε αυτό το σημείο, μόλις λίγες εβδομάδες πριν από την 1η Μαΐου, την ημερομηνία που έχει οριστεί για τη διεύρυνση της Ευρωπαϊκής Ένωσης, ότι και οι δέκα υπό ένταξη χώρες έχουν καταβάλει τεράστιες προσπάθειες κατά τη διάρκεια της τελευταίας δεκαετίας προκειμένου να προετοιμαστούν γι’ αυτήν την ημέρα. Κατέβαλαν πολύ μεγαλύτερες προσπάθειες –με βαθιές συνέπειες για τους λαούς τους– από ό,τι εμείς στην Ευρωπαϊκή Ένωση προετοιμαζόμενοι για τη διεύρυνση, όπως έδειξε η προηγούμενη συζήτηση. Ελπίζω ότι το ζήτημα της Κύπρου θα επιλυθεί επίσης εγκαίρως, προκειμένου να καλωσορίσουμε μια ενωμένη Κύπρο στους κόλπους μας την 1η Μαΐου.
<P>
Την 1η Μαΐου το κοινοτικό κεκτημένο, το σώμα της παγιωμένης κοινοτικής νομοθεσίας και πρακτικής, όπως ορίζεται στη Συνθήκη Προσχώρησης, θα τεθεί σε ισχύ στα νέα κράτη μέλη μαζί με τις συναφείς μεταβατικές διατάξεις. Αυτό σημαίνει ότι δεν πρέπει να υπάρξουν περισσότερες διακρίσεις προς τη μία ή την άλλη κατεύθυνση και ότι θα συνεχίσουμε να αποδίδουμε μεγάλη σημασία στη συμμόρφωση με το κεκτημένο. Είμαστε βέβαιοι ότι η Επιτροπή, ως θεματοφύλακας των Συνθηκών, θα υιοθετήσει ανάλογη στάση.
<P>
Κύριε Πρόεδρε, θα ήθελα να πω εν κατακλείδι –και πιστεύω ότι μπορώ εν προκειμένω να μιλήσω εξ ονόματος ολόκληρου του Σώματος– ότι προσβλέπουμε με ανυπομονησία στην 1η Μαΐου και στην προσχώρηση των νέων εταίρων μας.
<SPEAKER ID="42" LANGUAGE="" NAME="Πρόεδρος." AFFILIATION="">
<P>
   Εξ ονόματος του Κοινοβουλίου, θα ήθελα να ευχαριστήσω εσάς, κύριε Brok, και τους άλλους εισηγητές για το έργο που έκανε η επιτροπή σας ασχολούμενη με το θέμα με τόση συνέπεια σε όλη τη διάρκεια της θητείας και φέρνοντάς το τώρα προς μια επιτυχή ολοκλήρωση. 
<SPEAKER ID="43" LANGUAGE="" NAME="Van Orden (PPE-DE )," AFFILIATION="εισηγητής">
<P>
    Κύριε Πρόεδρε, την τελευταία δεκαετία είδαμε μια τεράστια μεταμόρφωση της Βουλγαρίας, η οποία βγήκε από ένα κομμουνιστικό παρελθόν και τώρα είναι σε πορεία ένταξης στην Ευρωπαϊκή Ένωση έως το 2007. Η μεταστροφή είναι αληθινά αξιοθαύμαστη.
<P>
Το σχέδιο χρηματοδοτικού πακέτου που πρότεινε η Επιτροπή στις 10 Φεβρουαρίου –περίπου 4,2 δισεκατομμύρια ευρώ σε τρία χρόνια– αποτελεί μια εξαιρετική βάση για το τελικό στάδιο των διαπραγματεύσεων. Πράγματι, υπολογιζόμενο ως ποσοστό του κατά κεφαλήν ΑΕγχΠ, το πακέτο αυτό μπορεί να θεωρηθεί ένα από τα πιο γενναιόδωρα που προσφέρθηκαν σε υπό ένταξη χώρα, αν και θα πρέπει να το δούμε στις πραγματικές του διαστάσεις καθώς το κατά κεφαλήν ΑΕγχΠ της Βουλγαρίας είναι χαμηλό.
<P>
Οι μακροοικονομικοί δείκτες είναι πολύ θετικοί στη Βουλγαρία. Είδαμε το ΑΕγχΠ να αυξάνεται σχεδόν κατά 5%, τον πληθωρισμό να μειώνεται σημαντικά, ένα κύμα ξένων επενδύσεων και μια σημαντική μείωση του επιπέδου της ανεργίας. Θα χρειαστεί χρόνος για να γίνουν αισθητά στη μεγάλη μερίδα του πληθυσμού τα αποτελέσματα αυτών των βελτιώσεων, ιδιαίτερα στις περιοχές εκτός Σόφιας, αλλά μπορούμε να αναμένουμε ότι η ανοδική πορεία θα αυξήσει τον ρυθμό της καθώς πλησιάζει η ένταξη και αυξάνεται η εμπιστοσύνη στην πολιτική και οικονομική μεταμόρφωση της Βουλγαρίας.
<P>
Η εμπιστοσύνη είναι βασικός παράγοντας. Είναι εξαιρετικά σημαντικό, επομένως, η πρόοδος και η ένταξη της Βουλγαρίας να μην συνδεθεί ούτε να εμποδιστεί από καμιά άλλη υποψήφια χώρα με κανέναν τρόπο. Όπως αναφέρεται σαφώς στην έκθεσή μου, η Βουλγαρία αποτελεί μέρος της τρέχουσας συνολικής και αμετάκλητης διαδικασίας διεύρυνσης η οποία βασίζεται στην αρχή των ιδίων προσόντων. Με ικανοποίηση άκουσα τον κ. Verheugen να δηλώνει τον περασμένο Νοέμβριο στο Κοινοβούλιο, και διαβάζω αυτολεξεί: “Η μία χώρα, η Βουλγαρία, δεν θα πρέπει να περιμένει την άλλη, τη Ρουμανία. Και το εγγυηθήκαμε αυτό επίσης”. Θα ήμουν ευγνώμων αν η Επιτροπή επιβεβαίωνε αυτή τη θέση. Η ενταξιακή διαδικασία για άλλες υποψήφιες χώρες δεν θα πρέπει να έχει επίπτωση στο χρονοδιάγραμμα για τη Βουλγαρία και την αξιολόγηση της προόδου της.
<P>
Είναι ανησυχητικό ότι μεγάλο μέρος των παιδιών που έχουν ανάγκη μέριμνας ή βρίσκονται σε ιδρύματα στη Βουλγαρία ανήκουν στην κοινότητα των Ρομ. Υπάρχει ουσιαστικό πρόβλημα ως προς αυτό και πρέπει να αντιμετωπιστεί με μεγάλη αποφασιστικότητα. Πολλά από τα ιδρύματα πρόνοιας και τα σχολεία είναι σε κακή κατάσταση και τα μέλη της εκλογικής μου περιφέρειας στο Chelmsford προσφέρουν αξιοθαύμαστη υποστήριξη σε ένα συγκεκριμένο σχολείο στην Berkovitsa.
<P>
Ολοκληρώνοντας, συγχαίρω τη Βουλγαρία και ευχαριστώ την Επιτροπή και το Συμβούλιο για όλη την υποστήριξη που παρείχαν στην ενταξιακή διαδικασία της Βουλγαρίας. Ας φροντίσουμε να παραμείνει στον σωστό δρόμο για ένταξη το 2007.
<SPEAKER ID="44" LANGUAGE="" NAME="Nicholson of Winterbourne (ELDR )," AFFILIATION="εισηγήτρια">
<P>
Μετά την ψηφοφορία, θα καλέσω την Επιτροπή να εκθέσει και πάλι στο Κοινοβούλιο πώς θα προχωρήσει τώρα η ομάδα του Επιτρόπου. Πιστεύω ότι αυτή η έκθεση πρέπει να υποβληθεί στο Κοινοβούλιο προτού διακόψουμε για τις ευρωπαϊκές εκλογές τον Μάιο. Καλώ επίσης το Συμβούλιο να αποδεχτεί την πραγματικότητα της σαφούς και κατηγορηματικής θέσης του Κοινοβουλίου. Το Συμβούλιο δεν μπορεί απλώς να συνεχίσει την παλιά τακτική ότι όλα είναι καλά στη Ρουμανία και ότι η ένταξη το 2007 είναι τετελεσμένο γεγονός, όπως μας λέγανε από τη Ρώμη πέρυσι.
<SPEAKER ID="45" LANGUAGE="" NAME="Πρόεδρος." AFFILIATION="">
<P>
   Αναφορικά με την ερώτηση της εισηγήτριας σχετικά με την ψηφοφορία, δέκα συνεισηγητές θα μιλήσουν στη σημερινή συζήτηση· θα μιλήσουν οι εκπρόσωποι των ομάδων· θα γίνουν παρεμβάσεις από το Συμβούλιο και την Επιτροπή· θα λάβουν επίσης τον λόγο 37 συνάδελφοι. Αυτό δεν προκαλεί εντύπωση, δεδομένης της φύσης του θέματος που συζητάμε. Ωστόσο, όταν θα διακόψουμε για την ψηφοφορία το μεσημέρι, δεν θα έχουμε εξαντλήσει τον κατάλογο των ομιλητών, και έτσι οι ψηφοφορίες γι’ αυτές τις εκθέσεις θα αναβληθούν για αύριο. 
<SPEAKER ID="46" LANGUAGE="" NAME="Roche," AFFILIATION="Συμβούλιο">
<P>
     Κύριε Πρόεδρε, θα ήθελα ξεκινώντας να ευχαριστήσω τον κ. Brok για την πολύ ειλικρινή και ενδιαφέρουσα έκθεσή του για τα υπό ένταξη κράτη. Θα ήθελα επίσης να ευχαριστήσω τον κ. Van Orden για την πολύ διορατική του έκθεση για τη Βουλγαρία και τη βαρόνη Nicholson για την ενδελεχή και ειλικρινή της έκθεση για τη Ρουμανία.
<P>
Είναι μεγάλη τιμή για εμένα να συμμετέχω, εξ ονόματος του Συμβουλίου, στη σημερινή σας συζήτηση για τη διεύρυνση. Για πολλά χρόνια, έκανα διαλέξεις στους φοιτητές στο University College, στο Δουβλίνο, για την Ευρωπαϊκή Ένωση και επεδίωκα να τους πείσω για το πόσο αξιοθαύμαστη είναι η Ένωσή μας. Τώρα, βρισκόμαστε στην παραμονή άλλης μιας αξιοθαύμαστης σημαντικής εξέλιξης.
<P>
Ως Προεδρία, η Ιρλανδία θα έχει το προνόμιο να υποδεχθεί τα νέα κράτη μέλη εξ ονόματος της Ένωσης την 1η Μαΐου. Ανυπομονούμε ιδιαίτερα γι’ αυτή την ημέρα, η οποία θα γιορταστεί σε όλη την Ευρώπη και την οποία εμείς στην Ιρλανδία θα γιορτάσουμε σε όλη τη χώρα ως ειδική “Ημέρα Υποδοχής” για τους νέους μας εταίρους.
<P>
Η Επιτροπή παρακολουθούσε στενά και αναθεωρούσε τις βαθιές μεταρρυθμίσεις που έγιναν στις τακτικές εκθέσεις της σε όλη τη διάρκεια των διαπραγματεύσεων και πιο πρόσφατα στις εκθέσεις παρακολούθησης. Οι λεπτομερείς εκθέσεις παρακολούθησης της Επιτροπής, οι οποίες δημοσιεύτηκαν τον περασμένο Νοέμβριο, δείχνουν ξεκάθαρα το τεράστιο έργο που έγινε στα νέα κράτη μέλη. Θέλω να συγχαρώ την Επιτροπή. Ιδιαίτερα θέλω να συγχαρώ τον Επίτροπο Verheugen για το άριστο έργο του, την εξαιρετική αφοσίωσή του και την άριστη διαχείριση όλης της διαδικασίας.
<P>
Η σκληρή δουλειά των νέων κρατών μελών δεν έχει αναγνωριστεί μόνο από την Επιτροπή στις τακτικές εκθέσεις και τις εκθέσεις παρακολούθησης, αλλά και από την εξαιρετική έκθεση που συνέταξε ο κ. Brok. Η διεύρυνση περιγράφεται ως η καλύτερα προετοιμασμένη διεύρυνση που έγινε ποτέ, και πιστεύω ότι είναι μια ακριβής περιγραφή αυτού που έχει γίνει.
<P>
Ήδη, τα νέα υπό ένταξη κράτη μέλη συμμετέχουν στις συνεδριάσεις του Συμβουλίου και του Κοινοβουλίου. Συμμετείχαν πλήρως, ενεργά και πολύ εποικοδομητικά στις εργασίες της Ευρωπαϊκής Συνέλευσης και στην επακόλουθη Διακυβερνητική Διάσκεψη για τη Συνταγματική Συνθήκη. Τα νέα κράτη μέλη ήδη συμβάλλουν σημαντικά σε όλες τις πτυχές των εργασιών της Ένωσης, ενώ από την 1η Μαΐου θα έχουν και πλήρες δικαίωμα ψήφου και θα συμβάλλουν πλήρως στη διαμόρφωση των πολιτικών της Ένωσης. Πιστεύω ότι θα επηρεάσουν σημαντικά τον τρόπο με τον οποίο εργαζόμαστε.
<P>
Η υποστήριξη της ένταξης στα κράτη μέλη αποδείχθηκε από τα δημοψηφίσματα τα οποία διεξήχθησαν στις εννέα από τις δέκα χώρες καθ’ όλη τη διάρκεια του 2003. Επιπλέον, κατά τη διαδικασία επικύρωσης της Συνθήκης Προσχώρησης, τα κοινοβούλια πολλών από τα υφιστάμενα κράτη μέλη εξέφρασαν τη θερμή υποστήριξή τους προς τη διεύρυνση. Έχει σημασία να τονίσουμε ότι η διεύρυνση δεν είναι καλή μόνο για τα νέα υπό ένταξη κράτη μέλη αλλά –όπως μας υπενθύμισε ο κ. Brok– και για τα υφιστάμενα κράτη μέλη. Η Ένωση συνολικά θα έχει όφελος.
<P>
Φυσικά, η διαδικασία της διεύρυνσης δεν λήγει την 1η Μαΐου. Όπως ειπώθηκε, τόσο η Βουλγαρία όσο και η Ρουμανία έχουν προχωρήσει στις διαπραγματεύσεις. Άκουσα με προσοχή την έκθεση του κ. Van Orden για τη Βουλγαρία, έχοντας συναντηθεί με τη Meglena Kuneva την περασμένη εβδομάδα για να συζητήσουμε τη θέση. Με μεγάλο ενδιαφέρον επίσης άκουσα την ειλικρινή και έντιμη έκθεση της βαρόνης Nicholson. Τον περασμένο Δεκέμβριο, το Ευρωπαϊκό Συμβούλιο έθεσε ένα πολύ σαφές χρονοδιάγραμμα για την ολοκλήρωση των διαπραγματεύσεων και με τις δύο χώρες το 2004, ανάλογα φυσικά με την κατάσταση ετοιμότητας της κάθε μιας, ενόψει της ένταξής τους τον Ιανουάριο του 2007.
<SPEAKER ID="47" LANGUAGE="DE" NAME="Verheugen," AFFILIATION="Επιτροπή">
<P>
   . – Κύριε Πρόεδρε, αξιότιμοι βουλευτές, αυτή είναι ίσως η τελευταία μεγάλη συζήτηση αυτού του Κοινοβουλίου γι’ αυτό το πραγματικά σπουδαίο και ιστορικό εγχείρημα, και από την πλευρά μου θα ήθελα να επωφεληθώ της ευκαιρίας για να εκφράσω τις πιο ειλικρινείς ευχαριστίες μου στο Σώμα σας για τη συνεργασία του σε αυτό το εγχείρημα, και ειδικότερα την Επιτροπή Εξωτερικών Υποθέσεων, Δικαιωμάτων του Ανθρώπου, Κοινής Ασφάλειας και Αμυντικής Πολιτικής, τον πρόεδρό της κ. Brok και τους εισηγητές.
<P>
Είδαμε τι μπορούμε να επιτύχουμε –ακόμη και με ένα τόσο μεγάλο και δύσκολο έργο– όταν τα θεσμικά όργανα της Ευρωπαϊκής Ένωσης έχουν έναν σαφή κοινό στόχο και όταν είναι αποφασισμένα να εργαστούν μαζί για να τον επιτύχουν. Δεν θα κρύψω τη μεγάλη ικανοποίησή μου για το γεγονός ότι δέκα νέα μέλη θα ενταχθούν στην ΕΕ την 1η Μαΐου και για το ότι έχουμε ολοκληρώσει αυτή τη δύσκολη διαδικασία, αλλά δεν μπορώ ούτε και να αρνηθώ ότι η ικανοποίησή μου είναι ανάμικτη με κάποιον βαθμό ανησυχίας.
<P>
Το μήνυμα πρέπει να είναι ότι η διεύρυνση αυτή δεν θα δημιουργήσει προβλήματα αλλά ότι είναι ο μόνος τρόπος για την επίλυση των προβλημάτων που προκλήθηκαν από τις μεγάλες αλλαγές που πραγματοποιήθηκαν στην Ευρώπη πριν από 14 ή 15 χρόνια. Επιτρέψτε μου να το πω ακόμη μια φορά στην αρχή αυτής της συζήτησης, διότι πιστεύω πραγματικά ότι η δημοκρατική ποιότητα αυτής της διαδικασίας εξαρτάται από τον βαθμό στον οποίο θα την κατανοήσουν οι ευρωπαίοι πολίτες και θα συμμεριστούν τον στόχο.
<P>
Όσον αφορά την κατάσταση ετοιμότητας των δέκα χωρών που θα προσχωρήσουν στην ΕΕ την 1η Μαΐου, κυρίες και κύριοι, σας έχουμε τηρήσει ενήμερους για τα αποτελέσματα της παρακολούθησης που διενεργούμε. Ενημέρωσα τους αρχηγούς κυβερνήσεων των δέκα χωρών για τα αποτελέσματα της παρακολούθησης αυτής τον περασμένο Νοέμβριο και έκτοτε συνεργαζόμαστε στενά με τις χώρες αυτές προκειμένου να επιλύσουμε τα εν λόγω προβλήματα. Σήμερα διεξάγονται περαιτέρω διαβουλεύσεις και με τις δέκα χώρες στις οποίες πραγματοποιήσαμε μια αποτίμηση της κατάστασης. Διαπιστώσουμε ότι έχει σημειωθεί πρόοδος σε όλους τους τομείς, σε ορισμένες δε περιπτώσεις αξιοσημείωτη πρόοδος. Λαμβάνουμε καθημερινά και άλλες πληροφορίες για περαιτέρω πρόοδο· κατά συνέπεια, θεωρώ ότι πρόκειται για μια πολύ θετική εξέλιξη γενικά όσον αφορά την ολοκλήρωση των ζητημάτων που εκκρεμούν.
<P>
Ένα άλλο προβληματικό ζήτημα που εξακολουθεί να υπάρχει στις περισσότερες χώρες είναι η ασφάλεια των τροφίμων, ο εκσυγχρονισμός των εγκαταστάσεων επεξεργασίας των τροφίμων και η επίβλεψή τους για την προστασία της δημόσιας υγείας. Ο συνάδελφός μου Επίτροπος κ. Byrne βρίσκεται συνέχεια σε στενή επαφή με τους αρμόδιους υπουργούς. Και στο σημείο αυτό θα ήθελα να καταστήσω απολύτως σαφές ότι η Επιτροπή εγγυάται ότι δεν θα υπάρξει κανένας συμβιβασμός όσον αφορά την ασφάλεια των τροφίμων. Μόνο προϊόντα που πληρούν τις προδιαγραφές μας θα φτάνουν στην εσωτερική αγορά.
<P>
Επιτρέψτε μου τώρα να πω δύο λόγια σχετικά με κάτι που μας απασχολεί ιδιαίτερα όλους μας αυτές τις μέρες, ήτοι το θέμα της Κύπρου. Αν το ζήτημα αυτό μπορέσει να επιλυθεί πριν από την 1η Μαΐου, τότε θα ήταν πλήρως δικαιολογημένο να πούμε ότι η διεύρυνση όχι μόνο εμποδίζει τη δημιουργία κρίσεων αλλά επίσης επιλύει κρίσεις και συγκρούσεις. Αυτό θα ήταν ένα απίστευτα σημαντικό σημάδι για ολόκληρη την περιοχή.
<P>
Μπορούμε να πούμε ότι η Ευρωπαϊκή Ένωση ήταν εκείνη που έδωσε νέα ώθηση στην ειρηνευτική διαδικασία και επέτρεψε στον Γενικό Γραμματέα των Ηνωμένων Εθνών να ζητήσει την επανέναρξη των συνομιλιών. Ήμουν στην Κύπρο στο ξεκίνημα των συνομιλιών στις 19 Φεβρουαρίου και είχα κάποιες εποικοδομητικές συζητήσεις με τα Ηνωμένα Έθνη και τους ηγέτες των δύο κοινοτήτων. Στο διάστημα που μεσολάβησε, υπήρξαν εντατικές πολιτικές και τεχνικές επαφές. Η Επιτροπή είπε εξαρχής ότι θεωρεί τώρα τις συνομιλίες για το Κυπριακό κορυφαία προτεραιότητα και, κατά συνέπεια, κατεβάλαμε κάθε δυνατή προσπάθεια για να στηρίξουμε την ειρηνευτική διαδικασία. Οι εμπειρογνώμονες της Επιτροπής συνδράμουν την ομάδα των Ηνωμένων Εθνών στην Κύπρο. Έκανα ό,τι ζήτησαν τα Ηνωμένα Έθνη. Όποτε μας ζητήθηκε επιπλέον βοήθεια, την προσφέραμε πάντα αμέσως. Το αποτέλεσμα είναι ότι οι συνομιλίες σε τεχνικό επίπεδο στην Κύπρο πηγαίνουν πολύ καλά, και αρχίσαμε επιτέλους να κάνουμε κάποιες προετοιμασίες όσον αφορά το περιεχόμενο για πιθανή προσχώρηση με την τουρκική κοινότητα. Αργά, πρέπει να ομολογήσω, αλλά υπεύθυνος γι’ αυτό είναι ο κ. Ντενκτάς.
<P>
Προετοιμάζουμε τώρα τα αναγκαία νομικά μέσα για την προσχώρηση μιας ενωμένης Κύπρου. Θα χρειαστούμε κανονισμούς για τη σταδιακή εισαγωγή του κεκτημένου στο βόρειο τμήμα του νησιού. Η χρήση της τουρκικής γλώσσας ως νέας επίσημης γλώσσας θα απαιτήσει προετοιμασίες, και δεν θα μπορέσουμε να τα έχουμε ετοιμάσει όλα ώς την 1η Μαΐου. Πρέπει, συνεπώς, να δώσουμε μεταβατικές περιόδους για πολλούς τομείς.
<P>
Όσον αφορά τη Βουλγαρία, συμφωνώ με την εκτίμηση που έκανε ο εισηγητής, κ. Van Orden, και θα ήθελα από την πλευρά μου να πω και εγώ ότι έχει σημειωθεί αξιοσημείωτη πρόοδος. Η χώρα χρειάζεται ακόμη να καταβάλει περισσότερη προσπάθεια, ιδιαίτερα όσον αφορά την ενίσχυση της διοικητικής και δικαστικής ικανότητας. Επικεντρωνόμαστε σε αυτούς τους τομείς στη συνεργασία μας με τη Βουλγαρία.
<P>
Η βαρόνη Nicholson έθεσε το θέμα της υιοθεσίας. Θέλω να ξεκαθαρίσω πάλι τη θέση της Επιτροπής επ’ αυτού. Η πολιτική μας προσανατολίζεται σαφώς και αναμφισβήτητα στην ευημερία των παιδιών. Αυτό είναι αντίθετο από μια πολιτική που εξυπηρετεί τα συμφέροντα των οικογενειών σε κάθε χώρα που αναζητούν παιδιά προς υιοθεσία. Η διαφορά αυτή είναι καθοριστική. Όσοι δεν ενδιαφέρονται πρωτίστως για την ευημερία των παιδιών, αλλά για τα συμφέροντα των οικογενειών που θέλουν να τα υιοθετήσουν και για τις μη κυβερνητικές οργανώσεις που εκπροσωπούν τα συμφέροντά τους, δημιουργούν μια αγορά, και όποιος δημιουργεί αγορά μπορεί να αναμένει προβλήματα στη Ρουμανία. Για τον λόγο αυτόν, η Επιτροπή επιμένει ότι πρέπει να υπάρξει ένα μορατόριουμ για τις διεθνείς υιοθεσίες μέχρι να θεσπιστεί νομοθεσία που θα ανταποκρίνεται πλήρως στα διεθνή πρότυπα για την προστασία των παιδιών και μέχρι να δημιουργηθούν διοικητικές δομές που θα διασφαλίζουν ότι η νομοθεσία αυτή εφαρμόζεται.
<P>
Η Επιτροπή, το Κοινοβούλιο και τα κράτη μέλη εξακολουθούν να συμμερίζονται τον κοινό στόχο της ολοκλήρωσης των διαπραγματεύσεων το 2004 και της προσχώρησης το 2007. Είμαι βέβαιος ότι θα κάνουμε ό,τι είναι δυνατόν για να βοηθήσουμε τη Ρουμανία και τη Βουλγαρία σε αυτό. Ωστόσο, το κλειδί για την επιτυχία βρίσκεται στη Σόφια και πολύ περισσότερο στο Βουκουρέστι.
<SPEAKER ID="48" LANGUAGE="DE" NAME="Poettering (PPE-DE )." AFFILIATION="(Χειροκροτήματα)">
<P>
    Κύριε Πρόεδρε, κύριε Προεδρεύων του Συμβουλίου, κύριε Επίτροπε, κυρίες και κύριοι, ο Επίτροπος Verheugen μίλησε για την ανησυχία του ότι οι λαοί στις σημερινές χώρες της Ευρωπαϊκής Ένωσης δεν είναι αρκετά καλά ενημερωμένοι. Συμμερίζομαι αυτή την ανησυχία, αλλά θα ήθελα να ρωτήσω ποια θα ήταν η εναλλακτική. Η εναλλακτική –και πρέπει να το πούμε αυτό στους λαούς– θα ήταν να συνεχιστεί η έλλειψη ελευθερίας και η συνέχιση ενός ολοκληρωτικού καθεστώτος. Για τον λόγο αυτόν πρέπει να είμαστε χαρούμενοι και ευγνώμονες που τα έθνη της Κεντρικής Ευρώπης –και φυσικά η Κύπρος και η Μάλτα– προσχωρούν στην ένωση αξιών μας υπό διαφορετικές συνθήκες, στη βάση των ανθρωπίνων δικαιωμάτων, της δημοκρατίας, του κράτους δικαίου και της οικονομίας της αγοράς. Θέλουμε να καλωσορίσουμε θερμά τα έθνη της Κεντρικής Ευρώπης, τη Μάλτα και την Κύπρο. Είναι ώρα χαράς. Η Ομάδα μας και ολόκληρο το Κοινοβούλιο το υποστήριζαν ανέκαθεν.
<P>
Τρέφω μεγάλο θαυμασμό για όσα έχουν επιτύχει μέχρι στιγμής οι υπό ένταξη χώρες. Μετά από περισσότερα από 50 χρόνια κομμουνισμού, τα έθνη αυτά χρειάστηκε να κάνουν μια τρομακτική προσπάθεια. Ωστόσο, υπάρχουν πολλά ακόμη που πρέπει να γίνουν. Ο Επίτροπος Verheugen, ο κ. Brok και οι άλλοι εισηγητές επέστησαν ήδη την προσοχή μας σε αυτό.
<P>
Μόλις προ ολίγου μιλούσα με έναν εμπειρογνώμονα για την εσωτερική ασφάλεια από τη Europol. Φυσικά, πρέπει να διασφαλίσουμε τα εξωτερικά σύνορα. Αλλά ο εμπειρογνώμονας μου εξήγησε ότι η μαφία των ναρκωτικών, που ήδη δημιουργεί προβλήματα στην Ευρωπαϊκή Ένωση, θα επεκτείνει τις δραστηριότητές της στις υπό ένταξη χώρες. Αυτό σημαίνει ότι πρέπει να ενισχύσουμε τη Europol και την αστυνομική συνεργασία συνολικά.
<SPEAKER ID="49" LANGUAGE="" NAME="Titley (PSE )." AFFILIATION="(">
<P>
    Κύριε Πρόεδρε, θέλω να ξεκινήσω λέγοντας ότι η Ομάδα των Σοσιαλιστών συμφωνεί πλήρως με τις παρατηρήσεις του Επιτρόπου Verheugen για την Κύπρο· αναμφίβολα ο συνάδελφός μου ο κ. Poos θα πει περισσότερα σχετικά με αυτό αργότερα.
<P>
Πάντα υποστήριζα ότι η διεύρυνση αυτή είτε θα ολοκληρώσει είτε θα διαλύσει την Ευρωπαϊκή Ένωση. Αν την χειριστούμε σωστά, θα ενισχύσει κατά πολύ την Ένωση. Μια πρόσφατη έκθεση της εταιρείας συμβούλων Ernst [amp] Young στο Ηνωμένο Βασίλειο έδειξε τα οφέλη που θα αποκομίσει το Ηνωμένο Βασίλειο από τη διεύρυνση. Ωστόσο, αν γίνει λάθος χειρισμός, θα ζημιώσει σοβαρά την Ένωση. Διακυβεύονται επομένως ακόμη πολλά ώστε να βεβαιωθούμε ότι θα γίνει σωστά. Γι’ αυτό είναι τόσο σημαντικό να πληρούν απολύτως οι υποψήφιες χώρες τα απαιτούμενα κριτήρια, διότι, αν δεν τα πληρούν, διατρέχουμε τον κίνδυνο να έχουμε αντιδράσεις από την κοινή γνώμη όχι μόνο των 15 αλλά και των 10.
<P>
Πρέπει να δώσουμε ακόμη μεγαλύτερη έμφαση –όπως ανέφερε ο κ. Brok στην έκθεση– στην υλοποίηση και την επιβολή. Πρέπει να έχουμε σωστή διαφάνεια στην κρατική βοήθεια, την πολιτική του ανταγωνισμού και τις προμήθειες του δημοσίου διότι, για να λειτουργήσει η διεύρυνση, πρέπει να πειστεί η επιχειρηματική κοινότητα και τα συνδικάτα ότι θα υπάρχει . Δεν πρέπει να χαλαρώσουμε την εκστρατεία μας κατά της διαφθοράς. Η διαφθορά υπονομεύει την οικονομική πρόοδο. Η χώρα της ΕΕ η οποία είναι η λιγότερο διεφθαρμένη σύμφωνα με τη Διεθνή Διαφάνεια είναι η Φινλανδία. Η χώρα της ΕΕ με την πιο επιτυχημένη οικονομία είναι η Φινλανδία. Τα δύο αυτά συνδέονται στενά. Το “φακελάκι” που αλλάζει χέρια μεταξύ υπουργών και ανώτερων αξιωματούχων δεν έχει θέση σε μια σύγχρονη, δυναμική οικονομία.
<P>
Ωστόσο, οι υποψήφιες χώρες πρέπει επίσης να συνειδητοποιήσουν ότι προσχωρώντας στην Ευρωπαϊκή Ένωση δεσμεύονται από τις αρχές της Ευρωπαϊκής Ένωσης όπως είναι η δημοκρατία και τα ανθρώπινα δικαιώματα. Γι’ αυτό τρομοκρατήθηκα όταν είδα στη Λιθουανία ότι η πρώτη σε κυκλοφορία ημερήσια εφημερίδα, η , δημοσιεύει απροκάλυπτα αντισημιτικά και ομοφοβικά άρθρα, το πρώτο από τα οποία, στις 20 Φεβρουαρίου, είχε στο πρωτοσέλιδο μια γελοιογραφία η οποία προέρχεται κατευθείαν από τη ναζιστική προπαγάνδα της δεκαετίας του 1930. Τέτοιες αντιλήψεις δεν έχουν θέση στην Ευρωπαϊκή Ένωση: ο ρατσισμός και η ξενοφοβία είναι καρκινώματα που καταστρέφουν την κοινωνία μας. Το έκαναν στο παρελθόν και θα το κάνουν και πάλι αν δεν επαγρυπνούμε. Καταδικάζουμε απερίφραστα αυτά τα άρθρα. Λυπάμαι που τα μέσα μαζικής επικοινωνίας και οι αρχές της Λιθουανίας καθυστέρησαν να αναλάβουν δράση και να απαντήσουν. Ελπίζω ότι το Συμβούλιο και η Επιτροπή καταδικάζουν επίσης αυτά τα άρθρα.
<P>
Γι’ αυτόν τον λόγο λυπάμαι για το ύφος της αρχικής έκθεσης Nicholson για τη Ρουμανία. Πάντα ισχυριζόμασταν ότι κάθε χώρα πρέπει να κρίνεται σύμφωνα με τα προσόντα της και ότι πρέπει να πληροί τα κριτήρια, ειδάλλως θα καταψηφίσουμε την προσχώρησή της. Ποτέ δεν είπαμε ότι οι διαπραγματεύσεις θα πρέπει να διακοπούν στο μέσο της διαδικασίας. Γνωρίζουμε ότι η Ρουμανία έχει να αντιμετωπίσει σοβαρά προβλήματα. Γνωρίζουμε ότι οι προηγούμενες κυβερνήσεις δεν αντιμετώπιζαν σοβαρά τις διαπραγματεύσεις, αλλά η σημερινή κυβέρνηση τις αντιμετωπίζει σοβαρά και καταβάλλει μεγάλες προσπάθειες για να καλύψει το έδαφος, όπως παραδέχθηκε η ίδια η βαρόνη Nicholson. Επομένως το μήνυμά μας θα πρέπει να είναι να ενθαρρύνουμε τη Ρουμανία να εντείνει τις προσπάθειές της και να μην της τραβάμε το χαλί κάτω από τα πόδια σε αυτή την κρίσιμη στιγμή. Δεδομένων κάποιων παραπλανητικών πληροφοριών στην αρχική έκθεση, φοβούμαι ότι οι κομματικές σκοπιμότητες παίζουν μεγαλύτερο ρόλο από την αντικειμενικότητα.
<P>
Οι νέες χώρες έχουν δικαίωμα να ασκούν κριτική στην Ευρωπαϊκή Ένωση. Δεν ήμασταν καθόλου γενναιόδωροι όσον αφορά την ελεύθερη κυκλοφορία των εργαζομένων. Με τρομάζει η απαίσια λαϊκίστικη εκστρατεία –η οποία συχνά υπήρξε ρατσιστική– την οποία έκαναν τμήματα του ευρωπαϊκού Τύπου. Με τρομάζουν ακόμα περισσότερο ορισμένοι πολιτικοί οι οποίοι προσδέθηκαν στο άρμα της εξουσίας, συμπεριλαμβανομένου, αισχύνομαι να πω, του βρετανικού Συντηρητικού κόμματος, το οποίο είπε ότι υποστηρίζει τη διεύρυνση, δεν έθεσε ποτέ στο παρελθόν το θέμα και μετά άρχισε να χορεύει στον χορό των φυλλάδων. Ελπίζω ότι όταν η πραγματικότητα –αντί της μυθολογίας– γίνει αισθητή μετά την 1η Μαΐου, τα κράτη μέλη θα μπορέσουν να αρχίσουν να χαλαρώνουν τους περιορισμούς.
<P>
Ελπίζω ότι την 1η Μαΐου θα μπούμε σε έναν νέο κόσμο αλληλεγγύης και συνεργασίας, και όχι αλληλοκατηγορίας και εθνικών εντάσεων. Χρειαζόμαστε αυτές τις χώρες ως εταίρους στην οικονομική μεταρρύθμιση προκειμένου να αυξήσουμε τις θέσεις εργασίας. Χρειαζόμαστε αυτές τις χώρες ως εταίρους προκειμένου να σταματήσουμε το πολυεθνικό έγκλημα. Χρειαζόμαστε αυτές τις χώρες ως εταίρους προκειμένου να αντιμετωπίσουμε το πρόβλημα της εμπορίας ανθρώπων – την εκδοχή της δουλειάς του 21ου αιώνα. Μαζί μπορούμε να ενδυναμώσουμε την Ευρώπη. Αν μπορέσουμε να το κάνουμε, θα έχουμε πολλά να γιορτάσουμε. Αυτός θα πρέπει να είναι ο στόχος μας την 1η Μαΐου.
<SPEAKER ID="50" LANGUAGE="SV" NAME="Malmström (ELDR )." AFFILIATION="(Χειροκροτήματα)">
<P>
    Κύριε Πρόεδρε, απομένουν μόνο πενήντα ημέρες από το μεγάλο ταξίδι που ξεκίνησε σε κλίμα ευφορίας στις 9 Νοεμβρίου 1989 στην Πύλη του Βρανδεμβούργου στο Βερολίνο. Σε πενήντα ημέρες, η Ευρώπη θα γίνει μια ενωμένη ήπειρος, και περίπου μισό δισεκατομμύριο άνθρωποι θα συνεργαστούν για έναν καλύτερο και πιο δίκαιο κόσμο και για την υπεράσπιση των ευρωπαϊκών αξιών, καθώς και για να λύσουν μαζί κοινά προβλήματα: τη μόλυνση, το διασυνοριακό έγκλημα και, κυρίως, τη σωματεμπορία, την οποία όλοι αναφέρατε. Η διεύρυνση της ΕΕ αποτελεί ένα υπέροχο παράδειγμα των όσων μπορούμε να επιτύχουμε όταν έχουμε έναν σαφή στόχο και μια σαφή στρατηγική στην ΕΕ. Έχοντας την ένταξη στην ΕΕ ως δελεαστικό στόχο, και με σκληρή δουλειά εκ μέρους τους, οι πρώην κομμουνιστικές δικτατορίες έχουν γίνει τώρα δημοκρατίες και οικονομίες της αγοράς που λειτουργούν πλήρως. Η ενδεχόμενη ένταξη έχει επίσης συμβάλει στο έργο της μεταρρύθμισης στην Τουρκία και στο ενδεχόμενο πιθανής τελικά επίλυσης του Κυπριακού.
<P>
Φυσικά, εξακολουθούν να υπάρχουν πάρα πολλά προβλήματα, τα οποία επεσήμανε επίσης και ο Elmar Brok στην εξαιρετική του έκθεση. Η ΕΕ θα αλλάξει δραματικά στα επόμενα χρόνια, και το κύριο έργο της επόμενης θητείας θα είναι η λειτουργία αυτής της διευρυμένης Ευρώπης. Συνεπώς, είναι πολύ σημαντικό να πραγματοποιηθεί η πρόταση της Συνέλευσης, ούτως ώστε η ΕΕ να μπορέσει να λάβει αποφάσεις και να λειτουργήσει δημοκρατικά.
<SPEAKER ID="51" LANGUAGE="DA" NAME="Frahm (GUE/NGL )." AFFILIATION="">
<P>
    Κύριε Πρόεδρε, ο κ. Verheugen και εγώ ίσως δεν συμφωνούμε πολύ, από πολιτική άποψη, με αρκετά πράγματα, αλλά πρέπει να πω ότι δεν έχω ακούσει πολλές φορές μια τόσο καλή και ακριβή περιγραφή των προβλημάτων που αντιμετωπίζουμε τώρα. Ούτε έχω ακούσει μια τόσο καλή και ακριβή περιγραφή της ανάγκης να επιλύσουμε τα προβλήματά μας.
<P>
Με ικανοποιεί επίσης το γεγονός ότι, κατά τη διάρκεια της διεύρυνσης, έχουν αναπτυχθεί πολλές δυνάμεις για την παρακολούθηση της κατάστασης των ανθρωπίνων δικαιωμάτων στις υποψήφιες χώρες, και φρονώ ότι είναι ένας από τους τομείς στους οποίους δεν πρέπει να επαναπαυτούμε, ούτε τώρα ούτε μετά την 1η Μαΐου. Πρέπει να παρακολουθούμε συνεχώς την κατάσταση. Γνωρίζουμε ότι υπάρχουν προβλήματα για τη ρωσική μειονότητα της Λετονίας. Γνωρίζουμε ότι οι Ρομ αντιμετωπίζουν προβλήματα σε πολλές υποψήφιες χώρες, και γνωρίζουμε επίσης ότι έχουν προβλήματα και στα σημερινά κράτη μέλη.
<SPEAKER ID="52" LANGUAGE="NL" NAME="Lagendijk (Verts/ALE )." AFFILIATION="">
<P>
Συνεπώς, η τρίτη παρατήρησή μου είναι ότι η κατάσταση στη Ρουμανία παραμένει προβληματική. Έως σήμερα, η μεταρρύθμιση του συνταγματικού κράτους βρίσκεται σε πρώιμο στάδιο. Έως σήμερα, η διαφθορά είναι ένα τεράστιο πρόβλημα που φτάνει έως το πιο υψηλό πολιτικό επίπεδο. Στην έκθεσή της, η βαρόνη Nicholson of Winterbourne ορθώς ασκεί κριτική επ’ αυτού. Στην Ομάδα του Κόμματος των Ευρωπαίων Σοσιαλιστών, θα πω ότι οι υπερασπιστές της διεύρυνσης, περισσότερο ακόμα και από τους αντιπάλους της, έχουν καθήκον να ασκούν κριτική και πρέπει να συνεχίσουν να το πράττουν. Είναι ενθαρρυντικό, κύριε Πρόεδρε, το γεγονός ότι αυτή η επικριτική στάση αποφέρει καρπούς. Τα τελευταία χρόνια, η κυβέρνηση της Ρουμανίας ανακοίνωσε νέες μεταρρυθμίσεις και επιτάχυνε τις παλιές. Ο υπουργός Δικαιοσύνης αναγκάστηκε να παραιτηθεί, διότι κρίθηκε υπεύθυνος για τη στασιμότητα. Θα ζητήσω από την κυβέρνηση της Ρουμανίας να συνεχίσει τις μεταρρυθμίσεις, διότι, σε αντίθετη περίπτωση, ας ξεχάσει την ένταξη το 2007. Καλώ τις ΜΚΟ και τους δημοσιογράφους να συνεχίσουν το σημαντικό έργο τους και να μας κρατούν ενήμερους. Κύριε Πρόεδρε, η Ευρωπαϊκή Ένωση μπορεί να επηρεάζει χώρες με τη μέθοδο του καρότου, αλλά ορισμένες φορές και ένα διδακτικό ράπισμα μπορεί να κάνει θαύματα. 
<SPEAKER ID="53" LANGUAGE="NL" NAME="Belder (EDD )." AFFILIATION="">
<P>
    Κύριε Πρόεδρε, ποιος επιθυμεί μια Ευρώπη που είναι διαιρεμένη σε δύο αντίθετα στρατόπεδα; Ποιος δεν είναι πρόθυμος να δώσει στους λαούς της Κεντρικής και Ανατολικής Ευρώπης την προσωπική και εθνική ελευθερία τους; Η απελευθέρωσή τους άργησε· πραγματοποιήθηκε το 1989, και η ήπειρός μας θα το επιδοκιμάσει αυτό την 1η Μαΐου, την ημέρα της προς Ανατολάς διεύρυνσης της ΕΕ, της οποίας όσοι συμμετέχουν είναι σταθεροί υποστηρικτές, ενώ, ταυτόχρονα, έχουν τεράστια ευθύνη. Τώρα που η χρησιμότητα μιας σημαντικά διευρυνόμενης Ευρωπαϊκής Ένωσης είναι θέμα πολιτικού διαλόγου, οι πολιτικοί στην Ανατολή και τη Δύση πρέπει, καταρχάς, να εργαστούν για την παγίωση και τη δημιουργία σταθερών συνταγματικών κρατών. Αυτό δημιουργεί ένα εθνικό αίσθημα δημόσιας ευθύνης, τον θεμέλιο λίθο για την πανευρωπαϊκή συνεργασία. Μόλις πριν από λίγες δεκαετίες, μια μεγάλη αυθεντία όσον αφορά την Κεντρική και Ανατολική Ευρώπη, ο κ. Hugh Seton-Watson, αναφέρθηκε σε αυτήν την περιοχή ως την άρρωστη καρδιά της Ευρώπης, για την οποία ίσως η διευρυμένη ΕΕ σύντομα αποδειχθεί αποτελεσματικό φάρμακο. Αυτό απαιτεί σημαντική αμοιβαία προσπάθεια, μια σοβαρή ενασχόληση με τις ανάγκες του καθενός μας. Αυτήν ακριβώς τη συμμετοχή παρατήρησα στη λαϊκή υποστήριξη. Η Ομάδα μου και εγώ επιθυμούμε να συνεχίσουμε αυτήν την εξολοκλήρου χριστιανική πορεία. 
<SPEAKER ID="54" LANGUAGE="NL" NAME="Claeys (NI )." AFFILIATION="">
<SPEAKER ID="55" LANGUAGE="" NAME="Πρόεδρος." AFFILIATION="(Οι διορθωτικοί προϋπολογισμοί για το οικονομικό έτος 2004 υπογράφονται επισήμως)">
<P>
   Η συζήτηση διακόπτεται. Θα συνεχιστεί στις 15.00.
<P>
Θα προχωρήσουμε τώρα στην υπογραφή των διορθωτικών προϋπολογισμών για το οικονομικό έτος 2004, τους οποίους ψηφίσαμε εχθές.
<P>
Ο πρώτος διορθωτικός προϋπολογισμός, υπ’ αριθ. 1, είναι ο συμπληρωματικός και διορθωτικός προϋπολογισμός που αφορά τη διεύρυνση. Είναι ο πρώτος προϋπολογισμός της διεύρυνσης της Ευρωπαϊκής Ένωσης. Δεσμεύει 11,7 δισεκατομμύρια ευρώ εν είδει πιστώσεων υποχρεώσεων και 5,1 δισεκατομμύρια ευρώ το 2004 εν είδει πιστώσεων πληρωμών.
<P>
Καλώ τους εισηγητές, τον κ. Mulder και την κυρία Gill, τον κ. Wynn, πρόεδρο της Επιτροπής Προϋπολογισμών, τον Επίτροπο κ. Verheugen και τον υπουργό κ. Roche να με συνοδεύσουν στην τελετή υπογραφής αυτών των δύο προϋπολογισμών, κυρίως για να τονίσουμε –καθώς συζητάμε για τη διεύρυνση– το γεγονός ότι τώρα, για πρώτη φορά στην ευρωπαϊκή διαδικασία επί του προϋπολογισμού, προνοούμε γι’ αυτήν οικονομικά.
<SPEAKER ID="56" LANGUAGE="" NAME="" AFFILIATION="Αντιπροέδρου">
<SPEAKER ID="57" LANGUAGE="" NAME="Πρόεδρος. –" AFFILIATION="(Το Σώμα εγκρίνει το κείμενο)">
<SPEAKER ID="58" LANGUAGE="ES" NAME="Salafranca Sánchez-Neyra (PPE-DE )." AFFILIATION="">
<P>
    Κύριε Πρόεδρε, ανεξάρτητα με το αν υπάρχει ένα λάθος στο κείμενο της τροπολογίας 1 που παρουσίασε η Ομάδα μου, θα ήθελα να καταστήσω απολύτως σαφές ότι ο στόχος αυτής της τροπολογίας είναι να συσταθεί μια αντιπροσωπεία στο πλαίσιο της Μικτής Κοινοβουλευτικής Επιτροπής ΕΕ-Χιλής ανεξάρτητα από την Αντιπροσωπεία για τις Σχέσεις με το Mercosur. 
<SPEAKER ID="59" LANGUAGE="" NAME="Πρόεδρος." AFFILIATION="(Το Σώμα εγκρίνει την απόφαση)">
<SPEAKER ID="60" LANGUAGE="DA" NAME="Andreasen (ELDR )," AFFILIATION="εισηγητής">
<SPEAKER ID="61" LANGUAGE="" NAME="" AFFILIATION="(Ο Πρόεδρος αναγγέλλει ότι δεν υπάρχουν αντιρρήσεις στην προφορική τροπολογία)">
<SPEAKER ID="62" LANGUAGE="" NAME="" AFFILIATION="">
<SPEAKER ID="63" LANGUAGE="PT" NAME="Ribeiro e Castro (UEN )," AFFILIATION="γραπτώς">
<SPEAKER ID="64" LANGUAGE="" NAME="" AFFILIATION="">
<SPEAKER ID="65" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
Η προσχώρηση της Κοινότητας στη Σύμβαση περί των διεθνών σιδηροδρομικών μεταφορών (COTIF) είναι, συνεπώς, σημαντική για την προώθηση, τη βελτίωση και τη διευκόλυνση των διεθνών σιδηροδρομικών μεταφορών.
<P>
Άλλη μια θετική πλευρά της υπογραφής της COTIF είναι το γεγονός ότι η Ευρωπαϊκή Κοινότητα δεν είναι αναγκασμένη να συμβάλει στον προϋπολογισμό αυτής της οργάνωσης, παρά το γεγονός ότι δεν έχει λόγο στις αποφάσεις της.
<SPEAKER ID="66" LANGUAGE="" NAME="" AFFILIATION="">
<SPEAKER ID="67" LANGUAGE="PT" NAME="Queiró (UEN )," AFFILIATION="γραπτώς">
<SPEAKER ID="68" LANGUAGE="" NAME="" AFFILIATION="">
<SPEAKER ID="69" LANGUAGE="PT" NAME="Figueiredo (GUE/NGL )," AFFILIATION="γραπτώς">
<SPEAKER ID="70" LANGUAGE="PT" NAME="Queiró (UEN )," AFFILIATION="γραπτώς">
<P>
Η οδηγία 90/434/ΕΟΚ (γνωστή ως “οδηγία περί συγχωνεύσεων”) ήδη προβλέπει μια λύση σχετικά με κοινό φορολογικό καθεστώς για τις συγχωνεύσεις, διασπάσεις, εισφορές ενεργητικού και ανταλλαγές μετοχών που αφορούν εταιρείες διαφορετικών κρατών μελών. Αλλά η οδηγία χρειάζεται βελτιώσεις και το πεδίο εφαρμογής της πρέπει να διευρυνθεί.
<SPEAKER ID="71" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
Η οδηγία 90/434/ΕΟΚ (γνωστή ως “οδηγία περί συγχωνεύσεων”) ήδη προβλέπει μια λύση σχετικά με κοινό φορολογικό καθεστώς για τις συγχωνεύσεις, διασπάσεις, εισφορές ενεργητικού και ανταλλαγές μετοχών που αφορούν εταιρείες διαφορετικών κρατών μελών. Αλλά η οδηγία χρειάζεται βελτιώσεις και το πεδίο εφαρμογής της πρέπει να διευρυνθεί.
<SPEAKER ID="72" LANGUAGE="" NAME="" AFFILIATION="">
<SPEAKER ID="73" LANGUAGE="SV" NAME="Andersson, Färm, Hedkvist Petersen, Karlsson, Sandberg-Fries και Theorin (PSE )," AFFILIATION="γραπτώς">
<SPEAKER ID="74" LANGUAGE="PT" NAME="Figueiredo (GUE/NGL )," AFFILIATION="γραπτώς">
<SPEAKER ID="75" LANGUAGE="SV" NAME="Malmström, Paulsen και Olle Schmidt (ELDR )," AFFILIATION="γραπτώς">
<SPEAKER ID="76" LANGUAGE="PT" NAME="Ribeiro e Castro (UEN )," AFFILIATION="γραπτώς">
<SPEAKER ID="77" LANGUAGE="" NAME="" AFFILIATION="">
<SPEAKER ID="78" LANGUAGE="PT" NAME="Figueiredo (GUE/NGL )," AFFILIATION="γραπτώς">
<SPEAKER ID="79" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
Στόχος της είναι να θεσπίσει ένα κοινοτικό σχέδιο δράσης για την προώθηση των οργανισμών που δραστηριοποιούνται σε ευρωπαϊκό επίπεδο στον τομέα της νεολαίας και, ειδικότερα, εγκρίνοντας ένα πρόγραμμα δράσης, ώστε να δοθεί η κατάλληλη νομική βάση για κοινοτικές επιδοτήσεις που ήδη χορηγούνται στον τομέα. Θα ήθελα να υπογραμμίσω την αύξηση κατά 13% του προϋπολογισμού του προγράμματος που συμφωνήθηκε μεταξύ του Κοινοβουλίου και του Συμβουλίου στις 24 Νοεμβρίου.
<P>
Ενώ το Συμβούλιο εμφανίζεται πάντα αναμφισβήτητα επιφυλακτικό επί του θέματος, πρέπει να σημειώσουμε ότι ενέκρινε πλήρως, εν μέρει ή επί της ουσίας, 13 από τις 16 τροπολογίες που κατέθεσε το Κοινοβούλιο σε πρώτη ανάγνωση και ενέκρινε στη συνέχεια η Επιτροπή.
<SPEAKER ID="80" LANGUAGE="" NAME="" AFFILIATION="">
<SPEAKER ID="81" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
   . Η έκθεση που έχουμε ενώπιόν μας ταιριάζει με την έκθεση Prets. Είναι άλλο ένα σχέδιο ψηφίσματος στον τομέα της νεολαίας, της εκπαίδευσης και της κατάρτισης, που, από κοινού με την προηγούμενη έκθεση, κέρδισε την υποστήριξη όλων των μελών της επιτροπής. Σε αυτήν την περίπτωση, η εκπαίδευση και η κατάρτιση –επίσης ζητήματα που αξίζουν την προσοχή μας– έρχονται στο προσκήνιο. Το Συμβούλιο κατέληξε σε ομόφωνη συμφωνία, μετά από γνωμοδότηση του Κοινοβουλίου. Οι τροπολογίες που κατέθεσε το Συμβούλιο για την πρόταση της Επιτροπής οδήγησαν σε ένα πιο σαφές, πιο συνεπές κείμενο. Έχει αυξηθεί ο προϋπολογισμός που διατίθεται για το πρόγραμμα. Χαιρετίζω τις παρατηρήσεις της εισηγήτριας και, συνεπώς, ψήφισα υπέρ. Υπερψήφισα τη δέσμη των τροπολογιών, η οποίες έδωσαν ουσία στην κοινή θέση. 
<SPEAKER ID="82" LANGUAGE="FR" NAME="Saint-Josse (EDD )," AFFILIATION="γραπτώς">
<SPEAKER ID="83" LANGUAGE="" NAME="" AFFILIATION="">
<SPEAKER ID="84" LANGUAGE="" NAME="Fitzsimons (UEN )," AFFILIATION="γραπτώς">
<P>
    Συγχαίρω τις εισηγήτριες, την κ. Pack και την κ. Prets, για τη διεξοδική εργασία τους στα σημαντικά ζητήματα της ευρωπαϊκής πολιτικής στους τομείς της νεότητας, της εκπαίδευσης και της κατάρτισης.
<P>
Οι εκθέσεις αυτές συνδυάζονται ωραία με τη χθεσινή ανακοίνωση της Επιτροπής για τη “νέα γενιά εκπαιδευτικών προγραμμάτων και προγραμμάτων κατάρτισης” η οποία αφορά τη δημιουργία μελλοντικών προγραμμάτων που προορίζονται να αντικαταστήσουν τα υφιστάμενα Σωκράτης, Leonardo da Vinci, Tempus, Νεολαία, Πολιτισμός 2000 και Media Plus από το 2007.
<P>
Συμφωνώ απολύτως με την Επίτροπο κ. Reding για την ανάγκη ενίσχυσης και αναδιάρθρωσης των προγραμμάτων ώστε να είναι σαφέστερα στους πολίτες μιας διευρυμένης Ευρωπαϊκής Ένωσης. Αυτά τα νέα προγράμματα θα επιτρέψουν επίσης στα ιδρύματα στους τομείς της εκπαίδευσης, της κατάρτισης και του πολιτισμού να βελτιώσουν τη συνεργασία τους.
<P>
Συμπίπτουν επίσης με τα σχέδια της ιρλανδικής Προεδρίας όπως περιγράφηκαν στην Επιτροπή Πολιτισμού τον Ιανουάριο. Θα συνεισφέρουν στην επίτευξη του στόχου της Λισαβόνας, δηλαδή να καταστεί η Ευρώπη η πιο ανταγωνιστική οικονομία με βάση τη γνώση έως το 2010.
<P>
Σε μια Ένωση η οποία θα έχει σχεδόν 500 εκατομμύρια κατοίκους το 2007, τα νέα προγράμματα θα αποτελούν μέρος μιας νέας προσέγγισης, η οποία θα χτίζει γέφυρες μεταξύ πολιτισμών και ατόμων. 
<SPEAKER ID="85" LANGUAGE="" NAME="" AFFILIATION="">
<SPEAKER ID="86" LANGUAGE="PT" NAME="Ribeiro e Castro (UEN )," AFFILIATION="γραπτώς">
<SPEAKER ID="87" LANGUAGE="" NAME="" AFFILIATION="">
<SPEAKER ID="88" LANGUAGE="SV" NAME="Malmström, Paulsen και Olle Schmidt (ELDR )," AFFILIATION="γραπτώς">
<P>
   . Επιλέξαμε να απόσχουμε από την ψηφοφορία επί των εκθέσεων Prets/Pack/Iivari. Αυτό οφείλεται στο γεγονός ότι θεωρούμε πως το θέμα του πολιτισμού και της εκπαίδευσης πρέπει να αντιμετωπιστεί σε εθνικό επίπεδο, όπου οι αποφάσεις θα λαμβάνονται όσο το δυνατόν πιο κοντά στους πολίτες. Είμαστε καταρχήν αντίθετοι με το γεγονός ότι η έκθεση Pack επιλέγει έναν μικρό αριθμό σχολείων τα οποία πρόκειται να λάβουν μεγάλο μέρος των συνολικών επιδοτήσεων που χορηγεί η ΕΕ για την εκπαίδευση. Φρονούμε ότι υπάρχουν πολλά ακόμα σχολεία που θα έπρεπε να ληφθούν υπόψη. Προκειμένου να γίνει η ΕΕ πιο αποτελεσματική και ικανή όσον αφορά τα μεγάλα διασυνοριακά θέματα, οι πολιτικές σχετικά με τα καθημερινά ζητήματα όπως τα σχολεία, οι τέχνες και τα ζητήματα της νεολαίας πρέπει να επαφίενται στα κράτη μέλη. Τα θέματα αυτά πρέπει να εξετάζονται σε ένα επίπεδο που θα είναι πιο κοντά στους πολίτες. 
<SPEAKER ID="89" LANGUAGE="" NAME="" AFFILIATION="">
<SPEAKER ID="90" LANGUAGE="FR" NAME="Martinez (NI )." AFFILIATION="">
<P>
    Κύριε Πρόεδρε μια πλειοψηφία υπέρμαχων του περιβάλλοντος και της υγιεινής ψήφισε ενάντια στην καλλιέργεια καπνού, καθώς και ενάντια στην καλλιέργεια ελιάς – πράξη για την οποία δεν θα μάθουμε ποτέ ακριβώς το γιατί. Οι συγκεκριμένες τοποθετήσεις εδράζονται στον εξής απλό συλλογισμό: ο καπνός προκαλεί καρκίνο του πνεύμονα· συνεπώς, αρκεί να πάψουμε να καλλιεργούμε καπνό, για να εξαλείψουμε τον καρκίνο του πνεύμονα. Δυστυχώς, το 75% του καπνού που καταναλώνεται στην Ευρώπη, ήτοι 540 000 τόνοι, είναι εισαγόμενος κυρίως από τη Βραζιλία. Ως εκ τούτου, ακόμη και εάν καταργήσουμε τους 350 000 τόνους ευρωπαϊκού καπνού, εκ των οποίων οι 25 000 τόνοι προέρχονται από τη Γαλλία, δεν θα επέλθει καμία αλλαγή ως προς τον καρκίνο. Αντιθέτως, στην περίπτωση της Γαλλίας, μια τέτοια εξέλιξη θα προκαλούσε αποσταθεροποίηση σε περισσότερες από 50 000 θέσεις απασχόλησης, στις πόλεις Sarlat, Tonneins, Lille και αλλού. Στην Ευρώπη, η κατάσταση αυτή θα απειλούσε περίπου 500 000 θέσεις απασχόλησης, στην πλειονότητά τους θέσεις εργατριών, και θα περιόριζε τους πόρους και, κατά συνέπεια, τα μέσα για την καταπολέμηση του καρκίνου.
<SPEAKER ID="91" LANGUAGE="DE" NAME="Schierhuber (PPE-DE )." AFFILIATION="">
<P>
    Κύριε Πρόεδρε, είμαι πολύ ευχαριστημένη που σήμερα καταφέραμε να ψηφίσουμε για τους νέους κανόνες της κοινής οργάνωσης αγοράς στον τομέα του καπνού. Η πρόταση του Κοινοβουλίου για τη μερική αποσύνδεση βαίνει προς τη σωστή κατεύθυνση διότι οι αποφάσεις του Συμβουλίου του Λουξεμβούργου το 2003 προέβλεπαν τη μερική αποσύνδεση για όλες τις οργανώσεις αγοράς. Όπως είπε ο κ. Maaten, πλήττονται πολύ περισσότερες από 400 000 θέσεις εργασίας.
<SPEAKER ID="92" LANGUAGE="" NAME="Stihler (PSE )." AFFILIATION="(">
<P>
Οι πολίτες της ΕΕ θεωρούν ότι είναι εξαιρετικά ενοχλητικό να δαπανώνται σχεδόν 1000 εκατομμύρια ευρώ ετησίως για τη χρηματοδότηση μιας καλλιέργειας που δεν θα αγόραζε κανείς αν δεν επιδοτούνταν· μιας καλλιέργειας που δεν κάνει τίποτα άλλο από το να βλάπτει τους καταναλωτές της. Η σημερινή έγκριση της έκθεσης Daul δεν κάνει τίποτα για την υγεία των ευρωπαίων πολιτών. Είναι μια απογοητευτική ημέρα για το Κοινοβούλιο και χαίρομαι που 215 βουλευτές καταψήφισαν την έκθεση και τις επιδοτήσεις καπνού. 
<SPEAKER ID="93" LANGUAGE="SV" NAME="Andersson, Färm, Hedkvist Petersen, Karlsson, Sandberg-Fries και Theorin (PSE )," AFFILIATION="γραπτώς">
<SPEAKER ID="94" LANGUAGE="SV" NAME="Arvidsson, Cederschiöld, Grönfeldt Bergman, Stenmarck και Wachtmeister (PPE-DE )," AFFILIATION="γραπτώς">
<SPEAKER ID="95" LANGUAGE="IT" NAME="Bonino, Cappato, Dell'Alba, Della Vedova, Dupuis, Pannella και Turco (NI )," AFFILIATION="γραπτώς">
<SPEAKER ID="96" LANGUAGE="PT" NAME="Figueiredo (GUE/NGL )," AFFILIATION="γραπτώς">
<P>
Η πρόταση αυτή επηρεάζει ιδιαίτερα την Πορτογαλία. Στην περίπτωση του βάμβακος, το μέγιστο όριο της ενίσχυσης ορίζεται στην παράλογη έκταση των 360 εκταρίων, παρά τα ενδεχόμενα οφέλη του σχεδίου Alqueva και τη μετατροπή άγονων εκτάσεων σε αρδευτική γη. Στην περίπτωση του ελαιολάδου, το χρηματοδοτικό πακέτο και η μεθοδολογία που έχουν θεσπιστεί υπονομεύουν τόσο τον εκσυγχρονισμό των πορτογαλικών ελαιώνων όσο και τα δικαιώματα νέων φυτειών σε έκταση 30 000 εκταρίων, που συμφωνήθηκαν το 1998· και αυτό παρά τον στόχο της εξοικονόμησης 113 εκατ. ευρώ. Η πρόταση θα συνεπάγεται την αύξηση του χρηματοδοτικού φακέλου για την Πορτογαλία κατά περίπου 20 εκατ. ευρώ. Ωστόσο, η πιο ανησυχητική συνέπεια αυτής της πρότασης θα είναι ο αριθμός των παραγωγών που θα εγκαταλείψουν τον τομέα στην Πορτογαλία, κάτι που, σύμφωνα με διάφορες μελέτες, αναμένεται να συμβεί. Για τον λόγο αυτόν, ψηφίσαμε κατά. 
<SPEAKER ID="97" LANGUAGE="IT" NAME="Muscardini (UEN )," AFFILIATION="γραπτώς">
<P>
   . Η έκθεση Daul απέσπασε τη συναίνεση της Εθνικής Συμμαχίας, καθώς επιτυγχάνει έναν αποδεκτό συμβιβασμό μεταξύ των διαφόρων πολιτικών ομάδων της Επιτροπής Γεωργίας και Ανάπτυξης της Υπαίθρου, χάρη στο έργο που επιτέλεσε ο κ. Berlato για να τροποποιηθεί η αρχική πρόταση της Επιτροπής.
<P>
Με δεδομένη μια πρόταση που θα έθετε σε κίνδυνο και την ιταλική θέση για το ελαιόλαδο σε συγκεκριμένες μειονεκτούσες ζώνες, ο στόχος μας ήταν μια συμφωνία που θα προέβλεπε την ευέλικτη μερική αποσύνδεση του 60% των επιχορηγήσεων, με τη δυνατότητα να αυξήσουν ενδεχομένως τα κράτη αυτό το ποσοστό.
<P>
Για τους λόγους αυτούς, ψήφισα υπέρ της έκθεσης Daul. 
<SPEAKER ID="98" LANGUAGE="SV" NAME="Sacrédeus (PPE-DE )," AFFILIATION="γραπτώς">
<SPEAKER ID="99" LANGUAGE="FR" NAME="Saint-Josse (EDD )," AFFILIATION="γραπτώς">
<P>
    Η μεταρρύθμιση των κοινών οργανώσεων αγοράς μεσογειακών προϊόντων εντάσσεται στη λογική συνέχεια της μεταρρύθμισης της κοινής γεωργικής πολιτικής, η οποία θεσπίστηκε τον Ιούνιο του 2003 στο Λουξεμβούργο, καθώς βασίζεται επίσης στην αποσύνδεση των ενισχύσεων και στη μεταφορά των κονδυλίων στον δεύτερο πυλώνα.
<SPEAKER ID="100" LANGUAGE="FR" NAME="Souchet (NI )," AFFILIATION="γραπτώς">
<SPEAKER ID="101" LANGUAGE="" NAME="" AFFILIATION="">
<SPEAKER ID="102" LANGUAGE="SV" NAME="Andersson, Färm, Hedkvist Petersen, Karlsson, Sandberg-Fries και Theorin (PSE )," AFFILIATION="γραπτώς">
<P>
   . Επιλέγουμε να καταψηφίσουμε τις τροπολογίες αριθ. 1-28, 30-39 και 40-43 επί των προτάσεων της Επιτροπής και να ψηφίσουμε κατά της έκθεσης εν τω συνόλω.
<SPEAKER ID="103" LANGUAGE="PT" NAME="Figueiredo (GUE/NGL )," AFFILIATION="γραπτώς">
<SPEAKER ID="104" LANGUAGE="" NAME="Κόρακας (GUE/NGL )," AFFILIATION="γραπτώς">
<P>
    Οι προτάσεις της έκθεσης Lavarra δεν αναφέρονται καθόλου στις αρνητικές αλλαγές που προωθούνται με την ενδιάμεση αναθεώρηση και στο ελαιόλαδο επειδή, όπως αναφέρει, την θεωρεί δεδομένη και τελειωμένη, οπότε απομένει η ρύθμιση ορισμένων θεμάτων της αγοράς ελαιολάδου. Γι’ αυτό και όλες του οι τροπολογίες, οι οποίες είναι θετικές σχεδόν στο σύνολό τους (όπως η κατάργηση της ισχύουσας ανάμιξης του ελαιολάδου με άλλες λιπαρές ουσίες), περιορίζονται σ’ αυτό.
<P>
Διαφωνούμε ριζικά με τη λογική που θεωρεί δεδομένη την ενδιάμεση αναθεώρηση για το ελαιόλαδο και με την ουσία της αναθεώρησης, δηλαδή την αποδέσμευση σημαντικού ποσοστού των επιδοτήσεων από την παραγωγή, το πάγωμα της ελαιοκαλλιέργειας στα επίπεδα της 1.5.1998, τη μείωση των κοινοτικών κονδυλίων για το ελαιόλαδο κ.ά.
<SPEAKER ID="105" LANGUAGE="PT" NAME="Queiró (UEN )," AFFILIATION="γραπτώς">
<SPEAKER ID="106" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
Έχουμε ενώπιόν μας μια πρόταση κανονισμού για την αντικατάσταση του κανονισμού (ΕΟΚ) αριθ. 827/68, η ισχύς του οποίου λήγει τον Νοέμβριο του 2004.
<SPEAKER ID="107" LANGUAGE="SV" NAME="Sacrédeus (PPE-DE )," AFFILIATION="γραπτώς">
<SPEAKER ID="108" LANGUAGE="" NAME="" AFFILIATION="">
<SPEAKER ID="109" LANGUAGE="" NAME="Πατάκης (GUE/NGL )," AFFILIATION="γραπτώς">
<SPEAKER ID="110" LANGUAGE="" NAME="" AFFILIATION="">
<SPEAKER ID="111" LANGUAGE="" NAME="Αλυσανδράκης (GUE/NGL )." AFFILIATION="">
<SPEAKER ID="112" LANGUAGE="SV" NAME="Arvidsson, Cederschiöld, Grönfeldt Bergman, Stenmarck και Wachtmeister (PPE-DE )," AFFILIATION="γραπτώς">
<SPEAKER ID="113" LANGUAGE="PT" NAME="Figueiredo (GUE/NGL )," AFFILIATION="γραπτώς">
<P>
   . Η σύσταση αυτή, που προήλθε από μια πρωτοβουλία στην οποία συμμετείχε η κοινοβουλευτική μου ομάδα, ήταν επείγουσα και αναγκαία, μολονότι δεν συμφωνώ με τον τρόπο που διατυπώθηκαν όλα τα σημεία της. Δυστυχώς, ωστόσο, έρχεται καθυστερημένα, δεδομένου ότι εκατοντάδες άνθρωποι, μεταξύ αυτών και παιδιά, από περίπου 40 χώρες, ιδιαίτερα χώρες της Ευρωπαϊκής Ένωσης, κρατούνται από τον Ιανουάριο του 2002 στην αμερικανική στρατιωτική βάση του Κόλπου του Γκουαντάναμο υπό απαράδεκτες συνθήκες και χωρίς δικαιώματα ή εγγυήσεις.
<SPEAKER ID="114" LANGUAGE="FR" NAME="Pasqua (UEN )," AFFILIATION="γραπτώς">
<SPEAKER ID="115" LANGUAGE="PT" NAME="Queiró (UEN )," AFFILIATION="γραπτώς">
<SPEAKER ID="116" LANGUAGE="" NAME="Πρόεδρος." AFFILIATION="(Η συνεδρίαση διακόπτεται στις 12.35 και συνεχίζεται στις 15.00)">
<SPEAKER ID="117" LANGUAGE="" NAME="" AFFILIATION="Αντιπροέδρου">
<P>
(1)
<SPEAKER ID="118" LANGUAGE="" NAME="" AFFILIATION="Έγκριση των συνοπτικών πρακτικών της προηγούμενης συνεδρίασης:"/>
<SPEAKER ID="119" LANGUAGE="" NAME="Πρόεδρος. –" AFFILIATION="">
<SPEAKER ID="120" LANGUAGE="DE" NAME="Schröder, Jürgen (PPE-DE )," AFFILIATION="συνεισηγητής">
<P>
    Σας ευχαριστώ, κύριε Πρόεδρε. Κυρίες και κύριοι, θα ήθελα καταρχάς να ευχαριστήσω τον Επίτροπο Verheugen για την εποικοδομητική και πολύ στενή συνεργασία όλα αυτά τα χρόνια.
<P>
Ένα άλλο πρόβλημα το οποίο μου επισημαίνουν ολοένα και περισσότερο τελευταία είναι η ύποπτη διακίνηση ανθρώπων και ειδικότερα παιδιών στα σύνορα Γερμανίας-Τσεχίας. Η τσεχική κυβέρνηση πρέπει να ενθαρρύνει τα προγράμματα στήριξης των θυμάτων. Υπάρχει επίσης ανάγκη για προγράμματα κατάρτισης για την αστυνομία και τους συνοριοφύλακες προκειμένου να αυξηθεί η ευαισθητοποίηση για το ζήτημα της παράνομης διακίνησης ανθρώπων, ενώ πρέπει να υπάρξει μεγαλύτερη διασυνοριακή συνεργασία βάσει του INTERREG.
<P>
Όσον αφορά τα σχέδια για την κατασκευή φραγμάτων στο ανώτερο τμήμα του ποταμού Έλβα, κατόρθωσα να πείσω την Ευρωπαϊκή Επιτροπή ότι μια αξιολόγηση των περιβαλλοντικών επιπτώσεων αυτού του έργου είναι απολύτως απαραίτητη και ότι πρέπει να προταθούν εναλλακτικές συνδυασμένες μεταφορές. Ζω στην κοιλάδα του Έλβα στη Σαξονία, που πλημμύρισε το καλοκαίρι του 2002, και γνωρίζω για τι μιλάω.
<P>
Τέλος, θέλω να σχολιάσω την πρόθεση του τσεχικού κοινοβουλίου να τιμήσει τον τέως πρόεδρο της Τσεχοσλοβακίας Edvard Beneš.
<P>
Όταν έχουμε αφιερώσει χρόνια ολόκληρα ασχολούμενοι με το θέμα των διαταγμάτων Beneš εδώ στο Κοινοβούλιο και βρήκα μια συμβιβαστική φόρμουλα που εγκρίθηκε από τη συντριπτική πλειοψηφία της Ολομέλειας τον περασμένο Απρίλιο, θεωρώ ότι είναι σημάδι αναισθησίας και πρόκλησης εκ μέρους των Τσέχων να ψηφίζουν σήμερα, λίγο πριν η χώρα τους ενταχθεί στην ΕΕ, έναν νόμο που όχι μόνο ζωντανεύει το παρελθόν, αλλά στην πραγματικότητα το τιμά. Δεν θέλω κανένας ο οποίος υποστηρίζει αυτόν τον νόμο να ενταχθεί στην Ομάδα μου στο μέλλον. 
<SPEAKER ID="121" LANGUAGE="DE" NAME="Gahler (PPE-DE )," AFFILIATION="συνεισηγητής">
<P>
   .  Κύριε Πρόεδρε, αυτή η νομοθετική περίοδος πλησιάζει στο τέλος της, όπως και η διαδικασία για την προσχώρηση των δέκα κρατών στην Ευρωπαϊκή Ένωση. Η Εσθονία με ενδιέφερε ήδη πολύ πριν γίνω εισηγητής αυτού του Σώματος για την ένταξή της, και την επισκέπτομαι τακτικά τα τελευταία 11 χρόνια. Είμαι, συνεπώς, πλήρως πεπεισμένος ότι δεν είμαστε απλώς ευγενικοί όταν λέμε στην έκθεση ότι “το Ευρωπαϊκό Κοινοβούλιο τονίζει τις αποτελεσματικές και αδιάλειπτες προσπάθειες των εσθονικών αρχών για τη διεκπεραίωση των προπαρασκευαστικών εργασιών ενόψει της ένταξης καθ’ όλη τη μεταβατική περίοδο”.
<P>
Βλέπω –μόλις τώρα βγήκε έξω– έβλεπα πριν τον τέως υπουργό Εξωτερικών Toomas Hendrik Ilves σε αυτό το Σώμα και θα ήθελα να τον ευχαριστήσω εκ μέρους όλων των άλλων εσθονών συναδέλφων μας, γι’ αυτή την αποφασιστικότητα που επέδειξαν όλα τα πολιτικά στρατόπεδα στην Εσθονία.
<P>
Εντυπωσιακές προσωπικότητες όπως –μεταξύ άλλων– ο τέως Πρόεδρος Lennart Meri, ή ο Mart Laar, που υπήρξε δύο φορές πρωθυπουργός, έκαναν πολλά στο παρελθόν για να στρέψουν τη χώρα προς την Ευρώπη. Είμαι πεπεισμένος ότι, με τη στήριξη της ΕΕ, ο δυναμισμός της χώρας, τον οποίο μπορούμε να δούμε ιδιαίτερα στο Tallinn, θα επιταχύνει επίσης την οικονομική και κοινωνική ανάπτυξη σε άλλα, πιο απομακρυσμένα μέρη.
<P>
Σε σχέση με τη Ρωσία, ο κ. Brok είπε ήδη κάτι για τις συνοριακές συνθήκες, και θα ήθελα να προσθέσω ότι πρέπει να γίνει επίσης σαφές ότι η Συμφωνία Εταιρικής Σχέσης και Συνεργασίας μεταξύ ΕΕ και Ρωσίας εφαρμόζεται εξίσου σε όλα τα νέα μέλη.
<P>
Ζητώ σαφείς απαντήσεις από το Συμβούλιο Υπουργών όταν στις 5 Μαρτίου ο ρώσος υπουργός Sergei Ivanov επαναλαμβάνει στην εφημερίδα το προπαγανδιστικό ψέμα της ΕΣΣΔ –και δυστυχώς και της Ρωσίας σήμερα– , δηλαδή ότι η ΕΣΣΔ δεν εισέβαλε στις χώρες της Βαλτικής, αλλά εκλήθη σε βοήθεια. Τέτοιου είδους προπαγάνδα και παραμύθια δεν πρέπει πλέον να διαδίδονται εδώ, και η Ευρωπαϊκή Ένωση πρέπει να το ξεκαθαρίσει αυτό στη Ρωσία. 
<SPEAKER ID="122" LANGUAGE="FR" NAME="Poos (PSE )," AFFILIATION="συνεισηγητής">
<P>
Ευτυχώς, το οπλοστάσιο των Ηνωμένων Εθνών διαθέτει δύο διορθωτικούς μηχανισμούς. Ο πρώτος αφορά την προβλεφθείσα για τις 22 Μαρτίου παρέμβαση της Ελλάδας και της Τουρκίας στις διμερείς συνομιλίες. Η Τουρκία λοιπόν θα έχει την ευκαιρία να άρει το σοβαρό εμπόδιο που φράσσει την ευρωπαϊκή της προοπτική, και το οποίο –σύμφωνα με την Επιτροπή– είναι η μη επίλυση του κυπριακού. Τη δεύτερη δικλείδα ασφαλείας θα μπορούσε να αποτελέσει το λαϊκό δημοψήφισμα της 22ας Απριλίου: εάν η πλειονότητα των Τουρκοκυπρίων υπερψηφίσει το σχέδιο Ανάν και την προσχώρηση, τότε τα φαντάσματα του παρελθόντος θα μπορέσουν να χαθούν στο χρονοντούλαπο της ιστορίας.
<P>
Οι προσεχείς ημέρες είναι αποφασιστικής σημασίας για το μέλλον της Κύπρου. Το Ευρωπαϊκό Κοινοβούλιο συμφωνεί με τον Επίτροπο Verheugen και δεν μπορεί παρά να ελπίσει ότι τόσο οι Ελληνοκύπριοι όσο και οι Τουρκοκύπριοι θα επωφεληθούν από την ιστορική αυτή ευκαιρία. 
<SPEAKER ID="123" LANGUAGE="DE" NAME="Schroedter (Verts/ALE )," AFFILIATION="συνεισηγήτρια">
<SPEAKER ID="124" LANGUAGE="" NAME="Σουλαδάκης (PSE )," AFFILIATION="Συνεισηγητής">
<P>
Όταν εμείς ήρθαμε το καλοκαίρι του 1999 με την έναρξη της θητείας μας, ήρθαμε μαζί με την απόφαση του Ελσίνκι που σηματοδοτούσε την ενοποίηση της διαδικασίας ένταξης των νέων χωρών, το ενιαίο κύμα. Σήμερα, κοντά στη λήξη της θητείας μας, αυτός ο κύκλος κλείνει με επιτυχία, και αυτό είναι κάτι πάρα πολύ σοβαρό και σπουδαίο για όλη την Ευρώπη. Οι δύο μήνες που απομένουν είναι ελάχιστος χρόνος. Σήμερα ασκούμε την κριτική μας στις νέες χώρες ως συνεργάτες, όχι ως παρατηρητές και ως σύμβουλοι. Υπό την έννοια αυτή εγώ, ως αρμόδιος εισηγητής για τη Λιθουανία, θέλω να επιβεβαιώσω το σημαντικό θετικό έργο που έχει παραχθεί σε αυτή τη χώρα και την έχει προωθήσει, έτσι ώστε σε δύο μήνες να είναι σε θέση να γίνει μέλος της Ευρωπαϊκής Ένωσης με πλήρη ισοτιμία.
<P>
Μιας και έχω και μια άλλη ιδιότητα (κατάγομαι από ένα νησί της Μεσογείου, την Κρήτη), θα ήταν παράλειψή μου να μην μιλήσω για την ολοκλήρωση της Ευρωπαϊκής Ένωσης στη Μεσόγειο με την Κύπρο και τη Μάλτα. Κλείνει αυτός ο κύκλος και κλείνει με εξαιρετικό τρόπο. Ελπίζω, με βάση όσα μας είπε νωρίτερα ο κ. Επίτροπος, να είναι σταθερή η σχετική θέση της Ευρωπαϊκής Ένωσης, ώστε όταν η Κύπρος γίνει μέλος της Ευρωπαϊκής Ένωσης και έχει λυθεί το Κυπριακό, πράγμα που ευχόμαστε, να μπορεί να εφαρμόζεται το κοινοτικό κεκτημένο 100% σε όλες τις πολιτικές στο σύνολο της επανενωμένης Κύπρου.
<SPEAKER ID="125" LANGUAGE="PT" NAME="Queiró (UEN )," AFFILIATION="συνεισηγητής">
<P>
   .  Κύριε Πρόεδρε, κύριε Επίτροπε, αντιμετωπίζουμε την Ουγγαρία με τον σεβασμό και την εκτίμηση που πρέπει σε έναν λαό ο οποίος ελπίζει να βρει στην Ένωσή μας όχι μόνο τον σεβασμό της εθνικής ανεξαρτησίας και ταυτότητάς του αλλά και τη συλλογική ασφάλεια και την οικονομική ευημερία που του στέρησε η κομμουνιστική δικτατορία, η οποία υποδούλωσε αυτήν και τόσες άλλες χώρες για σχεδόν 40 χρόνια. Ωστόσο, πρέπει να αναγνωρίσουμε ότι το ιστορικό βήμα της διεύρυνσης εγείρει δικαιολογημένα ερωτήματα και φόβους και στις δύο πλευρές, ενόψει της πρόκλησης της επανένωσης δύο κόσμων που, δυστυχώς, έχουν επιτύχει τα τελευταία χρόνια πολύ διαφορετικά στάδια ανάπτυξης. Αυτό θα οξύνει αναπόφευκτα τις διαφορές μεταξύ των πιο πλούσιων και των λιγότερων ευημερούντων περιφερειών και θα οδηγήσει στην αύξηση του πληθυσμού που ζει στις λιγότερο μειονεκτούσες περιοχές.
<P>
Είναι αλήθεια ότι πρέπει να το δεχτούμε αυτό. Είναι επίσης αλήθεια, ωστόσο, ότι το βήμα που θα κάνουμε τον Μάιο του 2004 είναι μεγίστης πολιτικής σημασίας, καθώς αποδεικνύει σθεναρά το σφρίγος όλων των χωρών της Ευρώπης που συμμετέχουν στη διεύρυνση, τη στιγμή που έρχονται αντιμέτωπες με την πρόκληση που τους έθεσε η Ιστορία.
<P>
Ελπίζω, κύριε Πρόεδρε, ότι από εκείνη τη στιγμή και μετά θα έχουμε όλοι μας –τα σημερινά και τα νέα κράτη μέλη– την ευκαιρία να συνεργαστούμε και να ασκήσουμε την κοινή μας ευθύνη για την ανάπτυξη της Ευρωπαϊκής Ένωσης. Αυτή η κοινή ευθύνη συνεπάγεται τη διατήρηση, ακόμα και την ενίσχυση, της αρχής της οικονομικής και κοινωνικής συνοχής. Από αυτήν την άποψη, θεωρούμε ότι η διεύρυνση είναι ένα συμβόλαιο που παρέχει αμοιβαία οφέλη τόσο για τις νέες όσο και για τις σημερινές χώρες της Ένωσης, το εισόδημα των οποίων δικαιολογεί ακόμα την ανάθεση της κοινοτικής αναπτυξιακής ενίσχυσης. Από αυτήν την άποψη, χαιρετίζουμε θερμά το σχέδιο δημοσιονομικής προοπτικής για τα έτη 2007-2013 που μόλις έθεσε η Επιτροπή ενώπιον του Κοινοβουλίου. Συνεπάγεται επίσης την ενίσχυση της ποιότητας της δημοκρατίας στα ευρωπαϊκά θεσμικά όργανα, όπου είναι σημαντικό να επιτευχθεί μεγαλύτερη δημοκρατική διαφάνεια και έλεγχος, παράλληλα με μεγαλύτερη και πιο αποτελεσματική συμμετοχή των εθνικών κοινοβουλίων στην οικοδόμηση της Ευρώπης.
<P>
Κύριε Πρόεδρε, κύριε Επίτροπε, η Ουγγαρία είναι μια από τις χώρες των οποίων η απόδοση κατά την προετοιμασία ένταξης στην Ευρωπαϊκή Ένωση είναι εξαίρετη. Είναι καθήκον μου να παρακολουθώ εκ του σύνεγγυς αυτήν την ανάπτυξη. Είναι αλήθεια ότι εξακολουθούν να υπάρχουν ορισμένα προβλήματα που πρέπει να ξεπεράσει η Ουγγαρία, αλλά γνωρίζουμε την αποφασιστικότητα της κυβέρνησής της να τηρήσει εγκαίρως τις δεσμεύσεις της. Αντί να τις επισημαίνουμε τώρα, φρονώ ότι θα ήταν πιο κατάλληλο να υπογραμμίσουμε την επιτυχία της χώρας αυτής τα τελευταία χρόνια όσον αφορά την ανταπόκριση στις προκλήσεις που αντιμετώπισε και κατάφερε να ξεπεράσει. Η Ουγγαρία, όπως και όλες οι υπόλοιπες υπό ένταξη χώρες, θα λάβει τελικά τη θέση που της αξίζει ως κράτος μέλος της Ευρωπαϊκής Ένωσης. Ως εισηγητής για τη χώρα αυτή, σας καλώ, συνεπώς, να υποστηρίξετε όλοι την έκθεση Brok, η οποία ενσωματώνει χρόνια προσπαθειών και σκληρής δουλειάς και οδηγεί σε μια νέα εποχή στη ζωή της Ευρωπαϊκής Ένωσης. 
<SPEAKER ID="126" LANGUAGE="DE" NAME="Stenzel (PPE-DE )," AFFILIATION="συνεισηγήτρια">
<P>
Όσο περισσότερο πλησιάζει η ημερομηνία, οι προσδοκίες γίνονται ολοένα και περισσότερο ρεαλιστικές· η διεύρυνση δεν πρόκειται να λύσει όλα τα προβλήματα μεμιάς. Συνεχώς λαμβάνω επιστολές από πολίτες που επισημαίνουν τρόπους με τους οποίους, αντίθετα με την επίσημη γραμμή, τα διατάγματα Beneš εφαρμόζονται μέχρι και σήμερα σε περιπτώσεις στις οποίες το αντιστάθμισμα είναι αξιοσημείωτο. Το μόνο σχόλιο που μπορώ να κάνω γι’ αυτό είναι ότι θα θεωρούσα επιθυμητή μια πιο ευαίσθητη μεταχείριση της ιστορίας και ιστορικών μορφών όπως ο Edvard Beneš. Παρ’ όλα αυτά, η Αυστρία είναι μια από τις χώρες που ενδέχεται να κερδίσουν τα περισσότερα από τη διεύρυνση και κερδίζει, πρώτα απ’ όλα, από την ενίσχυση των εμπορικών σχέσεων με την Τσεχική Δημοκρατία και τις επενδύσεις στη χώρα αυτή. Ως γείτονές της, υποστηρίξαμε σθεναρά την ένταξή της, με την προσδοκία ότι η διεύρυνση στην Κεντρική Ευρώπη θα φέρει την ειρηνική ανάπτυξη και οικονομική μεγέθυνση.
<P>
Στρεφόμενη στη Μάλτα, δεν μπορώ παρά να συγχαρώ αυτή τη σημαντική μικρή μεσογειακή χώρα, που βρίσκεται στο σημείο συνάντησης Ευρώπης και Βορείου Αφρικής, για την απόφασή της να ενταχθεί στην Ευρωπαϊκή Ένωση, μια απόφαση την οποία στηρίζουν τώρα όλες οι πολιτικές δυνάμεις της χώρας, και επίσης για τις προσπάθειες που κατέβαλε για να προετοιμαστεί για την είσοδό της στην ΕΕ. Αν κάποιος σκεφτεί τις διαρθρωτικές αδυναμίες των ναυπηγείων της και, γενικότερα, την ανάγκη μετασχηματισμού μιας προστατευμένης και νησιωτικής οικονομίας σε μια ανοικτή οικονομία της αγοράς, η υιοθέτηση του κεκτημένου της ΕΕ ήταν μια μεγάλη πρόκληση και ένα σημαντικό επίτευγμα γι’ αυτό το μικρό νησιωτικό κράτος. Το μόνο που μπορώ να πω στον λαό της Μάλτας, ωστόσο, είναι ότι δεν πρέπει να φοβούνται ότι μια μικρή χώρα, όπως η δική τους, θα βυθιστεί σε κάτι τόσο μεγάλο όσο η Ευρωπαϊκή Ένωση. Ο διορισμός του κ. Borg, υπουργού Εξωτερικών της Μάλτας, ως Επιτρόπου της, καταδεικνύει την αξία που προσδίδει η Μάλτα στην προσχώρησή της στην ΕΕ. 
<SPEAKER ID="127" LANGUAGE="IT" NAME="Gawronski (PPE-DE )," AFFILIATION="συνεισηγητής">
<P>
   . Κύριε Πρόεδρε, επιτρέψτε μου για μια φορά να μην μιλήσω για τα μικρά ή μεγάλα προβλήματα που πρέπει να λύσει ακόμη η Πολωνία για να καταλάβει και πάλι τη θέση που της αρμόζει στην Ευρώπη. Για κάποιον σαν εμένα που, έστω και από την προνομιακή θέση του ξένου ανταποκριτή, έζησε τα σκληρά χρόνια της κομμουνιστικής δικτατορίας και, στη συνέχεια, ασχολήθηκε και πάλι με την Πολωνία ως εισηγητής, αυτή είναι μια σημαντική και θα έλεγα μάλιστα συγκινητική στιγμή. Δεν θα μπορούσα ποτέ να φαντασθώ εκείνα τα χρόνια ότι η Πολωνία και τα άλλα πρώην κομμουνιστικά κράτη θα μπορούσαν να επανέλθουν τόσο σύντομα στη δημοκρατία και στην ελεύθερη και αποτελεσματική οικονομική ανάπτυξη. Πιστεύω πως αυτή είναι η τελευταία φορά που μιλώ για την Πολωνία σε αυτό το Σώμα και θα ήθελα να εκφράσω την ευγνωμοσύνη μου σε όλους όσοι –όπως ο Επίτροπος Verheugen που είναι παρών σήμερα– συνέβαλαν από εδώ, από τις Βρυξέλες και τη Βαρσοβία, στην επούλωση αυτής της πληγής στην ήπειρό μας. Απευθύνω επίσης τις ευχές μου στους Πολωνούς, ώστε να κατανοήσουν πλήρως πόσο ωραίο είναι το ευρωπαϊκό όνειρο. Θα ήθελα, ωστόσο, να κάνω μια σύντομη αναφορά σε άλλη μία χώρα: τη Ρουμανία. Εντός ολίγου θα αναφερθεί αναλυτικότερα σε αυτήν ο κ. Podestà. Η Ρουμανία θα πρέπει να διανύσει ακόμη πολύ δρόμο, αλλά κάνει ό,τι είναι δυνατόν για να προσαρμοσθεί στην Ευρώπη και να προετοιμασθεί. Επικρίναμε τη Ρουμανία για τις καθυστερήσεις της· αντέδρασε προσπαθώντας να θέσει τάξη στα προβλήματά της. Τώρα πρέπει ασφαλώς να την παρακολουθήσουμε, να την καθοδηγήσουμε και να την ελέγχουμε, αλλά και να την παροτρύνουμε, και αυτός είναι ο λόγος για τον οποίο θεωρώ υπερβολικά σκληρό τον καταδικαστικό τόνο που είχε η έκθεση της βαρόνης Nicholson of Winterbourne. Υποστηρίζουμε, κατά συνέπεια, τις τροπολογίες που κατέθεσε ο κ. Podestà και οι οποίες βαίνουν ακριβώς προς αυτήν την κατεύθυνση της εποικοδομητικής κριτικής.
<SPEAKER ID="128" LANGUAGE="IT" NAME="Volcic (PSE )," AFFILIATION="συνεισηγητής">
<P>
   . Κύριε Πρόεδρε, όπως γνωρίζουμε, η Σλοβενία έχει τις καλύτερες παραμέτρους προσχώρησης μεταξύ των δέκα υποψηφίων προς ένταξη χωρών· είχε ένα μόνο αρνητικό σημείο. Αυτό αφορούσε την αναγνώριση των ξένων τίτλων σπουδών και με τον πρόσφατο νόμο το ζήτημα επιλύθηκε. Σήμερα, οι ξένοι τίτλοι σπουδών έχουν εξομοιωθεί με αυτούς της Σλοβενίας. Θα υπάρξουν, ασφαλώς, προβλήματα, αλλά δεν υπάρχουν εναλλακτικές λύσεις, όπως ορθώς δήλωσε σήμερα το πρωί ο Επίτροπος Verheughen, ο άνθρωπος στον οποίο οφείλει πολλά αυτό το τεράστιο πολιτικό και διπλωματικό εγχείρημα.
<P>
Η ευνοϊκή κατάσταση της Σλοβενίας εξαρτάται από την ισχυρή συναίνεση των κομμάτων της κυβέρνησης και της αντιπολίτευσης, από την κλίμακα στην οποία αντιμετωπίστηκε το ευρωπαϊκό κεκτημένο και από τη φροντίδα και την ικανότητα με την οποία αντιμετωπίσθηκε. Ο επόμενος στόχος προβλέπει ήδη την ένταξη στην ευρωζώνη, ένας στόχος που έμοιαζε δύσκολος πριν από λίγα χρόνια, όταν ο πληθωρισμός ήταν αρκετά υψηλός, αλλά τώρα φαίνεται εφικτός σε εύλογο χρονικό διάστημα, δεδομένου ότι, στο τέλος του 2003, ο πληθωρισμός μειώθηκε, σταθεροποιούμενος μεταξύ του 4% και του 5%. Η Σλοβενία κατόρθωσε, συνεπώς, να μετατρέψει ορισμένες μεγάλες εγκαταστάσεις, κληρονομιά του υπαρκτού σοσιαλισμού, σε μικρές επιχειρήσεις που στη συνέχεια απέκτησαν μεγάλη δυναμική.
<P>
Στην εξωτερική πολιτική, απομένει ανοικτό το ζήτημα των σχέσεων με την Κροατία: οι ειδήσεις των τελευταίων ημερών αναφέρουν την επικύρωση εκ μέρους του κροατικού Κοινοβουλίου της συμφωνίας για την κατανομή των περιουσίων στις χώρες που διαδέχθηκαν την πρώην Γιουγκοσλαβία, συμφωνία που υπογράφηκε στη Βιέννη το 2001, αλλά επικυρώθηκε μόλις τώρα από την Κροατία. Στο προκαθορισμένο αυτό πλαίσιο, θα είναι κατά συνέπεια πιο εύκολη η επίλυση άλλων προβλημάτων, μεταξύ των οποίων και η μονομερής δήλωση της Κροατίας για την αποκλειστική θαλάσσια οικολογική ζώνη στην Αδριατική, την οποία επέκρινε και η Ευρωπαϊκή Ένωση ως μονομερή και όχι ως αποτέλεσμα μιας συμφωνίας μεταξύ όλων των ενδιαφερομένων. Ωστόσο, πρόσφατα το γενικό κλίμα μεταξύ Ζάγκρεμπ και Λουμπλιάνας βελτιώθηκε και οι αξίες τη ασφάλειας, της σταθερότητας και της ευημερίας, που εμπνέουν τη Σλοβενία, είναι οι αξίες της Ευρωπαϊκής Ένωσης.
<SPEAKER ID="129" LANGUAGE="NL" NAME="Wiersma (PSE )," AFFILIATION="συνεισηγητής">
<P>
   .  Κύριε Πρόεδρε, βρίσκομαι και εγώ στο δίλημμα να πω πολλά σχετικά με τη Ρουμανία, αλλά σήμερα θα περιοριστώ στη χώρα για την οποία είμαι υπεύθυνος τα τελευταία χρόνια, ήτοι τη Σλοβακία. Συνειδητοποιώ ότι η έκθεση αυτή δεν είναι η πιο σημαντική, και ίσως είναι η λιγότερο σημαντική από όλες τις εκθέσεις που έχουμε συντάξει σχετικά με αυτήν τη χώρα τα τελευταία έξι ή επτά χρόνια. Είναι βέβαιο ότι η Σλοβακία θα γίνει μέλος της Ευρωπαϊκής Ένωσης την 1η Μαΐου. Παρακολουθώ τη χώρα αυτήν εδώ και χρόνια και έχει αναμφίβολα σημειώσει πρόοδο σε πολλούς τομείς. Αυτό είναι έπαινος για μια μικρή χώρα, την τελευταία χώρα που κέρδισε την ελευθερία της και της οποίας τα πολιτικά προβλήματα πριν από τις εκλογές του 1998 σήμαιναν ότι συμπεριλήφθηκε αργά στις χώρες με τις οποίες διεξήγαμε διαπραγματεύσεις. Σήμερα, συζητούμε για τα ζητήματα που δεν έχουν ακόμα επιλυθεί και για το τι πρόκειται να συμβεί στις υπό ένταξη χώρες πριν από την 1η Μαΐου. Από αυτήν την άποψη, συμμερίζομαι την άποψη της Επιτροπής όσον αφορά τη Σλοβακία. Εξαρτάται από την κυβέρνηση της Μπρατισλάβα να πράξει ό,τι χρειάζεται· σε αντίθετη περίπτωση, η χώρα αυτή θα αντιμετωπίσει προβλήματα μετά την 1η Μαΐου, με όλες τις επιπτώσεις που αυτό συνεπάγεται. Συμφωνώ απόλυτα με όσα δήλωσε σήμερα το πρωί ο Επίτροπος Verheugen: εάν προκύψει κάποιο τέτοιο πρόβλημα, εμείς, στην Ευρωπαϊκή Ένωση, δεν μπορούμε να προσφύγουμε σε συμβιβασμούς, αλλά πρέπει να έχουμε το θάρρος να ενεργήσουμε σθεναρά. Ωστόσο, ελπίζω, όπως και αυτός, ότι τα προβλήματα θα έχουν επιλυθεί έως την 1η Μαΐου.
<SPEAKER ID="130" LANGUAGE="" NAME="Κουκιάδης (PSE )," AFFILIATION="Εισηγητής της γνωμοδότησης της Επιτροπής Νομικών Θεμάτων και Εσωτερικής Αγοράς">
<P>
    Κύριε Πρόεδρε, η ένταξη 10 νέων χωρών στην Ευρωπαϊκή Ένωση σημαίνει αμοιβαία αναγνώριση, όπως επισημαίνει και ο εισηγητής Brok, ότι πέρα από το παραδοσιακό εθνικό συμφέρον υπάρχει ένα γενικό ευρωπαϊκό συμφέρον, που θα πρέπει να θεωρείται από κάθε χώρα ως μέρος του εθνικού της συμφέροντος. Συνεπώς, παλιές και νέες χώρες θα πρέπει να πάψουν να σκέπτονται με καθαρά εθνοκεντρικό τρόπο. Άλλωστε, η όλη διαδικασία ένταξης, όπως φάνηκε από την έκθεση, επιτάχυνε την πρόοδο των χωρών αυτών με μεταρρυθμίσεις στο οικονομικό, διοικητικό και πολιτικό τους περιβάλλον και αυτό αποτελεί το μεγάλο κέρδος των λαών τους.
<SPEAKER ID="131" LANGUAGE="NL" NAME="Van Velzen (PPE-DE )," AFFILIATION="συντάκτης της γνωμοδότησης της Επιτροπής Βιομηχανίας, Εξωτερικού Εμπορίου, Έρευνας και Ενέργειας">
<P>
   .  Κύριε Πρόεδρε, ως εισηγητής της Επιτροπής Βιομηχανίας, Εξωτερικού Εμπορίου, Έρευνας και Ενέργειας, θα ήθελα καταρχάς να συγχαρώ τη Βουλγαρία για την πρόοδο που επιτέλεσε: έχουν ολοκληρωθεί 26 κεφάλαια, άλλα έξι είναι ακόμα ανοικτά, αλλά πρέπει να γίνουν πολλά ακόμα όσον αφορά τις προοπτικές για τις επενδύσεις· αυτό θα περιλαμβάνει τη δημιουργία ενός διαφανούς και ξεκάθαρου επιχειρηματικού κλίματος, ούτως ώστε να γνωρίζουν οι επιχειρήσεις ότι οι επενδύσεις τους είναι ασφαλείς και δεν μπορούν να χαθούν λόγω της διαφθοράς.
<P>
Όσον αφορά τον πυρηνικό σταθμό στο Κοζλοντούι, θα ήθελα να πω τα εξής: εάν προκύψει από την έρευνα που διεξήχθη τον Νοέμβριο του 2003 ότι έχουν τηρηθεί όλες οι συστάσεις της Ομάδας Πυρηνικών Αποθεμάτων, η Επιτροπή μπορεί να εξετάσει την παράταση λειτουργίας των σταθμών 3 και 4 του Κοζλοντούι για λίγο ακόμα καιρό. Ωστόσο, εάν δεν ισχύει αυτό, η Επιτροπή πρέπει να εμμείνει στο συμπεφωνημένο χρονοδιάγραμμα για το κλείσιμο των σταθμών 3 και 4.
<P>
Υπάρχει ακόμα μεγαλύτερη ανησυχία στην Επιτροπή Βιομηχανίας, Εξωτερικού Εμπορίου, Έρευνας και Ενέργειας σχετικά με τη Ρουμανία. Παρά τις προσπάθειες της ρουμανικής κυβέρνησης, πρέπει να καταλήξουμε ότι, έως σήμερα, η χώρα αυτή δεν διαθέτει μια οικονομία της αγοράς που να λειτουργεί. Στην πράξη, πρέπει να γίνουν πολλά ακόμα για την εξάλειψη της διαφθοράς και την υλοποίηση διαρθρωτικών μεταρρυθμίσεων με απτό και συνεπή τρόπο. Ο δρόμος της Ρουμανίας προς την Ευρωπαϊκή Ένωση είναι δύσκολος, λόγω της καθυστέρησης των ιδιωτικοποιήσεων, της καθυστερημένης μεταρρύθμισης των κρατικών επιχειρήσεων και του γεγονότος ότι το επενδυτικό της κλίμα χρειάζεται ακόμα μεγάλη βελτίωση. Το γεγονός ότι η Ρουμανία δεν προσελκύει ξένους επενδυτές είναι άλλος ένας λόγος που το κράτος δικαίου θα πρέπει, επειγόντως, να εξελιχθεί περισσότερο στον τομέα της οικονομίας της Ρουμανίας. Είναι απαραίτητο να δημιουργηθεί μια νοοτροπία στο πλαίσιο της οποίας θα γίνεται δεκτή η ευθύνη και θα εφαρμόζονται οι νόμοι. Συνεπώς, χαιρετίζουμε θερμά την πρόταση της επιτροπής στην έκθεση Brok για επαναπροσανατολισμό και, ταυτόχρονα, για μεγαλύτερη προσοχή στα προβλήματα που αφορούν το κράτος δικαίου. Είναι επίσης αναγκαία η αναδιάρθρωση σημαντικών τομέων όπως η ενέργεια, η εξόρυξη και οι μεταφορές. Γενικά, η Ρουμανία πρέπει να καταβάλει ακόμα τεράστιες προσπάθειες. 
<SPEAKER ID="132" LANGUAGE="NL" NAME="Smet (PPE-DE )," AFFILIATION="συντάκτρια της γνωμοδότησης της Επιτροπής Απασχόλησης και Κοινωνικών Υποθέσεων">
<P>
   .  Κύριε Πρόεδρε, είναι η τελευταία φορά που, ως εισηγήτρια της Επιτροπής Απασχόλησης και Κοινωνικών Υποθέσεων, από κοινού με τον κ. Ettl, μπορώ και κρίνω την προετοιμασία των υποψηφίων κρατών μελών στον κοινωνικό τομέα. Πρέπει να πω ότι όλες αυτές οι χώρες έχουν κάνει απίστευτες προσπάθειες για την επίτευξη προόδου σε διάφορα πεδία του κοινωνικού τομέα. Έχουν ακόμα πολλούς άσους στο μανίκι τους για τους οποίους δεν γνωρίζουμε πολλά, σίγουρα στις χώρες μας, όπου ο κόσμος συχνά πιστεύει ότι τα νέα κράτη μέλη βρίσκονται ακόμα σε πρώιμο στάδιο ανάπτυξης. Αναμφίβολα, δεν ισχύει κάτι τέτοιο. Για παράδειγμα, ο πληθυσμός είναι πολύ μορφωμένος: το 88% των ατόμων από 20-24 ετών έχουν αποφοιτήσει τουλάχιστον από την ανώτερη εκπαίδευση. Το ποσοστό αυτό είναι μεγαλύτερο σε σχέση με τα σημερινά 15 κράτη μέλη, όπου ανέρχεται σε 74%. Επιπλέον, ο πληθυσμός των δέκα νέων χωρών είναι νεότερος από ό,τι στα σημερινά 15 κράτη μέλη. Συνεπώς, θα περάσει λίγος καιρός ακόμα έως ότου γίνει αισθητό το φαινόμενο της γήρανσης του πληθυσμού.
<P>
Εν συντομία, οι χώρες αυτές έχουν πολλές δυνατότητες όσον αφορά το ανθρώπινο δυναμικό. Η πλήρης εκμετάλλευση αυτών των δυνατοτήτων θα πρέπει να έχει περίοπτη θέση στην ατζέντα. Επί του παρόντος, η ανάπτυξη του ανθρώπινου δυναμικού είναι ακόμα ανεπαρκής. Η ανεργία στις υπό ένταξη χώρες είναι υψηλή και οι ευκαιρίες απασχόλησης λίγες. Από τον ενεργό πληθυσμό, το 14,3% είναι άνεργο, ενώ το αντίστοιχο ποσοστό στην Ευρωπαϊκή Ένωση είναι 8%. Η ανεργία μεταξύ όσων είναι κάτω από 25 ετών έχει λάβει τραγικές διαστάσεις: ανέρχεται σε 32%, και το ποσοστό αυτό είναι διπλάσιο από το αντίστοιχο στην Ευρωπαϊκή Ένωση. Μια ακραία περίπτωση αντιπροσωπεύει η Πολωνία, όπου η ανεργία των νέων ανέρχεται σε 41%. Επιπλέον, σε επτά από τα δέκα υποψήφια κράτη μέλη, η ανεργία των νέων αυξήθηκε το 2003 σε σχέση με το προηγούμενο έτος. Συνεπώς, είναι προφανές ότι αυτές οι χώρες, σύμφωνα με την ευρωπαϊκή στρατηγική για την απασχόληση, πρέπει να αναπτύξουν μια ενεργή και βιώσιμη πολιτική απασχόλησης. Η διά βίου μάθηση πρέπει να διατηρήσει τους εργαζόμενους ενεργούς στη μεταβαλλόμενη αγορά εργασίας. Ο αριθμός των ατόμων μεταξύ 25 και 65 ετών που παρακολούθησαν μαθήματα το 2002 είναι 5% σε σύγκριση με το 8% στην Ευρωπαϊκή Ένωση, και υπάρχει επίσης ο κίνδυνος διαρροής εγκεφάλων εξαιρετικά εκπαιδευμένου προσωπικού.
<P>
Άλλο ένα σημείο αποτελεί η υγεία και η ασφάλεια στην εργασία. Ορισμένες χώρες προτιμούν να παρέχουν υψηλότερους μισθούς εις βάρος των διατάξεων για την υγεία και την ασφάλεια στα εργοστάσια. Η αγοραστική ισχύς και το προ φόρων εισόδημα βρίσκονται πολύ πιο κάτω από τον μέσο όρο της ΕΕ, αλλά έχουν αυξηθεί –ακόμα και σημαντικά– ενώ μειώνονται στις χώρες μας. Αυτό ισοδυναμεί με ένα πραγματικά εξαίρετο επίτευγμα. Ένα μεγάλο πρόβλημα, ωστόσο, είναι ότι οι μισθοί παραμένουν πολύ χαμηλοί, και έτσι δεν δίνεται η δυνατότητα στους ανθρώπους να ξεφύγουν από τη φτώχεια. Η φτώχεια στις δέκα ενδιαφερόμενες χώρες επηρεάζει το 40% του εργαζόμενου πληθυσμού. Η κοινωνική ασφάλιση πρέπει να αναπτυχθεί πιο αποτελεσματικά. Οι κοινωνικοί εταίροι πρέπει να οργανωθούν πιο αποτελεσματικά, διότι, επί του παρόντος, εξακολουθούν να διαθέτουν ανεπαρκή οργανωτική εξουσία, η οποία δεν τους δίνει πραγματικά τη δυνατότητα να οργανώσουν κοινωνικές διαπραγματεύσεις στις ενδιαφερόμενες χώρες. 
<SPEAKER ID="133" LANGUAGE="DE" NAME="Ettl (PSE )," AFFILIATION="συντάκτης της γνωμοδότησης της Επιτροπής Απασχόλησης και Κοινωνικών Υποθέσεων">
<P>
   . – Κύριε Πρόεδρε, αν και δεν μπορώ παρά να υπογραμμίσω όσα είπε η κ. Smet, η μεγάλη πρόοδος που έχει σημειωθεί στα νέα κράτη μέλη δεν πρέπει να μας καθιστά τυφλούς στα μόνιμα προβλήματα που αντιμετωπίζουν στο κοινωνικό πεδίο, ή στις αυξανόμενες δυσχέρειές τους στον τομέα της απασχόλησης.
<P>
Πέρα από αυτό, η Επιτροπή Κοινωνικών Υποθέσεων καλεί τα νέα κράτη μέλη να δώσουν μεγαλύτερη προσοχή στην κοινωνική τους ατζέντα στο ανθρώπινο δυναμικό. Σε μια Ευρωπαϊκή Ένωση 25 κρατών, δεν υπάρχει χώρος για οπισθοδρομικές εξελίξεις ή κοινωνική αδράνεια, τα οποία θα άνοιγαν τον δρόμο για νέες συγκρούσεις.
<SPEAKER ID="134" LANGUAGE="SV" NAME="Olsson (ELDR )," AFFILIATION="συντάκτης της γνωμοδότησης της Επιτροπής Γεωργίας και Ανάπτυξης της Υπαίθρου">
<P>
Η γεωργία είναι πιο σημαντική σε αυτές τις χώρες από ό,τι στα σημερινά κράτη μέλη. Οι περιοχές είναι μεγαλύτερες· τρεις φορές περισσότεροι άνθρωποι ασχολούνται με τη γεωργία σε σχέση με τη σημερινή ΕΕ· η δε γεωργία αντιπροσωπεύει ένα μεγάλο τμήμα του ακαθάριστου εθνικού προϊόντος, και αυτό σημαίνει ότι η γεωργική πολιτική είναι πιο σημαντική γι’ αυτές τις χώρες από ό,τι είναι πραγματικά για εμάς. Χρειαζόμαστε μια πολιτική για όλες τις χώρες. Πρέπει, βεβαίως, να εξασφαλίσουμε ότι τα νέα κράτη μέλη θα διαθέτουν οργανισμούς που θα παρέχουν στήριξη και έλεγχο και που θα μπορούν να κάνουν πιο αυστηρές τις προδιαγραφές για τα τρόφιμα και την παρακολούθηση της υγείας των ζώων και των φυτών. Έχουν γίνει πολλά και, εάν συγκρίνουμε τη σημερινή κατάσταση με την έκθεση της Επιτροπής, μπορούμε να είμαστε ικανοποιημένοι σχετικά με την ενημέρωση που λαμβάνουμε, καθώς πολλά από όσα δεν επιτεύχθηκαν έως τις 30 Σεπτεμβρίου 2003 έχουν επιτευχθεί τώρα. Ελπίζουμε ότι τα υπόλοιπα μπορούν να γίνουν έως την 1η Μαΐου 2004.
<P>
Η Ρουμανία είναι η πιο τυπική γεωργική χώρα από τις υποψήφιες χώρες, καθώς υπάρχουν εκεί πολλά μικρά αγροκτήματα. Το 40% του πληθυσμού εξακολουθεί να εργάζεται στη γεωργία και πολλοί αγρότες βασίζονται στη διατήρηση της γεωργίας. Είναι αναγκαία μια τεράστια οικονομική και κοινωνική αλλαγή ούτως ώστε να γίνει δυνατή η ανάπτυξη, αλλά πρέπει να θυμόμαστε ότι έχουμε κοινή ευθύνη. Οι υποψήφιες χώρες έχουν το μερίδιο ευθύνης τους, αλλά τα σημερινά κράτη μέλη πρέπει να αναλάβουν επίσης τις ευθύνες τους. Η Επιτροπή πρέπει να συμμετάσχει και όχι να απαιτεί. Πρέπει επίσης να παρακινήσει και να διαθέσει πόρους. Πρέπει να γίνει πιο αποτελεσματική χρήση των πόρων SAPARD.
<P>
Έχοντας προσπαθήσει να παρακολουθήσω τις εξελίξεις στην Κεντρική και Ανατολική Ευρώπη για 40 περίπου χρόνια, αισθάνομαι πραγματικά χαρούμενος που μπορώ να καλωσορίσω αυτές τις χώρες τόσο την 1η Μαΐου 2004 όσο και το 2007. 
<SPEAKER ID="135" LANGUAGE="DE" NAME="Wenzel-Perillo (PPE-DE )," AFFILIATION="συντάκτρια της γνωμοδότησης της Επιτροπής Περιφερειακής Πολιτικής, Μεταφορών και Τουρισμού">
<SPEAKER ID="136" LANGUAGE="NL" NAME="Van Dam (EDD )," AFFILIATION="συντάκτης της γνωμοδότησης της Επιτροπής Περιφερειακής Πολιτικής, Μεταφορών και Τουρισμού">
<SPEAKER ID="137" LANGUAGE="" NAME="Μαστοράκης (PSE )," AFFILIATION="Εισηγητής της γνωμοδότησης της Επιτροπής Περιφερειακής Πολιτικής, Μεταφορών και Τουρισμού">
<P>
Η επιτροπή μας εκφράζει ικανοποίηση για τις προόδους που σημείωσε η Βουλγαρία στους περισσότερους των επί μέρους τομέων των μεταφορών και ζητεί τη προώθηση της εφαρμογής του κοινοτικού κεκτημένου στον οδικό, σιδηροδρομικό και αεροπορικό τομέα. Ζητεί να εξακολουθήσει να αποτελεί προτεραιότητα γι’ αυτήν η αφαίρεση της σημαίας της από τη λίστα του Παρισιού. Εκφράζει τη λύπη της για το γεγονός ότι απομένει να ολοκληρωθεί το κεφάλαιο 21 για την περιφερειακή πολιτική και το συντονισμό των διαρθρωτικών ταμείων. Ζητεί την εξασφάλιση αποτελεσματικών δομών για την πρόληψη, τον εντοπισμό και πιθανώς την τιμωρία περιπτώσεων απάτης και διαφθοράς, ιδίως στα προγράμματα Phare και Ispa. Ζητεί παρά πέρα την ενίσχυση του συντονισμού και της συνεργασίας μεταξύ υπουργείων, καθώς και με συναφείς υπηρεσίες και τα λοιπά ενδιαφερόμενα μέρη. Θεωρεί ότι χρειάζεται άμεσες προσπάθειες στην αποτελεσματική συνεργασία και επικοινωνία, κυρίως μεταξύ κεντρικού και περιφερειακού επιπέδου, ένα θέμα στο οποίο θεωρούμε ότι υπάρχει πρόβλημα, καθώς και στην εδραίωση και ολοκλήρωση θεσμικών δομών, τόσο σε κεντρικό όσο και σε περιφερειακό επίπεδο.
<SPEAKER ID="138" LANGUAGE="DE" NAME="Lulling (PPE-DE )," AFFILIATION="συντάκτρια της γνωμοδότησης της Επιτροπής Δικαιωμάτων των Γυναικών και Ίσων Ευκαιριών">
<P>
Έπειτα, αντί να εστιαζόμαστε σε αυτά που λείπουν, πρέπει να εκτιμήσουμε την πρόοδο και τις μεταρρυθμίσεις που κατόρθωσε να σημειώσει μια χώρα όπως η Βουλγαρία, υπό δύσκολες συνθήκες, από την απελευθέρωσή της από την κομμουνιστική δικτατορία μέχρι σήμερα. Σε τελική ανάλυση, πολλές χώρες που είναι κράτη μέλη εδώ και αρκετά χρόνια εξακολουθούν να έχουν προβλήματα με την ορθή μεταφορά των οδηγιών για τα ίσα δικαιώματα και τις ευκαιρίες για τις γυναίκες και τους άνδρες, κάτι που είναι –επιτρέψτε μου να προσθέσω– προφανές από την τελευταία έκθεση της Επιτροπής για τη στρατηγική της Λισαβόνας για την εαρινή σύνοδο. Σε αυτή τη φάση, επομένως, κατά την ταπεινή μου γνώμη, πρέπει να προσέξουμε να μην κάνουμε πάρα πολλά κηρύγματα σε χώρες όπως η Βουλγαρία. Αντ’ αυτού, πρέπει να κάνουμε ό,τι είναι δυνατόν για να βοηθήσουμε τη Βουλγαρία, και άλλες χώρες όπως αυτή, και να τις ενθαρρύνουμε να συνεχίσουν να προχωρούν στον σωστό δρόμο, στον οποίο αντιμετώπισαν αυτές τις δυσκολίες, έτσι ώστε η υπέροχη αυτή ευρωπαϊκή χώρα να μπορέσει –όπως ελπίζουμε– να προσχωρήσει στην Ευρωπαϊκή Ένωσή μας το 2007. Το ίδιο ισχύει και για την προστασία του παιδιού, όπου σίγουρα πρέπει να γίνουν ακόμη πολλά. 
<SPEAKER ID="139" LANGUAGE="IT" NAME="Podestà (PPE-DE )." AFFILIATION="">
<P>
Δεύτερον: δεν συμφωνώ με όσους αρνούνται να δεχθούν τα αποτελέσματα που επετεύχθησαν έως τώρα στο όνομα μιας κοινά αποδεκτής ανάγκης επαναπροσανατολισμού της πολιτικής της κυβέρνησης της Ρουμανίας σε ορισμένα ευαίσθητα θέματα που συνδέονται με την ευρωπαϊκή ολοκλήρωση. Δεν θα ήθελα οι βεβιασμένες και άδικες αυτές επικρίσεις να οφείλονται σε εκτιμήσεις που αφορούν το κόστος της διεύρυνσης για τις χώρες της περιοχής των Καρπαθίων και των Βαλκανίων. Στην περίπτωση αυτή, εάν είναι αποτέλεσμα μιας πολιτικής μυωπίας αυτού του τύπου, θα ήθελα –όπως και ο κ. Daul σήμερα το πρωί– να υπενθυμίσω τα πενήντα εκατομμύρια νεκρούς των δύο Παγκοσμίων Πολέμων του περασμένου αιώνα. Πιστεύω ότι ο μόνος τρόπος για να αποφύγουμε τους μελλοντικούς κινδύνους που αποδείχθηκαν πιθανοί και πραγματικοί από τον πρόσφατο πόλεμο στη Γιουγκοσλαβία είναι να προωθήσουμε τη διαδικασία ολοκλήρωσης. Χρειάζεται ασφαλώς αυστηρότητα, αλλά και κατανόηση των προσπαθειών και των αποτελεσμάτων. Το κράτος της απόλυτης νομιμότητας θα μπορέσει να επιτευχθεί πολύ πιο εύκολα εντός της ΕΕ παρά εκτός αυτής. Πιστεύω ότι το 2007 πρέπει να παραμείνει ο στόχος για τη Βουλγαρία και τη Ρουμανία. Αυτό δεν είναι βεβαιότητα αλλά στόχος, αν και –όπως επεσήμανε ο Επίτροπος Verheugen– τα κλειδιά αυτής της επιτυχίας βρίσκονται προπάντων στα χέρια της Σόφιας και του Βουκουρεστίου. 
<SPEAKER ID="140" LANGUAGE="FI" NAME="Paasilinna (PSE )." AFFILIATION="">
<SPEAKER ID="141" LANGUAGE="DA" NAME="Andreasen (ELDR )." AFFILIATION="">
<P>
    Κύριε Πρόεδρε, η πρόοδος που έχει σημειωθεί στην Ευρώπη σε μία γενιά είναι η απάντηση στην πολιτική πρόκληση μετά την πτώση του Τείχους του Βερολίνου το 1989. Τώρα, η Ευρώπη που, μετά τον Δεύτερο Παγκόσμιο Πόλεμο, χωρίστηκε από το Σιδηρούν Παραπέτασμα, τόσο φυσικά όσο και ιδεολογικά, πρόκειται να ενωθεί. Στόχος είναι τόσο η πολιτική όσο και η τυπική ενοποίηση, καθώς επίσης και η πραγματική εξομάλυνση των μεγάλων οικονομικών και πολιτικών διαφορών που έχουν διαιρέσει την Ευρώπη. Συνεπώς, πρέπει να είμαστε ενθουσιασμένοι με τη διεύρυνση, ακόμα και όταν αυτή αποδεικνύεται προβληματική.
<P>
Κατά συνέπεια, πρέπει να επαναλάβουμε ότι μια επιτυχής ΕΕ 25 κρατών μελών απαιτεί τη συμμετοχή των πολιτικών και των θεσμικών οργάνων σε διάλογο με τον λαό. 
<SPEAKER ID="142" LANGUAGE="DE" NAME="Modrow (GUE/NGL )." AFFILIATION="">
<P>
Κατά τη γνώμη μου, ξεπερνά τις διαστάσεις πολιτικού σκανδάλου το να αμφισβητείται ο διορισμός στη θέση του Επιτρόπου κάποιου όπως ο κ. Telička, που οδήγησε ουσιαστικά την Τσεχική Δημοκρατία προς την προσχώρηση, επειδή όταν ήταν νέος ανήκε στο Κομμουνιστικό Κόμμα για δύο χρόνια περίπου. Είναι έργο του κακού δαίμονα του αντικομμουνισμού, που μπορεί να δηλητηριάσει την ατμόσφαιρα όχι μόνο σε αυτό το Σώμα αλλά και στα υπό ένταξη κράτη. 
<SPEAKER ID="143" LANGUAGE="NL" NAME="Maes (Verts/ALE )." AFFILIATION="">
<SPEAKER ID="144" LANGUAGE="FR" NAME="Mathieu (EDD )." AFFILIATION="">
<P>
    Κύριε Πρόεδρε, συμμερίζομαι τις διαπιστώσεις του εισηγητή, κ. Brok, ότι μια έλλειψη προετοιμασίας των δέκα υπό ένταξη κρατών θα ήταν καταστροφική, και θα επικεντρωθώ στις γεωργικές πτυχές της διεύρυνσης.
<P>
Όπως οι συνάδελφοί μου στην Επιτροπή Γεωργίας και Ανάπτυξης της Υπαίθρου, ανησυχώ ιδιαίτερα για τα προβλήματα που ανακύπτουν στον τομέα της ασφάλειας των τροφίμων και της δημόσιας υγείας. Για παράδειγμα, στις 4 Μαρτίου –ήτοι λιγότερο από δύο μήνες πριν από την προσχώρηση– η Πολωνία ζήτησε μια συμπληρωματική μεταβατική περίοδο 6 έως 12 μηνών, προκειμένου να προσαρμόσει στους ευρωπαϊκούς κανόνες 300 περίπου επιχειρήσεις της γεωργικής βιομηχανίας τροφίμων, οι οποίες θα έπρεπε να είναι έτοιμες την 1η Μαΐου του 2004 – αναγνωρίζοντας έτσι την έλλειψη προετοιμασίας της.
<P>
Θα πρέπει να προσθέσουμε ότι από το 2001 οι δέκα υποψήφιες χώρες δέχονται περίπου 500 εκατομμύρια ευρώ ετησίως μέσω των κονδυλίων του προγράμματος Sapard με μόνο σκοπό να προσαρμόσουν τη γεωργία τους στις αγροτικές τους ζώνες. Εντούτοις, απέχουν πολύ από την επίτευξη του στόχου τους. Δεν βλέπω λοιπόν πώς θα μπορούσα να συμμεριστώ τα συμπεράσματα του εισηγητή· εγώ, αντιθέτως, μάλλον ανησυχώ. Αυτός είναι ο λόγος που θα καταψηφίσω την εν λόγω έκθεση. 
<SPEAKER ID="145" LANGUAGE="IT" NAME="Dell'Alba (NI )." AFFILIATION="">
<P>
    Κύριε Πρόεδρε, στο ένα λεπτό που έχω στη διάθεσή μου, θα ήθελα να μιλήσω για τη Ρουμανία και την έκθεση Nicholson. Η έκθεση αυτή ξεκίνησε στην επιτροπή με μια προσέγγιση που θεωρήθηκε σωστή έως την τελευταία στιγμή, ικανοποιώντας εμένα προσωπικά και όλη την Επιτροπή Εξωτερικών Υποθέσεων, Δικαιωμάτων του Ανθρώπου, Κοινής Ασφάλειας και Αμυντικής Πολιτικής. Θα πρέπει να δώσουμε ένα αποφασιστικό αλλά, παράλληλα, ελπιδοφόρο μήνυμα στον λαό και την κυβέρνηση της Ρουμανίας. Η Ρουμανία πρέπει να προχωρήσει με μεγαλύτερη σοβαρότητα και περισσότερη αυστηρότητα στον δρόμο των μεταρρυθμίσεων, αλλά θα πρέπει να ανέβει στο τραίνο της ένταξης, στο τραίνο της Ευρωπαϊκής Ένωσης. Δεν μπορούμε να στείλουμε ένα αποκαρδιωτικό μήνυμα, ένα μήνυμα που θα αποκλείει τη Ρουμανία από αυτήν την προοπτική. Είναι σημαντικό η οικογένειά μας να διευρυνθεί με τη Ρουμανία, μια χώρα που έχει ανάγκη την Ευρωπαϊκή Ένωση, που έχει ανάγκη και, σε ορισμένους τομείς, επιθυμεί τη δημοκρατία παρά τα υπάρχοντα προβλήματα. Ας εγκρίνουμε, κατά συνέπεια, με πεποίθηση τη νέα αυτή έκδοση της έκθεσης Nicholson, ελπίζοντας ότι θα βοηθήσει στην προώθηση των αναγκαίων διαρθρωτικών μεταρρυθμίσεων για την ένταξη της Ρουμανίας στην Ευρωπαϊκή Ένωση το 2007. 
<SPEAKER ID="146" LANGUAGE="" NAME="" AFFILIATION="Αντιπροέδρου">
<SPEAKER ID="147" LANGUAGE="ES" NAME="Galeote Quecedo (PPE-DE )." AFFILIATION="">
<P>
Θα ήθελα να επισημάνω δύο ζητήματα. Καταρχάς, πιστεύω ότι πρέπει να αναγνωρίσουμε ότι η Ρουμανία πραγματοποιεί βήματα και καταβάλλει προσπάθειες για να εκπληρώσει πλήρως αυτά τα κριτήρια. Λυπάμαι που ο Επίτροπος Verheugen δεν το αναγνώρισε αυτό. Όπως γνωρίζουμε όλοι, αυτό δεν σημαίνει ότι δεν υπάρχουν άλλα εμπόδια να ξεπεραστούν, αλλά είναι ενθαρρυντικό το γεγονός ότι αυτά τα εμπόδια έχουν εντοπιστεί και ότι οι ρουμανικές αρχές έχουν λάβει μέτρα για να τα εξαλείψουν. Η καταπολέμηση της διαφθοράς, όπως ανέφερε ο Επίτροπος, η διασφάλιση της ανεξαρτησίας του δικαστικού συστήματος –και από αυτή την άποψη έχουν ξεκινήσει θεμελιώδεις νομοθετικές μεταρρυθμίσεις, που περιέχονται στο νέο Σύνταγμα– η ελευθερία του Τύπου, η μεταρρύθμιση της δημόσιας διοίκησης κλπ.
<P>
Από αυτή την άποψη, θα ήθελα να πω ότι ορισμένες από τις συστάσεις που περιέχονται στην έκθεση της κ. Nicholson, όπως η δημοσίευση της έκθεσης της Ευρωπαϊκής Επιτροπής για την Πρόληψη των Βασανιστηρίων έχουν γίνει δεκτές ευνοϊκά από τις ρουμανικές αρχές και, επομένως, πιστεύω ότι οι παράγραφοι 17 και 18 είναι απαρχαιωμένες. Και, φυσικά, μεταξύ των εμποδίων που εξακολουθούν να υπάρχουν δεν μπορώ να μην αναφέρω την προστασία των παιδιών στις διεθνείς υιοθεσίες.
<P>
Αυτή ήταν η προσέγγιση που ακολουθήθηκε από τα δέκα κράτη που θα ενωθούν μαζί μας την 1η Μαΐου και αυτή η ίδια προσέγγιση πρέπει να εφαρμοστεί επίσης σε αυτή την περίπτωση. 
<SPEAKER ID="148" LANGUAGE="DE" NAME="Swoboda (PSE )." AFFILIATION="">
<P>
Έχοντας κατά νου ότι ο συνολικός αριθμός των Ρομ και των Σίντι στην Ευρώπη ανέρχεται σε 6 με 8 εκατομμύρια, πιστεύω ότι αυτό το γεγονός δικαιολογεί παρά πολύ τη γενική επιθυμία –την οποία συμμερίζομαι– για έναν Επίτροπο του οποίου ο τομέας αρμοδιότητας θα περιλάμβανε την ενσωμάτωση των μειονοτήτων της Ευρώπης, ιδιαίτερα των Ρομ και των Σίντι. Εν πάση περιπτώσει, θα ήθελα να ζητήσω από την Επιτροπή να δώσει μεγάλη προσοχή στα ζητήματα της κοινωνικής ένταξης, ιδιαίτερα των Ρομ και των Σίντι, τόσο πριν όσο και μετά την 1η Μαΐου. Γνωρίζω ότι ο Επίτροπος Verheugen γνωρίζει πολύ καλά πόσο σημαντικό είναι το ζήτημα αυτό, και πιστεύω ότι ολόκληρη η Επιτροπή, τις ερχόμενες εβδομάδες, μήνες και χρόνια, θα το εξετάσει συνολικά. 
<SPEAKER ID="149" LANGUAGE="ES" NAME="Vallvé (ELDR )." AFFILIATION="">
<P>
Στο ένα λεπτό που διαθέτω θα αναφερθώ στην έκθεση που παρουσίασε η βαρόνη Nicholson of Winterbourne σχετικά με τη Ρουμανία. Πιστεύω ότι είναι μια πολύ εμπεριστατωμένη και εξαντλητική έκθεση των προβλημάτων που υπάρχουν σε αυτή τη χώρα. Καταδεικνύει την ανάγκη να σημειώσει πρόοδο αυτή η χώρα στην τήρηση του νόμου και στην καταπολέμηση της διαφθοράς, όπως και την ανάγκη να ενισχυθεί το κράτος δικαίου και ο σεβασμός των μειονοτήτων. Αναφέρομαι ιδιαίτερα στην ουγγρική μειονότητα, με περισσότερους από ένα εκατομμύριο κατοίκους στη Ρουμανία, και επίσης, φυσικά, στη μειονότητα των Ρομ.
<SPEAKER ID="150" LANGUAGE="IT" NAME="Borghezio (NI )." AFFILIATION="foibe">
<P>
    Κύριε Πρόεδρε, όσον αφορά τη Σλοβενία, παραμένουν ανεπίλυτα ορισμένα σοβαρά ζητήματα που αφορούν, καταρχάς, την ηθική και υλική αποζημίωση των θυμάτων της φυγής που προκάλεσε η φοβερή εθνοκάθαρση, ο επίλογος της οποίας ολοκληρώθηκε μόλις το 1975 με την αναγκαστική μετανάστευση από ορισμένες περιοχές, όπως του Piran, του Koper και της Pristina (η πρώην ζώνη B) και, κατά δεύτερο λόγο, την ιστορική μνήμη των και το ανεπίλυτο ζήτημα της προστασίας των μειονοτήτων που κατάγονται από την Ιταλία και την περιοχή της Βενετίας.
<SPEAKER ID="151" LANGUAGE="NL" NAME="Oostlander (PPE-DE )." AFFILIATION="">
<P>
Υπάρχουν ακόμα δύο υποψήφιες χώρες, η Ρουμανία και η Βουλγαρία, οι οποίες πρέπει να διανύσουν ακόμα δρόμο έως τη γραμμή του τερματισμού, και η Ρουμανία έχει καθυστερήσει περισσότερο. Η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών εγκρίνει ολόψυχα την έκθεση της βαρόνης Nicholson of Winterbourne, την οποία θεωρούμε σημαντική συμβολή στην επισήμανση των προβλημάτων που εξακολουθεί να αντιμετωπίζει η Ρουμανία, ιδιαίτερα όσον αφορά την εκπλήρωση των πολιτικών κριτηρίων της Κοπεγχάγης. Αυτό είναι ευθύνη της ίδιας της Ρουμανίας: το κλειδί για την επιτυχία βρίσκεται στο Βουκουρέστι, όπως έχει ήδη δηλώσει ο Επίτροπος.
<P>
Είμαστε πολύ ικανοποιημένοι από το γεγονός ότι το Συμβούλιο και η Επιτροπή συμμερίζονται την ανησυχία του Κοινοβουλίου. Καθώς η προοπτική της διεύρυνσης της 1ης Μαΐου προκαλεί τον φόβο για το άγνωστο στους ευρωπαίους πολίτες –όπως ήδη επεσήμανε ο Επίτροπος– θα δώσουμε όσο το δυνατόν μεγαλύτερη προσοχή στην αντιμετώπιση των τελευταίων εντάξεων. Το κοινό πρέπει να πεισθεί πραγματικά ότι τα υποψήφια κράτη μέλη τού προσφέρουν την ίδια σιγουριά με τα 15 σημερινά κράτη μέλη.
<P>
Η διαφθορά, για την οποία οι ανθρωπιστικές οργανώσεις των χωρών μας λαμβάνουν πολλά παράπονα, η ελευθερία του Τύπου, που είναι επίσης θέμα πολλών παραπόνων, τα προβλήματα με τη δικαιοσύνη και τη φροντίδα των παιδιών: αυτά είναι τα μείζονα ζητήματα που πρέπει να συζητηθούν και να επιλυθούν επειγόντως. Οι πολλές επιστολές που έχουν στείλει αποδεικνύουν ότι αυτή η προσέγγιση έχει προκαλέσει μεγάλο ενθουσιασμό στους πολίτες της Ρουμανίας. Είναι σημαντικό να τους δείξουμε ότι ανησυχούμε για την τύχη τους. Υπό το πρίσμα αυτό, η παρέμβαση της βαρόνης Nicholson of Winterbourne είναι σημαντική. 
<SPEAKER ID="152" LANGUAGE="DE" NAME="Leinen (PSE )." AFFILIATION="">
<P>
Πράγματι, η Ρουμανία έχει στη διάθεσή της πολύ καιρό για να αναπληρώσει τον χαμένο χρόνο· επί δέκα σχεδόν έτη στη δεκαετία του ’90, η πορεία των μεταρρυθμίσεων δεν είχε σημειώσει καμία πρόοδο. Πρέπει να αναγνωρίσουμε, ωστόσο, ότι ορισμένα κεφάλαια προωθήθηκαν με γρηγορότερο ρυθμό τα τελευταία χρόνια, και αυτό είναι κάτι που πρέπει να στηρίξουμε. Νομίζουμε ότι είναι λάθος να δηλώνει η έκθεση, στο στοιχείο 1, ότι “η προσχώρηση της Ρουμανίας στην Ένωση το 2007 δεν θα είναι δυνατή”. Αυτό πρέπει να εκφραστεί με πιο θετικό ύφος: είναι ακόμη δυνατή η ένταξη της Ρουμανίας το 2007, υπό την προϋπόθεση ότι τα προβλήματα που όλοι μας γνωρίζουμε θα αντιμετωπιστούν, υπό την προϋπόθεση ότι θα υπάρξει ένα ανεξάρτητο δικαστικό σύστημα, ότι θα καταπολεμηθεί η διαφθορά, ότι η διοίκηση θα γίνει αποτελεσματική και οι μειονότητες θα ενταχθούν.
<P>
Πρέπει να προσέξουμε ώστε να μην προβάλουμε τη χώρα αυτή ως τον αποδιοπομπαίο τράγο. Βλέπω ότι στα στοιχεία 17, 18 και 19 ζητούμε να παρέχεται εκπαίδευση στις γλώσσες των μειονοτήτων· θα ήμουν ευτυχής αν οι λαοί σε άλλες χώρες, συμπεριλαμβανομένων των κρατών μελών της ΕΕ, μπορούσαν να χρησιμοποιήσουν τη γλώσσα τους στα σχολεία, τις βιβλιοθήκες και τα θέατρα με τον τρόπο που μπορούν οι Γερμανοί και οι Ούγγροι στη Ρουμανία.
<P>
Η αναφορά των γάμων παιδιών στο στοιχείο 19 πρέπει να αιτιολογηθεί. Η πρακτική της εξαναγκαστικής τέλεσης γάμου μεταξύ παιδιών δεν είναι καθολική στη Ρουμανία, αλλά συμβαίνει σε μερικές οικογένειες Ρομ.
<SPEAKER ID="153" LANGUAGE="FR" NAME="Nordmann (ELDR ). –" AFFILIATION="">
<P>
    Κύριε Πρόεδρε, θα ήθελα να εκφράσω την υποστήριξή μου στην εξαίρετη έκθεση του κ. Van Orden σχετικά με την κατάσταση στη Βουλγαρία, μια χώρα που έχει την ατυχία να γειτνιάζει γεωγραφικά στην Ευρώπη με τη Ρουμανία, και συνεπώς να συνδέεται μαζί της, ενώ η κατάστασή της είναι εντελώς διαφορετική. Σήμερα, η κατάσταση της Βουλγαρίας ουσιαστικά προσομοιάζει στην κατάσταση της Πορτογαλίας την προηγουμένη της προσχώρησης, παρουσιάζοντας τα ίδια πλεονεκτήματα και τις ίδιες δυνατότητες ανάπτυξης – ιδιαίτερα στον τομέα του τουρισμού. Πιστεύω ότι πολύ σύντομα θα δούμε τη Βουλγαρία να προχωρεί από την εξαγωγή ιεροδούλων στην εισαγωγή τουριστών – δραστηριότητα που ενδείκνυται απόλυτα για την ανάπτυξη της χώρας.
<SPEAKER ID="154" LANGUAGE="FR" NAME="Morillon (PPE-DE )." AFFILIATION="">
<P>
    Κύριε Πρόεδρε, όπως δήλωσε ο φίλος μας Arie Oostlander: ψηφίζοντας πριν από δεκαπέντε ημέρες την έκθεση της βαρόνης Nicholson θελήσαμε να εκφράσουμε την ανησυχία του Κοινοβουλίου μας απέναντι στη στάση των ρουμανικών αρχών τόσο κατά την παρελθούσα όσο και κατά την παρούσα φάση των διαπραγματεύσεων. Η ανησυχία ήταν τόση, ώστε αμφιβάλαμε εάν οι διαπραγματεύσεις αυτές θα μπορούσαν να ολοκληρωθούν πριν από το τέλος του έτους, προκειμένου η Ρουμανία να μπορέσει να ενταχθεί το 2007.
<P>
Το ισχυρό αυτό μήνυμα ελήφθη σήμερα υπόψη στο ανώτατο επίπεδο του ρουμανικού κράτους και δεν μπορούμε παρά να δεχθούμε με ικανοποίηση τις προσωπικές δεσμεύσεις του πρωθυπουργού Adrian Nastase, στο μέτρο μάλιστα που οι δεσμεύσεις αυτές συνοδεύονται από πολύ συγκεκριμένα μέτρα τα οποία θα πρέπει να επισπεύσουν τις μεταρρυθμίσεις που εξακολουθούν να απαιτούνται, προκειμένου να μπορέσει η χώρα να τηρήσει τα κριτήρια της Κοπεγχάγης.
<P>
Συνεπώς, δεν πρέπει να λησμονήσουμε ότι την ημέρα εκείνη η Επιτροπή μπόρεσε να ολοκληρώσει 22 από τα 31 κεφάλαια που όφειλε να εξετάσει και ότι μετά τον υπό εξέλιξη ανασχηματισμό της κυβέρνησης θα πρέπει ταχύτατα να πραγματοποιηθούν ουσιαστικά βήματα προόδου σε καίριους τομείς της μεταρρύθμισης του δικαστικού συστήματος ενάντια στη διαφθορά. Η ανακοινωθείσα κατάργηση των εν ισχύ διατάξεων του ποινικού κώδικα, οι οποίες έχουν τη δυνατότητα να περιορίσουν την ελευθερία του Τύπου, και ιδιαίτερα η ταχεία υιοθέτηση νομοθετικών διατάξεων οι οποίες αποσκοπούν στην καλύτερη προστασία των παιδιών, θα αποτελέσουν για εμάς περαιτέρω απτές αποδείξεις σχετικά με τη βούληση των ρουμανικών αρχών.
<SPEAKER ID="155" LANGUAGE="FR" NAME="Lalumière (PSE )." AFFILIATION="">
<P>
    Κύριε Πρόεδρε, θα ψηφίσω χωρίς δυσκολία την έκθεση του κ. Brok και τις δέκα εκθέσεις που συνθέτουν τη γενική αυτή έκθεση. Με τον τρόπο αυτό, θα έχω τη χαρά να προσφέρω τη μικρή αλλά θερμή συνεισφορά μου στην ένταξη των δέκα νέων μελών στην Ευρωπαϊκή Ένωση. Το ίδιο ισχύει για την έκθεση του κ. Van Orden σχετικά με τη Βουλγαρία. Εν προκειμένω βεβαίως, οι εκτιμήσεις του εισηγητή παρουσιάζονται ενίοτε εξαιρετικά, ή μάλλον υπερβολικά ευνοϊκές, εάν λάβουμε υπόψη τη βουλγαρική πραγματικότητα. Γενικότερα όμως, θεωρώ ότι το συμπέρασμα της έκθεσης είναι καλό.
<P>
Η εντύπωση που αποκόμισα από την έκθεση της βαρόνης Nicholson σχετικά με τη Ρουμανία είναι διαφορετική. Η αντίθεση είναι μάλιστα εντυπωσιακή. Γενικότερα, αισθανόμαστε κάπως άβολα διαπιστώνοντας, αφενός, την επιείκεια της έκθεσης για τη Βουλγαρία και, αφετέρου, την αυστηρότητα της έκθεσης για τη Ρουμανία, παρότι οι δύο χώρες παρουσιάζουν πολλά κοινά στοιχεία. Η βαρόνη Nicholson επιτέλεσε σημαντικό έργο επί σειρά μηνών προσπαθώντας να παρακολουθήσει την περίπτωση της Ρουμανίας, και προς τούτο χαιρετίζω τις προσπάθειές της. Όμως, η μεγάλη προσοχή που επιδεικνύει σε ορισμένα ιδιαίτερα επίπονα προβλήματα, όπως της υιοθεσίας παιδιών, την οδήγησε σε πολύ σκληρά συμπεράσματα – τόσο αυστηρά, ώστε η Επιτροπή Εξωτερικών Υποθέσεων, Δικαιωμάτων του Ανθρώπου, Κοινής Ασφάλειας και Αμυντικής Πολιτικής τροποποίησε σημαντικά το πρωτότυπο έγγραφο, γεγονός για το οποίο εκφράζω την ικανοποίησή μου. Ευελπιστώ ότι η Ολομέλεια θα ψηφίσει και άλλες υποβληθείσες τροπολογίες μας.
<SPEAKER ID="156" LANGUAGE="SV" NAME="Sacrédeus (PPE-DE )." AFFILIATION="">
<P>
    Κύριε Πρόεδρε, το Ευρωπαϊκό Κοινοβούλιο συμφωνεί πλήρως με την πολιτική αξιολόγηση της Επιτροπής και του αρμόδιου Επιτρόπου για τη διεύρυνση, του κ. Günter Verheugen, ότι η μη επίτευξη συμφωνίας για την Κύπρο θα μπορούσε να θέσει σοβαρά εμπόδια στις φιλοδοξίες της Τουρκίας να γίνει μέλος της Ευρωπαϊκής Ένωσης. Το Κοινοβούλιο υποστηρίζει ότι το ζήτημα της Κύπρου αποτελεί, επομένως, μείζον εμπόδιο στην πορεία της Τουρκίας προς την ένταξη και πολιτική λυδία λίθο του ευρωπαϊκού της προσανατολισμού. Το Κοινοβούλιο ελπίζει ότι οι πολιτικές αρχές της Τουρκίας κατανοούν πλήρως τη σημασία του θέματος.
<P>
Θα ήθελα να αναφέρω μια πολύ σημαντική πρόταση της παραγράφου 63. “Είναι όντως δύσκολο να φαντασθούμε ότι η Τουρκία θα μπορούσε να ενταχθεί στην Ένωση μη αναγνωρίζοντας ένα από τα κράτη μέλη της, κατέχοντας στρατιωτικά ένα μέρος της επικράτειάς του, ασκώντας μποϋκοτάζ στα πλοία του και απαγορεύοντάς του τον εναέριο χώρο”. 
<SPEAKER ID="157" LANGUAGE="" NAME="" AFFILIATION="(">
<P>
Θα μιλήσω τώρα στα αγγλικά διότι η ιρλανδική Προεδρία δεν προσέχει αυτά που λέμε. Αυτό που έλεγα σχετικά με την παράγραφο 63 είναι ότι θεωρούμε περίεργο να μπορεί η Τουρκία να είναι μέλος της Ευρωπαϊκής Ένωσης σε μια κατάσταση όπου κατέχει ένα τμήμα κράτους μέλους της ΕΕ. Αυτό είναι ένα ερώτημα για την αξιοπιστία της ΕΕ στην αναζήτηση της ειρήνης. Δεν μπορούμε να ανεχθούμε να δέχεται το Ευρωπαϊκό Κοινοβούλιο μια χώρα η οποία κατέχει ένα κράτος μέλος της Ευρωπαϊκής Ένωσης. 
<SPEAKER ID="158" LANGUAGE="" NAME="Howitt (PSE )." AFFILIATION="(">
<P>
    Κύριε Πρόεδρε, συμφωνώ με τους άλλους στην προειδοποίηση ότι πρέπει ακόμα να γίνουν στη Ρουμανία ουσιαστικές αλλαγές, αλλά ότι απορρίπτουμε τη γλώσσα της απόρριψης. Οφείλουμε να αναγνωρίσουμε την πρόοδο που σημείωσε η Ρουμανία στην ενίσχυση του Ελεγκτικού Συνεδρίου, στη δικαστική μεταρρύθμιση και στη θέσπιση του νέου Συντάγματος, και δεν πρέπει να αποκλείσουμε την επιτυχή κατάληξη των διαπραγματεύσεων εφέτος. Πρέπει να καταβληθεί κάθε προσπάθεια, ιδιαίτερα από τους Ρουμάνους, για να διατηρηθεί η δυναμική. Ωστόσο, θα πρέπει να τους διαμηνύσουμε την πρόθεσή μας, και το κάνουμε επιδιώκοντας να τροποποιήσουμε το ψήφισμα για να αντικατασταθεί η διατύπωση στην παράγραφο 1, στην οποία αποκαλείται “αδύνατη” η ένταξη το 2007.
<P>
Όμως, τα προβλήματα παραμένουν. Παρά τις προσπάθειες για μείωση του αριθμού των παιδιών σε ιδρύματα, η οργάνωση δηλώνει ότι δεν δίνεται προσοχή στην καταπολέμηση του εμπορίου για σεξουαλική εκμετάλλευση. Οι πρόσφατοι θάνατοι 17 ψυχιατρικών ασθενών από υποσιτισμό και υποθερμία σε νοσοκομείο στη νότιο Ρουμανία δείχνουν τα σοβαρά προβλήματα που αντιμετωπίζουν οι ανάπηροι. Η τροπολογία 3 δείχνει ότι οι διακρίσεις εις βάρος αυτής αλλά και άλλων ομάδων μεγεθύνονται μεταξύ των κοινοτήτων των Ρομ.
<P>
Τέλος, χαίρομαι που άνθρωποι της περιφέρειάς μου στα ανατολικά της Αγγλίας συνδέονται μέσω ενός δικτύου που ονομάζεται Praxis με το συμβούλιο της επαρχίας Arad στη Ρουμανία. Δεν πρέπει να χάνουμε από τα μάτια μας την προσδοκία μας, η οποία δεν αφορά απλώς την ολοκλήρωση μιας πολιτικής διαδικασίας ευρωπαϊκής διεύρυνσης αλλά το να φέρουμε τον λαό της Ρουμανίας κοντά σε όλα αυτά που εκπροσωπούμε. 
<SPEAKER ID="159" LANGUAGE="DE" NAME="Laschet (PPE-DE )." AFFILIATION="">
<P>
Έτσι, βρήκα το σχόλιο του Επιτρόπου Verheugen για τη γεωργική πολιτική σήμερα το πρωί πολύ χρήσιμο. Ίσως θα ήταν πραγματικά χρήσιμο να εξετάσουμε μήπως, αν οι κυβερνήσεις των υπό ένταξη χωρών δεν μπορέσουν να υλοποιήσουν αυτά τα πράγματα τόσο γρήγορα, το πρόβλημα βρίσκεται τελικά σε εμάς και όχι στις χώρες από τις οποίες ζητάμε αυτά τα πράγματα. Μετά την ένταξή τους, θα ήθελα να δω μεγάλο μέρος από το επαχθές φορτίο μας να υπόκειται σε έλεγχο, όπως κάναμε εμείς στη Γερμανία μετά την ενοποίηση, προκειμένου να δούμε όλη τη γραφειοκρατία που είχε συσσωρευτεί με τα χρόνια και να εξετάσουμε κατά πόσον τα νέα κράτη μέλη μπορεί να είναι ικανά να μας προσφέρουν πιο ευέλικτες και γρήγορες λύσεις.
<P>
Όλα αυτά τα λέω ως γενικά σχόλια. Είμαι σκιώδης εισηγητής για την Ουγγαρία που είναι, φυσικά, η χώρα πρότυπο, η χώρα που τον Αύγουστο του 1989 συνέβαλε στην κατάρρευση του Σιδηρού Παραπετάσματος και στο γκρέμισμα του Τείχους. Με το πανευρωπαϊκό “πικνίκ” του Αυγούστου του 1989, όταν όλα ήταν αβέβαια, η Ουγγαρία έστειλε στην Ευρώπη ένα ζωτικό σήμα, και ήταν ανέκαθεν αποτελεσματική στην εκπλήρωση των κριτηρίων, έτσι ώστε μπορούσε να χρησιμεύσει πραγματικά ως παράδειγμα για τις άλλες χώρες. Μου προκαλεί, συνεπώς, ιδιαίτερη κατάπληξη που ο ούγγρος πρωθυπουργός παρουσίασε αυτή την περίεργη πρόταση ότι οι υποψήφιοι θα πρέπει να μπουν σε κάποιου είδους Λίστα Ενότητας, με τις θέσεις μοιρασμένες μεταξύ της κυβέρνησης και της αντιπολίτευσης, και ότι αυτός θα ήταν ο τρόπος για να μπούμε στη νέα Ευρώπη. Αυτό αποτελεί πραγματικά παρωχημένο τρόπο σκέψης. Δεν είναι λίγοι οι αρχηγοί κρατών και κυβερνήσεων που θα επιθυμούσαν μια ισοκατανομή μεταξύ κυβέρνησης και αντιπολίτευσης· ίσως ο γερμανός καγκελάριος να το ήθελε με τη σημερινή του κατάσταση. Το ζήτημα όμως είναι ότι η δημοκρατία έχει να κάνει με τον ανταγωνισμό· έχει να κάνει με την πάλη με τα προβλήματα προκειμένου να βρεθούν σωστές λύσεις, και έτσι θα ήθελα ο Péter Medgyessy, ο ούγγρος πρωθυπουργός, να εγκαταλείψει αυτή την ιδέα και να επιστρέψει στον τρόπο με τον οποίο διεξάγουμε τον κοινοβουλευτικό διάλογο και, στις πολιτικές του για τις εσωτερικές υποθέσεις, στον ανταγωνισμό μεταξύ των κομμάτων. 
<SPEAKER ID="160" LANGUAGE="DE" NAME="Rothe (PSE )." AFFILIATION="">
<P>
    Κύριε Επίτροπε, κύριε Προεδρεύων του Συμβουλίου, κυρίες και κύριοι, σήμερα είναι η τελευταία φορά που το παρόν Σώμα θα μπορέσει να συζητήσει τη διαδικασία με την οποία τα δέκα νέα κράτη μέλη προσχωρούν στην Ευρωπαϊκή Ένωση. Μένουν μόνο 51 ημέρες πριν από την ιστορική ημερομηνία της 1ης Μαΐου 2004, κατά την οποία η Ευρωπαϊκή Ένωση θα μεγαλώσει και θα γίνει μια Ένωση 25 κρατών μελών. Αυτή η ιδιαίτερη διεύρυνση της Ευρωπαϊκής Ένωσης θα πραγματοποιηθεί την Εργατική Πρωτομαγιά, μια ημέρα που συμβολίζει την ανάγκη μας να ανταποκριθούμε στην πρόκληση να δώσουμε στην Ένωση των 25 κρατών οικονομική και κοινωνική συνοχή.
<P>
Δεν είναι λιγότερο σημαντικό το γεγονός ότι, καθώς η εσωτερική πολιτική της διευρυμένης Ευρώπης είναι ένα έργο ειρήνης, την μετατρέπουμε σε μια πραγματική, εξωστρεφή κοινή ευρωπαϊκή πολιτική για την ειρήνη. Ενδιαφέρομαι για το ζήτημα της Κύπρου από τότε που μπήκα σε αυτό το Σώμα το 1984, εποχή που λίγοι πίστευαν ότι η προσχώρησή της ήταν μια ρεαλιστική προοπτική. Στη συνέχεια, λίγα χρόνια μετά, το Κοινοβούλιο υποστήριξε σθεναρά να μην γίνει η επίλυση του Κυπριακού προϋπόθεση για την ένταξη της Κύπρου.
<P>
Θυμάμαι καλά κάποια τέως μέλη αυτού του Σώματος, όπως η κ. Pauline Green, ο κ. Jan Willem και ο κ. Γιάννος Κρανιδιώτης· πιστεύαμε ότι η διαδικασία της προσχώρησης θα ήταν ο καταλύτης που θα επέφερε την ενοποίηση. Υπάρχει τώρα μια αξιοσημείωτη ευκαιρία να τεθεί τέλος στην 30ετή διαίρεση της Κύπρου και μάλιστα πριν από την 1η Μαΐου. Δεν πρέπει απλώς να ελπίζουμε, αλλά και να αναμένουμε, ότι τα διαπραγματευόμενα μέρη θα αρπάξουν όντως αυτή την ευκαιρία, που ενδέχεται να είναι και η τελευταία για πολύ καιρό, και ελπίζω και πιστεύω ότι η Τουρκία θα τηρήσει την πρόσφατη στάση της για προθυμία συνεργασίας με σκοπό την εξεύρεση λύσης. Πρέπει να επιτύχουμε την ενοποίηση της Κύπρου, στην οποία όλοι οι Κύπριοι θα μπορούν να ζουν ειρηνικά και η οποία θα μπορεί να διαδραματίσει πλήρη ρόλο ως κράτος μέλος της ΕΕ. 
<SPEAKER ID="161" LANGUAGE="DE" NAME="Gomolka (PPE-DE )." AFFILIATION="">
<P>
Η Εσθονία, η Λετονία και η Λιθουανία αξίζουν ιδιαίτερους επαίνους διότι μπόρεσαν, στην πορεία τους προς την ελευθερία, να ξανακερδίσουν την ανεξαρτησία τους ως κράτη. Προσωπικά, είμαι ευγνώμων στον λαό, το κοινοβούλιο και την κυβέρνηση της Λετονίας που, με τη στήριξη της Ευρωπαϊκής Ένωσης, δημιούργησαν τις προϋποθέσεις για την επίλυση ενός εξαιρετικά περίπλοκου προβλήματος, το οποίο είναι η προοδευτική ενσωμάτωση μιας μεγάλης ρωσόφωνης μειονότητας. Αν σκεφτεί κανείς ότι το αποτέλεσμα είναι πάνω απ’ όλα η εθνοτική συγκρότηση της χώρας μετά από δεκαετίες κατοχής, δεν ήταν αυτονόητο ότι θα συνέβαινε κάτι τέτοιο, ιδιαίτερα δε αν λάβουμε υπόψη τις συνεχείς παρανοήσεις και υποθέσεις από την πλευρά, μεταξύ άλλων, της Ρωσικής Δούμας. Σε αυτό το σημείο, θα ήθελα να εκφράσω τις ευχαριστίες μου στον κ. Brok, ο οποίος, σήμερα το πρωί, εξέφρασε τη σαφή προσδοκία μεταβολής της στάσης της Ρωσίας.
<SPEAKER ID="162" LANGUAGE="DE" NAME="Gahler (PPE-DE )." AFFILIATION="">
<P>
    Κύριε Πρόεδρε, όταν μιλούσα για την Εσθονία νωρίτερα, επαίνεσα εν τη απουσία τους τον τέως πρωθυπουργό κ. Mart Laar και τον υπουργό Εξωτερικών κ. Ilves για τη συνεπή πολιτική τους όσον αφορά τις εσωτερικές μεταρρυθμίσεις και, στις εξωτερικές υποθέσεις, την ευθυγράμμιση της χώρας τους με την Ευρώπη. Τώρα και οι δύο κάθονται εδώ δίπλα μου, έτσι θα ήθελα ακόμη μια φορά να εκφράσω τις ευχαριστίες μου και την εκτίμησή μου για τα όσα έκαναν.
<P>
Ως σκιώδης εισηγητής για τη Λιθουανία, με ικανοποίησε ιδιαίτερα το υψηλό ποσοστό της έγκρισης –πάνω από 91%– στο δημοψήφισμα για την προσχώρηση στην ΕΕ, καθώς και το υψηλό επίπεδο οικονομικής ανάπτυξης της χώρας τα τελευταία χρόνια, που κατέστησε δυνατή την εξεύρεση της χρηματοδότησης που απαιτείται για την επίλυση των κοινωνικών προβλημάτων.
<SPEAKER ID="163" LANGUAGE="" NAME="Tannock (PPE-DE )." AFFILIATION="(">
<P>
    Κύριε Πρόεδρε, η 1η Μαΐου 2004 θα σημάνει επιτέλους τη λήξη του ψυχρού πολέμου και θα σφραγίσει την επανένωση μιας ηπείρου την οποία αποτύχαμε να προστατέψουμε από την τυραννία του κομμουνισμού. Η ΕΕ, ένα σώμα 25 κρατών, θα έχει σύντομα πληθυσμό 455 εκατομμυρίων και θα είναι η μεγαλύτερη οικονομική ζώνη στον κόσμο, μεγαλύτερη και από τις Ηνωμένες Πολιτείες της Αμερικής.
<P>
Η Σλοβακία, για την οποία είμαι σκιώδης εισηγητής για την Ομάδα μου, πραγματοποίησε τα τελευταία δέκα χρόνια τεράστιες αλλαγές, ενώ η παρούσα κυβέρνηση είναι αποφασισμένη να προχωρήσει σε απορύθμιση. Για παράδειγμα, μόλις μείωσε τον φόρο επιχειρήσεων, μαζί με τον φόρο εισοδήματος, σε ένα ανταγωνιστικό σταθερό ποσοστό 19%· αυτό ανησυχεί ιδιαίτερα τη γειτονική Αυστρία, η οποία φοβάται ότι οι επιχειρήσεις θα μεταφερθούν στην άλλη μεριά των συνόρων. Υπήρξαν εξίσου τεράστιες, ορατές αλλαγές όσον αφορά την ευημερία, την ασφάλεια, τη δημοκρατία, το κράτος δικαίου και την καταπολέμηση της διαφθοράς στη δημόσια ζωή. Ειδικότερα, παρατηρήσαμε τεράστιες βελτιώσεις στα ανθρώπινα δικαιώματα, συμπεριλαμβανομένων των δικαιωμάτων των μειονοτήτων, όπως τα δικαιώματα των κοινοτήτων των Ρομ και των ομοφυλοφίλων. Άλλα θέματα που ποικίλλουν από τους σταθμούς πυρηνικής ενέργειας έως τους νόμους περί υγιεινής των τροφίμων εφαρμόστηκαν επίσης με γνώμονα τα υψηλά κριτήρια της ΕΕ.
<P>
Πιο μακροπρόθεσμα, αναμένουμε με ανυπομονησία την ένταξη της Ρουμανίας και της Βουλγαρίας το 2007. Είμαι βέβαιος ότι η σκληρή προειδοποίηση στην έκθεση για τη Ρουμανία θα αποτελέσει κίνητρο για την κυβέρνησή της, προκειμένου να προχωρήσει τις απαραίτητες μεταρρυθμίσεις για να ικανοποιήσει όλα τα κριτήρια της Κοπεγχάγης εγκαίρως ώστε η Ρουμανία να ενταχθεί εν ευθέτω χρόνω, σύμφωνα με το πρόγραμμα. Η σημερινή αποπομπή του ρουμάνου υπουργού Δικαιοσύνης είναι σαφής απόδειξη ότι υπάρχει η απαραίτητη πολιτική βούληση να προχωρήσει η διαδικασία. 
<SPEAKER ID="164" LANGUAGE="" NAME="Roche," AFFILIATION="Συμβούλιο">
<P>
Συμφωνώ επίσης με αυτό που είπε ο Επίτροπος κ. Verheugen σήμερα το πρωί για την ανάγκη να στείλουμε ένα θετικό μήνυμα – και είναι ένα εντυπωσιακά θετικό μήνυμα. Δεν καταλαβαίνω πώς μπορούν δημοκράτες να μην αντιλαμβάνονται πόσο ξεχωριστή θα είναι η στιγμή την 1η Μαΐου, όταν η Ευρώπη θα επανενωθεί και όταν θα συμβεί το πιο εξαιρετικό γεγονός χωρίς να ακουστεί ούτε ένας πυροβολισμός, όπως είπαν κάποιοι βουλευτές.
<P>
Η Προεδρία έχει απόλυτη εμπιστοσύνη στην ικανότητα της Επιτροπής να διαχειριστεί την ομαλή μετάβαση των υπό ένταξη κρατών στην ιδιότητα του μέλους. Έχω ήδη αποδώσει εύσημα στον Επίτροπο κ. Verheugen ως προς αυτό. Από τα θεσμικά όργανα, μόνο η Επιτροπή έχει τη δικαιοδοσία να φέρει εις πέρας το έργο της διασφάλισης της σωστής λειτουργίας όλων των πολιτικών. Πιστεύω πως αυτό συμβαίνει.
<P>
Όσον αφορά τη Βουλγαρία και τη Ρουμανία, μας παρουσιάστηκαν σήμερα δύο εξαιρετικές εκθέσεις από τον κ. Van Orden και τη βαρόνη Nicholson. Η Προεδρία σκοπεύει, σε συνεργασία με αυτές τις χώρες και την Επιτροπή, να διασφαλίσει την εφαρμογή της θεμελιώδους αρχής αυτής της διαδικασίας διεύρυνσης, και συγκεκριμένα της αρχής ότι κάθε διαπραγμάτευση θα βασίζεται στα ιδιαίτερα χαρακτηριστικά κάθε επιμέρους περίπτωσης. Η Ευρωπαϊκή Ένωση θα συνεχίσει να παρακολουθεί στενά τις δεσμεύσεις που έχουν αναληφθεί και την αποτελεσματική εφαρμογή του κεκτημένου, προκειμένου να καθοδηγήσει και τις δύο χώρες στην προετοιμασία τους για προσχώρηση. Η Προεδρία καλεί και τις δύο χώρες να συνεχίσουν τις προετοιμασίες με ενεργητικότητα.
<P>
Είμαστε αποφασισμένοι να κάνουμε όσα περισσότερα γίνεται ώστε να φέρουμε εις πέρας την εντολή του Ευρωπαϊκού Συμβουλίου του Δεκεμβρίου και να τελειώσουμε τις διαπραγματεύσεις εφέτος. Στόχος της Ευρωπαϊκής Ένωσης παραμένει να υποδεχτεί και τις δύο χώρες τον Ιανουάριο του 2007.
<P>
Ένας αριθμός βουλευτών αναφέρθηκε ειδικά σε ζητήματα που άπτονται της Κύπρου και της Τουρκίας. Ο κ. Poos, ιδιαίτερα, αναφέρθηκε σε αυτό. Στο Συμβούλιο Γενικών Υποθέσεων και Εξωτερικών Σχέσεων του περασμένου μήνα οι υπουργοί εξέφρασαν και πάλι τη σαφή προτίμηση του Συμβουλίου για την ένταξη μιας ενωμένης Κύπρου. Χαιρετίζουμε τη συμφωνία των μερών να επαναλάβουν τη διαδικασία των διαπραγματεύσεων για μια συνολική διευθέτηση του κυπριακού προβλήματος στο πλαίσιο της αποστολής των καλών υπηρεσιών του Γενικού Γραμματέα. Το Συμβούλιο υποστηρίζει πλήρως τις προσπάθειες του Γενικού Γραμματέα κ. Ανάν για τη σύναψη συμφωνίας και παραμένουμε έτοιμοι να προσαρμόσουμε τους όρους μιας διευθέτησης, σύμφωνα με τις αρχές οι οποίες αποτελούν τη βάση της Ένωσης. Ελπίζω ότι τα μέρη θα εντείνουν τις προσπάθειές τους να καταλήξουν σε συμφωνία στις συνομιλίες που διεξάγονται και αυτό είναι σαφώς προς όφελος όλου του λαού της Κύπρου.
<P>
Καθώς ετοιμαζόμαστε για την απόφαση της Ευρωπαϊκής Ένωσης για την Τουρκία τον Δεκέμβριο, πρέπει επίσης να επικροτήσουμε την πρόοδο που έχει σημειώσει έως σήμερα η Τουρκία στη νομοθεσία για τη μεταρρύθμιση. Ο υπουργός κ. Cowen, όταν προήδρευσε της συνάντησης της τρόικας της ΕΕ με τον υπουργό κ. Gül στην Άγκυρα την περασμένη Δευτέρα, υπογράμμισε πόσο μεγάλη σημασία έχει να προχωρήσουν στην πρακτική εφαρμογή των μεταρρυθμίσεων σε όλα τα επίπεδα της διοίκησης και σε όλη τη χώρα. Ο υπουργός κ. Cowen επανέλαβε τη διαβεβαίωση προς τον υπουργό κ. Gül ότι, αν το Ευρωπαϊκό Συμβούλιο αποφασίσει τον Δεκέμβριο ότι η Τουρκία πληροί τα πολιτικά κριτήρια της Κοπεγχάγης, η ΕΕ έχει δεσμευτεί να αρχίσει διαπραγματεύσεις.
<P>
Ένας αριθμός άλλων θεμάτων αναφέρθηκε, αλλά θέλω να επανέλθω σε ένα θέμα – το ζήτημα της ελεύθερης κυκλοφορίας και της μετανάστευσης. Αρκετοί βουλευτές παρατήρησαν ότι δεν υπάρχει κανένα αποδεικτικό στοιχείο που να στηρίζει κάποιες από τις κινδυνολογίες οι οποίες διαδίδονται σχετικά. Επικροτώ αυτές ειδικά τις παρεμβάσεις. Σίγουρα, στο σημείο αυτό δεν υπάρχει απολύτως κανένα αποδεικτικό στοιχείο που να υπονοεί ότι από την 1η Μαΐου θα υπάρξει πλημμύρα. Πρόκειται για υστερία των φυλλάδων, στην καλύτερη περίπτωση. Η μελέτη της Ευρωπαϊκής Επιτροπής και του Ευρωπαϊκού Ιδρύματος για τη Βελτίωση των Συνθηκών Διαβίωσης και Εργασίας δείχνει ότι, ακόμη και σε συνθήκες πλήρους ελευθερίας της κυκλοφορίας, η μετανάστευση από όλα τα νέα κράτη μέλη προς όλα τα υφιστάμενα κράτη μέλη θα είναι για τα επόμενα πέντε χρόνια πιθανώς περίπου στο 1% του πληθυσμού των νέων κρατών μελών που βρίσκεται σε ηλικία εργασίας. Αυτό μόνο πλημμύρα δεν είναι!
<P>
Η μελέτη δείχνει ότι οι τυπικοί πιθανοί μετανάστες είναι νέοι και με πολύ καλή παιδεία – ακριβώς το είδος των ανθρώπων που χρειαζόμαστε στην Ένωση. Δείχνει επίσης ότι είναι άγαμοι, χωρίς εξαρτώμενα πρόσωπα, και ότι έχουν ιδιαίτερα την τάση να επιστρέφουν στις εστίες τους. Η μελέτη επιβεβαιώνει την άποψη της Ευρωπαϊκής Επιτροπής ότι οι φόβοι για τεράστιο μεταναστευτικό κύμα από τα νέα κράτη μέλη μετά την 1η Μαΐου είναι αβάσιμοι.
<SPEAKER ID="165" LANGUAGE="DE" NAME="Verheugen," AFFILIATION="Επιτροπή">
<P>
Επιτρέψτε μου να κάνω λίγα περισσότερα σχόλια για τις συζητήσεις που έγιναν σήμερα το πρωί. Θα ήθελα να πω στον κ. Titley, σχετικά με το θέμα του αντισημιτισμού στη Λιθουανία, ότι μάθαμε αμέσως για τα αντισημιτικά ξεσπάσματα της λιθουανικής εφημερίδας. Η Επιτροπή ήταν στην πραγματικότητα εκείνη που έθεσε αρχικά το εν λόγω ζήτημα, και η λιθουανική κυβέρνηση έχει ανταποκριθεί έκτοτε αναλαμβάνοντας πρόσφορη δράση.
<P>
Θα ήθελα να απαντήσω στο ενδιαφέρον σχόλιο του κ. Sacrédeus σχετικά με την Τουρκία και την Κύπρο επισημαίνοντας ότι η Επιτροπή ήταν εκείνη που έκανε τη σαφή πολιτική σύνδεση μεταξύ του ζητήματος της Κύπρου και των πολιτικών φιλοδοξιών της Τουρκίας αναφορικά με την Ευρώπη και δήλωσε ότι ήταν δύσκολο να φανταστούμε ότι θα μπορούσαμε να ξεκινήσουμε τις ενταξιακές διαπραγματεύσεις με μια χώρα που δεν αναγνώριζε ένα κράτος μέλος της ΕΕ ή διέθετε σε αυτό βάσεις με στρατεύματα σε τόσο μεγάλους αριθμούς ώστε να παραβιάζει τα ψηφίσματα των Ηνωμένων Εθνών. Άρα η έκκληση του κ. Sacrédeus δεν ήταν αναγκαία, και αυτή ήταν η γραμμή που ακολουθήσαμε· αυτό ήταν που οδήγησε στη διεξαγωγή των συνομιλιών για το Κυπριακό σήμερα.
<P>
Επιτρέψτε μου να ολοκληρώσω επανερχόμενος στο θέμα της Ρουμανίας. Η ίδια η ρουμανική κυβέρνηση ήταν εκείνη που απέδωσε τη μεγαλύτερη δυνατή σημασία στην πρόταση εκ μέρους του Συμβουλίου μιας ημερομηνίας για την ολοκλήρωση των ενταξιακών διαπραγματεύσεων αυτόν τον χρόνο, κάτι για το οποίο η Επιτροπή είχε διαφορετική άποψη. Η γραμμή μας ήταν ότι χρειαζόμασταν περισσότερη ευελιξία εν προκειμένω, ότι αυτό θα ήταν προς το συμφέρον της Ρουμανίας, και ότι εμείς θα ήμασταν ικανοποιημένοι αν οι διαπραγματεύσεις ολοκληρώνονταν μέχρι το τέλος του 2005 προκειμένου να πραγματοποιηθεί η προσχώρηση το 2007. Η ρουμανική κυβέρνηση, ωστόσο –για πολιτικούς λόγους που δεν μπορώ να κατανοήσω– επέμεινε ότι το 2004 είναι η καταλληλότερη ημερομηνία, επομένως δικαιωματικά αναμένουμε από εκείνη να καταβάλει ιδιαίτερες προσπάθειες για να εκπληρώσει όλες τις προϋποθέσεις ώς τότε. Είμαι στην ευχάριστη θέση να επιβεβαιώσω αυτά που ελέχθησαν από αρκετούς ομιλητές, ότι δηλαδή η προειδοποίηση την οποία απηύθυνε η Επιτροπή Εξωτερικών Υποθέσεων, Δικαιωμάτων του Ανθρώπου, Κοινής Ασφάλειας και Αμυντικής Πολιτικής έδωσε πολύ ταχείες και αξιόπιστες απαντήσεις· αποκόμισα την εντύπωση ότι η Ρουμανία ανέκτησε την αυτοκυριαρχία της και ότι η διαδικασία είναι τώρα στον σωστό δρόμο. Δεν μπορώ παρά να ενθαρρύνω τους Ρουμάνους να συνεχίσουν να ενεργούν με τέτοιο αποφασιστικό τρόπο και τότε νομίζω ότι μπορούμε ακόμη να φτάσουμε στον προορισμό μας. 
<SPEAKER ID="166" LANGUAGE="" NAME="Πρόεδρος." AFFILIATION="ΓΡΑΠΤΕΣ ΔΗΛΩΣΕΙΣ (ΑΡΘΡΟ 120)">
<P>
Η ψηφοφορία θα διεξαχθεί αύριο στις 12.00.
<SPEAKER ID="167" LANGUAGE="FR" NAME="Berthu (NI )," AFFILIATION="γραπτώς">
<P>
   .  Σε αυτήν την κοινή συζήτηση σχετικά με τη διεύρυνση διατυπώθηκε ακόμη μια φορά η άποψη ότι η συνταγματική συνθήκη που εκπόνησε η Συντακτική Συνέλευση θα παρείχε ένα “πλαίσιο το οποίο θα επέτρεπε την αποτελεσματική λειτουργία της διευρυμένης Ένωσης” και ότι πρέπει να την εγκρίνουμε το συντομότερο δυνατόν, και μάλιστα πριν από την 1η Μαΐου 2004.
<SPEAKER ID="168" LANGUAGE="" NAME="Hudghton (Verts/ALE )," AFFILIATION="γραπτώς">
<P>
    Η έκθεση αυτή για τη λεπτομερή προετοιμασία σχετικά με την προσχώρηση στην ΕΕ των 10 νέων κρατών τα οποία θα γίνουν μέλη την 1η Μαΐου προσέλκυσε για άλλη μια φορά δικαιωματικά ευρεία καταρχήν υποστήριξη στο Σώμα. Έχει ενδιαφέρον να παρατηρήσει κανείς τον ενθουσιασμό που δείχνουν τα Κόμματα Ενωτικών του Ηνωμένου Βασιλείου για τη διεύρυνση της ΕΕ και την ανυπομονησία τους να καλωσορίσουν αυτά τα νέα κράτη μέλη, πολλά από τα οποία είναι μικρά, όσο η Σκωτία, και σε πολλές περιπτώσεις μόλις ανέκτησαν την ανεξαρτησία τους.
<SPEAKER ID="169" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A5-0110/2004) του κ. Bradbourn, εξ ονόματος της Επιτροπής Περιφερειακής Πολιτικής, Μεταφορών και Τουρισμού, σχετικά με την πρόταση απόφασης του Ευρωπαϊκού Κοινοβουλίου και του Συμβουλίου για την τροποποίηση της τροποποιημένης πρότασης σχετικά με απόφαση του Ευρωπαϊκού Κοινοβουλίου και του Συμβουλίου για την τροποποίηση της απόφασης 1692/96/EΚ περί των κοινοτικών προσανατολισμών για την ανάπτυξη του διευρωπαϊκού δικτύου μεταφορών (επαναλαμβανόμενη παραπομπή). 
<SPEAKER ID="170" LANGUAGE="ES" NAME="De Palacio," AFFILIATION="Αντιπρόεδρος της Επιτροπής">
<P>
    Κύριε Πρόεδρε, κυρίες και κύριοι, παρακαλώ θυμηθείτε ότι ήδη τον Οκτώβριο 2001, βάσει της Λευκής Βίβλου, η Επιτροπή παρουσίασε στο Συμβούλιο και στο Κοινοβούλιο μια πρώτη πρόταση τροποποίησης της απόφασης σχετικά με τους προσανατολισμούς και τον εκσυγχρονισμό των 14 σχεδίων προτεραιότητας που εγκρίθηκαν το 1994 από το Ευρωπαϊκό Συμβούλιο του Έσσεν. Το Κοινοβούλιο υιοθέτησε στην πρώτη ανάγνωση τα κύρια σημεία αυτής της πρότασης αναθεώρησης των προσανατολισμών των διευρωπαϊκών δικτύων, σύμφωνα με τον συμβιβασμό που είχε επιτευχθεί.
<P>
Η πρόταση της Επιτροπής της 1ης Οκτωβρίου –που βρίσκεται τώρα επί τάπητος στο Κοινοβούλιο– γι’ αυτό το είδος “πρώτης δεύτερης ανάγνωσης”, συμπληρώνει εκείνη.
<P>
Στο μεταξύ, το Συμβούλιο έχει επιτύχει μια πολιτική συμφωνία σχετικά με το κείμενο που συνδυάζει και τις δυο προτάσεις, οι οποίες, ας το θυμόμαστε, αντιπροσωπεύουν τον σχεδιασμό των διευρωπαϊκών δικτύων σε μια διευρυμένη Ευρώπη, μια Ευρώπη 27 κρατών μελών.
<P>
Πρέπει να υπενθυμίσουμε ότι σε αυτή την ομάδα υψηλού επιπέδου, της οποίας πρόεδρος ήταν ο πρώην Επίτροπος Karel van Miert, δεν εκπροσωπούνταν μόνο όλα τα κράτη της Ένωσης + 10 + 2, αλλά επίσης η Ευρωπαϊκή Τράπεζα Επενδύσεων, οι απόψεις της οποίας αναφορικά με τις οικονομικές πτυχές αυτών των σχεδίων ήταν πολύ χρήσιμες.
<P>
Ο ολοκληρωμένος κατάλογος των σχεδίων προτεραιότητας –τρία από τα οποία έχουν ολοκληρωθεί– αντιπροσωπεύει μια επένδυση 224 000 εκατομμυρίων ευρώ από τώρα έως το 2020. Αλλά αυτό δεν είναι τίποτα περισσότερο από το πραγματικά βασικό μέρος, η κορυφή του παγόβουνου, διότι πρέπει να θυμόμαστε ότι το συνολικό κόστος των σχεδίων των διευρωπαϊκών δικτύων μεταφορών της Ένωσης των 27 κρατών υπερβαίνει τα 600 000 εκατομμύρια. Δηλαδή, αν επρόκειτο να υλοποιήσουμε πραγματικά όλα τα σχέδια που θεωρούμε ότι είναι διευρωπαϊκού ενδιαφέροντος προκειμένου να διαρθρωθούν οι μεταφορές της Ευρωπαϊκής Ένωσης, θα μιλούσαμε για μια επένδυση άνω των 600 000 εκατομμυρίων ευρώ, και αυτό που επισημαίνουμε είναι ότι από αυτά τα 600 000, το πιο επείγον ποσό αντιπροσωπεύει τουλάχιστον 225 000 εκατομμύρια ευρώ.
<P>
Η έγκριση αυτής της πρότασης πριν από την 1η Μαΐου θα ήταν εξαιρετικά σημαντική, ιδιαίτερα για τα νέα κράτη, τα οποία θα μπορούσαν έτσι να επωφεληθούν από αυτή την ημερομηνία και να συμπεριληφθούν πραγματικά σε αυτό το μεγάλο σχέδιο που δημιουργούμε όλοι μας. 
<SPEAKER ID="171" LANGUAGE="" NAME="Bradbourn (PPE-DE )," AFFILIATION="εισηγητής">
<P>
    Κύριε Πρόεδρε, ένας βασικός συλλογικός στόχος της Ευρωπαϊκής Ένωσης υπήρξε ανέκαθεν και θα είναι πάντα ο στόχος της ενιαίας αγοράς. Τα διευρωπαϊκά δίκτυα αποτελούν ένα ισχυρό σύμβολο αυτής της ενιαίας αγοράς, καθώς δημιουργούν συνδέσεις που εκτείνονται σε όλο το μήκος και το πλάτος της ΕΕ και παρέχουν υπολογίσιμα οφέλη τόσο για τις επιχειρήσεις όσο και για τους πολίτες. Αυτός είναι ο ουσιώδης παράγοντας που έλαβα υπόψη μου, ως εισηγητής του Κοινοβουλίου, κατά τη σύνταξη αυτής της πρότασης. Η Κοινότητα είναι έτοιμη για τη διεύρυνση τον Μάιο, φέρνοντας υπό τη σκέπη της άλλα 75 εκατομμύρια πολίτες, ενώ την ίδια στιγμή προβλέπεται μεγάλη ανάπτυξη στα κύρια δίκτυα μεταφορών μας την ερχόμενη δεκαετία. Τώρα, περισσότερο από ποτέ, είναι η κατάλληλη στιγμή να επικεντρώσουμε τις προσπάθειές μας και να ολοκληρώσουμε εγκαίρως το πρόγραμμα. Έχουμε μια μεγάλη ευκαιρία να κλείσουμε αυτή την απόφαση γρήγορα, μόλις τρεις μήνες από τότε που συζήτησε για πρώτη φορά το Κοινοβούλιο αυτό το αναθεωρημένο έγγραφο.
<P>
Υπάρχουν ορισμένοι τομείς που πρέπει ακόμα να διευθετηθούν. Κατά τη γνώμη μας, η θέση του Συμβουλίου δεν προχωρά αρκετά στον καθορισμό περιορισμών στην κρατική βοήθεια για ορισμένα βασικά στοιχεία. Μετά την απόφαση της Επιτροπής για το Charleroi, αισθανόμαστε ότι η αρχή αυτή θα πρέπει να διατηρηθεί όσον αφορά τα ΔΕΔ και ιδιαίτερα τους αυτοκινητόδρομους του θαλάσσιου στοιχείου του προγράμματος. Δεν μπορούμε να επιλέγουμε πότε θα επιβληθούν κανόνες για την κρατική βοήθεια και δεν μπορούμε να προσθέτουμε την κρατική βοήθεια .
<SPEAKER ID="172" LANGUAGE="DE" NAME="Jarzembowski (PPE-DE )." AFFILIATION="">
<P>
Θα ήθελα να ξεκινήσω, κυρία Αντιπρόεδρε, επαναλαμβάνοντας ότι κοπιάσατε πάρα πολύ για να υποβάλετε μια πολύ καλά μελετημένη πρόταση. Η δημιουργία της ομάδας van Miert ήταν μια πολύ καλή ιδέα, και η πρόταση της Επιτροπής είναι επηρεασμένη από αυτό που η ομάδα αυτή παρήγαγε και εσείς αναθεωρήσατε. Σας ευχαριστούμε πολύ γι’ αυτό· ιδιαίτερες ευχαριστίες, επίσης, στον συνάδελφό μου, κ. Bradbourn, η έκθεση του οποίου είναι το αποτέλεσμα πολύ προσεκτικής δουλειάς. Στη σημερινή της μορφή, η έκθεση δεν είναι ακριβώς αυτό που θα θέλαμε, καθώς μια τυχαία πλειοψηφία στην επιτροπή προώθησε πολύ σημαντικές τροπολογίες στο παράρτημα III, αλλά ίσως αυτό μπορέσουμε να το ξεδιαλύνουμε αύριο.
<P>
Υπάρχουν μόνο τρία σημαντικά σημεία που θα ήθελα να συζητήσω. Η Ομάδα μου συμφωνεί με τον κατάλογο των έργων προτεραιότητας που ανέρχονται σε 30. Μαθαίνω τώρα ότι το Συμβούλιο αποφάσισε ξαφνικά ότι δεν θέλει πλέον το 30ό. Πρέπει να αποφασίσει, τελικά, τι πραγματικά θέλει. Παρ’ όλο που είμαστε διατεθειμένοι να διευρύνουμε τον κατάλογο προσθέτοντας, για παράδειγμα, το έργο για μια σταθερή ζεύξη κατά μήκος της ζώνης Fehmarn, θέλουμε έναν πιο ακριβή ορισμό των έργων σε ορισμένες περιοχές που καλύπτονται από το Παράρτημα III. Αυτό είναι το θέμα πολλών τροπολογιών, και ελπίζω ότι το Συμβούλιο θα τις δεχτεί.
<P>
Η Ομάδα μου είναι, επί του παρόντος, διατεθειμένη να διατηρήσει τον κατάλογο των 30 έργων, καθώς γνωρίζουμε ότι, σύμφωνα με το άρθρο 156, παράγραφος 2, οι αποφάσεις για τα διευρωπαϊκά δίκτυα δεν μπορούν να λαμβάνονται χωρίς την έγκριση του κράτους μέλους, επομένως δεν έχει νόημα να κάνουμε σημαντικές προσθήκες στον κατάλογο στον σύντομο χρόνο που έχουμε στη διάθεσή μας. Αυτό σημαίνει ότι υιοθετούμε την ίδια γραμμή με την Επίτροπο de Palacio, και ελπίζω ότι και οι άλλες Ομάδες θα πράξουν το ίδιο.
<P>
Νομίζω ότι θα ξεκαθαρίσουμε τα πράγματα με το Συμβούλιο με λογικό τρόπο, αλλά υπάρχει πολύ λίγος χρόνος για την επίτευξη συμφωνίας. Αν, μέχρι το βράδυ της Δευτέρας, το Συμβούλιο δεν έχει προσδιορίσει επακριβώς ποια είναι τα συμφέροντά του, έτσι ώστε να μας δώσει τη δυνατότητα να συμφωνήσουμε στις λεπτομέρειες, τίποτα δεν θα συμβεί μέχρι την 1η Μαΐου· γεγονός είναι ότι το Κοινοβούλιο δεν θα εγκαταλείψει εύκολα τις καλές θέσεις που είναι ενσωματωμένες στην έκθεση Bradbourn επειδή το Συμβούλιο εμμένει πεισματικά στη δική του θέση. Εδώ διακυβεύεται η διαδικασία της συναπόφασης. Και οι δύο πλευρές πρέπει να υποχωρήσουν. 
<SPEAKER ID="173" LANGUAGE="FR" NAME="Savary (PSE )." AFFILIATION="">
<P>
Η πρώτη μου παρατήρηση αφορά τις θαλάσσιες αρτηρίες, σχετικά με τις οποίες στηρίζω την αντίθετη άποψη που πρεσβεύουν οι κκ. Bradbourn και Jarzembowski. Φρονώ ότι πρόκειται για μέσα χωροταξίας του περιβάλλοντος. Πρόκειται για μέσα της πολιτικής μεταφορών. Εάν επρόκειτο απλώς για μέσα της αγοράς, τότε οι θαλάσσιες αρτηρίες δεν θα δημιουργούνταν, καθώς δεν είναι ανταγωνιστικές συγκριτικά με τις οδικές αρτηρίες και –στην καλύτερη περίπτωση– θα περιορίζονταν απλώς στις θαλάσσιες αρτηρίες μεταξύ Αμβέρσας, Ρότερνταμ και Αμβούργου, μια διαδρομή που είναι εμφανέστατα ανεπαρκής για να μπορέσει να αποσυμφορήσει την πλειονότητα της ευρωπαϊκής κυκλοφορίας. Πιστεύω ότι οι θαλάσσιες αρτηρίες χρειάζονται κρατικές ενισχύσεις, καθώς συνιστούν μέσα δημόσιας πολιτικής, και όχι μόνο της αγοράς.
<P>
Δεύτερον, θα ήθελα να επιστήσω την προσοχή σας στο γεγονός ότι το Ευρωπαϊκό Κοινοβούλιο οφείλει να συμμετάσχει κατά το δυνατόν στις τελευταίες αναθεωρήσεις, καθώς και να τηρείται –ει δυνατόν– ενήμερο για την εφαρμογή τους. Γνωρίζουμε ότι τα σχέδια ταχείας δρομολόγησης (Quick Start) ισχύουν, όχι νομικώς, αλλά στην πράξη. Θεωρώ λοιπόν λογικό, το Κοινοβούλιό μας να ενημερώνεται τακτικά για την εφαρμογή των σχεδίων στα οποία μετέχει.
<P>
Τέλος, όσον αφορά τη χρηματοδότηση, έχετε δηλώσει η ίδια, κυρία Επίτροπε, ότι χρειάζεστε 4,8 δισεκατομμύρια ευρώ ετησίως, προκειμένου να ξεκινήσει ουσιαστικά αυτό το ιδιαίτερα φιλόδοξο πρόγραμμα. Δυστυχώς, μου δημιουργείται η εντύπωση ότι σήμερα μας παρέχεται η ευχέρεια να επιλέξουμε ένα πρόγραμμα δαπανών χωρίς να χρειάζεται να σκεφθούμε την πηγή των απαιτούμενων πόρων. Επιτρέψτε μου να δηλώσω ότι το Κοινοβούλιο θα σταθεί αρωγός στις προσπάθειες που καταβάλλετε εσείς και το Συμβούλιο, προκειμένου το εν λόγω πρόγραμμα να πάψει να αποτελεί νεκρό γράμμα και να μην υποπέσει στο σύνδρομο του Έσσεν, δηλαδή να μην αποτελέσει ένα αντικείμενο συζήτησης χωρίς μέλλον. 
<SPEAKER ID="174" LANGUAGE="" NAME="" AFFILIATION="Αντιπροέδρου">
<SPEAKER ID="175" LANGUAGE="IT" NAME="Costa, Paolo (ELDR )." AFFILIATION="">
<P>
Στον πρώτο προσδιορισμό των ΔΕΔ φθάσαμε το 1996, και στη συνέχεια βρεθήκαμε, σταδιακά, αναγκασμένοι να επανεξετάσουμε επανειλημμένα αυτό το σχέδιο, αλλάζοντας ακόμη και το περιεχόμενο, καθώς οι θαλάσσιες αρτηρίες αποτελούν ουσιαστικά μια καινοτομία που πρέπει να ερμηνευθεί προπαντός ως ένα μέσο που επιτρέπει την απομάκρυνση λίγων οχημάτων από τη συμφόρηση του οδικού δικτύου της Ένωσης. Βρισκόμαστε τώρα ενώπιον μιας διπλής ανάγκης: του στρατηγικού προσδιορισμού των έργων που θα έχει μακροπρόθεσμα αποτελέσματα και θα μειώσει σημαντικά τον χρόνο κατασκευής, και της διαρκούς προσαρμογής στις οικονομικές και κοινωνικές εκείνες αλλαγές που μεταβάλλουν, με τη σειρά τους, τις μεταφορικές ανάγκες. Αυτό, κατά συνέπεια, συνιστά μια διπλή ευελιξία: μια χρονική ευελιξία που εν μέρει θα διασφαλίζεται –θα έλεγα καταλλήλως– από την ιδέα των διετών εκθέσεων που μπορεί να οδηγήσει σε αναθεωρήσεις των συμφωνηθέντων μορφών και μια ευελιξία στον πραγματικό προσδιορισμό του συνόλου των σχεδίων που αντιστοιχούν σε κάθε μια από τις προτάσεις αυτές. Το λέω αυτό γιατί ουσιαστικά συζητούμε για τους μεγάλους ποταμούς, αλλά οι μεγάλοι ποταμοί είναι μεγάλοι εάν οι παραπόταμοί τους λειτουργούν και εάν υπάρχουν οι κατάλληλες γραμμές μεταφοράς σε αυτούς. Επιτρέψτε μου, λοιπόν, να επιμείνω ότι πρέπει να μας προβληματίσει το εξής ζήτημα: για να μπορούν να λειτουργούν οι μεγάλοι ποταμοί και οι βασικές γραμμές μεταφοράς, θα πρέπει οι σημαντικοί παραπόταμοι να τεθούν στο ίδιο επίπεδο με αυτούς, όπως προβλέπουν οι τροπολογίες που κατετέθησαν. 
<SPEAKER ID="176" LANGUAGE="NL" NAME="Meijer (GUE/NGL )." AFFILIATION="">
<P>
Όταν παρουσιάστηκε στο τέλος Ιουνίου του παρελθόντος έτους, το σχέδιο Van Miert χαιρετίστηκε αμέσως από τον ιταλό υπουργό Μεταφορών ως η απάντηση των μεταφορών στο ευρώ. Θεωρεί μήπως ότι οι μεταφορές είναι ένα δυσκυβέρνητο φυσικό φαινόμενο που κάνει τους ανθρώπους να εξαρτώνται από αυτό; Θεωρούμε ότι οι μεταφορές έρχονται σε δεύτερη μοίρα, μετά τους ανθρώπους και το περιβάλλον. Για τον λόγο αυτόν, πιστεύουμε ότι το σχέδιο Van Miert είναι πολύ δυσκίνητο, απειλητικό για το περιβάλλον και πάρα πολύ δαπανηρό. Είναι προτιμότερο ένα πιο επιλεκτικό σχέδιο, που θα επικεντρώνεται σε πιο άμεσες και γρήγορες σιδηροδρομικές μεταφορές. Αυτή θα είναι η κατευθυντήρια αρχή μας κατά την τροποποίηση αυτής της πρότασης. 
<SPEAKER ID="177" LANGUAGE="DE" NAME="Schroedter (Verts/ALE )." AFFILIATION="">
<SPEAKER ID="178" LANGUAGE="IT" NAME="Poli Bortone (UEN )." AFFILIATION="">
<P>
    Κύριε Πρόεδρε, Επίτροπε de Palacio, θα σταθώ μόνο σε ορισμένες πτυχές της ενημέρωσης για τα σχέδια προτεραιότητας, και ιδίως στο πρόγραμμα 29 και ακόμη ειδικότερα στον σιδηροδρομικό άξονα διατροπικών μεταφορών Ιονίου-Αδριατικής, από τον οποίο περικόπηκε με την πάροδο του χρόνου ένας άξονας που, αντιθέτως, θα έπρεπε σήμερα να αποκατασταθεί, ο άξονας Μπάρι-Βάρνα
<P>
Η περιοχή των Βαλκανίων είναι πολύ σημαντική, όχι μόνον από πλευράς μεταφορών, αλλά και ασφάλειας, και οι μεταφορές μπορούν να συμβάλουν σε θέματα ασφαλείας, ιδίως σε μια περιοχή όπου η λαθρομετανάστευση αντιπροσωπεύει διαρκή κίνδυνο για τις συνοριακές χώρες όπως η Ιταλία και, εν γένει, για όλη τη λεκάνη της Μεσογείου. Για τον λόγο αυτόν, όπως ανέφερε η Επίτροπος, ευχόμαστε τα τρία όργανα να συμφωνήσουν με τον ορθολογικότερο τρόπο όσον αφορά ορισμένες κατευθύνσεις που περιέχουν τα προγράμματα ενημέρωσης του καταλόγου στο παράρτημα 3. 
<SPEAKER ID="179" LANGUAGE="NL" NAME="Van Dam (EDD )." AFFILIATION="">
<P>
    Κύριε Πρόεδρε, όσοι συμμετέχουν παρασκηνιακά εργάζονται πολύ σκληρά υπό την καθοδήγηση του εισηγητή, προκειμένου να ολοκληρωθεί αυτός ο φάκελος πριν από τη λήξη αυτής της νομοθετικής περιόδου. Με δεδομένη τη σπουδαιότητα του ζητήματος και με δεδομένο τον χρόνο που έχει ήδη παρέλθει, ο χρόνος είναι σημαντικός. Σε λίγους μήνες, ο αριθμός των ενδιαφερόμενων μερών θα αυξηθεί σε 25, γεγονός που μπορεί να καθυστερήσει περαιτέρω τη λήψη αποφάσεων, κυρίως εάν διευρυνθεί ο κατάλογος έργων του Παραρτήματος. Με ικανοποιεί το γεγονός ότι πολλοί βουλευτές του ΕΚ φαίνεται να καταλήγουν στη βελτίωση των έργων που ήδη περιλαμβάνονται. Σε αυτήν την περίπτωση, η μοναδική προσθήκη θα είναι η γραμμή Σηκουάνα-Βορρά, για την οποία υπάρχει ήδη σημαντική στήριξη. Αυτό που μας ανησυχεί είναι οι επιπλέον υποχρεώσεις που θα τεθούν αναφορικά με τις εκθέσεις περιβαλλοντικών επιπτώσεων. Αυτή η υποχρέωση ισχύει ήδη στα περισσότερα κράτη μέλη και ο διπλασιασμός της θα καθυστερούσε την υλοποίηση των έργων ακόμα περισσότερο από ό,τι έχει ήδη συμβεί. Είναι ήδη αρκετά άσχημο το γεγονός ότι η χρηματοδότηση καθυστερεί τα έργα για λίγο καιρό. Εν συντομία, ας καταλήξουμε γρήγορα σε μια συμφωνία με το Συμβούλιο, κυρίως βάσει των προτάσεων της Επιτροπής. 
<SPEAKER ID="180" LANGUAGE="DE" NAME="Rack (PPE-DE )." AFFILIATION="">
<P>
    Κύριε Πρόεδρε, λυπάμαι που πρέπει να ξεκινήσω την ομιλία μου με επικρίσεις. Το γεγονός ότι ο Πρόεδρος και η Προεδρία εγκατέλειψαν την αίθουσα δεν είναι καλό σημάδι γι’ αυτό το σχέδιο. Ο κ. Roche ήταν παρών προηγουμένως όταν είχε μια πολύ επιτυχή και θετική συζήτηση για το θέμα της διεύρυνσης, όμως τώρα που ασχολούμαστε με τις τεχνικές λεπτομέρειες για το πώς θα καταστήσουμε τη διεύρυνση δυνατή, πώς θα της δώσουμε σάρκα και οστά, η Προεδρία δεν είναι εδώ. Γι’ αυτή την αμέλεια, πρέπει να κατακρίνουμε την ιρλανδική Προεδρία, η οποία κατά τα άλλα είναι τόσο προσεκτική και επιμελής.
<P>
Όσον αφορά το θέμα που συζητάμε, επιτρέψτε μου να επισημάνω –όπως έκαναν ήδη αρκετοί ομιλητές– ότι χρειαζόμαστε λειτουργικές υποδομές προκειμένου να λειτουργήσει η Ευρωπαϊκή Ένωση, και η εσωτερική αγορά συγκεκριμένα. Δεν θα μπορέσουμε να κάνουμε τίποτα χωρίς αποτελεσματικές σιδηροδρομικές, οδικές και υδάτινες συνδέσεις. Η διεύρυνση της ΕΕ καθιστά επιτακτική την ανάγκη επέκτασης του δικτύου· για να γίνω πιο σαφής, αυτό σημαίνει ότι πρέπει να δημιουργηθούν συνδέσεις ή μάλλον να αποκατασταθούν αυτές που είχε η Ευρώπη, λόγου χάριν, πριν από 70 χρόνια, αλλά οι περισσότερες από αυτές σταμάτησαν να λειτουργούν κατά τη διάρκεια των 70 ετών που τμήματα της Ανατολικής Ευρώπης είχαν κομμουνιστικό καθεστώς. Πρέπει τώρα να καταβάλουμε πολύ μεγάλες προσπάθειες για να κλείσουμε αυτά τα κενά.
<P>
Αναφέρομαι συγκεκριμένα σε κάποιες συνδέσεις που λειτουργούν από την Αυστρία, την πατρίδα μου, σε σχέση με τις οποίες πρότεινα κάποιες μικρές προσθήκες, και θα επωφεληθώ αυτής της ευκαιρίας για να αντικρούσω τον κ. Jarzembowski. Η πλειοψηφία δεν ήταν τυχαία· ήταν σκόπιμη και πολύ αποφασισμένη να κλείσει τα “παραθυράκια”, για το καλό του θέματος που συζητάμε· μας ενδιαφέρει ιδιαίτερα, μεταξύ άλλων, η σιδηροδρομική σύνδεση μεταξύ του Graz και του Spielfeld, που παρέχει μια λειτουργική σιδηροδρομική σύνδεση με το νέο κράτος μέλος της Σλοβενίας, η γραμμή που συνδέει το Λιντς με την Πράγα και η γραμμή που είναι γνωστή ως Summerau. Μας ενδιαφέρει επίσης να συνδεθεί η Τσεχική Δημοκρατία μέσω μιας κατάλληλης και λειτουργικής σιδηροδρομικής σύνδεσης. Θα χαιρόμουν αν, παρά την αντίσταση που συναντά, και από τη δική μου χώρα, μπορούσαμε να καταφέρουμε να ενσωματώσουμε τον λεγόμενο Νότιο Σιδηρόδρομο και τη σύνδεση Semmering σε αυτό το δίκτυο.
<SPEAKER ID="181" LANGUAGE="DE" NAME="Piecyk (PSE )." AFFILIATION="">
<P>
    Κύριε Πρόεδρε, θα ήταν φυσικά άκρως διασκεδαστικό αν άρχιζα τώρα να μιλάω για τη διαμάχη μεταξύ των Συντηρητικών αλλά, καθώς ο κ. Bradbourn υπέβαλε μια καλή έκθεση, θα το αποφύγω. Νομίζω ότι θα έπρεπε να αρχίσουμε τονίζοντας ότι τα διευρωπαϊκά δίκτυα μεταφορών είναι ένα άκρως συναρπαστικό ευρωπαϊκό σχέδιο για τις μεταφορές. Διακυβεύονται θέσεις εργασίας, όπως και η μεταφορά των εμπορευμάτων, και φυσικά το όλο ζήτημα είναι πώς μπορεί να γίνει αυτό χωρίς να καταστρέψουμε το περιβάλλον.
<P>
Νομίζω ότι πρέπει να πούμε στο Συμβούλιο ότι εμείς, σε αυτό το Κοινοβούλιο, έχουμε εμπειρία από την ανάπτυξη των διευρωπαϊκών δικτύων μεταφορών· επιτρέψτε μου να αναφέρω απλώς την Ομάδα Christophersen ή τα σχέδια Essen. Για τον λόγο αυτόν δεν πρέπει να προκαλεί έκπληξη το γεγονός ότι το Κοινοβούλιο αποδίδει σημασία στην υλοποίηση –και κατά συνέπεια στη χρηματοδότηση– των διευρωπαϊκών δικτύων μεταφορών και στο να υποβάλλονται τα έργα προτεραιότητας σε αυστηρούς ελέγχους και επισταμένη παρακολούθηση. Αυτό θεωρώ ότι είναι ένα από τα καθήκοντά μας ως Κοινοβούλιο.
<SPEAKER ID="182" LANGUAGE="FI" NAME="Pohjamo (ELDR )." AFFILIATION="">
<SPEAKER ID="183" LANGUAGE="ES" NAME="Ortuondo Larrea (Verts/ALE )." AFFILIATION="">
<P>
Αν θέλετε να εκτελεστούν τα σχέδια προτεραιότητας από τώρα ώς τα τέλη του 2006, προτείνουμε τη θέσπιση ενός επιδόματος χρηματοδότησης για τις βεβαιώσεις έργων που εκτελέστηκαν πραγματικά σε αυτή τη χρονική περίοδο. Αυτό θα συνέβαλλε πράγματι στην ανάπτυξη, και όχι περιοριστικά μέτρα όπως ο κατάλογος ταχείας έναρξης.
<SPEAKER ID="184" LANGUAGE="ES" NAME="Camisón Asensio (PPE-DE )." AFFILIATION="">
<P>
    Κύριε Πρόεδρε, οφείλω να ξεκινήσω συγχαίροντας τον εισηγητή, Philip Charles Bradbourn, για την προσπάθεια που κατέβαλε στην εκπόνηση αυτής της έκθεσης καθ’ όλη τη διάρκεια της διαδικασίας της.
<P>
Στην περίπτωσή μας, χαιρόμαστε που έχει συμπεριληφθεί η τροποποίηση του σχεδίου αριθ. 16 του Παραρτήματος III, σιδηροδρομική γραμμή Sines-Badajoz, επεκτείνοντάς την και προσθέτοντας ορισμένες οδικές και σιδηροδρομικές συνδέσεις οι οποίες θα επιτρέψουν επίσης μεγαλύτερη διαπερατότητα των Πυρηναίων και οι οποίες πρόκειται να επιλύσουν τις κυκλοφοριακές συμφορήσεις που προκαλούνται συνήθως σε αυτή την περιοχή. Πρέπει, όμως, να καταστεί σαφές ότι αυτή η διαπερατότητα των Πυρηναίων –και αυτή είναι η γνώμη μας και η απαίτησή μας– πρέπει να επεκταθεί μέχρι το ίδιο το Αλγεθίρας.
<SPEAKER ID="185" LANGUAGE="DE" NAME="Swoboda (PSE )." AFFILIATION="">
<P>
    Κύριε Πρόεδρε, κυρία Αντιπρόεδρε, κυρίες και κύριοι, την 1η Μαΐου μια μεγάλη σειρά νέων κρατών θα ενταχθούν στην Ευρωπαϊκή Ένωση, αλλά την ημέρα αυτή δεν θα εκπληρωθεί, φυσικά, η ολοκλήρωση ή η αληθινή επανένωση της Ευρώπης· για τον λόγο αυτόν, θα χρειαστούν πολλά μέτρα, συγκεκριμένα όσον αφορά τις υποδομές και την επέκταση των σιδηροδρόμων. Θυμάμαι πώς, σε αυτή την αίθουσα, κύριε Jarzembowski, διασταυρώσαμε τα ξίφη μας για το θέμα του μεταβατικού κανονισμού και πώς ορισμένοι από εσάς –μεταξύ των οποίων και εσείς, κύριε Jarzembowski– είπατε: “ας επενδύσουμε λοιπόν περισσότερα στους σιδηροδρόμους!”. Λοιπόν, σήμερα έχουμε την ευκαιρία να υποστηρίξουμε όχι μόνο την Αυστρία αλλά και άλλες όμορες με αυτήν χώρες αν ψηφίσουμε αύριο υπέρ της υλοποίησης αυτών των σιδηροδρομικών έργων που συνδέουν την Ανατολή με τη Δύση, τον Βορρά με τον Νότο.
<P>
Κυρία Αντιπρόεδρε, είμαι πολύ χαρούμενος που ένας εκπρόσωπος της Επιτροπής, απευθυνόμενος στην κοινοβουλευτική επιτροπή κατά τη διάρκεια των διαβουλεύσεών της, υιοθέτησε μια πολύ θετική στάση γι’ αυτό που είναι ευρύτερα γνωστό ως το έργο Summerau, δηλαδή η γραμμή που συνδέει την Πράγα με τον Νότο μέσω του Λιντς. Ελπίζω ότι η Επιτροπή θα υποστηρίξει αυτά τα έργα, διότι αυτό που έχει σημασία είναι να εξασφαλίσουμε στην Ευρώπη μας υποδομές που θα είναι φιλικές προς το περιβάλλον, που θα είναι αποτελεσματικές και που θα συνδέουν πραγματικά τις χώρες της Κεντρικής Ευρώπης μεταξύ τους.
<SPEAKER ID="186" LANGUAGE="ES" NAME="Ferrández Lezaun (Verts/ALE )." AFFILIATION="">
<P>
    Κύριε Πρόεδρε, κυρία Επίτροπε, θα ήθελα να σας περιγράψω μια περίπτωση για την οποία δεν μπορώ να βρω καμία λύση: ας φανταστούμε ένα δίκτυο, μια σύνδεση μεταξύ δύο χωρών, που έχει υποστηριχθεί από όλες τις μελέτες που μας λένε ότι το 2010 πρόκειται να βρεθούμε αντιμέτωποι με μια κατάρρευση της κυκλοφορίας εμπορευμάτων και ταξιδιωτών μεταξύ αυτών των χωρών. Αντιμετωπίζουμε το πρόβλημα ότι η μια από τις δύο χώρες δεν υποστηρίζει την υλοποίηση αυτού του σχεδίου. Δεν μπορούμε να βρούμε μια λύση. Κάτι φταίει, διότι το αποτέλεσμα θα είναι ότι το έτος 2010 η κατάρρευση θα συμβεί και αυτό το δίκτυο δεν θα δημιουργηθεί.
<P>
Εγώ, ως βουλευτής της Αραγονίας, και εσείς, ως Ισπανίδα που είστε όπως κι εγώ, γνωρίζουμε ότι μιλάω για το Vignemal. Βρισκόμαστε μπροστά σε ένα σχέδιο απολύτως απαραίτητο για τη σύνδεση μεταξύ του Βορρά και του Νότου της Ευρώπης και με μια χώρα, σε αυτή την περίπτωση τη Γαλλία, που φαίνεται να αρνείται το ενδιαφέρον της στην υλοποίηση του σχεδίου. Ειλικρινά, κυρία Επίτροπε, δεν μπορώ να βρω καμία λύση γι’ αυτό το πρόβλημα στα έγγραφα της Επιτροπής.
<SPEAKER ID="187" LANGUAGE="SV" NAME="Hedkvist Petersen (PSE )." AFFILIATION="">
<P>
Το ίδιο πρέπει να γίνει επίσης στις απομακρυσμένες βόρειες περιοχές, όπου έχουμε στενές εμπορικές σχέσεις με τη Ρωσία, για παράδειγμα. Αυτό θα ωφελούσε ολόκληρη την ΕΕ από βιομηχανική άποψη και θα δημιουργούσε ευκαιρίες απασχόλησης. Συνεπώς, προτείνουμε στην τροπολογία αριθ. 47 ότι η γραμμή Haparandabanan πρέπει να αποτελέσει έργο προτεραιότητας στα διευρωπαϊκά δίκτυα μεταφορών. Ο σιδηρόδρομος συνδέεται με τις κύριες γραμμές που από κοινού αποτελούν μια σημαντική δίοδο αγαθών στη Βόρεια Σουηδία και που, στη συνέχεια, συνδέονται με το Σκανδιναβικό Τρίγωνο, το έργο 12 του Συμβουλίου.
<P>
Η γραμμή Haparandabanan είναι ένας συνδετικός κρίκος που απουσιάζει. Είναι ένα ώριμο έργο που περιλαμβάνει τη βελτίωση και τη νέα κατασκευή σιδηροδρόμων στην πλευρά της Σουηδίας, προκειμένου να γίνουν υψηλότερες οι προδιαγραφές, και έναν μετατροπέα του εύρους των τροχιών στα σύνορα στο σημείο Haparanda-Torneå.
<P>
Τέλος, θα ήθελα να συμφωνήσω με τα σχόλια που έκανε ο κ. Savary στην αρχή της συζήτησης. 
<SPEAKER ID="188" LANGUAGE="ES" NAME="Izquierdo Collado (PSE )." AFFILIATION="">
<P>
    Κύριε Πρόεδρε, κυρία Επίτροπε, βρισκόμαστε στην πρώτη ανάγνωση, όχι σε μια “δεύτερη πρώτη ανάγνωση”, και πρέπει να σας πω, ως εισηγητής της έκθεσης σχετικά με τη Λευκή Βίβλο, ότι το σχέδιο που μας παρουσιάζετε είναι οργανωμένο και ευθυγραμμισμένο με εκείνες τις συστάσεις. Θα ήθελα επομένως να συγχαρώ και να ευχαριστήσω τον κ. van Miert για το έργο του, διότι, φυσικά, οι σιδηρόδρομοι, οι λιμένες και οι θαλάσσιες μεταφορές, οι πλωτές οδοί και οι οδικές αρτηρίες, κυρίως στις χώρες της διεύρυνσης, πολύ σωστά έχουν συμπεριληφθεί, και επομένως κινούμαστε στη σωστή κατεύθυνση.
<SPEAKER ID="189" LANGUAGE="IT" NAME="Fava (PSE )." AFFILIATION="">
<P>
    Κύριε Πρόεδρε, Επίτροπε de Palacio, το λεπτό που έχω στη διάθεσή μου θα μου χρησιμεύσει για να ανακοινώσω την ψήφο της Ομάδος μου υπέρ των τροπολογιών αριθ. 39 και 45 που προβλέπουν την κατάργηση της γέφυρας της Μεσσίνας από τον διάδρομο Βερολίνο-Παλέρμο. Μια τροπολογία κατάργησης είναι μάλλον ασυνήθιστη στη συζήτηση για τη χρηματοδότηση νέων δημοσίων έργων. Συνήθως, τα κοινοβούλια παρεμβαίνουν για να προσθέσουν και να συμπληρώσουν. Αυτό καθιστά ακόμη πιο σημαντική από πολιτική άποψη τη θέση της Ομάδος μας και των άλλων Ομάδων που θα υποστηρίξουν τις τροπολογίες αυτές και θα ψηφίσουν κατά της οικονομικής και περιβαλλοντικής βιωσιμότητας της γέφυρας.
<SPEAKER ID="190" LANGUAGE="ES" NAME="De Palacio," AFFILIATION="Αντιπρόεδρος της Επιτροπής">
<P>
    Κύριε Πρόεδρε, κυρίες και κύριοι, καταρχάς θα ήθελα να σας ευχαριστήσω για όλες τις ομιλίες σας και ιδιαίτερα, φυσικά, τον εισηγητή, κ. Bradbourn, για το έργο που επιτέλεσε, που γνωρίζω ότι ήταν εξαιρετικό, όπως και όλη την Επιτροπή Περιφερειακής Πολιτικής, Μεταφορών και Τουρισμού, η οποία επεξεργάστηκε εκ νέου τις τροπολογίες και παρήγαγε μεγάλη προστιθέμενη ευρωπαϊκή αξία και πολύ ενδιαφέρουσες προτάσεις.
<P>
Θα ήθελα να πω στους αξιότιμους βουλευτές ότι εχθές, με την ευκαιρία της συνεδρίασης του Συμβουλίου των Υπουργών Μεταφορών, είπα ότι αν το Συμβούλιο είχε τροποποιήσει τις αρχικές προτάσεις σχεδίων της Επιτροπής –ακόμη και αν επρόκειτο για μία μοναδική τροποποίηση, που είχε εξεταστεί και υποστηριχθεί από την Ομάδα Van Miert, αλλά η οποία δεν είχε αρχικά το πράσινο φως από τα κράτη– θα έπρεπε να επιτρέψουμε στο Κοινοβούλιο να δράσει με έναν ανάλογο τρόπο.
<P>
Με άλλα λόγια, να ενσωματώσει και όπου είναι αναγκαίο να τροποποιήσει τα σχέδια, με την προϋπόθεση ότι είχαν εξεταστεί από την ομάδα υψηλού επιπέδου Van Miert, ότι είχαν συζητηθεί από τους εκπροσώπους όλων των κρατών –επίσης από την ΕΤΑ και άλλους– και επιπλέον είχαν πάρει το πράσινο φως από τα εν λόγω κράτη μέλη. Τους είπα επίσης ότι δεν επρόκειτο για μια ουσιαστική τροποποίηση του Παραρτήματος III ούτε όλων των σχεδίων, αλλά αφορούσε το να επιτρέψουμε στο Κοινοβούλιο να ασκήσει τα δικαιώματά του, δηλαδή τη δυνατότητα να συνεισφέρει στις προτάσεις για τα διευρωπαϊκά δίκτυα. Από αυτή την άποψη, πρόσεξα τον βαθμό ευελιξίας εκ μέρους του Συμβουλίου, μια εποικοδομητική ευελιξία, η οποία θα μπορούσε να ερμηνευθεί ως ενδεικτική “επιδείξαμε και εμείς ιδιαίτερο σεβασμό· ήταν μια εξαιρετική περίπτωση· το θέμα δεν μπορεί να ανοίξει ξαφνικά τώρα ξανά”. Και στο πλαίσιο αυτής της ισορροπίας πρέπει να λειτουργήσουμε.
<P>
Κυρίες και κύριοι, θα ήθελα να πω ότι, εκτός από τις συγκεκριμένες τροποποιήσεις σε συγκεκριμένα σχέδια, στις οποίες θα αναφερθώ στο τέλος της ομιλίας μου, υπάρχουν διάφορες τροποποιήσεις στις προτάσεις σας οι οποίες αναφέρονται σε γενικά θέματα και πολλές από αυτές έχουν γίνει δεκτές. Από αυτή την άποψη, είμαι στην ευχάριστη θέση να σας πω ότι η πλειονότητα εκείνων που αποσκοπούν να διευκρινίσουν το κείμενο της πρότασης απόφασης μπορούν να γίνουν δεκτές από την Επιτροπή. Για παράδειγμα, οι τροπολογίες 1, 3, 4, 5, 6, 9, 11 (πρώτο μέρος), 12 (δεύτερο μέρος), 16 και 17· άλλες μπορούν να γίνουν δεκτές με ορισμένες τροποποιήσεις στη διατύπωση όπως, για παράδειγμα, η 10 (πρώτο και δεύτερο μέρος) και η 40, σχετικά με την αναφορά στις περιβαλλοντικές αναλύσεις· είναι σαφές ότι όλα τα σχέδια που χρηματοδοτούνται από την Επιτροπή πρέπει να σέβονται την ισχύουσα περιβαλλοντική νομοθεσία· αυτό είναι υποχρεωτικό. Η Επιτροπή επομένως δέχεται την προσθήκη της αναφοράς στο κείμενο που αποσκοπεί να τονίσει αυτή την πτυχή, όπως στην περίπτωση των τροπολογιών: 33, 34, 37, 42, 43 και 44. Όσον αφορά τις άλλες τροπολογίες, ορισμένες δεν μπορούν να γίνουν δεκτές διότι έχουν συμπεριληφθεί ήδη εμμέσως στην πρόταση και επομένως είναι περιττές· για παράδειγμα, οι τροπολογίες 2 και 13 (δεύτερο μέρος). Οι τροπολογίες 7, 8 και 15 δεν ανταποκρίνονται ακριβώς στους στόχους της πρότασης και, επομένως, δεν ενδείκνυται να τις δεχτούμε. Όσον αφορά την τροπολογία 7, δεν μπορούμε να την δεχτούμε στο σύνολό της, επειδή δεν πιστεύουμε ότι πρέπει να επεκτείνουμε την έννοια των “θαλάσσιων αρτηριών” τόσο πολύ, εφόσον τελικά αυτό θα μείωνε τη δύναμη που επιτυγχάνεται από τη συγκέντρωση και την επιλογή συγκεκριμένων σχεδίων· ωστόσο, υπάρχει ένα τμήμα στο οποίο θα ήθελα να αναφερθώ, το οποίο μπορούμε να δεχτούμε και το οποίο σχετίζεται με την τροπολογία 22 του κ. Jarzembowski, και αυτό είναι ότι θα μπορούσαμε να συμπεριλάβουμε μια σύντομη αναφορά στο γεγονός ότι οι θαλάσσιες αρτηρίες θα συμπεριλαμβάνουν σήραγγες που συνδέουν δύο θάλασσες. Πιστεύω ότι αυτό είναι λογικό και μπορούμε να συμπεριλάβουμε αυτή την τροποποίηση.
<P>
Οι οικονομικές προϋποθέσεις προσδιορίζονται στον δημοσιονομικό κανονισμό και όχι σε αυτό το έγγραφο. Όσον αφορά τον ευρωπαίο συντονιστή, όπως επεσήμανα νωρίτερα, η Επιτροπή δέχεται τις τροπολογίες 9 και 10, με ορισμένες διευκρινίσεις, ενώ η τροπολογία 8 δεν μπορεί να γίνει δεκτή ως έχει από την Επιτροπή, πράγμα που δεν σημαίνει ότι αυτό το Κοινοβούλιο δεν θα ενημερωθεί για τον διορισμό των συντονιστών, αλλά ότι η Επιτροπή θα ενημερώσει το Κοινοβούλιο για τους διορισμούς μόλις και όταν συμφωνηθούν.
<P>
Όσον αφορά το Παράρτημα III, όπως είπα, η άποψη της Επιτροπής είναι ότι η συζήτηση δεν πρέπει να ξανανοίξει αλλά ότι πρέπει να διατηρήσει έναν βαθμό ευελιξίας διότι, επιμένω, αυτό το Κοινοβούλιο συννομοθετεί σε απολύτως ίσους όρους με το Συμβούλιο. Το Συμβούλιο την ξανάνοιξε και, επομένως, πιστεύουμε ότι πρέπει να παρέχουμε ένα περιθώριο ευελιξίας. Επιπλέον, το Συμβούλιο έχει ακούσει το επιχείρημα της Επιτροπής. Επ’ αυτού, θα ήθελα να πω ότι τέσσερις τροπολογίες που περιέχουν τροποποιήσεις ή λεπτομέρειες διαδρομών για σχέδια που συμπεριλαμβάνονται ήδη στο Παράρτημα III, που προτάθηκαν από την Επιτροπή, πρέπει να γίνουν δεκτές, με την προϋπόθεση ότι οι εν λόγω χώρες δέχονται αυτές τις τροποποιήσεις. Επειδή δεν μπορούμε να κάνουμε τίποτα ενάντια στη βούλησή τους. Και απαντώντας στον κ. Ferrández Lezaun, δεν έχετε ιδέα πόσο πολύ σας καταλαβαίνω. Δυστυχώς, αυτή δεν είναι η μοναδική περίπτωση· όταν βρίσκεται κανείς στη θέση μου συνειδητοποιεί ότι αυτή δεν είναι η μόνη χώρα, ούτε τα Πυρηναία το μόνο σύνορο, όπου προκύπτουν, ας πούμε, καταστάσεις ασυγχρονίας ή έλλειψης χρονικού συντονισμού, και αυτό είναι κακό για όλους.
<P>
Επομένως δεν μπορούμε να κάνουμε τροποποιήσεις που δεν γίνονται δεκτές από τις χώρες. Από αυτή την άποψη, εχθές προσπαθούσαμε να επιτύχουμε μια συμφωνία με τις χώρες σχετικά με τροποποιήσεις αυτής της φύσεως τις οποίες θα ήταν διατεθειμένες να δεχτούν. Έχω λάβει ορισμένες απαντήσεις τις οποίες θα σας αναφέρω. Για παράδειγμα, το πρώτο μέρος της τροπολογίας 22 θα μπορούσε να γίνει δεκτό, δηλαδή, σε σχέση με τη σύνδεση των δύο σηράγγων, είτε επειδή το παρουσιάζουμε ασπρόμαυρο, είτε επειδή το παρουσιάζουμε με ένα γενικό τρόπο, αλλά, σε αυτή την περίπτωση, οι εν λόγω χώρες είναι διατεθειμένες να το συμπεριλάβουν.
<P>
Το πρώτο μέρος της τροπολογίας 20, Αλγεθίρας-Bobadilla, το οποίο είναι ένα μικτό σχέδιο, όχι όπως είναι επί του παρόντος, που θεωρείται ως σχέδιο μεταφορών· συμπεριλαμβάνεται ήδη στο σχέδιο 19 και αυτό που πρέπει να κάνουμε είναι να το συμπεριλάβουμε ως τμήμα του μεγάλου σιδηροδρομικού εμπορευματικού άξονα Sines-Μαδρίτη-Παρίσι, και έχουμε και εδώ επίσης το πράσινο φως. Το δεύτερο μέρος της τροπολογίας 22, η θαλάσσια αρτηρία της Βαλτικής Θάλασσας, σχέδιο 21, μπορεί να φτάσει μέχρι τη Βόρεια Θάλασσα· το όνομά της θα αλλάξει σε “Θαλάσσια αρτηρία Βαλτικής-Βόρειας Θάλασσας” και έχουμε επίσης το πράσινο φως από τις ενδιαφερόμενες χώρες.
<P>
Στο πρώτο μέρος της τροπολογίας 19, σχετικά με το σχέδιο 6, δηλαδή τον σιδηροδρομικό άξονα Λυόν-Τορίνο-Τεργέστη-Κόπερ-Λιουμπλιάνα-Βουδαπέστη, το θέμα είναι η διευκρίνιση ότι η σιδηροδρομική γραμμή από την Τεργέστη στη Λιουμπλιάνα θα πρέπει να περνάει από το Divaca και ότι η σιδηροδρομική γραμμή μεταξύ Βενετίας και Τεργέστης θα πρέπει να περνάει από το νότιο Ronchi. Η Επιτροπή αντιμετώπισε δυσκολίες εδώ, επειδή οι ενδιαφερόμενες χώρες δεν εκφράζουν τη συμφωνία τους. Μιλάμε για τροποποιήσεις που συνίστανται στη δημιουργία μιας διαδρομής με διαφορές 20 χιλιομέτρων προς τον Βορρά ή τον Νότο, όπως συμβαίνει για παράδειγμα στην περίπτωση του νοτίου Ronchi. Στο πρόχειρο σχέδιο που έχουμε στον χάρτη μας δεν είναι σαφές αν πηγαίνει λίγο περισσότερο βόρεια ή λίγο περισσότερο νότια. Σε τελική ανάλυση αυτό θα εξαρτηθεί από τη βούληση της συγκεκριμένης χώρας και τις διαδρομές που μπορούν να καθοριστούν σύμφωνα με περιβαλλοντικά και άλλου είδους κριτήρια. Ωστόσο, κυρίες και κύριοι, είναι δύσκολο για τα κράτη να το δεχτούν ως έχει. Και το ίδιο ισχύει με την πρόταση ότι η γραμμή Τεργέστη-Λιουμπλιάνα πρέπει να περάσει μέσα από το Divaca. Η Σλοβενία λέει ότι έχει πρόβλημα να το δεχτεί αυτό. Επιτρέψτε μου να καταστήσω απολύτως σαφές ότι η Επιτροπή δεν έχει κανένα πρόβλημα, αλλά ότι το πρόβλημα είναι στις ίδιες τις ενδιαφερόμενες χώρες, και μιλάμε για τροποποιήσεις 20 χιλιομέτρων, εισερχόμαστε στις λεπτομέρειες σημαντικών αξόνων. Επιμένω ότι η Επιτροπή δεν έχει κανένα πρόβλημα αλλά ότι χρειαζόμαστε τη συμφωνία των εν λόγω κρατών.
<P>
Ορισμένες τροπολογίες συνεπάγονται την προσθήκη σχεδίων ή τμημάτων που έχουν ήδη αξιολογηθεί προσεκτικά από την ομάδα Van Miert. Αναφορικά με αυτές, αν εκπληρωθούν τα κριτήρια του άρθρου 19, συμπεριλαμβανομένης της σταθερής δέσμευσης εκ μέρους των κρατών να τα εκπληρώσουν, η Επιτροπή είναι απολύτως έτοιμη να διευκολύνει αυτή τη συμφωνία. Μόνο δύο σχέδια, όμως, έχουν αναλυθεί σύμφωνα με αυτό το κριτήριο: ένα είναι το πλωτό σχέδιο Σηκουάνα-Σχάλδη, το οποίο δεν φαίνεται να δημιουργεί κανένα πρόβλημα, διότι το Συμβούλιο το δέχτηκε στη συνεδρίασή του στις 5 Δεκεμβρίου, και φυσικά, αν το Κοινοβούλιο το προτείνει, η Επιτροπή δεν έχει κανένα πρόβλημα. Και το δεύτερο σχέδιο είναι η τροπολογία 26, σχετικά με τη σύνδεση Πράγας-Λιντς. Γνωρίζω ότι αυτό είναι πολύ σημαντικό για ορισμένα μέλη του Κοινοβουλίου. Σε αυτή τη γραμμή είναι πολύ πιθανό να μας δοθεί το πράσινο φως από τις ενδιαφερόμενες χώρες, αλλά δεν είμαι και τόσο σίγουρη ότι θα μας δοθεί το πράσινο φως από αυτές για το υπόλοιπο σχέδιο. Επομένως, σας ζητώ, κυρίες και κύριοι, να μην ψηφίσετε γι’ αυτό το σχέδιο ή, τουλάχιστον, να λάβετε υπόψη μόνο το πρώτο μέρος. Φυσικά, η Επιτροπή θα δεχτεί αυτά που θα πουν οι ενδιαφερόμενες χώρες στο Συμβούλιο, επειδή δεν μπορούμε να εναντιωθούμε στην άποψή τους.
<P>
Άλλες τροπολογίες εισάγουν σημαντικές τροποποιήσεις οι οποίες δεν έχουν αξιολογηθεί από την ομάδα Van Miert, όπως η σιδηροδρομική γραμμή Μασσαλία-Τορίνο, που αναφέρεται στην τροπολογία 19, και η οποία έχει απορριφθεί· το ίδιο ισχύει με τη γραμμή Haparanda, η οποία αναφερόταν στην τροπολογία 47. Αυτά τα σχέδια δεν παρουσιάστηκαν αρχικά από τα ενδιαφερόμενα κράτη και δεν πληρούν όλα τα κριτήρια επιλογής στο άρθρο 19, ιδιαίτερα, τη δέσμευση των κρατών της Ένωσης σε ένα χρονοδιάγραμμα. Σύμφωνα με το πνεύμα του άρθρου 156 της Συνθήκης, οι κατευθυντήριες γραμμές για τα σχέδια απαιτούν την έγκριση του ενδιαφερόμενου κράτους, και επομένως η Επιτροπή πρέπει να εναντιωθεί σε αυτές τις τροπολογίες.
<P>
Άλλες τροπολογίες προτείνουν άξονες σε τρίτες χώρες. Σε αυτή την περίπτωση, η Επιτροπή δεν μπορεί να συμπεριλάβει διαδρομές που διασχίζουν τρίτες χώρες στα διευρωπαϊκά δίκτυα, αλλά έχουμε επίγνωση του προβλήματος που θέτει η ύπαρξη μετά τη διεύρυνση ενός θύλακα που περιβάλλεται από εδάφη της Ένωσης. Στην Κομποστέλα, τον Ιούνιο, θα συναντηθούμε με τους υπευθύνους των διαφόρων πανευρωπαϊκών διαδρόμων προκειμένου να τους αναθεωρήσουν, λαμβάνοντας υπόψη ότι τα δύο τρία αυτών των διαδρόμων, μετά τη διεύρυνση σε 27 κράτη, θα βρίσκονται εντός των συνόρων της Ένωσης και θα είναι διευρωπαϊκά δίκτυα, που είναι αυτό που εγκρίνουμε σήμερα. Σε αυτή την αναθεώρηση των πανευρωπαϊκών διαδρόμων θα πρέπει να ασχοληθούμε συγκεκριμένα και πολύ δυναμικά με εκείνα τα έργα που αποτελούν μια σύνδεση ευρωπαϊκών εδαφών διά μέσου μη ευρωπαϊκού εδάφους, όπως στην περίπτωση ορισμένων χωρών της πρώην Γιουγκοσλαβίας στην περιοχή των Βαλκανίων.
<P>
Κυρίες και κύριοι, ορισμένες τροπολογίες προτείνουν την απόσυρση ή την κατάργηση τμημάτων που έχουν ενσωματωθεί ήδη στις προτάσεις της ομάδας Van Miert της Επιτροπής και έχουν εγκριθεί από το Συμβούλιο. Αυτές οι τροπολογίες, τις οποίες η Επιτροπή δεν μπορεί να δεχτεί, είναι οι τροπολογίες 1, 7, 20 και 25. Τα σχέδια που συμπεριλαμβάνονται στο Παράρτημα III, επιμένω, βασίζονται σε οικονομικές μελέτες και πολιτική έγκριση τόσο από την ομάδα Van Miert όσο και από το Συμβούλιο.
<P>
Κυρίες και κύριοι, σε σχέση με τις θαλάσσιες αρτηρίες ζητήθηκε να γίνει σαφής αναφορά της Ισπανίας και της Πορτογαλίας αντί να αναφέρεται “ο Νότος της Ευρώπης”· αυτό είπε ο κ. Camisón. Πρόκειται να το ελέγξω αυτό αλλά, απ’ όσο γνωρίζω, παραμένει στις προτάσεις. Όσον αφορά το κεντρικό πέρασμα του Vignemal, το κεντρικό πέρασμα των Πυρηναίων, επιμένω ότι πρέπει να σεβόμαστε τη βούληση των κρατών. Πρέπει να προσπαθήσουμε να τα ενθαρρύνουμε, αλλά πρέπει να σεβόμαστε αυτό που λένε οι Συνθήκες: ότι χωρίς τη συμφωνία ενός κράτους δεν μπορεί να εκτελεστεί κανένα έργο στο έδαφός τους.
<P>
Ζητώ από το Κοινοβούλιο να καταλάβει ότι αυτό το περιθώριο ευελιξίας υπάρχει, αλλά ότι είναι αδύνατο να επανεξετάσουμε τα βασικά σημεία από την αρχή και όλο το σύνολο των προτάσεων γι’ αυτά τα νέα διευρωπαϊκά δίκτυα, τα οποία πρέπει να εγκρίνουμε επειγόντως ούτως ώστε, από την 1η Μαΐου 2004, όταν θα είμαστε 25 χώρες αντί για 15, τα δέκα νέα κράτη μέλη να συμπεριλαμβάνονται σε αυτά, εφόσον θα αποτελούν μέρος του συνόλου της Ένωσης.
<P>
Θα ήθελα να ευχαριστήσω τον κ. Bradbourn και όλη την Επιτροπή Περιφερειακής Πολιτικής, Μεταφορών και Τουρισμού για το έργο τους. 
<SPEAKER ID="191" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί αύριο στις 12.00. 
<SPEAKER ID="192" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει την Ώρα των Ερωτήσεων προς το Συμβούλιο (B5-0066/2004). 
<SPEAKER ID="193" LANGUAGE="" NAME="" AFFILIATION="">
<SPEAKER ID="194" LANGUAGE="" NAME="Roche," AFFILIATION="Συμβούλιο">
<P>
     Η Προεδρία θα υποβάλει στο Ευρωπαϊκό Συμβούλιο μια εκτίμηση των προοπτικών να σημειωθεί πρόοδος στη Διακυβερνητική Διάσκεψη του Μαρτίου, όπως συμφωνήθηκε στο Ευρωπαϊκό Συμβούλιο του Δεκεμβρίου του 2003. Ωστόσο, δεν άπτεται της αρμοδιότητας της Προεδρίας, και μιλώ εξ ονόματος του Συμβουλίου, να εκφράσει γνώμη σχετικά με τα ζητήματα που τέθηκαν με την ερώτηση του αξιότιμου βουλευτή. Το Συμβούλιο δεν έχει συζητήσει ούτε έχει εκφράσει άποψη για το ζήτημα μιας Ευρώπης δύο ταχυτήτων. Δεν περιλαμβάνεται στην ατζέντα. 
<SPEAKER ID="195" LANGUAGE="ES" NAME="Ortuondo Larrea (Verts/ALE )." AFFILIATION="">
<P>
    Κύριε Προεδρεύων του Συμβουλίου, θα ήθελα να σας κάνω μια συμπληρωματική ερώτηση εξ ονόματος του κ. Nogueira και, στη συνέχεια, αν μου το επιτρέπετε, να σας θέσω μια δική μου. 
<SPEAKER ID="196" LANGUAGE="" NAME="Πρόεδρος." AFFILIATION="">
<P>
   Κύριε Ortuondo, θα μπορέσετε να παρέμβετε μόνο ως αντικαταστάτης του κ. Nogueira, διότι σύμφωνα με τον Κανονισμό υπάρχουν άλλοι βουλευτές που επιθυμούν να θέσουν συμπληρωματικές ερωτήσεις. Παρακαλώ περιοριστείτε να μιλήσετε ως συντάκτης της ερώτησης. 
<SPEAKER ID="197" LANGUAGE="ES" NAME="Ortuondo Larrea (Verts/ALE )." AFFILIATION="">
<SPEAKER ID="198" LANGUAGE="" NAME="Πρόεδρος." AFFILIATION="">
<SPEAKER ID="199" LANGUAGE="ES" NAME="Ortuondo Larrea (Verts/ALE )." AFFILIATION="">
<SPEAKER ID="200" LANGUAGE="FI" NAME="Kauppi (PPE-DE )." AFFILIATION="">
<P>
    Κύριε Πρόεδρε, κύριε Προεδρεύων του Συμβουλίου, παρότι δεν συντάσσομαι πλήρως με τον συγκεκριμένο προβληματισμό των κκ. Nogueira και Ortuondo, καλό θα ήταν να αποκτήσει το Κοινοβούλιο μια σαφή εικόνα σχετικά με τη σημασία που πρέπει να αποδοθεί στις συναντήσεις κορυφής κάποιων κρατών μελών. Εν προκειμένω, στη συνεδρίαση που πραγματοποιήθηκε στις 18 του παρελθόντος μηνός συζητήθηκαν, μεταξύ άλλων, οι λεπτομέρειες της συμφωνίας για το Σύνταγμα. Μάλιστα, στον Τύπο έχουν κυκλοφορήσει πληροφορίες σχετικά με τις διαδικασίες ψηφοφορίας, τη στάθμιση των ψήφων στο Συμβούλιο και τον διορισμό των Επιτρόπων. Θα ήταν λοιπόν ευχής έργον να μας ενημερώσετε ως προς τον τρόπο που αντιμετώπισε η Προεδρεύουσα Ιρλανδία τα θέματα αυτά. Προέκυψαν λύσεις; Η διάσκεψη κορυφής των τριών μεγάλων χωρών οδήγησε στη διατύπωση συγκεκριμένων προτάσεων στο Συμβούλιο; Και τι προτίθεστε να πράξετε επί του θέματος; 
<SPEAKER ID="201" LANGUAGE="" NAME="Roche," AFFILIATION="Συμβούλιο">
<SPEAKER ID="202" LANGUAGE="" NAME="Πρόεδρος." AFFILIATION="">
<SPEAKER ID="203" LANGUAGE="" NAME="Roche," AFFILIATION="Συμβούλιο">
<P>
     Όπως επανειλημμένα διευκρινίστηκε από το Συμβούλιο και την Επιτροπή στο Ευρωπαϊκό Κοινοβούλιο, η απόφαση της 5ης Ιουνίου 2003 αποτέλεσε μέρος μιας δέσμης μέτρων που ελήφθησαν μετά την περυσινή παραβίαση από τις κουβανικές αρχές των διεθνών προτύπων για τα ανθρώπινα δικαιώματα. Η παραβίαση αυτή πήρε τη μορφή συνοπτικής δίκης και σοβαρών ποινών που επιβλήθηκαν σε μεγάλο αριθμό διαφωνούντων για την άσκηση του δικαιώματος της ελευθερίας λόγου και της συμμετοχής στα κοινά, καθώς και της συνοπτικής δίκης και της άμεσης εκτέλεσης τριών ατόμων που κατηγορούνταν για την πειρατεία ενός οχηματαγωγού σκάφους, κατά παράβαση των διεθνών στοιχειωδών προτύπων για την εφαρμογή της θανατικής ποινής.
<P>
Η φύση των τεσσάρων μέτρων που ανακοινώθηκαν στις 5 Ιουνίου 2003 ήταν συμβολική και πολιτική και επομένως η εφαρμογή τους αφορά μόνο τις κυβερνήσεις των κρατών μελών της Ευρωπαϊκής Ένωσης και τα στελέχη τους. Δεν επηρεάζει τον ιδιωτικό τομέα ή τους μεμονωμένους πολίτες, οι οποίοι είναι ελεύθεροι να συμμετάσχουν στην έκθεση βιβλίου της Κούβας και σε οποιαδήποτε άλλη πολιτιστική εκδήλωση που οργανώνεται από την κυβέρνησης της Κούβας, αν το επιθυμούν.
<P>
Για άλλη μια φορά, η ΕΕ απευθύνει έκκληση προς τις κουβανικές αρχές να απελευθερώσουν όλους τους πολιτικούς κρατουμένους χωρίς καθυστέρηση και να συνεχίσουν την de facto αναστολή επιβολής της θανατικής ποινής. Το Συμβούλιο επαναβεβαιώνει τη συνεχή ισχύ της κοινής θέσης ως βάση της εποικοδομητικής σχέσης της Ευρωπαϊκής Ένωσης με την Κούβα, η οποία θα επιδιωχθεί μέσω του πολιτικού διαλόγου ώστε να επιτευχθούν απτά αποτελέσματα, ειδικά στον πολιτικό και οικονομικό τομέα, αλλά και στον τομέα των πολιτικών δικαιωμάτων. 
<SPEAKER ID="204" LANGUAGE="ES" NAME="Martínez Martínez (PSE )." AFFILIATION="">
<SPEAKER ID="205" LANGUAGE="" NAME="Roche," AFFILIATION="Συμβούλιο">
<P>
Σημειώνω επίσης ότι τα μέτρα που ανακοινώθηκαν στις 5 Ιουνίου ελήφθησαν μετά από πολύ προσεκτικές διαβουλεύσεις. Το Συμβούλιο θεώρησε εκείνη τη στιγμή ότι η εφαρμογή των μέτρων αποτελούσε ένα είδος ισορροπίας ανάμεσα στη διατήρηση της επιθυμίας διεξαγωγής πολιτικού διαλόγου για την επίτευξη απτών αποτελεσμάτων και στην ανάγκη διασάφησης ότι οι σοβαρές παραβιάσεις των δικαιωμάτων του ανθρώπου που διαπιστώθηκαν στην Κούβα τους τελευταίους 12 μήνες δεν ήταν αποδεκτές. Είμαι βέβαιος ότι ο κ. Martínez θα δεχθεί ότι η θέση είναι αυτή.
<SPEAKER ID="206" LANGUAGE="ES" NAME="Ortuondo Larrea (Verts/ALE )." AFFILIATION="">
<SPEAKER ID="207" LANGUAGE="" NAME="Roche," AFFILIATION="Συμβούλιο">
<P>
     Η συμπληρωματική ερώτηση υπερβαίνει το πλαίσιο της ερώτησης που τέθηκε από τον κ. Martínez Martínez. Αν ο κ. Ortuondo Larrea επιθυμεί να υποβάλει μια ερώτηση για ένα συγκεκριμένο ζήτημα που έχει υπόψη του, θα την απαντήσω. 
<SPEAKER ID="208" LANGUAGE="NL" NAME="Sörensen (Verts/ALE )." AFFILIATION="">
<SPEAKER ID="209" LANGUAGE="" NAME="Roche," AFFILIATION="Συμβούλιο">
<P>
     Είμαι βέβαιος ότι όλα όσα ανέφερε ο βουλευτής είναι σωστά. Είμαι βέβαιος ότι η Κούβα είναι μια συναρπαστική και ενδιαφέρουσα χώρα. Τα διπλωματικά μέτρα που ανακοινώθηκαν στις 5 Ιουνίου είχαν ως σκοπό να στείλουν ένα μήνυμα στις κουβανικές αρχές ότι οι νέες και σοβαρές παραβιάσεις των δικαιωμάτων του ανθρώπου απλώς δεν είναι αποδεκτές. Στόχος τους δεν είναι ο καθ’ οιονδήποτε τρόπο αποκλεισμός της Κούβας. Αντιθέτως, με την επαναβεβαίωση της ισχύος της κοινής θέσης για την Κούβα στις 21 Ιουλίου 2003, το Συμβούλιο τόνισε ότι ο πολιτικός διάλογος πρέπει να συνεχιστεί ενόψει της επίτευξης απτών αποτελεσμάτων, ειδικά στη σφαίρα τη πολιτικής, της οικονομίας και των δικαιωμάτων. Το Συμβούλιο παραμένει ιδιαίτερα ανοικτό στον πολιτικό διάλογο.
<SPEAKER ID="210" LANGUAGE="" NAME="Πρόεδρος." AFFILIATION="">
<P>
Έγγραφα που απέκτησε η EPIC, μια οργάνωση για την Προστασία των Πολιτικών Ελευθεριών, σύμφωνα με τον νόμο των ΗΠΑ, περί ελευθερίας της πληροφόρησης, αποκαλύπτουν ότι η εταιρεία Northwest Airlines που έχει ως βάση τις ΗΠΑ και που εκτελεί αεροπορικά δρομολόγια μεταξύ μεγάλων πόλεων των ΗΠΑ και της Ευρώπης, κοινοποίησε εκατομμύρια προσωπικών στοιχείων επιβατών στη NASA ως τμήμα ενός γιγαντιαίου πειράματος εκμετάλλευσης αρχείων προσωπικών δεδομένων. Τα δεδομένα αυτά κοινοποιήθηκαν κατά παράβαση της πολιτικής της Northwest για την προστασία της ιδιωτικής ζωής και η συλλογή και χρήση από τη NASA ενδέχεται να συνιστά παράβαση του ομοσπονδιακού νόμου των ΗΠΑ περί ιδιωτικής ζωής. Σύμφωνα με τη νομοθεσία της Ευρωπαϊκής Ένωσης, απαγορεύεται η επαναλαμβανόμενη αποκάλυψη προσωπικών δεδομένων για σκοπούς άσχετους με την αρχική συλλογή. Γνωρίζει το Συμβούλιο την παραβίαση αυτή της νομοθεσίας της ΕΕ και των ΗΠΑ; Γνωρίζει το Συμβούλιο εάν τα δεδομένα αυτά αφορούν πολίτες της ΕΕ, και εάν προέρχονται από φακέλους επιβατών; Πότε θα θέσει το Συμβούλιο αυτό το θέμα στις αρμόδιες αρχές των ΗΠΑ; Δεν θεωρεί το Συμβούλιο ότι η σημερινή πολιτική των ΗΠΑ για την ιδιωτική ζωή (παραβίαση προσωπικών δεδομένων στη NASA, δημιουργία του CAPPS II, μονομερείς πρωτοβουλίες για τα δεδομένα των επιβατών και για παράβαση της νομοθεσίας της ΕΕ) δεν επιτρέπει να χαρακτηρισθεί η συμπεριφορά των ΗΠΑ ως “ορθή” σύμφωνα με τους όρους των οδηγιών της ΕΕ, και όπως υποστηρίζεται από τη γαλλική CNIL και άλλες εθνικές αρχές για την προστασία της ιδιωτικής ζωής και άλλους υποστηρικτές της ιδιωτικότητας; 
<SPEAKER ID="211" LANGUAGE="" NAME="Roche," AFFILIATION="Συμβούλιο">
<P>
     Το Συμβούλιο δεν διαθέτει συγκεκριμένες πληροφορίες όσον αφορά τα ζητήματα που τέθηκαν στην ερώτηση H-0075/04 σχετικά με διαβίβαση των δεδομένων επιβατών στη NASA από την εταιρεία Northwest Airlines και για τον λόγο αυτόν δεν είναι σε θέση να απαντήσει πλήρως στις ερωτήσεις που έθεσε ο αξιότιμος βουλευτής.
<P>
Ωστόσο, θα έλεγα ότι οι λεπτομερείς έρευνες αυτού του είδους εμπίπτουν στις αρμοδιότητες των αρχών προστασίας δεδομένων των διαφόρων κρατών μελών. Οι αρμοδιότητες των αρχών προστασίας δεδομένων σε αυτή την περίπτωση συνδέονται με τις εν λόγω συγκεκριμένες πτήσεις. Για παράδειγμα, για τα δεδομένα που συλλέχθηκαν αναφορικά με μια πτήση μεταξύ Βοστόνης και Gatwick του Λονδίνου, αρμόδια αρχή είναι αυτή του Ηνωμένου Βασιλείου, ενώ για τα δεδομένα που συλλέχθηκαν για μια πτήση μεταξύ Βοστόνης και Άμστερνταμ, υπεύθυνες θα είναι οι αρχές των Κάτω Χωρών.
<SPEAKER ID="212" LANGUAGE="IT" NAME="Cappato (NI )." AFFILIATION=",">
<P>
    Κατανοώ, ασφαλώς, ότι το Συμβούλιο δεν είχε τη δυνατότητα να συγκεντρώσει πληροφορίες. Πρέπει, όμως, να επισημάνω ότι είχε όλο τον αναγκαίο χρόνο για να το πράξει. Πράγματι, συζητάμε για διαδικασίες δημοσιότηταςήτοι για πρόσβαση σε έγγραφα, για διαδικασίες που καθιστούν δημόσια τα έγγραφα αυτά. Σας παρέχουμε όλα τα στοιχεία των εν λόγω εγγράφων, και θεωρώ πράγματι περίεργο το γεγονός ότι δεν είχατε τον χρόνο να τα μελετήσετε. Από τα έγγραφα αυτά προκύπτει, για παράδειγμα, σαφώς ότι η Northwest έχει, ως γνωστόν, μια συμφωνία συνεργασίας με την KLM και, κατά συνέπεια, οι βάσεις δεδομένων κράτησης θέσης των αεροσκαφών παρουσιάζουν μια τεράστια υπερκάλυψη που αφορά και την εσωτερική εναέρια κυκλοφορία της Ευρωπαϊκής Ένωσης. Μας είπατε ότι το ζήτημα είναι αρμοδιότητα της Επιτροπής. Αυτό δεν αληθεύει, καθώς οι διεθνείς συμφωνίες ανατίθενται από το Συμβούλιο· το Συμβούλιο είναι αυτό που έδωσε εντολή στην Ευρωπαϊκή Επιτροπή να αξιολογήσει την επάρκεια του νόμου προστασίας της ιδιωτικής ζωής στις Ηνωμένες Πολιτείες. Η πολιτική ευθύνη ανήκει, κατά συνέπεια, στο Συμβούλιο. Επιθυμεί, λοιπόν, το Συμβούλιο να συμπεριλάβει αυτό το σημείο στην τρέχουσα διαπραγμάτευση ή έχει διαφορετική άποψη; 
<SPEAKER ID="213" LANGUAGE="" NAME="Roche," AFFILIATION="Συμβούλιο">
<SPEAKER ID="214" LANGUAGE="NL" NAME="Boogerd-Quaak (ELDR )." AFFILIATION="">
<P>
    Κύριε Πρόεδρε, η απάντηση του Προεδρεύοντος μου προκάλεσε πραγματικά κατάπληξη. Αυτή τη στιγμή, το Συμβούλιο συζητά με τις Ηνωμένες Πολιτείες τη σύναψη ευρωπαϊκής συμφωνίας, και σε αυτό το πλαίσιο η επιτροπή του άρθρου 31, η οποία έχει την αρμοδιότητα σε αυτόν τον τομέα, έχει δώσει –ή σχεδόν έχει δώσει– το πράσινο φως εξ ονόματος του Συμβουλίου, για τη σύναψη συμφωνίας με τις Ηνωμένες Πολιτείες.
<P>
Το παράρτημα αυτής της συμφωνίας αναφέρεται επίσης στο CAPS II (Computer Assisted Passenger Prescreening System II). Επομένως είναι σχεδόν απίθανο να μην γνωρίζει το Συμβούλιο τι συμβαίνει. Η ερώτηση του κ. Cappato είναι κατά τη γνώμη μου πολύ σαφής: ρώτησε εάν πρόκειται για περίπτωση παρανομίας και παραβίασης των κανονισμών μας. Το Συμβούλιο δεν μπορεί να λέει ότι για το θέμα αυτό αρμόδιες είναι μόνο οι αρχές προστασίας δεδομένων, οι οποίες εξάλλου ήταν αυτές που επεσήμαναν την εν λόγω παρανομία. Απαιτείται πράγματι η ανάληψη δράσης. Το Συμβούλιο ορθώς λέει ότι αυτό πρέπει να γίνει σε εθνικό επίπεδο, όμως και εκείνο οφείλει να ενεργήσει από τη δική του πλευρά. Το Συμβούλιο έχει μετακυλίσει, σε κάποιο βαθμό, το καθήκον αυτό στην Ευρωπαϊκή Επιτροπή, καθώς δεν γνωρίζει, καθώς φαίνεται, αρκετά καλά την υπόθεση και –πράγμα που είναι χειρότερο– δεν έχει ενημερώσει τα εθνικά κοινοβούλια. Επομένως, ζητώ από το Συμβούλιο να μεριμνήσει ώστε τα τελευταία να ενημερωθούν. 
<SPEAKER ID="215" LANGUAGE="" NAME="Roche," AFFILIATION="Συμβούλιο">
<P>
     Η συμπληρωματική ερώτηση άπτεται του ζητήματος της διαβίβασης καταλόγων επιβατών. Το γενικό ερώτημα της διαβίβασης των ονομάτων των επιβατών υπερατλαντικών πτήσεων στις αρχές των ΗΠΑ απασχολεί ιδιαίτερα το Συμβούλιο. Δεν αμφισβητούμε ούτε τις ανησυχίες των βουλευτών ούτε αυτές που εξέφρασε ο κ. Cappato στο αρχικό του σχόλιο. Το θέμα αυτό αποτελεί το αντικείμενο συνεχών συζητήσεων και διαπραγματεύσεων με τις Ηνωμένες Πολιτείες.
<SPEAKER ID="216" LANGUAGE="" NAME="McKenna (Verts/ALE )." AFFILIATION="(">
<P>
    Συμφωνώ με την κ. Boogerd-Quaak και τον κ. Cappato. Το Συμβούλιο εσφαλμένα προσπαθεί να πει ότι αυτή είναι ευθύνη της Επιτροπής. Αυτό κατέστη απολύτως σαφές εχθές σε σχέση με ένα άλλο ζήτημα, το Γκουντάναμο, όταν ο Επίτροπος Patten ανέφερε “Δεν μπορούμε να κάνουμε τίποτα χωρίς το Συμβούλιο”. Ο κ. Cappato ρωτά, “Πότε θα θέσει το Συμβούλιο το ζήτημα στις αρμόδιες αρχές των ΗΠΑ;»
<SPEAKER ID="217" LANGUAGE="" NAME="Roche," AFFILIATION="Συμβούλιο">
<P>
     Το Συμβούλιο έδωσε απάντηση σε αυτό το τμήμα της ερώτησης. Θα ήθελα να επιστήσω την προσοχή της κ. McKenna στα σημεία που ανέφερα όσον αφορά την αρμοδιότητα των εθνικών αρχών –στην περίπτωση του Ηνωμένου Βασιλείου και στην περίπτωση των αρχών των Κάτω Χωρών– στον τομέα της προστασίας δεδομένων.
<SPEAKER ID="218" LANGUAGE="" NAME="Πρόεδρος." AFFILIATION="">
<SPEAKER ID="219" LANGUAGE="" NAME="Roche," AFFILIATION="Συμβούλιο">
<SPEAKER ID="220" LANGUAGE="" NAME="McKenna (Verts/ALE )." AFFILIATION="(">
<SPEAKER ID="221" LANGUAGE="" NAME="Roche," AFFILIATION="Συμβούλιο">
<P>
     Γνωρίζω τις απόψεις της κ. McKenna για τα εμπάργκο σχετικά με τις πωλήσεις όπλων, οι οποίες δεν απέχουν πολύ από τις δικές μου. Το Συμβούλιο έχει λάβει υπόψη το ψήφισμα του Ευρωπαϊκού Κοινοβουλίου και θα συνεχίσει να το κάνει. 
<SPEAKER ID="222" LANGUAGE="" NAME="Πρόεδρος." AFFILIATION="">
<SPEAKER ID="223" LANGUAGE="" NAME="Roche," AFFILIATION="Συμβούλιο">
<P>
     Πρόκειται για ένα πολύ σοβαρό θέμα. Όσον αφορά την εμπορία ανθρώπων, το Συμβούλιο παραπέμπει στην απάντησή του στην προφορική ερώτηση H-0575/03. Όπως επισημάνθηκε ήδη στην απάντηση αυτή, το συνολικό ζήτημα της εμπορίας ανθρώπων πρέπει να αντιμετωπιστεί τόσο σε εθνικό όσο και σε διεθνές επίπεδο και σε ένα ευρύτερο πλαίσιο, το οποίο περιλαμβάνει το ποινικό δίκαιο, τις πολιτικές για το άσυλο και τη μετανάστευση και τα μέτρα πρόληψης.
<P>
Εκτός από την απόφαση πλαίσιο για την καταπολέμηση της εμπορίας ανθρώπων, η οποία εγκρίθηκε στις 19 Ιουλίου 2002, το Συμβούλιο ενέκρινε μια απόφαση πλαίσιο για την καταπολέμηση της σεξουαλικής εκμετάλλευσης των παιδιών και της παιδικής πορνογραφίας στις 22 Δεκεμβρίου 2003.
<P>
Όσον αφορά τους ελέγχους των συνόρων, το Συμβούλιο υπενθυμίζει ότι το 2002 υπεβλήθησαν δύο σχέδια που περιελάμβαναν μια σειρά μέτρων με σκοπό την επίτευξη υψηλότερου επιπέδου ασφάλειας στα εξωτερικά σύνορα και την καταπολέμηση της εμπορίας ανθρώπων. Το πρώτο είναι ένα ολοκληρωμένο σχέδιο για την καταπολέμηση της παράνομης μετανάστευσης και της εμπορίας ανθρώπων, το οποίο εγκρίθηκε από το Συμβούλιο τον Φεβρουάριο του 2002. Το δεύτερο ήταν το σχέδιο για τη διαχείριση των εξωτερικών συνόρων των κρατών μελών της Ευρωπαϊκής Ένωσης, το οποίο εγκρίθηκε από το Συμβούλιο τον Ιούνιο του 2002. Και τα δύο σχέδια περιλαμβάνουν βραχυπρόθεσμα και μακροπρόθεσμα μέτρα με σκοπό την ολοκληρωμένη διαχείριση των συνόρων.
<P>
Από το 2002, έχουν ξεκινήσει διάφορα πιλοτικά προγράμματα και κοινές επιχειρήσεις για τα εξωτερικά σύνορα. Έχει δημιουργηθεί ένα δίκτυο αξιωματικών συνδέσμων των κρατών μελών και έχει καθιερωθεί ένα κοινό πρότυπο αναλύσεων κινδύνου και ένα κοινό πρόγραμμα εκπαίδευσης των συνοροφυλάκων. Αυτά είναι ιδιαιτέρως ευπρόσδεκτα μέτρα. Δημιουργήθηκαν ή πρόκειται να δημιουργηθούν από τα κράτη μέλη διάφορα ad hoc κέντρα, κάθε ένα από τα οποία εστιάζει σε έναν συγκεκριμένο τύπο συνόρων, για παράδειγμα κέντρο εναέριων συνόρων, κέντρο χερσαίων συνόρων ή κέντρο θαλάσσιων συνόρων. Επιπλέον, δημιουργείται επίσης ένα κέντρο ad hoc εκπαίδευσης των συνοροφυλάκων και ένα κέντρο ανάλυσης των κινδύνων. 
<SPEAKER ID="224" LANGUAGE="DE" NAME="Posselt (PPE-DE )." AFFILIATION="">
<SPEAKER ID="225" LANGUAGE="" NAME="Roche," AFFILIATION="Συμβούλιο">
<P>
     Κατανοώ τις ανησυχίες του κ. βουλευτή. Πρόκειται για ιδιαίτερα ολέθριο και επιζήμιο εμπόριο. Κάποιος είπε προηγουμένως ότι είναι η δουλεία του 21ου αιώνα. Είναι κάτι που ανήκει στον μεσαίωνα και πιστεύω ότι κάθε πολιτισμένος άνθρωπος δικαίως κατακρίνει αυτό που συμβαίνει.
<P>
Επιπλέον, το Συμβούλιο δίνει ιδιαίτερη προσοχή στη σύσταση ενός ευρωπαϊκού οργανισμού για τη διαχείριση της συνεργασίας όσον αφορά τα εξωτερικά σύνορα, η οποία θα ενσωματώνει τα ad hoc κέντρα σε ένα θεσμικό πλαίσιο εντός της Κοινότητας. Αυτό είναι σύμφωνο με τη λογική του κ. βουλευτή. Στις 27 Νοεμβρίου 2003, για παράδειγμα, το Συμβούλιο Δικαιοσύνης και Εσωτερικών Υποθέσεων ενέκρινε ένα συμπέρασμα για βασικά στοιχεία αυτού του οργανισμού. Συμφωνήθηκε ότι ο οργανισμός αυτός, μεταξύ άλλων, θα συντονίζει την επιχειρησιακή συνεργασία μεταξύ των κρατών μελών για τη διαχείριση των εξωτερικών τους συνόρων, θα συμβάλλει στην εκπαίδευση των συνοροφυλάκων των κρατών μελών, θα διεξάγει το είδος της ανάλυσης κινδύνων που έχω ήδη αναφέρει και θα βοηθά τα κράτη μέλη σε περιπτώσεις που απαιτούν αυξημένη τεχνική συνεργασία στα σύνορα. Ελπίζω με αυτά να απαντώ στην ερώτηση του κ. βουλευτή. Ένα από τα περίεργα αυτού του συγκεκριμένου ολέθριου εμπορίου είναι ότι οι δράστες υπήρξαν ιδιαίτερα πολυμήχανοι όσον αφορά τον τρόπο με τον οποίο κατάφεραν να περνούν λαθραία τα θύματά τους.
<P>
Η απόφαση πλαίσιο για την καταπολέμηση της εκμετάλλευσης των παιδιών και της παιδικής πορνογραφίας σχετίζεται με το συνολικό αυτό ζήτημα. Εγκρίθηκε στις 22 Δεκεμβρίου 2003 και απαιτεί από όλα τα κράτη μέλη να λάβουν τα απαραίτητα μέτρα ώστε να διασφαλίζεται ότι κάθε συμπεριφορά που σχετίζεται με την παιδική πορνογραφία και την εκμετάλλευση των παιδιών σε διεθνή κλίμακα θα τιμωρείται πλήρως.
<P>
Όπως ανέφερα, αυτό το ολέθριο εμπόριο διεξάγεται από αδίστακτους ανθρώπους. Είναι η δουλεία του 21ου αιώνα. Ωστόσο, κάθε δίκαιη, αντικειμενική ανάλυση θα διαπιστώσει ότι η Ένωση αντιμετωπίζει το ζήτημα από αρκετά μέτωπα. 
<SPEAKER ID="226" LANGUAGE="" NAME="Evans, Robert J.E. (PSE )." AFFILIATION="(">
<P>
    Ανεξάρτητα από την άποψη του κ. Posselt και την απάντηση του Συμβουλίου –με τις οποίες δεν διαφωνώ– θα συμφωνούσε ο Προεδρεύων ότι, δυστυχώς, η εξώθηση στην πορνεία και η εμπορία ανθρώπων αποτελούν επίσης συνέπειες και αναπόφευκτο χαρακτηριστικό των φτωχών κρατών που δεν παρέχουν καλύτερες οικονομικές ευκαιρίες; Είτε μας αρέσει είτε όχι, αυτό είναι αλήθεια. Ο παραλληλισμός που κάνει ο υπουργός ως δουλεία του 21ου αιώνα μπορεί να είναι αλήθεια, αλλά υπάρχει και άλλη άποψη στο ζήτημα αυτό.
<SPEAKER ID="227" LANGUAGE="" NAME="Roche," AFFILIATION="Συμβούλιο">
<P>
     Όταν αναφέρεστε στο ζήτημα των συγκεκριμένων μέτρων που ανέφερα, αναφέρεστε στο σύμπτωμα και όχι στην αιτία. Η αιτία, ασφαλώς, είναι η φτώχεια, η εγκληματικότητα και η κατάρρευση της κοινωνίας των πολιτών. Η αιτία είναι επίσης η εξαιρετική μεταβατική φάση που διέρχονται οι χώρες αυτές όταν ένα σύστημα που φαινόταν σταθερό καταλύεται και καθιερώνεται ένα νέο. Έχετε δίκιο, κύριε Evans: αν εξετάσει κανείς όλες τις κοινοτικές πολιτικές σε ευρύτερο επίπεδο, αυτή ακριβώς είναι η προσέγγιση που ακολουθεί η Ένωση. Ακολουθεί μια ολιστική προσέγγιση.
<P>
Στα Βαλκάνια, τα οποία αναφέρατε, υπάρχει μια πολύ συγκεκριμένη κοινοτική πολιτική, η οποία είναι καλά τεκμηριωμένη και ορθώς εστιασμένη. Δίνει στα άτομα, συγκεκριμένα στα κράτη μέλη και τις κυβερνήσεις τους, την προοπτική μιας στενότερης ένωσης με την Ευρωπαϊκή Ένωση και υποδεικνύει σαφώς ότι έχουμε συγκεκριμένα πρότυπα τα οποία θα πρέπει να καθιερώσουν. Έτσι, από τη μια πλευρά τους ενθαρρύνουμε και από την άλλη ενθαρρύνουμε συγκεκριμένες δράσεις. Ακολουθούμε μια ολιστική προσέγγιση. Συμφωνώ με τον κ. Evans. 
<SPEAKER ID="228" LANGUAGE="SV" NAME="Sacrédeus (PPE-DE )." AFFILIATION="">
<P>
    Θα ήθελα να ευχαριστήσω τον κ. Roche της ιρλανδικής Προεδρίας για την ειλικρινή δήλωσή του ότι το φαινόμενο αυτό αποτελεί σύγχρονη μορφή δουλεμπορίου. Πράγματι, στην πλούσια Δυτική Ευρώπη υπάρχουν αχρείοι άνδρες που εκμεταλλεύονται γυναίκες και παιδιά. Το φαινόμενο λοιπόν δεν συνδέεται μόνο με τη φτώχεια. Ο εξευτελισμός αυτός παρατηρείται στην πλούσια Δυτική Ευρώπη, στους κόλπους της ΕΕ.
<P>
Η δεύτερη ερώτησή μου είναι εάν η ιρλανδική Προεδρία σκοπεύει να ενισχύσει τη συνεργασία των ευρωπαϊκών αστυνομικών υπηρεσιών και να αναμείξει τη Europol και τη Eurojust σε αυτόν τον υποχρεωτικό αγώνα για τον σεβασμό των δικαιωμάτων στην Ευρώπη και για την ανθρώπινη αξιοπρέπεια. 
<SPEAKER ID="229" LANGUAGE="" NAME="Roche," AFFILIATION="Συμβούλιο">
<P>
     Θα ήθελα να ευχαριστήσω τον κ. Sacrédeus για τα σχόλιά του. Τα σημεία που έθεσε αναφέρθηκαν στην αρχική μου απάντηση και αναπτύχθηκαν διεξοδικά στις συμπληρωματικές. Πρόκειται για ένα ζήτημα που απαιτεί ένα ευρύτατο φάσμα απαντήσεων. Διαφωνώ με τον κ. Sacrédeus μόνο σε ένα στάδιο: δυστυχώς, οι γυναίκες και τα παιδιά που είναι τα θύματα σε αυτή τη συγκεκριμένη περίπτωση υπόκεινται σε εκμετάλλευση από τη στιγμή της γέννησής τους. Υπόκεινται σε εκμετάλλευση λόγω των συνθηκών που επικρατούν στα κράτη τους. Υπόκεινται επίσης σε εκμετάλλευση με το να εξάγονται σαν προϊόντα στην πλούσια Δύση.
<P>
Είναι κάτι για το οποίο όλες οι χώρες πρέπει να αναλάβουν ευθύνη. Είμαι υπερήφανος για το έργο της Ευρωπαϊκής Ένωσης όσον αφορά το θέμα αυτό καθώς πρόκειται για πρότυπο για τον υπόλοιπο κόσμο – δεν διαφωνώ καθόλου με τον κ. Sacrédeus σε αυτό. 
<SPEAKER ID="230" LANGUAGE="" NAME="Πρόεδρος." AFFILIATION="">
<SPEAKER ID="231" LANGUAGE="" NAME="Roche," AFFILIATION="Συμβούλιο">
<P>
     Θα ήθελα να ευχαριστήσω την κ. Morgantini. Το Συμβούλιο γνωρίζει πλήρως τους περιορισμούς που επιβλήθηκαν από τις ισραηλινές αρχές όσον αφορά την είσοδο στα κατεχόμενα εδάφη που περιέγραψε η κ. Morgantini.
<SPEAKER ID="232" LANGUAGE="IT" NAME="Morgantini (GUE/NGL )." AFFILIATION="">
<SPEAKER ID="233" LANGUAGE="" NAME="Roche," AFFILIATION="Συμβούλιο">
<P>
Η κ. βουλευτής μπορεί να είναι απολύτως βέβαιη ότι η ιρλανδική Προεδρία αφιέρωσε πολύ χρόνο και προσοχή στο ζήτημα αυτό. Δεν θέλουμε να κάνουμε τίποτα που θα πυροδοτούσε ακόμη περισσότερο την κατάσταση σε ένα ήδη δύσκολο μέρος του κόσμου. Όπως γνωρίζετε, ο πρόεδρος Cowen επισκέφθηκε την περιοχή. Οι αρχές εκεί είναι πλήρως ενήμερες για τις ανησυχίες μας και για τις ανησυχίες της Ευρωπαϊκής Ένωσης. 
<SPEAKER ID="234" LANGUAGE="SV" NAME="Schmidt, Olle (ELDR )." AFFILIATION="">
<SPEAKER ID="235" LANGUAGE="" NAME="Roche," AFFILIATION="Συμβούλιο">
<P>
Η συγκεκριμένη ερώτηση της κ. Morgantini αφορούσε τις επιπτώσεις. Ανέφερα σε προηγούμενη απάντηση ότι αυτό που όλοι επιδιώκουμε για τη Μέση Ανατολή είναι μια κατάσταση κατά την οποία ο παλαιστινιακός και ο ισραηλινός λαός θα μπορούν να ζουν δίπλα-δίπλα ειρηνικά και με αμοιβαίο σεβασμό στις πολιτιστικές θέσεις – μια κατάσταση όπου οι νέοι παλαιστίνιοι άνδρες και γυναίκες δεν θα επιδιώκουν να γίνουν βομβιστές καμικάζι και οι νέοι ισραηλινοί άνδρες και γυναίκες δεν θα χρειάζεται να σκέφτονται να καταταγούν στον στρατό ή τον κίνδυνο να ανατιναχτούν στους δρόμους τους. Το Συμβούλιο, ασφαλώς, γνωρίζει πλήρως όχι μόνο την ιστορία του ισραηλινού κράτους, αλλά και τον τρόμο που κρύβεται πίσω από το είδος βομβιστικών επιθέσεων καμικάζι που αντιμετωπίζονται εκεί. Τίποτα από όσα ανέφερα δεν πρέπει να θεωρηθεί –και είμαι βέβαιος ότι δεν ήταν αυτή η πρόθεση της κ. βουλευτή– ότι μειώνει τη φρίκη της καθημερινής ζωής σε αυτή την περιοχή. 
<SPEAKER ID="236" LANGUAGE="" NAME="Ahern, Nuala (Verts/ALE )." AFFILIATION="(">
<SPEAKER ID="237" LANGUAGE="" NAME="Roche," AFFILIATION="Συμβούλιο">
<P>
     Όπως γνωρίζει η κ. Ahern, οποιαδήποτε αντιπροσωπεία στην οποία συμμετέχει η ίδια θα είναι ιδιαίτερα ευπρόσδεκτη.
<SPEAKER ID="238" LANGUAGE="" NAME="Πρόεδρος." AFFILIATION="">
<P>
Την 1η Μαΐου 2004, ο αριθμός των επισήμων γλωσσών της Ένωσης θα αυξηθεί από 11 σε 20 και θα τροποποιηθεί ο κανονισμός του Συμβουλίου 1/1958. Η Γαελική (ή κελτική) γλώσσα, αν και αποτελεί γλώσσα της Συνθήκης, βάσει του άρθρου 314, δεν περιλαμβάνεται στις επίσημες γλώσσες, στο παράγωγο δίκαιο. Μπορεί το Συμβούλιο να επιβεβαιώσει ότι η υπαγωγή της γαελικής στις επίσημες γλώσσες, μπορεί να γίνει κατόπιν σχετικής αιτήσεως της ιρλανδικής κυβέρνησης; Μπορεί, επίσης, να περιγράψει τη διαδικασία που ακολουθείται μετά την αίτηση αυτή, καθώς και αν υπάρχουν παράγοντες που μπορεί να παρεμποδίσουν τη θετική έκβαση αυτού του αιτήματος; 
<SPEAKER ID="239" LANGUAGE="" NAME="Roche," AFFILIATION="Συμβούλιο">
<P>
     Το άρθρο 314 της Συνθήκης ΕΚ και ο κανονισμός αριθ. 1/58 ορίζουν αντιστοίχως τις αυθεντικές γλωσσικές εκδόσεις της Συνθήκης και τις επίσημες γλώσσες και τις γλώσσες εργασίας των θεσμικών οργάνων της ΕΕ. Ο κανονισμός 1/58 βασίζεται στο άρθρο 290 της Συνθήκης ΕΚ που ορίζει: “Το γλωσσικό καθεστώς των οργάνων της θεσπίζεται με ομόφωνη απόφαση του Συμβουλίου των Υπουργών, με την επιφύλαξη των διατάξεων του Οργανισμού των Δικαστηρίων”.
<P>
Ιστορικά, οι διατάξεις αυτές, οι οποίες θέτουν πρωτογενές (άρθρα 2 και 4 της Συνθήκης) και παράγωγο (κανονισμός 1/58) δίκαιο, εγκρίθηκαν μόνο επ’ ευκαιρία των προσχωρήσεων, μέσω των διαδοχικών συνθηκών προσχώρησης. Κατά συνέπεια, το άρθρο 61 της Συνθήκης Προσχώρησης της Αθήνας προβλέπει τη μετάφραση στις νέες γλώσσες του κειμένου των αρχικών συνθηκών και των συνθηκών που τις τροποποιούν ή τις συμπληρώνουν. Οι μεταφράσεις αυτές είναι προσαρτημένες στην Πράξη Προσχώρησης και είναι αυθεντικές όπως και τα αρχικά κείμενα των Συνθηκών. Με άλλα λόγια, μετά την προσχώρηση οι Συνθήκες θα πρέπει να ερμηνεύονται βάσει του κειμένου που υπάρχει σε είκοσι μία γλώσσες και όχι μόνο στις τέσσερις αρχικές γλώσσες.
<P>
Ο κανονισμός 1/58, όπως τροποποιήθηκε πρόσφατα από τη Συνθήκη της Αθήνας, αυξάνει σε είκοσι τον αριθμό των επισήμων γλωσσών και γλωσσών εργασίας των οργάνων της ΕΕ.
<SPEAKER ID="240" LANGUAGE="EN" NAME="Beazley (PPE-DE )." AFFILIATION="">
<P>
    Κύριε Πρόεδρε, μπορώ να απευθύνω μια συμπληρωματική ερώτηση στον Προεδρεύοντα, μετά τις ερωτήσεις που τέθηκαν από την κ. Ahern και την κ. Morgantini;
<SPEAKER ID="241" LANGUAGE="" NAME="Πρόεδρος." AFFILIATION="">
<P>
   Κύριε Beazley, εφάρμοσα τις διατάξεις του Κανονισμού που επιτρέπουν συμπληρωματικές ερωτήσεις από δύο ομιλητές, διαφορετικών ομάδων, εκτός από το βουλευτή που θέτει την ερώτηση. Ακολούθησα τον Κανονισμό. 
<SPEAKER ID="242" LANGUAGE="EN" NAME="Beazley (PPE-DE )." AFFILIATION="">
<P>
    Το γνωρίζω αυτό. Δεν γνωρίζω ότι η κ. Ahern ή η κ. Morgantini είναι μέλη της ομάδας ΕΛΚ-ΕΔ. 
<SPEAKER ID="243" LANGUAGE="" NAME="Πρόεδρος." AFFILIATION="">
<SPEAKER ID="244" LANGUAGE="" NAME="Beazley (PPE-DE )." AFFILIATION="">
<SPEAKER ID="245" LANGUAGE="" NAME="Πρόεδρος." AFFILIATION="">
<P>
   Λυπάμαι κύριε Beazley. Να είστε βέβαιος ότι ακολουθώ τον Κανονισμό. 
<SPEAKER ID="246" LANGUAGE="EN" NAME="Crowley (UEN )." AFFILIATION="Go raibh maith agat a Aire agus Uachtarain san oifig, as ucht freagra">
<P>
    . Ευχαριστώ τον Προεδρεύοντα για την απάντησή του. Θα ήθελα να θέσω μια συμπληρωματική ερώτηση. Συμφωνεί ότι η γαελική γλώσσα ομιλείται ήδη από αυξανόμενο αριθμό ιρλανδών πολιτών και ότι ο αριθμός των ατόμων που εκπαιδεύονται μέσω της γαελικής γλώσσας στην Ιρλανδία έχει αυξηθεί σημαντικά, ειδικά κατά τα τελευταία 20 χρόνια; Συμφωνεί ότι η Ευρωπαϊκή Ένωση, καθώς και τα όργανά της, πρέπει να ενθαρρύνουν και να στηρίξουν αυτή την εξέλιξη, καθώς και ότι αυτές οι περαιτέρω εξελίξεις καθιστούν ολοένα και πιο απαραίτητο να περιληφθεί η ιρλανδική γλώσσα στις γλώσσες εργασίας της Ευρωπαϊκής Ένωσης και των κοινοτικών οργάνων;
<SPEAKER ID="247" LANGUAGE="" NAME="Roche," AFFILIATION="Συμβούλιο">
<P>
     – σ’ ευχαριστώ πολύ, Brian. Συμφωνώ ολόψυχα με το αρχικό σημείο. Το εξαιρετικό που συνέβη κατά τα τελευταία 30 χρόνια είναι μια έκρηξη ενδιαφέροντος για μια γλώσσα που πριν από 30 χρόνια έμοιαζε να απειλείται. Μια από τις θέσεις που επικρατούσαν πριν από 30 χρόνια ήταν ότι οι γλώσσες των μειονοτήτων θα συντριβούν και ειδικά η ιρλανδική γλώσσα θα χαθεί στην Ευρωπαϊκή Ένωση. Δεν συνέβη αυτό. Ο κ. Crowley πολύ σωστά αναφέρει ότι ένα από τα εξαιρετικά στοιχεία ήταν η έκρηξη του ενδιαφέροντος για την ιρλανδική γλώσσα στον εκπαιδευτικό τομέα. Το ταχύτερα αναπτυσσόμενο τμήμα της εκπαίδευσης στην Ιρλανδία είναι τα σχολεία πρώτης και δεύτερης βαθμίδας που διδάσκουν αποκλειστικά στη γαελική γλώσσα. Έχει απόλυτο δίκιο στο θέμα αυτό.
<P>
Η γλώσσα έλαβε μια τελείως διακριτή θέση στην Ένωση από την προσχώρηση της Ιρλανδίας το 1973. Το καθεστώς της γλώσσας στη Συνθήκη συμφωνήθηκε το 1973 και το δικαίωμα αυτό καθιερώθηκε εκ νέου στις Συνθήκες του Άμστερνταμ και της Νίκαιας. Περιγράφεται επίσης πλήρως στη νέα Συνθήκη, όπου σημειώνεται κάποια πρόσθετη πρόοδος.
<P>
Στην πράξη, έχουν γίνει αρκετά θετικά βήματα από την Ένωση όσον αφορά την ιρλανδική γλώσσα. Για παράδειγμα, η Συνθήκη του Άμστερνταμ επιβεβαίωσε το δικαίωμα των πολιτών της Ένωσης να επικοινωνούν με τα όργανα σε οποιαδήποτε γλώσσα της Συνθήκης, συμπεριλαμβανομένης της ιρλανδικής. Αν δεν με απατά η μνήμη μου, το άρθρο 42 της νέας Συνθήκης κάνει συγκεκριμένη μνεία σε αυτό.
<P>
Θεωρώ τα βήματα αυτά σαφώς θετικές κινήσεις όσον αφορά την ιρλανδική γλώσσα. Εκφράζουν το είδος των εποικοδομητικών μέτρων που μπορούν να έχουν σημαντική επίδραση στη σχέση των πολιτών με την Ένωση και τα όργανά της. Εν ολίγοις, είναι πρακτικά μέτρα που κάνουν τη διαφορά. Τα ιρλανδικά είναι η μόνη γλώσσα εκτός από αυτές που ορίζονται στον κανονισμό 1 του Συμβουλίου του 1958 για την οποία ισχύουν τα δικαιώματα αυτά. Επιπλέον, το κοινοτικό πρόγραμμα Lingua για την προώθηση της εκμάθησης και διδασκαλίας γλωσσών αναγνωρίζει την ιρλανδική γλώσσα για τους σκοπούς του.
<P>
Όπως επεσήμανα στην απάντησή μου, η κυβέρνηση της Ιρλανδίας έχει συστήσει μια ομάδα εργασίας για τον καθορισμό των περαιτέρω βημάτων που μπορούν να γίνουν. Δεν είναι απλώς, όπως πιστεύουν κάποιοι, θέμα επιμονής. Ασχολούμαστε με το θέμα. Γνωρίζω για τη συζήτηση. Είναι μια συζήτηση η οποία με ενδιαφέρει. Πράγματι, καθώς κατάγομαι από το γαελικό τμήμα της Ιρλανδίας, κι εγώ –όπως και ο κ. Crowley– ενδιαφέρομαι ιδιαίτερα για το θέμα αυτό. 
<SPEAKER ID="248" LANGUAGE="EN" NAME="Beazley (PPE-DE )." AFFILIATION="">
<SPEAKER ID="249" LANGUAGE="" NAME="Πρόεδρος." AFFILIATION="">
<P>
   Ναι, κύριε Beazley, αλλά μετά τον κ. Paisley, ο οποίος είχε ζητήσει πρώτος τον λόγο. 
<SPEAKER ID="250" LANGUAGE="EN" NAME="Paisley (NI )." AFFILIATION="">
<SPEAKER ID="251" LANGUAGE="EN" NAME="Roche," AFFILIATION="Συμβούλιο">
<P>
     Απαντώντας σας, Δρ. Paisley, γνωρίζω ασφαλώς το εξαιρετικό και μοναδικό έργο που έχει γίνει για την ιρλανδοσκωτική γλώσσα. Γνωρίζω για το συμβούλιο και μάλιστα λαμβάνω τακτικά επιστολές από το συμβούλιο. Είναι μεγάλη χαρά να λαμβάνω από το συμβούλιο χριστουγεννιάτικες κάρτες στη γλώσσα αυτή.
<P>
Οι λιγότερο ομιλούμενες γλώσσες –είτε αναφερόμαστε στη γλώσσα της περιοχής του Ulster ή, για παράδειγμα, είτε στη γλώσσα της Κορνουάλης– είναι ένα ζήτημα που απασχολεί την Ένωση. Ωστόσο, η στήριξη των γλωσσών αυτών δεν αποτελεί καθαρά ζήτημα της Προεδρίας του Συμβουλίου.
<P>
Στην περίπτωση της ιρλανδικής γλώσσας, θεσπίστηκε ένα συγκεκριμένο και ειδικό μέτρο το 1973. Ίσως θα έπρεπε να αναφέρονται και οι λιγότερες ομιλούμενες γλώσσες εδώ. Για να δώσω μια άμεση απάντηση στον Δρ. Paisley, γνωρίζω το αυξανόμενο ενδιαφέρον για μια γλώσσα που σε κάποια φάση είχε κυριολεκτικά εξαφανιστεί. 
<SPEAKER ID="252" LANGUAGE="EN" NAME="Beazley (PPE-DE )." AFFILIATION="">
<P>
    Θα ήθελα να θέσω μια ερώτηση στον Προεδρεύοντα, η οποία έχει ήδη απαντηθεί εν μέρει. Υποστηρίζω την κατεύθυνση της ερώτησης του κ. Paisley σχετικά με το ότι όλες οι γλώσσες των μειονοτήτων θα πρέπει να αντιμετωπίζονται με τον ίδιο σεβασμό.
<P>
Η βρετονική γλώσσα υπάρχει στη Βρετανία. Είχα την τιμή να εκπροσωπώ την Κορνουάλη και το Πλίμουθ στο Κοινοβούλιο για δέκα χρόνια. Μιλώντας ως Άγγλος, θεωρώ λυπηρό το γεγονός ότι η γλώσσα της Κορνουάλης χάθηκε τον 18ο αιώνα. Ενδεχομένως δεν είστε αρμόδιος, κύριε Προεδρεύων, να απαντήσετε πλήρως στην ερώτηση του κ. Paisley, αλλά υποστηρίζω όσα αναφέρατε για τη σημασία της ιρλανδικής γλώσσας. Μπορείτε να επαναβεβαιώσετε ότι θα δώσετε ίσο βάρος και στις άλλες γλώσσες των μειονοτήτων –με τις οποίες εννοώ πολιτισμούς– σε όλη την Ευρωπαϊκή Ένωση, συμπεριλαμβανομένων των δέκα νέων κρατών μελών;
<SPEAKER ID="253" LANGUAGE="EN" NAME="Roche," AFFILIATION="Συμβούλιο">
<P>
     Θα ήθελα να ζητήσω από τον αξιότιμο βουλευτή να μην υποτιμά το ενδιαφέρον μου για τις γλώσσες των μειονοτήτων. Το μέρος της Ιρλανδίας στο οποίο γεννήθηκα βρίσκεται πολύ κοντά στην Κορνουάλη. Μάλιστα, σε κάποια μέρη του Wexford, όπου γεννήθηκα, υπήρχε μια μειονοτική γλώσσα που ήταν ιδιαίτερα επηρεασμένη από τη γλώσσα της Κορνουάλης.
<P>
Μην καταχράστε το ενδιαφέρον μου, καθώς με απασχολεί ιδιαίτερα το θέμα αυτό και το ζήτημα της σκοτικής-Ulster γλώσσας και της εξαιρετικής αναγέννησης αυτής της γλώσσας.
<SPEAKER ID="254" LANGUAGE="" NAME="Πρόεδρος." AFFILIATION="">
<P>
Ο πρόσφατα παραιτηθείς ειδικός επιστημονικός σύμβουλος του προέδρου του Πακιστάν, Abul Qadeer Khan παραδέχθηκε ότι είχε οργανώσει δίκτυο αγοράς και πώλησης πυρηνικών όπλων, και πωλούσε διάφορα υλικά πυρηνικών όπλων στο Ιράν, τη Λιβύη και τη Βόρειο Κορέα.
<P>
Μετά τις τρομερές αυτές αποκαλύψεις, σκοπεύει η Προεδρία να λάβει, επειγόντως, μέτρα για τη διακοπή των εξαγωγών από τα κράτη μέλη της Ευρωπαϊκής Ένωσης, πυρηνικού υλικού που μπορεί να χρησιμεύσει για την κατασκευή πυρηνικών όπλων, όπως το πλουτώνιο, από περιοχές όπως το Sellafield, και το εμπλουτισμένο ουράνιο, τουλάχιστον έως ότου ανακαλυφθεί το μέγεθος της καταστροφικής δυνατότητας αυτών των παράνομα αποκτηθέντων πυρηνικών όπλων; 
<SPEAKER ID="255" LANGUAGE="EN" NAME="Roche," AFFILIATION="Συμβούλιο">
<P>
     Η κ. Ahern έθεσε μια πολύ σοβαρή ερώτηση. Οι πρόσφατες αποκαλύψεις για το μυστικό δίκτυο που διακινούσε παράνομα άκρως ευαίσθητο πυρηνικό εξοπλισμό και τεχνολογία και το οποίο είχε οργανωθεί από τον πακιστανό πρώην επιστημονικό σύμβουλο, Abul Qadeer Khan, μας απασχολούν σοβαρά. Κατά τη διάρκεια της πρόσφατης επίσκεψης της υπουργικής τρόικας της Ευρωπαϊκής Ένωσης στο Ισλαμαμπάντ, οι ανησυχίες αυτές μεταφέρθηκαν στο υψηλότερο επίπεδο και μας δόθηκε η διαβεβαίωση ότι έχουν καθιερωθεί νέοι έλεγχοι για την αποτροπή της διακίνησης.
<P>
Όσον αφορά την Ευρωπαϊκή Ένωση, οι εξαγωγές ευαίσθητου εξοπλισμού και τεχνολογίας διέπονται από τον κανονισμό (ΕΚ) 1334/2000 του Συμβουλίου. Σχετικά με τις εξαγωγές υλικών που μπορούν να χρησιμεύσουν για την κατασκευή όπλων –για παράδειγμα το πλουτώνιο και το εμπλουτισμένο ουράνιο– από την Ευρωπαϊκή Ένωση, οι εξαγωγές αυτές επιτρέπονται μόνο σύμφωνα με τον προαναφερόμενο κανονισμό, καθώς και άλλους σχετικούς διεθνείς κανόνες και πρακτικές που διέπουν τις εξαγωγές. Επιπλέον, όλα τα πυρηνικά υλικά εντός της Ευρωπαϊκής Ένωσης –εφόσον παραμένουν στον μη στρατιωτικό κύκλο των πυρηνικών καυσίμων– προστατεύονται από τις αρχές επιθεώρησης πυρηνικών της Επιτροπής και στην περίπτωση των υλικών που μεταφέρονται εκτός της Ευρωπαϊκής Ένωσης από τον Διεθνή Οργανισμό Ατομικής Ενέργειας.
<P>
Οι αρχές και οι στόχοι της μη διάδοσης των πυρηνικών όπλων και του αφοπλισμού που συμφωνήθηκαν στη Σύνοδο Αναθεώρησης της Συνθήκης για τη μη διάδοση των πυρηνικών όπλων του 1995 αναφέρουν ότι οι εγγυήσεις πλήρους φάσματος πρέπει να αποτελούν απαραίτητη προϋπόθεση για τις μεταφορές πυρηνικά διασπάσιμου υλικού ή ειδικά σχεδιασμένου υλικού για τον λόγο αυτόν.
<SPEAKER ID="256" LANGUAGE="EN" NAME="Ahern, Nuala (Verts/ALE )." AFFILIATION="">
<P>
    Δέχομαι ότι η Προεδρία θεωρεί ότι πρόκειται για σοβαρό πρόβλημα. Ωστόσο, όλοι μας, και ειδικά τα όργανα της ΕΕ, πρέπει να αναγνωρίσουμε ότι το πλουτώνιο που αποστέλλεται στην Ιαπωνία τόσο από το Sellafield στο Ηνωμένο Βασίλειο όσο και από τη La Hague στη Γαλλία μπορεί να χρησιμοποιηθεί άμεσα σε πυρηνικούς εκρηκτικούς μηχανισμούς. Αν είχαν στην κατοχή τους οι τρομοκράτες αυτό το υλικό, οι συνέπειες θα ήταν καταστροφικές. Ήδη, είχαμε το παράδειγμα της 11ης Σεπτεμβρίου.
<P>
Το εμπόριο αυτό υποσκάπτει όλες τις προσπάθειες για παρεμπόδιση της διάδοσης και θα ήθελα να επιστήσω την προσοχή της Προεδρίας σε μια δήλωση που έγινε στην Ουάσινγκτον από τον πρόεδρο Τζορτζ Μπους στις 11 Φεβρουαρίου, όταν είπε ότι δεν απαιτείται επανεξέταση των πολιτικών προγραμμάτων πυρηνικής ενέργειας. Η γενική γραμμή των σχολίων του είναι η καταδίκη της επανεξέτασης ως απειλητικής δραστηριότητας. Πρέπει να ελέγξουμε τη διάδοση και, στο πλαίσιο αυτό, το εμπόριο της πυρηνικής τεχνολογίας που γίνεται από την ΕΕ είναι παρόμοιο με το εμπόριο ηρωίνης, υπό την έννοια ότι είναι εξίσου θανατηφόρο.
<SPEAKER ID="257" LANGUAGE="EN" NAME="Roche," AFFILIATION="Συμβούλιο">
<P>
Η Κοινότητα δραστηριοποιείται για το θέμα αυτό. Ενημερώσαμε τις πακιστανικές αρχές για τις ανησυχίες της Κοινότητας. Λαμβάνω υπόψη το θέμα που έθεσε η κ. Ahern στη συμπληρωματική της ερώτηση σχετικά με θέματα πιο κοντινά σε εμάς, αλλά η οριστική λύση δεν εξαρτάται από εμένα.
<P>
Το γενικό θέμα σχετικά με τη μη διάδοση είναι ότι η ενίσχυση της συνθήκης μη διάδοσης είναι προφανώς ο μόνος τρόπος που μπορούμε να εφαρμόσουμε και είναι ο τρόπος που ταιριάζει στις πολιτισμένες χώρες. Από τις 11 Σεπτεμβρίου, αντιμετωπίζουμε διαφορετικά το θέμα της ασφάλειας και πρέπει να λαμβάνουμε όλοι πολύ σοβαρά υπόψη τις συνέπειες σε αυτόν τον συγκεκριμένο τομέα. 
<SPEAKER ID="258" LANGUAGE="" NAME="Πρόεδρος." AFFILIATION="(Η συνεδρίαση διακόπτεται στις 19.05 και συνεχίζεται στις 21.00)">
<P>
   Δεδομένου ότι έχει εξαντληθεί ο χρόνος που προβλέπεται για την Ώρα των Ερωτήσεων προς το Συμβούλιο, οι ερωτήσεις αριθ. 9 ως 26 θα απαντηθούν γραπτώς(1).
<SPEAKER ID="259" LANGUAGE="" NAME="" AFFILIATION="Αντιπροέδρου">
<P>
(2)
<SPEAKER ID="260" LANGUAGE="" NAME="" AFFILIATION="“Ώρα των Ερωτήσεων”"/>
<SPEAKER ID="261" LANGUAGE="" NAME="Πρόεδρος." AFFILIATION="">
<P>
- της σύστασης για τη δεύτερη ανάγνωση (A5-0064/2004) από την Επιτροπή Περιφερειακής Πολιτικής, Μεταφορών και Τουρισμού, σχετικά με την κοινή θέση η οποία καθορίστηκε από το Συμβούλιο για τη θέσπιση κανονισμού του Ευρωπαϊκού Κοινοβουλίου και του Συμβουλίου περί της προστασίας από τις πρακτικές χορήγησης επιδοτήσεων και τις αθέμιτες πρακτικές καθορισμού των ναύλων κατά την παροχή υπηρεσιών αεροπορικής μεταφοράς από χώρες που δεν είναι μέλη της Ευρωπαϊκής Κοινότητας (εισηγητής: ο κ. Clegg)
<P>
- της έκθεσης (A5-0061/2004) του κ. Dhaene, εξ ονόματος της Επιτροπής Περιφερειακής Πολιτικής, Μεταφορών και Τουρισμού, σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου για την τροποποίηση του κανονισμού (ΕΚ) αριθ. 2320/2002 του Ευρωπαϊκού Κοινοβουλίου και του Συμβουλίου για τη θέσπιση κοινών κανόνων στο πεδίο της ασφάλειας της πολιτικής αεροπορίας
<P>
- της σύστασης για τη δεύτερη ανάγνωση (A5-0088/2004) από την Επιτροπή Περιφερειακής Πολιτικής, Μεταφορών και Τουρισμού, σχετικά με την κοινή θέση η οποία καθορίστηκε από το Συμβούλιο όσον αφορά τη θέσπιση κανονισμού του Ευρωπαϊκού Κοινοβουλίου και του Συμβουλίου για τις απαιτήσεις ασφάλισης των αερομεταφορέων και των επιχειρήσεων εκμετάλλευσης αεροσκαφών (εισηγητής: ο κ. Nicholson). 
<SPEAKER ID="262" LANGUAGE="EN" NAME="Clegg (ELDR )," AFFILIATION="εισηγητής">
<P>
Παρ’ όλα αυτά, δέχθηκα τη σοφία των φρονιμότερων συναδέλφων μου στην Επιτροπή Περιφερειακής Πολιτικής, Μεταφορών και Τουρισμού, στην οποία είμαι μόνο περιστασιακός επισκέπτης, οι οποίοι μου είπαν στη συζήτηση ενόψει της δεύτερης ανάγνωσης ότι αυτό ήταν μια καλή δέσμη με την οποία θα μπορούσα να συμβιβαστώ. Το έκανα με χαρά, εκτός από ένα ζήτημα, κατά κάποιον τρόπο εξ ονόματος της Επιτροπής, η οποία είχε εύλογα εκφράσει ανησυχία σχετικά με το περιεχόμενο της αιτιολογικής σκέψης 5, και το οποίο υποδείκνυε ότι ο κανονισμός αυτός θα ήταν επικουρικός των υφιστάμενων διμερών συμφωνιών. Είμαι εξαιρετικά ευγνώμων στην ιρλανδική Προεδρία, η οποία έπεισε τους συναδέλφους της στο Συμβούλιο, σύμφωνα με τις αναφορές που έλαβα, ότι η επίμαχη διατύπωση θα έπρεπε να διαγραφεί ώστε μην καθιερωθεί μια αυστηρή ιεραρχία μεταξύ των διμερών οργάνων και των οργάνων της ΕΕ εις βάρος των δεύτερων.
<SPEAKER ID="263" LANGUAGE="" NAME="Πρόεδρος." AFFILIATION="">
<P>
   Δεδομένου του ιού από τον οποίο προσβληθήκατε, κύριε Clegg, είμαι βέβαιος ότι κανείς δεν θα παρεξηγηθεί αν επιθυμείτε να γυρίσετε σπίτι σας για να ξεκουραστείτε και να πιείτε κάτι ζεστό. 
<SPEAKER ID="264" LANGUAGE="NL" NAME="Dhaene (PSE )," AFFILIATION="εισηγητής">
<P>
    Κύριε Πρόεδρε, κυρία Επίτροπε, κυρίες και κύριοι, ενόψει της ευρείας συμφωνίας που επιτυγχάνεται όσον αφορά την έκθεσή μου καθώς και τις εκθέσεις των συναδέλφων βουλευτών, κκ. Clegg και Nicholson, θα είμαι σύντομος και δεν θα σπαταλήσω περισσότερο χρόνο ομιλίας από όσον χρειάζομαι. Σύμφωνα με την Επιτροπή, τα μέτρα ασφαλείας σε πολύ μικρά αεροδρόμια έπρεπε να προσαρμοστούν διότι ήταν δύσκολο να εφαρμοστούν. Ήταν αναγκαίο να περιοριστούν οι δυσκολίες που προκάλεσε η εφαρμογή του κανονισμού (ΕΚ) αριθ. 2320/2002 της 16ης Δεκεμβρίου 2002 για τη θέσπιση κοινών κανόνων στο πεδίο της ασφάλειας της πολιτικής αεροπορίας.
<P>
Η ασφάλεια των πτήσεων απασχολεί σοβαρά την κοινή γνώμη, και συνεπώς και το εν λόγω Σώμα, και τούτο ακόμη περισσότερο μετά την 11η Σεπτεμβρίου 2001. Για τον λόγο αυτόν, η Επιτροπή Περιφερειακής Πολιτικής, Μεταφορών και Τουρισμού μελέτησε προσεκτικά το θέμα κατά το 2002 και επέμεινε στη διενέργεια εξαντλητικών ελέγχων, στη θέσπιση κατάλληλων τεχνικών προτύπων και έδωσε προσοχή στο ποιος πρέπει να πληρώσει για όλα αυτά. Στις 16 Δεκεμβρίου 2002, εγκρίθηκε ένας κανονισμός, ο οποίος τέθηκε σε ισχύ περίπου ένα μήνα μετά. Μόλις είχα αποκτήσει τότε την ιδιότητα του ευρωπαίου βουλευτή και δεν ήμουν απολύτως σε θέση να παρακολουθήσω τις συναφείς συζητήσεις. Ο εν λόγω κανονισμός ετοιμάστηκε από την Επιτροπή σε σύντομο χρονικό διάστημα, προκειμένου να ανταποκριθεί στη γενικευμένη αίσθηση ότι η πολιτική αεροπορία δεν ήταν ασφαλής. Το Κοινοβούλιο βιαζόταν να εγκρίνει τον κανονισμό με την πρώτη ευκαιρία. Από τις πρώτες κιόλας προσπάθειες εφαρμογής του, φάνηκε ότι απαιτούνταν βελτιώσεις σε ορισμένους τομείς και ότι ορισμένοι όροι έπρεπε να αποσαφηνιστούν. Έτσι προέκυψε αυτή η τροποποιητική πρόταση, η οποία αναφέρεται ως επί το πλείστον σε τεχνικά θέματα. Φάνηκε ότι θα ήταν αναποτελεσματικό και δαπανηρό να εφαρμοστούν οι ίδιοι κανόνες ασφαλείας στα αεροδρόμια για μικρά αεροσκάφη μόνο και στις παρακείμενες ζώνες για μικρά αεροσκάφη στα μεγάλα αεροδρόμια.
<SPEAKER ID="265" LANGUAGE="EN" NAME="Nicholson (PPE-DE )," AFFILIATION="εισηγητής">
<P>
    Κύριε Πρόεδρε, η έκθεση αυτή προέκυψε από την ανάγκη εξέτασης της ασφαλιστικής κάλυψης για τους αερομεταφορείς μετά τις φρικαλεότητες που συνέβησαν στη Νέα Υόρκη στις 11 Σεπτεμβρίου. Φαίνεται ότι έχει περάσει πολύς καιρός, αλλά το γεγονός παραμένει ακόμη στη μνήμη μας. Έπρεπε να προσπαθήσουμε να επιτύχουμε ισότιμους όρους ανταγωνισμού μεταξύ των ευρωπαϊκών αεροπορικών εταιρειών και των αεροπορικών εταιρειών των Ηνωμένων Πολιτειών, οι οποίες δέχονταν τότε ακόμη περισσότερη υποστήριξη από τις δικές μας αεροπορικές εταιρείες. Πρέπει επίσης να διατηρήσουμε την απαραίτητη ισορροπία μεταξύ των δικαιωμάτων των επιβατών, της ασφάλειάς τους και, πάνω από όλα, της ασφάλειας των αερομεταφορών έναντι των νέων αυτών τρομοκρατικών προκλήσεων που απειλούν όλους μας στην Ευρώπη, αλλά και στον κόσμο γενικότερα.
<P>
Απέχουμε πολύ από αυτόν τον στόχο. Μετά την πρώτη ανάγνωση, το Συμβούλιο έκανε δεκτές 16 από τις 26 τροπολογίες της επιτροπής, οι οποίες περιελάμβαναν τη διάταξη ότι η κατάθεση πιστοποιητικού ασφάλισης σε ένα κράτος μέλος θα πρέπει να επαρκεί για όλα τα κράτη μέλη. Έκανε επίσης δεκτό τον ορισμό του επιβάτη. Τα κρατικά αεροσκάφη εξαιρούνται. Η εφαρμογή των συνολικών ποσών σύμφωνα με την εμπορική πρακτική έχει επίσης γίνει δεκτή, όπως και, σε μια σειρά άλλων τομέων, η συμπερίληψη των τοπικών πτήσεων, τα μέτρα που πρέπει να λαμβάνονται όταν το αεροσκάφος προσγειώνεται χωρίς επαρκή ασφαλιστική κάλυψη και η αφαίρεση της άδειας λειτουργίας εφόσον δεν τηρούνται οι ασφαλιστικές προβλέψεις.
<P>
Υπάρχουν εκείνοι που μου είπαν ότι η συναίνεση αυτή δεν προχωρά αρκετά, αλλά πιστεύω ότι είναι η καλύτερη δυνατή επί του παρόντος. Επιτρέπει την εξαίρεση όσων πετούν για λόγους αναψυχής από την ασφαλιστική κάλυψη για πολεμικές και τρομοκρατικές ενέργειες. Τα ελαφρά μηχανοκίνητα αεροσκάφη έχουν μικρές μηχανές, οι ταχύτητες πτήσης δεν υπερβαίνουν τους 35 κόμβους και το βάρος τους είναι περιορισμένο. Πιστεύω ότι αυτή η τροπολογία καλύπτει έναν επαρκή συμβιβασμό. Αν το Συμβούλιο και η Επιτροπή συμφωνούν, θα αποσύρω την τροπολογία μου και δεν θα απαιτείται πλέον τρίτη ανάγνωση για τη συγκεκριμένη έκθεση. Μπορούμε έτσι να προχωρήσουμε στο μέλλον.
<P>
Θα ήθελα να ευχαριστήσω την Επιτροπή και το Συμβούλιο για την εξαιρετικά θετική συνεργασία τους. Θα ήθελα να ευχαριστήσω την ιρλανδική Προεδρία, η οποία, όπως αναφέρει η έκθεση του κ. Clegg, ήταν θετική στην προσπάθεια διασφάλισης μιας τελικής συμφωνίας. Χωρίς αυτή, δεν θα είχαμε επιτύχει αυτό το αποτέλεσμα, το οποίο πιστεύω ότι θα οδηγήσει σε μια αποτελεσματική οδηγία.
<SPEAKER ID="266" LANGUAGE="ES" NAME="De Palacio," AFFILIATION="Αντιπρόεδρος της Επιτροπής">
<P>
Θα ξεκινήσω από τις αθέμιτες πρακτικές καθορισμού ναύλων κατά την παροχή υπηρεσιών από αεροπορικές εταιρείες από χώρες που δεν είναι μέλη της Ευρωπαϊκής Κοινότητας και θα ήθελα να ευχαριστήσω τον κ. Clegg που παραμένει στην αίθουσα για λίγο παρά την κατάστασή του.
<P>
Μπορούμε να ελπίζουμε ότι αυτό το κείμενο θα τεθεί σε ισχύ σύντομα χάρη στο υπέροχο πνεύμα συνεργασίας μεταξύ των θεσμικών οργάνων και από αυτή την άποψη θα ήθελα να ευχαριστήσω για άλλη μια φορά το Κοινοβούλιο και ιδιαίτερα τον κ. Clegg με τον οποίο έχουμε συνεργαστεί στενά.
<P>
Αυτό το Σώμα έχει εκφράσει επανειλημμένα την ανησυχία του για τις ζημίες που θα μπορούσαν να προκαλέσουν στην ανταγωνιστική λειτουργία της αεροπορικής αγοράς ορισμένες επιδοτήσεις που χορηγούνται από τρίτες χώρες. Ο κ. Schmitt, εισηγητής της έκθεσης σχετικά με τη διαπραγμάτευση των διμερών συμφωνιών εκ μέρους των Ηνωμένων Πολιτειών, επέμεινε σε αυτό ακριβώς το σημείο και ελπίζω ότι η έγκριση αυτού του κανονισμού σχετικά με αυτό το είδος αθέμιτης πρακτικής στη δεύτερη ανάγνωση θα ανταποκριθεί στις προσδοκίες του και επομένως θα βοηθήσει την ανάπτυξη στο πεδίο των συμφωνιών με τρίτες χώρες.
<P>
Όσον αφορά τη δεύτερη έκθεση, θα ήθελα να επισημάνω το έργο του εισηγητή, κ. Dhaene, και να πω ότι στην περίπτωση της ασφάλειας της πολιτικής αεροπορίας, ενόψει των πολυάριθμων προτάσεων που παρουσιάστηκαν, η εισαγωγή ορισμένων τροποποιήσεων του κανονισμού (ΕΚ) αριθ. 2320/2002 σχετικά με την ασφάλεια της πολιτικής αεροπορίας, δεν είναι πολύ σημαντική. Στην πραγματικότητα, ο στόχος ήταν να διορθωθούν ορισμένες ελλείψεις στον κανονισμό πλαίσιο που θέσπισαν τα κράτη μέλη το 2003 προσπαθώντας να εφαρμόσουν τους κανόνες της Ευρωπαϊκής Ένωσης στον τομέα της αεροπορικής ασφάλειας σε μικρότερους αερολιμένες, στους οποίους, λόγω του μεγέθους τους και της δραστηριότητάς τους, υπήρχαν πτυχές που δεν ήταν πολύ λογικές.
<P>
Όσον αφορά την τρίτη έκθεση του κ. Nicholson, στον οποίο εύχομαι καλή επιτυχία στις ερχόμενες εκλογές, σχετικά με τις απαιτήσεις ασφάλισης των επιχειρήσεων εκμετάλλευσης αεροσκαφών και των αερομεταφορέων, πρέπει να πω ότι χαίρομαι για τον μακρύ δρόμο που διένυσε η πρόταση κανονισμού. Είναι ένας εξαιρετικά σημαντικός κανονισμός όπως είδαμε μετά την 11η Σεπτεμβρίου, όταν οι αεροπορικές εταιρείες μας έφτασαν στα όριά τους και έπρεπε να ανταποκριθούν με την υποστήριξη του δημοσίου τομέα.
<P>
Η διαδικασία λήψης αποφάσεων οδήγησε στην ισχυρή στήριξη όλων των θεσμικών οργάνων προκειμένου να επιτευχθεί ένας συμβιβασμός. Θα ήθελα να εκφράσω την ικανοποίησή μου για τον εποικοδομητικό ρόλο που διαδραμάτισε αυτό το Κοινοβούλιο και θα ήθελα να επισημάνω για άλλη μια φορά τη σημασία του ρόλου και των δράσεων αυτού του θεσμικού οργάνου στην επίτευξη της κοινωνικής υποστήριξης και της υποστήριξης των ενδιαφερομένων τομέων και ατόμων. Θα ήθελα να ευχαριστήσω ιδιαίτερα τον κ. Nicholson για το ζωτικό έργο που επιτέλεσε.
<P>
Ταυτόχρονα, όσον αφορά τις ζημίες που προκαλούνται από τον πόλεμο και την τρομοκρατία, καθιστά τις απαιτήσεις ασφάλισης για ορισμένα αεροσκάφη αντικείμενο της αρχής της επικουρικότητας. Αυτό διασφαλίζει, αφενός, ότι οι κυβερνήσεις, αν το επιθυμούν, μπορούν να καθορίζουν τις απαιτήσεις ασφάλισης για παρόμοιους κινδύνους και, αφετέρου, ότι αυτό το είδος αεροπορικής δραστηριότητας μπορεί να διατηρηθεί χωρίς υπερβολικό κόστος, εφόσον οι απαιτήσεις ασφάλισης σε περίπτωση πολέμου και τρομοκρατίας που θεσπίζονται στον κανονισμό δεν θα εφαρμόζονται σε αεροσκάφη κάτω των 500 κιλών, τα οποία συμπεριλαμβάνουν ανεμόπτερα και ελαφρά μηχανοκίνητα αεροσκάφη.
<P>
Θα ήθελα να επισημάνω ότι ο κ. Nicholson έχει απόλυτο δίκιο λέγοντας ότι εξετάζουμε μια νομοθετική πρόταση η οποία πιθανότατα θα πρέπει να αναθεωρηθεί μέσα σε τρία ή τέσσερα χρόνια διότι θα εξαρτάται από τη διεθνή πρόοδο που θα έχει σημειωθεί σε αυτόν τον τομέα –και ελπίζουμε ότι θα είναι όσο το δυνατόν πιο θετική– σε σχέση με την ευθύνη αναφορικά με τρίτα μέρη και από την πρόοδο σχετικά με τη Σύμβαση της Ρώμης – η οποία εξετάζει αυτή τη στιγμή το θέμα. Όταν έρθει η κατάλληλη στιγμή, αυτό θα μας υποχρεώσει να τροποποιήσουμε την πρόταση, κάτι που είμαστε διατεθειμένοι να πράξουμε.
<SPEAKER ID="267" LANGUAGE="DE" NAME="Jarzembowski (PPE-DE )." AFFILIATION="">
<P>
Θα ήθελα να ευχαριστήσω τον κ. Clegg που μας επέτρεψε να καταλήξουμε σε συμφωνία με το Συμβούλιο σχετικά με έναν κοινό κανονισμό που θα προστατεύει τις αεροπορικές μας εταιρείες από πρακτικές χορήγησης επιδοτήσεων και τις αθέμιτες πρακτικές καθορισμού των ναύλων. Και οι δύο μας –στην πραγματικότητα πιστεύω όλοι μας– συμφωνούμε ότι δεν πρόκειται τόσο πολύ για τη χρήση οπλισμού όσο για τον εφοδιασμό ενός κουτιού με πολεμοφόδια, το οποίο θα μας βοηθήσει να εμποδίσουμε τις αθέμιτες πρακτικές χορήγησης επιδοτήσεων στην Αμερική, όπως και σε άλλα μέρη. Μπορούμε σε κάθε περίπτωση, αν δεν τεθεί τέλος σε αυτές τις πρακτικές, να τους απειλήσουμε με μια ολόκληρη αποθήκη πολεμοφοδίων που θα είναι γεμάτη με κυρώσεις κατά των αεροπορικών τους εταιρειών και υπέρ των δικών μας. Ενώ δεν επιθυμούμε να περιορίσουμε τον ανταγωνισμό, θέλουμε ένα κουτί με πολεμοφόδια για χάρη του θεμιτού ανταγωνισμού σε παγκόσμιο επίπεδο.
<P>
Ο κ. Dhaene έπραξε καλά που βελτίωσε τις πρακτικές λεπτομέρειες του κανονισμού που θεσπίζει κοινούς κανόνες στο πεδίο της ασφάλειας της πολιτικής αεροπορίας. Νομίζω ότι το Κοινοβούλιο και το Συμβούλιο θα εγκρίνουν την προσέγγιση της Επιτροπής, που περιλαμβάνει την προσαρμογή των ιδιαίτερα αυστηρών κανόνων που χρειαζόμαστε, μετά την 11η Σεπτεμβρίου, στα μικρότερα αεροδρόμια με πρακτικό και οικονομικά προσιτό τρόπο· επομένως, είμαι ευγνώμων στον κ. Dhaene για την πρακτική του λύση. Αντίθετα με ό,τι μπορεί να πιστεύει κανείς ενίοτε, δεν ασχολούμαστε μόνο με τη θέσπιση ανούσιων νόμων.
<P>
Ο κ. Nicholson είχε το δυσκολότερο θέμα, τις απαιτήσεις ασφάλισης, που είναι το πιο ακριβό ζήτημα με το οποίο μπορεί να ασχοληθεί κανείς. Σε αυτές, τα ασφάλιστρα διαφέρουν, και μπορεί να είναι πολύ ακριβά. Νομίζω ότι κατορθώσαμε να συμφιλιώσουμε το ενδιαφέρον των επιβατών να έχουν ένα κατάλληλο και υψηλό επίπεδο ασφαλιστικής κάλυψης και το ενδιαφέρον των αεροπορικών εταιρειών για ασφάλιστρα που να παραμένουν προσιτά. Τα ενεχόμενα ποσά αποτελούν έναν δίκαιο συμβιβασμό. Είναι νομίζω πολύ καλό που ο κ. Nicholson κατόρθωσε να υιοθετήσει τη σωστή προσέγγιση και όσον αφορά τα ανεμόπτερα.
<P>
Εν κατακλείδι, θα ήθελα να επαναλάβω τις ευχαριστίες μου στην Αντιπρόεδρο De Palacio. Είμαστε προσηλωμένοι –όπως πρέπει να είμαστε– στην έγκριση κάθε είδους νομοθεσίας που σχετίζεται με τις αεροπορικές μεταφορές μέχρι το τέλος αυτής της νομοθετικής περιόδου. Ίσως πει κάποιος ότι μια πλειοψηφία σε αυτό το Σώμα, προερχόμενη από κάθε πολιτική ομάδα, συμμαχήσει υπέρ της έγκρισης αυτών των πρακτικών κανόνων για πραγματικά ασφαλείς αεροπορικές μεταφορές· επομένως, εξ ονόματος της Ομάδας μου, επιτρέψτε μου να ευχαριστήσω τους εισηγητές και την Αντιπρόεδρο. 
<SPEAKER ID="268" LANGUAGE="NL" NAME="Vermeer (ELDR )." AFFILIATION="">
<P>
    Κύριε Πρόεδρε, η ευρωπαϊκή αεροπορική βιομηχανία βρίσκεται στο φόρτε της και βιώνει συναρπαστικές στιγμές. Μετά την 11η Σεπτεμβρίου 2001, δεν υπήρξε ούτε μία βαρετή στιγμή. Προτού σχολιάσω το περιεχόμενο των εκθέσεων, θέλω να εκφράσω στο Σώμα την ικανοποίησή μου για το γεγονός ότι λάβαμε ευρωπαϊκή έγκριση για τη συγχώνευση των εταιρειών Air France και KLM και ότι με τη συγχώνευση συμφώνησε και η αρμόδια αμερικανική αρχή. Τούτο είναι σημαντικό, ιδίως όσον αφορά την ενίσχυση των ευρωπαϊκών αεροπορικών εταιρειών, καθώς αναμένονται νέες εξελίξεις. Πρέπει να γίνουν ακόμη πολλά περισσότερα προκειμένου να διασφαλιστεί η υγιής οικονομική βάση των εν λόγω εταιρειών.
<P>
Όσον αφορά την έκθεση του συναδέλφου κ. Clegg, ο οποίος έχει αποχωρήσει, επιθυμώ να τονίσω την αξία της τροποποίησης υπό το φως του αυξανόμενου ανταγωνισμού. Πολλοί διεθνείς ανταγωνιστές των ευρωπαϊκών αεροπορικών εταιρειών λειτουργούν ανεπηρέαστοι από κυβερνητικά μέτρα, γεγονός που τους επιτρέπει να συναγωνίζονται τις ευρωπαϊκές αεροπορικές εταιρείες με μη θεμιτούς τρόπους. Είναι καθήκον μας να αντιταχθούμε σε αυτού του είδους τις πρακτικές.
<P>
Όσον αφορά την έκθεση του κ. Dhaene, θεωρώ ότι είναι ιδιαίτερα ευχάριστο να μπορεί κάποιος να εξηγεί τόσο εμπεριστατωμένα και ρεαλιστικά γιατί δεν συντάσσει έκθεση πρωτοβουλίας αυτή τη στιγμή. Αυτό αποδεικνύει το υψηλό του επίπεδο και περιμένω από τον εισηγητή να οργανώσει και άλλο τέτοιο ταξίδι· ίσως όταν θα πραγματοποιηθεί ο επόμενος γύρος συζητήσεων.
<P>
Τέλος, όσον αφορά την έκθεση του κ. Nicholson, χαίρομαι που μπορέσαμε να συνεργαστούμε τόσο στενά σε αρχικό στάδιο, ανεξαρτήτως πολιτικών πεποιθήσεων, προκειμένου να επιτύχουμε ένα ρεαλιστικό αποτέλεσμα που συμβαδίζει επίσης με τις συμφωνίες της ICAC (Διεθνούς Διάσκεψης Πολιτικής Αεροπορίας) οι οποίες αναφέρονται σε ένα σύστημα διεθνών ασφαλίστρων. Στους κόλπους αυτού του πλαισίου για την ευρωπαϊκή αεροπορία, ουσιαστικά αποκλείεται η στρέβλωση του ανταγωνισμού. Η ειδική εξαίρεση στην οποία δόθηκε προσοχή απόψε είναι, φυσικά, ιδιαίτερα σημαντική για τα πολύ μικρά αεροσκάφη, τα κρατικά αεροπλάνα και τα ιστορικά αεροπλάνα. Εκφράζω τη μεγάλη μου ικανοποίηση για την πρόοδο που σημειώθηκε και θεωρώ ακόμη πολύ καλό το γεγονός ότι ο κ. Nicholson κατέβαλε κάθε δυνατή προσπάθεια, μέχρι το τέλος, ώστε να υποβάλει ενώπιόν μας μια άρτια έκθεση. 
<SPEAKER ID="269" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί αύριο στις 12.00. 
<SPEAKER ID="270" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A5-0116/2004) του κ. Miller, εξ ονόματος της Επιτροπής Νομικών Θεμάτων και Εσωτερικής Αγοράς, σχετικά με την ανακοίνωση της Επιτροπής προς το Συμβούλιο, το Ευρωπαϊκό Κοινοβούλιο, την Ευρωπαϊκή Οικονομική και Κοινωνική Επιτροπή και την Επιτροπή των Περιφερειών – Στρατηγική της εσωτερικής αγοράς: προτεραιότητες 2003-2006. 
<SPEAKER ID="271" LANGUAGE="EN" NAME="Miller (PSE )," AFFILIATION="εισηγητής">
<P>
Καταρχάς, θέλω να εστιάσω σε ορισμένα από τα θετικά στοιχεία. Η έκθεση αναγνωρίζει ότι το σχέδιο Solvit άρχισε να υλοποιείται. Αναγνωρίζει την ανάγκη για συνεπή και ορθή εφαρμογή του σήματος ΕΚ. Στηρίζει το έργο του Συμβουλίου Ανταγωνιστικότητας. Αναγνωρίζει ότι η εσωτερική αγορά συνεπάγεται τη δημιουργία περισσότερων και καλύτερων θέσεων εργασίας· συνεπάγεται τη δημιουργία πλούτου και όχι μόνο για τις επιχειρήσεις· τέλος, συνεπάγεται την κοινωνική συνοχή. Αναγνωρίζει επίσης τη συγκριτική αξιολόγηση των υφιστάμενων ελευθερωμένων υπηρεσιών με βάση ένα ευρύ φάσμα κριτηρίων, ορισμένα από τα οποία είναι κοινωνικά. Επίσης, υπάρχει διαβούλευση με τους κοινωνικούς εταίρους. Ενθαρρύνει επίσης τα κοινοβούλια των κρατών μελών να αντιμετωπίσουν το όλο πρόβλημα του περιττού εξωραϊσμού. Αυτά είναι τα θετικά στοιχεία της έκθεσης. Δυστυχώς, είναι μόλις η κορυφή του παγόβουνου. Όταν μπαίνουμε στο παγόβουνο, βλέπουμε τα αρνητικά στοιχεία. Εδώ ακριβώς η έκθεση ακολουθεί λάθος κατεύθυνση.
<SPEAKER ID="272" LANGUAGE="EN" NAME="Harbour (PPE-DE )," AFFILIATION="συντάκτης της γνωμοδότησης της Επιτροπής Βιομηχανίας, Εξωτερικού Εμπορίου, Έρευνας και Ενέργειας">
<P>
    Κύριε Πρόεδρε, λυπάμαι που απουσίαζα στην αρχή αυτής της ιδιαίτερα ένθερμης διατριβής κατά της ελευθέρωσης. Μιλώ υπό δύο ιδιότητες. Καταρχάς, είχα τη χαρά να είμαι σκιώδης εισηγητής του κ. Miller στη δική μου επιτροπή, ενώ εκπόνησα την έκθεση της Επιτροπής Βιομηχανίας· στο διάστημα αυτό, επιτελέσαμε το έργο που μας ζητήθηκε να επιτελέσουμε, δηλαδή να σχολιάσουμε το έγγραφο στρατηγικής της Επιτροπής.
<P>
Ο κ. Miller εκπόνησε μια πολύ ενδιαφέρουσα έκθεση, με πολλά σημεία της οποίας διαφώνησα. Με χαρά δηλώνω ότι η επιτροπή συμμερίστηκε την άποψή μου, και, κατά συνέπεια, βελτιώσαμε ουσιαστικά το κείμενο. Ελπίζω ολόψυχα και, μάλιστα, ενθαρρύνω το Κοινοβούλιο να εγκρίνει αύριο τη δική μας εκδοχή της έκθεσης, γιατί θίγει ορισμένα από τα θέματα που μας ζήτησε η Επιτροπή να θίξουμε, χωρίς να προορίζεται για πρόδρομος της διακήρυξης της Ομάδας ΕΣΚ ενόψει των επερχόμενων εκλογών.
<P>
Θέλω να θίξω ένα ή δύο θέματα, αλλά πρώτα πρέπει να απαντήσω εν συντομία στον κ. Miller. Η εσωτερική αγορά είναι μια από τις μεγαλύτερες επιτυχίες της Ευρωπαϊκής Ένωσης. Είχα την τιμή να μιλήσω, όταν ο κ. Bolkestein εκπόνησε πέρυσι τη δεκαετή έκθεση για την ενιαία αγορά, και είδαμε τα ανάλογα στοιχεία, τα οποία –και το λέω με ικανοποίηση– συμπεριελήφθησαν στην έκθεσή μου στην επιτροπή. Αμφισβητήθηκαν από ορισμένους οι οποίοι δεν δέχονται το γεγονός ότι οι αγορές προσφέρουν θέσεις εργασίας, προσφέρουν οικονομική ευημερία και, κατά συνέπεια, προσφέρουν τα κοινωνικά οφέλη που υπερασπίστηκε νωρίτερα με τόση ευφράδεια ο κ. Miller.
<P>
Ο πυρήνας της ευρωπαϊκής κοινωνικής πολιτικής είναι η ακμάζουσα και ενεργή οικονομία. Και αυτό, γιατί καταστήσαμε αποτελεσματική την ενιαία αγορά, γιατί δώσαμε ώθηση στον ανταγωνισμό και, ναι, γιατί ελευθερώσαμε τους ιδιωτικοποιημένους κοιμώμενους γίγαντες των κρατικών κλάδων και τους υποβάλαμε στον ανταγωνισμό, κάτι το οποίο διεύρυνε τις επιλογές και μείωσε τα έξοδα των καταναλωτών. Αρκεί ο κ. Miller και οι συνάδελφοι να εξετάσουν την έκθεση της Επιτροπής και το τι συνέβη με τις ενεργειακές δαπάνες και τις δαπάνες των τηλεπικοινωνιών, για να διαπιστώσουν τι μπορούμε να πράξουμε.
<P>
Δεν θέλω να σταθώ πολύ στο θέμα του ύδατος. Διαπιστώνω με ενδιαφέρον ότι το θέμα απασχολεί υπερβολικά τους συναδέλφους στην άλλη πτέρυγα του Κοινοβουλίου. Αναφέρεται εδώ, αλλά η Επιτροπή καθιστά απολύτως σαφές ότι δεν συντρέχει θέμα πολιτικής ιδιοκτησίας. Ωστόσο, δεν υπάρχει καμία αμφιβολία ότι υπάρχουν μεγάλα περιθώρια ενίσχυσης της αποδοτικότητας και βελτίωσης της παροχής των υπηρεσιών ύδατος. Αρκεί να εξετάσουμε τις τεράστιες διαφορές στο κόστος του ύδατος στις κοινότητες όλης της Ευρωπαϊκής Ένωσης, για να διαπιστώσουμε ότι πρέπει να κάνουμε κάτι γι’ αυτό. Αυτό ακριβώς ζητάμε και αυτό ακριβώς ελπίζουμε, με την τροπολογία αριθ. 1, ότι θα στηρίξουν αύριο οι συνάδελφοι.
<SPEAKER ID="273" LANGUAGE="NL" NAME="Van den Burg (PSE )," AFFILIATION="συντάκτρια της γνωμοδότησης της Επιτροπής Απασχόλησης και Κοινωνικών Υποθέσεων">
<P>
    Κύριε Πρόεδρε, σήμερα το απόγευμα ο Επίτροπος Bolkestein παρουσίασε εδώ στο Στρασβούργο το τελευταίο του πόνημα σχετικά με τα σύνορα της Ευρώπης. Δυστυχώς, δεν μπόρεσα να παρευρεθώ στην παρουσίασή σας, κύριε Επίτροπε. Παρ’ όλα αυτά όμως επιθυμώ να σας συγχαρώ για το έργο σας. Απόψε, επιθυμώ να αναφερθώ στα όρια της σπουδής του Επιτρόπου για ελευθέρωση, τα οποία είναι μάλλον ανύπαρκτα.
<P>
Καταρχάς, θα ήθελα να ευχαριστήσω θερμά τον κ. Miller για την καλή συνεργασία που είχαμε. Δεν φταίει αυτός εάν από την ψηφοφορία στους κόλπους της Επιτροπής Νομικών Θεμάτων και Εσωτερικής Αγοράς προέκυψε μια κάπως διαστρεβλωμένη έκθεση. Εάν κατάλαβα καλά, ο κ. Harbour αναλαμβάνει εξ ολοκλήρου την ευθύνη γι’ αυτό. Ως εισηγήτρια της Επιτροπής Απασχόλησης και Κοινωνικών Υποθέσεων, είμαι φυσικά πολύ απογοητευμένη διότι η Επιτροπή Νομικών Θεμάτων και Εσωτερικής Αγοράς ενέκρινε μόνο τρεις τροπολογίες μου. Η Ομάδα μου υπέβαλε εκ νέου τις υπόλοιπες τροπολογίες και ελπίζουμε ότι οι Χριστιανοδημοκράτες και οι Φιλελεύθεροι θα τις υποστηρίξουν αύριο επιδεικνύοντας τον σοσιαλιστικό εαυτό τους.
<P>
Όσον αφορά τη βιασύνη για ελευθέρωση, θα ήθελα να καθησυχάσω τον κ. Bolkestein. Σε αντίθεση με ορισμένους συναδέλφους μου εδώ στα αριστερά, δεν τάσσομαι εξ ορισμού κατά της ελευθέρωσης· αντιτίθεμαι όμως στον φονταμενταλισμό της αγοράς και στην προώθηση της ελευθέρωσης με κάθε κόστος, εάν δεν έχουν διαμορφωθεί προ πολλού οι κατάλληλες προϋποθέσεις και δημόσιες εγγυήσεις και εάν η ελευθέρωση συνεπάγεται απώλειες σε όλα τα μέτωπα, με εξαίρεση τα ιδιωτικά μονοπώλια και τους οπαδούς τους οι οποίοι εκμεταλλεύονται τις ευκαιρίες που παρουσιάζονται. Είναι καιρός πια εμείς στην Ευρώπη να βάλουμε φρένο στην ελευθέρωση αυτού του είδους και να θεσπίσουμε μια οδηγία πλαίσιο για τις υπηρεσίες γενικού συμφέροντος, δημιουργώντας έτσι ένα αντίβαρο στην κυριαρχία των κανόνων ανταγωνισμού. Βλέπω ότι ο κ. Επίτροπος διστάζει ως προς αυτό, και είναι όλο δικαιολογίες.
<P>
Μια τελευταία παρατήρηση σχετικά με τη νέα οδηγία για την εσωτερική αγορά υπηρεσιών: μου φαίνεται τελείως παράλογη, διότι υπονομεύει όλα όσα έχουμε θεσπίσει στην Ευρώπη στον τομέα της επικουρικότητας και της προτεραιότητας των κανόνων της χώρας στην οποία προσφέρονται οι υπηρεσίες. Η νέα πρόταση οδηγίας δημιουργεί τεράστια σύγχυση στον υφιστάμενο κανονισμό και απειλεί σοβαρά να περιορίσει τις αρμοδιότητες των κρατών μελών όσον αφορά τον προσδιορισμό των προϋποθέσεων βάσει του γενικού συμφέροντος, κατόπιν παρακολούθησης της ποιότητας της κοινωνίας και του περιβάλλοντος και στο πλαίσιο της προάσπισης των θεμελιωδών δικαιωμάτων. Κατά την άποψη μου, ορισμένα στοιχεία είναι μάλιστα ασύμβατα με τις αντίστοιχες κατευθυντήριες αρχές της Συνθήκης. Δεν μπορώ να καταλάβω γιατί θέλετε να ψηφιστεί το εν λόγω νομοθέτημα από το Κοινοβούλιο πριν από την αποχώρησή σας, και χαίρομαι που η Επιτροπή Νομικών Θεμάτων και Εσωτερικής Αγοράς αποφάσισε να μην βιαστεί πολύ. Στην έκθεση Miller, η Ομάδα μου απευθύνει έκκληση να μην ληφθούν ακόμη αποφάσεις, και για τη νέα αυτή οδηγία μεταξύ άλλων, προτού ολοκληρωθεί η συζήτηση για το συναφές με τις υπηρεσίες γενικού συμφέροντος νομικό πλαίσιο. Αυτό δεν μου φαίνεται παράλογο. 
<SPEAKER ID="274" LANGUAGE="EN" NAME="Bolkestein," AFFILIATION="Επιτροπή">
<P>
    Κύριε Πρόεδρε, καθώς απομένουν μόνο λίγες εβδομάδες για τη διεύρυνση, είναι ιδιαίτερα ευπρόσδεκτο το ηχηρό μήνυμα που στέλνει το Κοινοβούλιο για την ενίσχυση της εσωτερικής αγοράς, ώστε αυτή να εξυπηρετεί αποτελεσματικά τα συμφέροντα και τις φιλοδοξίες περισσοτέρων των 450 εκατομμυρίων ευρωπαίων πολιτών και 20 εκατομμυρίων εταιρειών.
<P>
Θα ήθελα να ευχαριστήσω τον εισηγητή κ. Miller και τους συναδέλφους του στην Επιτροπή Νομικών Θεμάτων και Εσωτερικής Αγοράς, οι οποίοι εργάστηκαν σκληρά για να αναπτύξουν την εικόνα της εσωτερικής αγοράς κατά τα τελευταία χρόνια. Μάλιστα, μπορούμε να τους επαινέσουμε για ορισμένα από τα μέτρα της στρατηγικής της Επιτροπής για την εσωτερική αγορά, καθώς αυτά ήταν αρχικά δική τους ιδέα.
<P>
Η εσωτερική αγορά αποτελεί ένα από τα μεγαλύτερα επιτεύγματα της Ευρώπης. Από το 1993, έχει συμβάλει στη δημιουργία περισσότερων των 2,5 εκατ. θέσεων εργασίας και έχει προσθέσει συνολικά σχεδόν 900 δισ. ευρώ στη συλλογική μας ευημερία. Και θα επιτευχθούν ακόμα περισσότερα πράγματα! Εξακολουθούν να υπάρχουν μεγάλα κενά στο νομικό πλαίσιο, για παράδειγμα, όσον αφορά τις υπηρεσίες και τη φορολογία. Επιπλέον, σε μια Ένωση με 25 κράτη μέλη ή και περισσότερα, πρέπει να ενισχύσουμε τα θεμέλια στα οποία είναι οικοδομημένη η εσωτερική αγορά.
<P>
Η στρατηγική για την εσωτερική αγορά 2003-2006 εκθέτει επακριβώς τι πρέπει να γίνει, από ποιον και πότε. Πρόκειται για ένα σχέδιο με δέκα σημεία για την ενίσχυση της ευημερίας της Ευρώπης. Δεν υπάρχει χρόνος για να αναφερθώ τώρα σε όλες τις λεπτομέρειες των εκθέσεων του Κοινοβουλίου ή της ίδιας της στρατηγικής για την εσωτερική αγορά. Επομένως, θα εστιάσω σε ορισμένα βασικά θέματα.
<P>
Επικροτώ τη στήριξη του Κοινοβουλίου για την ενίσχυση της αρχής της αμοιβαίας αναγνώρισης. Γνωρίζω ότι οι απόψεις διίστανται όσον αφορά το είδος της ισορροπίας ανάμεσα στην αμοιβαία αναγνώριση και την εναρμόνιση. Τα οφέλη της αμοιβαίας αναγνώρισης είναι ότι σέβεται τις εθνικές παραδόσεις και αποφεύγει την περαιτέρω ρύθμιση σε επίπεδο Ευρωπαϊκής Ένωσης. Όλοι γνωρίζουμε ότι η διαπραγμάτευση οδηγιών εναρμόνισης θα είναι επισφαλής, με 25 κράτη μέλη να συμμετέχουν στις διαπραγματεύσεις. Επομένως, αν μπορέσουμε να αποφύγουμε περαιτέρω νομοθεσία, τόσο το καλύτερο.
<SPEAKER ID="275" LANGUAGE="FI" NAME="Kauppi (PPE-DE )." AFFILIATION="">
<P>
    Κύριε Πρόεδρε, κύριε Επίτροπε, κυρίες και κύριοι η ολοκλήρωση της εσωτερικής αγοράς συνιστά πράγματι ένα από τα σημαντικότερα βήματα προόδου για την επίτευξη των στόχων της Λισαβόνας. Η αποτελεσματική λειτουργία της εσωτερικής αγοράς απαιτεί πραγματική δέσμευση τόσο στη θέσπιση των υπερεθνικών στόχων της εσωτερικής αγοράς όσο και στην αντίστοιχη εφαρμογή των αποφάσεων σε εθνικό επίπεδο. Παρότι οι στόχοι έχουν οριστεί και οι απαιτούμενοι νόμοι έχουν ήδη θεσπιστεί σε επίπεδο ΕΕ, η υλοποίησή τους είναι σε πολλά κράτη μέλη πραγματικά επονείδιστη. Η Επιτροπή οφείλει να εμμείνει περαιτέρω στην εποπτεία της εφαρμογής των αποφάσεων. Ταυτίζομαι με τον εισηγητή Miller, ότι τα κράτη μέλη που δεν πληρούν τις υποχρεώσεις τους θα πρέπει να τιμωρούνται συχνότερα, ταχύτερα και αυστηρότερα, για παράδειγμα με την επιβολή προστίμων. Επιπλέον, θα πρέπει να αξιολογούνται αδιαλείπτως ο αντίκτυπος και η αποτελεσματικότητα της κοινοτικής νομοθεσίας, δεδομένου ότι δεν έχουμε ανάγκη από περιττούς νόμους.
<P>
Μια λειτουργική εσωτερική αγορά συνιστά εξαίρετο μέσο για τη δημιουργία θέσεων απασχόλησης και ευημερίας. Καίριο εμπόδιο για τη λειτουργικότητα της εσωτερικής αγοράς συνιστά η περιορισμένη κυκλοφορία του εργατικού δυναμικού και η ακαμψία της αγοράς εργασίας. Τα περισσότερα κράτη της ΕΕ, συμπεριλαμβανομένης και της Φινλανδίας, έχουν αποφασίσει να μην επιτρέψουν την ελεύθερη κυκλοφορία εργατικού δυναμικού από τα νέα κράτη μέλη. Τούτο οδηγεί σε κατάφωρες διακρίσεις απέναντι στους πολίτες των νέων κρατών μελών. Μέχρι στιγμής, μόνο η Ιρλανδία και η Μεγάλη Βρετανία έχουν δηλώσει ότι πρόκειται να ανοίξουν τα σύνορά τους στο εργατικό δυναμικό που προέρχεται από τις χώρες της Κεντρικής Ευρώπης οι οποίες θα προσχωρήσουν στην Ένωση την 1η Μαΐου. Τα λοιπά παλαιά κράτη μέλη επωφελούνται από τη δυνατότητα που τους παρέχεται να διατηρήσουν τα σύνορά τους κλειστά, παρότι η ελεύθερη κυκλοφορία του εργατικού δυναμικού συνιστά βασικό πυλώνα της ΕΕ. Τα νέα κράτη μέλη δεν περίμεναν βεβαίως τις αποφάσεις που ελήφθησαν μετά από πιέσεις που άσκησε το συνδικαλιστικό κίνημα. Εάν τα νέα κράτη γνώριζαν τους περιορισμούς αυτούς ήδη από την Κοπεγχάγη κατά την υπογραφή των συμφωνιών προσχώρησης, τότε μπορεί να τους είχαν εγκρίνει. Ο φόβος της αλλαγής που έχει κυριεύσει τα υφιστάμενα κράτη μέλη, και η απροθυμία τους να εφαρμόσουν τις απαραίτητες διαρθρωτικές λύσεις συνιστούν μια κοντόφθαλμη και μάταιη συμπεριφορά, η οποία υπονομεύει τις προοπτικές οικονομικής ανάπτυξης τόσο των υφισταμένων όσο και των νέων κρατών μελών.
<SPEAKER ID="276" LANGUAGE="" NAME="Κουκιάδης (PSE )." AFFILIATION="">
<P>
    Κύριε Πρόεδρε, η κύρια αρετή της έκθεσης του κ. Miller είναι ότι επιδιώκει μια σφαιρική προσέγγιση. Σωστά λοιπόν θεωρείται ότι η στρατηγική για την αγορά μαζί με τις γενικές κατευθυντήριες γραμμές για την οικονομική πολιτική και τις κατευθυντήριες γραμμές για την απασχόληση συνιστά ένα από τα τρία μέσα για την προώθηση των στόχων της Λισαβόνας και του Γκέτεμποργκ. Συνεπώς μια σωστή λειτουργία της αγοράς προϋποθέτει αποδοχή του βασικού αυτού πολιτικού στόχου. Αν απέτυχε η στρατηγική της Λισαβόνας να δώσει τα αποτελέσματα που περιμέναμε, αυτό οφείλεται στις αμφισημίες για το πραγματικό της περιεχόμενο. Εμείς πιστεύουμε ότι με τον ίδιο τρόπο που προτάσσεται η ανταγωνιστικότητα της αγοράς θα πρέπει να συνεκτιμάται χωρίς φοβίες και η κοινωνική διάσταση της στρατηγικής γι’ αυτήν. Έτσι, η ανταγωνιστικότητα, με την έννοια “ανταγωνιστικότητα ποιότητας” και όχι “ανταγωνιστικότητα που στηρίζεται στη συνεχή μείωση του κόστους εργασίας”, από άρχουσα αξία για τις οικονομικές σχέσεις θα γίνει παράλληλα και γενική αξία για το σύνολο των κοινωνικών σχέσεων. Μόνο έτσι θα μπορέσει να εξαχθεί το ευρωπαϊκό μοντέλο και να παίξει ηγεμονικό ρόλο στην παγκόσμια αγορά. Αν γίνει ανεπιφύλακτα δεκτός αυτός ο στρατηγικός στόχος, μπορούμε με περισσότερη αποτελεσματικότητα να λύσουμε τα επιμέρους προβλήματα δυσλειτουργίας της εσωτερικής αγοράς.
<SPEAKER ID="277" LANGUAGE="FR" NAME="Herzog (GUE/NGL )." AFFILIATION="">
<P>
Με τη σειρά μου, θα ήθελα να δηλώσω ότι η οδηγία σχετικά με τις υπηρεσίες παρουσιάζει πραγματικό κίνδυνο· είναι δηλητήριο για την Ευρωπαϊκή Ένωση. Επιθυμείτε την ελευθέρωση όλων των τομέων, ενώ το Κοινοβούλιο ήδη τον Ιανουάριο του 2004 αρνήθηκε την ελευθέρωση στους τομείς της εκπαίδευσης, της υγείας, των κοινωνικών υπηρεσιών και της ύδρευσης. Επιθυμείτε να καταργήσετε όλα τα αποκλειστικά δικαιώματα των υπηρεσιών γενικού οικονομικού συμφέροντος και να επιβάλετε τους κανόνες των δημοσίων συμβάσεων, παρότι το Κοινοβούλιο ζήτησε οι υπηρεσίες αυτές να αποτελέσουν αντικείμενο ενός νομικού πλαισίου συναπόφασης και τάχθηκε υπέρ του δικαιώματος των κρατικών φορέων να παρέχουν αυτόνομα τις υπηρεσίες τους. Επιθυμείτε να γενικεύσετε την αρχή της αμοιβαίας αναγνώρισης και να εφαρμόσετε το δικαίωμα του κράτους προέλευσης του παρόχου. Μια τέτοια κατάσταση θα προκαλούσε δυσφορία και διαφωνίες. Η μόνη ικανή μέθοδος να ενώσει του Ευρωπαίους στους διαφορετικούς τομείς της εσωτερικής αγοράς και στο πλαίσιο της συναπόφασης αφορά τη θέσπιση κοινών θετικών κριτηρίων από τα οποία θα απέρρεαν κανόνες εναρμόνισης, οι οποίοι θα ήταν σύμφωνοι με το κοινωνικό μας πρότυπο.
<P>
Οφείλω επίσης να επισημάνω ότι η πρακτική σας δεν περιλαμβάνει τη διαβούλευση με την κοινωνία των πολιτών. Η έλλειψη αυτή αποτελεί τη βασική αιτία για την κακή ποιότητα των κειμένων σας και για την πληθώρα των σημείων αιχμής. Η μέθοδος Lamfalussy για τις χρηματοοικονομικές υπηρεσίες είναι πολύ πιο συμμετοχική από εκείνη που υιοθετείτε σε άλλους τομείς, όπου προσπαθείτε να επιτύχετε εν λευκώ αρμοδιότητα για την κατάργηση των κανονιστικών φραγμών. Βέβαια, η μέθοδος Lamfalussy παρουσιάζει πολλές ανεπάρκειες, τις οποίες θέλουμε να υπερκεράσουμε, όπως είναι η απουσία του δικαιώματος ανάκλησης για το Κοινοβούλιο, οι ανεπαρκείς οικονομικές αναλύσεις και οι ακόμη εξαιρετικά περιορισμένες διαβουλεύσεις με τους επαγγελματίες.
<P>
Για όλους αυτούς τους λόγους, καλώ τους συναδέλφους –εξάλλου τους έχω ήδη εκφράσει γραπτώς τις απόψεις μου– να επαναφέρουν την πολιτική του Κοινοβουλίου η οποία ευνοεί την κοινωνική οικονομία της αγοράς. Η γραμμή αυτή θυσιάστηκε κατά την ψηφοφορία της Επιτροπής Νομικών Θεμάτων και Εσωτερικής Αγοράς. Για να την επαναφέρουμε λοιπόν, οφείλουμε να εγκρίνουμε τις τροπολογίες που κατέθεσαν οι κκ. Miller και Ortega. 
<SPEAKER ID="278" LANGUAGE="EN" NAME="MacCormick (Verts/ALE )." AFFILIATION="">
<P>
    Κύριε Πρόεδρε, στηρίζοντας την ουσία όσων δήλωσε ο κ. Miller για την εν λόγω έκθεση και, ιδιαίτερα, για το θέμα του ύδατος, θέλω να εστιάσω συγκεκριμένα στην τροπολογία αριθ. 13. Θα ήταν ιδιαίτερα προκατειλημμένος όποιος διακήρυττε ότι πρέπει να προωθήσουμε την ελευθέρωση χωρίς ευελιξία, αδιαφορώντας για την τοπική πραγματικότητα. Για παράδειγμα, πρέπει να εξετάσουμε την περίπτωση των απόκεντρων περιοχών της Ευρωπαϊκής Ένωσης. Επομένως, πρέπει, για παράδειγμα, να επικροτήσουμε την ευελιξία σε σχέση με τις τοπικές υπηρεσίες μεταφορών που επέδειξε η πρόσφατη απόφαση Altmark. Ωστόσο, δυστυχώς, η Επιτροπή δήλωσε ότι αυτό δεν μπορεί να εφαρμοστεί στα πορθμεία. Τα λεωφορεία δεν είναι πορθμεία –προφανώς– αλλά οι μεταφορές είναι μεταφορές, είτε είναι θαλάσσιες είτε χερσαίες.
<P>
Ο κ. Miller αναφέρθηκε στο πρόβλημα της Railtrack στο Ηνωμένο Βασίλειο. Το να διαχωρίζει κανείς την κυριότητα των σιδηροτροχιών από την κυριότητα των τραίνων είναι τελείως παράλογο. Στη Σκωτία, φαίνεται πως είμαστε έτοιμοι να διαχωρίσουμε την κυριότητα των πλοίων από την κυριότητα των ναυτιλιακών εταιρειών. Η Railtrack διά θαλάσσης! Πρόκειται για ελευθέρωση που προωθείται με ακραίο τρόπο και χωρίς ευελιξία. Ο κ. Bolkestein είναι συχνός και πάντα ευπρόσδεκτος επισκέπτης στη Σκωτία. Ελπίζω ότι, στην επόμενη επίσκεψή του στις Εβρίδες, δεν θα χρειαστεί να ταξιδέψει με ψεύτικο όνομα για να κρύψει την ευθύνη του για το φιάσκο που πρόκειται να μας φορτώσει! 
<SPEAKER ID="279" LANGUAGE="IT" NAME="Della Vedova (NI )." AFFILIATION="">
<SPEAKER ID="280" LANGUAGE="DE" NAME="Gebhardt (PSE )." AFFILIATION="">
<P>
    Κύριε Πρόεδρε, οφείλουμε να είμαστε πολύ προσεκτικοί όταν ψηφίσουμε την έκθεση για τη στρατηγική της εσωτερικής αγοράς, να μην αντιστρέψουμε εντελώς την ουσία του έργου του κ. Miller, το οποίο είναι πραγματικά εξαιρετικό, έτσι ώστε το Σώμα αυτό να καταλήξει, μόλις μετά από μερικές εβδομάδες, να ανατρέψει την απόφαση που έλαβε τον Ιανουάριο για τις δημόσιες υπηρεσίες κοινής ωφέλειας.
<P>
Αυτό είναι το σημείο που επαναλαμβάνει ο κ. Miller στην έκθεσή του για τη στρατηγική της εσωτερικής αγοράς, χρησιμοποιώντας πειστικά επιχειρήματα για να προειδοποιήσει για τους κινδύνους που θα εμφανιστούν αν, για παράδειγμα, μετατρέψουμε το πολύτιμο νερό μας απλώς σε ένα συνηθισμένο εμπόρευμα. Φάνηκε από τις συζητήσεις στην επιτροπή, ωστόσο, ότι υπάρχουν ισχυρά συντηρητικά και φιλελεύθερα στοιχεία που πιστεύουν ότι μπορεί να βγει μεγαλύτερο και γρηγορότερο κέρδος από τις δημόσιες υπηρεσίες. Αυτό θεωρείται γενικά ότι είναι η έκθεση του κ. Miller· ας διασφαλίσουμε ότι πράγματι είναι, σταματώντας τους επιτόπου στην Ολομέλεια. Οι τροπολογίες που χρειάζονταν για να αποκατασταθεί η ανοησία για την οποία είναι υπεύθυνη η επιτροπή έχουν κατατεθεί. Ζητώ από όλους σας να βοηθήσετε ώστε οι πόλεις και οι κοινότητές μας να μην χτυπηθούν πισώπλατα, διότι αυτό είναι που θέλει να κάνει αυτή η ανίερη συμμαχία μεταξύ συντηρητικών και φιλελευθέρων. 
<SPEAKER ID="281" LANGUAGE="EN" NAME="Bolkestein," AFFILIATION="Επιτροπή">
<P>
    Κύριε Πρόεδρε, θα ήμουν ιδιαίτερα ευτυχής να επισκεφθώ το νησί Σκάι, και ίσως ο κ. MacCormick να θέλει να με συνοδεύσει. Ασφαλώς, όμως, θα το πράξω με το δικό μου όνομα και όχι με οποιοδήποτε ψευδώνυμο. Ελπίζω ότι ο κ. MacCormick θα συμφωνήσει.
<P>
Διαφωνώ με την άποψη ότι η εσωτερική αγορά δεν είναι φιλική προς την κοινωνία ή το περιβάλλον. Από το 1993, έχουν δημιουργηθεί περισσότερες από 2,5 εκατ. θέσεις εργασίας χάρη στην εσωτερική αγορά. Σχεδόν 900 δισ. ευρώ έχουν προστεθεί συνολικά στο συνδυασμένο ακαθάριστο εγχώριο προϊόν μας – χρήματα που στηρίζουν το σύστημα κοινωνικής ασφάλισης, τις συντάξεις, την υγειονομική περίθαλψη και την εκπαίδευση. Το κόστος του καλαθιού αγαθών και υπηρεσιών περιλαμβάνει θέσεις εργασίας, αφήνοντας περισσότερα χρήματα στην τσέπη του πολίτη. Η εσωτερική αγορά προωθεί την καινοτομία και τη χρήση της “καθαρής” τεχνολογίας. Επομένως, συνιστά μια θετική πολιτική, τόσο από κοινωνική όσο και από περιβαλλοντική άποψη.
<P>
Δεύτερον, όσον αφορά την ελευθέρωση, πρέπει, καταρχάς, να τονίσω ότι η ιδιωτικοποίηση δεν αποτελεί μέριμνα της Επιτροπής. Μάλιστα, το άρθρο 295 της Συνθήκης απαγορεύει στην Ευρωπαϊκή Επιτροπή να ασχολείται με θέματα ιδιοκτησίας. Μέριμνα της Επιτροπής είναι η ελευθέρωση και ο ανταγωνισμός και όχι η ιδιωτικοποίηση.
<SPEAKER ID="282" LANGUAGE="EN" NAME="MacCormick (Verts/ALE )." AFFILIATION="(Γέλια)">
<P>
    Κύριε Πρόεδρε, ο κ. Bolkestein προσφέρεται να επισκεφθεί το νησί Σκάι. Είναι εξαιρετικά συνετός! Πρόκειται για το μόνο νησί των Εβρίδων που συνδέεται τώρα με την ηπειρωτική χώρα μέσω γέφυρας και δεν εξαρτάται από τις υπηρεσίες των πορθμείων βάσει των υποχρεώσεων των κοινωφελών υπηρεσιών.
<SPEAKER ID="283" LANGUAGE="" NAME="Πρόεδρος." AFFILIATION="ΓΡΑΠΤΗ ΔΗΛΩΣΗ (ΑΡΘΡΟ 120)">
<P>
Η ψηφοφορία θα διεξαχθεί αύριο στις 12.00.
<SPEAKER ID="284" LANGUAGE="PT" NAME="Ribeiro (GUE/NGL )," AFFILIATION="γραπτώς">
<P>
Πρώτον, στο σημείο 38: χαιρετίζω τη δήλωση ότι η ελεύθερη κυκλοφορία εργαζομένων είναι η λιγότερο αναπτυγμένη – ιδίως σε σύγκριση με την καλπάζουσα κυκλοφορία κεφαλαίου· το σχέδιο τροπολογίας της Συνομοσπονδιακής Ομάδας της Ευρωπαϊκής Ενωτικής Αριστεράς/Αριστεράς των Πρασίνων των Βορείων Χωρών το καθιστά ακόμη πιο σαφές και πιο θετικό.
<P>
Δεύτερον, στο σημείο 40: οι δύο μορφές ελεύθερης κυκλοφορίας που αναφέρονται ανωτέρω έρχονται σε σύγκρουση όσον αφορά τη διαχείριση των συνταξιοδοτικών κονδυλίων από πολυεθνικές εταιρείες, γεγονός που παρουσιάζεται ως ιδιαίτερα επιθυμητό. Για ποιον; Ποιο είδος οικονομίας εξυπηρετεί; Την κερδοσκοπική;!
<P>
Τρίτον, στο σημείο 10: το γεγονός ότι χαιρετίζει “τις προτάσεις για τη συνέχιση της ελευθέρωσης και το άνοιγμα των αγορών σε άλλους τομείς (όπως ιδίως στην υδροδότηση και στις ταχυδρομικές υπηρεσίες)” μου δημιουργεί τελείως αντίθετο συναίσθημα και με ωθεί να υποστηρίξω ένθερμα τις τροπολογίες που κατέθεσε η Ομάδα μου και ο εισηγητής. Πρέπει να είμαστε ιδιαίτερα προσεκτικοί όσον αφορά την “ουδετερότητα” που διακηρύσσει η Επιτροπή σε σχέση με το καθεστώς ιδιοκτησίας των υδάτων.
<P>
Τέταρτον, στο σημείο 9: το σημείο αυτό θα μπορούσε πολύ απλά να διατυπωθεί αντίστροφα: “η αποτελεσματική και αποδοτική λειτουργία της εσωτερικής αγοράς πρέπει να ενισχύει και όχι να παρεμποδίζει την κοινωνική διάσταση”.
<SPEAKER ID="285" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της δεύτερης έκθεσης (A5-0122/2004) του κ. Olle Schmidt, εξ ονόματος της Επιτροπής Οικονομικής και Νομισματικής Πολιτικής, σχετικά με την πρόταση οδηγίας του Συμβουλίου για την τροποποίηση της οδηγίας 77/388/ΕΟΚ όσον αφορά τον φόρο προστιθέμενης αξίας επί των υπηρεσιών που παρέχονται στον ταχυδρομικό τομέα. 
<SPEAKER ID="286" LANGUAGE="EN" NAME="Bolkestein," AFFILIATION="Επιτροπή">
<P>
    Βάσει του άρθρου 93 της Συνθήκης, οι διατάξεις περί ΦΠΑ πρέπει να θεσπίζονται στον βαθμό που είναι αναγκαία η εναρμόνιση για τη διασφάλιση της καθιέρωσης και της ομαλής λειτουργίας της εσωτερικής αγοράς. Η οδηγία 97/67/ΕΚ ήταν το πρώτο βήμα προς την κατεύθυνση της καθιέρωσης μιας τέτοιας αγοράς ταχυδρομικών υπηρεσιών. Για πρώτη φορά, οι καταναλωτές απέκτησαν δυνατότητα επιλογής, ενώ οι φορείς εκμετάλλευσης μπόρεσαν να παράσχουν τις υπηρεσίες τους εκτός των ορίων των μικρών εθνικών αγορών.
<P>
Η Επιτροπή, παρουσιάζοντας την πρότασή της, εκπληρώνει τις υποχρεώσεις της βάσει της Συνθήκης και, συγκεκριμένα, βάσει του άρθρου 93. Αυτό το πράττει μετά από εκτενείς διαβουλεύσεις με καθολικές ταχυδρομικές υπηρεσίες και άλλους ταχυδρομικούς φορείς, καθώς και με εκπροσώπους των πελατών του ταχυδρομικού τομέα. Έλαβε υπόψη τις απόψεις τους, ιδιαίτερα τις απόψεις των ιδιωτών και των φιλανθρωπικών ιδρυμάτων, προτείνοντας την εφαρμογή μειωμένου συντελεστή σε υπηρεσίες όπως οι συνήθεις επιστολές, τα μικρά δέματα και η άμεση αλληλογραφία, τις οποίες χρησιμοποιούν περισσότερο αυτοί οι πελάτες. Ο συνδυασμός της εξοικονόμησης χρημάτων από τους ταχυδρομικούς φορείς λόγω του δικαιώματος έκπτωσης που τους παρέχει η πρόταση, καθώς και της εφαρμογής μειωμένου συντελεστή σε ένα ευρύ φάσμα ταχυδρομικών υπηρεσιών, έχει στόχο να περιορίσει ή να εξουδετερώσει οποιαδήποτε αύξηση των τιμών.
<P>
Η Επιτροπή υποστήριξε την έννοια των καθολικών υπηρεσιών, η οποία είναι το επίκεντρο της οδηγίας 97/67/ΕΚ, και θεωρεί ότι όλοι οι πολίτες της Ένωσης δικαιούνται να έχουν πρόσβαση σε ένα ευρύ φάσμα προσιτών και ποιοτικών ταχυδρομικών υπηρεσιών. Οι φορείς παροχής καθολικών ταχυδρομικών υπηρεσιών δεν θα είναι σε θέση να παρέχουν τις υπηρεσίες τους, αν αποτραπούν από τις επενδύσεις και τον εκσυγχρονισμό, και, ως αποτέλεσμα, δεν θα μπορέσουν να ανταγωνιστούν άλλους φορείς που δραστηριοποιούνται σε τομείς της αγοράς που είναι ήδη ανοικτοί στον ανταγωνισμό. Η τωρινή εξαίρεση από τον ΦΠΑ καθιστά πιο δαπανηρές τις απαιτούμενες επενδύσεις. Οι φορείς παροχής καθολικών ταχυδρομικών υπηρεσιών της Ευρώπης αναγνωρίζουν αυτές τις προκλήσεις, και, κατά συνέπεια, η πλειονότητα στηρίζει τους στόχους της πρότασης.
<SPEAKER ID="287" LANGUAGE="SV" NAME="Schmidt, Olle (ELDR )," AFFILIATION="εισηγητής">
<P>
    Κύριε Πρόεδρε, κύριε Επίτροπε, πάλι εδώ είμαστε να προσπαθώ εκ νέου να πείσω το Σώμα να συνειδητοποιήσει πόσο σημαντικό είναι να αλλάξουν οι ισχύοντες κανόνες για την εξαίρεση των ταχυδρομικών υπηρεσιών από τον φόρο προστιθέμενης αξίας. Η κοινοβουλευτική επιτροπή και η Ολομέλεια απέρριψαν την πρότασή μου πριν από λίγους μήνες, και τώρα η κ. Lulling και εγώ επανερχόμαστε με έναν κατάλογο τροπολογιών που ελπίζουμε ότι θα ικανοποιήσουν τους συναδέλφους βουλευτές. Θα προτιμούσα, όπως λέει ο κ. Επίτροπος, οι προτάσεις της Επιτροπής να είχαν εγκριθεί αμέσως, δυστυχώς όμως δεν επιτεύχθηκε πλειοψηφία.
<P>
Έχουμε προβεί σε ορισμένες αλλαγές από την τελευταία ανάγνωση. Το όριο βάρους για τον μειωμένο συντελεστή στη συνήθη αλληλογραφία προτείνεται να αυξηθεί από τα 2 στα 10 κιλά. Τούτο είναι ένα από τα όρια βάρους της Διεθνούς Ταχυδρομικής Ένωσης. Με αυτόν τον τρόπο θα συμπεριληφθούν στον μειωμένο συντελεστή οι σημαντικές αποστολές συνήθους αλληλογραφίας, όπως εφημερίδες, περιοδικά και άλλα δέματα.
<P>
Η έναρξη ισχύος της οδηγίας αναβάλλεται για το 2007. Τούτο θα δώσει αρκετό χρόνο στα κράτη μέλη και στους ταχυδρομικούς φορείς να προσαρμοστούν στις νέες διατάξεις της οδηγίας και συμφωνεί με τα διάφορα στάδια ελευθέρωσης που έχουν προβλεφθεί για την ταχυδρομική αγορά.
<P>
Προτείνεται ακόμη, για τα κράτη μέλη που εφάρμοσαν την 1η Ιανουαρίου 2003 έναν μειωμένο στο ελάχιστο συντελεστή σε σειρά αγαθών και υπηρεσιών, να μπορούν να τον εφαρμόζουν στις ταχυδρομικές υπηρεσίες. Έχουμε επίσης προτάσεις αναφορικά με διάφορους οργανισμούς που έχουν σχέση με δώρα και συναφή αντικείμενα.
<P>
Θέλω να πιστεύω ότι οι συμβιβασμοί αυτοί είναι επαρκείς. Θα ήταν κρίμα να μην υπάρξει καμία πρόοδος. Το σημαντικότερο θέμα που εξετάσαμε πρόσφατα αφορά τα βρετανικά ταχυδρομεία (Royal Mail). Άλλοι φορείς παροχής ταχυδρομικών υπηρεσιών, σύμφωνα και πάλι με τον κύριο Επίτροπο, υποστηρίζουν την πρόταση αυτή. Ο συνολικός τομέας συναινεί. Σύμφωνα με στοιχεία που προέρχονται από την εθνική κανονιστική αρχή της Μεγάλης Βρετανίας, την Postcom, αποδεικνύεται ότι η κατάργηση της εξαίρεσης των κρατικών ταχυδρομικών υπηρεσιών από τον ΦΠΑ δεν θα οδηγήσει σε σοβαρή αύξηση των τιμών για τους χρήστες. Αντιθέτως, θα δημιουργήσει ίσους όρους ανταγωνισμού, πράγμα που θα οδηγήσει τελικά σε αυξημένο ανταγωνισμό, περισσότερες επιλογές για τους καταναλωτές και χαμηλότερες τιμές.
<P>
Μίλησα με ανώτερο στέλεχος της Postcom το οποίο μου είπε ότι δεν υπάρχει λόγος να διατηρηθεί για τη Royal Mail η εξαίρεση από τον ΦΠΑ καθώς δεν χρειάζονται προστασία ούτε η Royal Mail ούτε οι χρήστες. Μάλλον το αντίθετο συμβαίνει.
<P>
Είναι κρίμα που δεν μπόρεσα να πείσω τόσους πολλούς έξυπνους συναδέλφους βουλευτές, όπως τον κ. Goebbels, τον κ. Skinner και την κ. Villiers, και ιδίως τον συνάδελφο κ. Huhne που ανήκει στο ίδιο κόμμα με εμένα, να σκεφτούν λογικά. Είναι λυπηρό, και το μόνο που μπορώ να κάνω είναι να δηλώσω ότι εάν το Κοινοβούλιο απορρίψει ξανά την πρότασή μου αύριο –όπως, δυστυχώς, φαίνεται ότι θα συμβεί– τότε θα έχω αποτύχει οικτρά. Η ζωή συνεχίζεται παρ’ όλα αυτά, και εγώ προσωπικά θα μπορέσω να το αντέξω, όμως αυτοί που θα έχουν χάσει θα είναι οι καταναλωτές της Ευρώπης. Αυτοί θα είναι οι μεγάλοι χαμένοι. Ελπίζω να το σκεφτούν αυτό οι συνάδελφοι βουλευτές, τουλάχιστον μέχρι αύριο, οπότε θα διεξαχθεί η ψηφοφορία. 
<SPEAKER ID="288" LANGUAGE="DE" NAME="Lulling (PPE-DE )." AFFILIATION="">
<P>
    Κύριε Πρόεδρε, κύριε Επίτροπε, ακούσατε μόλις ότι ο εισηγητής, κ. Olle Schmidt από την Ομάδα του Ευρωπαϊκού Κόμματος των Φιλελευθέρων, Δημοκρατών και Μεταρρυθμιστών, και εγώ δεν πρόκειται να εγκαταλείψουμε την προσπάθεια. Λίγο καιρό πριν από τις εκλογές, έχουμε να αντιμετωπίσουμε την αντίδραση των λαϊκιστών, μεταξύ άλλων, στις προσπάθειές μας να κάνουμε αυτό το Σώμα να πει καθαρά και δυνατά τι προτάσεις έχει να κάνει όσον αφορά την πρόταση της Επιτροπής για τον ΦΠΑ επί των υπηρεσιών που παρέχονται στον ταχυδρομικό τομέα. Για τον λόγο αυτόν, υποβάλαμε εκ νέου τις τροπολογίες μας στην πρόταση της Επιτροπής.
<P>
Το να απορρίψουμε αμέσως αυτή την πρόταση, πράγμα το οποίο προσπαθεί να κάνει εδώ και σχεδόν ένα έτος ο κ. Goebbels και άλλοι που μιλούν εξ ονόματος της Ομάδας του Κόμματος των Ευρωπαίων Σοσιαλιστών, είναι μια υπερβολικά πρωτόγονη προσέγγιση. Ομολογουμένως, λειτουργεί καλά με το κοινό το να διακηρύσσει κανείς την αντίθεσή του με τον ΦΠΑ στα γραμματόσημα, αλλά γνωρίζουμε καλά ότι, καθώς διάφορες ταχυδρομικές υπηρεσίες έχουν ελευθερωθεί, μακροπρόθεσμα δεν θα ξεφύγουμε από την ανάγκη να μεταχειριζόμαστε ισότιμα τις ταχυδρομικές υπηρεσίες και τους ιδιωτικούς παροχείς υπηρεσιών προκειμένου να αποφύγουμε τη στρέβλωση του ανταγωνισμού σε αυτόν τον τομέα. Έτσι έχει περισσότερο νόημα να πούμε στο Συμβούλιο Υπουργών, και στην Επιτροπή επίσης, τι θέλουμε να γίνει προκειμένου να εμποδιστεί η αύξηση της τιμής των γραμματοσήμων.
<P>
Σε αυτό στοχεύουν οι τροπολογίες μας. Καταρχάς, θέλουμε να αναβάλουμε τη θέση σε ισχύ της οδηγίας για το 2007, προκειμένου να δώσουμε στις ταχυδρομικές υπηρεσίες αρκετό χρόνο για να την εφαρμόσουν χωρίς δυσκολία. Πέρα από αυτό, θα θέλαμε να επιτρέψουμε σε αυτά τα κράτη μέλη που έχουν σημαντικά μειωμένο συντελεστή ΦΠΑ –του Λουξεμβούργου είναι 1% από τον Ιανουάριο του 2003, ενώ ο δικός μας 3%– να τον εφαρμόσουν και στις ταχυδρομικές υπηρεσίες. Πρόκειται για μια χειροπιαστή και θετική πολιτική· το να πούμε απλώς “όχι” ή να υιοθετήσουμε κάποια παρόμοια λαϊκίστικη προσέγγιση δεν εξυπηρετεί ούτε τις ταχυδρομικές υπηρεσίες ούτε αυτούς που τις χρησιμοποιούν. Ελπίζω, ως εκ τούτου, ότι η πλειοψηφία του Σώματος θα ψηφίσει υπέρ της έγκρισης της λογικής πρότασης στην εκπόνηση της οποίας συνεργάστηκα με τον εισηγητή, εκπροσωπώντας την Ομάδα μου. 
<SPEAKER ID="289" LANGUAGE="FR" NAME="Goebbels (PSE )." AFFILIATION="">
<P>
    Κύριε Πρόεδρε, η κ. Lulling είναι η ενσάρκωση μιας ευφυΐας που δεν εκπέμπει λαϊκισμό. Εντούτοις, η πλήρης εναρμόνιση της έμμεσης φορολογίας δεν υπήρξε ποτέ αντικείμενο της Ευρωπαϊκής Ένωσης. Μια εσωτερική αγορά μπορεί να λειτουργεί άριστα στο πλαίσιο του φορολογικού ανταγωνισμού, υπό την αίρεση ότι ο ανταγωνισμός αυτός είναι νόμιμος. Απόδειξη αυτού είναι η αμερικανική εσωτερική αφορά, όπου οι πενήντα πολιτείες συνεχίζουν να επιβάλλουν τοπικούς φόρους κατανάλωσης, οι οποίοι κυμαίνονται από 0 έως 10 ποσοστιαίες μονάδες.
<P>
Ο συντονισμός των συντελεστών του ΦΠΑ και των ειδικών φόρων κατανάλωσης, που επετεύχθη με τη μικρή μου συνδρομή το 1991, κατά τη διάρκεια της λουξεμβουργιανής Προεδρίας, εγκαινίασε το σύστημα του κατώτατου συντελεστή –συμπεριλαμβανομένου του μηδενικού συντελεστή σε ορισμένους τομείς– αλλά και του ανώτατου συντελεστή, αφήνοντας στα κράτη κάποια ελευθερία δράσης, ώστε να εφαρμόζουν μια εθνική φορολογική πολιτική. Όμως η Επιτροπή ασκεί συνεχείς πιέσεις με στόχο τη φορολογική ενοποίηση. Κάθε σημείο του κοινοτικού κεκτημένου προστατεύεται σθεναρά. Το ίδιο ισχύει και για τη συζήτηση σχετικά με την πιθανή μείωση των συντελεστών ΦΠΑ σε ορισμένες υπηρεσίες που χρειάζονται πολυάριθμο δυναμικό. Συνήθως, κύριε Πρόεδρε, τρώμε στην περιοχή όπου πεινάμε. Είναι σπάνιο το φαινόμενο να μεταβεί κάποιος στο εξωτερικό για να βρει ένα κουρείο με χαμηλότερο συντελεστή ΦΠΑ. Σπανιότερο δε είναι να επικαλεστούν οι πολίτες τον ευρωπαϊκό ανταγωνισμό, όταν αντιμετωπίζουν πρόβλημα στα υδραυλικά τους.
<SPEAKER ID="290" LANGUAGE="FR" NAME="Herzog (GUE/NGL )." AFFILIATION="">
<P>
    Κύριε Πρόεδρε, πιστεύω ότι νομίζω ότι πρέπει να αρθεί η εξαίρεση από τον ΦΠΑ. Δεν συμμερίζομαι τις προοπτικές ελευθέρωσης του Επιτρόπου, αλλά δεν πείστηκα από τα επιχειρήματα του κ. Goebbels. Πιστεύω ότι υπάρχει ήδη μια εσωτερική αγορά στον τομέα των ταχυδρομικών υπηρεσιών, η οποία δεν αφορά μόνο την ιδιωτική χρήση. Για παράδειγμα, το ταχυδρομείο των ιδιωτών δεν αντιπροσωπεύει περισσότερο από το 10% του κύκλου εργασιών των γαλλικών ταχυδρομείων. Τα υπόλοιπα είδη ταχυδρομικών υπηρεσιών συμμετέχουν πλήρως στον ανταγωνισμό. Και ο ανταγωνισμός αυτός εμπεριέχει αδικίες. Αντίθετα με όσα δήλωσε ο κ. Schmidt, φρονώ ότι οι ιστορικοί δημόσιοι φορείς έχουν ζημιωθεί ιδιαίτερα από το ακατάλληλο φορολογικό καθεστώς και την αδυναμία να τους παρακρατηθεί ο ΦΠΑ από τις αγορές. Οι λόγοι δεν είναι αμιγώς υλικοί: το θέμα είναι να μπορεί κανείς να αναπτυχθεί. Εξάλλου, προσθέτω ότι υπάρχει ένας φόρος επί των μισθών, προκειμένου να αντισταθμιστεί το υποτιθέμενο προνόμιο της εξαίρεσης από τον ΦΠΑ.
<P>
Θα ήταν παράδοξο να ισχυριστούμε ότι θέλουμε να υπερασπιστούμε τις υπηρεσίες του δημοσίου τομέα, επιτρέποντάς τους παράλληλα να ασφυκτιούν. Πιστεύω ότι μια καλή λύση υπό αυτές τις συνθήκες θα ήταν να διατηρήσουμε τις τροπολογίες Schmidt και Lulling, οι οποίες εξάλλου πρόσκεινται στην αριστερά, με τις υποχρεώσεις για μειωμένους και για μειωμένους στο ελάχιστο συντελεστές για τις υπηρεσίες που αφορούν την καθολική υπηρεσία. 
<SPEAKER ID="291" LANGUAGE="NL" NAME="Blokland (EDD )." AFFILIATION="">
<P>
    Κύριε Πρόεδρε, καταρχάς, θα ήθελα να εκφράσω την εκτίμησή μου για το έργο του κ. Schmidt. Η υποβολή τροποποιημένης έκθεσης δύο φορές προκειμένου να επιτευχθεί επαρκής στήριξη δεν μου φαίνεται μικρό κατόρθωμα. Θέλω να ελπίζω ότι η Ολομέλεια θα στηρίξει αύριο τις τροπολογίες του κ. Schmidt και της κ. Lulling.
<P>
Η κοινοτική αγορά ταχυδρομικών υπηρεσιών θα ελευθερωθεί το αργότερο μέχρι τις αρχές του 2009. Είτε σας αρέσει είτε όχι, τώρα που καλούμαστε να λάβουμε τη συναφή απόφαση είναι σημαντικό να διασφαλίσουμε ότι τα μέτρα που θα ληφθούν δεν θα προκαλέσουν χάος, και ότι οι πολίτες θα μπορέσουν να συνεχίσουν να στέλνουν και να λαμβάνουν γράμματα. Η ίση μεταχείριση δημοσίων και ιδιωτικών φορέων παροχής ταχυδρομικών υπηρεσιών σε επίπεδο βάσης ΦΠΑ και συντελεστή ΦΠΑ είναι συνεπώς ιδιαίτερα σημαντική. Επιπλέον, εν αναμονή της ελεύθερης αγοράς ταχυδρομικών υπηρεσιών, πρέπει να υπάρξει πρόβλεψη για ίσες ευκαιρίες στους κόλπους της εσωτερικής αγοράς. Γι’ αυτόν τον λόγο θα υποστηρίξω τις τροπολογίες που υπέβαλαν ο κ. Schmidt και η κ. Lulling. 
<SPEAKER ID="292" LANGUAGE="EN" NAME="De Rossa (PSE )." AFFILIATION="">
<P>
    Κύριε Πρόεδρε, η δημόσια ταχυδρομική επιχείρηση της Ιρλανδίας, η An Post, αγωνίζεται επί του παρόντος για να επιβιώσει. Μετά τον αντίκτυπο της ελευθέρωσης, έχασε μεγάλο μέρος του επικερδούς τμήματος της αγοράς, ενώ εξακολουθεί να φέρει τη βαριά ευθύνη της παροχής καθολικών υπηρεσιών στις πιο απομακρυσμένες περιοχές της Δημοκρατίας της Ιρλανδίας.
<P>
Το να υποχρεωθεί η An Post να εφαρμόσει τώρα ΦΠΑ στις ταχυδρομικές υπηρεσίες της θα σήμαινε ίσως το τέλος της επιχείρησης. Αναμφίβολα, πολλοί από τους ενθουσιώδεις υποστηρικτές της ελεύθερης αγοράς θα τρίβουν τα χέρια τους με ικανοποίηση λόγω αυτής της προοπτικής, καθώς θα μπορέσουν να περιμαζέψουν και τα υπόλοιπα επικερδή τμήματα της ιρλανδικής αγοράς. Τι θα απογίνει, όμως, η υποχρέωση περί κοινωφελών υπηρεσιών; Ποιος θα παραδίδει την αλληλογραφία στα άτομα που ζουν μόνα τους στις απομακρυσμένες περιοχές της βορειοδυτικής ή της νοτιοδυτικής Δημοκρατίας της Ιρλανδίας;
<P>
Η ιρλανδική κυβέρνηση εξέφρασε πρόσφατα την αντίθεσή της στο μέτρο, έχοντας τηρήσει σιγή ιχθύος από τότε που η Επιτροπή άρχισε να θίγει το θέμα το 2000. Επικροτώ αυτήν τη μεταστροφή και ελπίζω ότι θα μπορέσει να παρεμποδίσει το μέτρο. Πρέπει να υπάρχει κοινή λογική, όταν εξετάζουμε το θέμα των κοινωφελών υπηρεσιών, όπως είναι οι ταχυδρομικές υπηρεσίες. 
<SPEAKER ID="293" LANGUAGE="EN" NAME="Bolkestein," AFFILIATION="Επιτροπή">
<P>
    Η Επιτροπή ελπίζει ότι το Κοινοβούλιο θα στηρίξει την πρότασή της και είναι πρόθυμη να λάβει υπόψη ορισμένες σημαντικές τροπολογίες που προτάθηκαν από βουλευτές. Η θέση της Επιτροπής όσον αφορά τις τροπολογίες είναι η εξής: η Επιτροπή θεωρεί ότι οποιαδήποτε μελέτη του ταχυδρομικού τομέα και, ιδιαίτερα, οι μελέτες που εκπονήθηκαν στο πλαίσιο της οδηγίας 97/67/ΕΚ πρέπει να συνυπολογίζουν τον αντίκτυπο της εφαρμογής του ΦΠΑ στον τομέα. Η Επιτροπή αναλαμβάνει να συνυπολογίσει το πνεύμα της τροπολογίας αριθ. 5.
<P>
Ενόψει ενός ενδεχόμενου συμβιβασμού με το Κοινοβούλιο, και όσον αφορά τις τροπολογίες αριθ. 4 και 11, η Επιτροπή μπορεί να δεχτεί μια καθυστέρηση, έως την 1η Ιανουαρίου 2007, στη θέση σε ισχύ της οδηγίας, ώστε οι φορείς να έχουν αρκετό χρόνο στη διάθεσή τους για να προσαρμόσουν τα συστήματά τους.
<P>
Ενόψει ενός ενδεχόμενου συμβιβασμού με το Κοινοβούλιο, το οποίο τονίζει την ανάγκη προστασίας των καταναλωτών από αυξήσεις στις τιμές των συνήθων ταχυδρομικών υπηρεσιών, και όσον αφορά τις τροπολογίες αριθ. 6, 9 και 10, η Επιτροπή θα μπορούσε να συμφωνήσει με τη διεύρυνση του προτεινόμενου φάσματος ταχυδρομικών υπηρεσιών που μπορεί να είναι επιλέξιμες για μειωμένο συντελεστή, ώστε το φάσμα αυτό να συμπεριλάβει συνήθεις ταχυδρομικές υπηρεσίες που αφορούν αποστολές ανώτατου βάρους 10 κιλών.
<P>
Όσον αφορά τις τροπολογίες αριθ. 1 και 7, τα πρόσφατα γεγονότα έδειξαν για άλλη μια φορά την ιδιαίτερη προτίμηση των κρατών μελών στην προαιρετική φύση των μειωμένων συντελεστών, και, επομένως, η Επιτροπή δεν μπορεί να αναλάβει να τροποποιήσει αναλόγως την πρότασή της. Ωστόσο, οι εν λόγω τροπολογίες δείχνουν αναμφίβολα ότι το Κοινοβούλιο θεωρεί υψίστης σημασίας τη σταθερότητα των τιμών των ταχυδρομικών υπηρεσιών και στέλνει, ασφαλώς, ένα πολιτικό μήνυμα στα κράτη μέλη να αξιοποιήσουν τη δυνατότητα επιλογής που τους παρέχει η πρόταση.
<P>
Όσον αφορά τις τροπολογίες αριθ. 3 και 8, η Επιτροπή θεωρεί τους μειωμένους συντελεστές κάτω του 5% ως προσωρινά μέτρα, τα οποία δεν πρέπει να ισχύσουν για τις νέες κατηγορίες αγαθών ή υπηρεσιών.
<P>
Όσον αφορά την τροπολογία αριθ. 2, η οποία στηρίζει μηχανισμούς επιστροφής για τις φιλανθρωπικές οργανώσεις, η Επιτροπή θα ήθελε να επαναλάβει ότι κανένα σημείο της έκτης οδηγίας δεν εμποδίζει τα κράτη μέλη να θεσπίσουν τέτοιους μηχανισμούς εκτός συστήματος ΦΠΑ. Ωστόσο, δεν είναι σωστό, ούτε συνάδει με την αρχή της επικουρικότητας, να τροποποιήσει η Επιτροπή την πρότασή της έτσι ώστε να υποδεικνύει στα κράτη μέλη πώς πρέπει να αξιοποιούν τα φορολογικά τους έσοδα.
<P>
Τέλος, όσον αφορά την τροπολογία αριθ. 13, η Επιτροπή θεωρεί ότι το θέμα των γραμματοσήμων που προορίζονται για φιλοτελικούς σκοπούς δεν διαφέρει από τα ήδη υφιστάμενα. Βάσει της ισχύουσας νομοθεσίας, τα γραμματόσημα εξαιρούνται μόνο όταν πωλούνται στην ονομαστική τους αξία. Σε όλες τις άλλες περιπτώσεις, υπόκεινται σε φορολογία. Εφόσον αυτή η διαφορετική φορολογική ευθύνη δεν δημιουργεί προβλήματα σήμερα, δεν αναμένεται να δημιουργήσει προβλήματα όταν εγκριθεί η πρόταση. 
<SPEAKER ID="294" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί αύριο στις 12.00. 
<SPEAKER ID="295" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A5-0115/2004) της κ. Quisthoudt-Rowohl, εξ ονόματος της Επιτροπής Βιομηχανίας, Εξωτερικού Εμπορίου, Έρευνας και Ενέργειας, σχετικά με την πρόταση κανονισμού του Συμβουλίου που αφορά τη σύναψη της συμφωνίας επιστημονικής και τεχνικής συνεργασίας μεταξύ της Ευρωπαϊκής Κοινότητας και του κράτους του Ισραήλ. 
<SPEAKER ID="296" LANGUAGE="EN" NAME="Bolkestein," AFFILIATION="Επιτροπή">
<P>
    Κύριε Πρόεδρε, είμαι ευγνώμων για την ευκαιρία που μου δίνεται να συζητήσω με το Κοινοβούλιο για το θέμα της επιστημονικής και τεχνικής συνεργασίας ανάμεσα στο Ισραήλ και την Ευρωπαϊκή Κοινότητα. Θα ήθελα καταρχάς να ευχαριστήσω την εισηγήτρια κ. Quisthoudt-Rowohl και τα μέλη της Επιτροπής Βιομηχανίας, Εξωτερικού Εμπορίου, Έρευνας και Ενέργειας για το έργο και το διαρκές ενδιαφέρον τους για θέματα που άπτονται της επιστήμης και της έρευνας.
<P>
Η επιστημονική συνεργασία με το Ισραήλ έχει ήδη οδηγήσει σε πολυάριθμα κοινά σχέδια στον τομέα της έρευνας και της τεχνολογικής ανάπτυξης. Στο πλαίσιο του πέμπτου προγράμματος πλαισίου, 623 σχέδια ανελήφθησαν από ευρωπαϊκές ερευνητικές ομάδες σε συνεργασία με ισραηλινές ομάδες, οι οποίες συντόνισαν 149 από αυτά τα σχέδια. Οι δημόσιοι και ιδιωτικοί εταίροι που συμμετέχουν σε αυτήν τη συνεργασία έχουν τονίσει την αξία της και τα οφέλη που απορρέουν από αυτήν. Αυτό τονίστηκε κατά την αξιολόγηση του αντικτύπου της συμφωνίας για τη συμμετοχή του Ισραήλ στο πέμπτο πρόγραμμα πλαίσιο.
<P>
Θα ήθελα επίσης να τονίσω την αξία αυτού του είδους συμφωνίας για την ανάπτυξη της ευρωμεσογειακής περιφερειακής επιστημονικής συνεργασίας. Για παράδειγμα, στο σχέδιο Hortimed, το Ισραήλ και γειτονικές χώρες, όπως η Αίγυπτος, τα παλαιστινιακά εδάφη, η Κύπρος και η Ελλάδα, συμμετέχουν στην αναζήτηση οικονομικών και βιώσιμων λύσεων για τη χρήση ύδατος στην αρδευόμενη φυτοκομία, ιδιαίτερα με την ανακύκλωση και τον καθαρισμό του ύδατος.
<SPEAKER ID="297" LANGUAGE="DE" NAME="Quisthoudt-Rowohl (PPE-DE )," AFFILIATION="εισηγήτρια">
<P>
   . – Κύριε Πρόεδρε, κύριε Επίτροπε, στις 20 Νοεμβρίου 1995 υπογράφηκε μια ευρωμεσογειακή συμφωνία συνεργασίας μεταξύ της Ευρωπαϊκής Ένωσης και του Ισραήλ, μέσω της οποίας το Ισραήλ συνδέθηκε με την ΕΕ στους τομείς της διακίνησης εμπορευμάτων και υπηρεσιών, της ελευθερίας εγκατάστασης, της κίνησης κεφαλαίων, καθώς και της οικονομικής και πολιτιστικής συνεργασίας και με την οποία θεσμοθετήθηκε ένας τακτικός πολιτικός διάλογος με το Ισραήλ. Η ΕΕ διατηρεί ιδιαίτερες σχέσεις με την Αυτόνομη Παλαιστινιακή Αρχή και αποτελεί έναν από τους εταίρους στην ειρηνευτική διαδικασία στην Εγγύς Ανατολή. Ανέφερα επομένως τα δύο στοιχεία που είναι καθοριστικά για την εξέταση αυτής της συμφωνίας.
<P>
Η Ευρωπαϊκή Ένωση και το Ισραήλ συνεργάζονται ήδη από το 1975 στον τομέα της έρευνας και της ανάπτυξης. Το 1983 άρχισε η κοινή χρηματοδότηση των ερευνητικών σχεδίων και, όπως είπε ήδη ο Επίτροπος Bolkestein, το Ισραήλ συμμετείχε πλήρως στο 5ο πρόγραμμα πλαίσιο· ήμουν εισηγήτρια γι’ αυτή τη σύνδεση τότε.
<P>
Οι συμφωνίες αυτές εξέφραζαν και εκφράζουν την αναγνώριση του γεγονότος ότι η έρευνα του απερχόμενου 20ού αιώνα έχει διεθνή χαρακτήρα και πως συχνά ο περιορισμός στην περιοχή της ΕΕ δεν είναι προς όφελος της έρευνας. Στο Ισραήλ υπάρχει ένα ιδιαίτερα καινοτόμο ερευνητικό κλίμα και δαπανώνται για την έρευνα –σε σχέση με το ακαθάριστο εγχώριο προϊόν της χώρας– όλο και περισσότερα χρήματα από την ΕΕ, ενώ κατέχει κορυφαία θέση σε ό,τι αφορά τον αριθμό των επιστημονικών δημοσιευμάτων κατά κεφαλή. Δεν προτίθεμαι να επαναλάβω αριθμούς που έχουν ήδη αναφερθεί.
<P>
Και οι δυο πλευρές επωφελούνται από τη συνεργασία, στο πλαίσιο του 5ου προγράμματος πλαισίου: το Ισραήλ αποκτά πρόσβαση σε ένα εκτενέστερο δίκτυο ερευνητικών ιδρυμάτων, ενώ η ΕΕ αποκτά πρόσβαση στο καινοτόμο δυναμικό του Ισραήλ. Το πόσο επιτυχημένη είναι αυτή η συνεργασία καταδεικνύεται από τον μεγάλο αριθμό των σχεδίων που έχουν υποστηριχθεί. Μερικά σχέδια δεν έχουν μόνο εταίρους από το Ισραήλ, αλλά και από ολόκληρη την περιοχή της Μεσογείου. Ο βιολογικός καθαρισμός λυμάτων έχει ήδη αναφερθεί· υπάρχουν επίσης ιδρύματα από τις περιοχές που βρίσκονται υπό την Αυτόνομη Παλαιστινιακή Αρχή που συμμετέχουν επιτυχώς στο ερευνητικό μας πρόγραμμα. Επιτρέψτε μου να επωφεληθώ αυτής της ευκαιρίας για να επαναλάβω, προς χάριν ορισμένων από το Σώμα, ότι η έκθεση αυτή δεν εξετάζει το ενδεχόμενο ερευνητικής συνεργασίας στον τομέα της στρατιωτικής έρευνας ή υπό την αιγίδα της Ευρατόμ.
<P>
Όπως άλλωστε και στις δυο προηγούμενες συμφωνίες, η συμμετοχή του Ισραήλ στο 6ο ερευνητικό πρόγραμμα πλαίσιο προβλέπεται και στη χρηματοδότηση σε αναλογία με το ακαθάριστο εγχώριο προϊόν του. Συμμετέχει στο πρόγραμμα ως εταίρος με τα ίδια δικαιώματα και υποχρεώσεις που έχουν τα κράτη μέλη της ΕΕ: εξαίρεση αποτελεί μόνο το γεγονός πως συμμετέχει στην Επιτροπή Επιστημονικής και Τεχνικής Έρευνας (CREST) μόνο ως παρατηρητής.
<P>
Από την άποψη της ερευνητικής πολιτικής, τίποτα δεν αντιτίθεται στην ανανέωση της συμφωνίας. Και για να μην παρεξηγηθεί αυτή η δήλωση, επιτρέψτε μου να παραθέσω από μια επιστολή που μου απέστειλε ο ισραηλινός πρέσβης, Oded Eran, στην οποία αναφέρονται τα εξής: “Όπως επισημάνατε, η γενική κατάσταση στη Μέση Ανατολή και συγκεκριμένα μεταξύ του Ισραήλ και της Παλαιστινιακής Αρχής απέχει αυτή τη στιγμή μακράν από την ιδανική. Η ειρηνευτική διαδικασία για ολόκληρη τη Μέση Ανατολή περνάει μια κρίσιμη δοκιμασία.” Ως εκ τούτου, συμμερίζομαι τα αισθήματα εκείνων που κατέθεσαν τις τροπολογίες, οι οποίοι αντιτίθενται σε αυτό και πιστεύουν ότι πρέπει να “παγώσουμε” κάθε μορφή συνεργασίας με το Ισραήλ μέχρι να επικρατήσει η ειρήνη στην περιοχή αυτή, από την οποία δυστυχώς λείπει τόσο πολύ. Πρέπει να πω, ωστόσο, ότι πιστεύω ακράδαντα ότι το κλείσιμο της πόρτας θα εμποδίσει την περαιτέρω συνεργασία. Ας είμαστε προετοιμασμένοι για τη διεξαγωγή ειλικρινών συζητήσεων με όλες τις πλευρές, διότι αυτός είναι ο μόνος τρόπος με τον οποίο θα μπορέσουμε να επηρεάσουμε την ειρηνευτική διαδικασία.
<SPEAKER ID="298" LANGUAGE="EN" NAME="McNally (PSE )." AFFILIATION="">
<SPEAKER ID="299" LANGUAGE="EN" NAME="Ahern, Nuala (Verts/ALE )." AFFILIATION="">
<P>
    Κύριε Πρόεδρε, το 2002 το Κοινοβούλιο ενέκρινε ψήφισμα κατά της επιστημονικής και τεχνικής συνεργασίας με το Ισραήλ λόγω της βίαιης και αποτρόπαιης κατάστασης που επικρατούσε τότε στη Μέση Ανατολή. Έκτοτε, δεν έχει αλλάξει τίποτα, ή, τουλάχιστον, έχουν αλλάξει ελάχιστα πράγματα. Πράγματι, πρόσφατη αντιπροσωπεία του Κοινοβουλίου, η οποία εξέτασε τον αντίκτυπο του λεγόμενου τείχους ή φράκτη ασφαλείας, ανέφερε αποτρόπαια πράγματα. Πιστεύω ότι η αποδοχή της συμφωνίας θα αποτελούσε ένδειξη ομαλότητας και πνεύματος συνεργασίας, και, όπως ανέφερε η συνάδελφός μου κ. McNally, δεν πρόκειται για μια φυσιολογική χώρα, η κατάσταση δεν είναι φυσιολογική, και δεν πρέπει να την στηρίξουμε.
<SPEAKER ID="300" LANGUAGE="ES" NAME="Menéndez del Valle (PSE )." AFFILIATION="">
<SPEAKER ID="301" LANGUAGE="DE" NAME="Mann, Erika (PSE )." AFFILIATION="">
<P>
   – Κύριε Πρόεδρε, νομίζω ότι η κ. Quisthoudt-Rowohl και η συνάδελφός μου κ. McNally έκαναν αμφότερες πολύ καλή δουλειά εξηγώντας μας τις αποκλίνουσες θέσεις τους.
<SPEAKER ID="302" LANGUAGE="EN" NAME="Bolkestein," AFFILIATION="Επιτροπή">
<P>
    Κύριε Πρόεδρε, δεν τέθηκαν ερωτήματα στην Επιτροπή, και δεν έχω να προσθέσω κάτι στη συζήτηση. Εξ ονόματος του συναδέλφου μου κ. Busquin, θα ήθελα απλώς να ευχαριστήσω την εισηγήτρια και τους άλλους βουλευτές που συμμετείχαν στη συζήτηση. Έχω την εντύπωση ότι η πλειοψηφία των βουλευτών θα στηρίξει την πρόταση, κάτι για το οποίο –και πάλι εξ ονόματος του συναδέλφου μου κ. Busquin– θα ήθελα να εκφράσω την ευγνωμοσύνη μου. 
<SPEAKER ID="303" LANGUAGE="" NAME="Πρόεδρος." AFFILIATION="ΓΡΑΠΤΗ ΔΗΛΩΣΗ (ΑΡΘΡΟ 120)">
<P>
Η ψηφοφορία θα διεξαχθεί αύριο στις 12.00.
<SPEAKER ID="304" LANGUAGE="FR" NAME="Boumediene-Thiery (Verts/ALE )," AFFILIATION="γραπτώς.">
<P>
Με τον τρόπο αυτόν αποποιούμαστε την πολιτική διάσταση των ανθρωπίνων δικαιωμάτων, όπως διατυπώνονται στο άρθρο 2 της ευρωμεσογειακής συμφωνίας, και αντιβαίνουμε στη διαδικασία της Βαρκελώνης, η οποία βασίζεται στην τήρηση των θεμελιωδών δικαιωμάτων.
<SPEAKER ID="305" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη σύσταση για τη δεύτερη ανάγνωση (A5-0124/2004) της Επιτροπής Βιομηχανίας, Εξωτερικού Εμπορίου, Έρευνας και Ενέργειας, σχετικά με την κοινή θέση του Συμβουλίου ενόψει της έκδοσης απόφασης του Ευρωπαϊκού Κοινοβουλίου και του Συμβουλίου που αφορά τη διαλειτουργική παροχή πανευρωπαϊκών υπηρεσιών ηλεκτρονικής διακυβέρνησης στις δημόσιες διοικήσεις, τις επιχειρήσεις και τους πολίτες (IDABC) (εισηγήτρια: η κ. Read). 
<SPEAKER ID="306" LANGUAGE="EN" NAME="Read (PSE )," AFFILIATION="εισηγήτρια">
<P>
    Κύριε Πρόεδρε, είμαι ευτυχής που παρουσιάζω, εξ ονόματος της Επιτροπής Βιομηχανίας, Εξωτερικού Εμπορίου, Έρευνας και Ενέργειας, την εν λόγω έκθεση σχετικά με την IDABC. Υπήρξα εισηγήτρια σε διάφορες προηγούμενες περιστάσεις και είχα τη χαρά να δω το πρόγραμμα IDABC να αναπτύσσεται.
<P>
Έχουμε δει βελτιώσεις στην αποτελεσματικότητα της διασυνοριακής συνεργασίας μεταξύ δημοσίων διοικήσεων, και αυτό που προτείνεται τώρα είναι η επέκτασή της στις επιχειρήσεις και τους πολίτες. Το περιοδικό που εκδίδει η Επιτροπή για την IDABC αναφέρει συχνά τη μέθοδο της IDABC, και είναι σημαντικό να τονίσω ότι η μέθοδος της IDABC σχετίζεται με την ηλεκτρονική μεθοδολογία: δεν εξετάζει μόνο τα σχέδια, αλλά και τον τρόπο με τον οποίο αναπτύσσονται. Η IDABC είναι το μέσο για να επιτευχθεί ο εξής στόχος: διαδραστικές υπηρεσίες διακυβέρνησης σε πανευρωπαϊκό επίπεδο, και είναι απόλυτα λογικό να θέλουμε τώρα να την επεκτείνουμε στις επιχειρήσεις και τους πολίτες.
<P>
Έχω καταθέσει μόνο τρεις τροπολογίες μετά από συζητήσεις με την Επιτροπή. Πρόκειται για τροπολογίες τεχνικής φύσης, οι οποίες θα αποσαφηνίσουν νομικά το πρωτότυπο κείμενο. Θα εξηγήσω εν συντομία γιατί αυτό είναι τόσο σημαντικό: θα προσδώσει αξία στην ποιότητα των υπηρεσιών, θα ενθαρρύνει τους πολίτες να είναι καλύτερα ενημερωμένοι, όταν επιδοκιμάζουν ή αποδοκιμάζουν αυτές τις υπηρεσίες, και σχετίζεται με οικονομίες κλίμακας και τη χρήση κοινών υπηρεσιών. Είναι αλήθεια ότι η IDABC είναι η κινητήρια δύναμη του εκσυγχρονισμού των κοινωφελών υπηρεσιών και προσφέρει –και θα συνεχίσει να προσφέρει– τη συμβολή της στην ηλεκτρονική διακυβέρνηση στις υποψήφιες χώρες.
<P>
Επίσης, είναι σημαντικό το γεγονός ότι ένα από τα επιτεύγματα της IDABC είναι ότι μπορεί να δώσει στους πολίτες πρακτικά, εύστοχα παραδείγματα του τρόπου με τον οποίο η Ευρωπαϊκή Ένωση, η Επιτροπή, το Κοινοβούλιο και το Συμβούλιο συνεργάστηκαν για να προσφέρουν στους πολίτες των κρατών μελών τα οφέλη της Ευρωπαϊκής Ένωσης.
<P>
Θα ήθελα να επικροτήσω την έκθεση. Ευχαριστώ ιδιαίτερα τους συναδέλφους μου στην Επιτροπή οι οποίοι συνεχίζουν να εργάζονται σκληρά και αποτελεσματικά για το θέμα αυτό. Ευχαριστώ επίσης την Προεδρία του Συμβουλίου, η οποία καθυστέρησε σχετικά, αλλά το έπραξε γιατί ήθελε να καταθέσει εποικοδομητικές και προοδευτικές τροπολογίες, αντλώντας από τη δική της εμπειρία από την υλοποίηση της IDABC σε επίπεδο κρατών μελών. 
<SPEAKER ID="307" LANGUAGE="EN" NAME="Bolkestein," AFFILIATION="Επιτροπή">
<P>
    Κύριε Πρόεδρε, η Επιτροπή θα ήθελε να ευχαριστήσει την εισηγήτρια κ. Read για τη θερμή στήριξη, την εντιμότητα και το πνεύμα συνεργασίας που επέδειξε. Ο συνάδελφός μου κ. Liikanen μου ζήτησε να μεταφέρω στην κ. Read τις θερμές του ευχαριστίες για την άριστη συνεργασία και να δηλώσω ότι είναι ευτυχής που συνεργάζεται μαζί της τα τελευταία χρόνια.
<P>
Η Επιτροπή θα ήθελε επίσης να ευχαριστήσει την Επιτροπή Βιομηχανίας, Εξωτερικού Εμπορίου, Έρευνας και Ενέργειας και την Ολομέλεια του Ευρωπαϊκού Κοινοβουλίου για τη στήριξη και την ευελιξία τους, η οποία σχεδόν διασφάλισε ικανοποιητική λύση σε πρώτη ανάγνωση. Η Επιτροπή διαπιστώνει με ιδιαίτερη χαρά ότι τόσο το Ευρωπαϊκό Κοινοβούλιο όσο και το Συμβούλιο έχουν ιδιαίτερα ευνοϊκή στάση απέναντι στο πρόγραμμα IDABC.
<P>
Στις 18 Νοεμβρίου 2003, το Ευρωπαϊκό Κοινοβούλιο στήριξε πλήρως το πρόγραμμα σε πρώτη ανάγνωση, παρέχοντας γνωμοδότηση με πέντε τροπολογίες. Η Επιτροπή τροποποίησε ανάλογα την αρχική της πρόταση, και η κοινή θέση του Συμβουλίου ενσωματώνει σχεδόν αυτολεξεί τις τροπολογίες που πρότεινε το Κοινοβούλιο.
<P>
Η Επιτροπή, όπως και το Συμβούλιο, στηρίζει πλήρως τις τρεις τροπολογίες που προτείνουν η εισηγήτρια και η Επιτροπή Βιομηχανίας σε δεύτερη ανάγνωση και ελπίζει σε ένα ευνοϊκό αποτέλεσμα της αυριανής ψηφοφορίας στο Κοινοβούλιο. Αυτό θα δώσει τη δυνατότητα άμεσης έγκρισης από το Συμβούλιο. Επίσης, θα δώσει στην Επιτροπή τη δυνατότητα να προετοιμάσει προσεκτικά, μέσα στο 2004, τη μετάβαση από το τωρινό πρόγραμμα IDA στο νέο πρόγραμμα IDABC.
<P>
Εν κατακλείδι, η Επιτροπή μπορεί να δεχτεί τις τροπολογίες αριθ. 1 έως 3. 
<SPEAKER ID="308" LANGUAGE="" NAME="Πρόεδρος." AFFILIATION="(Η συνεδρίαση λήγει στις 23.05)">
<P>
   Εξ ονόματος του Κοινοβουλίου, θα ήθελα να εκφράσω τις ευχαριστίες μας για όλο το έργο που επιτελεί η κ. Read για το εν λόγω θέμα αλλά και για συναφή θέματα εδώ και 15 χρόνια.
<P>
Η ψηφοφορία θα διεξαχθεί αύριο στις 12.00.
<P>
(1) 
<SPEAKER ID="309" LANGUAGE="" NAME="" AFFILIATION="Ημερήσια διάταξη της επόμενης συνεδρίασης:"/>

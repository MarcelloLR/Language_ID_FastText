<CHAPTER ID="020">
Καταπολέμηση της φυματίωσης (συζήτηση)
<SPEAKER ID="292" NAME="Πρόεδρος">
" ημερήσια διάταξη προβλέπει τη δήλωση της Επιτροπής σχετικά με την καταπολέμηση της φυματίωσης.
<SPEAKER ID="293" NAME="John Dalli">
Μέλος της Επιτροπής. - (EN) Κύριε Πρόεδρε, χαιρετίζω αυτήν την ευκαιρία στο πλαίσιο της Παγκόσμιας "μέρας κατά της Φυματίωσης για να υπογραμμίσω τη δέσμευση της Επιτροπής όσον αφορά την αντιμετώπιση των προκλήσεων που οφείλονται στην εν λόγω ασθένεια.
<P>
Είχαμε πιστέψει ότι οι επιτυχίες μας τις προηγούμενες δεκαετίες είχαν εξαλείψει τον κίνδυνο που σχετίζεται με αυτό το σοβαρό ζήτημα για τη δημόσια υγεία. Ωστόσο, για πολύ μεγάλο διάστημα, εσφαλμένα δεν ήμασταν σε επιφυλακή για τη φυματίωση. Το 2008, το Ευρωπαϊκό Κέντρο Πρόληψης και Ελέγχου Νόσων ανέφερε περίπου 83.000 περιπτώσεις και σχεδόν 6.000 θανάτους λόγω φυματίωσης στην Ευρωπαϊκή Ένωση και τις χώρες ΕΖΕΣ. Αυτό σημαίνει περίπου 16 θανάτους την ημέρα. Αυτό είναι απλώς απαράδεκτο και απαιτεί δράση από όλους τους εμπλεκομένους τομείς και φορείς. Είναι απαράδεκτο, διότι η φυματίωση είναι μία αποτρέψιμη και ιάσιμη ασθένεια, η οποία δεν πρέπει να έχει τέτοιου είδους τραγικές συνέπειες.
<P>
" φυματίωση αποτελεί διατομεακό ζήτημα και συνδέεται με πολλές από τις προκλήσεις για τη δημόσια υγεία που αντιμετωπίζουμε στην Ευρωπαϊκή Ένωση, συμπεριλαμβανομένης της διάδοσης της αντιμικροβιακής αντίστασης, της έλλειψης νέων αποτελεσματικών εργαλείων διάγνωσης και θεραπείας της φυματίωσης, της απότομης αύξησης της ταυτόχρονης μόλυνσης, όπως από HIV, και των ανισοτήτων, δεδομένου ότι η φυματίωση πλήττει δυσανάλογα τις πλέον ευάλωτες ομάδες.
<P>
" Επιτροπή έχει ξεκινήσει ορισμένες πρωτοβουλίες τα τελευταία χρόνια, για να ενισχύσει τις ικανότητες αντιμετώπισης της φυματίωσης. Το 2000, η φυματίωση συμπεριλαμβανόταν στον κατάλογο ασθενειών προτεραιότητας υπό παρακολούθηση σε όλη την ΕΕ. Σε αυτό το πλαίσιο, η Επιτροπή υποστήριξε ορισμένα έργα τα οποία έχουν συνδράμει στον συντονισμό της παρακολούθησης της φυματίωσης στις 53 χώρες της ευρωπαϊκής περιοχής της ΠΟΥ. Αυτό βελτίωσε την ανταλλαγή γνώσεων και την παρακολούθηση της επιδημιολογικής κατάστασης. Επιπλέον, μέσω των προγραμμάτων πλαισίων για την έρευνα, η Επιτροπή υποστηρίζει την ανάπτυξη νέων θεραπειών, εμβολίων, φαρμάκων και διαγνωστικών εργαλείων κατά της φυματίωσης. Από το 2002, περισσότερα από 124 εκατομμύρια ευρώ έχουν διατεθεί για αυτές τις προσπάθειες. Όμως, καθώς η φυματίωση δεν περιορίζεται από σύνορα, πρέπει να στηρίξουμε χώρες εκτός της Ευρωπαϊκής Ένωσης.
<P>
" Επιτροπή στηρίζει τις αναπτυσσόμενες χώρες όσον αφορά τα προγράμματα ελέγχου φυματίωσης που έχουν, μέσω του ευρωπαϊκού προγράμματος δράσης για την καταπολέμηση του HIV/AIDS, της ελονοσίας και της φυματίωσης, στο πλαίσιο της εξωτερικής δράσης (2007-2011). Κύρια δίοδος χρηματοδότησης της εν λόγω στήριξης είναι το Παγκόσμιο Ταμείο για την Καταπολέμηση του Aids, της Φυματίωσης και της Ελονοσίας, στο οποίο η Επιτροπή έχει συνεισφέρει 870 εκατομμύρια ευρώ από το 2002, με ετήσια εισφορά που ανέρχεται σε 100 εκατομμύρια ευρώ από το 2008. Επιπλέον, υποστηρίζει κλινικές δοκιμές και ανάπτυξη ικανοτήτων στην υποσαχάρια Αφρική μέσω της Σύμπραξης Ευρωπαϊκών και Αναπτυσσομένων Χωρών για τις Κλινικές Δοκιμές (European and Developing Countries Clinical Trials Partnership - EDCTP). Τέλος, η δημιουργία του Ευρωπαϊκού Κέντρου Πρόληψης και Ελέγχου Νόσων μάς επέτρεψε να θέσουμε τις προσπάθειές μας κατά της φυματίωσης σε νέο επίπεδο.
<P>
Τον Μάρτιο του 2007, κατόπιν αιτήματος της Επιτροπής, το Κέντρο ανέπτυξε σχέδιο δράσης για την καταπολέμηση της φυματίωσης στην ΕΕ. Αυτό αντιμετωπίζει τις βασικές διατομεακές προκλήσεις που αντιμετωπίζουμε σήμερα όσον αφορά την πρόληψη και τον έλεγχο της φυματίωσης και την ενίσχυση της επιδημιολογικής παρακολούθησης: διασφάλιση για όλους άμεσης και ποιοτικής φροντίδας για φυματίωση, ανάπτυξη νέων εργαλείων διάγνωσης και θεραπείας, μείωση της επιβάρυνσης ταυτόχρονης μόλυνσης από φυματίωση και HIV και αντιμετώπιση του κινδύνου της πολυανθεκτικότητας.
<P>
Ωστόσο, η Επιτροπή δεν μπορεί να επιτύχει σε αυτήν την πρόκληση μόνη της. " συμβολή της κοινωνίας των πολιτών για προσέγγιση των πλέον ευάλωτων και η δέσμευση των κρατών μελών είναι βασικά στοιχεία για την επίτευξη του στόχου μας που είναι η στήριξη της καταπολέμησης της εν λόγω ασθένειας σε παγκόσμιο επίπεδο.
<SPEAKER ID="294" NAME="Elena Oana Antonescu" LANGUAGE="RO">
"Αιτία θανάτου την εποχή των αντιβιοτικών" χαρακτήρισε μία ομάδα ερευνητών τη φυματίωση, όρος που πολλοί από εμάς πιστεύαμε ότι είχε χαθεί από το καθημερινό λεξιλόγιο, αλλά και ασθένεια η οποία εξακολουθεί να θανατώνει τεράστιο αριθμό ατόμων.
<P>
" φυματίωση είναι η έβδομη συχνότερη αιτία θανάτου στον κόσμο. Δυστυχώς, την τρέχουσα κατάσταση επιδεινώνει η αύξηση του αριθμού περιπτώσεων που περιλαμβάνουν ανθεκτικό στέλεχος της φυματίωσης στην συνήθη φαρμακευτική θεραπεία.
<P>
Σε παγκόσμιο επίπεδο, καταγράφηκαν 9,4 εκατομμύρια νέες περιπτώσεις φυματίωσης το 2008 και 1,8 εκατομμύρια θάνατοι. Ένα άτομο μολύνεται από φυματίωση κάπου στον κόσμο κάθε δευτερόλεπτο.
<P>
Πρέπει να ακούσουμε να ανακοινώνονται αυτά τα αριθμητικά στοιχεία με όσο το δυνατό μεγαλύτερη σαφήνεια σε ένα σημαντικό φόρουμ της Ευρωπαϊκής Ένωσης, προκειμένου να μπορέσουμε όλοι να συνειδητοποιήσουμε όσο περισσότερο μπορούμε ότι η εν λόγω ασθένεια εξακολουθεί να αποδεκατίζει τις κοινωνίες μας και να σκοτώνει μεγάλο αριθμό ευρωπαίων πολιτών.
<P>
Προέρχομαι από μία χώρα η οποία, δυστυχώς, συγκαταλέγεται μεταξύ των κυριότερων περιοχών της Ευρωπαϊκής Ένωσης όσον αφορά τις θλιβερές εκτιμήσεις περιπτώσεων φυματίωσης.
<P>
Παρότι μπορούμε να μιλήσουμε για ελαφρώς πτωτική τάση τα τελευταία χρόνια και αύξηση του ποσοστού ατόμων που θεραπεύτηκαν από φυματίωση ανθεκτική στα φάρμακα, τα απόλυτα αριθμητικά στοιχεία παραμένουν ανησυχητικά και αντανακλούν μία τραγική πραγματικότητα.
<P>
Πρέπει να δώσουμε μία συνεπή, ολοκληρωμένη μάχη, που θα βασίζεται στον καλύτερο δυνατό σχεδιασμό, προκειμένου να διατηρήσουμε υπό έλεγχο αυτήν τη μάστιγα. Πρέπει να συνεχίσουμε σε επίπεδο Ευρωπαϊκής Ένωσης το έργο που έχουμε επιτελέσει μέχρι σήμερα, ώστε να διασφαλισθεί ότι σε όλα τα κράτη μέλη βελτιώνουμε το επίπεδο ανίχνευσης ασθενειών, το επίπεδο πρόσβασης στην κατάλληλη θεραπεία, την ποιότητα παρακολούθησης της θεραπείας και την ποιότητα ιατρικής περίθαλψης που παρέχεται στους ασθενείς.
<P>
Πρέπει, επίσης, όλες οι κυβερνήσεις να συνειδητοποιήσουν τη σημασία αυτής της μάχης και να συνεργαστούν με τους κοινωνικούς εταίρους όσο πιο αποτελεσματικά γίνεται, προκειμένου να μειωθεί ο αριθμός των Ευρωπαίων που πάσχουν από την εν λόγω ασθένεια, από την οποία πιστεύαμε ότι είχαμε απαλλαγεί τους προηγούμενους αιώνες.
<P>
Πάνω από όλα, πρέπει να δώσουμε αυτήν τη μάχη από κοινού, ως οικογένεια, χωρίς να λαμβάνουμε υπόψη τις διαφορές μας, αλλά βοηθώντας ο ένας τον άλλον προκειμένου να ξεπεραστεί το εν λόγω πρόβλημα.
<P>
Σε τελική ανάλυση, είμαστε η Ευρωπαϊκή Ένωση και η δύναμή μας βρίσκεται στην ενότητα.
<SPEAKER ID="295" NAME="Asa Westlund">
εξ ονόματος της Ομάδας S&D. - (EN) Κύριε Πρόεδρε, στην εποχή μας κανένας δεν πρέπει να πεθαίνει από φυματίωση.
<P>
(SV) Αυτό δήλωσε ο Ban Ki Moon σήμερα, Παγκόσμια "μέρα κατά της Φυματίωσης.
<P>
Έχει δίκαιο, φυσικά. Ωστόσο, πάρα πολλοί άνθρωποι σε όλο τον κόσμο εξακολουθούν να πεθαίνουν σήμερα από φυματίωση, ιδίως οι νέοι και οι φτωχοί. Πρέπει, κατά συνέπεια, να αυξήσουμε τη βοήθειά μας προς το Παγκόσμιο Ταμείο, το οποίο είναι υπεύθυνο για πολύ μεγάλο μέρος του έργου καταπολέμησης της φυματίωσης, της ελονοσίας και του HIV στις φτωχότερες περιοχές του κόσμου.
<P>
Ωστόσο, όπως επεσήμανε η Επιτροπή, οι άνθρωποι στην Ευρώπη εξακολουθούν να πεθαίνουν από φυματίωση. Πρέπει να αυξήσουμε τη συνεργασία μας, ώστε να σταματήσει η διάδοση της πολυανθεκτικής φυματίωσης και να βρεθούν αποτελεσματικές θεραπείες, οι οποίες θα φθάσουν σε όλες τις ευάλωτες ομάδες της κοινωνίας.
<P>
Το Ευρωπαϊκό Κέντρο Πρόληψης και Ελέγχου Νόσων, που εδρεύει στη Solna της Σουηδίας, μπορεί να διαδραματίσει πολύ σημαντικό ρόλο εν προκειμένω, και είμαι ευτυχής που η Επιτροπή έθεσε ως προτεραιότητα την παρουσία της εδώ και τη διεξαγωγή της σημερινής συζήτησης σχετικά με αυτό το σημαντικό θέμα.
<SPEAKER ID="297" NAME="Charles Goerens" LANGUAGE="FR">
Κύριε Πρόεδρε, η πρόοδος της ιατρικής δεν έχει ακόμα υπερνικήσει τη φυματίωση. Κατά συνέπεια, εσφαλμένα θεωρείται ότι πρόκειται για ασθένεια που πλήττει μόνο τις φτωχές χώρες. Αυτό αποτελεί υποεκτίμηση του τρόπου με τον οποίο εξαπλώνεται, ειδικά στην κεντρική και ανατολική Ευρώπη.
<P>
Πράγματι, καμία χώρα δεν είναι ασφαλής από αυτήν τη φρικτή ασθένεια, η οποία υφίσταται εδώ και πολλές χιλιάδες χρόνια. Επιπλέον, τα πολυανθεκτικά στελέχη δεν δίνουν πολλές ελπίδες όσον αφορά τη λήξη της εν λόγω μάστιγας σύντομα. " ανάγκη να αγωνιστούμε σε πολλά μέτωπα μέσω της πρόληψης, της ιατρικής εποπτείας, της έρευνας και της διάδοσης μέτρων προφύλαξης και υγιεινής μάς ενθαρρύνει να δράσουμε με συντονισμένο και καθορισμένο τρόπο. Εν συντομία, πρέπει να μπορούμε ανά πάσα στιγμή να βασιστούμε στις καλύτερες δυνατές στρατηγικές σε αυτόν τον τομέα.
<P>
Σε ό,τι αφορά τη χρηματοδότηση των μέτρων, συνιστάται να γίνει διάκριση ανάμεσα σε δύο σενάρια. Καταρχάς, τα συστήματα κοινωνικής ασφάλισης των χωρών μας πρέπει, καταρχήν, να μπορούν να εγγυηθούν επαρκή ιατρική κάλυψη. Ωστόσο, οι ασθενείς στις αναπτυσσόμενες χώρες εξακολουθούν να στηρίζονται στην αλληλεγγύη, η οποία, από το 2002, έχει υλοποιηθεί με υποδειγματικό τρόπο στο πλαίσιο του Παγκόσμιου Ταμείου για την Καταπολέμηση του Aids, της Φυματίωσης και της Ελονοσίας.
<P>
Εάν πράγματι ο στόχος είναι να μειωθούν κατά το ήμισυ οι περιπτώσεις φυματίωσης μεταξύ του 2000 και του 2015, θα πρέπει να εγκριθεί ένα από τα τρία σενάρια που πρότεινε ο πρόεδρος του Παγκόσμιου Ταμείου, Michel Kazatchkine.
<P>
Θα ήθελα να ρωτήσω την Επιτροπή ποιο από τα τρία σενάρια χρησιμοποιεί ως βάση για την υποβολή προτάσεων στα κράτη μέλη σχετικά με τη μελλοντική χρηματοδότηση του Παγκόσμιου Ταμείου για την Καταπολέμηση του AIDS, της Φυματίωσης και της Ελονοσίας.
<SPEAKER ID="298" NAME="Maria Da Graca Carvalho" AFFILIATION="PPE">
(PT) " Παγκόσμια "μέρα κατά της Φυματίωσης, που λαμβάνει χώρα σήμερα, αποτελεί μία ευκαιρία για να απευθύνουμε έκκληση για την ενίσχυση του πολιτικού διαλόγου και της συμμετοχής των κυβερνήσεων και της κοινωνίας των πολιτών σε αυτόν τον σκοπό.
<P>
Ο αριθμός των κρουσμάτων φυματίωσης εντός της ΕΕ μειώνεται. Υπήρξε, επίσης, σημαντική μείωση στην Πορτογαλία, αλλά το ποσοστό συχνότητας εξακολουθεί να είναι υψηλότερο από τον μέσο όρο στην ΕΕ. " εν λόγω μείωση συνδέεται με την επιτυχία του εθνικού σχεδίου για την καταπολέμησης της φυματίωσης. Ωστόσο, σε ορισμένες χώρες διαπιστώθηκε πρόσφατα ότι η ασθένεια κάνει την επανεμφάνισή της.
<P>
Τα διάφορα σχέδια δράσης, που προώθησε η Ευρωπαϊκή Επιτροπή, αποτελούν βήματα προς τη σωστή κατεύθυνση. Θα ήθελα να επισημάνω την εταιρική σχέση ανάμεσα στην Ευρώπη και τις αναπτυσσόμενες χώρες όσον αφορά τη διεξαγωγή κλινικών δοκιμών. " υποστήριξη του προγράμματος πλαισίου για την έρευνα και την τεχνολογική ανάπτυξη είναι επίσης σημαντική στον τομέα των βιολογικών επιστημών. " ενίσχυση του ρόλου της κλινικής και της επιστημονικής έρευνας είναι ζωτικής σημασίας για την καταπολέμηση της φυματίωσης. Με τον τρόπο αυτόν καθίσταται σημαντικό μέσω της εργασίας να συνεχιστεί η ανακάλυψη νέων και καλύτερων μέσων καταπολέμησης της φυματίωσης, τα οποία προωθούν τις καινοτόμες διαγνωστικές τεχνολογίες μαζί με τα φάρμακα και τα εμβόλια.
<P>
Κατά συνέπεια, καλώ την Επιτροπή και τα κράτη μέλη να ενώσουν τις δυνάμεις τους και να δράσουν δυναμικά για την καταπολέμηση της φυματίωσης, προκειμένου να επιτευχθεί έλεγχος και εξάλειψη της εν λόγω ασθένειας.
<SPEAKER ID="299" NAME="Vilija Blinkevičiūt" AFFILIATION="S&amp;D">
(LT) Πρέπει να καταπολεμήσουμε τη φυματίωση, διότι κάθε χρόνο πολλοί άνθρωποι στον κόσμο πεθαίνουν από την εν λόγω ασθένεια και σχεδόν ένας στους τρεις ανθρώπους παγκοσμίως μολύνεται από αυτήν. Θα ήθελα να επιστήσω την προσοχή στο γεγονός ότι η φυματίωση είναι η πιο ευρέως διαδεδομένη μολυσματική ασθένεια στον κόσμο, η οποία συνδέεται στενά με κοινωνικά και οικονομικά προβλήματα, με άλλα λόγια, με τη φτώχεια, την ανεργία, τον αλκοολισμό, την τοξικομανία και το HIV/AIDS, καθώς και με την κατάσταση ανεπάρκειας των συστημάτων ιατρικής περίθαλψης των φτωχών χωρών και με τις καθυστερημένες διαγνώσεις. Προκειμένου να ξεπεραστούν οι εν λόγω παράγοντες που προκαλούν φυματίωση, η Ευρωπαϊκή Επιτροπή και τα κράτη μέλη της Ευρωπαϊκής Ένωσης πρέπει να αναλάβουν συγκεκριμένη και άμεση δράση με στόχο τη θέσπιση κοινών μέτρων για την καταπολέμηση αυτής της τρομερής ασθένειας, να διεξαγάγουν κοινό πολιτικό διάλογο για τη χρηματοδοτική στήριξη και να εγκρίνουν κοινό σχέδιο δράσης για την καταπολέμηση της ασθένειας.
<P>
Παρά το γεγονός ότι η φυματίωση περιλαμβάνεται στον κατάλογο ασθενειών προτεραιότητας, η καταπολέμηση της φυματίωσης εξακολουθεί να λαμβάνει ανεπαρκή χρηματοδότηση και, κατά συνέπεια, πρέπει να επανεξετάσουμε τους χρηματοδοτικούς πόρους της Ευρωπαϊκής Ένωσης για το εν λόγω πρόγραμμα δράσης. Σας καλώ, επίσης, να ενθαρρύνετε μεγαλύτερες επενδύσεις στην επιστημονική έρευνα για την καταπολέμηση της φυματίωσης.
<SPEAKER ID="300" NAME="Olga Sehnalova" AFFILIATION="S&amp;D">
(CS) Σήμερα είναι η Παγκόσμια "μέρα κατά της Φυματίωσης και μας δίνεται η ευκαιρία να αναφέρουμε ότι, παρά τις επιτυχίες που σημειώθηκαν μέχρι στιγμής στη μάχη κατά της εν λόγω ασθένειας, η φυματίωση παραμένει σοβαρό παγκόσμιο πρόβλημα. Περισσότερα από δύο εκατομμύρια άνθρωποι έχουν μολυνθεί από τον βάκιλο της φυματίωσης και ένας στους δέκα εξ αυτών ασθενεί.
<P>
" συχνότητα εμφάνισης της φυματίωσης και, ιδίως, τα ποικίλα επίπεδα θεραπείας και παρακολούθησης της ασθένειας συνδέονται με τις ποικίλες κοινωνικο-οικονομικές συνθήκες σε διαφορετικές περιοχές και, επίσης, σε διαφορετικές κοινωνικές ομάδες. " έγκαιρη διάγνωση της φυματίωσης και η θεραπεία σε βάθος και με πλήρη παρακολούθηση της ασθένειας, με άλλα λόγια, η θεραπεία που δεν διακόπτεται και που έχει επαρκή διάρκεια, αποτελούν τις βασικές προϋποθέσεις για μείωση του κινδύνου εκτεταμένης αντίστασης στη θεραπεία και ανάπτυξης πολυανθεκτικών μορφών φυματίωσης, η θεραπεία των οποίων είναι εξαιρετικά δαπανηρή και δύσκολο να χορηγηθεί σε πολλές χώρες. Παρόμοιας σημασίας είναι η προσαρμογή των συστημάτων υγείας και της καθημερινής πρακτικής, συμπεριλαμβανομένης της παρακολούθησης της ασθένειας σε ομάδες υψηλού κινδύνου και της παροχής ειδικευμένων εργαζομένων στον τομέα της υγείας και κατάλληλου εξοπλισμού.
<P>
Οι προβλέψεις του ΠΟΥ κάνουν λόγο για την ανάγκη διάθεσης 44,3 δισεκατομμυρίων δολαρίων σε εθνικό επίπεδο κατά τα επόμενα 10 έτη για την καταπολέμηση της φυματίωσης, ωστόσο μόλις μετά βίας θα είναι διαθέσιμοι οι μισοί από τους απαιτούμενους πόρους. Κατά συνέπεια, καθήκον της ΕΕ είναι να ενώσει τις δυνάμεις της με τον ΠΟΥ και τις μεμονωμένες χώρες, μαζί με τα εθνικά συστήματα υγείας τους, και να καταστήσει τον αγώνα κατά της φυματίωσης μία από τις προτεραιότητες της αναπτυξιακής βοήθειας προς τρίτες χώρες.
<SPEAKER ID="301" NAME="John Dalli" LANGUAGE="MT">
Άκουσα με μεγάλη ευχαρίστηση και ενδιαφέρον τις ομιλίες των αξιότιμων βουλευτών. Θα ήθελα να τους διαβεβαιώσω ότι η Επιτροπή λαμβάνει πολύ σοβαρά υπόψη την εν λόγω ασθένεια και δίνει, επίσης, ιδιαίτερη προσοχή σε ό,τι ειπώθηκε εδώ σήμερα. Είμαστε αποφασισμένοι να επιτύχουμε τους στόχους μας, προκειμένου να ελέγξουμε τη φυματίωση. Οι συζητήσεις αυτού του είδους έχουν ιδιαίτερη σημασία, προκειμένου να συγκεντρωθεί όλη η προσοχή και να εστιάσουμε στην εν λόγω ασθένεια. " συμβολή και η στήριξη του Κοινοβουλίου είναι ζωτικής σημασίας για την προαγωγή της προσπάθειάς μας για την καταπολέμηση της εν λόγω ασθένειας εντός της Ευρωπαϊκής Ένωσης, καθώς και σε άλλες χώρες.
<SPEAKER ID="302" NAME="Πρόεδρος">
" συζήτηση έληξε.
<P>
Γραπτές δηλώσεις (άρθρο 149 του Κανονισμού)
<SPEAKER ID="303" NAME="Nessa Childers  " AFFILIATION="S&amp;D">
γραπτώς. -(EN) Παρότι πολλοί αντιλαμβάνονται τη φυματίωση ως κάτι που ανήκει στο παρελθόν και την θεωρούν δεινό του 19ου αιώνα, εξακολουθεί να έχει σοβαρό αντίκτυπο άμεσα και έμμεσα στις ζωές εκατοντάδων χιλιάδων αγροτών σε ολόκληρη την ΕΕ κάθε χρόνο. Αν και η μορφή φυματίωσης που προσβάλλει τον άνθρωπο ελέγχεται στις περισσότερες χώρες της ΕΕ από τα μέσα του 20ου αιώνα, η ασθένεια εξακολουθεί να εξαπλώνεται επιθετικά στο ζωικό κεφάλαιο και πλήττει το 5% των κοπαδιών βοοειδών κάθε χρόνο στην εκλογική μου περιφέρεια, στην ανατολική Ιρλανδία.
<P>
Έλαβα πρόσφατα αλληλογραφία από έναν γαλακτοπαραγωγό στην κομητεία Westmeath, του οποίου το κοπάδι άριστων γαλακτοφόρων αγελάδων καταστράφηκε σχεδόν από τη στιγμή που ανακάλυψε για πρώτη φορά τη φυματίωση στο αγρόκτημά του πριν από λογότερο από έναν χρόνο. Ανακάλυψε την ασθένεια, η οποία μεταδίδεται μέσω των ασβών, την ημέρα που επρόκειτο να φύγει για διακοπές δύο εβδομάδων τον προηγούμενο Ιούνιο και έκτοτε έχει χάσει 64 από τα 82 ζώα του κοπαδιού του.
<P>
Μολονότι η φυματίωση στους ανθρώπους αντιμετωπίστηκε τα τελευταία χρόνια σωστά και πλήρως από την ΕΕ, κατά την κατάρτιση της μελλοντικής νομοθεσίας για τη φυματίωση, πρέπει να εξεταστεί σοβαρά η μορφή της ασθένειας που προσβάλλει τα βοοειδή, η οποία έχει ως αποτέλεσμα την απώλεια εισοδήματος εκατομμυρίων ευρώ κάθε χρόνο.

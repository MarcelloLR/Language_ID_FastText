<CHAPTER ID="006-09">
9. Βελτίωση της οικονομικής διακυβέρνησης και του πλαισίου σταθερότητας της Ένωσης, ειδικότερα στην ευρωζώνη (
<SPEAKER ID="155" NAME="Olle Schmidt" AFFILIATION="ALDE">
(EN) Κύριε Πρόεδρε, η ακόλουθη προφορική τροπολογία είναι σημαντική: "εκτιμώντας ότι, κατά το μέτρο του δυνατού, και τα 27 κράτη μέλη θα πρέπει να ακολουθούν στον μέγιστο βαθμό όλες τις προτάσεις οικονομικής διακυβέρνησης, αναγνωρίζοντας ότι, για τα κράτη μέλη που δεν ανήκουν στη ζώνη του ευρώ, αυτό εν μέρει θα αποτελεί εθελούσια διαδικασία".
<P>
Έχει γίνει δεκτή από την Ομάδα PPE, έχει γίνει δεκτή από την Ομάδα S&D, ενώ την χαρακτήρισε αποδεκτή ακόμα και ο κ. Επίτροπος. Ευελπιστώ ότι όλοι θα μπορέσετε να αποδεχθείτε την εν λόγω προφορική τροπολογία. Είναι σημαντική κατά την προσωπική μου άποψη, είναι σημαντική κατά τη γνώμη της Ομάδας ALDE, και είναι ιδιαίτερα σημαντική για τη χώρα μου, τη Σουηδία, εάν πρόκειται κάποτε στο μέλλον να προσχωρήσουμε στην ευρωζώνη.
<P>
(Το Σώμα εγκρίνει την προφορική τροπολογία)
<SPEAKER ID="157" NAME="Πρόεδρος">
" ψηφοφορία έληξε.
<P>
Λόγω της ιδιαίτερα μακράς ψηφοφορίας, και τούτο χάρη στο εξαιρετικό έργο που επιτελέσατε, θα ήθελα να παρακαλέσω όλους όσοι ζήτησαν να παρουσιάσουν αιτιολογήσεις ψήφου να τροποποιήσουν τις αιτιολογήσεις τους από προφορικές σε γραπτές ή να μεταθέσουν τις παρεμβάσεις τους στην αυριανή συνεδρίαση, καθότι έχουν κατατεθεί 62 αιτήματα και δεν μπορούμε να τα ικανοποιήσουμε όλα.
<SPEAKER ID="158" NAME="Michał Tomasz Kamiński" AFFILIATION="ECR">
(EN) Κύριε Πρόεδρε, θα ήθελα να σας συγχαρώ για το εξαιρετικό έργο που επιτελέσατε σήμερα. Πραγματικά εκτιμώ τον τρόπο με τον οποίο ασκήσατε σήμερα τα προεδρικά σας καθήκοντα, και ευελπιστώ να μοιραστείτε τις θαυμάσιες ικανότητές σας και με άλλους Αντιπροέδρους του Κοινοβουλίου.
<SPEAKER ID="159" NAME="Nicole Sinclaire" AFFILIATION="NI">
(EN) Κύριε Πρόεδρε, σήμερα ψήφισα και οι ψηφοφόροι της εκλογικής μου περιφέρειας μπορούν να δουν ποια ήταν η ψήφος μου, επομένως πρέπει να τους δοθεί η δυνατότητα να ακούσουν την αιτιολόγηση της ψήφου μου σήμερα.
<SPEAKER ID="160" NAME="Πρόεδρος">
Απηύθυνα έκκληση να μετατρέψετε την προφορική σας αιτιολόγηση ψήφου σε γραπτή. Αυτό σας επιτρέπει να εξηγήσετε στους ψηφοφόρους της εκλογικής σας περιφέρειας το σκεπτικό στο οποίο στηρίξατε τις αποφάσεις σας κατά την ψηφοφορία για τα διάφορα θέματα. Δεν έχουμε καμία απολύτως πρόθεση να σας στερήσουμε τα δικαιώματά σας. Σας παρακαλώ απλώς να κάνετε ό,τι και οι υπόλοιποι βουλευτές του ΕΚ, οι οποίοι παραιτούνται του δικαιώματός τους σε προφορική αιτιολόγηση ψήφου και δέχονται να καταθέσουν γραπτή αιτιολόγηση. Αυτό είναι όλο.
<SPEAKER ID="161" NAME="Barbara Matera" AFFILIATION="PPE">
(IT) Κύριε Πρόεδρε, θα συμμορφωθώ με το αίτημά σας: Ο κ. Mastella και εγώ θα υποβάλουμε τις αιτιολογήσεις ψήφου μας γραπτώς. Δεύτερον, επιτρέψτε μου να σας εκφράσω και εγώ, όπως ο προηγούμενος συνάδελφος, τα συγχαρητήριά μου, κύριε Πρόεδρε.
<SPEAKER ID="162" NAME="Licia Ronzulli" AFFILIATION="PPE">
(IT) Κύριε Πρόεδρε, αν συμφωνείτε, και για να είναι όλοι ικανοποιημένοι, μπορούμε να αναβάλουμε τις προφορικές αιτιολογήσεις ψήφου για την αυριανή συνεδρίαση.
<SPEAKER ID="163" NAME="Πρόεδρος">
Ναι, συμφωνώ απολύτως. Αν συμφωνεί με αυτό και η κ. Sinclair. Επαφίεμαι στην καλή θέληση των βουλευτών του ΕΚ, και τους καλώ να υποβάλουν προφορικές αιτιολογήσεις ψήφου αύριο ή γραπτές αιτιολογήσεις ψήφου σήμερα· παρέχουμε δε στην κ. Sinclair τη δυνατότητα να παρουσιάσει τη δική της αιτιολόγηση ψήφου τώρα.

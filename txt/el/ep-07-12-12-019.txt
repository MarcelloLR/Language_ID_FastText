<CHAPTER ID="019">
Συνεργασία μεταξύ του Οργανισμού Θεμελιωδών Δικαιωμάτων της Ευρωπαϊκής Ένωσης και του Συμβουλίου της Ευρώπης (συζήτηση) 
<SPEAKER ID="379" NAME="Πρόεδρος">
" ημερήσια διάταξη προβλέπει τη συζήτηση της έκθεσης του Αδάμου Αδάμου, εξ ονόματος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, σχετικά με την πρόταση απόφασης του Συμβουλίου όσον αφορά τη σύναψη συμφωνίας μεταξύ της Ευρωπαϊκής Κοινότητας και του Συμβουλίου της Ευρώπης για τη συνεργασία μεταξύ του Οργανισμού Θεμελιωδών Δικαιωμάτων της Ευρωπαϊκής Ένωσης και του Συμβουλίου της Ευρώπης - C6-0311/2007 -.
<SPEAKER ID="380" NAME="Franco Frattini">
Μέλος της Επιτροπής. - (EN) Κυρία Πρόεδρε, θα ήθελα να ευχαριστήσω το Κοινοβούλιο και, ειδικότερα, τον εισηγητή, κ. Αδάμου, για τη διαρκή και εποικοδομητική συνεργασία, καθώς και την υποστήριξή του για την επίτευξη αυτής της τόσο σημαντικής συμφωνίας συνεργασίας.
<P>
" ίδρυση του Οργανισμού Θεμελιωδών Δικαιωμάτων αποτέλεσε μεγάλη επιτυχία όσον αφορά την προώθηση και τον σεβασμό των θεμελιωδών δικαιωμάτων στην Ευρωπαϊκή Ένωση. Πρόκειται επίσης για επιτυχία και όσον αφορά τη διοργανική συνεργασία. Δεσμευόμουν πάντοτε για τη διασφάλιση ότι αυτή η σημαντική πρωτοβουλία έχει την πλήρη υποστήριξη των τριών θεσμικών οργάνων. " ομαλή συνεργασία μεταξύ της Ευρωπαϊκής Ένωσης και του Συμβουλίου της Ευρώπης είναι κρίσιμης σημασίας για τη διασφάλιση της επιτυχίας του Οργανισμού.
<P>
Το σχέδιο απόφασης του Συμβουλίου αντανακλά αυτό το σκοπό. Συμβολίζει την πραγματική θέληση των δύο οργανισμών να συνεργαστούν, και με μεγάλη χαρά παρατηρώ ότι οι διαπραγματεύσεις για τη συμφωνία διεξήχθησαν με γοργούς ρυθμούς και με εποικοδομητικό τρόπο και από τα δύο μέρη.
<P>
Αυτή η σημαντική συμφωνία θα δώσει τη δυνατότητα στον Οργανισμό να εργαστεί αξιοποιώντας το μέγιστο των δυνατοτήτων του. Πράγματι, προκειμένου να καταστεί απόλυτα λειτουργική, έχουν ληφθεί ήδη ορισμένα μέτρα, ενώ άλλα βρίσκονται ακόμη στο στάδιο της δρομολόγησης. " συμφωνία αυτή θα συμβάλει στην προώθηση ενός ενιαίου πλαισίου συνεργασίας. Θα συμβάλει στην εξασφάλιση μίας διαρθρωτικής πλατφόρμας και για τα δύο όργανα, καθιστώντας εφικτότερο και αποτελεσματικότερο τον αμοιβαίο διάλογο και την κοινή δράση.
<P>
Θα συμβάλει επίσης στην αποφυγή της επικάλυψης έργου μεταξύ των δύο οργανισμών. " συμφωνία προβλέπει τακτικές επαφές και συναντήσεις μεταξύ των αξιωματούχων του Οργανισμού και του Συμβουλίου της Ευρώπης, καθώς και την τακτική ανταλλαγή πληροφοριών. Ο διορισμός ενός ανεξάρτητου ατόμου στο διοικητικό και το εκτελεστικό συμβούλιο του Οργανισμού προάγει την ανταλλαγή απόψεων και τη συνεργασία.
<P>
Τέλος, η παρούσα συμφωνία ενισχύει τον κοινό μας στόχο για την προώθηση και την προστασία των θεμελιωδών δικαιωμάτων στην Ευρωπαϊκή Ένωση.
<SPEAKER ID="381" NAME="Άδαμος Αδάμου">
Εισηγητής. - Κυρία Πρόεδρε, κύριε Επίτροπε, αγαπητοί συνάδελφοι, θα ήθελα κατ' αρχάς να εκφράσω την ικανοποίησή μου για την άριστη, μέχρι τώρα, συνεργασία μεταξύ του Οργανισμού Θεμελιωδών Δικαιωμάτων της Ευρωπαϊκής Ένωσης και του Συμβουλίου της Ευρώπης, κυρίως για την επίτευξη μιας συμφωνίας που ικανοποιεί και τα δύο μέρη. Ελπίζω η μελλοντική συνεργασία τους να συνεχιστεί ομαλά πάνω στις ίδιες βάσεις.
<P>
Παρά τις εκτεταμένες συζητήσεις και διαβουλεύσεις με τους σκιώδεις εισηγητές για το ουσιώδες περιεχόμενο της έκθεσης, πληροφορηθήκαμε από το Tabling Office ότι σύμφωνα με τα άρθρα 83, παράγραφος 7, και 51, παράγραφος 2, του Κανονισμού, δεν ήταν δυνατό να τροποποιήσουμε το κείμενο της συμφωνίας και, όσον αφορά την ίδια την έκθεση, μόνο διαδικαστικές τροπολογίες θα γίνονταν δεκτές, κάτι που έκανε αρκετούς συναδέλφους της Επιτροπής LIBE να ψηφίσουν την έκθεση με διαμαρτυρία. Συνεπώς η έκθεσή μου εγκρίνει απλώς τη σύναψη της συμφωνίας μεταξύ του Συμβουλίου της Ευρώπης και του Οργανισμού Θεμελιωδών Δικαιωμάτων.
<P>
Το σύστημα αρχών της Ευρωπαϊκής Ένωσης για την προστασία των θεμελιωδών δικαιωμάτων έχει αναπτυχθεί κυρίως με τη νομολογία του Δικαστηρίου των Ευρωπαϊκών Κοινοτήτων και έχει επιβεβαιωθεί από τη ρητή αναγνώριση που περιέχεται στις συνθήκες της Ευρωπαϊκής Ένωσης. Ωστόσο είναι ιδιαίτερα σημαντικό να εξασφαλιστεί ότι αυτό το σύστημα προστασίας των ανθρωπίνων δικαιωμάτων ενισχύεται περαιτέρω, διασφαλίζοντας παράλληλα βασικές αρχές όπως η μη διάκριση, ο μη αποκλεισμός, ο σεβασμός της ελευθερίας έκφρασης και θρησκεύματος, η ελευθερία συνείδησης, καθώς και τα κοινωνικά και τα οικονομικά δικαιώματα.
<P>
Ο Οργανισμός Θεμελιωδών Δικαιωμάτων της Ευρωπαϊκής Ένωσης θα μπορούσε να παράσχει στα σχετικά θεσμικά όργανα, στους σχετικούς φορείς, στις σχετικές υπηρεσίες και στους σχετικούς οργανισμούς της Κοινότητας και των κρατών μελών της τις προαναφερθείσες διασφαλίσεις κατά την εφαρμογή του κοινοτικού δικαίου. Είναι σημαντικό να αναγνωριστεί ότι είναι ακριβώς το Συμβούλιο της Ευρώπης το οποίο έχει αναπτύξει, μέσω του προχωρημένου έργου του στον τομέα, ένα εκτενές σύστημα κανόνων, νομικών και δικαστικών μέσων για την προστασία και την προώθηση των ανθρωπίνων δικαιωμάτων και του κράτους δικαίου και έχει συγκεντρώσει ευρεία πείρα. Κατά συνέπεια ο κοινός στόχος της προστασίας των θεμελιωδών δικαιωμάτων που συμμερίζονται αφενός ο Οργανισμός Θεμελιωδών Δικαιωμάτων αφετέρου το Συμβούλιο της Ευρώπης πρέπει να επιτευχθεί με έναν σημαντικό και θετικό τρόπο, όπου πρέπει να αποφευχθεί η επικάλυψη έργου καθώς και οποιαδήποτε πιθανότητα ευθραυστότητας του εδραιωμένου δικαστικού και μη συστήματος προστασίας των ανθρωπίνων δικαιωμάτων και των ατομικών δικαιωμάτων που έχει θέσει σε εφαρμογή το Συμβούλιο της Ευρώπης. Πρέπει να είμαστε προσεκτικοί ούτως ώστε να μην αμφισβητηθεί το νομολογιακό προηγούμενο και το ουσιαστικό περιεχόμενο της προστασίας των ανθρωπίνων δικαιωμάτων όπως έχει διαμορφωθεί από το Συμβούλιο της Ευρώπης, οργανισμός στον οποίο συμμετέχουν 47 κράτη μέλη.
<P>
Θα ήθελα επίσης να τονίσω ότι οποιοιδήποτε κίνδυνοι επανάληψης αρμοδιοτήτων και διαδικασιών θα πρέπει να αποσοβηθούν, προκειμένου να αποφευχθεί η σύγχυση όσον αφορά τους στόχους και τις ευθύνες των δύο οργάνων και να πετύχουμε την εύρυθμη συλλειτουργία τους. Αυτό θα πρέπει να καθρεφτίζεται, πάνω απ' όλα, στο ετήσιο πρόγραμμα εργασιών του οργανισμού, καθώς και στην ενίσχυση της συνοχής και της συμπληρωματικότητας μεταξύ των δύο.
<P>
Όσον αφορά την ανταλλαγή πληροφοριών μεταξύ του Συμβουλίου της Ευρώπης και του Οργανισμού Θεμελιωδών Δικαιωμάτων, είναι υψίστης σημασίας, στο βαθμό που είναι πάντα δυνατό, η ανταλλαγή αυτή να λαμβάνει χώρα με απόλυτη εμπιστευτικότητα και από τις δύο πλευρές. Ο Οργανισμός Θεμελιωδών Δικαιωμάτων και το Συμβούλιο της Ευρώπης πρέπει να συμφωνήσουν για περισσότερο συγκεκριμένους κανόνες όσον αφορά την εφαρμογή του άρθρου 15 της συμφωνίας, το οποίο προβλέπει την εκ μέρους του οργανισμού παροχή επιχορηγήσεων στο Συμβούλιο της Ευρώπης με στόχο την επίτευξη πλήρους διαφάνειας και την αποφυγή οιασδήποτε νύξης για υπερβολική αλληλεξάρτηση μεταξύ των δύο οργανισμών.
<P>
Είναι επίσης βασικό να εφαρμοστεί το άρθρο 7 της συμφωνίας με τρόπο που θα παρέχει τη δυνατότητα στους δύο οργανισμούς να ανταλλάσσουν, βάσει αμοιβαίας συναίνεσης, όσο το δυνατόν περισσότερα δεδομένα, με σεβασμό στους κανόνες διαδικασίας τους στο μεγαλύτερο δυνατό βαθμό βάσει των ισχυόντων κανόνων για την εμπιστευτικότητα. Οι αντίστοιχες πληροφορίες δεν πρέπει να χρησιμοποιούνται από άλλους οργανισμούς εκτός από εκείνους οι οποίοι εμπλέκονται άμεσα στην εξέταση των διακυβευόμενων ζητημάτων. Δεν πρέπει επίσης να τίθενται στη διάθεση θεσμικών οργάνων ή οργανισμών τρίτων χωρών λόγω απουσίας εγγυήσεων και ελέγχων όσον αφορά τη χρήση τους.
<P>
Όπως ήδη ανέφερα, η συνεργασία μεταξύ της Επιτροπής και του Συμβουλίου της Ευρώπης κατά τη διάρκεια των διαπραγματεύσεων για την επίτευξη της συμφωνίας αποδείχθηκε ωφέλιμη και στο ίδιο πνεύμα συνεργασίας, διαφάνειας και συμπληρωματικότητας οι δύο οργανισμοί αναμένεται επίσης να συνεργαστούν αποδοτικά στο μέλλον. Ωστόσο, έχει τεράστια σπουδαιότητα να συμμετέχει το Ευρωπαϊκό Κοινοβούλιο σε αυτή τη διαδικασία μέσω περιοδικών εκθέσεων και να καλείται το Συμβούλιο της Ευρώπης να εκφέρει τη γνώμη του για όλες τις ανασκοπήσεις ή τις αξιολογήσεις που πραγματοποιούνται όσον αφορά τη συμπληρωματικότητα, τη μη επικάλυψη έργου και τη διαφάνεια των εργασιών των δύο οργανισμών.
<SPEAKER ID="382" NAME="Kinga Gál">
εξ ονόματος της Ομάδας PPE-DE. - (EN) Κυρία Πρόεδρε, είναι χαρά μου να αγορεύω σήμερα ως σκιώδης εισηγήτρια για την Ομάδα ΕΛΚ-ΕΔ σχετικά με την παρούσα έκθεση για τη σύναψη συμφωνίας ανάμεσα στην Ευρωπαϊκή Κοινότητα και το Συμβούλιο της Ευρώπης για τη συνεργασία μεταξύ του Οργανισμού Θεμελιωδών Δικαιωμάτων της Ευρωπαϊκής Ένωσης και του Συμβουλίου της Ευρώπης.
<P>
Προηγήθηκαν μακροσκελέστατες συζητήσεις και αναρωτηθήκαμε πολλές φορές αν είναι αναγκαίος ένας Οργανισμός, αν το Συμβούλιο της Ευρώπης μπορεί να τον αποδεχθεί, αν θα υπάρξει πραγματική, ωφέλιμη συνεργασία μεταξύ των δύο.
<P>
Σε όλη αυτή τη διάρκεια, το Κοινοβούλιο και η Επιτροπή δήλωναν απερίφραστα: ναι, χρειαζόμαστε τον Οργανισμό, διακρίνουμε τη λογική αυτού του οργάνου και προβλέπουμε ότι η συνεργασία μεταξύ του Συμβουλίου της Ευρώπης και του Οργανισμού θα είναι καλή.
<P>
Χαιρετίζω, επομένως, το γεγονός ότι τώρα που έχουμε μπροστά μας αυτή τη συμφωνία, μπορούμε να κάνουμε λόγο για θεσμοθετημένη συνεργασία. Από την άλλη πλευρά, λυπούμαι που δεν καταφέραμε να βελτιώσουμε ουσιαστικά αυτό το κείμενο τροποποιώντας ορισμένες πτυχές, επειδή θα επεσήμανα ότι είναι αναγκαίο να λαμβάνεται υπόψη, όποτε ο Οργανισμός ασχολείται με συγκεκριμένα ζητήματα, όλη η εμπειρία, η εμπειρογνωμοσύνη, της Κοινοβουλευτικής Συνέλευσης του Συμβουλίου της Ευρώπης, το σύστημα αναφοράς της στις διάφορες επιτροπές της, για παράδειγμα στην Επιτροπή Νομικών Θεμάτων και Ανθρωπίνων Δικαιωμάτων, όπου τα μέλη της διαθέτουν εξαιρετική εμπειρογνωμοσύνη και εμπειρία στην αντιμετώπιση των εν λόγω ζητημάτων.
<P>
Παρ' όλα αυτά όμως, χαίρομαι, επειδή η σύναψη αυτής της συμφωνίας σηματοδοτεί την ανάγκη το όργανο αυτό, ο Οργανισμός, να ξεκινήσει τις εργασίες του όσο το δυνατόν γρηγορότερα. Ο Οργανισμός ιδρύθηκε επίσημα την 1η Μαρτίου, αλλά δεν διαθέτει ακόμη επιχειρησιακή και διοικητική δομή. Είναι επιτακτική η ανάγκη να προχωρήσουμε και να βελτιώσουμε την κατάσταση, προκειμένου έχουμε μεγαλύτερη πρόοδο.
<P>
Παρακολουθώ τον φάκελο αυτό από την αρχή της θητείας μου, παρατηρώντας τις τεράστιες δυσκολίες του σχεδιασμού του πεδίου εφαρμογής του, του τομέα αρμοδιότητας και των δομών στο πλαίσιο της λήψης αποφάσεων προς ικανοποίηση όλων των εμπλεκόμενων παραγόντων.
<P>
Το ζήτημα αυτό μας αφορά όλους, καθώς ο Οργανισμός θα συλλέγει και θα συγκεντρώνει δεδομένα και θα προετοιμάζει συστάσεις προς τα όργανα του πεδίου αυτού, ένα πεδίο αρμοδιότητας τα όρια του οποίου δύσκολα μπορούν να καθορισθούν, το οποίο διαθέτει οριζόντια διάρθρωση και υπεισέρχεται σε όλες τις κοινοτικές πολιτικές.
<P>
Μπορούμε να είμαστε ικανοποιημένοι μόνο αν δημιουργήσουμε έναν αξιόπιστο και υπεύθυνο Οργανισμό, στον οποίο θα ανατεθούν αρκετές εξουσίες και επαρκής προϋπολογισμός για να φέρει εις πέρας τα καθήκοντά του. Σε αυτό μπορεί να συμβάλει η παρούσα συμφωνία.
<P>
Εμείς θα διασφαλίσουμε την αποφυγή οιασδήποτε αλληλεπικάλυψης αυτών των καθηκόντων και επικάλυψης έργου. Ας ελπίσουμε ότι η επίσημη διακήρυξη του Χάρτη των Θεμελιωδών Δικαιωμάτων σήμερα θα αποτελέσει τη μία πλευρά του νομίσματος, στην άλλη πλευρά του οποίου θα βρίσκεται ο Οργανισμός: πραγματοποιείται ένα πρώτο βήμα προς μία μελλοντική πολιτική της Ένωσης για τα ανθρώπινα δικαιώματα και τις θεμελιώδεις ελευθερίες.
<SPEAKER ID="383" NAME="Genowefa Grabowska">
εξ ονόματος της Ομάδας PSE. - (PL) Κυρία Πρόεδρε, αυτό το οποίο συζητούμε σήμερα αποτελεί μία άτυπη διαδικασία, καθώς το Ευρωπαϊκό Κοινοβούλιο διαπιστώνει τη σκοπιμότητα μίας συμφωνίας συνεργασίας ανάμεσα στην Ευρωπαϊκή Ένωση και το Συμβούλιο της Ευρώπης. Δεν έχουμε καμία δυνατότητα να παρέμβουμε σε αυτή τη συμφωνία: απλώς την αξιολογούμε και λέμε τη γνώμη μας.
<P>
Το Συμβούλιο της Ευρώπης είναι ο αρχαιότερος ευρωπαϊκός οργανισμός, ο οποίος ασχολείται με τα ανθρώπινα δικαιώματα και την προώθηση της δημοκρατίας. Δεν χρειάζεται να υπενθυμίσουμε σε κανέναν εδώ ότι η συνεργασία μεταξύ του Συμβουλίου της Ευρώπης και της Ευρωπαϊκής Ένωσης -και παλαιότερα των Ευρωπαϊκών Κοινοτήτων- υπήρχε από την αρχή. " εξασφάλιση της ιδιότητας μέλους από ένα κράτος το οποίο επιθυμεί να ενταχθεί στην Ευρωπαϊκή Ένωση προϋποθέτει τον σεβασμό αξιών, οι οποίες έχουν καταχωρηθεί στο καταστατικό του Συμβουλίου της Ευρώπης: το κράτος δικαίου, η δημοκρατία και, πάνω απ' όλα, ο σεβασμός των ανθρωπίνων δικαιωμάτων.
<P>
Είναι, επομένως, καλό αυτά τα δύο θεσμικά όργανα, οι Ευρωπαϊκές Κοινότητες -τώρα Ευρωπαϊκή Ένωση- και το Συμβούλιο της Ευρώπης να συνεργαστούν, όχι μόνο με το να βρίσκονται το ένα δίπλα στο άλλο στο Στρασβούργο, αλλά με τη συμμετοχή τους σε κοινά πεδία δράσης. " συμφωνία για την οποία συζητούμε σήμερα δεν είναι ούτε ιδιαίτερα πρωτότυπη, ούτε νέα, όπως ούτε και ο Οργανισμός Θεμελιωδών Δικαιωμάτων δεν είναι ένας απολύτως νέος οργανισμός.
<P>
Όπως γνωρίζουμε, ο Οργανισμός Θεμελιωδών Δικαιωμάτων αντικατέστησε το Ευρωπαϊκό Παρατηρητήριο των φαινομένων Ρατσισμού και Ξενοφοβίας, με έδρα τη Βιέννη, και το Παρατηρητήριο είχε συνάψει μία παρόμοια συμφωνία συνεργασίας με το Συμβούλιο της Ευρώπης. " συμφωνία εκείνη, η οποία συνάφθηκε το 1999, σεβόταν και τις δύο πλευρές και ίσχυε έως σήμερα, δηλ. έως τη στιγμή που το Παρατηρητήριο αντικαταστάθηκε από τον Οργανισμό Θεμελιωδών Δικαιωμάτων.
<P>
Ωστόσο, εφόσον πρόκειται για έναν νέο οργανισμό της ΕΕ, πρέπει να εξετάσουμε τη νέα συμφωνία για τη συνεργασία με το Συμβούλιο της Ευρώπης για να διασφαλίσουμε ότι οι δύο αυτοί οργανισμοί, οι οποίοι φαίνεται να είναι παρόμοιοι, δεν ανταγωνίζεται ο ένας τον άλλο, αλλά συνεργάζονται.
<P>
Οφείλω να ομολογήσω ότι οι διαπραγματεύσεις για τη συμφωνία διεξήχθησαν γρήγορα, αλλά καλά. Δεν έχουμε ιδιαίτερες επιφυλάξεις όσον αφορά το περιεχόμενό της, ούτε θα μπορούσαμε να έχουμε. Δημιουργεί ένα πλαίσιο συνεργασίας, προβλέπει τακτικές επαφές και, το σημαντικότερο, δημιουργεί προσωπικούς δεσμούς, καθώς προβλέπει για το Συμβούλιο της Ευρώπης τη δυνατότητα να καλεί ένα πρόσωπο εκτός των δομών του -και έναν αναπληρωτή αυτού του ατόμου- για να συμμετάσχει στο διοικητικό συμβούλιο και την εκτελεστική επιτροπή του Οργανισμού. Όλα αυτά με προδιαθέτουν να στηρίξω απόλυτα την πρόταση και την έγκριση της συμφωνίας, η οποία θα ωφελήσει αμφότερα τα όργανα.
<SPEAKER ID="384" NAME="Irena Belohorská" AFFILIATION="NI">
(SK) Κυρίες και κύριοι, σας ευχαριστώ που μου δίδετε την ευκαιρία να λάβω τον λόγο. " έκθεση αντιμετωπίζει πιθανές συγκρούσεις συμφερόντων μεταξύ του Ευρωπαϊκού Οργανισμού Θεμελιωδών Δικαιωμάτων και του Συμβουλίου της Ευρώπης. Κατά την άποψή μου, το ζήτημα αυτό είναι δευτερεύουσας σημασίας. " πραγματική δυσκολία υπάρχει ανάμεσα στο Ευρωπαϊκό Δικαστήριο Ανθρωπίνων Δικαιωμάτων στο Στρασβούργο και στο Ευρωπαϊκό Δικαστήριο στο Λουξεμβούργο.
<P>
Και τα δύο αυτά δικαστήρια έχουν την εξουσία να ενεργούν στον τομέα των παραβιάσεων των ανθρωπίνων δικαιωμάτων, ενώ υπάρχουν ορισμένες αποφάσεις, στις οποίες οι δύο οργανισμοί αλληλοαντικρούονται. " πλειοψηφία αυτών των υποθέσεων έχει σχέση με τα άρθρα 6 και 8 της Ευρωπαϊκής Σύμβασης για την Προάσπιση των Δικαιωμάτων του Ανθρώπου και των Θεμελιωδών Ελευθεριών, και αφορά διαδικασίες επί παραβάσει κανόνων του ανταγωνισμού, όπως οι υποθέσεις οι οποίες περιλαμβάνουν τη National Panasonic, τη Hoechst AG, τη Niemetz, κ.α.
<P>
Τέλος, ο Χάρτης των Θεμελιωδών Δικαιωμάτων της Ευρωπαϊκής Ένωσης και η Ευρωπαϊκή Σύμβαση για την Προστασία των Ανθρωπίνων Δικαιωμάτων και των Θεμελιωδών Ελευθεριών, που έχει εγκριθεί από την Ευρωπαϊκή Ένωση, αποτελούν δύο παρόμοια, αλλά εντούτοις ξεχωριστά έγγραφα. Οι αρμοδιότητες του Ευρωπαϊκού Οργανισμού Θεμελιωδών Δικαιωμάτων επικεντρώνονται στην παρακολούθηση και την υποστήριξη. " συμφωνία, η σύναψη της οποίας πραγματοποιήθηκε σύμφωνα με το άρθρο 300 της Συνθήκης για την ίδρυση της Ευρωπαϊκής Ένωσης, η οποία θα διευκρινίσει της επιμέρους αρμοδιότητες, επομένως επικροτείται. Το γεγονός ότι το Συμβούλιο της Ευρώπης θα έχει έναν εκπρόσωπο στο Διοικητικό Συμβούλιο, επικροτείται εξίσου.
<P>
Καθώς οι αρμοδιότητες του Οργανισμού είναι περιορισμένες, πιστεύω ότι οι δραστηριότητές του περισσότερο θα συμπληρώνουν, παρά θα ανταγωνίζονται τις αρμοδιότητες του Συμβουλίου της Ευρώπης. Εν πάση περιπτώσει, θα πρέπει να συνεχίσουμε να συζητούμε το θέμα αυτό ενόψει των τροποποιήσεων του νομικού καθεστώτος του Χάρτη των Θεμελιωδών Δικαιωμάτων.
<SPEAKER ID="385" NAME="Παναγιώτης Δημητρίου" AFFILIATION="PPE-DE">
Κυρία Πρόεδρε, κύριε Επίτροπε, τέσσερα αποφασιστικά βήματα έχουν γίνει από πλευράς Ευρωπαϊκής Ένωσης για την προώθηση και την προστασία των ανθρωπίνων δικαιωμάτων τους τελευταίους μήνες. Πρώτον, έχει ιδρυθεί ο Ειδικός Οργανισμός Ανθρωπίνων Δικαιωμάτων. Δεύτερον, έχει περιληφθεί στη Μεταρρυθμιστική Συνθήκη η πρόνοια για τη δεσμευτικότητα του Χάρτη των Ανθρωπίνων Δικαιωμάτων και η πρόνοια για προσχώρηση της Ευρωπαϊκής Ένωσης στην Ευρωπαϊκή Σύμβαση Ανθρωπίνων Δικαιωμάτων του 1950. Τρίτον, έχει προσυπογραφεί σήμερα στο Κοινοβούλιο πανηγυρικά ο Χάρτης των Ανθρωπίνων Δικαιωμάτων, που με τη δημοσίευσή του καθίσταται μέρος του ευρωπαϊκού κεκτημένου. Ένας κώδικας σύγχρονος για τα ανθρώπινα δικαιώματα! Τέταρτον, η συνομολόγηση, που σήμερα συζητούμε, της συμφωνίας μεταξύ του Οργανισμού Ανθρωπίνων Δικαιωμάτων της Ευρωπαϊκής Ένωσης και του Συμβουλίου της Ευρώπης σηματοδοτεί ακριβώς εκείνο το οποίο η Ευρωπαϊκή Ένωση είναι που τονίζει συνεχώς, την προώθηση των ανθρωπίνων δικαιωμάτων, και καταδεικνύει ότι αυτό το στοιχείο είναι πρωταρχικό για κάθε σύγχρονη κοινωνία, για κάθε σύγχρονο κράτος.
<P>
Ούτε εξάρτηση, ούτε επικάλυψη, ούτε υποκατάσταση του ρόλου του Συμβουλίου της Ευρώπης, που έχει καθιερωθεί ως ο παγκόσμιος θεματοφύλακας των δικαιωμάτων του ανθρώπου, διαφαίνεται. Αντίθετα, δημιουργείται ένα στάδιο συνεργασίας και όχι ανταγωνισμού. Γι' αυτό συμφωνώ με το συμπατριώτη μου εισηγητή στα όσα έχει αναφέρει σ' αυτό το θέμα και με την έκθεσή του και τον συγχαίρω γι' αυτό.
<P>
Είμαι επίτιμο μέλος της Κοινοβουλευτικής Συνέλευσης του Συμβουλίου της Ευρώπης και αισθάνομαι τιμή γι' αυτό. Αλλά αισθάνομαι σήμερα και μεγάλη περηφάνια και μεγάλη χαρά, γιατί οι δύο οργανισμοί, η Ευρωπαϊκή Ένωση και το Συμβούλιο της Ευρώπης, εγκαινιάζουν μια συνεργασία σ' αυτόν τον τομέα και εύχομαι ο αιώνας που διανύουμε να καταγραφεί στην παγκόσμια ιστορία ως ο αιώνας των ανθρωπίνων δικαιωμάτων.
<SPEAKER ID="386" NAME="Sylwester Chruszcz" AFFILIATION="NI">
(PL) Κυρία Πρόεδρε, ο Οργανισμός Θεμελιωδών Δικαιωμάτων της Ευρωπαϊκής Ένωσης στη Βιέννη αποτελεί έναν ακόμη δαπανηρό οργανισμό ο οποίος, εκτός των άλλων, σφετερίζεται το δικαίωμα να παρακολουθεί και να προβαίνει σε διακηρύξεις στα κράτη μέλη σχετικά με τη συμμόρφωση με τον Χάρτη των Θεμελιωδών Δικαιωμάτων και άλλα ζητήματα.
<P>
Είναι δύσκολο να καταρριφθεί η εντύπωση ότι τα χρήματα των ευρωπαίων φορολογουμένων δίδονται τώρα σε ένα ακόμη πρόγραμμα δράσης για την ενίσχυση των αρχών στις Βρυξέλλες και του αναδυόμενου ευρωκράτους. Το Συμβούλιο της Ευρώπης και ο ΟΑΣΕ προϋπήρχαν ως όργανα τα οποία ασχολούνται με τα ίδια ζητήματα σε διεθνές, όχι υπερεθνικό, επίπεδο. Αυτό το οποίο παρατηρούμε, είναι μία επικάλυψη των ήδη υφιστάμενων οργάνων, η οποία αυξάνει τις εξουσίες της Ευρωπαϊκής Ένωσης και τη γραφειοκρατία σε κοινοτικό επίπεδο.
<P>
Οι χώρες της Ευρώπης -συμπεριλαμβανομένης και της δικής μου χώρας, της Πολωνίας- είναι υποχρεωμένες να προστατεύουν και να προωθούν τα ανθρώπινα δικαιώματα σε συμμόρφωση, μεταξύ άλλων, με την Ευρωπαϊκή Σύμβαση Ανθρωπίνων Δικαιωμάτων. Ο Οργανισμός Θεμελιωδών Δικαιωμάτων, ωστόσο, μαζί με όλους τους άλλους οργανισμούς, οι οποίοι ιδρύονται με εκπληκτική ταχύτητα, αποτελεί όχι μόνο σπατάλη χρημάτων, αλλά και μία περαιτέρω αμφίβολη, εάν όχι επιζήμια, πρωτοβουλία των Βρυξελλών.
<SPEAKER ID="387" NAME="Roberta Alma Anastase" AFFILIATION="PPE-DE">
(RO) Κυρίες και κύριοι, η παρούσα σύνοδος ολομελείας σηματοδοτήθηκε από διάφορες ευρωπαϊκές δράσεις στον τομέα των ανθρωπίνων δικαιωμάτων, καθώς και από τη δυνατότητα επίτευξης της αξιολόγησής του για το έτος 2007.
<P>
Ταυτόχρονα, με τη δημιουργία του Οργανισμού Θεμελιωδών Δικαιωμάτων και τη διακήρυξη του Χάρτη των Θεμελιωδών Δικαιωμάτων, η απόφαση σύναψης συμφωνίας συνεργασίας ανάμεσα στον προαναφερθέντα οργανισμό και το Συμβούλιο της Ευρώπης αποτελεί μέρος των προσπαθειών της Ευρωπαϊκής Ένωσης να εδραιώσει τις επιδόσεις της και τον ρόλο της στην προώθηση των ανθρωπίνων δικαιωμάτων, τόσο εσωτερικά, όσο και εξωτερικά. Θα ήθελα να επισημάνω δύο παραμέτρους τις οποίες θεωρώ σημαντικές στο πεδίο αυτό.
<P>
Καταρχάς, επικροτώ την πρόθεση επίτευξης διπλού στόχου με αυτή τη συμφωνία, δηλαδή, αφενός, αποτελεσματικότητα και εδραίωση της ευρωπαϊκής πολιτικής στο πεδίο των ανθρωπίνων δικαιωμάτων και, αφετέρου, συνοχή και αποφυγή επικαλύψεων. Αυτός είναι ο μόνος τρόπος με τον οποίο θα καταφέρουμε να συνεχίσουμε να προάγουμε τον σεβασμό των θεμελιωδών αρχών, οι οποίες έχουν θεσπισθεί με την Ευρωπαϊκή Σύμβαση Ανθρωπίνων Δικαιωμάτων και συμπληρώνονται από τον Χάρτη των Θεμελιωδών Δικαιωμάτων, αλλά και με την εδραίωση των μηχανισμών μας για αυτό το σκοπό.
<P>
Δεύτερον, χαιρετίζω την πρόθεση εδραίωσης συνεργασίας στα συγκεκριμένα έργα για την προστασία των ανθρωπίνων δικαιωμάτων, τα οποία δρομολογήθηκαν από το Συμβούλιο της Ευρώπης. Αυτός ο τύπος αλληλεπίδρασης θα μας δώσει τη δυνατότητα να συμβάλουμε περαιτέρω στη βελτίωση της κατάστασης των ανθρωπίνων δικαιωμάτων, ενεργώντας σε συγκεκριμένες περιπτώσεις, τόσο στο εσωτερικό της Ένωσης, όσο και στο εξωτερικό. Θα ήθελα να επιστήσω την προσοχή στο γεγονός ότι η εν λόγω συνεργασία θα πρέπει να προωθηθεί ιδιαίτερα στις ευρωπαϊκές χώρες στα σύνορα της Ευρωπαϊκής Ένωσης, προκειμένου να δημιουργηθεί ένας πραγματικός χώρος δημοκρατίας στα εξωτερικά σύνορα της Ένωσης.
<P>
Ως εισηγήτρια για την περιφερειακή συνεργασία του Εύξεινου Πόντου, ζητώ από τα ευρωπαϊκά θεσμικά όργανα να στηρίξουν τα έργα περιφερειακής συνεργασίας. Θεωρώ ότι η πρωτοβουλία δημιουργίας της ευρωπεριφέρειας του Εύξεινου Πόντου για την προώθηση της δημοκρατίας σε περιφερειακό επίπεδο, η οποία εγκαινιάστηκε από το Συμβούλιο της Ευρώπης, αποτελεί μια καλή αρχή προς αυτή την κατεύθυνση και καλώ την Επιτροπή να εκφράσει την απόλυτη υποστήριξή της για την επιτυχία της.
<SPEAKER ID="388" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Πέμπτη 13.12.2007.

<CHAPTER ID="021">
Ώρα των Ερωτήσεων (ερωτήσεις προς το Συμβούλιο) 
<SPEAKER ID="377" NAME="Πρόεδρος">
" ημερήσια διάταξη προβλέπει την Ώρα των Ερωτήσεων (B6-0448/2006).
<P>
Οι ακόλουθες ερωτήσεις υποβλήθηκαν στο Συμβούλιο.
<P>
Θέμα: " δράση της Φινλανδικής Προεδρίας για τα παιδιά και τις οικογένειές τους
<P>
Μπορεί να αναφέρει το Συμβούλιο τι πρόοδοι σημειώθηκαν κατά τη φινλανδική Προεδρία όσον αφορά τη βελτίωση της κατάστασης των παιδιών και των οικογενειών εντός της Ευρωπαϊκής Ένωσης;
<SPEAKER ID="379" NAME="Paula Lehtomäki" AFFILIATION="Προεδρεύουσα του Συμβουλίου" LANGUAGE="FI">
Κύριε Πρόεδρε, κυρίες και κύριοι, πολλές από τις αποφάσεις που λαμβάνει η Ευρωπαϊκή Ένωση έχουν άμεσες ή έμμεσες επιπτώσεις στις ζωές των παιδιών. Παραδείγματα αυτού είναι οι νόμοι για την κοινωνική προστασία, την αγορά εργασίας, την υγεία, τη δικαιοσύνη και την ισότητα των φύλων. " εναρμόνιση της οικογενειακής πολιτικής, ο συνδυασμός επαγγελματικής και οικογενειακής ζωής και η προώθηση και διαφύλαξη καλών συνθηκών εργασίας έχουν επίσης ζωτική σημασία για την καλή διαβίωση των παιδιών και των οικογενειών. Αυτά και άλλα θέματα ήταν στην ημερήσια διάταξης της άτυπης συνόδου των υπουργών Απασχόλησης, Κοινωνικών Υποθέσεων και Υγείας της ΕΕ που πραγματοποιήθηκε στις αρχές Ιουλίου.
<P>
Μέτρα τα οποία είναι αποτελεσματικά και λαμβάνονται όσο το δυνατόν νωρίτερα για την εξάλειψη της φτώχειας και του κοινωνικού αποκλεισμού ενισχύουν την καλή διαβίωση των παιδιών και των οικογενειών με παιδιά. Τον περασμένο Μάρτιο το Ευρωπαϊκό Συμβούλιο τόνισε την ανάγκη δράσης για την εξάλειψη της παιδικής φτώχειας, και αυτό συζητήθηκε επίσης στην Πέμπτη Ευρωπαϊκή Στρογγυλή Τράπεζα για τη Φτώχεια και τον Κοινωνικό Αποκλεισμό, η οποία διεξήχθη στα μέσα Οκτωβρίου. Το θέμα αυτό περιελήφθη επίσης στις εκθέσεις εθνικής στρατηγικής για την κοινωνική προστασία και την κοινωνική ένταξη, που εκπόνησαν τα κράτη μέλη για την Επιτροπή τον Σεπτέμβριο.
<P>
" εναρμόνιση της επαγγελματικής με την οικογενειακή ζωή είναι μια τεράστια πρόκληση σε μια μεταβαλλόμενη αγορά εργασίας. " καλή διαβίωση των παιδιών σημαίνει ότι και οι δύο γονείς πρέπει να είναι υπεύθυνοι για την καθημερινή ζωή της οικογένειας. " φινλανδική Προεδρία ανήγαγε σε θέμα συζήτησης την πατρότητα και την πιο ισότιμη συμμετοχή των ανδρών στην οικογενειακή ζωή. Στις αρχές Οκτωβρίου διοργανώθηκε ένα συνέδριο εμπειρογνωμόνων με τον τίτλο "Άνδρες και Ισότητα των Φύλων", και τον Δεκέμβριο εγκρίθηκαν τα συμπεράσματα του Συμβουλίου επ' αυτού. Κατά τη διάρκεια της φινλανδικής Προεδρίας, η Επιτροπή παρουσίασε μια ανακοίνωση για τα δικαιώματα των παιδιών, η οποία συζητήθηκε από διάφορες ομάδες εργασίας στο Συμβούλιο και στη Μόνιμη Διακυβερνητική Ομάδα L'Europe de l'enfance που αποτελείται από υψηλόβαθμους αξιωματούχους με αρμοδιότητα την πολιτική για το παιδί και την οικογένεια στα κράτη μέλη.
<P>
Κατά τη διάρκεια της φινλανδικής Προεδρίας, το Συμβούλιο έχει εργαστεί εντατικά επί της πρότασης για τη θέσπιση του προγράμματος DAFNE III. Το πρόγραμμα αυτό θα μπορούσε επίσης να χρησιμοποιηθεί για τη χρηματοδότηση κάποιων από τα μέτρα που αναφέρονται στην ανακοίνωση για τα δικαιώματα των παιδιών. Ο στόχος είναι το Κοινοβούλιο και το Συμβούλιο να λάβουν κοινή απόφαση πριν από το τέλος του έτους βάσει της πολιτικής συναίνεσης που επιτεύχθηκε επ' αυτού στο Συμβούλιο του Δεκεμβρίου.
<P>
Τέλος, επιτρέψτε μου να αναφέρω ότι η Φινλανδία διοργάνωσε ένα ανοικτό σεμινάριο για την προσχολική εκπαίδευση γύρω στα τέλη Νοεμβρίου στο Ελσίνκι. Συνεπώς, είναι πιθανώς σωστό να πούμε ότι κατά τη διάρκεια της φινλανδικής Προεδρίας το Συμβούλιο των Υπουργών ήταν δραστήριο σε αρκετούς από αυτούς τους τομείς που συνδέονται στενά με την καλή διαβίωση των παιδιών. " Προεδρία είναι υπεύθυνη για αρκετές σημαντικές πρωτοβουλίες που σχετίζονται με τα παιδιά και την οικογένεια.
<SPEAKER ID="380" NAME="Μαρία Παναγιωτοπούλου-Κασσιώτου" AFFILIATION="PPE-DE">
Κύριε Πρόεδρε, θα ήθελα να ευχαριστήσω την αξιότιμη κυρία Υπουργό για την ενημέρωση και την αναλυτική παρουσίαση όλων των δράσεων, τόσο της Προεδρίας όσο και της Επιτροπής. Εύχομαι να συνεχιστεί η ίδια προσπάθεια και από την επόμενη Προεδρία ώστε να έχουμε αποτελέσματα. Δεν έχω να ρωτήσω κάτι συμπληρωματικό.
<SPEAKER ID="381" NAME="Paula Lehtomäki" AFFILIATION="Προεδρεύουσα του Συμβουλίου" LANGUAGE="FI">
Κύριε Πρόεδρε, στο έργο του Συμβουλίου πασχίζουμε να διατηρούμε τη συνέχεια σε όλους τους τομείς της πολιτικής. " φινλανδική Προεδρία έχει εργαστεί πολύ στενά σε διάφορους τομείς της πολιτικής με τη Γερμανία, τη χώρα που θα ασκήσει την Προεδρία αμέσως μετά, και είμαι σίγουρη ότι οι καλές πολιτικές θα συνεχίσουν και θα ενισχυθούν περαιτέρω και κατά τη διάρκεια της επόμενης Προεδρίας.
<SPEAKER ID="382" NAME="Paul Rübig" AFFILIATION="PPE-DE">
(DE) Κυρία Προεδρεύουσα του Συμβουλίου, γνωρίζουμε ότι οι περισσότεροι εργαζόμενοι απασχολούνται σε οικογενειακές επιχειρήσεις. Υπάρχουν επιχειρηματικά σχέδια θετικά για τις οικογένειες. Σκοπεύετε να τα αναπτύξετε περαιτέρω και θεωρείτε ότι θα μπορούσαν να υποβληθούν και προτάσεις για τη φορολογική μεταχείριση των οικογενειών;
<SPEAKER ID="383" NAME="Paula Lehtomäki" AFFILIATION="Προεδρεύουσα του Συμβουλίου" LANGUAGE="FI">
Κύριε Πρόεδρε, φορολογικά κίνητρα μπορούν επίσης να χρησιμοποιηθούν για την πιο επιτυχημένη εναρμόνιση της εργασίας με την οικογενειακή ζωή, αλλά, όπως πρέπει να γνωρίζει ο αξιότιμος βουλευτής, η εναρμόνιση της φορολογίας σε επίπεδο ΕΕ είναι ακόμη μάλλον περιορισμένη. Είναι, ωστόσο, σημαντικό το γεγονός ότι, κατά τη μελέτη των ζητημάτων αυτών, ένα από τα κριτήρια είναι σίγουρα η φιλική προς την οικογένεια προσέγγιση.
<SPEAKER ID="384" NAME="Manuel Medina Ortega" AFFILIATION="PSE">
(ES) Κυρία Πρόεδρε, η ευημερία των παιδιών στην Ευρωπαϊκή Ένωση εξακολουθεί να αντιμετωπίζει ορισμένες δυσκολίες, οι οποίες όμως έχουν λίγο-πολύ επιλυθεί. Ωστόσο, τι συμβαίνει με τα παιδιά που βρίσκονται στην Ευρωπαϊκή Ένωση αλλά δεν είναι πολίτες της; Υπάρχει διεθνής νομοθεσία που καθιστά υποχρεωτική την προστασία αυτών των παιδιών, αλλά σε ορισμένες περιοχές συγκεντρώνονται μεγάλοι αριθμοί παιδιών μεταναστών επειδή δεν μπορούν να επιστρέψουν στις χώρες καταγωγής, και οι περιφερειακές και τοπικές αρχές πρέπει να αναλάβουν την ευθύνη τους.
<P>
Έχει εξετάσει το Συμβούλιο το ενδεχόμενο να λάβει μέτρα αναφορικά με τα παιδιά μετανάστες στην Ευρωπαϊκή Ένωση;
<SPEAKER ID="385" NAME="Paula Lehtomäki" AFFILIATION="Προεδρεύουσα του Συμβουλίου" LANGUAGE="FI">
Κύριε Πρόεδρε, το θέμα της ένταξης που συνδέεται με τη μεταναστευτική πολιτική είναι ένας σημαντικός τομέας που έχει επίσης άμεση επίπτωση στα παιδιά των μεταναστών. Με αυτές τις οικογένειες να αποτελούν τον στόχο δραστικών μέτρων ένταξης, οι συνθήκες διαβίωσης των παιδιών και η ένταξή τους σε έναν νέο ευρωπαϊκό τόπο διαμονής πρέπει να είναι μια καλύτερη και πιο εποικοδομητική επιλογή. Όπως είπα στην αρχική απάντησή μου, η Επιτροπή έχει παρουσιάσει μια ανακοίνωση για την προώθηση των δικαιωμάτων των παιδιών στην Ένωση, και αυτή αφορά στην πραγματικότητα και άλλους πολίτες πέραν από αυτούς που γεννήθηκαν στην Ευρωπαϊκή Ένωση. Επίσης, το πρόγραμμα δράσης μεγάλης κλίμακας της ΕΕ για την καταπολέμηση του κοινωνικού αποκλεισμού είναι μια προσπάθεια, για παράδειγμα, να βελτιωθούν οι ανταλλαγές πληροφοριών προκειμένου να προληφθεί ο κοινωνικός αποκλεισμός.
<P>
Θέμα: Στρατηγικές για τη μετανάστευση
<P>
Λαμβάνοντας υπόψη το εύρος των μεταναστευτικών ρευμάτων σε παγκόσμια κλίμακα και τα δημογραφικά προβλήματα καθώς και το πρόβλημα της γήρανσης του πληθυσμού στις χώρες της ΕΕ., ποιες στρατηγικές προτίθεται να χαράξει το Συμβούλιο για να ρυθμίσει τα θέματα της μετανάστευσης στην Ευρώπη στο άμεσο μέλλον;
<SPEAKER ID="387" NAME="Paula Lehtomäki" AFFILIATION="Προεδρεύουσα του Συμβουλίου" LANGUAGE="FI">
Κύριε Πρόεδρε, κυρίες και κύριοι, το Πρόγραμμα της Χάγης για την ενίσχυση της ελευθερίας, της ασφάλειας και της δικαιοσύνης στην Ευρωπαϊκή Ένωση, το οποίο εγκρίθηκε τον Νοέμβριο του 2004, και το σχετικό πρόγραμμα δράσης του Συμβουλίου και της Επιτροπής του 2005, διαμορφώνουν μαζί το πλαίσιο για την ανάπτυξη μιας ευρωπαϊκής πολιτικής για τη νόμιμη μετανάστευση. Στο πλαίσιο του Προγράμματος της Χάγης, ήδη αναγνωρίζεται ο ζωτικός ρόλος της νόμιμης μετανάστευσης στην ενίσχυση, λόγου χάρη, της οικονομικής ανάπτυξης της Ένωσης. Ταυτόχρονα, το πρόγραμμα δηλώνει ότι η απόφαση για τους αριθμούς των νόμιμων μεταναστών εμπίπτει στην αρμοδιότητα των κρατών μελών. Με βάση αυτό το στοιχείο, η Επιτροπή προτίθεται να υποβάλει προς έγκριση διάφορες προτάσεις νομοθετικών πράξεων, όπως ορίζεται στο πρόγραμμα δράσης για την παράνομη μετανάστευση που εγκρίθηκε τον Ιανουάριο του 2006.
<P>
" πρώτη από αυτές είναι μια πρόταση για μια γενική οδηγία πλαίσιο, κύριος σκοπός της οποίας θα ήταν να εγγυηθεί κοινά δικαιώματα για όλους τους υπηκόους τρίτων χωρών που εργάζονται ήδη νόμιμα σε ένα κράτος μέλος, αλλά δεν έχουν ακόμη το δικαίωμα σε καθεστώς επί μακρόν διαμένοντος στην ΕΕ. Επιπλέον, η Επιτροπή θα υποβάλει τέσσερις ξεχωριστές προτάσεις οδηγίας που θα αφορούν τις ομάδες των εργαζομένων τις οποίες χρειάζονται γενικά τα κράτη μέλη. Οι προτάσεις αυτές θα αναφέρονται στη μετανάστευση και τις απαιτήσεις διαμονής για τους εργαζόμενους υψηλής ειδίκευσης, στη μετανάστευση και τις απαιτήσεις διαμονής για τους εποχιακούς εργαζόμενους, στη μετανάστευση και τις απαιτήσεις διαμονής για τους μαθητευόμενους, καθώς και στις διαδικασίες ρύθμισης της μετανάστευσης του προσωπικού που στέλνεται από μια εταιρεία σε μια άλλη χώρα προσωρινά, και στην προσωρινή διαμονή σε μια χώρα.
<P>
Μια άλλη προτεραιότητα είναι η καλύτερη πρόσβαση σε πληροφορίες που αφορούν διάφορες πτυχές της μετανάστευσης, η ανταλλαγή πληροφοριών για αυτές, και η αποτελεσματικότερη διάδοση των πληροφοριών. Τα επόμενα χρόνια σχεδιάζεται η ανάπτυξη νέων μέσων για τις προτεραιότητες αυτές. Θα υπάρξουν πέντε συνολικά, και το πρώτο είναι φέτος το Ευρωπαϊκό Έτος Κινητικότητας, το οποίο θα διαδεχτεί του χρόνου το Ευρωπαϊκό Έτος Ίσων Ευκαιριών για Όλους. Το δεύτερο μέσο είναι η πύλη της ΕΕ για τη μετανάστευση, η οποία θα δημιουργηθεί μέχρι το τέλος του επόμενου έτους. Το τρίτο μέσο είναι το διαδραστικό σύστημα πληροφόρησης για τα μέτρα των κρατών μελών σε θέματα ασύλου και μετανάστευσης. Το τέταρτο μέσο είναι το ευρωπαϊκό δίκτυο για τη μετανάστευση, και το πέμπτο είναι η περαιτέρω ανάπτυξη της Ευρωπαϊκής Πύλης για την Κινητικότητα των Επαγγελματιών και το Δίκτυο EURES, καθώς θεωρούνται ικανά να προάγουν τη διαχείριση της οικονομικής μετανάστευσης.
<P>
Σε σχέση με την ένταξη υπηκόων τρίτων χωρών στην κοινωνία των χωρών υποδοχής, για την οποία μιλήσαμε απαντώντας στην προηγούμενη ερώτηση, η Ένωση ενισχύει πολιτικές ένταξης στα κράτη μέλη μέσω χρηματοδοτικών μέσων, στα οποία συμπεριλαμβάνονται προπαρασκευαστικά μέτρα για την ένταξη των υπηκόων τρίτων χωρών. Ένα μέσο αλληλεγγύης με νέα κατανομή στο πλαίσιο των δημοσιονομικών προοπτικών για την περίοδο 2007-2013, το Ευρωπαϊκό Ταμείο για την Ένταξη των Υπηκόων Τρίτων Χωρών, θα δώσει μια νέα ώθηση στη μεταναστευτική πολιτική στα κράτη μέλη. Οι στόχοι του ταμείου σχετίζονται με τις προκλήσεις που ανακύπτουν όσον αφορά την ένταξη και, συνεπώς, συμπληρώνουν τα μέτρα στο πλαίσιο του Ευρωπαϊκού Κοινωνικού Ταμείου. Οι στόχοι αυτοί βασίζονται στις κοινές βασικές αρχές για την ένταξη που εγκρίθηκαν από το Συμβούλιο τον Νοέμβριο του 2004.
<SPEAKER ID="388" NAME="Manuel Medina Ortega" AFFILIATION="PSE">
(ES) Κύριε Πρόεδρε, ο αριθμός των ερωτήσεων που υποβάλλονται σχετικά με αυτό το θέμα αποδεικνύει το σημερινό επίπεδο ενδιαφέροντος των εκπροσώπων των λαών της Ευρώπης για θέματα μετανάστευσης. Θα ήθελα να ευχαριστήσω ειδικά τη φινλανδική Προεδρία για τη σημασία που προσέδωσε σε αυτό το θέμα.
<P>
" συμπληρωματική μου ερώτηση είναι η εξής: πιστεύει η Προεδρία ότι η μετανάστευση αποτελεί τώρα κοινοτικό θέμα και ότι, σύμφωνα με την αρχή της επικουρικότητας, δεν μπορεί να παραμείνει στα χέρια των κρατών, αλλά πρέπει να είναι στα χέρια της Ευρωπαϊκής Ένωσης; Συγκεκριμένα, δεν νομίζει η Προεδρία του Συμβουλίου ότι αυτή είναι η κατάλληλη στιγμή να εφαρμοστεί η ρήτρα"γέφυρα";
<P>
Όσον αφορά την προηγούμενη ερώτηση, δεν αναφερόταν στα παιδιά μετανάστες που βρίσκονται στην Ευρώπη με τις οικογένειές τους, αλλά στα παιδιά μετανάστες που φτάνουν στην Ευρωπαϊκή Ένωση μόνα: κανείς δεν ασχολείται με αυτά και οι κυβερνήσεις δεν ξέρουν τι να κάνουν.
<SPEAKER ID="389" NAME="Paula Lehtomäki" AFFILIATION="Προεδρεύουσα του Συμβουλίου" LANGUAGE="FI">
Κύριε Πρόεδρε, όταν πριν από την Ώρα των Ερωτήσεων συζητούσαμε την ημερήσια διάταξη του Ευρωπαϊκού Συμβουλίου αυτής της εβδομάδας, έγινε ιδιαίτερα σαφές ότι οι αρχηγοί κρατών και κυβερνήσεων της ΕΕ θα συζητούσαν επίσης τη μεταναστευτική πολιτική της Ένωσης αυτήν την εβδομάδα. Υπό αυτήν την έννοια, η μετανάστευση γίνεται πολύ περισσότερο ένα κοινοτικό θέμα, διότι πιστεύουμε ότι θα ήταν πολύ χρήσιμο να είχαμε κοινές κατευθυντήριες γραμμές και βασικές αρχές που σχετίζονται με τη μεταναστευτική πολιτική. Όπως είπα στην αρχική ομιλία μου, ωστόσο, τα κράτη μέλη θα εξετάσουν από τη δική τους οπτική γωνία τους αριθμούς της νόμιμης μετανάστευσης και το πόσους ανθρώπους θέλουν να δεχτούν στη χώρα τους. Σε σχέση με τη ρήτρα "γέφυρας", στην οποία αναφέρθηκε ο αξιότιμος βουλευτής, κατά τη διάρκεια μιας πρόσφατης συζήτησης περιέγραψα λεπτομερώς τις σκληρές προσπάθειες που είχε καταβάλει η Προεδρία για να καταστήσει τη λήψη αποφάσεων πιο αποδοτική στον τομέα της δικαιοσύνης και των εσωτερικών υποθέσεων, αλλά δεν επιτύχαμε σε αυτήν την προσπάθεια.
<SPEAKER ID="390" NAME="DanutBudreikait" AFFILIATION="ALDE">
(LT) Κυρία Πρόεδρε, αναφέρατε ότι εκπονείται μια οδηγία για την ενθάρρυνση και τη ρύθμιση της μετανάστευσης εργαζομένων υψηλής ειδίκευσης. Έχουμε εδώ, στο Ευρωπαϊκό Κοινοβούλιο, μια πολιτική συνεργασίας για την ανάπτυξη η οποία επιδιώκει να βελτιώσει τη ζωή στις χώρες από τις οποίες οι άνθρωποι μεταναστεύουν. Αυτές οι πολιτικές και οι θέσεις δεν συγκρούονται; Θα καλέσουμε μετανάστες με καλή μόρφωση στις χώρες μας, δεν θα τους αφήσουμε να δημιουργήσουν τις προϋποθέσεις για την ευημερία τους στις χώρες τους, αλλά θα τους χρησιμοποιήσουμε προς δικό μας όφελος.
<SPEAKER ID="391" NAME="Paula Lehtomäki" AFFILIATION="Προεδρεύουσα του Συμβουλίου" LANGUAGE="FI">
Κύριε Πρόεδρε, καταρχάς πρέπει να θυμόμαστε όλοι ότι οι νομοθετικές προτάσεις εμπίπτουν στην αποκλειστική αρμοδιότητα της Επιτροπής, άρα δεν θα εργαστεί το Συμβούλιο για αυτήν την οδηγία. Αντιθέτως, η Επιτροπή θα την συντάξει, αν και δεν την έχει ακόμη παραπέμψει στα νομοθετικά όργανα. Το ζήτημα του καθεστώτος των εκπαιδευμένων εργαζομένων είναι το είδος του θέματος που απαιτεί μια πολύ συνολική προσέγγιση στη μεταναστευτική πολιτική της Ευρωπαϊκής Ένωσης. Από τη μία πλευρά, η Ένωση σκοπεύει να προσελκύσει σε κάποιον βαθμό άτομα υψηλής ειδίκευσης από αναπτυσσόμενες χώρες για τις δικές της ανάγκες. Από την άλλη πλευρά, πρέπει επίσης να παραδεχτούμε και να αναγνωρίσουμε ότι θα είναι επιζήμιο για την ανάπτυξη των ίδιων των αναπτυσσόμενων χωρών αν το ειδικευμένο ανθρώπινο δυναμικό εγκαταλείψει τη χώρα του. Κατά συνέπεια, είναι σημαντικό αυτά τα ιδιαίτερα ευαίσθητα ζητήματα να συζητηθούν επίσης σε επίπεδο Ένωσης, και να συζητηθούν επίσης με τους εταίρους μας, όπως συνέβη στις δύο διασκέψεις μεταξύ Ευρωπαϊκής Ένωσης και Αφρικής τους τελευταίους έξι μήνες, στις οποίες τέθηκαν προς συζήτηση τα ζητήματα αυτά, που έχουν ιδιαίτερα πολυμερή χαρακτήρα.
<SPEAKER ID="392" NAME="Derek Roland Clark" AFFILIATION="IND/DEM">
(EN) Κύριε Πρόεδρε, δεν θέλω να θέσω συμπληρωματική ερώτηση. Θέλω απλώς να σας επιστήσω την προσοχή στο γεγονός ότι είμαι παρών για την εξέταση της ερώτησής μου, την οποία έχετε ήδη ανακοινώσει.
<SPEAKER ID="393" NAME="Reinhard Rack" AFFILIATION="PPE-DE">
(DE) Κυρία Προεδρεύουσα του Συμβουλίου, θεωρείτε ότι βοηθάει να προβαίνουν μονόπλευρα κάποια ευρωπαϊκά κράτη μέλη σε έως και ένα εκατομμύριο πολιτογραφήσεις μέσα σε μικρό χρονικό διάστημα δημιουργώντας, φυσικά, έτσι προηγούμενο για τα άλλα κράτη μέλη; Συγκαταλέγεται αυτό στα θέματα που μπορεί και θέλει το Ευρωπαϊκό Συμβούλιο να εξετάσει τις προσεχείς ημέρες;
<SPEAKER ID="394" NAME="Paula Lehtomäki" AFFILIATION="Προεδρεύουσα του Συμβουλίου" LANGUAGE="FI">
Κύριε Πρόεδρε, δεν ήταν απόλυτα σαφές σε τι ακριβώς αναφερόταν ο αξιότιμος βουλευτής, αλλά όπως ανέφερα σε αυτήν τη συζήτηση, η απόφαση για τους αριθμούς των μεταναστών θα λαμβάνεται από τα κράτη μέλη. Επειδή, με την αρχή της ελεύθερης κινητικότητας στην Ένωση, η μεταναστευτική πολιτική ενός κράτους μέλους έχει επίπτωση και σε άλλες χώρες, είναι σημαντικό να μπορέσουμε να συνεργαστούμε στενά σε αυτόν τον τομέα. Πρέπει να έχουμε κατά νου ότι χρειάζεται να ληφθεί δεόντως υπόψη το καθεστώς των μεταναστών που διαμένουν ήδη στην Ευρώπη για μεγάλο χρονικό διάστημα και οι οποίοι έχουν αναπτύξει, ως εκ τούτου, σχέσεις και δεσμούς στις περιοχές όπου ζουν σήμερα.
<P>
Θέμα: Σχέδια του Συμβουλίου για το 2007 Έτος Ίσων Ευκαιριών και 2008 Έτος Διαπολιτισμικού Διαλόγου
<P>
Ποια είναι τα σχέδια του Συμβουλίου για την τόνωση του ενδιαφέροντος για το 2007 Έτος Ίσων Ευκαιριών και το 2008 Έτος Διαπολιτισμικού Διαλόγου;
<SPEAKER ID="396" NAME="Paula Lehtomäki" AFFILIATION="Προεδρεύουσα του Συμβουλίου" LANGUAGE="FI">
Κύριε Πρόεδρε, η απόφαση του Ευρωπαϊκού Κοινοβουλίου και του Συμβουλίου να κηρυχθεί το 2007 Ευρωπαϊκό Έτος Ίσων Ευκαιριών για Όλους εγκρίθηκε τον Μάιο. Είναι καθήκον της Επιτροπής να εξασφαλίσει ότι όλες οι μορφές διάκρισης που αναφέρονται στο άρθρο 13 της Συνθήκης θα εξεταστούν και θα αντιμετωπιστούν αμερόληπτα. Όλοι οι ενδιαφερόμενοι θα συμπεριληφθούν σε αυτά τα μέτρα.
<P>
Ο στόχος, σύμφωνα με το άρθρο 2, είναι καταρχάς η αύξηση της γνώσης για το δικαίωμα στην ισότητα και στη μη διακριτική μεταχείριση· δεύτερον, η επίτευξη της μεγαλύτερης συμμετοχής αυτών που έχουν υποστεί διακρίσεις στην κοινωνία· τρίτον, η αύξηση του σεβασμού για την πολυμορφία και την ισότητα· και τέταρτον, η προαγωγή της συνεκτικότητας, μέσω της εξάλειψης στερεοτύπων, προκαταλήψεων και βίας.
<P>
Για την επίτευξη των στόχων του Ευρωπαϊκού Έτους Ίσων Ευκαιριών για Όλους, η δράση που θα ληφθεί περιλαμβάνει διάφορες συναντήσεις και εκδηλώσεις, εκστρατείες ενημέρωσης, προώθησης και κατάρτισης, και κοινοτικές ή εθνικές έρευνες και μελέτες. Κάθε κράτος μέλος θα είναι υπεύθυνο για ό,τι οργανώσει τους ερχόμενους μήνες. Προκειμένου να υπογραμμιστεί η σημασία του Ευρωπαϊκού Έτους Ίσων Ευκαιριών για Όλους, θα πραγματοποιηθεί μια εναρκτήρια διάσκεψη υπό την αιγίδα της ερχόμενης γερμανικής Προεδρίας στο Βερολίνο.
<P>
Όσον αφορά το Ευρωπαϊκό Έτος Διαπολιτισμικού Διαλόγου, θα ήθελα να πω ότι η Επιτροπή υπέβαλε πρόταση απόφασης σχετικά με αυτό στο Ευρωπαϊκό Κοινοβούλιο και στο Συμβούλιο τον περασμένο Οκτώβριο. Στην αιτιολογική έκθεση της πρότασης απόφασης, δηλώνεται ότι η εμπειρία από τα σχέδια που θα υλοποιηθούν τον επόμενο χρόνο, κατά το Έτος Ίσων Ευκαιριών για Όλους, θα πρέπει να ληφθεί υπόψη κατά τη διάρκεια του Ευρωπαϊκού Έτους Διαπολιτισμικού Διαλόγου. " κοινή θέση του Συμβουλίου σχετικά με την απόφαση υιοθετήθηκε στα μέσα Νοεμβρίου και υποβλήθηκε στο Ευρωπαϊκό Κοινοβούλιο.
<P>
" πρόταση απόφασης δηλώνει ότι καθήκον προτεραιότητας για τα κράτη μέλη και την Επιτροπή είναι η υλοποίηση των σχεδίων και των εκδηλώσεων που έχουν προγραμματιστεί. Δηλώνει ότι πρέπει να δοθεί ιδιαίτερη προσοχή στη συνεργασία με το Ευρωπαϊκό Κοινοβούλιο. Ο σκοπός είναι να ενθαρρυνθεί η κοινωνία των πολιτών, και οι παράγοντες σε ευρωπαϊκό, εθνικό και τοπικό επίπεδο να ενεργοποιήσουν τις ανταλλαγές εμπειριών και καλών πρακτικών. Ο κύριος στόχος πρέπει να είναι η νεολαία. " πρόκληση που αντιμετωπίζουμε είναι πώς θα φέρουμε τον διαπολιτισμικό διάλογο στα σχολεία και στα κολέγια, στους χώρους εργασίας, στα κέντρα αναψυχής, πολιτισμού και αθλητισμού, και στις οργανώσεις της κοινωνίας των πολιτών.
<SPEAKER ID="397" NAME="Richard Corbett " AFFILIATION="PSE">
αναπληρωτής συντάκτης. - (EN) Ευχαριστώ την Προεδρεύουσα του Συμβουλίου για την εμπεριστατωμένη της απάντηση· θέλω απλώς να ρωτήσω τι σχέδια υπάρχουν για τη διασφάλιση της συνέργιας μεταξύ των δύο διαφορετικών ετών -του 2007 και του 2008- προκειμένου να εφαρμοστεί μια συνολική προσέγγιση η οποία θα επιτρέπει την αλληλεπίδρασή τους και την άντληση αμοιβαίου οφέλους, αντί να οργανωθούν τελείως ξεχωριστά οι σχετικές δραστηριότητες.
<SPEAKER ID="398" NAME="Paula Lehtomäki" AFFILIATION="Προεδρεύουσα του Συμβουλίου" LANGUAGE="FI">
Κύριε Πρόεδρε, όπως είπα, οι αποφάσεις και οι προτάσεις για τη θέσπιση του Ευρωπαϊκού Έτους Διαπολιτισμικού Διαλόγου ενστερνίζονται την αρχή ότι η εμπειρία και τα διδάγματα που θα αντληθούν από το Έτος Ίσων Ευκαιριών τον επόμενο χρόνο και από τις συναφείς εκδηλώσεις θα πρέπει να αξιοποιηθούν στις προετοιμασίες για το επόμενο έτος. Είναι προφανώς σημαντικό να υπάρχει στενός έλεγχος όλων όσων συμβούν τον επόμενο χρόνο και μια προσπάθεια βελτίωσης των πραγμάτων προκειμένου να εξασφαλιστεί ότι το Ευρωπαϊκό Έτος Διαπολιτισμικού Διαλόγου θα στεφθεί εξ αρχής με τη μεγαλύτερη δυνατή επιτυχία.
<P>
Θέμα: Αντιτρομοκρατική στρατηγική
<P>
Το Ευρωπαϊκό Συμβούλιο ενέκρινε το Νοέμβριο 2005 μια κοινοτική στρατηγική κατά της τρομοκρατίας. Ούτε η στρατηγική αυτή ούτε τα σχέδια δράσης για την τρομοκρατία αποτέλεσαν το αντικείμενο διαβούλευσης του Ευρωπαϊκού Κοινοβουλίου, παρά τα επανειλημμένα αιτήματά μας. " αντιτρομοκρατική στρατηγική περιλαμβάνει πάντως ένα τμήμα που τιτλοφορείται "δημοκρατική υποχρέωση λογοδοσίας" και υπόσχεται Πολιτικό Διάλογο Υψηλού Επιπέδου για την Καταπολέμηση της Τρομοκρατίας, με συμμετοχή του Συμβουλίου, του Ευρωπαϊκού Κοινοβουλίου και της Επιτροπής μία φορά κατά τη διάρκεια κάθε Προεδρίας, "ούτως ώστε να εξασφαλίζεται η διοργανική διακυβέρνηση".
<P>
Πιστεύει η Προεδρία ότι η πρόσκληση της τελευταίας στιγμής του προέδρου της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων του Ευρωπαϊκού Κοινοβουλίου στη συνεδρίαση που διεξήχθη το Μάιο του 2006 στα πλαίσια του Διαλόγου Υψηλού Επιπέδου εκπλήρωσε τη δέσμευση για αυθεντικό διάλογο, πραγματική δημοκρατική λογοδοσία και αποτελεσματική "διοργανική διακυβέρνηση" σε αυτό το ζωτικό τομέα δραστηριοτήτων της ΕΕ;
<SPEAKER ID="400" NAME="Paula Lehtomäki">
Προεδρεύουσα του Συμβουλίου. (FI) Κύριε Πρόεδρε, κυρίες και κύριοι, η Προεδρία εξακολουθεί να πιστεύει ότι η συνεδρίαση του Διαλόγου Υψηλού Επιπέδου του Συμβουλίου, του Ευρωπαϊκού Κοινοβουλίου και της Επιτροπής για την καταπολέμηση της τρομοκρατίας είναι επωφελής για την προαγωγή της διαφάνειας και της λογοδοσίας στη στρατηγική κατά της τρομοκρατίας στην ΕΕ. " πλέον πρόσφατη απόδειξη αυτής της δέσμευσης υπήρξε η συνεδρίαση της 10ης Μαΐου, κατά τη διάρκεια της ιταλικής Προεδρίας.
<P>
Όσον αφορά τον ισχυρισμό που διατυπώνεται στην ερώτηση ότι η πρόσκληση απεστάλη την τελευταία στιγμή, η Προεδρία επιθυμεί να επισημάνει ότι στον Πρόεδρο του Ευρωπαϊκού Κοινοβουλίου απεστάλη επίσημη πρόσκληση στις 10 Απριλίου 2006. Δεν εμπίπτει στην αρμοδιότητα της Προεδρίας να μαντέψει τους λόγους για τους οποίους χρειάστηκε τόσο μεγάλο χρονικό διάστημα για να σταλεί πρόσκληση στον πρόεδρο της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, αλλά χαίρουμε που ο πρόεδρός της μπόρεσε τελικά να συμμετάσχει.
<P>
Κατά τη διάρκεια της προεδρικής θητείας της, η Φινλανδία προσπάθησε να τιμήσει τις υποχρεώσεις της βάσει της στρατηγικής και να διοργανώσει αυτήν την υψηλού επιπέδου συνεδρίαση, όμως οι πιθανές ημερομηνίες πάντοτε ακυρώνονταν πριν αποσταλεί η πρόσκληση, λόγω κωλύματος ενός εκ των μερών ή λόγω κάποιου άλλου προβλήματος. " φινλανδική Προεδρία λυπάται που δεν κατόρθωσε να διοργανώσει τη συνεδρίαση, παρόλες τις προσπάθειές της να το πράξει. Ελπίζουμε οι μελλοντικές Προεδρίες να έχουν μεγαλύτερη επιτυχία σε αυτό, δεδομένου ότι χρειάζεται να διατηρείται τακτική επαφή με το Ευρωπαϊκό Κοινοβούλιο σχετικά με αυτό το σημαντικό θέμα.
<SPEAKER ID="401" NAME="Sarah Ludford" AFFILIATION="ALDE">
(EN) Σας ευχαριστώ, κυρία Υπουργέ, αλλά γεγονός είναι ότι η δεύτερη συνάντηση δεν πραγματοποιήθηκε, οπότε οφείλει κανείς να αμφισβητήσει το κατά πόσον αυτό το θέμα αποτελεί προτεραιότητα. " δε συμμετοχή του προέδρου της επιτροπής σε μία μόνο συνεδρίαση κατά τη διάρκεια ενός ολόκληρου έτους δεν είναι ιδιαιτέρως εντυπωσιακή.
<P>
Ως Κοινοβούλιο, δεν συμμετείχαμε στην κατάρτιση αυτής της στρατηγικής κατά της τρομοκρατίας ή στον σχεδιασμό των επιμέρους ενεργειών, παρά τα επανειλημμένα μας αιτήματα. Πραγματοποιήσατε διάλογο - συζητήσαμε σήμερα το απόγευμα σχετικά με το Αυτόματο Σύστημα Στοχοποίησης, την ύπαρξη του οποίου γνωρίζατε τον Σεπτέμβριο του 2005, αλλά δεν μας είπατε τίποτε. Αν έχετε όντως τη βούληση να μας τηρείτε ενήμερους για όλες τις σημαντικές εξελίξεις στον τομέα της καταπολέμησης της τρομοκρατίας, γιατί δεν ενημερωθήκαμε για αυτό το θέμα; Γιατί δεν μπορούμε να μετάσχουμε σε όλες τις συζητήσεις με τις "νωμένες Πολιτείες για τα θέματα ασφάλειας και προστασίας της ιδιωτικής ζωής; Επιτρέψτε μου να διαφωνήσω μαζί σας όσον αφορά την προσήλωσή σας σε αυτόν τον διάλογο.
<SPEAKER ID="402" NAME="Paula Lehtomäki">
Προεδρεύουσα του Συμβουλίου. (FI) Κύριε Πρόεδρε, όπως είπα, εργαστήκαμε σκληρά προκειμένου να διοργανώσουμε αυτόν το Διάλογο Υψηλού Επιπέδου, όμως, δυστυχώς, δεν κατέστη δυνατόν να βρεθεί λύση όσον αφορά το χρονοδιάγραμμα. Είμαι βέβαιη ότι οι βουλευτές του Σώματος αντιλαμβάνονται ότι στον σημερινό κόσμο τέτοια πράγματα μπορούν να συμβούν. Αν υπάρξουν κάποιες αποτυχίες στην προσπάθεια να συγκεντρωθούν όλοι οι βασικοί παράγοντες γύρω από το ίδιο τραπέζι, αυτό απλά δείχνει ότι το εξάμηνο είναι πολύ μικρή χρονική περίοδος.
<P>
Όσον αφορά τη συζήτηση που είχαμε νωρίτερα σήμερα σχετικά με το αμερικανικό ATS, όπως δήλωσα και όπως το αντιλαμβάνομαι, σε αυτό γινόταν αναφορά τον Σεπτέμβριο του 2005 σε έγγραφα που απεστάλησαν και στο Ευρωπαϊκό Κοινοβούλιο, αλλά αυτό δεν υπήρξε ποτέ πριν τόσο σημαντικό θέμα.
<SPEAKER ID="403" NAME="Jörg Leichtfried" AFFILIATION="PSE">
(DE) Όσο σημαντική και αν είναι η καταπολέμηση της τρομοκρατίας, έχει κανείς την εντύπωση -όπως δείχνει ένα ιδιαίτερα τρομακτικό παράδειγμα από τις "νωμένες Πολιτείες- ότι αυτό το είδος πολιτικής χρησιμοποιείται για τον περιορισμό δημοκρατικών ελευθεριών, ακόμα και για την κατάργησή τους, και για τον περιορισμό της ελευθερίας του Τύπου. Τι έκανε σε ευρωπαϊκό επίπεδο η φινλανδική Προεδρία του Συμβουλίου για να προλάβει να εξελιχθούν και εδώ έτσι τα πράγματα, ενόψει του γεγονότος ότι τελικά θα έχουμε είτε μια δημοκρατική Ευρώπη είτε δεν θα έχουμε Ευρώπη;
<SPEAKER ID="404" NAME="Paula Lehtomäki">
Προεδρεύουσα του Συμβουλίου. (FI) Κύριε Πρόεδρε, τα θέματα των ανθρωπίνων δικαιωμάτων και της προστασίας προσωπικών δεδομένων υπήρξαν πάντοτε εξαιρετικά σημαντικά σε όλες τις συζητήσεις οποτεδήποτε διαμορφώνεται και εφαρμόζεται ευρωπαϊκή πολιτική για την καταπολέμηση της τρομοκρατίας. Στην Αίθουσα αυτή έχω συχνά εκφράσει τη θέση του Συμβουλίου ότι τα ανθρώπινα δικαιώματα και οι πολιτικές βάσει των διεθνών συμφωνιών πρέπει να τηρούνται ακόμη και όταν εφαρμόζονται αντιτρομοκρατικά μέτρα. Αυτή όντως είναι και η βάση για την καταπολέμηση της τρομοκρατίας στην Ευρωπαϊκή Ένωση. Πρέπει να έχουμε κατά νου ότι τα ανθρώπινα δικαιώματα αποτελούν βασικό θεμέλιο της ευρωπαϊκής κοινωνίας. Οφείλουμε να προσέχουμε ιδιαίτερα ώστε, όταν προασπίζουμε και προστατεύουμε αυτήν την κοινωνία και το μοντέλο ζωής της, να μην εισάγουμε ταυτόχρονα μέτρα τα οποία στην πραγματικότητα υπονομεύουν την κοινωνία αυτή που είναι θεμελιωμένη πάνω στην ελευθερία του ατόμου.
<SPEAKER ID="405" NAME="Πρόεδρος">
Δεδομένου ότι ο συντάκτης της απουσιάζει, η ερώτηση αριθ. 5 καθίσταται άκυρη.
<P>

<P>
Θέμα: Ενεργειακές προοπτικές στη Λιθουανία
<P>
Μεταξύ των νέων κρατών μελών της ΕΕ, η Λιθουανία είναι ένα από τα πλέον εξαρτώμενα από τη Ρωσία όσον αφορά τον ενεργειακό εφοδιασμό. Ως εκ τούτου, η Ρωσία χρησιμοποιεί το μοχλό αυτό για πολιτικούς σκοπούς. " Λιθουανία καλύπτει τις ανάγκες της μόνο στον τομέα της ηλεκτρικής ενέργειας, η οποία προέρχεται κατά 80% από τον πυρηνικό σταθμό της Ignalina που προβλέπεται να κλείσει το 2009.
<P>
" απόφαση αριθ. 1364/2006/ΕΚ() του Ευρωπαϊκού Κοινοβουλίου και του Συμβουλίου για καθορισμό προσανατολισμών σχετικά με τα διευρωπαϊκά δίκτυα στον τομέα της ενέργειας, προβλέπει την κατασκευή μιας σύνδεσης Πολωνίας-Λιθουανίας (Elk -Alytus). Παρά ταύτα, η πόλη Elk της Πολωνίας δεν διαθέτει ούτε αναπτυγμένες ενεργειακές υποδομές ούτε ηλεκτρική γραμμή υψηλής τάσης που να τη συνδέει με τα δυτικά ενεργειακά κυκλώματα. Το ως άνω έργο δεν επιλύει το πρόβλημα της σύνδεσης της Λιθουανίας με το ενεργειακό σύστημα της ΕΕ. " κατασκευή νέου σταθμού παραγωγής πυρηνικής ενέργειας στη Λιθουανία δεν είναι δυνατή πριν από το 2014. " έλλειψη κοινής ενεργειακής πολιτικής της ΕΕ και κοινών ενεργειακών δικτύων (ηλεκτρική ενέργεια, φυσικό αέριο), καθώς και η έλλειψη αλληλεγγύης μεταξύ των κρατών μελών της ΕΕ συνιστούν για τη Λιθουανία ισάριθμες απειλές απομόνωσής της από τους προμηθευτές ενέργειας.
<P>
Στο παράρτημα που επισυνάπτεται στην Πράξη Προσχώρησης στην Ευρωπαϊκή Ένωση, η Λιθουανία υπέγραψε το πρωτόκολλο αριθ. 4 σχετικά με τον πυρηνικό σταθμό της Ignalina, στο οποίο αναλαμβάνει την υποχρέωση να κλείσει οριστικά το τμήμα Ι του πυρηνικού σταθμού το αργότερο εντός του 2005 και το τμήμα ΙΙ έως το 2009. Με την επιφύλαξη της ως άνω δέσμευσης, η ρήτρα διαφύλαξης που ορίζει το άρθρο 37 της Πράξης Προσχώρησης ισχύει έως τις 31 Δεκεμβρίου 2012, σε περίπτωση διατάραξης του ενεργειακού εφοδιασμού στη Λιθουανία. Έχοντας υπόψη την εν λόγω αβέβαιη κατάσταση, μπορεί να αναφέρει το Συμβούλιο εάν η Λιθουανία θα μπορούσε να επικαλεσθεί το άρθρο 37 της Πράξης Προσχώρησης προκειμένου να παρατείνει τη δραστηριότητά του πυρηνικού σταθμού της Ignalina, εφόσον το επιτρέπουν οι κανόνες ασφάλειας, τούτο δε έως ότου επιλυθούν τα ενεργειακά προβλήματα της χώρας;
<SPEAKER ID="406" NAME="Paula Lehtomäki">
Προεδρεύουσα του Συμβουλίου. (FI) Κύριε Πρόεδρε, κυρίες και κύριοι, η αξιότιμη κ. βουλευτής αναφέρεται στην εφαρμογή της γενικής ρήτρας διαφύλαξης στο άρθρο 37 της Πράξης Προσχώρησης. Το Συμβούλιο θα ήθελε να επιστήσει την προσοχή της αξιότιμης βουλευτού στην απάντηση που εδόθη εφέτος στην προφορική ερώτησή της H-0815. Θα έχει βεβαίως διαπιστώσει ότι εναπόκειται στην Επιτροπή, αν της ζητηθεί αιτιολόγηση από κράτος μέλος, να αποφασίσει σχετικά με μέτρα προστασίας που κρίνει αναγκαία προκειμένου να ανταποκριθεί σε αίτημα κράτους μέλους.
<P>
Επιτρέψτε μου εδώ να πω ότι την περασμένη εβδομάδα ετέθη σε λειτουργία καλώδιο ηλεκτρικής σύνδεσης μεταξύ Εσθονίας και Φινλανδίας, το οποίο θα συνδέει ηλεκτρικά δίκτυα στη Βαλτική και τις Βόρειες Χώρες, και θα βελτιώσει έτσι την ενεργειακή ασφάλεια στη Λιθουανία. Αυτό θα αποτελέσει επίσης σημαντικό βήμα προόδου στην ανάπτυξη των ευρωπαϊκών δικτύων.
<SPEAKER ID="407" NAME="DanutBudreikait" AFFILIATION="ALDE">
(LT) Κύριε Πρόεδρε, το άρθρο 4 της Συνθήκης Προσχώρησης ορίζει κοινό όρο προστατευτικών μέτρων έως την 1η Δεκεμβρίου 2012. Εξάλλου το άρθρο 37, παράγραφος 1, της Συνθήκης Προσχώρησης προβλέπει τη λήψη προστατευτικών μέτρων σε περίπτωση ενεργειακών δυσχερειών εντός τριετούς περιόδου από την ημερομηνία προσχώρησης. Για τη Λιθουανία αυτό θα σήμαινε έως την 1η Μαΐου 2007. Θα μπορούσε ενδεχομένως η υπουργός να εξηγήσει τη δυνατότητα συμβιβασμού αυτών των δύο κανονιστικών πράξεων και πώς αυτές θα μπορούσαν να εφαρμοστούν στην πράξη; Ζητώ απάντηση γραπτώς.
<SPEAKER ID="408" NAME="Paula Lehtomäki">
Προεδρεύουσα του Συμβουλίου. (FI) Κύριε Πρόεδρε, αυτές οι ρήτρες διαφύλαξης μπορούν, κατά συνέπεια, να εφαρμόζονται αν ένα κράτος μέλος διατυπώσει τέτοιο αίτημα, αν κρίνεται ότι είναι αιτιολογημένο, και αν η Επιτροπή θεωρεί ότι σε απάντηση αυτού τα προστατευτικά μέτρα είναι αναγκαία. Θα επαναλάβω, ωστόσο, ότι η Επιτροπή είναι αρμόδια να αποφασίσει σχετικά με τη λήψη προστατευτικών μέτρων για κράτος μέλος.
<SPEAKER ID="409" NAME="Justas Vincas Paleckis" AFFILIATION="PSE">
(LT) Θα ήθελα να ερωτήσω την υπουργό σχετικά με την κατασκευή εργοστασίων πυρηνικής ενέργειας.
<P>
Όπως γνωρίζετε, έκαστο κράτος μέλος αποφασίζει μόνο του αν χρειάζεται να κατασκευάσει εργοστάσια πυρηνικής ενέργειας. " Φινλανδία αυτό κάνει και μάλιστα με επιτυχία. Έχοντας κατά νου ότι τα εργοστάσια πυρηνικής ενέργειας με την πάροδο των ετών γίνονται ακόμη πιο ασφαλή και ότι η επιστήμη και η τεχνολογία σημειώνουν πρωτόγνωρες προόδους, μήπως ήρθε ο καιρός να επανεξεταστεί το θέμα αυτό σε επίπεδο Ευρωπαϊκής Ένωσης και να εκφραστεί μια θετικότερη στάση έναντι της ατομικής ενέργειας;
<SPEAKER ID="410" NAME="Paula Lehtomäki">
Προεδρεύουσα του Συμβουλίου. (FI) Κύριε Πρόεδρε, το θέμα συνδέεται θεμελιωδώς με τη συζήτηση της κοινής ευρωπαϊκής πολιτικής για την ενέργεια. " φινλανδική Προεδρία έχει υιοθετήσει αυτήν την άποψη, άποψη που έχει εγκριθεί ευρέως στο Συμβούλιο, ότι οι αποφάσεις για μεθόδους παραγωγής ενέργειας, τώρα και στο μέλλον, αφήνονται στη διακριτική ευχέρεια των κρατών μελών. Αυτό συμβαίνει και τώρα. Όταν συζητούμε για πυρηνική ενέργεια, έχουμε κράτη όπου τώρα κατασκευάζουν περισσότερους σταθμούς πυρηνικής ενέργειας, κράτη μέλη που μειώνουν τη δυναμικότητα πυρηνικών σταθμών, καθώς και ενδιάμεσες καταστάσεις. Είναι, ωστόσο, πολύ σημαντικό από την άποψη των ευρωπαϊκών αγορών ενέργειας και ενεργειακής ασφάλειας στην Ευρώπη ότι μπορούμε να δημιουργούμε και να εγκαθιστούμε υποδομή που θα συνδέει πραγματικά τα ευρωπαϊκά ενεργειακά δίκτυα, αν και σε αυτό, στην πραγματικότητα, είμαστε ακόμη στην αρχή.
<SPEAKER ID="411" NAME="Paul Rübig" AFFILIATION="PPE-DE">
(DE) Τι μπορεί να κάνει το Συμβούλιο για την αποσύνδεση επικίνδυνων πυρηνικών σταθμών με δικαστική απόφαση; Ποιες προτάσεις μπορείτε να κάνετε μελλοντικά στο Συμβούλιο για την ασφάλεια των ευρωπαίων πολιτών;
<SPEAKER ID="412" NAME="Paula Lehtomäki">
Προεδρεύουσα του Συμβουλίου. (FI) Κύριε Πρόεδρε, η Πράξη Προσχώρησης συνδέεται με κανονισμούς σχετικά με ορισμένες μονάδες πυρηνικής ενέργειας, και σε επίπεδο ΕΕ ειδική προσοχή πρέπει επίσης να δοθεί στην ασφάλεια στα μέσα παραγωγής ενέργειας.
<P>
" διασφάλιση, ωστόσο, ότι αυτοί οι κανονισμοί εφαρμόζονται είναι έργο των εθνικών αρχών. Αυτό, βεβαίως, είναι κρίσιμο θέμα που αξίζει προσοχής.
<SPEAKER ID="413" NAME="Laima Liucija Andrikien" AFFILIATION="PPE-DE">
(EN) Θέλω να θέσω ένα ερώτημα σχετικά με την ερώτηση 6.
<SPEAKER ID="414" NAME="Πρόεδρος">
Ο Κανονισμός επιτρέπει μόνον δύο συμπληρωματικές ερωτήσεις ανά ερώτηση. Σε αυτήν την περίπτωση, ωστόσο, θα σας δώσω τον λόγο.
<SPEAKER ID="415" NAME="Laima Liucija Andrikien" AFFILIATION="PPE-DE">
(EN) Κυρία Προεδρεύουσα του Συμβουλίου, η ερώτησή μου αφορά τις ενεργειακές προοπτικές στη Λιθουανία. " Λιθουανία σχεδιάζει να δημιουργήσει έναν νέο σταθμό παραγωγής πυρηνικής ενέργειας στην Ignalina. Πρόκειται για κοινό έργο, στο οποίο θα μετέχουν η Πολωνία, η Εσθονία, η Λετονία και η Λιθουανία. Οι χώρες αυτές δεν θα είναι σε θέση να μετάσχουν σε αυτήν την προσπάθεια πριν από το 2015. Σύμφωνα με τις συμφωνίες τις οποίες έχουμε συνυπογράψει, οφείλουμε να κλείσουμε μία από τις μονάδες μας το 2009, οπότε η Λιθουανία θα υποστεί τις συνέπειες της έλλειψης ενέργειας. Ως εκπρόσωπος της Προεδρίας, θεωρείτε εφικτή την παράταση της λειτουργίας της δεύτερης μονάδας της Ignalina μέχρι το 2015;
<SPEAKER ID="416" NAME="Paula Lehtomäki">
Προεδρεύουσα του Συμβουλίου. (FI) Κύριε Πρόεδρε, αν καλώς ενθυμούμαι, το πυρηνικό εργοστάσιο στην Ignalina πρόκειται να κλείσει το 2009, και ορισμένες ρήτρες διαφύλαξης συνδέονται με αυτήν την προθεσμία. Επιτρέψτε μου να το επαναλάβω για τρίτη φορά: οι αποφάσεις επί ρητρών διαφύλαξης λαμβάνονται από την Επιτροπή, κατόπιν λήψης αιτιολογημένου αιτήματος, και για τον λόγο αυτόν δεν εμπίπτει στην αρμοδιότητά μου να κρίνω τη χρήση μιας τέτοιας ρήτρας. Αν αναφερόμαστε σε ένα νέο πυρηνικό εργοστάσιο, θα ήθελα να αναφέρω ότι αυτή είναι μια μακροπρόθεσμη διαδικασία η οποία δεν θα επιλύει βραχυπρόθεσμα προβλήματα. Επομένως, η κατασκευή ενεργειακών δικτύων, δηλαδή υποδομών, σε διάφορες κατευθύνσεις, είναι ένα πολύ σημαντικό βήμα προόδου προς την κατεύθυνση της αύξησης της ενεργειακής ασφάλειας, και αυτό ισχύει και για αυτά τα κράτη μέλη επίσης.
<SPEAKER ID="417" NAME="Πρόεδρος">

<P>
Θέμα: COP12
<P>
Ενόψει της πρόσφατης 12ης συνεδρίασης της Διάσκεψης των συμβαλλομένων μερών, των συμπερασμάτων της συνεδρίασης του Συμβουλίου για το Περιβάλλον στις 23 Οκτωβρίου και των συμπερασμάτων της συνεδρίασης του Συμβουλίου Γεωργίας και Αλιείας στις 24-25 Οκτωβρίου, συμφωνεί το Συμβούλιο ότι όλες οι συμφωνίες που θα συναφθούν μετά το 2012 θα πρέπει α περιλαμβάνουν την πρόληψη της αποψίλωσης των δασών;
<SPEAKER ID="418" NAME="Paula Lehtomäki">
Προεδρεύουσα του Συμβουλίου. (FI) Κύριε Πρόεδρε, η αποψίλωση των δασών είναι ένας από τους σημαντικότερους παράγοντες στο πρόβλημα της παγκόσμιας αλλαγής του κλίματος, ευθυνόμενη για το 20% περίπου του συνόλου των εκπομπών αερίων του θερμοκηπίου προκαλούμενων από τον άνθρωπο, δηλαδή το ένα πέμπτο περίπου των εκπομπών που προκύπτουν από ανθρώπινη δραστηριότητα. Ο στόχος της Ευρωπαϊκής Ένωσης είναι, προκειμένου να επιτευχθεί ο θεμελιώδης στόχος της Συνθήκης για το Κλίμα των "Ε, η συνολική μέση αύξηση της θερμοκρασίας της επιφάνειας της γης να μην μπορεί να είναι υψηλότερη των δύο βαθμών Κελσίου από τη θερμοκρασία που επικρατούσε κατά τη διάρκεια της προβιομηχανικής εποχής. Για την επίτευξη αυτού του στόχου θα απαιτηθεί σημαντική μείωση των συνολικών όγκων, σύμφωνα με κοινούς αλλά διαφοροποιημένους τομείς ευθύνης και ικανοτήτων.
<P>
Επειδή η καταστροφή των τροπικών δασών ευθύνεται σημαντικά για τις συνολικές εκπομπές, οι αναπτυσσόμενες χώρες έχουν ή μπορούν να έχουν ρόλο κλειδί στον μετριασμό της αλλαγής του κλίματος, έτσι ώστε να είναι δυνατή η μείωση των εκπομπών που προκαλούνται από την αποψίλωση των δασών και η ενίσχυση της αειφόρου δασοκομίας. Τέτοια μέτρα θα βοηθούσαν αυτές τις χώρες να προσαρμοστούν στην αλλαγή του κλίματος και θα είχαν επίσης και άλλα χρήσιμα οφέλη. Κατά συνέπεια, η ΕΕ υπογραμμίζει τη σημασία της εξέτασης των διαφόρων επιλογών όσον αφορά τον τρόπο μείωσης των εκπομπών από την αποψίλωση των δασών και, ιδιαίτερα, με την εκμετάλλευση συνεργιών με μέτρα που λαμβάνονται σε άλλα πλαίσια.
<SPEAKER ID="419" NAME="Avril Doyle" AFFILIATION="PPE-DE">
(EN) Θέλω να ευχαριστήσω την Προεδρεύουσα του Συμβουλίου για την απάντησή της. Δεν απάντησε με "ναι" ή "όχι" στην ερώτησή μου, αλλά παραθέτοντας μια πολύ ενδιαφέρουσα σύνοψη των προβλημάτων της αλλαγής του κλίματος - πράγματα με τα οποία συμφωνώ, αλλά τα γνωρίζω ήδη.
<P>
" ερώτησή μου ήταν εάν το Συμβούλιο συμφωνεί με τη θέση ότι η αποφυγή της αποψίλωσης πρέπει να περιλαμβάνεται σε κάθε συμφωνία μετά το 2012 - με άλλα λόγια, κατά τη δεύτερη περίοδο δέσμευσης, αν εξακολουθούμε να συζητάμε με όρους του Πρωτοκόλλου του Κυότο. Δεν υιοθετεί το Συμβούλιο τη θέση ότι η αποφυγή της αποψίλωσης των δασών μπορεί να αποτελέσει ένα από τα μέσα και τους μηχανισμούς μας για τη μείωση των εκπομπών διοξειδίου του άνθρακα;
<SPEAKER ID="420" NAME="Paula Lehtomäki">
Προεδρεύουσα του Συμβουλίου. (FI) Κύριε Πρόεδρε, το Συμβούλιο δεν έχει τελική θέση για αυτήν τη συγκεκριμένη ερώτηση, συνεπώς δεν μπορώ να απαντήσω σε αυτήν. Αναφέρομαι, όμως, στην αποψίλωση των δασών και στο έργο για να την περιορίσουμε, πράγμα που η Ευρωπαϊκή Ένωση επιτελεί, για παράδειγμα, στο πλαίσιο της συνεργασίας για την ανάπτυξη. Υπήρξε επίσης κάποια συζήτηση αυτού του θέματος στη διάσκεψη για την αλλαγή του κλίματος στο Ναϊρόμπι, και έτσι η σημασία και η σπουδαιότητά της εκτιμώνται αναμφίβολα.
<SPEAKER ID="421" NAME="Πρόεδρος">

<P>
Θέμα: Σύνθεση της Επιτροπής
<P>
Πότε σκοπεύει το Συμβούλιο να λάβει μια απόφαση, στο πλαίσιο του άρθρου 4(3) του Πρωτοκόλλου για τη Διεύρυνση της Ευρωπαϊκής Ένωσης της Συνθήκης της Νίκαιας;
<P>
Έχει ήδη αρχίσει κάποιο προπαρασκευαστικό έργο επί του θέματος;
<SPEAKER ID="422" NAME="Paula Lehtomäki">
Προεδρεύουσα του Συμβουλίου. (FI) Κύριε Πρόεδρε, κυρίες και κύριοι, το Συμβούλιο δεν έχει ακόμη αρχίσει οιοδήποτε προπαρασκευαστικό έργο επί του θέματος αυτού. Θα λάβει την απαραίτητη απόφαση εν ευθέτω χρόνω σε συμμόρφωση των υποχρεώσεών του βάσει του Πρωτοκόλλου για τη Διεύρυνση της Ευρωπαϊκής Ένωσης που έχει προσαρτηθεί στη Συνθήκη της Νίκαιας. Σε αυτό το στάδιο, ωστόσο, είναι αδύνατον να πω ακριβώς πότε θα γίνει αυτό. Επιτρέψτε μου να πω ότι, αν η διαπραγματευθείσα Συνθήκη για τη θέσπιση Συντάγματος της Ευρώπης τεθεί σε ισχύ, αυτό θα συμβάλλει στην επίλυση του θέματος.
<SPEAKER ID="423" NAME="Richard Corbett" AFFILIATION="PSE">
(EN) Σας ευχαριστώ για την απάντησή σας, η οποία καταδεικνύει ότι, είτε με βάση τις ισχύουσες Συνθήκες όπως τροποποιήθηκαν μετά τη Νίκαια είτε με βάση τη Συνταγματική Συνθήκη, το Συμβούλιο οφείλει να επεξεργαστεί ένα νέο σύστημα όσον αφορά τη σύνθεση της Επιτροπής, ενδεχομένως με την εφαρμογή κάποιου είδους εναλλαγής. Εάν αυτό είναι αλήθεια και αν πρόκειται να τεθεί σε εφαρμογή για την επόμενη Επιτροπή, δεν θα ήταν καλό να μην καθυστερούμε, αλλά να ξεκινήσουμε το ταχύτερο δυνατόν;
<SPEAKER ID="424" NAME="Paula Lehtomäki">
Προεδρεύουσα του Συμβουλίου. (FI) Κύριε Πρόεδρε, είναι μάλλον δύσκολο να πω ότι θα είναι καλύτερα να αρχίσει σύντομα, όμως πρέπει να θυμόμαστε ότι αυτά τα θέματα συνδέονται όλα μεταξύ τους. Πρόκειται για ολόκληρο το θεσμικό πακέτο, το οποίο με τη σειρά του περιλαμβάνει τη σύνθεση της Επιτροπής. Θα επαναλάβω ότι το Συμβούλιο δεν έχει αρχίσει ακόμη το προπαρασκευαστικό έργο.
<SPEAKER ID="425" NAME="Πρόεδρος">
Ο ερωτών απέσυρε την ερώτηση αριθ. 9.
<P>

<P>
Θέμα: Το καθεστώς του Κοσσυφοπεδίου
<P>
Πώς εξηγεί η Φιλανδική Προεδρία το ότι σε αντίθεση προς ό,τι ήλπιζε ο ιδιαίτερα δραστήριος κύριος διαπραγματευτής των "νωμένων Εθνών Ahtisaari δεν κατέστη δυνατό να αποσαφηνιστεί το ζήτημα του καθεστώτος του Κοσσυφοπεδίου πριν από το τέλος του έτους; Πώς κρίνει τις πιθανότητες για επιτυχή έκβαση το προσεχές έτος;
<SPEAKER ID="426" NAME="Paula Lehtomäki">
Προεδρεύουσα του Συμβουλίου. (FI) Κύριε Πρόεδρε, από την αρχή του έτους, ο ειδικός απεσταλμένος των "νωμένων Εθνών Martti Ahtisaari έχει προωθήσει διαπραγματεύσεις μεταξύ των μερών χρησιμοποιώντας μια προσέγγιση εκ των κάτω προς τα άνω. Τον Ιούλιο ο κ. Ahtisaari διοργάνωσε την πρώτη υψηλού επιπέδου συνάντηση μεταξύ Βελιγραδίου και Πρίστινα στη Βιέννη. Συμμετείχαν οι πρόεδροι και οι πρωθυπουργοί από αμφότερες τις πλευρές. Στη συνάντηση το Βελιγράδι και η Πρίστινα εξέφρασαν εκ διαμέτρου αντίθετες απόψεις για το καθεστώς του Κοσσυφοπεδίου.
<P>
Στρατηγικός στόχος της Ευρωπαϊκής Ένωσης εξακολουθεί να είναι η εξεύρεση ταχείας και μόνιμης λύσης στην κατάσταση στο Κοσσυφοπέδιο, χωρίς να τεθεί σε κίνδυνο τη σερβική δημοκρατία και τη γενική σταθερότητα στην περιοχή. Όταν ενημερώθηκε ότι στις 21 Ιανουαρίου 2007 επρόκειτο να διεξαχθούν οι σερβικές κοινοβουλευτικές εκλογές, ο Martti Ahtisaari είπε ότι θα κατέθετε πρόταση στα μέρη αμέσως μετά τις εκλογές, καθώς δεν επιθυμούσε η λύση του καθεστώτος του Κοσσυφοπεδίου να γίνει πολιτικό όπλο στις μελλοντικές εκλογές της Σερβίας.
<P>
" Ευρωπαϊκή Ένωση εξακολουθεί να στηρίζει πλήρως τον κ. Ahtisaari, καθώς και τις προσπάθειές του ως ηγέτη της διαδικασίας πολιτικού προσδιορισμού όσον αφορά το μελλοντικό καθεστώς του Κοσσυφοπεδίου, καθώς και τις πρόσφατες κινήσεις να παρουσιάσει μια συνολική λύση. Μια ευνοϊκή έκβαση της διαδικασίας θα είναι προς όφελος της Ένωσης. " επιτυχία είναι ζωτικής σημασίας, διότι θα προσφέρει ευνοϊκές προοπτικές για το μέλλον, τόσο για τους κατοίκους του Κοσσυφοπεδίου όσο και για τη γενική σταθερότητα στην περιοχή. " Ευρωπαϊκή Ένωση προετοιμάζεται τώρα για τη μελλοντική παρουσία της στο Κοσσυφοπέδιο ως τμήμα διεθνούς πολιτικής αποστολής. Οι προετοιμασίες για το κράτος δικαίου και μια επιχείρηση της αστυνομίας βρίσκονται επίσης σε εξέλιξη.
<SPEAKER ID="427" NAME="Bernd Posselt" AFFILIATION="PPE-DE">
(DE) Όπως γνωρίζετε, ο πληθυσμός του Κοσσυφοπεδίου πέρασε πάρα πολλά και φυσικά ανησυχεί εξαιτίας των διαρκών αναβολών. Θεωρείτε ότι αυτή είναι η τελευταία αναβολή και ότι η τελική έκθεση θα παρουσιαστεί πραγματικά τον Φεβρουάριο ή τον Μάρτιο;
<P>
Τι έχετε να πείτε για τους φόβους που προκαλούν τα σχέδια διαίρεσης του Κοσσυφοπεδίου ή οι εδαφικές απαιτήσεις ως προς το Κοσσυφοπέδιο που περιλαμβάνονται στο νέο σύνταγμα της Σερβίας;
<SPEAKER ID="428" NAME="Paula Lehtomäki">
Προεδρεύουσα του Συμβουλίου. (FI) Κύριε Πρόεδρε, ο ειδικός απεσταλμένος Ahtisaari έχει καταστήσει σαφές στο Συμβούλιο ότι δεν έχει πρόθεση να καθυστερήσει την υποβολή της πρότασής του για λύση μετά τη διεξαγωγή των εκλογών. Ωστόσο, δεν θα ήθελα να προβλέψω ακόμη το περιεχόμενο της πρότασής του για λύση στο πρόβλημα του καθεστώτος.
<SPEAKER ID="429" NAME="Πρόεδρος">

<P>
Θέμα: Όψιμες αμβλώσεις στην κλινική Ginemedex της Βαρκελώνης
<P>
Έχει ενημερωθεί το Συμβούλιο όσον αφορά το δανικό ρεπορτάζ σχετικά με την κλινική Ginemedex της Βαρκελώνης, στην οποία πραγματοποιούνται όψιμες αμβλώσεις, έως και μετά την τριακοστή εβδομάδα της κύησης, γεγονός που οδήγησε σε διεθνή εκδήλωση αγανάκτησης και αποτροπιασμού για την κατάφωρη αυτή περιφρόνησή της ανθρώπινης ζωής();
<P>
Είναι σε θέση το Συμβούλιο να επιβεβαιώσει ότι πολίτες άλλων κρατών μελών της ΕΕ προσφεύγουν στην εν λόγω κλινική για αμβλώσεις έως και μετά την τριακοστή εβδομάδα της κύησης, παρακάμπτοντας έτσι το ποινικό δίκαιο των κρατών αυτών;
<P>
Μπορεί να αναφέρει το Συμβούλιο εάν έχει εγκύψει στην ως άνω παράκαμψη του ποινικού δικαίου των κρατών μελών και την εν λόγω παραβίαση της ανθρώπινης ζωής;
<P>
Σε τι μέτρο είναι διατεθειμένο το Συμβούλιο να μεριμνήσει για την επίτευξη συμφωνιών μεταξύ των κρατών μελών, ούτως ώστε να διασφαλιστεί η τήρηση του ποινικού δικαίου των κρατών μελών και να αποφευχθεί ο κίνδυνος υπονόμευσης των δικαιωμάτων του βιώσιμου εμβρύου μέσω της χρήσης του δικαιώματος ελεύθερης κυκλοφορίας, των προσώπων;
<SPEAKER ID="430" NAME="Paula Lehtomäki">
Προεδρεύουσα του Συμβουλίου. (FI) Κύριε Πρόεδρε, το Συμβούλιο ουδέποτε συζήτησε το θέμα, επειδή αυτό δεν εμπίπτει στην αρμοδιότητά του. Οι συνθήκες της ΕΕ δεν έχουν αναθέσει στην Κοινότητα ή την Ένωση την αρμοδιότητα με βάση την οποία η Ένωση θα μπορούσε να θεσπίζει ρυθμίσεις σχετικά με τις αμβλώσεις. Τα κράτη μέλη, κατά συνέπεια, έχουν την αρμοδιότητα ρυθμίσεων σχετικά με αυτό το θέμα και την αρμοδιότητα να διασφαλίζουν τη συμμόρφωση προς αυτές στην επικράτειά τους με τους νόμους που εγκρίνουν. " Ευρωπαϊκή Ένωση δεν μπορεί να παρεμβαίνει σε μη ικανοποιητικές καταστάσεις πραγμάτων λόγω διαφορών στη νομοθεσία κρατών μελών όσον αφορά τομείς που δεν εμπίπτουν στην αρμοδιότητά της.
<SPEAKER ID="431" NAME="Bastiaan Belder" AFFILIATION="IND/DEM">
(NL) Κύριε Πρόεδρε, αντιλαμβάνομαι βεβαίως ότι πρόκειται για θέμα αρμοδιοτήτων, όμως πρέπει να ειπωθεί ότι πρόκειται για διασυνοριακό θέμα, και για τον λόγο αυτόν εκπλήσσομαι που αυτό δεν έχει συζητηθεί καθόλου στο Συμβούλιο. Αν ομιλούμε για ευρωπαϊκές αξίες κάτι το οποίο είχε καλυφθεί ευρέως στις ειδήσεις και εξετάσουμε επίσης το θέμα της ελεύθερης κυκλοφορίας προσώπων, τότε βεβαίως έχουμε ένα ευρωπαϊκό πρόβλημα, αν λάβουμε υπόψη το γεγονός ότι στην υπόθεση έχουν εμπλακεί ολλανδοί γιατροί. Εν ολίγοις, θα ήθελα να σας ερωτήσω εκ νέου με ποιον τρόπο αυτό συνδέεται με την ελεύθερη κυκλοφορία προσώπων, και αν και κατά πόσο έχουμε να κάνουμε με ένα ευρωπαϊκό πρόβλημα διασυνοριακής φύσης.
<SPEAKER ID="432" NAME="Paula Lehtomäki">
Προεδρεύουσα του Συμβουλίου. (FI) Κύριε Πρόεδρε, θα ήθελα απλά να πω ότι η ελεύθερη κινητικότητα προσώπων είναι ένα από τα βασικά θέματα ενδιαφέροντος της Ευρωπαϊκής Ένωσης. " κυκλοφορία των υπηρεσιών έχει ήδη καθιερωθεί εδώ και πολύ καιρό, και αν υπάρχουν παράνομα συμβάντα στα κράτη μέλη, είναι δική τους ευθύνη και καθήκον να τα ελέγξουν και να παρέμβουν. Στην περίπτωση αυτή είναι αναμφισβήτητα σαφές ότι οι μεγάλες διαφορές που υπάρχουν μεταξύ των νομοθεσιών στα κράτη μέλη της ΕΕ έχουν ως αποτέλεσμα πολύ διαφορετικές πρακτικές.
<SPEAKER ID="433" NAME="Πρόεδρος">
Οι ερωτήσεις στις οποίες δεν δόθηκε απάντηση ελλείψει χρόνου θα λάβουν γραπτές απαντήσεις (βλ. Παράρτημα).
<P>
" Ώρα των Ερωτήσεων έληξε.
<P>
(" συνεδρίαση διακόπτεται στις 19.00 και συνεχίζεται στις 21.00)

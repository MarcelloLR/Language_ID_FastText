<CHAPTER ID="1">
<SPEAKER ID="1" LANGUAGE="" NAME="" AFFILIATION="Προέδρου">
<SPEAKER ID="2" LANGUAGE="" NAME="Πρόεδρος." AFFILIATION="">
<P>
   Κηρύσσω την επανάληψη της συνόδου του Ευρωπαϊκού Κοινοβουλίου που είχε διακοπεί την Πέμπτη 27 Ιανουαρίου. 
<SPEAKER ID="3" LANGUAGE="" NAME="Πρόεδρος." AFFILIATION="(Χειροκροτήματα)">
<P>
Καταρχάς, όπως γνωρίζετε, το πρώτο από το προγραμματισμένα δημοψηφίσματα για την επικύρωση του Ευρωπαϊκού Συντάγματος διεξήχθη χθες στην Ισπανία. Όπως επίσης γνωρίζετε, το αποτέλεσμα αυτού του δημοψηφίσματος ήταν 76,7% υπέρ.
<P>
Σας υπενθυμίζω ότι πριν από έναν μήνα, το Σώμα ενέκρινε το Ευρωπαϊκό Σύνταγμα με πλειοψηφία 74%· επομένως, η υποστήριξη του ισπανικού λαού αντανακλά πιστά, και μάλιστα έχει υπερβεί, την υποστήριξη αυτού του Κοινοβουλίου σε αυτό το σχέδιο. Θα μπορούσαμε να πούμε ότι το αποτέλεσμα της ψηφοφορίας στην Ισπανία την Κυριακή είναι ανάλογο εκείνου της ψηφοφορίας στο Στρασβούργο όταν αυτό το Κοινοβούλιο συζήτησε το σχετικό ψήφισμα.
<P>
Η συμμετοχή ήταν ελαφρά μικρότερη από εκείνη των τελευταίων ευρωεκλογών στην Ισπανία και επίσης πολύ κοντά στον μέσο όρο και των 25 χωρών της Ένωσης. Πιστεύω πως, σε γενικές γραμμές, μπορούμε να θεωρήσουμε το αποτέλεσμα της διαδικασίας στην Ισπανία παρόμοιο με την ψήφο των μελών του Ευρωπαϊκού Κοινοβουλίου και, επομένως, ως Πρόεδρος του Κοινοβουλίου και επίσης με την ιδιότητά μου ως ισπανός πολίτης, χαίρομαι ιδιαίτερα για το αποτέλεσμα. Αμέσως μετά την ανακοίνωσή του, συνεχάρην τον Πρόεδρο της ισπανικής κυβέρνησης και όλα τα πολιτικά κόμματα που συμμετείχαν σε αυτή τη διαδικασία.
<P>
Για τον σκοπό αυτό, είχα συνομιλίες με τον Προεδρεύοντα του Συμβουλίου, κ. Juncker, για την πρόοδο των οποίων ενημέρωνα συνεχώς τη Διάσκεψη των Προέδρων, και μετά την ανταλλαγή επιστολών που έλαβε χώρα την προηγούμενη εβδομάδα και έχοντας ακούσει την άποψη των πολιτικών ομάδων και επίσης έχοντας μιλήσει τηλεφωνικώς με τον Πρόεδρο της Επιτροπής, κ. Barroso, μπορώ να σας πω ότι ο Πρόεδρος του Ευρωπαϊκού Κοινοβουλίου, εξ ονόματος αυτού του θεσμικού οργάνου ασφαλώς, θα συμμετάσχει στη συνάντηση που θα έχουν αύριο οι 25 αρχηγοί κρατών και κυβερνήσεων με τον κ. Μπους στις Βρυξέλλες.
<P>
Δεν είναι μία συνάντηση του Ευρωπαϊκού Συμβουλίου με την αυθεντική της έννοια, παρόλα αυτά θα ήθελα να ευχαριστήσω τον Προεδρεύοντα του Συμβουλίου, κ. Juncker, και τον κ. Barroso που συμφώνησαν ότι το Προεδρείο του Ευρωπαϊκού Κοινοβουλίου πρέπει να είναι παρόν στη συνάντηση αυτή και θα ήθελα να αναγνωρίσω και να εκφράσω την ευγνωμοσύνη μου για τα όσα έκαναν προκειμένου να επιτευχθεί αυτό και επομένως για να ενισχύσουν το θεσμικό τρίγωνο της Ευρωπαϊκής Ένωσης, στο οποίο αναφέρθηκα προ ολίγου. Επομένως, δεν θα μπορέσω να βρίσκομαι εδώ, στο Στρασβούργο.
<P>
Επιθυμείτε να πείτε κάτι σχετικά με αυτό το θέμα, κύριε Poettering; 
<SPEAKER ID="4" LANGUAGE="DE" NAME="Poettering (PPE-DE )." AFFILIATION="(Χειροκροτήματα)">
<P>
    Κύριε Πρόεδρε, κυρίες και κύριοι, χαιρόμαστε ιδιαίτερα που ακούσαμε τα όσα είχε να πει ο κ. Borrell, σχετικά με την επίσκεψη του αμερικανού Προέδρου στις Βρυξέλλες και συμφωνούμε απόλυτα με τις παρατηρήσεις του. Η ομάδα μας ανέκαθεν ήταν υπέρ της παρουσίας του Προέδρου του Ευρωπαϊκού Κοινοβουλίου στην επίσκεψη αυτή, όποιο θεσμικό όργανο κι αν διεξήγαγε τη συνάντηση.
<P>
Καλώ το Ευρωπαϊκό Συμβούλιο και τις κυβερνήσεις να διασφαλίσουν ότι δεν θα επαναληφθεί στο μέλλον το είδος της συζήτησης που είδαμε τις προηγούμενες ημέρες και εβδομάδες. Θα ήθελα να εκφράσω τις ολόκαρδες ευχαριστίες μου στον Προεδρεύοντα του Συμβουλίου, κ. Juncker, επειδή κατέστησε δυνατή αυτή την εξέλιξη, αλλά δεν θα πρέπει να υπάρξουν άλλες συζητήσεις αυτού του είδους. Θα πρέπει να είναι αυτονόητο ότι το Κοινοβούλιο συμμετέχει κάθε φορά που ένας πρόεδρος –στην προκειμένη περίπτωση ο αμερικανός Πρόεδρος– επισκέπτεται τα ευρωπαϊκά θεσμικά όργανα.
<SPEAKER ID="5" LANGUAGE="" NAME="Πρόεδρος." AFFILIATION="">
<P>
   Σας ευχαριστώ πολύ, κύριε Poettering. Εν πάση περιπτώσει, τέλος καλό όλα καλά. Ανεξάρτητα από τις λεπτομέρειες της διαδικασίας, αύριο τα τρία θεσμικά όργανα θα είναι παρόντα και θα ήθελα να καταστήσω απολύτως σαφές ότι ο Προεδρεύων του Συμβουλίου και ο Πρόεδρος της Επιτροπής συμφωνούσαν πάντα με την ανάγκη να συμβεί αυτό. Αν υπήρξαν ορισμένες δυσκολίες, σε καμία περίπτωση δεν δημιουργήθηκαν από εκείνους. 
<SPEAKER ID="6" LANGUAGE="" NAME="Πρόεδρος." AFFILIATION="Τετάρτη:">
<P>
Το τελικό σχέδιο της ημερήσιας διάταξης, που κατάρτισε η Διάσκεψη των Προέδρων κατά τη συνεδρίαση της 17ης Φεβρουαρίου, σύμφωνα με τα άρθρα 130 και 131 του Κανονισμού, έχει διανεμηθεί.
<P>
Η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών πρότεινε να συμπεριληφθεί στις δηλώσεις του Συμβουλίου και της Επιτροπής σχετικά με τις σχέσεις της Ευρωπαϊκής Ένωσης με την περιοχή της Μεσογείου το θέμα της κατάστασης στον Λίβανο μετά τη δολοφονία του πρώην πρωθυπουργού κ. Hariri. 
<SPEAKER ID="7" LANGUAGE="DE" NAME="Poettering (PPE-DE )." AFFILIATION="">
<SPEAKER ID="8" LANGUAGE="" NAME="Πρόεδρος." AFFILIATION="">
<SPEAKER ID="9" LANGUAGE="DE" NAME="Swoboda (PSE ). –" AFFILIATION="">
<SPEAKER ID="10" LANGUAGE="" NAME="Πρόεδρος." AFFILIATION="">
<SPEAKER ID="11" LANGUAGE="DE" NAME="Swoboda (PSE )." AFFILIATION="">
<SPEAKER ID="12" LANGUAGE="" NAME="Πρόεδρος." AFFILIATION="(Εγκρίνεται η πρόταση)">
<P>
Οι πολιτικές ομάδες συμφώνησαν να ορίσουν ένα χρονικό περιθώριο μέχρι τις 18.00 ούτως ώστε όλα τα σημεία της ημερήσιας διάταξης της Τετάρτης, στα οποία έχει προβλεφθεί παρέμβαση του Συμβουλίου, να μπορέσουν να εξεταστούν πριν από αυτή την ώρα.
<SPEAKER ID="13" LANGUAGE="DE" NAME="Posselt (PPE-DE )." AFFILIATION="">
<P>
    Κύριε Πρόεδρε, δεν είμαι βέβαιος αν παρανόησα κάτι. Είπατε ότι τα ζητήματα που απαιτούν την παρουσία του Συμβουλίου πρέπει να έχουν ολοκληρωθεί έως τις 18.00. Αυτό ισχύει και για την Ώρα των Ερωτήσεων; Η Ώρα των Ερωτήσεων προς το Συμβούλιο έχει προγραμματιστεί για την Τετάρτη και το Συμβούλιο θα πρέπει φυσικά να είναι παρόν τότε. 
<SPEAKER ID="14" LANGUAGE="" NAME="Πρόεδρος." AFFILIATION="">
<P>
Έχουμε λάβει δύο αιτήσεις εφαρμογής της διαδικασίας κατεπείγοντος αναφορικά με: πρόταση κανονισμού του Συμβουλίου για την τροποποίηση του κανονισμού (ΕΚ) αριθ. 2792/1999 σχετικά με ένα ειδικό μέτρο για μεταφορές σκαφών σε χώρες που επλήγησαν από το τσουνάμι το 2004.
<SPEAKER ID="15" LANGUAGE="PL" NAME="Pęk (IND/DEM ). " AFFILIATION="">
<SPEAKER ID="16" LANGUAGE="HU" NAME="Tabajdi (PSE )." AFFILIATION="">
<P>
Τρία προβλήματα έχουν δημιουργηθεί στην αγορά δημητριακών της Κοινότητας. Κατά πρώτον, υπάρχει το πρόβλημα που αφορά τις δυσμενείς αλλαγές στην ισοτιμία ευρώ-δολαρίου. Κατά δεύτερον, οι μη παράκτιες χώρες, όπως η Δημοκρατία της Τσεχίας, η Αυστρία, η Σλοβακία και η Ουγγαρία, βρίσκονται σε μειονεκτική θέση όσον αφορά τον ανταγωνισμό για την υποβολή προσφορών. Τέλος, το τρίτο σημείο: η μείωση στη βοήθεια των εξαγωγών προκαλεί περαιτέρω προβλήματα. Θα ήθελα να ζητήσω από την Επίτροπο κ. Fischer Boel να λάβει αποτελεσματικά μέτρα προς την επίλυση των προβλημάτων της αγοράς δημητριακών. 
<SPEAKER ID="17" LANGUAGE="ES" NAME="Yañez-Barnuevo García (PSE )." AFFILIATION="">
<SPEAKER ID="18" LANGUAGE="" NAME="Καρατζαφέρης (IND/DEM )." AFFILIATION="(O Πρόεδρος διακόπτει τον ομιλητή)">
<P>
Όσον αφορά το δημοψήφισμα της Ισπανίας, το 33% του ισπανικού λαού ψήφισε υπέρ. Η αποχή ήταν μεγάλη ...
<SPEAKER ID="19" LANGUAGE="" NAME="Mote (NI ). –" AFFILIATION="(ΕΝ)">
<P>
   Κύριε Πρόεδρε, κάθε επαγγελματική εγκληματική οργάνωση στην Ευρώπη θα πρέπει να πέταξε από τη χαρά της για την πρόσφατη απόφαση της Ευρωπαϊκής Κεντρικής Τράπεζας να διπλασιάσει την έκδοση τραπεζογραμματίων των 500 ευρώ. Μόνο φέτος, θα κυκλοφορήσουν στην αγορά 190 εκατομμύρια επιπλέον τραπεζογραμμάτια της μεγαλύτερης αξίας στον κόσμο, ενώ μία βαλίτσα γεμάτη από αυτά έχει επταπλάσια αξία από μία άλλη γεμάτη με εκατονταδόλαρα.
<P>
Στον σημερινό ηλεκτρονικό κόσμο, οι τράπεζες δεν χρειάζονται τραπεζογραμμάτια μεγάλης ονομαστικής αξίας: αυτά έχουν αξία μόνο για τους εγκληματίες. Γιατί άλλωστε το 10% όλων των ευρώ που εκδόθηκαν από την αρχή εξαφανίστηκαν ξαφνικά στη Ρωσία; Γιατί εξακολουθεί να είναι το νόμισμα που προτιμά η ρωσική μαφία; Γιατί ο Χουσεΐν εξέδιδε τιμολόγια σε ευρώ για τις μυστικές πωλήσεις πετρελαίου του Ιράκ, ενώ προσπαθούσε να αποφύγει τις κυρώσεις; Πέρυσι, ο αριθμός των παραχαραγμένων χαρτονομισμάτων των 500 ευρώ αυξήθηκε κατά …
<SPEAKER ID="20" LANGUAGE="" NAME="Παπαστάμκος (PPE-DE ). –" AFFILIATION="">
<SPEAKER ID="21" LANGUAGE="" NAME="Corbett (PSE )." AFFILIATION="(ΕΝ)">
<SPEAKER ID="22" LANGUAGE="DE" NAME="Leinen (PSE )." AFFILIATION="">
<P>
Πέρασα ο ίδιος αρκετές ημέρες στην Ισπανία με άλλους βουλευτές του Σώματος και μπόρεσα να δω πόσο ανοιχτά, δημοκρατικά και ειρηνικά διεξήχθη το δημοψήφισμα, δίνοντας πραγματικό παράδειγμα ευρωπαϊκής δημοκρατίας. Όσα είπε ο κ. Pęk στο Σώμα είναι τελείως παράλογα και είμαι βέβαιος ότι μια μικρή μόνο μειοψηφία του Σώματος συμμερίζεται τις απόψεις του.
<SPEAKER ID="23" LANGUAGE="PL" NAME="Krupa (IND/DEM )." AFFILIATION="(Ο Πρόεδρος διακόπτει τον ομιλητή)">
<P>
      Ευχαριστώ πολύ. Ενόψει της καταστροφικής κατάστασης των υπηρεσιών υγείας στην Πολωνία και της απεργίας πείνας που κάνουν οι εργαζόμενοι στην υγεία, θα ήθελα κατά πρώτον να ζητήσω να μην αντιμετωπίζονται οι υπηρεσίες υγείας με όρους αγοράς και να αποκλειστούν οι ιατρικές υπηρεσίες από την οδηγία για τις υπηρεσίες. Θα ήθελα επίσης να υποβάλω μία πρόταση σχετικά με την ανάγκη δημόσιας χρηματοδότησης των υπηρεσιών υγείας, και ειδικότερα των νοσοκομείων, καθώς το χρέος των τελευταίων ανέρχεται ήδη σε 6 δισεκατομμύρια ζλότι στην Πολωνία. Μετά τις φιλελεύθερες τροποποιήσεις του Αστικού Κώδικα, οι εισπράκτορες των χρεών κατάσχεσαν 2 δισεκατομμύρια ζλότι, με αποτέλεσμα οι εργαζόμενοι να μην έχουν λάβει τους μισθούς τους. Η κατάσχεση των ισχνών αυτών μισθών αποτελεί παραβίαση των ηθικών αρχών και της κοινωνικής δικαιοσύνης. Αποτελεί επίσης παραβίαση πολλών σημείων της νομοθεσίας, συμπεριλαμβανομένου του Ευρωπαϊκού Χάρτη Θεμελιωδών Δικαιωμάτων και της Παγκόσμιας Διακήρυξης Ανθρωπίνων Δικαιωμάτων. Θα ήθελα να ρωτήσω αν σκοπεύει η Επιτροπή να εισαγάγει κανονισμό που να επιτρέπει την οικονομική υποστήριξη ...
<SPEAKER ID="24" LANGUAGE="SL" NAME="Pahor, Borut (PSE )." AFFILIATION="">
<P>
   Κύριε Πρόεδρε, πρόσφατα δημιουργήθηκε η εντύπωση ότι αναβιώνουν ορισμένοι ανταγωνισμοί και διχασμοί του παρελθόντος, κάτι που ελπίζαμε ότι δεν θα επαναλαμβανόταν ποτέ και δεν θα επιβάρυνε ποτέ τις σχέσεις μεταξύ των εθνών στην ενοποιημένη Ευρώπη. Καθιερώνοντας την 10η Φεβρουαρίου ως ημέρα μνήμης για τα τραγικά γεγονότα μετά τον Δεύτερο Παγκόσμιο Πόλεμο, η Δημοκρατία της Ιταλίας τιμά τα δεινά που υπέστησαν οι Ιταλοί και έχει κάθε δικαίωμα να το κάνει. Εντούτοις, στο σημείο αυτό, η σύγχρονη Ιταλία δεν θα πρέπει να ξεχνά την οδύνη που προκάλεσε το φασιστικό καθεστώς σε άλλα έθνη, συμπεριλαμβανομένης της Σλοβενίας. Θα ήθελα με την ευκαιρία αυτή να υποστηρίξω την έκκληση δημοκρατικών κύκλων και από τις δύο πλευρές των συνόρων να ξεπεράσουμε αυτό το τραύμα της όχι και τόσο μακρινής μας ιστορίας, λέγοντας ολόκληρη την αλήθεια. Η αλήθεια, όσο οδυνηρή κι αν είναι, είναι ο μόνος τρόπος για να αποτρέψουμε παρόμοια γεγονότα στο μέλλον. Αποτελεί επίσης τη μόνη βάση για συνύπαρξη και συμφιλίωση. Και αν η συνάντηση συμφιλίωσης των προέδρων των τριών γειτονικών χωρών μπορεί να συμβάλει σε αυτό, τότε και εγώ την επικροτώ. Το να ξεπεράσουμε την αναβίωση εθνικιστικών προκαταλήψεων βρίσκεται στον πυρήνα της ευρωπαϊκής ιδέας. Αποτελεί επίσης ένα από τα θεμέλια και τους λόγους πίσω από την ευρωπαϊκή συνοχή και ολοκλήρωση. 
<SPEAKER ID="25" LANGUAGE="" NAME="Mitchell (PPE-DE )." AFFILIATION="(ΕΝ)">
<P>
    Κύριε Πρόεδρε, η πρόσφατη καταστροφή που προκάλεσε το τσουνάμι συγκλόνισε τον κόσμο, ενώ οι τεράστιες απώλειες σε ανθρώπινες ζωές που επέφερε είναι σχεδόν ασύλληπτες. Τέτοιου είδους καταστροφές δεν αφορούν μόνο τη Νοτιοανατολική Ασία. Το χειρότερο τσουνάμι που έχει καταγραφεί στην ιστορία της Ευρώπης συνέβη την 1η Νοεμβρίου 1755, όταν ένας ισχυρός σεισμός έξω από τις ατλαντικές ακτές της Πορτογαλίας δημιούργησε κύματα που έπληξαν τη Λισαβόνα. Σχεδόν 30 000 ζωές χάθηκαν μόνο στην πρωτεύουσα εκείνη την ημέρα, γεγονός που σηματοδότησε την παρακμή της πόλης, η οποία μέχρι τότε ήταν η τέταρτη μεγαλύτερη πόλη στην Ευρώπη και μάλιστα μία από τις πλουσιότερες. Τα κύματα έπληξαν επίσης τις ακτές του Βελγίου, της Βρετανίας, της Γαλλίας, της Ιρλανδίας και της Ολλανδίας.
<SPEAKER ID="26" LANGUAGE="" NAME="Ludford (ALDE )." AFFILIATION="(ΕΝ)">
<P>
Υπάρχουν πέντε άτομα από το Ηνωμένο Βασίλειο, τα ονόματα των οποίων είναι γνωστά: οι Bisher al-Rawi, Jamil al-Banna, Jamal Abdullah, Shaker Aamer και Omar Deghayes. Αναφορές κάνουν λόγο για ταπεινωτική και απάνθρωπη μεταχείριση, ακόμη και για βασανιστήρια. Ο Omar Deghayes ισχυρίζεται ότι τυφλώθηκε στο ένα του μάτι με σπρέι πιπεριού. Ήρθε πριν από είκοσι χρόνια ως πρόσφυγας από τη Λιβύη, όπου ο πατέρας του δολοφονήθηκε από το καθεστώς Καντάφι. Λίβυοι αξιωματούχοι τον επισκέφτηκαν και τον απείλησαν με απέλαση στη Λιβύη και με θάνατο.
<SPEAKER ID="27" LANGUAGE="PL" NAME="Rosati (PSE )." AFFILIATION="">
<P>
    Κύριε Πρόεδρε, τον Σεπτέμβριο του 2004 η Ρωσική Ομοσπονδία καθόρισε περιορισμούς στις εισαγωγές τροφίμων από την Πολωνία. Οι πολωνικές εταιρείες που εξάγουν κρέας και γαλακτοκομικά προϊόντα υποχρεώθηκαν επίσης να υποστούν ειδικές επιθεωρήσεις ρωσικών κτηνιατρικών και φυτοϋγειονομικών υπηρεσιών. Από τις 74 εταιρείες στις οποίες έγινε συνολικά επιθεώρηση, μόνο σε δύο δόθηκε έγκριση να εξάγουν προϊόντα στη Ρωσία. Παρά το γεγονός ότι έχουν περάσει τέσσερις σχεδόν μήνες από την ολοκλήρωση των επιθεωρήσεων, η Ρωσία δεν έχει ακόμη δώσει στην Πολωνία κατάλογο των εταιρειών οι οποίες πέρασαν την επιθεώρηση και επιτρέπεται να εξάγουν προϊόντα. Αυτό αποτελεί απόδειξη ότι οι πολωνικές εταιρείες υφίστανται διακριτική μεταχείριση στην αγορά της Ρωσίας. Τον Ιανουάριο, η Πολωνία έλαβε διαβεβαίωση ότι η Ευρωπαϊκή Επιτροπή θα παρενέβαινε για να επιταχύνει τις διαδικασίες, ώστε να επιτραπεί στις πολωνικές εταιρείες να εισέλθουν στην αγορά της Ρωσίας. Θα ήθελα να ρωτήσω τι μέτρα έλαβε η Ευρωπαϊκή Επιτροπή ως προς αυτό, ποιο ήταν το αποτέλεσμα αυτών των μέτρων και πότε θα σταματήσουν οι πρακτικές διακρίσεων που εφαρμόζει η Ρωσική Ομοσπονδία. 
<SPEAKER ID="28" LANGUAGE="EN" NAME="Batten (IND/DEM )." AFFILIATION="">
<P>
Αυτό που όντως παίρνει στα σοβαρά, ωστόσο, είναι το άρθρο 16 του Συντάγματος, το οποίο δεσμεύει τα κράτη μέλη σε μία κοινή εξωτερική πολιτική και πολιτική ασφάλειας. Ορθώς επεσήμανε ότι κάτι τέτοιο υπονομεύει το ΝΑΤΟ – και ότι το ΝΑΤΟ ήταν εκείνο που διατήρησε την ειρήνη στην Ευρώπη από το 1949, όχι η Ευρωπαϊκή Ένωση.
<SPEAKER ID="29" LANGUAGE="PL" NAME="Czarnecki, Ryszard (NI ). " AFFILIATION="galácticos»">
<P>
     Κύριε Πρόεδρε, κυρίες και κύριοι, το Ευρωπαϊκό Κοινοβούλιο γιόρτασε πρόσφατα την 50η επέτειο της UEFA, της Ένωσης Ευρωπαϊκών Ποδοσφαιρικών Ομοσπονδιών. Στη σημερινή συνεδρίαση, θα ήθελα να εκφράσω την ολόκαρδη υποστήριξή μου στο τελευταίο σχέδιο της UEFA, στόχος του οποίου είναι να διασφαλίσει ότι πλούσιες και φτωχές ομάδες τόσο στην παλιά όσο και στη νέα ΕΕ, και σίγουρα σε ολόκληρη την Ευρώπη, έχουν τις ίδιες ευκαιρίες. Το σχέδιο περιλαμβάνει σταδιακή εισαγωγή ανώτατου αριθμού ποδοσφαιριστών του οποίους εκπαιδεύουν οι ομάδες, με ελάχιστο όριο του δύο ποδοσφαιριστές ετησίως, και τελικά τους τέσσερις ποδοσφαιριστές. Αυτό έχει ως στόχο να αναγκάσει τις ομάδες να δουλεύουν με νέους ποδοσφαιριστές και να εμποδίσει τις πλούσιες ομάδες να αγοράζουν απλώς ταλαντούχους ποδοσφαιριστές. Θα υπάρξουν επίσης ανώτατα όρια για ποδοσφαιριστές της χώρας στην οποία έχει έδρα η ομάδα, τα οποία στοχεύουν στην προώθηση του εθνικού ποδοσφαίρου. Στην πράξη, αυτά τα ανώτατα όρια θα αποτρέψουν επίσης προσπάθειες των πλουσιότερων ομάδων να δημιουργήσουν στρατιές έμμισθων « ή σουπερστάρ. Οι προτάσεις της UEFA είναι σύμφωνες με την αρχή της αλληλεγγύης, στην οποία βασίζεται η Ευρωπαϊκή Ένωση. Για χάρη της αρχής της αλληλεγγύης αξίζει να θυσιαστεί μία άλλη αρχή της ΕΕ, η οποία σε κάθε περίπτωση παραβιάζεται συχνά, δηλαδή η αρχή της ελεύθερης κυκλοφορίας των εργαζομένων. 
<SPEAKER ID="30" LANGUAGE="" NAME="Iturgaiz Angulo (PPE-DE )." AFFILIATION="(ES) ">
<P>
     Κύριε Πρόεδρε, κυρίες και κύριοι, θα ήθελα να υπογραμμίσω εν συντομία κάτι που είπε ο Πρόεδρος στην αρχή αυτής της συνεδρίασης. Όπως γνωρίζετε όλοι, αύριο πραγματοποιείται μια ιστορική επίσκεψη του Τζορτζ Μπους, του Προέδρου των Ηνωμένων Πολιτειών της Αμερικής, στην Ευρωπαϊκή Ένωση, στο κτίριο Berlaymont στις Βρυξέλλες. Πρέπει να αναγνωρίσουμε και να ευχαριστήσουμε τον Πρόεδρο της Επιτροπής, κ. Durão Barroso, για τις προσπάθειες και τους χειρισμούς που έκανε προκειμένου να διασφαλίσει ότι, κατά τη διάρκεια αυτής της επίσκεψης, ο κ. Μπους θα δεχτεί τον Πρόεδρο του Ευρωπαϊκού Κοινοβουλίου, δηλαδή εσάς, κύριε Borrell.
<SPEAKER ID="31" LANGUAGE="" NAME="Pittella (PSE )." AFFILIATION="(IT) ">
<P>
     Κύριε Πρόεδρε, κυρίες και κύριοι, δεδομένου ότι η Επιτροπή Barroso ανέλαβε τα καθήκοντά της εδώ και αρκετούς μήνες και έχει στελεχώσει τα γραφεία της, μεταξύ των οποίων και το Γραφείο Τύπου, μας είναι δύσκολο να πιστέψουμε ότι δεν κατόρθωσε ακόμη να βρει ιταλό εκπρόσωπο Τύπου. Ποιος είναι ο λόγος; Ποιες προσπάθειες κατέβαλε ο κ. Barroso, έστω και μετά τις πολυάριθμες ερωτήσεις βουλευτών, τις προτροπές του Επιτρόπου Frattini και το αίτημα που υπέβαλε όλο το σώμα των ιταλών δημοσιογράφων που είναι διαπιστευμένοι στην Επιτροπή και στα άλλα ευρωπαϊκά όργανα;
<SPEAKER ID="32" LANGUAGE="EN" NAME="Hegyi (PSE )." AFFILIATION="">
<P>
      Κύριε Πρόεδρε, την προηγούμενη εβδομάδα συμμετείχα στην «Μπερλινάλε», στο 54ο Φεστιβάλ Κινηματογράφου του Βερολίνου. Τα περισσότερα κράτη μέλη εκπροσωπήθηκαν με νέες παραγωγές είτε στο διαγωνιστικό είτε σε άλλα τμήματα του φεστιβάλ. Ήταν εκπληκτικό να βλέπει κανείς πόσους πολλούς ταλαντούχους κινηματογραφιστές έχουμε στην Ευρώπη, αλλά ακόμη πιο ενθαρρυντικό ήταν να βλέπει κανείς πόσοι πολλοί άνθρωποι έδειξαν ενδιαφέρον για μη-χολιγουντιανές ταινίες που γυρίστηκαν στην Ευρώπη ή οπουδήποτε αλλού στον κόσμο. Οι ευρωπαϊκές ταινίες ήταν περισσότερο δημοφιλείς στο κοινό από ό,τι οι αμερικανικές.
<SPEAKER ID="33" LANGUAGE="PT" NAME="Figueiredo (GUE/NGL )." AFFILIATION="">
<SPEAKER ID="34" LANGUAGE="SV" NAME="Schlyter (Verts/ALE )." AFFILIATION="">
<P>
      Κύριε Πρόεδρε, αυτή την εβδομάδα είναι η τρίτη επέτειος της απαγωγής της Ingrid Betancourt από τους αντάρτες των FARC στην Κολομβία. Ήταν 23 Φεβρουαρίου του 2002 όταν η Ingrid Betancourt, φερέφωνο του δικού μου αδελφού κόμματος της Κολομβίας και υποψήφια πρόεδρος, απήχθη ενώ αναζητούσε λύση κατόπιν διαπραγματεύσεων στη σύγκρουση μεταξύ της κυβέρνησης και των FARC.
<P>
Η κυβέρνηση της Κολομβίας πρέπει να σταματήσει να προσφεύγει σε στρατιωτικά μέσα. Πρέπει, αντίθετα, να υπογράψει μια ανθρωπιστική συμφωνία με τις FARC σύμφωνα με τη Σύμβαση της Γενεύης ώστε να μπορέσει να απελευθερωθεί η Ingrid και 3 000 άλλοι κρατούμενοι. Θα ήμουν ευγνώμων αν ενεργούσατε εξ ονόματος του Κοινοβουλίου και διαβιβάζατε την ανησυχία μας για την παραβίαση των ανθρωπίνων δικαιωμάτων στην Κολομβία. 
<SPEAKER ID="35" LANGUAGE="FR" NAME="Patrie (PSE )." AFFILIATION="">
<P>
    Κύριε Πρόεδρε, θα ήθελα να επωφεληθώ από την παρουσία του Επιτρόπου Barroso, ο οποίος θα παρευρεθεί στη συνεδρίαση αργότερα, για να τον ρωτήσω σχετικά με τις πρόσφατες δηλώσεις στον Τύπο της αρμόδιας Επιτρόπου για την Περιφερειακή Πολιτική. Η κ. Hübner δήλωσε, πράγματι, ότι, κατά την άποψή της, ήταν απαραίτητο να διευκολυνθούν οι μετεγκαταστάσεις μέσα στην Ευρώπη ούτως ώστε οι ευρωπαϊκές επιχειρήσεις να μειώσουν τα κόστη τους. Σε μια εποχή όπου η συζήτηση σχετικά με τις πολιτικές προτεραιότητες της Ένωσης για το 2005 βρίσκεται στο απόγειό της, μπορεί ο κ. Barroso να μας πει αν υποστηρίζει αυτή την προσέγγιση;
<P>
Σύμφωνα με τα τελευταία στοιχεία της Eurostat, τα υψηλότερα ποσοστά ανεργίας στην ΕΕ σημειώνονται στα νέα κράτη μέλη. Είναι λοιπόν φυσικό, υπό το φως αυτών των στοιχείων, η στρατηγική που προτείνει η κ. Hübner να είναι απολύτως κατανοητή. Τα λόγια της απεικονίζουν την πραγματικότητα μιας διεύρυνσης η οποία πραγματοποιήθηκε χωρίς οποιουσδήποτε νέους δημοσιονομικούς πόρους. Αυτό το οποίο μας προτείνει η Επίτροπος είναι να αφαιρέσουμε πόρους από τους μεν για να τους δώσουμε στους δε. Μήπως ο κ. Barroso είναι υπέρ της θεσμοθέτησης του κοινωνικού και φορολογικού ντάμπινγκ στο εσωτερικό της Ευρωπαϊκής Ένωσης; 
<SPEAKER ID="36" LANGUAGE="" NAME="Piotrowski (IND/DEM )." AFFILIATION="(">
<P>
    Ευχαριστώ, κύριε Πρόεδρε. Ενόψει της επερχόμενης επετείου της λήξης του Δευτέρου Παγκοσμίου Πολέμου, θα ήθελα να επιστήσω την προσοχή του Σώματος σε νέες προσπάθειες που έγιναν με σκοπό την παραποίηση και τη χειραγώγηση της ιστορίας προς χάριν βραχυπρόθεσμων πολιτικών στόχων. Απόδειξη αυτού υπάρχει σε πρόσφατες δηλώσεις του ρωσικού Υπουργείου Εξωτερικών σχετικά με τη διαβόητη Διάσκεψη της Γιάλτας. Αυτή η τελευταία διαίρεσε την ευρωπαϊκή ήπειρο σε δύο σφαίρες επιρροής, υποβάλλοντας έτσι πολλά από τα έθνη της Κεντρικής και Ανατολικής Ευρώπης, εκπρόσωποι των οποίων βρίσκονται σήμερα εδώ στο Σώμα, σε μισό σχεδόν αιώνα καταπίεσης κάτω από ένα απάνθρωπο ολοκληρωτικό σύστημα. Το πρωταρχικό αίτιο αυτού ήταν το γερμανοσοβιετικό Σύμφωνο του Αυγούστου 1939 και ευθύνη για την έναρξη του Δευτέρου Παγκοσμίου Πολέμου δεν έχει μόνο η Γερμανία αλλά και η Ρωσία ως κληρονόμος της Σοβιετικής Ένωσης. Ωστόσο, παρόλο που η Γερμανία έχει αποδείξει την επιθυμία της να αντιμετωπίσει το τραγικό παρελθόν της, η Ρωσία ακόμη δεν έχει το σθένος να το κάνει. Ελπίζω ότι το Ευρωπαϊκό Κοινοβούλιο θα υποστηρίξει αυτή την πρόταση ψηφίσματος, η οποία, μεταξύ άλλων, καταδικάζει τη Συμφωνία της Γιάλτας. Θα είναι μια συμβολική κίνηση επανόρθωσης προς τα έθνη που βρίσκονταν πίσω από το τέως Σιδηρούν Παραπέτασμα. 
<SPEAKER ID="37" LANGUAGE="ES" NAME="Herrero-Tejedor (PPE-DE )." AFFILIATION="">
<P>
Η κυβέρνηση της χώρας μου προωθεί έναν νόμο που θα επιτρέψει σε έναν φίλο των Σοσιαλιστών, τον Jesús de Polanco, να ελέγξει τους μισούς ραδιοφωνικούς σταθμούς της Ισπανίας. Επιπλέον, αυτός ο κύριος έχει ήδη το μονοπώλιο της δορυφορικής τηλεόρασης και επιδιώκει τώρα μία μεγαλύτερη μερίδα της αναλογικής διαφημιστικής πίτας. Κυρίες και κύριοι της αριστεράς, ο Polanco κάνει τον Μπερλουσκόνι να μοιάζει άπορος. Αν δεν υπερασπιστούμε τον πλουραλισμό στα μέσα ενημέρωσης, θα βρεθούμε σύντομα σε μία κατάσταση κατά την οποία η στρατηγική πληροφόρησης της Ευρωπαϊκής Ένωσης δεν θα συζητείται πλέον σε αυτό το Κοινοβούλιο: θα αποφασίζεται από τέσσερις ανθρώπους σε ένα ακριβό εστιατόριο, με τη δυνατότητα να επιβάλλουν ομοιόμορφη σκέψη σε 450 εκατομμύρια Ευρωπαίους. 
<SPEAKER ID="38" LANGUAGE="FR" NAME="Isler Béguin (Verts/ALE )." AFFILIATION="">
<P>
    Κύριε Πρόεδρε, κυρίες και κύριοι, θα ήθελα να επιστήσω την προσοχή σας στην υπόθεση της κ. Aissata Bint-Karamoko και, κυρίως, να ζητήσω την υποστήριξη του Ευρωπαϊκού Κοινοβουλίου γι’ αυτήν. Η κ. Karamoko ζήτησε πριν από τρία χρόνια να της χορηγηθεί το καθεστώς του πρόσφυγα στη Γαλλία. Είναι επτά μηνών έγκυος, πάσχει από ηπατίτιδα και σήμερα νοσηλεύεται σε αυτήν εδώ την πόλη, το Στρασβούργο. Ωστόσο, η γαλλική κυβέρνηση συμπεριφέρεται με απαράδεκτο τρόπο προσπαθώντας να επαναπροωθήσει την κ. Karamoko στη χώρα καταγωγής της, τη Μαυριτανία, παραβιάζοντας έτσι το θεμελιώδες δικαίωμά της για παροχή ιατρικής περίθαλψης στην Ευρωπαϊκή Ένωση.
<P>
Στο όνομα του σεβασμού των ανθρωπίνων δικαιωμάτων και σύμφωνα με τον δικό μας Χάρτη των Θεμελιωδών Δικαιωμάτων, θα ήθελα να δηλώσουμε στη γαλλική κυβέρνηση ότι οφείλει να σέβεται τα ανθρώπινα και θεμελιώδη δικαιώματα, επιτρέποντας στην κ. Karamoko να νοσηλευθεί εδώ, στη Γαλλία και, κυρίως, να γεννήσει με τις καλύτερες δυνατές συνθήκες. 
<SPEAKER ID="39" LANGUAGE="PL" NAME="Rogalski (IND/DEM )." AFFILIATION="">
<P>
      Κύριε Πρόεδρε, ελπίζω ότι το Σώμα ξεπέρασε τον ενθουσιασμό του για την «Πορτοκαλί Επανάσταση» της Ουκρανίας και ότι ήρθε ο καιρός να δούμε κατάματα τα πράγματα. Ο συνασπισμός «Η Ουκρανία μας» του Yushchenko κατάθεσε έναν αναθεωρητικό νόμο, μια από τις διατάξεις του οποίου ορίζει ότι όποιος ασκεί κριτική στον Ουκρανικό Στασιαστικό Στρατό, ή UPA εν συντομία, δεν θα έχει το δικαίωμα να κατέχει δημόσιο αξίωμα. Ο UPA έγινε σύμβολο πατριωτισμού, εντούτοις στον Δεύτερο Παγκόσμιο Πόλεμο απέκτησε τη φήμη ότι δολοφονούσε Πολωνούς, Εβραίους και Ρώσους. Αυτή η αναθεωρητική διάταξη αποτελεί επίθεση κατά των εθνικών μειονοτήτων στην Ουκρανία, η πλειονότητα των οποίων είναι Πολωνοί. Οι Πολωνοί αυτοί ασκούν κριτική στον UPA διότι πιστεύουν ότι είναι εγκληματική οργάνωση. Η πρόταση, ωστόσο, υποστηρίζεται από το Κογκρέσο των Ουκρανών Εθνικιστών και την παραστρατιωτική του πτέρυγα, τον UNA, ορισμένα μέλη του οποίου πολέμησαν ως μισθοφόροι στην Τσετσενία. Οι Εθνικιστές ήρθαν σε επαφή με το νεοφασιστικό Εθνικό Δημοκρατικό Κόμμα της Γερμανίας, επικαλούμενοι τη συστράτευσή τους κατά τον Δεύτερο Παγκόσμιο Πόλεμο. Οι εθνικές μειονότητες στην Ουκρανία κινδυνεύουν, φοβούνται και ζητούν βοήθεια. 
<SPEAKER ID="40" LANGUAGE="EN" NAME="Allister (NI )." AFFILIATION="">
<P>
    Κύριε Πρόεδρε, στην τελευταία του σύνοδο, το Κοινοβούλιο πολύ ορθώς καταδίκασε τις θηριωδίες των Ναζί, με χαρακτηριστικό παράδειγμα το Άουσβιτς. Δυστυχώς, και πρέπει να ντρέπεται γι’ αυτό, η αρχηγός κράτους μιας χώρας μέλους της ΕΕ –η Πρόεδρος McAleese της Δημοκρατίας της Ιρλανδίας– επέλεξε αυτή την 60η επέτειο για να εξαπολύσει κακοήθη και εκδικητική επίθεση κατά της πλειοψηφικής κοινότητας στη Βόρεια Ιρλανδία, όταν αδιάντροπα εξίσωσε το μίσος των Ναζί προς τους Εβραίους με τη στάση των Προτεσταντών προς τους Ρωμαιοκαθολικούς.
<SPEAKER ID="41" LANGUAGE="ES" NAME="Medina Ortega (PSE )." AFFILIATION="Χειροκροτήματα">
<P>
    Κύριε Πρόεδρε, εξεπλάγην από τα σχόλια του κ. Herrero-Tejedor. Δίνει την εντύπωση ότι έρχεται από μία εντελώς διαφορετική χώρα, εφόσον φαίνεται να έχει ξεχάσει ότι η κυβέρνηση του Λαϊκού Κόμματος έλεγχε το σύνολο των κρατικών και ιδιωτικών μέσων ενημέρωσης επί οχτώ χρόνια.
<P>
Τέλος, κύριε Herrero-Tejedor, μήπως το σχόλιό σας υπαινίσσεται ότι ο συνάδελφός σας, κ. Μπερλουσκόνι, ελέγχει τα μέσα ενημέρωσης στην Ιταλία;
<SPEAKER ID="42" LANGUAGE="SL" NAME="Drčar Murko (ALDE )." AFFILIATION="">
<P>
    Ευχαριστώ, κύριε Πρόεδρε. Μαζί με ορισμένους άλλους βουλευτές, ο κ. Cashman ενημέρωσε σε μια επιστολή προς τον κ. Barroso, και διαβάζω αυτολεξεί: «… ότι στη Σλοβενία οι πολιτικοί προφανώς ενθαρρύνουν δημοσίως τη διακριτική μεταχείριση κατά των μειονοτήτων», κλείνουν τα εισαγωγικά, και πρότεινε να διεξαγάγει η Επιτροπή έρευνα ως προς αυτό μαζί με την κυβέρνηση της Σλοβενίας. Ως φιλελεύθερος βουλευτής από τη Σλοβενία επιθυμώ να επιστήσω την προσοχή του Κοινοβουλίου και στο γεγονός ότι η παρούσα κυβέρνηση της Σλοβενίας έχει επίσης ρητά αρνηθεί να εφαρμόσει την απόφαση του Συνταγματικού Δικαστηρίου της Σλοβενίας, σύμφωνα με την οποία θα πρέπει να επιστραφούν σε 18 305 πολίτες της πρώην Γιουγκοσλαβίας κατοικίες στη Σλοβενία οι οποίες τους αφαιρέθηκαν παρανόμως το 1992. Επομένως, δεν πρόκειται απλώς για μια υπόθεση διακριτικής μεταχείρισης κατά μειονοτήτων αλλά και για παραβίαση των θεμελιωδών αρχών ενός κράτους το οποίο διέπει το δίκαιο. 
<SPEAKER ID="43" LANGUAGE="" NAME="Πρόεδρος." AFFILIATION="">
<P>
   Ο κ. Herrero-Tejedor έχει τον λόγο για ένα θέμα επί της διαδικασίας. 
<SPEAKER ID="44" LANGUAGE="ES" NAME="Herrero-Tejedor (PPE-DE )." AFFILIATION="">
<SPEAKER ID="45" LANGUAGE="" NAME="Πρόεδρος." AFFILIATION="">
<SPEAKER ID="46" LANGUAGE="" NAME="Herrero-Tejedor (PPE-DE )." AFFILIATION="(">
<P>
   Το άρθρο 27 B. 
<SPEAKER ID="47" LANGUAGE="" NAME="Πρόεδρος." AFFILIATION="">
<P>
   Είπατε το άρθρο 27 Β; 
<SPEAKER ID="48" LANGUAGE="ES" NAME="Herrero-Tejedor (PPE-DE )." AFFILIATION="">
<SPEAKER ID="49" LANGUAGE="" NAME="Πρόεδρος." AFFILIATION="">
<P>
   Κύριε Herrero, το άρθρο 27 Β αναφέρεται στις εργασίες των αντιπροσωπειών. Τι σχέση έχει αυτό με τις προσωπικές δηλώσεις; 
<SPEAKER ID="50" LANGUAGE="ES" NAME="Herrero-Tejedor (PPE-DE )." AFFILIATION="">
<SPEAKER ID="51" LANGUAGE="" NAME="Πρόεδρος." AFFILIATION="">
<SPEAKER ID="52" LANGUAGE="ES" NAME="Herrero-Tejedor (PPE-DE )." AFFILIATION="">
<SPEAKER ID="53" LANGUAGE="" NAME="Πρόεδρος." AFFILIATION="">
<P>
   Σας ρώτησα απλώς ποιο άρθρο επικαλείστε και εσείς αναφέρατε ένα άρθρο που δεν έχει καμία σχέση με το θέμα που εξετάζουμε. Κύριε Herrero-Tejedor, δεν είμαι υπεύθυνος για τα λόγια σας εγώ αλλά εσείς. Υποθέτω ότι αναφέρεστε στο άρθρο 145. Είναι έτσι, κύριε Tejedor; 
<SPEAKER ID="54" LANGUAGE="ES" NAME="Herrero-Tejedor (PPE-DE )." AFFILIATION="">
<P>
    Είναι το άρθρο 145, κύριε Borrell Fontell. 
<SPEAKER ID="55" LANGUAGE="" NAME="Πρόεδρος." AFFILIATION="">
<SPEAKER ID="56" LANGUAGE="ES" NAME="Herrero-Tejedor (PPE-DE )." AFFILIATION="">
<P>
    Θα ήθελα απλώς να πω στον κ. Medina ότι, πράγματι, ο κ. Μπερλουσκόνι ελέγχει τα μέσα ενημέρωσης στην Ιταλία, πράγμα που το κόμμα μου και εγώ προσωπικά έχουμε επικρίνει αυστηρά. Και ζητώ επομένως να χρησιμοποιείται το ίδιο μέτρο σύγκρισης σε σχέση με την Ισπανία.
<P>
Όσον αφορά το σχόλιο ότι το Λαϊκό Κόμμα έλεγχε το σύνολο των ιδιωτικών μέσων ενημέρωσης, μήπως αυτό σημαίνει ότι έλεγχε επίσης όλα τα μέσα ενημέρωσης του κ. Polanco, κύριε Medina; Μήπως προσπαθείτε να κοροϊδέψετε τους αξιότιμους βουλευτές; Θεός φυλάξοι! 
<SPEAKER ID="57" LANGUAGE="" NAME="Πρόεδρος." AFFILIATION="">
<P>
   Κύριε Herrero-Tejedor, σας έδωσα τον λόγο προκειμένου να αποφευχθούν άσκοπες συζητήσεις, αλλά πρέπει να σας πω ότι το άρθρο 145 αφορά κατηγορίες που διατυπώνονται εναντίον βουλευτή σε προσωπικό επίπεδο. Αυτό δεν ίσχυε σε αυτή την περίπτωση, αλλά παρόλα αυτά, το Προεδρείο σάς έδωσε τον λόγο προκειμένου να μην σας δοθεί η εντύπωση ότι ερμηνεύουμε μεροληπτικά τον Κανονισμό. 
<SPEAKER ID="58" LANGUAGE="EN" NAME="De Rossa (PSE )." AFFILIATION="">
<P>
    Κύριε Πρόεδρε, δεν έχω μπροστά μου τον Κανονισμό, θα ήθελα όμως απλώς να προσθέσω μία διευκρίνιση στη δήλωση του κ. Allister σχετικά με τη Βόρεια Ιρλανδία, στην οποία επέκρινε την Πρόεδρο McAleese της Ιρλανδικής Δημοκρατίας για τις παρατηρήσεις της όσον αφορά την προτεσταντική κοινότητα της Βόρειας Ιρλανδίας. Θέλω να τονίσω ότι η Πρόεδρος McAleese ζήτησε ανοιχτά και ανεπιφύλακτα συγγνώμη ύστερα από λίγες ώρες για τα σχόλιά της. Δεν ήταν στις προθέσεις της να δοθεί η ερμηνεία που τελικά δόθηκε και θα παρακαλούσα αυτό να καταγραφεί στα πρακτικά του Κοινοβουλίου. 
<SPEAKER ID="59" LANGUAGE="" NAME="Πρόεδρος." AFFILIATION="">
<P>
   Εντάξει, κύριε de Rossa, έτσι θα γίνει. Ωστόσο, στο μέλλον, όλοι οι αξιότιμοι βουλευτές πρέπει γενικά να έχουν επαρκή γνώση του Κανονισμού ώστε να έχουν επίγνωση ότι ο εν λόγω Κανονισμός επιτρέπει στους βουλευτές να απαντούν σε προσωπικές κατηγορίες, όχι στην αναφορά του ονόματος ενός βουλευτή στο πλαίσιο μιας συζήτησης αναφορικά με θέματα που σχετίζονται με τρίτους.
<SPEAKER ID="60" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση του νομοθετικού προγράμματος και του προγράμματος εργασίας της Επιτροπής (2005), συζήτηση που άρχισε στις 26 Ιανουαρίου 2005 στις Βρυξέλλες.
<P>
Ο κ. Barroso έχει τον λόγο. 
<SPEAKER ID="61" LANGUAGE="PT" NAME="Barroso," AFFILIATION="Πρόεδρος της Επιτροπής">
<P>
   .  Κύριε Πρόεδρε, αξιότιμοι βουλευτές του Ευρωπαϊκού Κοινοβουλίου, κυρίες και κύριοι, προτού σας μιλήσω για το νομοθετικό πρόγραμμα και το πρόγραμμα εργασίας της Επιτροπής για το 2005, θα ήθελα να εκφράσω εν συντομία την ικανοποίησή μου για το αποτέλεσμα του χθεσινού δημοψηφίσματος για το Ευρωπαϊκό Σύνταγμα στην Ισπανία και θα προσπαθήσω να το κάνω στα ισπανικά. 
<P>
Θα ήθελα να σας εκφράσω την ικανοποίηση της Ευρωπαϊκής Επιτροπής για το αποτέλεσμα αυτό. Η Ισπανία είπε ναι σε μία Ευρώπη ενωμένη στην ποικιλομορφία της. Θα ήθελα να ευχαριστήσω όλους όσους συμμετείχαν στη διαδικασία του δημοψηφίσματος με τόση δέσμευση, ιδιαίτερα όλους τους βουλευτές αυτού του Κοινοβουλίου που συνέβαλαν με τις φωνές τους και τις απόψεις τους στην επίτευξη αυτού του σημαντικού αποτελέσματος. Για τον σκοπό αυτό, τηλεφώνησα χθες στον Πρόεδρο της ισπανικής κυβέρνησης, κ. José Luis Rodríguez Zapatero, για να τον συγχαρώ και να τον ευχαριστήσω για τη μεγάλη δέσμευση που επέδειξε η κυβέρνησή του κατά τη διάρκεια της εκστρατείας του δημοψηφίσματος.
<P>
Δεύτερον, η Επιτροπή έχει αναλάβει πλήρως τη δέσμευση για την παράδοση του προγράμματος εργασίας της. Για τον σκοπό αυτό, η Επιτροπή προτίθεται να εγκρίνει έναν κατάλογο με περισσότερες από 100 πρωταρχικές πρωτοβουλίες έως τα τέλη του έτους.
<P>
Στο μεταξύ, η Επιτροπή προχώρησε στην εφαρμογή των προτάσεών της. Στις 2 Φεβρουαρίου σας υπέβαλα τις προτάσεις μας για μια ενδιάμεση αναθεώρηση της στρατηγικής της Λισαβόνας. Εστιάζοντας στην ανάπτυξη και τις θέσεις εργασίας, έχει ως στόχο τη δημιουργία προϋποθέσεων για υψηλότερο βιοτικό επίπεδο, κοινωνική δικαιοσύνη για όλους και περιβαλλοντική βιωσιμότητα. Στις 6 Ιανουαρίου και 2 Φεβρουαρίου είχαμε μια πρώτη ανταλλαγή απόψεων.
<P>
Πρώτον, οι πράξεις μετρούν περισσότερο από τα λόγια. Η Ευρωπαϊκή Ένωση έχει την ευθύνη να μετατρέψει τις επιδιώξεις της σε πραγματικότητα. Πρέπει να προωθήσει την ευημερία, τη συνοχή και την κοινωνική δικαιοσύνη, τόσο στο εσωτερικό όσο και εκτός των συνόρων μας. Η Επιτροπή είναι πλήρως δεσμευμένη ως προς αυτό το έργο. Έχουμε ήδη αρχίσει να εργαζόμαστε για την επίτευξη αυτού του στόχου εφαρμόζοντας το πρόγραμμα εργασίας μας για το 2005: ακολουθούμε τη σωστή πορεία.
<P>
Ας πάρουμε για παράδειγμα την πρωτοβουλία REACH. Επιτρέψτε μου να σας διαβεβαιώσω ότι έχουμε λάβει δεόντως υπόψη τις ανησυχίες που εκφράστηκαν. Όλοι συμφωνούμε στην ανάγκη κατάλληλης προστασίας της ασφάλειας των προσώπων και του περιβάλλοντος. Από την άλλη πλευρά, θα πρέπει να αντιμετωπίσουμε επίσης τον φόβο ότι ορισμένα στοιχεία της πρότασης θέτουν μια βασική ευρωπαϊκή βιομηχανία σε πολύ δύσκολη θέση χωρίς την προσθήκη πραγματικής αξίας στους τομείς της υγείας και του περιβάλλοντος. Σε όλη τη διάρκεια της νομοθετικής διαδικασίας, θα συνεχίσουμε να εξετάζουμε και άλλες δυνατότητες για επαναπροσδιορισμό και βελτίωση της ισορροπίας μεταξύ κανονισμών και ανταγωνιστικότητας.
<P>
Όσον αφορά το σχέδιο οδηγίας για τις υπηρεσίες, και εδώ επιδιώκουμε έναν στόχο που απαιτεί γενική υποστήριξη – την ολοκλήρωση της ενιαίας αγοράς για υπηρεσίες έως το 2010. Μπορώ εκ νέου να σας διαβεβαιώσω ότι έχουμε λάβει δεόντως υπόψη τις ανησυχίες που εκφράστηκαν. Είμαι πλήρως πεπεισμένος ότι, μέσω της νομοθετικής διαδικασίας, θα είμαστε σε θέση να θεσπίσουμε ένα μέσο το οποίο θα αξιοποιεί το κρυμμένο δυναμικό της ενιαίας αγοράς χωρίς να διακυβεύει τους νόμιμους στόχους δημόσιου συμφέροντος.
<P>
Ως μέρος αυτής της ισόρροπης προσέγγισης, η Επιτροπή έχει σημειώσει πρόοδο μέσω της πρότασης που ενέκρινε πρόσφατα σχετικά με την αναθεωρημένη κοινωνική ατζέντα για την περίοδο έως το 2010. Αυτό αποδεικνύει την πλήρη δέσμευση της Επιτροπής στον εκσυγχρονισμό και την ανάπτυξη ευρωπαϊκών κοινωνικών συστημάτων, την καταπολέμηση του κοινωνικού αποκλεισμού και της φτώχειας και την επίτευξη του στόχου για περισσότερες και καλύτερες θέσεις εργασίας.
<P>
Θα πρέπει επίσης να μην λησμονούμε ότι τώρα τα κράτη μέλη είναι 25. Τα νέα κράτη μέλη περιμένουν μια απτή απόδειξη της αλληλεγγύης μας. Γι’ αυτό, οι προτάσεις μας για μια νέα γενιά πολιτικών συνοχής για τις επόμενες δημοσιονομικές προοπτικές έχουν ζωτική σημασία για την Ένωση, τόσο από οικονομική όσο και από πολιτική άποψη. Δεν έχουμε την πολυτέλεια να μπορούμε να δούμε τις υποχρεώσεις μας στον τομέα αυτό να αποδυναμώνονται.
<P>
Κυρίες και κύριοι, η αειφόρος ανάπτυξη και το θέμα της αλλαγής του κλίματος αποτελούν, και τα δύο, θέματα προτεραιότητας στην ατζέντα της Επιτροπής. Παρότι είμαστε ευτυχείς για το γεγονός ότι το πρωτόκολλο του Κυότο τέθηκε σε ισχύ, δεν μπορούμε ωστόσο να σταματήσουμε εκεί. Στις 9 Φεβρουαρίου, εγκρίναμε μια ανακοίνωση σχετικά με την αειφόρο ανάπτυξη και μια άλλη με τίτλο «Πώς θα κερδίσουμε τον αγώνα κατά των παγκόσμιων κλιματικών αλλαγών». Αυτές οι προτάσεις συμπληρώνουν τις προτάσεις που σχετίζονται με την αναθεώρηση μεσοπρόθεσμα της στρατηγικής της Λισαβόνας. Εκτός από τον οικονομικό πυλώνα, η στρατηγική της αειφόρου ανάπτυξης και η νέα κοινωνική ατζέντα αποτελούν δύο άλλους συμπληρωματικούς πυλώνες της στρατηγικής μας για τα προσεχή πέντε έτη.
<P>
Συμμεριζόμαστε όλοι την πεποίθηση ότι αυτό το οποίο αποτελεί την πηγή της νομιμότητας της καθημερινής εργασίας μας είναι η δράση μας προς όφελος των ευρωπαίων πολιτών. Η ενίσχυση της συμμετοχής των πολιτών αποτελεί προτεραιότητα για την Επιτροπή και, για να εκπληρώσουμε αυτό το καθήκον, θα προτείνουμε ένα ειδικό πρόγραμμα στο πλαίσιο των δημοσιονομικών προοπτικών. Αν οι πολίτες διαθέτουν απλή και διαφανή ενημέρωση σχετικά με το θέμα, θα είναι καλύτερα σε θέση να κατανοήσουν αυτό το οποίο διακυβεύεται στην Ευρώπη και να διαμορφώσουν γνώμη. Όλοι οι Επίτροποι συμπεριλαμβανομένης της Αντιπροέδρου Wallström, η οποία είναι αρμόδια για τον συγκεκριμένο τομέα έχουν δεσμευτεί να καταβάλουν κάθε προσπάθεια στον τομέα αυτό.
<P>
Επιτρέψτε μου, καταλήγοντας, να υπενθυμίσω τον τρόπο με τον οποίο η Επιτροπή, της οποίας έχω την τιμή να προεδρεύω, σκοπεύει να απαντήσει σε αυτές τις κοινές προκλήσεις και να αντιμετωπίσει αυτές τις κοινές ανησυχίες. Η μέθοδος την οποία θα χρησιμοποιήσουμε θα είναι η εταιρική σχέση, ιδιαίτερα μεταξύ των ευρωπαϊκών θεσμικών οργάνων. Θα ήθελα να επαναλάβω αυτό το οποίο έχω ήδη πει πολλές φορές σε αυτό το Σώμα, δηλαδή ότι σκοπεύω να αναπτύξω μια εποικοδομητική σχέση ανάμεσα στην Επιτροπή και το Ευρωπαϊκό Κοινοβούλιο. Χάρηκα που μπόρεσα να διαπιστώσω, κατά τη διάρκεια της συζήτησης της 26ης Ιανουαρίου, ότι ο Πρόεδρος Juncker και πολλοί βουλευτές του Κοινοβουλίου συμφωνούν όσον αφορά τη σημασία της από κοινού συνεργασίας πάνω στους στρατηγικούς στόχους που προτείνει η Επιτροπή. Αυτό θα ήταν ένα άνευ προηγουμένου βήμα προς την κατεύθυνση της μεγαλύτερης συνοχής της δράσης της Ευρωπαϊκής Ένωσης.
<P>
Τέλος, η Επιτροπή επιθυμεί να συνεργαστεί πολύ στενά με το Κοινοβούλιο στο πνεύμα της προτεινόμενης εταιρικής σχέσης. Η Αντιπρόεδρος Wallström θα είναι παρούσα αύριο στη Διάσκεψη των Προέδρων των επιτροπών στο πλαίσιο ενός διαλόγου που η Επιτροπή επιθυμεί να είναι διαρκής και τακτικός πάνω στα θέματα που έχουν προτεραιότητα για εμάς, από την άποψη τόσο του προγραμματισμού όσο και του καθορισμού των πολιτικών προτεραιοτήτων.
<P>
Εν ολίγοις, κύριε Πρόεδρε, κυρίες και κύριοι, επιθυμώ το πρόγραμμα εργασίας για το έτος 2005 να είναι το πρώτο επίτευγμα της εταιρικής σχέσης την οποία σας προτείνω για την ανανέωση της Ευρώπης. Θα είμαι ευτυχής τώρα να ακούσω τα σχόλια και τις προτάσεις σας όσον αφορά το περιεχόμενό του. 
<SPEAKER ID="62" LANGUAGE="FR" NAME="Grossetête (PPE-DE )," AFFILIATION="εξ ονόματος της Ομάδας">
<P>
   .  Κύριε Πρόεδρε, είμαστε πολύ ευτυχείς που ο Πρόεδρος Barroso μπόρεσε να παρευρεθεί στη συνεδρίαση και θα μπορέσουμε να εξετάσουμε μαζί του αυτό το πρόγραμμα για το 2005, η παρουσίαση του οποίου έχει καθυστερήσει, αν και για λόγους τους οποίους γνωρίζουμε.
<P>
Κύριε Barroso, γνωρίζουμε ότι θα κάνετε τα πάντα για να επιτύχετε ακόμη μεγαλύτερη αποτελεσματικότητα. Το πρόγραμμά σας είναι φιλόδοξο και σας έχουμε μεγάλη εμπιστοσύνη  μια εμπιστοσύνη την οποία επιθυμούμε να επιβεβαιώσουμε, καθώς υπήρξατε ένας προσεκτικός ακροατής, ειδικά για τις προτάσεις μας. Πράγματι, λάβατε την πρωτοβουλία να επανεξετάσετε την οδηγία για τις υπηρεσίες με σκοπό να λάβετε υπόψη τις ανησυχίες μας. Το ίδιο ισχύει για το πρόγραμμα REACH, όπως μόλις μας εξηγήσατε.
<P>
Οφείλουμε, κατά συνέπεια, να επικεντρωθούμε στα κρίσιμα ζητήματα, δηλαδή στην ανάπτυξη και στην απασχόληση. Ο άξονας της εργασίας μας θα είναι λιγότερη και καλύτερη νομοθεσία. Γνωρίζω ότι στο θέμα αυτό είμαστε στο ίδιο μήκος κύματος μαζί σας. Μας είχατε επίσης μιλήσει για δράσεις που πρόκειται να αναληφθούν. Η παραγωγικότητα στην Ευρώπη αυξάνεται με τη μισή ταχύτητα σε σχέση με τις ΗΠΑ, όπου η μέση ανάπτυξη των επενδύσεων είναι 5,4 % ετησίως έναντι 1,7 % για τις ευρωπαϊκές επενδύσεις.
<SPEAKER ID="63" LANGUAGE="" NAME="" AFFILIATION="Αντιπροέδρου">
<SPEAKER ID="64" LANGUAGE="DE" NAME="Schulz (PSE )," AFFILIATION="Financial">
<P>
   Κυρία Πρόεδρε, κυρίες και κύριοι, η ομιλία που μόλις ακούσαμε δεν ήταν ομιλία του Ευρωπαϊκού Λαϊκού Κόμματος, αλλά των γάλλων Γκολικών. Κυρία Grossetête, δεδομένης της ουσίας της ομιλίας σας, σας καλώ από καρδιάς να έλθετε μαζί μας και γρήγορα θα συγκεντρώσουμε την πλειοψηφία για κοινωνικά υπεύθυνες πολιτικές στην Ευρωπαϊκή Ένωση. Είδα στα μάτια του συναδέλφου βουλευτή κ. Poettering ειλικρινή έκπληξη και ήταν πραγματική χαρά να παρατηρώ την αντίδρασή του.
<P>
Πρόεδρε Barroso, χαίρομαι που καταφέρατε να είστε μαζί μας παρά τις απαιτήσεις που υπάρχουν τώρα από τον χρόνο σας. Θέλω να το ξεκαθαρίσω. Όλοι γνωρίζουμε τα προβλήματα που συναντήσατε στο Λονδίνο με την πτήση σας. Η παρουσία σας εδώ είναι καλός οιωνός για τη συνεργασία μεταξύ της Επιτροπής και του Ευρωπαϊκού Κοινοβουλίου. Επιτρέψτε μου να το τονίσω. Αρκετά όμως με τους αστεϊσμούς, διότι έχω και μία με δύο παρατηρήσεις να κάνω, με τις οποίες δεν νομίζω ότι θα χαρείτε και τόσο.
<P>
Δεν θέλω να επιστρέψω στο αν ήταν σωστό ή λάθος να εμφανιστείτε σε διαφήμιση για το PSD στην Πορτογαλία. Αυτό ανήκει στο παρελθόν. Θα ήθελα να κάνω μια σοβαρή πρόταση, ωστόσο, σχετικά με τις διαπραγματεύσεις για τη συμφωνία πλαίσιο. Πρέπει να λάβουμε μια απόφαση. Υπάρχει μια διάταξη στη συμφωνία πλαίσιο μεταξύ του Κοινοβουλίου και της Επιτροπής, η οποία ορίζει σαφώς ότι δεν απαγορεύεται στους Επιτρόπους να συμμετέχουν σε πολιτικές δραστηριότητες στη χώρα τους, εφόσον συζητήσουν εκ των προτέρων τη δραστηριότητα με τον Πρόεδρο της Επιτροπής, ο οποίος είτε δίνει τη συγκατάθεσή του για ό,τι είναι απαραίτητο για την άσκηση της δραστηριότητας είτε εκφράζει τις επιφυλάξεις του.
<P>
Στη συνέχεια, μετά από μερικές ημέρες, βρήκα μια συνέντευξή σας στους στην οποία ακολουθήσατε μια εντελώς διαφορετική γραμμή από αυτήν που παρουσιάσατε όταν απευθυνθήκατε στο Κοινοβούλιο. «Η οικονομία είναι στην πρώτη γραμμή», είπατε τώρα. Όχι! Η κοινωνική συνοχή είναι στην πρώτη γραμμή –τουλάχιστον για εμάς τους Σοσιαλιστές, κύριε Πρόεδρε– και δεν θα σας απαλλάξουμε από τις υποχρεώσεις σας επ’ αυτού. Παρουσιάσατε ένα πρόγραμμα εργασίας με σοσιαλιστικά στοιχεία, αλλά μετά δώσατε μια συνέντευξη στους η οποία ήταν στην εντελώς αντίθετη κατεύθυνση. Στη συνέχεια, ο κ. Špidla παρουσίασε ένα έγγραφο, το οποίο εμείς οι Σοσιαλιστές μπορούμε ανυπόκριτα να υποστηρίξουμε, αλλά αυτό το ακολούθησαν σχόλια της κ. Hübner στον Τύπο, τα οποία βρίσκουμε εντελώς αδύνατο να αποδεχτούμε.
<P>
Μπήκατε στο κτίριο Berlaymont, κύριε Πρόεδρε, αλλά έχω την εντύπωση ότι, κάθε φορά που φτάνετε στο συγκρότημα Schuman, δεν ξέρετε πλέον από ποια έξοδο να βγείτε. Για τον λόγο αυτό, επιτρέψτε μου να προτείνω να ακολουθήσετε τις σοσιαλιστικές μας προτάσεις, διότι το πρόβλημα με την Ευρωπαϊκή Ένωση είναι το εξής: αν δεν καταστήσουμε σαφές στον κόσμο ότι αυτή η Ένωσή μας του προσφέρει κοινωνική ασφάλεια και τον αφήσουμε να εξακολουθήσει να πιστεύει ότι οι Βρυξέλλες θέλουν να καταστρέψουν την κοινωνική του ασφάλεια, οι κίνδυνοι που θα διατρέχουμε θα είναι πολύ περισσότεροι από τις ευκαιρίες που δημιουργούμε. Αν δεν σταματήσουμε να δίνουμε αυτή την εντύπωση, οι πολίτες θα εξακολουθήσουν να στρέφουν την πλάτη τους στην Ευρώπη.
<P>
Αυτό έχει να κάνει με το γεγονός ότι η νεοφιλελεύθερη προσέγγιση παρουσιάζεται – ίσως όχι από εσάς, κύριε Barroso, αλλά από πολλούς από τους Επιτρόπους σας και, το χειρότερο, από πάρα πολλούς αξιωματούχους της Επιτροπής, ως γεγονός της καθημερινής ζωής· όλα θα είναι καλά στην Ευρώπη, λέει η θεωρία, όταν αυτή απορυθμιστεί, γίνει πιο ευέλικτη και κλειδωθεί σε μια κατιούσα κοινωνική τροχιά. Όσο αυτός είναι ο πυρήνας της πολιτικής της Επιτροπής σας, το κλίμα δεν θα αλλάξει ποτέ υπέρ της ΕΕ. Εμείς, οι Σοσιαλιστές, δεν εκλεγήκαμε για να υποστηρίζουμε το είδος των νεοφιλελεύθερων πολιτικών που περιλαμβάνει η οδηγία Bolkestein αλλά για να εγγυόμαστε και τις δύο πλευρές του νομίσματος στις οποίες έχουν επικεντρωθεί για πολύ καιρό οι συζητήσεις μας. Από τη μια πλευρά, χρειαζόμαστε τον ανταγωνισμό και την ευελιξία, αλλά αυτή η αύξηση του ανταγωνισμού και της ευελιξίας πρέπει να εξυπηρετεί την προώθηση της επίτευξης του άλλου στόχου, δηλαδή της κοινωνικής σταθερότητας.
<P>
Για τον λόγο αυτό, σας ζητώ να εμμείνετε στα όσα είπατε στις στρατηγικές κατευθυντήριες γραμμές σας και στα όσα μας παρουσιάσατε, μαζί με την κ. Wallström και τον κ. Verheugen, στη στρατηγική της Λισαβόνας, η οποία διαμορφώνει αυτές τις ίδιες αρχές: μεγαλύτερη ευελιξία και περισσότερο ανταγωνισμό, σίγουρα, αλλά και μια διαρκή δέσμευση στις κοινωνικές δομές που αποτελούν το μεγαλύτερο επίτευγμα της Ευρώπης. Αν διαβάσετε το ψήφισμά μας, θα δείτε ότι είμαστε πρόθυμοι να συνεργαστούμε εποικοδομητικά μαζί σας, αλλά μόνο αν είστε, μαζί με την Επιτροπή σας, πρόθυμοι να οικοδομήσουμε μια κοινωνική Ευρώπη. Τότε με χαρά θα σας στηρίξουμε.
<SPEAKER ID="65" LANGUAGE="" NAME="Duff (ALDE )," AFFILIATION="εξ ονόματος της Ομάδας">
<P>
   .  Κύριε Πρόεδρε, είναι περίεργο που οι σοσιαλιστές πιστεύουν ότι μπορεί να υπάρξει κοινωνική πρόοδος χωρίς οικονομική ανάπτυξη και διαρθρωτική μεταρρύθμιση. Αποτελεί επίσης απίστευτη αφέλεια εκ μέρους του κ. Martin Schulz να επικρίνει τον Πρόεδρο της Επιτροπής για τον ρόλο που διαδραματίζει στην εσωτερική πολιτική: δεν υπηρετούμαστε από τους – από πολιτικούς αποκομμένους από τις πολιτικές τους ρίζες. Η μοναδική επίκρισή μου για το άρθρο που διάβασα στους αφορά το ισχυρό χτύπημα του Προέδρου Barroso στους «αφελείς φεντεραλιστές». Δεν έχω ιδέα τι εννοούσε εκεί.
<P>
Αυτό θα απαιτήσει αναθεώρηση και, ίσως, αυστηρότερο έλεγχο της κληρονομιάς της Επιτροπής Prodi σε σύγκριση με αυτόν που απολάμβανε το πρόγραμμα έως τώρα, ασφαλώς όσον αφορά την προστασία λογισμικού με διπλώματα ευρεσιτεχνίας αλλά και την πρόσβαση σε λιμενικές υπηρεσίες. Δίνουμε ιδιαίτερη έμφαση όχι μόνο στη βελτίωση της ποιότητας της διατύπωσης αλλά και στη ριζική μείωση της ποσότητας.
<SPEAKER ID="66" LANGUAGE="DE" NAME="Beer (Verts/ALE )" AFFILIATION="εξ ονόματος της Ομάδας">
<P>
   , – Κυρία Πρόεδρε, ο Πρόεδρος Barroso μόλις πρότεινε συνέργεια σε έναν καλό σκοπό μεταξύ της Επιτροπής και του Κοινοβουλίου. Εξ ονόματος της ομάδας μου, της Ομάδας των Πρασίνων/Ευρωπαϊκή Ελεύθερη Συμμαχία, θα ήθελα να αναφερθώ σε δύο πιθανές περιοχές συνέργειας υπό το πρίσμα των τρεχόντων γεγονότων. Αναφέρατε ο ίδιος το πιο σχετικό γεγονός, κύριε Barroso, δηλαδή τις επερχόμενες συνομιλίες στις Βρυξέλλες με τον Πρόεδρο των Ηνωμένων Πολιτειών.
<P>
Πιστεύω ότι, σε συνέχεια της επίθεσης γοητείας της Condoleezza Rice στην Ευρώπη, πρέπει και πρόκειται να φανεί τις επόμενες ημέρες και εβδομάδες –και το ζήτημα του Ιράν θα είναι η αποφασιστική δοκιμασία– εάν έχουμε μόνο έναν κοινό στόχο και συνεχίζουμε ο καθένας τον δρόμο του ή εάν καταφέρνουμε να αναπτύξουμε πολυμερή μέτρα και να αποφύγουμε τον κίνδυνο της μονομέρειας, την οποία είδαμε κατά τη διάρκεια του προληπτικού πολέμου κατά του Ιράκ.
<P>
Πιστεύω ότι θα κάνουμε πρόοδο στον τομέα αυτό, αν επίσης παραμείνουμε πιστοί στην αρχή μας για τη διαφύλαξη των ανθρωπίνων δικαιωμάτων. Καλώ ειδικά την Επιτροπή να μην βάλει στο ράφι τον διάλογο για τα ανθρώπινα δικαιώματα κατά τη διάρκεια των διαπραγματεύσεων αλλά να τον εντείνει. Λυπάμαι πολύ που πρέπει να το πω, αλλά έμαθα ότι η γερμανική κυβέρνηση, η ίδια κυβέρνηση η οποία υποστηρίζει ενεργά τις διαπραγματεύσεις μας από την πλευρά της ΕΕ, ξεκίνησε διαδικασίες απέλασης κατά μιας 26χρονης γυναίκας, η οποία πήρε διαζύγιο από τον ιρανό σύζυγό της και ασπάστηκε τον Χριστιανισμό. Η απέλαση στο Ιράν υπό αυτές τις συνθήκες –και έχουμε αντιταχθεί σε αυτήν σε δύο προηγούμενα ψηφίσματα– εκθέτει τη γυναίκα στον κίνδυνο του λιθοβολισμού, του διωγμού ή ακόμα και του θανάτου.
<SPEAKER ID="67" LANGUAGE="DE" NAME="Markov (GUE/NGL )" AFFILIATION="">
<P>
   , Κυρία Πρόεδρε, κύριε Πρόεδρε της Επιτροπής, κυρίες και κύριοι, παρόλο που το αντικείμενο αυτής της συζήτησης είναι το νομοθετικό πρόγραμμα και το πρόγραμμα εργασίας της Επιτροπής για το 2005, πρέπει, φυσικά, να θεωρηθεί στο ευρύτερο στρατηγικό πλαίσιο, το οποίο επηρεάζεται έντονα από τη στρατηγική της Λισαβόνας και, δυστυχώς, έχει σχεδιαστεί έτσι ώστε κυρίως να εντείνει τον ανταγωνισμό. Το χειρότερο είναι ότι πιστεύω πώς χρησιμοποιεί και τα λάθος μέσα στην επιδίωξη αυτού του στόχου.
<P>
Τα λειτουργικά κέρδη των μεγάλων συγκροτημάτων στην Ευρωπαϊκή Ένωση αυξήθηκαν κατά 78% το 2004. Η αναλογία των κερδών προς το ΑΕγχΠ βρίσκεται στο υψηλότερο επίπεδο των τελευταίων 25 ετών. Τους τελευταίους 12 μήνες, καταγράφηκε άλλο ένα σημαντικό πλεόνασμα στο εμπορικό ισοζύγιο και το ισοζύγιο πληρωμών.
<P>
Ακόμα και στην Ομοσπονδιακή Δημοκρατία της Γερμανίας, όπου οι μεγάλες εταιρείες συνεχώς κλαψουρίζουν ότι είναι δέσμιες μιας μη ανταγωνιστικής τοποθεσίας, 46 από τις 50 εταιρείες του δείκτη Dax σημείωσαν εκπληκτικές αυξήσεις των κερδών τους το πρώτο εννεάμηνο.
<SPEAKER ID="68" LANGUAGE="" NAME="Batten (IND/DEM )," AFFILIATION="εξ ονόματος της Ομάδας">
<P>
   .  Κυρία Πρόεδρε, θα ήθελα να καλησπερίσω τον κ. Barroso, αλλά αλίμονο, αλίμονο! Ξανά η ίδια ιστορία! Αυτό το νομοθετικό πρόγραμμα διαμορφώθηκε σε μεγάλο βαθμό από την ετήσια πολιτική στρατηγική, η οποία δημοσιεύτηκε από την προηγούμενη Επιτροπή τον Φεβρουάριο του 2004. Η Ευρωπαϊκή Επιτροπή είναι η μη αιρετή κυβέρνηση της ΕΕ, αλλά το νομοθετικό πρόγραμμα ποιας άλλης κυβέρνησης στον κόσμο θα καθοριζόταν από τον προκάτοχό της; Το Κόμμα Ανεξαρτησίας του ΗΒ έχει εκφράσει στο παρελθόν τα παράπονά του ότι η Επιτροπή είναι ανεύθυνη, αλλά αυτό δείχνει απλώς το πόσο αντιδημοκρατικά είναι τα πράγματα. Θα φορτωθούμε πολιτικές που σχεδιάστηκαν από ανθρώπους οι οποίοι δεν βρίσκονται πλέον καν εν ενεργεία!
<P>
Στις 26 Ιανουαρίου, ο κ. Barroso μίλησε στο Κοινοβούλιο στις Βρυξέλλες για το πρόγραμμα αυτό, αλλά το εκπόνησαν ο κ. Prodi και η ομάδα του. Ο νέος κεντρικός πολιτικός στόχος της Επιτροπής είναι η οικονομική ανάπτυξη. Αυτός ήταν ο κεντρικός στόχος και του παλαιού εγγράφου της Επιτροπής, που συντάχθηκε τον προηγούμενο Φεβρουάριο. Πράγματι, ο κ. Prodi τον έθεσε ως έναν από τους πρωταρχικούς στόχους του αμέσως μόλις ανέλαβε τα καθήκοντά του το 1999. Δεν τα κατάφερε όμως καθόλου καλά, καθώς η ανάπτυξη στην ΕΕ είναι τώρα χαμηλότερη από όσο ήταν τότε. Ευτυχώς για τον κ. Prodi, βρίσκεται ασφαλής πίσω στη Ρώμη και δεν είναι πλέον υπόλογος για τις αποτυχίες του.
<P>
Το έγγραφο αναφέρει ότι, λόγω της θεσμικής αλλαγής το 2004, εγκρίθηκε μια πιο εύκαμπτη διαδικασία για το Ευρωπαϊκό Κοινοβούλιο όσον αφορά την εξέταση της στρατηγικής στον τομέα της πολιτικής. Η διαδικασία αυτή αποφασίστηκε τον περασμένο Απρίλιο – με άλλα λόγια, πριν ακόμη από την εκλογή του παρόντος Ευρωπαϊκού Κοινοβουλίου. Όλοι γνωρίζουμε ότι πρόκειται για ένα ψευδοκοινοβούλιο, αλλά αυτό δείχνει απλώς πόσο περιττό είναι.
<P>
Οι ευρώφιλοι παραπονούνται ότι οι βρετανοί πολίτες δεν θα ενημερωθούν σωστά για το Σύνταγμα της ΕΕ. Οι Ισπανοί μόλις ψήφισαν για το Σύνταγμα, αλλά το γεγονός ότι το 90% εξ αυτών –για τους οποίους οι ευρώφιλοι θεωρούσαν ότι ήταν καλά ενημερωμένοι για το Σύνταγμα– αποκαλύπτει στην κρατική εκλογική οργάνωση της Ισπανίας ότι ήταν ελάχιστα ή καθόλου ενημερωμένο, ενώ λιγότεροι από τους μισούς έσπευσαν να ψηφίσουν.
<SPEAKER ID="69" LANGUAGE="" NAME="Ryan (UEN )," AFFILIATION="εξ ονόματος της Ομάδας">
<P>
Οι βασικές προτεραιότητες για την Ευρωπαϊκή Ένωση αυτή την περίοδο περιλαμβάνουν: την ολοκλήρωση του σχεδίου δράσης Χρηματοπιστωτικών Υπηρεσιών ώστε να διασφαλιστεί ένα υψηλότερο επίπεδο ανταγωνισμού μεταξύ των χρηματοπιστωτικών οργανισμών που λειτουργούν εντός των 25 κρατών μελών της ΕΕ, το οποίο περιλαμβάνει τη διασφάλιση ότι οι λιανικές τραπεζικές υπηρεσίες θα είναι διαθέσιμες σε όλους τους πολίτες της ΕΕ των 25 κρατών μελών, τη διευκόλυνση της συγχώνευσης ευρωπαϊκών τραπεζών και την ενημέρωση της νομοθεσίας περί διαχείρισης περιουσιακών στοιχείων ώστε να διασφαλιστεί ότι οι διαχειριστές κεφαλαίων θα μπορούν να διαχειριστούν κεφαλαιουχικούς πόρους σε διασυνοριακή βάση, τη θέσπιση νέας νομοθεσίας για τη μείωση των δαπανών συμψηφισμού και διακανονισμού εμπορικών συναλλαγών ασφαλείας και, τέλος, την καθιέρωση μεγαλύτερου ανταγωνισμού στον τομέα των ασφαλίσεων.
<P>
Η Ευρωπαϊκή Ένωση πρέπει να προωθήσει ένα υψηλότερο επίπεδο διαλόγου με την Αμερική για την ευθυγράμμιση των κανόνων που διέπουν τη λειτουργία της λογιστικής βιομηχανίας. Η Ευρωπαϊκή Ένωση λειτουργεί υπό ένα σύστημα γνωστό ως ΔΛΠ, το σύστημα Διεθνών Λογιστικών Προτύπων. Εν τω μεταξύ, η αμερικανική επιχειρηματική κοινότητα λειτουργεί υπό τη λογιστική δομή GAAP. Φέτος, 8 000 εταιρείες θα εισαχθούν σε ευρωπαϊκά χρηματιστήρια, λειτουργώντας υπό το σύστημα ΔΛΠ. Είναι απλώς λάθος η Αμερική και η Ευρώπη να λειτουργούν κάτω από δύο διαφορετικά λογιστικά πρότυπα. Ένα υψηλότερο επίπεδο διαλόγου θα πρέπει να λάβει χώρα για την επίλυση αυτών των ζητημάτων.
<P>
Κύριε Barroso, οι πρόσφατες δηλώσεις σας για τη στρατηγική της Λισαβόνας και την ανοδική πορεία της οικονομίας της Ευρώπης υπήρξαν πολύ θετικές και σας εύχομαι κάθε επιτυχία. Εύχομαι να επιτύχετε – η Ευρώπη σάς χρειάζεται για να πετύχει. 
<SPEAKER ID="70" LANGUAGE="" NAME="Kirkhope (PPE-DE )." AFFILIATION="(ΕΝ)">
<P>
Τις τελευταίες εβδομάδες, εντυπωσιάστηκα από τις δηλώσεις του Προέδρου της Επιτροπής και τον σαφή στόχο του να θέσει την ανάπτυξη και την ευημερία στο επίκεντρο της στρατηγικής του για την αμέσως προσεχή περίοδο. Ομοίως, δεν εντυπωσιάστηκα καθόλου από τις μεγαλοστομίες Σοσιαλιστών, όπως του κ. Schulz, για εκ νέου επικέντρωση των προτεραιοτήτων στο πλαίσιο της διαδικασίας της Λισαβόνας. Η αριστερά στην Ευρώπη παραμένει προσηλωμένη στις παλιές μεθόδους των άκαμπτων αγορών εργασίας, του υψηλού μη μισθολογικού κόστους εργασίας και άλλων φραγμών στην ανάπτυξη.
<P>
Δεν μπορούν άραγε να αντιληφθούν ότι ακριβώς εξαιτίας του παλιού κοινωνικού προτύπου βρίσκεται σήμερα η Ευρώπη σε σχετική οικονομική κάμψη; Δεν μπορούν άραγε να καταλάβουν ότι η υψηλή ανεργία σε τόσο πολλές περιοχές της Ευρώπης οφείλεται στις ιδιαίτερα αναχρονιστικές προτάσεις στις οποίες εμμένουν όσον αφορά την οικονομία; Τίποτα από όσα μόλις είπε ο κ. Schulz δεν θα μπορούσε να βοηθήσει οποιονδήποτε από τα πέντε εκατομμύρια ανέργων που υπάρχουν σήμερα στη χώρα του. Συνεχίζουμε συνεπώς να παροτρύνουμε τον Πρόεδρο της Επιτροπής να συνεχίσει στον δρόμο των μεταρρυθμίσεων και προτρέπουμε τις κυβερνήσεις να εστιάσουν ιδιαίτερα την προσοχή τους στις αιτίες της αποτυχίας του προγράμματος της Λισαβόνας κατά τα πρώτα πέντε χρόνια.
<P>
Θέλουμε να δούμε μια ανανεωμένη δέσμευση για την ολοκλήρωση της ενιαίας αγοράς. Ο κ. Barroso φρονίμως κατανοεί ότι πολλά μέσα αντιμετώπισης της έλλειψης οικονομικού δυναμισμού βρίσκονται στα χέρια των ίδιων των κρατών μελών. Ωστόσο, πέραν του πρώτου ρόλου που έχει αναλάβει, θα τον ενθάρρυνα να καταβάλει έντονες προσπάθειες για να μειωθεί η παραγωγή νομοθετημάτων από την ίδια την Επιτροπή.
<SPEAKER ID="71" LANGUAGE="DE" NAME="Swoboda (PSE )." AFFILIATION="">
<P>
Κατά την άποψή μας, η κοινωνική Ευρώπη θα πρέπει να αποτελεί προτεραιότητα. Προκειμένου να επιτύχουμε την κοινωνική Ευρώπη, ωστόσο, χρειαζόμαστε θέσεις εργασίας. Για τις θέσεις εργασίας χρειαζόμαστε ανάπτυξη και για την ανάπτυξη χρειαζόμαστε και επενδύσεις και, πρώτο και κύριο, εκπαίδευση, κατάρτιση και δια βίου μάθηση και –ναι, κύριε Kirkhope– χρειαζόμαστε και μεγαλύτερη ευελιξία. Όποιος προτρέπει για ευελιξία, ωστόσο, πρέπει να γνωρίζει ότι η ευελιξία και η κοινωνική ασφάλιση δεν αποκλείουν η μία την άλλη· όπως έδειξε το σκανδιναβικό μοντέλο, ο κόσμος είναι στην πραγματικότητα πρόθυμος να αποδεχτεί μεγαλύτερο βαθμό ευελιξίας αν υπάρχει ένα δίχτυ κοινωνικής ασφάλειας και αν υπάρχουν επίσης, για παράδειγμα, εκτεταμένες δυνατότητες για περαιτέρω κατάρτιση ώστε να μπορέσει ο κόσμος να αντιμετωπίσει τις επιπτώσεις αυτής της ευελιξίας, συμπεριλαμβανομένων των κοινωνικών επιπτώσεων.
<P>
Μια τελευταία παρατήρηση: αυτό που έκανε η Αντιπρόεδρος Wallström πρόσφατα σχετικά με τα δικαιώματα των επιβατών αεροπλάνων ήταν ένα πολύ θετικό βήμα, κατά τη γνώμη μου. Είναι γεγονός ότι πρέπει να βγούμε δημόσια και να πούμε στον κόσμο τι έχουμε επιτύχει στο Κοινοβούλιο, συμπεριλαμβανομένων των απαντήσεών μας στις προτάσεις της Επιτροπής. Πρέπει να πούμε στον κόσμο ότι είμαστε πλάι του, γι’ αυτό σας ζητώ να μην προσεγγίζετε τα νομοθετικά μέτρα από μια αποκλειστικά τεχνική άποψη, ως μέσο δημιουργίας καλύτερων κανονισμών, αλλά να σκέφτεστε πάντα τον κόσμο για τον οποίο κάνουμε αυτούς τους νόμους και προς τον οποίο θέλουμε να τους επικοινωνήσουμε. Αν η Επιτροπή και το Ευρωπαϊκό Κοινοβούλιο μπορέσουν στο μέλλον να ακολουθήσουν μαζί αυτή την προσέγγιση, θα κερδίσουμε πολλούς για την Ευρωπαϊκή μας Ένωση. 
<SPEAKER ID="72" LANGUAGE="DE" NAME="Brok (PPE-DE )." AFFILIATION="">
<P>
   Κυρία Πρόεδρε, πιστεύω ότι ο Προεδρεύων του Συμβουλίου ήδη ανέφερε ότι σήμερα είναι μια καλή ημέρα. Είδαμε τώρα τα αποτελέσματα της Ισπανίας, που μας βάζουν όλους σε καλύτερη θέση, όχι μόνο όσον αφορά την εκστρατεία για το δημοψήφισμα αλλά και καθιστώντας σαφές ότι ένα μεγάλο έθνος αποφάσισε υπέρ αυτού του πολιτικού σχεδίου με μεγάλη πλειοψηφία. Έχουμε επίσης κάτι να δείξουμε αύριο, όταν θα δείτε τον Πρόεδρο Μπους. Είναι πλέον σαφές σε όλους μας –και αυτό πρέπει να αντανακλάται στις πολιτικές μας– ότι μόνο η κοινή δράση μάς καθιστά σημαντικό παράγοντα και η δράση αυτή έχει αποτέλεσμα, διότι δεν μπορώ να βρω άλλη εξήγηση για το σχόλιο της Condoleezza Rice ότι θα πρέπει να εγκριθεί το Ευρωπαϊκό Σύνταγμα. Η πολιτική των ΗΠΑ, πράγματι, ακούγεται διαφορετική εδώ. Επιτρέψτε μου επίσης να εκφράσω τις ευχαριστίες μου προς εσάς, Πρόεδρε Barroso, για τον δικό σας ιδιαίτερο ρόλο ώστε να μπορέσει ο Πρόεδρος του Σώματος να συμμετάσχει στην αυριανή συνάντηση.
<P>
Θα ήθελα να αναφερθώ σε ένα άλλο σχετικό ζήτημα, αυτό της πολιτικής γειτονίας μας. Δεν πιστεύω ότι έχουμε σημειώσει επαρκή πρόοδο προς την κατεύθυνση αυτή και ο Πρόεδρος Yushchenko θα βρίσκεται εδώ στο Κοινοβούλιο την Τετάρτη, προκειμένου να μπορέσουμε να αναζητήσουμε έναν νέο τρόπο για να ανταποκριθούμε στην καταπληκτική πρόκληση της παγίωσης της δημοκρατίας στην Ανατολική Ευρώπη ώστε να σφυρηλατηθούν στενότεροι δεσμοί μεταξύ της Ανατολικής Ευρώπης και της Ευρωπαϊκής Ένωσης. Αυτό σημαίνει ότι υπάρχει επιτακτική ανάγκη για κάτι περισσότερο από την πολιτική γειτονίας, διότι η εναλλακτική είναι η άσκηση μεγαλύτερης πίεσης ώστε να περιοριστεί πρόωρα το εύρος των συζητήσεων στην ιδιότητα του πλήρους μέλους, κάτι το οποίο δεν μπορούμε να παρέχουμε άμεσα, διότι θα ζημιώσει την ικανότητα ολοκλήρωσης της Ευρωπαϊκής Ένωσης.
<SPEAKER ID="73" LANGUAGE="FR" NAME="Goebbels (PSE )." AFFILIATION="">
<P>
    Κύριε Πρόεδρε, Πρόεδρε Barroso, κυρίες και κύριοι, επιτρέψτε μου να διατυπώσω ορισμένες προσωπικές παρατηρήσεις για το πρόγραμμα εργασίας της Επιτροπής. Πρόκειται για μια θαυμάσια απογραφή του είδους που συνέτασσε κάποτε ο ποιητής Jacques Prévert. Ωστόσο, μου φέρνει στο νου αυτό το οποίο έλεγε ο Wim Kok σχετικά με τη διαδικασία της Λισαβόνας, ότι δηλαδή αφορά τα πάντα και, συνεπώς, τίποτα. Το πρόγραμμα εργασίας της Επιτροπής, μπορούμε να πούμε ότι είναι μάλλον μια ανάλογη περίπτωση. Βλέπει κανείς το δέντρο και χάνει το δάσος. Ο καθένας από τους Επιτρόπους προσπάθησε να στολίσει το δικό του χριστουγεννιάτικο δέντρο κρεμώντας πάνω του μερικές προσωπικές ασημένιες γιρλάντες.
<P>
Στην ετήσια έκθεσή της για το 2005, η Επιτροπή Οικονομικής Πολιτικής αναφέρει ότι η Ευρώπη χρειάζεται ένα μακροοικονομικό υποστηρικτικό πλαίσιο για τη σταθερότητα και την ανάπτυξη. Αυτό είναι απαραίτητο, αλλά οι κυβερνήσεις θα δρέψουν τους καρπούς των διαρθρωτικών μεταρρυθμίσεων όσον αφορά την ανάπτυξη και την απασχόληση μόνον στο πλαίσιο ενός κατάλληλου μακροοικονομικού περιβάλλοντος. Έχουμε τη σταθερότητα, κύριε Barroso· αυτό το οποίο χρειαζόμαστε τώρα είναι η ανάπτυξη. 
<SPEAKER ID="74" LANGUAGE="FR" NAME="Roure (PSE )." AFFILIATION="">
<SPEAKER ID="75" LANGUAGE="DE" NAME="Lehne (PPE-DE )." AFFILIATION="(Χειροκροτήματα)">
<P>
   Κυρία Πρόεδρε, κυρίες και κύριοι, επιτρέψτε μου να ξεκινήσω με ένα σύντομο σχόλιο για το πολιτικό περιεχόμενο των ομιλιών που ακούσαμε σήμερα, ειδικότερα αυτής του κ. Schulz.
<SPEAKER ID="76" LANGUAGE="DE" NAME="Gebhardt (PSE )." AFFILIATION="">
<P>
    Κυρία Πρόεδρε, επιτρέψτε μου να πω στον κ. Barroso ότι αφιέρωσε τη σημερινή του ομιλία σε τρεις θαυμάσιους στόχους: την ευημερία, την αλληλεγγύη και την ασφάλεια. Αυτό εγείρει φυσικά μεγάλες προσδοκίες σε εμάς τους βουλευτές και πρέπει να πω, κύριε Barroso, ότι η αντίδρασή μου ήταν η ίδια με του κ. Swoboda, διότι τα όσα είπατε σχετικά με την οδηγία για τις υπηρεσίες, στην πραγματικότητα αποδείχθηκαν εντελώς ανυπόστατα. Αν πράγματι θέλετε να επιτύχουμε ευημερία, αλληλεγγύη και ασφάλεια για τους πολίτες μας, θα πρέπει να ασχοληθείτε πολύ περισσότερο με την οδηγία για τις υπηρεσίες από ό,τι φάνηκε σήμερα.
<P>
Αν αντιμετωπίζετε σοβαρά την εταιρική σας σχέση μαζί μας αλλά και με όλα τα θεσμικά όργανα, θα πρέπει να προχωρήσετε πολύ περισσότερο. Επιπλέον, δεν θα πρέπει να ξεχνάμε κάτι το οποίο είναι ακόμη πιο σημαντικό, κύριε Barroso, και αυτό είναι η εταιρική μας σχέση με τους λαούς της Ευρωπαϊκής Ένωσης, με τα 450 εκατομμύρια των κατοίκων της. Γι’ αυτούς κάνουμε τις πολιτικές μας και για κανέναν άλλο. 
<SPEAKER ID="77" LANGUAGE="PT" NAME="Silva Peneda (PPE-DE )." AFFILIATION="">
<SPEAKER ID="78" LANGUAGE="PL" NAME="Grabowska, Genowefa (PSE )." AFFILIATION="">
<P>
Εντούτοις, η Ευρωπαϊκή Επιτροπή είναι και θεματοφύλακας των Συνθηκών και με την ιδιότητα αυτή παρακολουθεί την εφαρμογή της νομοθεσίας από τα κράτη μέλη. Καλώ, συνεπώς, την Επιτροπή να παρακολουθήσει την εφαρμογή αυτή σε τακτική βάση, ιδιαίτερα όσον αφορά τις διατάξεις του κανονισμού REACH και της οδηγίας για τις υπηρεσίες. Δεν ανησυχεί η Ευρωπαϊκή Επιτροπή μήπως απόπειρες να αποκλειστούν οι οικοδομικές υπηρεσίες από την οδηγία θεωρηθούν διάκριση από τα νέα κράτη μέλη; Υπάρχουν και άλλα παραδείγματα τέτοιων πρακτικών και καλώ, συνεπώς, τον κ. Barroso να διασφαλίσει ότι η Επιτροπή παρακολουθεί στενά την εφαρμογή της νομοθεσίας όσον αφορά την αρχή της μη διακριτικής μεταχείρισης. 
<SPEAKER ID="79" LANGUAGE="DE" NAME="Karas (PPE-DE )." AFFILIATION="">
<SPEAKER ID="80" LANGUAGE="" NAME="" AFFILIATION="Αντιπροέδρου">
<SPEAKER ID="81" LANGUAGE="SL" NAME="Brejc, Mihael (PPE-DE )." AFFILIATION="">
<P>
    Ευχαριστώ, κύριε Πρόεδρε. Η Επιτροπή κατάρτισε ένα εκτενές και φιλόδοξο πρόγραμμα. Καθόρισε εργασίες προτεραιότητας, με τις οποίες συμφωνώ και τις οποίες υποστηρίζω. Χαίρομαι επίσης με τη φιλοδοξία, την ενεργητικότητα και φυσικά τον ενθουσιασμό του Προέδρου της Επιτροπής. Όμως, αν θέλουμε να είναι αποτελεσματική η Ευρώπη, αν θέλουμε να είναι η Ευρώπη πιο κοντά στους πολίτες της και αν επιθυμούμε να επιτύχουμε τους στόχους, τότε πρέπει οι ίδιοι να ενεργήσουμε με πολύ περισσότερη αποτελεσματικότητα από ό,τι έως τώρα. Σημαντικό ρόλο στην αποτελεσματικότητα της Ευρωπαϊκής Ένωσης διαδραματίζουν τα διοικητικά της συστήματα, η δημόσια διοίκησή της. Τα αναφέρετε στους στρατηγικούς στόχους στη σελίδα τέσσερα, κύριε Πρόεδρε. Αυτό είναι πολύ ευχάριστο. Όμως, ταυτόχρονα, υπενθυμίζω ότι η Επιτροπή Prodi ξεκίνησε τη μεταρρύθμιση της δημόσιας διοίκησης στην Ευρωπαϊκή Ένωση. Ο πρώην Επίτροπος Kinnock ήταν υπεύθυνος γι’ αυτήν. Αν και δεν γνωρίζω πώς κατέληξε η όλη ιστορία, αν πράγματι ξεκίνησε ποτέ, γεγονός παραμένει ότι οι πολίτες της Ευρωπαϊκής Ένωσης την αντιμετωπίζουν ως μια μεγάλη γραφειοκρατική μηχανή, αποστασιοποιημένη από τον κόσμο, μια μηχανή η οποία κοστίζει πολλά και η οποία απαιτεί μεγάλο όγκο διαχείρισης για το παραμικρό, για να μην αναφέρω τα μείζονα σχέδια. Επομένως, όλοι μας, όχι μόνο όσοι βρισκόμαστε εδώ στο Ευρωπαϊκό Κοινοβούλιο, αλλά και οι ψηφοφόροι μας, δικαιολογημένα περιμένουμε να βρει η νέα Επιτροπή, στο πλαίσιο των εργασιών προτεραιότητας που θέσατε, την ενεργητικότητα, τον χρόνο και τη βούληση να χειριστεί το ίδιο της το διοικητικό σύστημα, την ίδια της τη γραφειοκρατία. Ως προς αυτό αναμένω πολύ σαφείς απαντήσεις. Και κάτι ακόμα! Ωραία είναι η καλή νομοθεσία, αλλά αυτό που είναι πιο σημαντικό είναι να κάνουμε όντως την καλή νομοθεσία πράξη. Ευχαριστώ πολύ! 
<SPEAKER ID="82" LANGUAGE="PL" NAME="Zaleski (PPE-DE )." AFFILIATION="">
<P>
    Κύριε Πρόεδρε, κύριε Πρόεδρε της Επιτροπής, κύριε Αντιπρόεδρε της Επιτροπής, κυρίες και κύριοι, τα σχόλιά μου απευθύνονται κυρίως στον κ. Schulz. 
<P>
Κύριε Schulz, μετά τη συζήτησή μας για το ψήφισμα σχετικά με το Άουσβιτς, αλλάξατε τις απόψεις σας τελείως και, ως εκ τούτου, κερδίσατε τον απέραντο σεβασμό μου. Σας ευχαριστώ. Τώρα, ωστόσο, θα ήθελα να απαντήσω στα επικριτικά σχόλιά σας σχετικά με τον Πάπα. 
<P>
 Κυρίες και κύριοι, σχετικά με το θέμα του προϋπολογισμού και τη χρηματοδότηση που προβλέπεται για τη συνάντηση των νέων με τον Πάπα στην Κολωνία, θα ήθελα να καταστήσω σαφές ότι αν κάποιος κατάφερνε να ενώσει τόσους νέους για καλό σκοπό, θα ψήφιζα με βεβαιότητα υπέρ της παροχής χρηματοδότησης για τη συνάντηση. Θα το έκανα αυτό είτε το εν λόγω άτομο ήταν ο κ. Schulz είτε ο πρόεδρος οποιασδήποτε ομάδας ή κόμματος και ανεξάρτητα από το αν αυτό το άτομο ήταν Σοσιαλιστής, Πράσινος, Καθολικός ή οπαδός οποιουδήποτε πολιτικού κινήματος ή θρησκείας. Αν η εκδήλωση είχε ως σκοπό την προώθηση της κοινωνικής και ψυχολογικής ενότητας και τη δημιουργία μιας κοινής Ευρώπης, τότε θα άξιζε γνήσιο σεβασμό. Πιστεύω ότι ο κ. Schulz θα αναγνωρίσει ότι αυτό είναι αλήθεια και πράγματι τον βλέπω να γνέφει συγκαταβατικά. Θέλω να τον ευχαριστήσω για αυτό.
<P>
Θα ήθελα να υπενθυμίσω στους βουλευτές από τα δέκα νέα κράτη μέλη, και όχι μόνο εκείνους από την Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών αλλά και εκείνους που είναι Σοσιαλιστές, Πράσινοι, Κομμουνιστές ή ανεξάρτητοι βουλευτές, ότι χάρη στον Πάπα και στις ενέργειές του είμαστε σήμερα σε θέση να συζητάμε για μια κοινή Ευρώπη. Αν δεν ήταν εκείνος, δεν θα είχαμε ακόμη καταφέρει να διεξαγάγουμε μια τέτοια συνεδρίαση και θα ήθελα να υπενθυμίσω στον κ. Schulz ότι αυτό ήταν κυρίως επίτευγμα του Πάπα και ότι ο κ. Kovács έπαιξε, ως επί το πλείστον, μόνο έναν μικρό ρόλο. Αν οι βουλευτές δεν το γνωρίζουν αυτό ή αν το έχουν λησμονήσει, θα ήθελα να τους το υπενθυμίσω και να τους ενθαρρύνω να ψηφίσουν υπέρ αυτή της επιδότησης, η οποία θα επιτρέψει την ορθή διεξαγωγή της συνάντησης και θα διασφαλίσει την επιτυχία της. Σας ευχαριστώ. 
<SPEAKER ID="83" LANGUAGE="MT" NAME="Casa (PPE-DE )." AFFILIATION="">
<P>
    Κύριε Πρόεδρε, επιτρέψτε μου να συγχαρώ τον κ. Barroso, τον Πρόεδρο της Επιτροπής, για το νομοθετικό πρόγραμμα της Επιτροπής και για το πρόγραμμα που υπέβαλε. Η Ευρώπη σήμερα έχει διευρυνθεί σε 25 κράτη μέλη και εγώ είμαι ένας από τους βουλευτές που προέρχονται από μία από τις χώρες που εντάχθηκαν πρόσφατα σε αυτή μέσω της διεύρυνσης. Η Ευρώπη είναι αυτή ακριβώς που δικαίως πρέπει να είναι: μία Ευρώπη με σημαντική φωνή στις παγκόσμιες διαδικασίες λήψης αποφάσεων και πρέπει να διατηρήσουμε αυτό τον ρόλο, συνεχίζοντας να ενισχύουμε τα θεμέλια που κάποτε έθεσαν οι κκ. Schuman, De Gasperi και Monnet, με βάση τις αρχές που έδωσαν τη δυνατότητα στην Ευρωπαϊκή Ένωση να φτάσει εδώ που έφτασε σήμερα. Το έργο που επιτελεί η Ευρωπαϊκή Ένωση πρέπει να αντανακλά συνεχώς τις αρχές της επικουρικότητας και της αλληλεγγύης.
<SPEAKER ID="84" LANGUAGE="FR" NAME="Barroso," AFFILIATION="Πρόεδρος της Επιτροπής">
<P>
Καταρχάς, όσον αφορά τα συγκεκριμένα θέματα, κύριε Duff, μου είπατε ότι δεν είχατε καταλάβει καλά ή δεν εκτιμήσατε μια παρατήρηση η οποία φέρεται να μου αποδίδεται σχετικά με τον απλοϊκό φεντεραλισμό. Θα ήθελα πάρα πολύ να διευκρινίσω αυτό το οποίο είπα, διότι, στα συμφραζόμενα, δεν ήταν ίσως σαφές. Όταν επικρίνω τον απλοϊκό φεντεραλισμό, στην πραγματικότητα δεν είναι ο ίδιος ο φεντεραλισμός τον οποίο επικρίνω· το αντίθετο μάλιστα. Τρέφω μεγάλο σεβασμό για όλους τους φεντεραλιστές, για τους άνδρες και τις γυναίκες που θεμελίωσαν το μεγάλο ευρωπαϊκό οικοδόμημά μας. Και εξακολουθώ να πιστεύω, επιπλέον, ότι η ομοσπονδιακή μέθοδος είναι ουσιαστική για τη δική μας Ευρώπη. Επιπλέον, η κοινοτική μέθοδος, ή τουλάχιστον η μέθοδος την οποία γενικά ονομάζουμε έτσι, είναι ένα είδος ομοσπονδιακής μεθόδου. Έτσι, στην πραγματικότητα, επέκρινα τον απλοϊκό φεντεραλισμό σε αντιδιαστολή με αυτό που θα μπορούσα να θεωρήσω ότι είναι ένας φεντεραλισμός περισσότερο τελειοποιημένος, ευφυέστερος, δηλαδή μια προσέγγιση η οποία δεν επιδιώκει να οικοδομήσει τη δική μας Ευρωπαϊκή Ένωση μια ένωση ολοένα και περισσότερο στενή μεταξύ όλων των Ευρωπαίων, σε βάρος της νομιμότητας των δημοκρατικών κρατών. Οι χώρες μας είναι, στην πραγματικότητα, δημοκρατικά κράτη με δημοκρατικές κυβερνήσεις και δημοκρατικά κοινοβούλια. Είχα την τιμή να συνεργαστώ στη Γενεύη με έναν μεγάλο φεντεραλιστή, τον Denis de Rougemont, ο οποίος κατηγορούσε ενίοτε το κράτος για όλα τα δεινά, ωσάν το κράτος να μην ήταν επίσης ένας δημοκρατικός θεσμός. Είμαι υπέρ μιας Ένωσης ολοένα και ισχυρότερης, αλλά αυτή η ενίσχυση δεν θα έπρεπε να θέτει σε κίνδυνο τη νομιμότητα των δημοκρατικών κρατών. Επιθυμώ πάρα πολύ να διατυπώσω αυτή τη διευκρίνιση, διότι άκουσα επικρίσεις που αφορούσαν αυτή την παρατήρησή μου, οι οποίες έδιναν μια διαστρεβλωμένη εικόνα της σκέψης μου και των αισθημάτων μου όσον αφορά την Ευρώπη.
<P>
Το δεύτερο θέμα αφορά την ασφάλεια και τη δικαιοσύνη. Πράγματι, μιλήσαμε πολύ για την οικονομία, αλλά δεν πρέπει να ξεχνούμε ότι έχουμε ένα πρόγραμμα και μάλιστα πολύ φιλόδοξο στον τομέα της ασφάλειας και της δικαιοσύνης  ένα πρόγραμμα το οποίο θα υλοποιηθεί από τον Αντιπρόεδρο Frattini. Αυτό, συγκεκριμένα, ήταν το αντικείμενο ενός από τα θέματα που τέθηκαν. Η ασφάλεια, η δικαιοσύνη και η προστασία των θεμελιωδών δικαιωμάτων θα αποτελέσουν μία από τις προτεραιότητες της Επιτροπής. Οφείλουμε να προσφέρουμε μια πρακτική απάντηση στα αιτήματα ασφάλειας. Για τον λόγο αυτό, το 2005, ιδιαίτερα, θα παρουσιάσουμε στο Κοινοβούλιο το σχέδιο δράσης, το οποίο στοχεύει στην εφαρμογή της στρατηγικής που εγκρίθηκε στη Χάγη, υπό μορφή προτάσεων σχετικών με την προστασία των θυμάτων του οργανωμένου εγκλήματος, ιδιαίτερα των γυναικών και των παιδιών. Εφιστώ την προσοχή σας στο γεγονός ότι πρόκειται για μια νέα διάσταση της δράσης που περιγράφεται στο πρόγραμμα: δίνεται περισσότερη έμφαση στην προστασία των παιδιών. Πιστεύουμε και επιθυμώ επίσης να το υπογραμμίσω ιδιαίτερα– ότι αυτός είναι ένας τομέας όπου είναι δυνατόν να ενισχυθεί η δράση σε ευρωπαϊκό επίπεδο. Έτσι, είναι δυνατόν να παρουσιάζονται προτάσεις με σκοπό την ενίσχυση της αμοιβαίας αναγνώρισης και της εμπιστοσύνης μεταξύ των δικαστικών αρχών και μια πρόταση σχετική με μια ευρωπαϊκή στρατηγική σε θέματα νόμιμης μετανάστευσης και καταστολής της διακίνησης ανθρώπων. Η ασφάλεια, η δικαιοσύνη και η προστασία των δικαιωμάτων του ανθρώπου αποτελούν πραγματική προτεραιότητα και θα ήθελα να γνωρίζετε ότι η Επιτροπή θα πράξει το παν για να ανταποκριθεί σε αυτές τις απαιτήσεις.
<P>
Ορισμένοι βουλευτές, συμπεριλαμβανομένου του κ. Karas, του κ. Kirkhope και του κ. Lehne, αλλά επίσης σε κάποιο βαθμό και του κ. Goebbels, ήγειραν το θέμα του σημείου στο οποίο θα επικεντρώνεται η νομοθεσία, και αν υπάρχει λόγος αυτή ενισχυθεί ή να περιοριστεί. Χαίρομαι, επιπλέον, που το Ευρωπαϊκό Κοινοβούλιο, η Επιτροπή και το Συμβούλιο έχουν πλήρη επίγνωση αυτής της ανησυχίας. Όταν ομιλώ για μια καλύτερη νομοθεσία, δεν εννοώ πάντοτε ότι χρειάζεται λιγότερη νομοθεσία. Σε ορισμένες περιπτώσεις, ακριβώς επειδή είμαστε μια Ένωση, χρειαζόμαστε εναρμόνιση ή περισσότερη νομοθεσία, ορισμένες φορές με σκοπό να εναρμονίσουμε ή να απλοποιήσουμε την υφιστάμενη νομοθεσία. Θα ήθελα, ωστόσο, να τονίσω ότι συμμεριζόμαστε αυτή την ανησυχία σχετικά με την ποιότητα της νομοθεσίας και την έχουμε εισαγάγει στο πρόγραμμά μας. Σε όλο το φάσμα της δράσης που αναλαμβάνουμε, θα αξιολογούμε κατά συνέπεια τους συντελεστές κόστους, αναλογικότητας και επικουρικότητας που θα χρησιμοποιήσουμε για τους σκοπούς αποτίμησης των επιπτώσεων.
<P>
Για τον λόγο αυτό και αυτό το λέω εν μέρει στον κ. Goebbels έπρεπε βεβαίως να συντάξουμε έναν κατάλογο των κυριότερων στόχων μας. Πρόκειται για ένα πρόγραμμα εκτέλεσης για το τρέχον έτος. Χωρίς αμφιβολία, θα μας επικρίνατε αν παρουσίαζα μόνο τέσσερις ή πέντε προτεραιότητες. Η πολιτική γραμμή είναι μια διάσταση και, ως προς αυτό, όταν παρουσιάζουμε τους στρατηγικούς στόχους, μιλούμε για σαφέστατες και καλώς στοχοθετημένες προτεραιότητες, τις οποίες ορίσαμε όταν παρουσιάζαμε τους στρατηγικούς στόχους. Το συγκεκριμένο, νομοθετικό πρόγραμμα και πρόγραμμα εφαρμογής είναι μια άλλη διάσταση την οποία οφείλετε να γνωρίζετε έτσι ώστε να ελέγχετε τις δραστηριότητές μας, δεδομένου ότι η Επιτροπή είναι υπόλογη έναντι αυτού του Κοινοβουλίου.
<P>
Όσον αφορά ένα άλλο συγκεκριμένο θέμα, την αλλαγή του κλίματος, επιθυμώ να πω στην κ. Beer, η οποία είμαι βέβαιος ότι θα θέσει το θέμα αυτό αύριο στον Πρόεδρο Μπους, ότι ένα από τα θέματα που περιέχονται στην ατζέντα μας είναι η δυνατότητα συνεργασίας με τους Αμερικανούς, εν μέρει στο πνεύμα τής μετά το Κυότο εποχής. Αυτό είναι ένα λεπτό ζήτημα. Γνωρίζουμε τις θέσεις που έχει πάρει έως σήμερα η αμερικανική διοίκηση, αλλά πιστεύω ότι θα πρέπει να αρχίσουμε έναν διάλογο πάνω σε αυτό το ζήτημα με τις Ηνωμένες Πολιτείες της Αμερικής. Θα έχω προφανώς την ευκαιρία να συζητήσω το θέμα με τον Πρόεδρο των Ηνωμένων Πολιτειών.
<P>
Όσον αφορά, τώρα, το θέμα της οδηγίας για τις υπηρεσίες, επιθυμώ να σας πω, απαντώντας πιο συγκεκριμένα στον κ. Swoboda, ότι συμφωνώ με τις ανησυχίες σας όσον αφορά τις υπηρεσίες γενικού συμφέροντος. Το έχω ήδη πει πολλές φορές: οι υπηρεσίες γενικού συμφέροντος ή ορισμένες δημόσιες υπηρεσίες αποτελούν αυτό που θα ονομάζαμε παράδοση ή οργανωτική κουλτούρα ορισμένων κρατών. Κατά συνέπεια, επιδιώκουμε ακριβώς να διασφαλίσουμε ότι αυτές οι ανησυχίες λαμβάνονται υπόψη, δεδομένου ότι πιστεύουμε ότι είναι δικαιολογημένες.
<P>
Αυτός είναι ο λόγος για τον οποίο η Επιτροπή μου έλαβε την πρωτοβουλία να επανεξετάσει ορισμένες πτυχές της οδηγίας για τις υπηρεσίες και ανέμενα μια λέξη συγχαρητηρίων εκ μέρους σας. Όμως, ακούω ακριβώς το αντίθετο, όταν χαρακτηρίζετε αυτή την Επιτροπή νεοφιλελεύθερη, τη στιγμή που δεν είναι αυτή η οποία παρουσίασε την εν λόγω οδηγία. Στην πραγματικότητα αναζητούμε μια ισορροπία, ενώ ταυτόχρονα διατηρούμε τον στόχο, ο οποίος είναι να έχουμε μια αληθινή εσωτερική αγορά για τις υπηρεσίες, διότι αυτή είναι ουσιώδης για τη δημιουργία θέσεων απασχόλησης στην Ευρώπη. Αυτός είναι ένας στόχος τον οποίο δεν μπορούμε να εγκαταλείψουμε και ο οποίος εξάλλου αποτελεί αντικείμενο συναίνεσης έως το 2010, αλλά θα πρέπει να τον επιδιώξουμε με ισορροπημένο τρόπο. Αυτό είναι το θεμελιώδες πολιτικό ζήτημα, το οποίο θα ήθελα να θέσω στους φίλους μας του Ευρωπαϊκού Σοσιαλιστικού Κόμματος, και ιδιαίτερα στον κ. Schultz, ο οποίος έθεσε αυτό το θέμα.
<P>
Οι προτάσεις τις οποίες κατέθεσα σε αυτό το Κοινοβούλιο είναι καρπός συναίνεσης. Η Επιτροπή απαρτίζεται από Χριστιανοδημοκράτες, Σοσιαλιστές και Φιλελεύθερους. Το πρόγραμμα της Λισαβόνας παρουσιάστηκε στην Επιτροπή από εμένα τον ίδιο και από τον Αντιπρόεδρο Verheugen, ο οποίος είναι μέλος της δικής σας πολιτικής ομάδας. Το πρόγραμμα, το οποίο μόλις παρουσίασα, παρουσιάστηκε από εμένα τον ίδιο και την Αντιπρόεδρο Wallström, η οποία είναι μέλος της δικής σας πολιτικής ομάδας.
<P>
Θα ήθελα κατά συνέπεια να καλέσω τη Σοσιαλιστική Ομάδα του Ευρωπαϊκού Κοινοβουλίου να μην δημιουργήσει κατάσταση αντιπαράθεσης με την Επιτροπή: το αντίθετο μάλιστα, θα ζητούσα από αυτήν να συνεργαστεί μαζί μας, βεβαίως με κριτικό πνεύμα, όπως πράττουν όλες οι άλλες πολιτικές ομάδες. Η κ. Grossetête, η οποία είναι μέλος της μεγαλύτερης πολιτικής ομάδας του Ευρωπαϊκού Κοινοβουλίου, διατύπωσε επίσης προς εμάς ορισμένα αιτήματα και απαιτήσεις, και την ευχαριστώ γι’ αυτό.
<P>
Το τελευταίο θέμα αφορά την κριτική την οποία διατυπώσατε, κύριε Schultz, για τη δήλωση την οποία έκανα σχετικά με τη χώρα μου. Όπως αναγνωρίσατε και εσείς ο ίδιος, όσον αφορά το ζήτημα αυτό, δεν παραβίασα καμία υποχρέωση, διότι ο κώδικας συμπεριφοράς της Επιτροπής σαφώς επιτρέπει στους Επιτρόπους να είναι ενεργά μέλη πολιτικών κομμάτων και συνδικάτων. Δεν υπάρχει λοιπόν καμία παραβίαση υποχρεώσεων. Το μόνο το οποίο έπραξα ήταν να εκφράσω την αλληλεγγύη μου στο κόμμα του οποίου υπήρξα πρόεδρος επί αρκετά χρόνια. Πραγματικό πολιτικό γεγονός στη χώρα μου θα ήταν αν είχα τηρήσει σιωπή! Θα ήθελα λοιπόν να σας ευχαριστήσω που δεν διατυπώσατε την ερώτησή σας υπό μορφή προσωπικής επίθεσης κατά της θέσης την οποία έλαβα, επειδή σαφώς επιτρεπόταν να λάβω αυτή τη θέση.
<P>
Αναφερθήκατε στην πιθανότητα αναθεώρησης του κώδικα συμπεριφοράς στο πλαίσιο της διοργανικής συμφωνίας. Θα ήθελα πάρα πολύ να πω ότι είμαι απολύτως αντίθετος προς αυτή την ιδέα, διότι ο δικός μας κώδικας συμπεριφοράς ορίζει ότι τα μέλη της Επιτροπής μπορούν να συμμετέχουν σε μια προεκλογική εκστρατεία αν ζητήσουν την άδεια από τον Πρόεδρο της Επιτροπής. Κατά συνέπεια, το θέμα, το οποίο θέσατε, είναι τι γίνεται στην περίπτωση του Προέδρου της Επιτροπής. Οφείλω να δηλώσω ότι αν ο Πρόεδρος της Επιτροπής έχει την εξουσία να αρνηθεί ή να αποδεχθεί τη συμμετοχή των Επιτρόπων, τότε έχει επίσης την εξουσία σε σχέση και με τον ίδιο. Αυτό ορίζεται σαφώς στο άρθρο 217 της Συνθήκης, το οποίο και θα διαβάσω στα αγγλικά: 
<SPEAKER ID="85" LANGUAGE="" NAME="Πρόεδρος." AFFILIATION="">
<P>
   Έλαβα έξι προτάσεις ψηφίσματος προς περάτωση της συζήτησης που υποβλήθηκαν βάσει του άρθρου 103 του Κανονισμού.
<P>
Η ψηφοφορία θα διεξαχθεί την Πέμπτη στις 12.00. 
<SPEAKER ID="86" LANGUAGE="" NAME="Πρόεδρος." AFFILIATION="">
<SPEAKER ID="87" LANGUAGE="FR" NAME="Barroso," AFFILIATION="Πρόεδρος της Επιτροπής">
<P>
Αυτή είναι η νέα πραγματικότητα της παγκόσμιας διακυβέρνησης που διαμορφώνεται. Προσδιορίζεται τόσο από τις επίσημες συναντήσεις μας στον ΠΟΕ, την Παγκόσμια Τράπεζα, την ομάδα G8 όσο και από το πιο άτυπο πλαίσιο του Παγκόσμιου Κοινωνικού Φόρουμ ή του Παγκόσμιου Οικονομικού Φόρουμ. Αυτός είναι ο λόγος για τον οποίο εκφράζω την ικανοποίησή μου για τη σημερινή συζήτησή μας.
<P>
Επιτρέψτε μου να αναφερθώ αναλυτικά στις συναντήσεις στο Νταβός και το Πόρτο Αλέγκρε. Φέτος, συμμετείχα στη συνάντηση στο Νταβός· του χρόνου ελπίζω ότι η Επιτροπή θα μπορέσει να βρεθεί μαζί με τα 150 000 άτομα που παρίστανται στο Παγκόσμιο Κοινωνικό Φόρουμ. Ευτυχώς, στο Νταβός είχα την ευκαιρία να συνομιλήσω διεξοδικά για το Πόρτο Αλέγκρε με τον Πρόεδρο της Βραζιλίας κ. Lula, έναν καλό μου φίλο. Τρέφω ιδιαίτερο σεβασμό στο όραμά του και τη δέσμευσή του να κάνει την παγκοσμιοποίηση να λειτουργήσει και να μειώσει τις διεθνείς ανισότητες. Οι συζητήσεις μας μου έδωσαν μια αίσθηση της διάθεσης που επικρατούσε στο Πόρτο Αλέγκρε. Ένα πράγμα που μου έκανε κυρίως εντύπωση είναι ότι οι ημερήσιες διατάξεις και των δύο συναντήσεων τείνουν να συγκλίνουν. Το Νταβός δεν ήταν μια εστία νεοφιλελευθερισμού, ούτε το Πόρτο Αλέγκρε ήταν απλώς μια εκδήλωση κατά του Νταβός.
<SPEAKER ID="88" LANGUAGE="" NAME="Deva (PPE-DE )," AFFILIATION="εξ ονόματος της Ομάδας">
<SPEAKER ID="89" LANGUAGE="FR" NAME="Désir (PSE )," AFFILIATION="εξ ονόματος της Ομάδας.">
<P>
    Κύριε Πρόεδρε, θα ήθελα καταρχάς να πω πόσο ευτυχής είμαι για το γεγονός ότι μπορεί να διεξάγεται σε αυτό το Κοινοβούλιο μια συζήτηση με την Επιτροπή, εκπροσωπούμενη από εσάς τον ίδιο, κύριε Πρόεδρε της Επιτροπής, την επομένη του Παγκόσμιου Κοινωνικού Φόρουμ και του Παγκόσμιου Οικονομικού Φόρουμ. Πιστεύω ότι αυτό αποτελεί ένδειξη αναγνώρισης, εκ μέρους αυτού του Κοινοβουλίου, του Παγκόσμιου Κοινωνικού Φόρουμ, το οποίο παρουσιάστηκε από πολλούς, τη στιγμή της δημιουργίας του, το 2001, ως μια αναποτελεσματική συνάθροιση για την αμφισβήτηση της παγκοσμιοποίησης.
<P>
Στον κοινωνικό τομέα, όπως και σε άλλους τομείς, όπως αυτούς για τους οποίους μόλις προ ολίγου μιλούσαμε, δεν αρκούν οι διακηρύξεις· χρειάζονται και αποδείξεις αγάπης. Σήμερα, είκοσι ένα κράτη μέλη δεν είχαν ακόμη τηρήσει την υπόσχεσή τους να εισφέρουν τη βοήθεια στην ανάπτυξη που ισούται προς το 0,7% του ακαθάριστου εγχώριου προϊόντος. Σήμερα, μιλάμε για παγκόσμιο φόρο. Χαίρομαι γι’ αυτό και πολλά κράτη μέλη υπέγραψαν τη διακήρυξη της Νέας Υόρκης του Σεπτεμβρίου 2004, αλλά δυστυχώς η επιφυλακτικότητα ορισμένων κρατών χρησιμοποιείται ως πρόσχημα για να μην ληφθεί οποιαδήποτε απόφαση.
<P>
Θα ήθελα λοιπόν σας κάνω την ακόλουθη πρόταση: η Ένωση, μέσω της Επιτροπής, να βοηθήσει εκείνα τα κράτη μέλη τα οποία επιθυμούν να δεσμευθούν, μέσω, αν χρειάζεται, της στενότερης συνεργασίας, έτσι ώστε να μην μένουν δεσμευμένα από την επιφυλακτικότητα ορισμένων κρατών να θέσουν σε εφαρμογή, από τώρα και στο εξής, έναν φόρο αφιερωμένο στη διεθνή χρηματοδότηση της ανάπτυξης. Θα μπορούσε να χρησιμοποιηθεί στον αγώνα κατά του AIDS, διότι σε ένα πρόσφατο έγγραφο του Συμβουλίου αναφέρεται ότι αν δεν γίνει τίποτε από τώρα έως το 2010, θα εξαφανιστεί το ένα πέμπτο του ενεργού πληθυσμού σε πέντε από τις αναπτυσσόμενες χώρες που θίγονται περισσότερο. Αναλάβετε την πρωτοβουλία, κύριε Πρόεδρε της Επιτροπής. Δείξτε ότι, πραγματικά, η Ευρώπη μπορεί να περάσει από τις διακηρύξεις στις πράξεις. 
<SPEAKER ID="90" LANGUAGE="DE" NAME="Koch-Mehrin (ALDE )," AFFILIATION="">
<P>
   Κυρίες και κύριοι, η σύνοδος του Παγκόσμιου Οικονομικού Φόρουμ στο Νταβός στέφθηκε με μεγάλη επιτυχία. Η παγκόσμια ελίτ του επιχειρηματικού, πολιτικού και ακαδημαϊκού κόσμου κατέστησε σαφές ότι γνωρίζει πλήρως το βάρος της ευθύνης της για τα προβλήματα στον κόσμο και ότι προτίθεται να δράσει. Ο Bono, ο τραγουδιστής του ιρλανδικού συγκροτήματος U2, το συνόψισε αυτό πολύ περιεκτικά: αν θέλετε χρήματα και αν θέλετε βοήθεια, δήλωσε, πρέπει να μιλήσετε σε εκείνους που μπορούν να δώσουν χρήματα και να παράσχουν βοήθεια. Η σύνοδος του Νταβός καθίσταται τόσο σημαντική και χρήσιμη, διότι φέρνει κοντά αυτούς ακριβώς τους ανθρώπους. Δεν μπορεί να ειπωθεί απαραίτητα το ίδιο και για το Παγκόσμιο Κοινωνικό Φόρουμ, το αποτέλεσμα του οποίου πιστεύω ότι μπορεί πολύ πιο εύκολα να γίνει αντικείμενο κριτικής.
<SPEAKER ID="91" LANGUAGE="FR" NAME="Aubert (Verts/ALE )," AFFILIATION="εξ ονόματος της Ομάδας.">
<P>
Από τη μια, φέτος το Παγκόσμιο Κοινωνικό Φόρουμ σημείωσε τεράστια επιτυχία 155 000 συμμετοχές, 135 χώρες· είναι σημαντικά νούμερα– και έχει αποκτήσει έναν νέο τόνο, επειδή για έναν ορισμένο αριθμό θεμάτων –κοινωνικά, περιβαλλοντικά, οικονομικά, χρηματοοικονομικά– πολλά δίκτυα συνέχισαν να δημιουργούνται και έκαναν εξαιρετικά σοβαρή δουλειά, με εξαιρετικά συγκεκριμένο τρόπο, με σκοπό, ειδικά, να καταλήξουν σε έναν ορισμένο αριθμό προτάσεων, οι οποίες θα πρέπει ακόμη να αναπτυχθούν, αλλά οι οποίες είναι πολύ πραγματικές.
<SPEAKER ID="92" LANGUAGE="DE" NAME="Pflüger (GUE/NGL )," AFFILIATION="εξ ονόματος της Ομάδας.">
<P>
    Θα ήθελα να ξεκινήσω λέγοντας ότι είμαι ιδιαίτερα ικανοποιημένος για τη διεξαγωγή αυτής της συζήτησης, καθώς πιστεύω ότι είναι άμεσα απαραίτητη. Μολονότι ακούστηκαν αρκετές φλυαρίες –ειδικά από την πλευρά του κ. Barroso– είναι της μόδας στις μέρες μας να χρησιμοποιεί κανείς εντυπωσιακές εκφράσεις συνεχίζοντας να επιδιώκει τις ίδιες πολιτικές με το παρελθόν. Αυτού του είδους η συμπεριφορά είναι χαρακτηριστική του Παγκόσμιου Οικονομικού Φόρουμ στο Νταβός και, μάλιστα, η φράση που θα χρησιμοποιούσα για να περιγράψω αυτό το Φόρουμ ανήκει στον γνωστό ακαδημαϊκό, Elmar Altvater, ο οποίος το περιέγραψε ως ένα μεγάλο και, δυστυχώς, στείρο σόου.
<P>
Εντούτοις, είναι σημαντικό να σημειωθεί ότι υπήρξε μια αλλαγή στην ορολογία που χρησιμοποιήθηκε στο Φόρουμ και στα θέματα με τα οποία ασχολείται. Δεν θα ήταν υπερβολή να πω ότι η ατζέντα του Παγκόσμιου Οικονομικού Φόρουμ καθορίζεται όλο και περισσότερο από τους επικριτές. Αυτοί οι επικριτές συναντήθηκαν στο Παγκόσμιο Κοινωνικό Φόρουμ στο Πόρτο Αλέγκρε, όπου 150 000 άτομα διεξήγαγαν συζητήσεις και διαμαρτυρήθηκαν κατά των νεοφιλελεύθερων και νεοϊμπεριαλιστικών πολιτικών.
<P>
Θα ήθελα να καταστήσω σαφές –και εδώ πρέπει να τονιστεί– ότι οι συμμετέχοντες στο Παγκόσμιο Κοινωνικό Φόρουμ κατεύθυναν την κριτική και τις διαμαρτυρίες τους όχι μόνο ενάντια στην πολιτική των ΗΠΑ αλλά και στις πολιτικές της Ευρωπαϊκής Επιτροπής και του Ευρωπαϊκού Συμβουλίου. Ακολουθώντας την ίδια οδό με αυτή των Ηνωμένων Πολιτειών –ή, με άλλα λόγια, ακολουθώντας τα λάθος βήματα– η Ευρωπαϊκή Ένωση χάνει ακόμη περισσότερο την αξιοπιστία της σε αυτούς τους κύκλους. Οι συμμετέχοντες στο Παγκόσμιο Κοινωνικό Φόρουμ δεν θέλουν να παίξουν το παιχνίδι που βλέπουμε ότι παίζουν ξανά και ξανά το Ευρωπαϊκό Συμβούλιο, η Επιτροπή και πολλοί βουλευτές του Κοινοβουλίου: να λοξοκοιτάζουν τις ΗΠΑ ενώ προωθούν τις πολιτικές της. Μπορούν κάποια στοιχεία στο πνεύμα της οδηγίας Bolkestein να αποτελέσουν γνήσια εναλλακτική πολιτική στις πολιτικές των ΗΠΑ; Η απάντηση σε αυτό το ερώτημα πρέπει να είναι «όχι», διότι πρόκειται για νεοφιλελεύθερο πρόγραμμα. Μπορεί να αποτελέσει γνήσια εναλλακτική λύση η εισαγωγή, όπως έγινε στη Συνταγματική Συνθήκη της ΕΕ, μιας δέσμευσης σε εξοπλισμούς ή μιας οικονομίας ανοιχτής αγοράς με ελεύθερο ανταγωνισμό; Η απάντηση σε αυτό το ερώτημα πρέπει επίσης να είναι «όχι».
<P>
Κύριε Barroso, είπατε ότι η ΕΕ είναι παγκόσμιος παράγοντας, αλλά το βασικό ερώτημα που πρέπει να τεθεί είναι τι είδους παγκόσμιος παράγοντας είναι. Πρέπει να καταστεί σαφές ότι το ελεύθερο εμπόριο δεν αποτελεί ασφαλή τρόπο ορθής αντίδρασης στις πολιτικές που επιδιώκονται επί του παρόντος. Αντ’ αυτού, πρέπει να παρασχεθεί πραγματική ελάφρυνση του χρέους. Πρέπει να υπάρξει μία κίνηση απομάκρυνσης από τις νεοφιλελεύθερες και οικονομικά φιλελεύθερες πολιτικές και η όλη διαδικασία δεν πρέπει να συνοδεύεται από τη στρατικοποίηση της Ευρωπαϊκής Ένωσης.
<SPEAKER ID="93" LANGUAGE="DE" NAME="Mann, Thomas (PPE-DE )." AFFILIATION="">
<P>
    Κύριε Πρόεδρε, η παγκοσμιοποίηση, σε έναν ιδανικό κόσμο, θα αποτελούσε το κλειδί για μεγαλύτερη ανταγωνιστικότητα, ανάπτυξη και βελτιωμένες συνθήκες διαβίωσης. Ωστόσο, δεν ισχύει μόνο στις μέρες μας το γεγονός ότι η πραγματικότητα είναι διαφορετική και αυτό καθιστά ακόμη πιο σημαντικό να εξετάζονται από το Παγκόσμιο Οικονομικό Φόρουμ στο Νταβός και από το Παγκόσμιο Κοινωνικό Φόρουμ στο Πόρτο Αλέγκρε, σε τακτική βάση, οι μέθοδοι που εφαρμόζονται από την παγκοσμιοποίηση και τα αποτελέσματα που προκύπτουν από αυτήν. Το πρόσφατο Παγκόσμιο Κοινωνικό Φόρουμ συνέταξε περισσότερες από 350 προτάσεις για την παγκοσμιοποίηση, αν και ελπίζω ότι θα μειωθεί ο αριθμός τους ώστε να προκύψουν λιγότερες, αλλά πιο ουσιαστικές συστάσεις. Για να είναι αποτελεσματική η δράση, οι αρχές πρέπει να εξεταστούν με κρυστάλλινη σαφήνεια.
<P>
Μπορεί να πει κανείς με βεβαιότητα ότι, αν ο κ. Ackermann της Deutsche Bank –μια εταιρεία που μπορεί σίγουρα να θεωρηθεί παγκόσμιος παράγοντας– είχε διαβάσει αυτή τη σύσταση, δεν θα είχε ανακοινώσει επιστροφή κεφαλαίου της τάξης του 16% ταυτόχρονα με την απώλεια 6 000 θέσεων απασχόλησης. Όσοι πλήττονται από τη δική του μέθοδο «έξυπνης αναζήτησης πόρων», δεν την θεωρούν παρά έναν συνδυασμό ψυχαναγκαστικής κερδοφορίας και ανευθυνότητας. Η «έξυπνη αναζήτηση πόρων» έχει κάθε λόγο να γίνει η λιγότερο δημοφιλής νέα φράση του 2005.
<SPEAKER ID="94" LANGUAGE="" NAME="De Rossa (PSE )." AFFILIATION="(ΕΝ)">
<P>
    Κύριε Πρόεδρε, με απογοήτευσε η εισήγηση του Προέδρου Barroso στο τέλος της συζήτησης για το πρόγραμμα της προεδρίας – ειδικά όταν υπερασπιζόταν την παρέμβασή του στα πολιτικά πράγματα της Πορτογαλίας. Κύριε Barroso, δεν είστε πλέον πορτογάλος πολιτικός: είστε ευρωπαίος πολιτικός, εκλεγμένος από αυτό το Κοινοβούλιο και από το Συμβούλιο όλων των κρατών μελών για να εκπροσωπείτε την Ευρώπη. Δεν μπορείτε να παρεμβαίνετε στην εσωτερική πολιτική ως πορτογάλος πολιτικός· αυτό δεν είναι αποδεκτό. Εάν αυτό δεν το καταλάβετε, θα αποδυναμώσετε την Επιτροπή. Οι επικρίσεις για αυτή τη θέση δεν πρόκειται να αποδυναμώσουν την Επιτροπή, οι πράξεις σας όμως θα το κάνουν.
<SPEAKER ID="95" LANGUAGE="PL" NAME="Kułakowski (ALDE )." AFFILIATION="">
<P>
     Κύριε Πρόεδρε, κυρίες και κύριοι, θα ήθελα να ευχαριστήσω τον κ. Barroso για την ομιλία του στο Κοινοβούλιο. Δεν θέλω να υπεισέλθω σε λεπτομέρειες, αλλά θα ήθελα να εστιάσω σε ένα θέμα που πιστεύω ότι είναι πολύ σημαντικό και ίσως το σημαντικότερο από πολιτικής άποψης.
<SPEAKER ID="96" LANGUAGE="SV" NAME="Schlyter (Verts/ALE )." AFFILIATION="">
<P>
    Κύριε Πρόεδρε, Πρόεδρε Barroso, αν πρέπει να αντενεργήσετε στις οδηγίες σχετικά με τον χρόνο εργασίας, μπορείτε να εφησυχάσετε με τη σκέψη ότι, σε αυτή την περίπτωση, το κάνετε με τις καλύτερες προθέσεις, δηλαδή για τη συζήτηση σχετικά με την παγκόσμια δικαιοσύνη και τον ρόλο της κοινωνίας των πολιτών.
<P>
Στο Πόρτο Αλέγκρε, ήμουν ένας από τους 155 000 εκπροσώπους από 135 χώρες. Παράλληλα, 20 αρχηγοί κρατών και 70 υπουργοί συνεδρίαζαν στο Νταβός. Ακούστηκαν όμως προσεκτικά όσα ειπώθηκαν στο Νταβός; Ίσως από μια θεωρητική ευρωπαϊκή σκοπιά είναι δυνατό να πιστεύει κανείς ότι το ελεύθερο εμπόριο, ο καπιταλισμός και ο φιλελευθερισμός αποτελούν τη λύση στα αναπτυξιακά προβλήματα.
<P>
Πρόεδρε Barroso, όταν συναντήσετε τον Πρόεδρο Μπους και τους αρχηγούς κυβερνήσεων της ΕΕ, μπορείτε να τους υπενθυμίσετε την τριαντακονταετή δέσμευσή τους να δίνουν το 0,7% σε βοήθεια. Αυτή η βοήθεια δεν θα ήταν καν απαραίτητη αν περισσότερα από τα κέρδη της παραγωγής στις αναπτυσσόμενες χώρες έμεναν στις χώρες αυτές.
<SPEAKER ID="97" LANGUAGE="DE" NAME="Karas (PPE-DE )." AFFILIATION="(Χειροκροτήματα)">
<SPEAKER ID="98" LANGUAGE="" NAME="Ford (PSE )." AFFILIATION="(ΕΝ)">
<P>
    Κύριε Πρόεδρε, το Παγκόσμιο Κοινωνικό Φόρουμ ξεκίνησε αρχικά ως αντίποδας του Παγκόσμιου Οικονομικού Φόρουμ του Νταβός, με την πρόθεση να επιχειρήσει να προωθήσει κοινωνικά θέματα στην ατζέντα της παγκοσμιοποίησης. Σε αυτήν, την πέμπτη σύνοδό του, παρευρίσκονται πάνω από 150 000 συμμετέχοντες από 150 χώρες και, ανάμεσα στις εκατοντάδες συνεδριάσεις, οι εκπρόσωποι του ΔΝΤ και της Παγκόσμιας Τράπεζας έρχονται αντιμέτωποι με τους επικριτές τους για πρώτη φορά.
<P>
Οι δύο τελευταίες πολυθρύλητες ιστορίες επιτυχίας είναι η Ινδία και η Κίνα, καμία εκ των οποίων δεν ακολούθησε τις συνταγές τους. Και οι δύο προστάτευσαν τις νεαρές, αναπτυσσόμενες βιομηχανίες τους, έως ότου βρέθηκαν σε θέση να εισέλθουν στη διεθνή αγορά. Αλλά ακόμη και η Ινδία έχει το μειονέκτημά της. Η οικονομία της ανθεί, αλλά οι φτωχοί προκαλούν τον οίκτο. Το 2003, 11 000 νέοι εκατομμυριούχοι δημιουργήθηκαν στην Ινδία, ενώ 8 εκατομμύρια άνθρωποι ήταν άνεργοι και 50 εκατομμύρια ζούσαν με λιγότερο από ένα δολάριο την ημέρα.
<P>
Τι πρέπει να γίνει; Στα επόμενα δέκα χρόνια, 45 εκατομμύρια παιδιά θα πεθάνουν από ασθένειες που σχετίζονται με τη φτώχεια, 12 εκατομμύρια ορφανά του AIDS θα υπάρχουν στην Αφρική και 100 εκατομμύρια παιδιά θα παραμείνουν εντελώς αναλφάβητα. Η Παγκόσμια Τράπεζα ισχυρίζεται ότι απλώς εκτελεί τις επιθυμίες των 147 κρατών που είναι οι ιδιοκτήτες της – ένα λεκτικό τέχνασμα. Οι αφρικανικές χώρες δεν επιβάλλουν εξαρτήσεις στον εαυτό τους, ούτε και οι λατινοαμερικανικές. Οι βιομηχανοποιημένες χώρες της ομάδας G8 είναι αυτές που λαμβάνουν τις αποφάσεις, συχνά κατευθυνόμενες από την ημερήσια διάταξη που εξυπηρετεί τις ίδιες.
<SPEAKER ID="99" LANGUAGE="NL" NAME="Maaten (ALDE )." AFFILIATION="">
<P>
    Κύριε Πρόεδρε, είτε συγκεντρώθηκαν με φόντο τα ελβετικά βουνά είτε την ακτή της Βραζιλίας, είμαι πεπεισμένος ότι όλοι οι συμμετέχοντες στα συνέδρια του Νταβός και του Πόρτο Αλέγκρε ήταν ενωμένοι με τον κοινό στόχο της καταπολέμησης της φτώχειας και της προώθησης της οικονομικής ανάπτυξης. Είναι, συνεπώς, ιδιαίτερα ευχάριστη η διαπίστωση ότι στο Νταβός και στο Πόρτο Αλέγκρε αναγνωρίστηκε η καίρια σημασία της ελευθέρωσης του παγκόσμιου εμπορίου. Η οικονομική μεγέθυνση είναι ο ακρογωνιαίος λίθος της ανάπτυξης στις αναπτυσσόμενες χώρες, είτε μας ενδιαφέρει η αλλαγή του κλίματος είτε η διασφάλιση καλής εκπαίδευσης. Κατά συνέπεια, δεν μπορώ να τονίσω αρκετά την ανάγκη για επιτυχή έκβαση του προσεχούς γύρου της Ντόχα και τον καίριο ρόλο που διαδραματίζουν σε αυτή η Επιτροπή και τα κράτη μέλη. Όποιος μιλά σοβαρά για βοήθεια στις αναπτυσσόμενες χώρες δεν πρέπει να εθελοτυφλεί στα όσα στραβά συμβαίνουν εδώ. Οι δασμολογικοί φραγμοί της Ευρώπης αποτελούν, κατά τη γνώμη μου, ένα παράδειγμα προς αποφυγή. Εκτός από τα θετικά σημεία, υπάρχουν επίσης κάποια αρνητικά σημεία που πρέπει να αναγνωριστούν. Οι εκκλήσεις για επιπλέον φόρο στις διεθνείς χρηματοοικονομικές συναλλαγές, τον περίφημο φόρο Tobin, μου φάνηκαν υπερβολικές, όπως και ο επιπλέον φόρος για τις πολυεθνικές εταιρείες. Δεν βλέπω κάτι θετικό σε αυτά τα μέτρα. Αντιστρέφουν τη φυσική πορεία των πραγμάτων. Όσοι αγωνίζονται για ένα πιο ελεύθερο παγκόσμιο εμπόριο δεν πρέπει να επιβάλουν νέους κανόνες ταυτόχρονα.
<P>
Τέλος, με εκπλήσσουν όσοι προωθούν την άνευ όρων ακύρωση των χρεών για τις αναπτυσσόμενες χώρες. Η ομάδα μου θεωρεί απλώς απαράδεκτο το γεγονός ότι η ακύρωση μπορεί να γίνει χωρίς την επιβολή όρων. Πιστεύουμε ότι οι χώρες που επιδιώκουν ενεργά και με επιτυχία τη δημοκρατία και τη χρηστή διαχείριση πρέπει να έχουν στήριξη, αλλά η ελάφρυνση του χρέους δεν πρέπει να παρέχεται χωρίς τη δέσμευσή τους σε αυτό. Οι φιλελεύθερες προτεραιότητες είναι το πιο ελεύθερο παγκόσμιο εμπόριο και η έμφαση στην οικονομική ανάπτυξη. Αυτός είναι ο τρόπος για την καταπολέμηση της φτώχειας και, παράλληλα, η βάση για ένα αποτελεσματικό και προσιτό δίχτυ κοινωνικής προστασίας. Μας επιτρέπει επίσης ως αποτέλεσμα να προωθήσουμε μια πολιτική πιο φιλική προς το περιβάλλον. Το ερώτημα είναι: θα πέσουμε όλοι μαζί με απαθή αλληλεγγύη ή θα επιλέξουμε τον δυναμισμό, την καινοτομία και την πρόοδο; Χαιρετίζω την ηγεσία του Προέδρου της Επιτροπής και επιλέγω το δεύτερο. Αυτός, Πρόεδρε Barroso, είναι ένας πολιτικός ρόλος και θέλουμε συγκεκριμένα να ενεργείτε πολιτικά. Θεωρώ τη θέση σας στις πορτογαλικές εκλογές πολύ εύλογη και η απουσία σας, επιπλέον, θα ερμηνευόταν ως πλήρης έλλειψη αφοσίωσης στην πορτογαλική σας κληρονομιά. Θεωρώ τη συμμετοχή σας απόλυτα θεμιτή και εκφράζω τη λύπη μου μόνο για το γεγονός ότι δεν ευνόησα το κόμμα σας περισσότερο. 
<SPEAKER ID="100" LANGUAGE="FI" NAME="Kauppi (PPE-DE )." AFFILIATION="">
<P>
    Κύριε Πρόεδρε, Πρόεδρε της Επιτροπής, κυρίες και κύριοι, είχα την τιμή να συμμετάσχω στη σύνοδο του Παγκόσμιου Οικονομικού Φόρουμ ως μέρος του προγράμματος Young Global Leaders. Ξέρω ότι εσείς, κύριε Barroso, ήσασταν κάποτε «Global Leader of Tomorrow» και τώρα πολλοί βουλευτές του Ευρωπαϊκού Κοινοβουλίου συμμετέχουν σε αυτό το πρόγραμμα για τους νέους.
<P>
Το Οικονομικό Φόρουμ ήταν μία εξαιρετική ένδειξη ότι η παγκόσμια επιχειρηματική δραστηριότητα θέλει να αναλάβει την ευθύνη για τις παγκόσμιες προκλήσεις που αντιμετωπίζουμε. Κατά την πρώτη ημέρα του Φόρουμ, διεξήχθη μία διαδραστική συζήτηση που ονομάζεται «Global Town Hall». Επρόκειτο για ένα σεμινάριο στο οποίο 700 υπεύθυνοι χάραξης πολιτικής στο Νταβός έθεσαν προτεραιότητες για τα παγκόσμια προβλήματα με τη μέθοδο γκάλοπ και συζήτησαν τις προκλήσεις που αυτά παρουσίαζαν.
<P>
Αν λάβουμε υπόψη την ηλικία, το φύλο, τον τόπο διαμονής και το εύρος επαγγελμάτων των συμμετεχόντων, τα αποτελέσματα είναι εκπληκτικά. Για παράδειγμα, ποιες θα φανταζόμασταν ότι είναι οι μεγαλύτερες προκλήσεις που θέτει η παγκοσμιοποίηση κατά τη γνώμη των ανδρών μεταξύ 40 και 60 ετών, κυρίως από την ΕΕ ή τη Βόρεια Αμερική, οι μισοί εκ των οποίων είναι διοικητικά στελέχη επιχειρήσεων; Θα ήταν η κερδοφορία στις επιχειρήσεις, η ευελιξία στην απασχόληση, ο αυξημένος κύκλος εργασιών ή το φαινόμενο της Κίνας; Κανένα από αυτά. Οι μεγαλύτερες προκλήσεις, όπως πρότεινε η ομάδα αυτή, είναι η καταπολέμηση της φτώχειας, η διασφάλιση δίκαιης παγκοσμιοποίησης και η διαχείριση της αλλαγής του κλίματος.
<SPEAKER ID="101" LANGUAGE="FR" NAME="Arif (PSE )." AFFILIATION="">
<P>
    Κύριε Πρόεδρε, κύριε Πρόεδρε της Επιτροπής, κυρίες και κύριοι, ορισμένοι από εμάς βρισκόμασταν πριν από μερικές ημέρες στο Πόρτο Αλέγκρε, είτε στο πλαίσιο των εθνικών μας καθηκόντων, είτε, κατά τη γνώμη μου για σημαντικότερο λόγο, ως μέλη του Παγκόσμιου Κοινοβουλευτικού Φόρουμ. Θα ήθελα λοιπόν, κατά πρώτον, να ευχαριστήσω τους συναδέλφους μου που έδωσαν το παρών στο Πόρτο Αλέγκρε, και ιδιαίτερα τον συνάδελφό μου Harlem Désir, για το έργο που έχουν επιτελέσει επί τόσα πολλά χρόνια προκειμένου να δώσουν τη δυνατότητα στην Ευρώπη να συμμετάσχει σε αυτή τη μεγάλης κλίμακας συνάντηση πολιτών.
<P>
Αρκετοί αρχηγοί κρατών και κυβερνήσεων έχουν ήδη πάρει πρωτοβουλίες, όμως χρειάζεται να γίνουν και άλλες προτάσεις στο πλαίσιο της συνόδου κορυφής της ομάδας G8. Για το τρέχον έτος, το 2005, το οποίο θα είναι το έτος της ενδιάμεσης αποτίμησης όσον αφορά την υλοποίηση των στόχων της Χιλιετίας που είχαν ανακοινώσει τα Ηνωμένα Έθνη, όλα αυτά αποτελούν θετικές κινήσεις, υπό τον όρο ότι δεν παραμένουν απλώς κενές υποσχέσεις. Αυτός είναι ο λόγος για τον οποίο φέτος περισσότερες από 100 οργανώσεις, ΜΚΟ, επαγγελματικές ενώσεις και συνδικάτα θα διεξάγουν εκστρατεία κινητοποίησης και υποβολής ερωτηματολογίου σε παγκόσμιο και ευρωπαϊκό επίπεδο. Η εκστρατεία αυτή θα αρθρώνεται ιδίως γύρω από τα θέματα του εμπορίου και της φτώχειας, και μία από τις πρώτες ανάμεσα στις πολυάριθμες πρωτοβουλίες της θα είναι μια παγκόσμια εβδομάδα δράσης για δικαιότερους όρους στο παγκόσμιο εμπόριο.
<SPEAKER ID="102" LANGUAGE="PT" NAME="Barroso," AFFILIATION="Πρόεδρος της Επιτροπής">
<P>
Σε αυτή τη φάση, θα ήθελα να υπογραμμίσω ένα σημείο που πιστεύω ότι ακούστηκε κατά την ομιλία του κ. Désir, σχετικά με έναν βαθμό σύγκλισης που αρχίζει να γίνεται εμφανής – εννοώ σχετικά με την παγκοσμιοποίηση. Στην αρχή φαινόταν ότι υπήρχαν δύο ακραίες θέσεις: η μία επέμενε να βλέπει μόνο την αρνητική πλευρά της παγκοσμιοποίησης και η άλλη, η οποία εκφράστηκε αρχικά στο Πόρτο Αλέγκρε, αποτελούσε ένα είδος πλήρους απόρριψης της παγκοσμιοποίησης.
<SPEAKER ID="103" LANGUAGE="" NAME="Πρόεδρος." AFFILIATION="">
<P>
   Έχω λάβει έξι προτάσεις ψηφίσματος προς περάτωση της συζήτησης που υποβλήθηκαν βάσει του άρθρου 103 του Κανονισμού.
<P>
Η ψηφοφορία θα διεξαχθεί την Πέμπτη στις 12.00. 
<SPEAKER ID="104" LANGUAGE="" NAME="Πρόεδρος." AFFILIATION="">
<P>
– (A6-0020/2005) του Antonio Di Pietro, εξ ονόματος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, σχετικά με την πρόταση απόφασης του Συμβουλίου που αφορά την ανταλλαγή πληροφοριών σχετικά με το ποινικό μητρώο (COM(2004)0664 – C6-0163/2004 – 2004/0238(CNS))·
<P>
– (A6-0036/2005) του βουλευτή António Costa, εξ ονόματος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, σχετικά με πρόταση σύστασης του Ευρωπαϊκού Κοινοβουλίου προς το Συμβούλιο σχετικά με την ποιότητα της ποινικής δικαιοσύνης και την εναρμόνιση της ποινικής νομοθεσίας στα κράτη μέλη (2005/2003(INI)). 
<SPEAKER ID="105" LANGUAGE="IT" NAME="Frattini," AFFILIATION="Αντιπρόεδρος της Επιτροπής">
<P>
    Κύριε Πρόεδρε, κυρίες και κύριοι, επιτρέψτε μου να διατυπώσω, εξ ονόματος της Επιτροπής, ορισμένες παρατηρήσεις σχετικά με αμφότερες τις εκθέσεις που παρουσίασαν ο κ. Costa και ο κ. Di Pietro. Υπάρχουν σημαντικοί δεσμοί ανάμεσα στις δύο εκθέσεις και στις δύο πρωτοβουλίες. Η πρώτη αφορά την ποιότητα της ποινικής δικαιοσύνης και την εναρμόνιση της ποινικής νομοθεσίας, ενώ η δεύτερη, την οποία παρουσίασε ο κ. Di Pietro, αφορά την πρόταση σχετικά με την ανταλλαγή πληροφοριών που προέρχονται από τα ποινικά μητρώα.
<P>
Ο εισηγητής κ. Costa προτείνει τη δημιουργία ενός ευρωπαϊκού συστήματος αξιολόγησης της ποιότητας της δικαιοσύνης, το οποίο θα βασίζεται σε έναν Χάρτη ποιότητας της ποινικής δικαιοσύνης. Θεωρώ ότι πρόκειται για μια ενδιαφέρουσα ιδέα, καθώς γνωρίζουμε ότι σε άλλους τομείς –λιγότερο ευαίσθητους από αυτόν– ο μηχανισμός παράλληλης αξιολόγησης και ελέγχου του αποτελέσματος μιας δραστηριότητας λειτούργησε, συμβάλλοντας στην εγκαθίδρυση της αρχής της αμοιβαίας εμπιστοσύνης. Να γιατί είναι ενδιαφέρουσα η πρόταση του εισηγητή.
<P>
Εξάλλου, η Επιτροπή είναι πεπεισμένη ότι σε ένα τόσο λεπτό ζήτημα, το οποίο, μεταξύ άλλων, άπτεται των αρμοδιοτήτων των κρατών μελών, είναι αναγκαία η εφαρμογή μιας ευρείας προσπάθειας συντονισμού και, προπαντός, η διαβούλευση με τους ενδιαφερόμενους. Η Επιτροπή καταβάλλει και θα εξακολουθήσει να καταβάλλει προσπάθειες προς αμφότερες τις κατευθύνσεις, συζητώντας κατά πρώτο λόγο με τους ενδιαφερόμενους φορείς, δηλαδή τους δικαστές, τις οργανώσεις και τα όργανα που αντιπροσωπεύουν τα δικαστικά σώματα των κρατών μελών. Πρόθεσή μας είναι να παρουσιάσουμε, εντός του 2005, μια πρώτη ανακοίνωση σχετικά με τη δικαστική κατάρτιση, δηλαδή την κατάρτιση των δικαστών και, εν συνεχεία, το 2006, μια ανακοίνωση σχετικά με την αξιολόγηση της ποιότητας της δικαιοσύνης. Επιθυμούμε, συνεπώς, να ακολουθήσουμε τις κατευθύνσεις που συνιστά η έκθεση του κ. Costa.
<P>
Όσον αφορά την έκθεση του κ. Di Pietro, όπως ανέφερα ήδη, η αμοιβαία εμπιστοσύνη είναι ασφαλώς ένα από τα θεμελιώδη στοιχεία για την ποιότητα της δικαιοσύνης και για τη σωστή λειτουργία της αμοιβαίας αναγνώρισης αποφάσεων και διαδικασιών. Είναι, συνεπώς, προφανές ότι η πρόταση απόφασης που αφορά την ανταλλαγή πληροφοριών σχετικά με το ποινικό μητρώο –μια πρόταση της Επιτροπής του περασμένου Οκτωβρίου– αποτελεί, κατά την άποψή μου, ένα καλό παράδειγμα της πραγματικής σημασίας που έχει η εφαρμογή της αρχής της αμοιβαίας εμπιστοσύνης.
<P>
Όλοι θα θυμάστε την υπόθεση Fourniret, την τραγική υπόθεση της παιδοφιλίας που συνέβαλε στην επίσπευση της ευρωπαϊκής αντίδρασης: η υπόθεση αυτή απέδειξε την κακή λειτουργία της ανταλλαγής πληροφοριών μεταξύ των κρατών μελών σχετικά με το ποινικό μητρώο. Είναι αναγκαία μια δυναμική δράση. Είμαι πεπεισμένος ότι το υπό εξέταση κείμενο που παρουσίασε και θα παρουσιάσει εκ νέου ο κ. Di Pietro, αποτελεί μόνο το πρώτο βήμα. Είναι ένα επείγον πρώτο βήμα για το προσεχές μέλλον. Προφανώς, το επόμενο βήμα που σκέπτεται η Επιτροπή είναι ένα ταχύτερο μηχανογραφημένο σύστημα ανταλλαγής πληροφοριών, με απόλυτο ασφαλώς σεβασμό στους κανόνες προστασίας των προσωπικών δεδομένων. Μια ακόμη πιο προωθημένη πρόταση επί της οποίας το Κοινοβούλιο θα έχει ασφαλώς και άλλες ευκαιρίες να αποφανθεί στο προσεχές μέλλον.
<SPEAKER ID="106" LANGUAGE="IT" NAME="Di Pietro (ALDE )," AFFILIATION="εισηγητής">
<P>
    Κύριε Πρόεδρε, κύριε Επίτροπε, κυρίες και κύριοι, καλούμαι να παρουσιάσω την έκθεσή μου σχετικά με την πρόταση απόφασης του Συμβουλίου που αφορά την ανταλλαγή πληροφοριών σχετικά με το ποινικό μητρώο. Όπως ορθώς ανέφερε ο κ. Frattini, πρόκειται για μια πρόταση, η οποία αποτελεί απλώς το πρώτο βήμα που πρέπει να κάνουμε επειγόντως.
<P>
Ο στόχος έγκειται στη βελτίωση της ποιότητας της δικαιοσύνης στην Ιταλία, στην Ευρώπη και σε όλα τα κράτη μέλη. Η συνεκτική δράση που προβλέπει η πρόταση απόφασης συνίσταται στην κοινή χρήση των πληροφοριών που περιέχουν τα ποινικά μητρώα. Στην πραγματικότητα, η κοινή αυτή πρόσβαση ανάγεται στη Σύμβαση του 1959. Ωστόσο, από τεχνικής άποψης, είναι δύσκολη η επιχειρησιακή και λειτουργική εφαρμογή μιας τέτοιας ανταλλαγής πληροφοριών, καθώς –σύμφωνα με τη Σύμβαση του 1959– η εισαγωγή τους στο δίκτυο γίνεται μία φορά τον χρόνο και οι αιτήσεις διεκπεραιώνονται χωρίς προκαθορισμένα χρονικά όρια. Κατά συνέπεια, τα πλεονεκτήματα της πρότασης του Συμβουλίου συνίστανται στην ταχύτερη παροχή των πληροφοριών έως ότου, ασφαλώς, το μηχανογραφημένο σύστημα, στο οποίο αναφέρθηκε ο κ. Επίτροπος, επιτρέψει την ακόμη ταχύτερη και σχεδόν σε απευθείας σύνδεση παροχή των πληροφοριών.
<SPEAKER ID="107" LANGUAGE="PT" NAME="Costa, António (PSE )," AFFILIATION="εισηγητής">
<P>
   . – Κύριε Πρόεδρε, κ. Frattini, κυρίες και κύριοι, η εφαρμογή του χώρου ελευθερίας, ασφάλειας και δικαιοσύνης είναι μία από τις πιο έντονες προκλήσεις που αντιμετωπίζει η ΕΕ, της οποίας το πιο σημαντικό στοιχείο, όπως προτείναμε στο πρόγραμμα της Χάγης, είναι η ανάγκη να διασφαλιστεί η υψηλή ποιότητα της δικαιοσύνης σε ολόκληρη την Ευρωπαϊκή Ένωση, χωρίς να πληγεί ο πλουραλισμός των υφιστάμενων δικαστικών συστημάτων στα 25 κράτη μέλη.
<P>
Σύμφωνα με το πρόγραμμα της Χάγης, όπως ισχύει ήδη με το Τάμπερε, ο ακρογωνιαίος λίθος για την οικοδόμηση ενός χώρου ελευθερίας, ασφάλειας και δικαιοσύνης είναι η αμοιβαία αναγνώριση, όπως μας υπενθύμισε ο κ. Frattini. Προκειμένου, όμως, να υπάρχει αμοιβαία αναγνώριση, πρέπει να υπάρχει επίσης αμοιβαία εμπιστοσύνη και, όπως επεσήμανε μόλις τώρα ο κ. Di Pietro, η αμοιβαία εμπιστοσύνη δεν είναι ζήτημα πίστης. Η αμοιβαία εμπιστοσύνη πρέπει να οικοδομηθεί και πρέπει να λειτουργεί αποτελεσματικά. Πρέπει να αναγνωρίσουμε ότι ανάμεσα στα 25 κράτη μέλη μας –ανάμεσα στις δικαστικές αρχές των 25 κρατών μελών μας– αυτή η αμοιβαία εμπιστοσύνη δεν υπάρχει σε ικανοποιητικό βαθμό. Η αμοιβαία εμπιστοσύνη πρέπει να ενισχυθεί. Ξεκινώ λοιπόν την παρούσα έκθεση πρωτοβουλίας προτείνοντας την καθιέρωση ενός μηχανισμού αμοιβαίας αξιολόγησης μεταξύ των διαφόρων κρατών μελών. Ασφαλώς, ένας τέτοιος μηχανισμός θα σέβεται την ανεξαρτησία της δικαστικής αρχής και θα προωθεί τη συμμετοχή των εθνικών κοινοβουλίων και των δικαστικών οργανώσεων. Στο ίδιο πλαίσιο, η αξιολόγησή μας θα είναι το αποτέλεσμα ενός ευρέως φάσματος απόψεων για την ποιότητα της ποινικής δικαιοσύνης σε κάθε ένα από τα κράτη μέλη.
<SPEAKER ID="108" LANGUAGE="SL" NAME="Brejc, Mihael (PPE-DE )." AFFILIATION="">
<P>
Είναι απολύτως σαφές ότι κανένα μεμονωμένο κράτος μέλος της Ευρωπαϊκής Ένωσης δεν μπορεί πλέον να διασφαλίσει την ασφάλειά του μόνο του. Απαιτείται συνεργασία και κοινή δράση και πρέπει να προσπαθήσουμε να προωθήσουμε όλες αυτές τις ενέργειες που ενισχύουν την ασφάλειά μας. Υπό αυτή την έννοια, η ομάδα μου υποστηρίζει την προτεινόμενη απόφαση του Συμβουλίου για την ανταλλαγή δεδομένων που προκύπτουν από ποινικά μητρώα καθώς και την έκθεση του εισηγητή κ. Di Pietro.
<P>
Μας προκαλεί έκπληξη, ωστόσο, το γεγονός ότι η Επιτροπή προτίθεται μόνο να εγκαταστήσει ένα νέο σύστημα ηλεκτρονικών υπολογιστών για την ανταλλαγή δεδομένων κατά την περίοδο 2008-2010. Έχω την αίσθηση ότι η ανταλλαγή δεδομένων είναι περισσότερο πολιτικό παρά τεχνικό ζήτημα, καθώς, αν υπάρξει σοβαρή πολιτική βούληση, τότε η Επιτροπή θα επιταχύνει την κατασκευή ενός επαρκούς συστήματος πληροφορικής, διότι είναι σαφές σε όλους ότι ζούμε στην εποχή της πληροφορίας και ότι η κατασκευή ενός επαρκούς συστήματος πληροφορικής δεν μπορεί να αποτελεί τόσο σύνθετο ζήτημα. Προφανώς, αυτό καθυστερεί από ορισμένα άλλα, πιο σοβαρά ζητήματα, όπως η εμπιστοσύνη ή η ποιότητα των επιμέρους κλάδων εξουσίας. Στο πλαίσιο αυτό, προτείνω στην Επιτροπή να επιταχύνει πραγματικά την κατασκευή του συστήματος πληροφορικής. Σας ευχαριστώ. 
<SPEAKER ID="109" LANGUAGE="FR" NAME="Roure (PSE )." AFFILIATION="">
<P>
Η ανταλλαγή στοιχείων που προέρχονται από το ποινικό μητρώο παρέχει στους ευρωπαίους δικαστικούς συγκεκριμένους μηχανισμούς που επιτρέπουν την επιτάχυνση των διαδικασιών, ώστε οι εγκληματίες να μην διαφεύγουν ατιμώρητοι. Για παράδειγμα, θα είναι δυνατόν, όπως είπατε, να περατώνονται ταχύτερα οι υποθέσεις παιδεραστίας. Τέτοιοι μηχανισμοί και πρακτικά μέτρα θα πρέπει να τεθούν σε εφαρμογή, ώστε να βελτιωθεί η αμοιβαία εμπιστοσύνη των ευρωπαϊκών δικαστικών συστημάτων, κάτι το οποίο αποτελεί απόλυτη αναγκαιότητα. Αυτό οφείλεται στο γεγονός ότι η παρούσα έλλειψη εμπιστοσύνης αποτελεί σοβαρό εμπόδιο στην επίτευξη της αμοιβαίας αναγνώρισης των τρεχουσών πρακτικών και στην επίτευξη επαρκούς βαθμού εναρμόνισης των δικαστικών συστημάτων. Συμφωνώ επίσης με τον συνάδελφό μου António Costa να καλέσουμε την Επιτροπή να διατυπώσει προτάσεις βασισμένες στις αρχές της αμοιβαίας αναγνώρισης των δικαστικών αποφάσεων και της ελάχιστης εναρμόνισης.
<P>
Τέλος, επωφελούμαι της ευκαιρίας, κύριε Επίτροπε, για να εκφράσω τη χαρά μου για την πρόταση επέκτασης της δικαστικής συνεργασίας σε ορισμένα θέματα οικογενειακού δικαίου, η οποία προβλέπεται στο νομοθετικό πρόγραμμα του 2005. Ελπίζω πάρα πολύ ότι θα εξακολουθήσουμε να εργαζόμαστε προς την κατεύθυνση αυτή. 
<SPEAKER ID="110" LANGUAGE="" NAME="" AFFILIATION="Αντιπροέδρου">
<SPEAKER ID="111" LANGUAGE="FR" NAME="Duquesne (ALDE )." AFFILIATION="">
<P>
    Κύριε Πρόεδρε, κύριε Επίτροπε, κυρίες και κύριοι, θέλω καταρχάς να συγχαρώ τον εισηγητή, κ. Costa, για την έκθεσή του και για τα εξαιρετικά συμπεράσματα που παρουσίασε, τα οποία εξάλλου εγκρίθηκαν σχεδόν ομόφωνα από την Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων.
<P>
Κατά τη γνώμη μου, η έκθεση αυτή αποτελεί ένα ισχυρό μήνυμα του Κοινοβουλίου με αποδέκτες την Επιτροπή και το Συμβούλιο. Μαρτυρεί τη βούλησή μας να διασφαλίσουμε μια καλύτερη ποιότητα απονομής της δικαιοσύνης σε όλους τους ευρωπαίους πολίτες, θα έλεγα ακόμη και σε όλους εκείνους οι οποίοι βρίσκονται στο έδαφος της Ευρωπαϊκής Ένωσης, και αυτό χάρη κυρίως στον Χάρτη Ποιότητας της ποινικής Δικαιοσύνης στην Ευρώπη και στο σύστημα αξιολόγησης που προτείνεται. Η αμοιβαία αναγνώριση των ποινικών αποφάσεων που εκδίδονται στα διάφορα κράτη μέλη προϋποθέτει ότι όλα τα κράτη μέλη εμπιστεύονται το δικαστικό σύστημα των άλλων κρατών μελών. Αυτός είναι ο λόγος για τον οποίο θα πρέπει να καθορίσουμε κοινά και καλύτερα εναρμονισμένα βασικά πρότυπα, ενώ θα διατηρείται η δικαιολογημένη ποικιλομορφία, όπως επανέλαβε ο κ. Costa.
<P>
Όσον αφορά την εξαιρετική έκθεση του κ. Di Pietro, συμμερίζομαι απολύτως την ανάλυση και τις προτάσεις τις οποίες περιέχει, όμως θέλω να επιμείνω στο γεγονός ότι η προτεινόμενη πρόταση είναι μικρής εμβέλειας, περιορίζεται στο σημερινό νομικό πλαίσιο, το οποίο υφίσταται από το 1959, και δεν απαντά κατά συνέπεια στις ανάγκες πληροφόρησης όσον αφορά το ποινικό μητρώο. Πιστεύω ότι υπήρξε επιθυμία να ανταποκριθούμε στη συγκίνηση την οποία προκάλεσε η υπόθεση Fourniret. Θα αναμένουμε με ανυπομονησία, όπως το ανακοίνωσε ο Επίτροπος Frattini, συνολικότερες προτάσεις, απαραίτητες για την καταπολέμηση της τρομοκρατίας, της σοβαρής εγκληματικότητας και της εγκληματικότητας γενικότερα με μεγαλύτερη αποτελεσματικότητα. Το μικρό βήμα που πετύχαμε δεν μας απαλλάσσει από το να προχωρήσουμε ταχύτερα. 
<SPEAKER ID="112" LANGUAGE="NL" NAME="Buitenweg (Verts/ALE )." AFFILIATION="">
<P>
    Κύριε Πρόεδρε, απόψε συζητάμε άλλη μία φορά για τη μαγική λέξη «αμοιβαία αναγνώριση» ως τον ακρογωνιαίο λίθο της ευρωπαϊκής δικαστικής συνεργασίας. Ασφαλώς, προϋποτίθεται ότι τα κράτη μέλη θα συνεργαστούν αποτελεσματικά, ότι μπορούν να δουν πέρα από τα δικά τους σύνορα και ότι γνωρίζουν τις διαδικασίες που ακολουθούνται αλλού, ότι έχουν συμφωνήσει επίσης σε διάφορα βασικά πρότυπα, για παράδειγμα σε ό,τι αφορά το ποινικό δικονομικό δίκαιο και, πάνω απ’ όλα, ότι ενισχύουν την εμπιστοσύνη μεταξύ τους και τους λόγους για τους οποίους μπορούν πράγματι να εμπιστεύονται το ένα το άλλο. Η πρόταση του κ. Costa είναι ιδιαίτερα σημαντική για την οικοδόμηση εμπιστοσύνης στην αποτελεσματικότητα και τη χρηστή διαχείριση της δικαιοσύνης, ενώ η κύρια ώθηση της έκθεσης του κ. Di Pietro είναι η βελτίωση της συνεργασίας όσον αφορά την πληροφόρηση. Ο ομάδα μου υποστηρίζει ολόψυχα και τις δύο εκθέσεις και θα ήθελα να σας ευχαριστήσω θερμά για όλη την προσπάθεια που καταβάλατε στις εκθέσεις και για την ευχάριστη συνεργασία, αλλά απαιτούνται πολύ περισσότερα από αυτά τα μικρά βήματα προς τη σωστή κατεύθυνση. Υπάρχει ένα πλήθος νέων προτάσεων υπό εκπόνηση και όλες αποτελούν μικρά βήματα μπροστά, στα χαρτιά τουλάχιστον, διότι από την εμπειρία μου ξέρω ότι τα κράτη μέλη πολύ συχνά επιβραδύνουν τις διαδικασίες. Για τα κράτη μέλη, η ιδέα της αμοιβαίας αναγνώρισης φαίνεται απλώς ως ένας τρόπος για να μην χρειάζεται να αλλάξουν τίποτα σε εθνικό επίπεδο. Όλοι έχουμε μια τάση να ενδιαφερόμαστε μόνο για τη χώρα μας και οι άλλοι πρέπει να σέβονται τις αποφάσεις που λαμβάνονται για αυτή. Μπορώ να σας πω ότι η ομάδα μου δεν φοβάται να κοιτάξει πιο πέρα, αν και είμαστε λίγο διστακτικοί μπροστά σε αυτό το τεράστιο πλήθος νέων κανόνων, διότι αυτές οι ποσότητες συχνά επηρεάζουν τη διαφάνεια, τις άμυνες των ανθρώπων που αντιμετωπίζουν συνέχεια αλλαγές καθώς και τη σαφή εικόνα για το τι κάνουμε εδώ. Μπορώ να πω ότι η ομάδα μου είναι υπέρ μίας ευρωπαϊκής εισαγγελίας· είμαστε υπέρ ενός ευρωπαϊκού ποινικού κώδικα, υπέρ των πανευρωπαϊκών δικαιωμάτων για υπόπτους και θύματα, υπέρ της ανταλλαγής πληροφοριών και, πάνω απ’ όλα, υπέρ μιας μεγάλης επένδυσης στην εις βάθος εκπαίδευση όλων των αστυνομικών και δικαστικών υπαλλήλων για την ευρωπαϊκή συνεργασία. Το γεγονός είναι ότι, τελικά, αυτά θα εφαρμοστούν στους εργαζόμενους του τομέα και όχι εδώ. Ελπίζω να μπορέσουμε όλοι να ενώσουμε τις δυνάμεις μας σε μια μεγάλη προσπάθεια, συνοδευόμενη από μια οικονομική ένεση, προκειμένου να διασφαλίσουμε ότι όλοι είναι σωστά ενημερωμένοι για το θέμα αυτό. 
<SPEAKER ID="113" LANGUAGE="DA" NAME="Krarup (GUE/NGL )." AFFILIATION="">
<P>
Για την έκθεση του κ. Di Pietro, το μόνο που μπορώ να πω είναι ότι αφορά ένα θέμα που ανήκει στο πεδίο αρμοδιοτήτων του Συμβουλίου της Ευρώπης και όχι της ΕΕ.
<P>
Η έκθεση του κ. Costa βρίθει ιδεαλισμού, αλλά τα ιδανικά και οι καλές προθέσεις πάσχουν από το ατυχές ελάττωμα της έλλειψης ρεαλιστικής βάσης. Θα ήθελα καταρχάς να επισημάνω το γεγονός ότι, σε πολλά κράτη μέλη, η ποινική διαδικασία και τα σωφρονιστικά συστήματα περιλαμβάνουν πολυάριθμες σοβαρές παραβιάσεις των θεμελιωδών ανθρωπίνων δικαιωμάτων. Δεν πρέπει η πραγματικότητα να καλλιεργείται πέρα και πάνω από κενά ιδανικά; Η μοναδική φιλοδοξία της έκθεσης είναι να καλλιεργήσει αμοιβαία εμπιστοσύνη στην αρχή της αμοιβαίας αναγνώρισης των νομικών αποφάσεων των υπόλοιπων κρατών μελών. Ναι, αλλά αν ο πολωνός, ο έλληνας ή ο ιταλός δικαστής, δημόσιος κατήγορος ή σωφρονιστική αρχή δεν αξίζει την εμπιστοσύνη; Αυτό που έχει σημασία είναι σίγουρα αυτό που συμβαίνει στην πραγματικότητα. Ο δεύτερος στόχος της έκθεσης είναι να υποχρεώσει τα κράτη μέλη να τιμωρούν συγκεκριμένες ενέργειες, σύμφωνα με το άρθρο 271 του Συντάγματος. Αν η πραγματικότητα έπαιζε κάποιον ρόλο και αν ερωτούνταν εγκληματολόγοι, θα είχε ληφθεί μια σαφής απάντηση. Αυτό που έχουμε εδώ είναι, στη χειρότερη περίπτωση, βαρβαρισμός και, στην καλύτερη, αυθαιρεσία. 
<SPEAKER ID="114" LANGUAGE="IT" NAME="Borghezio (IND/DEM )." AFFILIATION="">
<P>
    Κύριε Πρόεδρε, κυρίες και κύριοι, συζητάμε για την ποιότητα της δικαιοσύνης και εξετάζουμε την έκθεση, η οποία φαίνεται να έχει ως στόχο την επίσπευση των διατάξεων της Συνθήκης και, προπαντός, του άρθρου III-271 σχετικά με την αξιολόγηση των ιδιαίτερα σοβαρών ποινικών αδικημάτων, όπως αυτά που σχετίζονται με την τρομοκρατία.
<P>
Δικαίως λοιπόν μπορούμε να αναρωτηθούμε μήπως είναι υπερβολικά αισιόδοξη αυτή η άποψη σχετικά με την ποιότητα της δικαιοσύνης και την αμοιβαία αναγνώριση των δικαστικών αποφάσεων. Πράγματι, όσον αφορά το συγκεκριμένο λεπτό ζήτημα της τρομοκρατίας, συμβαίνουν πολύ σοβαρά γεγονότα όπως, για παράδειγμα, η απόφαση αριθ. 2849104 της ανακρίτριας του Μιλάνου, κ. Forleo, για το θέμα της τρομοκρατίας. Η απόφαση που αφορά τις δραστηριότητες ορισμένων κατηγορουμένων για τρομοκρατία (τα ονόματα των οποίων είχαν καταχωρηθεί στον κατάλογο τόσο από τα Ηνωμένα Έθνη όσο και από την Ευρωπαϊκή Ένωση), εφαρμόζει μια περίεργη διάκριση μεταξύ τρομοκρατών και ανταρτών, την οποία επινόησε η ίδια η δικαστής. Η εν λόγω δικαστής γράφει επί λέξει ότι «η βίαιη δράση ή το αντάρτικο, ακόμη και αν προέρχονται από ένοπλες δυνάμεις εκτός του τακτικού στρατού, δεν μπορούν να διώκονται ούτε σε επίπεδο διεθνούς δικαίου, εάν δεν παραβιάζεται το διεθνές ανθρωπιστικό δίκαιο».
<SPEAKER ID="115" LANGUAGE="PL" NAME="Libicki (UEN )." AFFILIATION="">
<P>
     Ευχαριστώ πολύ, κύριε Πρόεδρε. Κύριε Πρόεδρε, κυρίες και κύριοι, κατά τη διεξαγωγή συζητήσεων σχετικά με την ένταξη στην Ευρωπαϊκή Ένωση στα νέα κράτη μέλη, συμπεριλαμβανομένης και της χώρας μου, της Πολωνίας, τα βασικά επιχειρήματα που θέσαμε δεν αφορούσαν μόνο την οικονομική ανάπτυξη και την εθνική ασφάλεια αλλά και την προσωπική ασφάλεια. Το θέμα αυτό είναι ακόμη σημαντικότερο, δεδομένου ότι το έγκλημα εντείνεται σε όλη την Ευρώπη, δυστυχώς και στα νέα κράτη μέλη, και πρέπει να ληφθούν ριζικά μέτρα για να κατασταλεί η συνεχής αύξηση. Έχουν εμφανιστεί πολλά νέα είδη εγκλήματος, για παράδειγμα το συχνά αναφερόμενο πρόβλημα του διαδικτυακού εγκλήματος, και όλες αυτές οι εξελίξεις σημαίνουν ότι απαιτούνται νέοι κανονισμοί. Σημαίνουν επίσης ότι υπάρχει ανάγκη για εναρμόνιση και, για τον λόγο αυτό, χαιρετίζουμε τόσο την έκθεση του κ. Di Pietro για την ανταλλαγή πληροφοριών από τα ποινικά μητρώα όσο και την έκθεση του κ. Costa για την ποιότητα της ποινικής δικαιοσύνης στην Ευρωπαϊκή Ένωση.
<SPEAKER ID="116" LANGUAGE="NL" NAME="Claeys (NI )." AFFILIATION="">
<P>
    Κύριε Πρόεδρε, στην αιτιολογική έκθεση της πρότασής της, η Επιτροπή αναφέρει ότι οι πρόσφατες τραγικές υποθέσεις παιδοφιλίας έφεραν στο φως σημαντικές δυσλειτουργίες στην ανταλλαγή πληροφοριών μεταξύ των κρατών μελών σχετικά με καταδίκες. Ο Επίτροπος Frattini ανέφερε την υπόθεση Fourniret πριν από ένα λεπτό. Ένας γάλλος παιδόφιλος, ο οποίος καταδικάστηκε στη χώρα του, κατάφερε να επιδίδεται ανενόχλητος στις δραστηριότητές του στο Βέλγιο, διότι οι γαλλικές αρχές δεν θεώρησαν απαραίτητο να παράσχουν στις σχετικές αρχές πληροφορίες για τη δράση του. Η πρόταση που συζητείται τώρα άργησε πολύ να έρθει. Εξάλλου, αποτελεί συμπλήρωμα της Σύμβασης αμοιβαίας δικαστικής συνδρομής σε ποινικές υποθέσεις, η οποία χρονολογείται από το 1959. Επιπροσθέτως, η πρόταση είναι ανεπαρκής και δεν παρέχει απάντηση σε έναν μεγάλο αριθμό προβλημάτων. Τα κράτη μέλη πρέπει να ενημερώνουν τα ποινικά μητρώα τους και να τα καθιστούν διαθέσιμα πιο γρήγορα. Πρέπει, επίσης, να παρέχουν τις πληροφορίες που ζητούν άλλα κράτη μέλη πιο άμεσα και να χρησιμοποιούν τυποποιημένα έντυπα για τον σκοπό αυτό. Πρόκειται για μικρά βήματα προς τη σωστή κατεύθυνση, αλλά όλα αυτά γίνονται, ασφαλώς, εν αναμονή της καθιέρωσης ενός εκτεταμένου, αυτοματοποιημένου συστήματος ανταλλαγής δεδομένων. Η Επιτροπή πρέπει να το ξεκινήσει με την πρώτη ευκαιρία, ειδικά από τη στιγμή που ισχυρίζεται ότι το σύστημα δεν θα είναι έτοιμο για ακόμη μερικά χρόνια – γεγονός που αποτελεί από μόνο του κακό οιωνό. Υπάρχει, βέβαια, ένας τεράστιος αριθμός νομικών επιπτώσεων και αυτές πρέπει να συζητηθούν εκτενώς. Από τη στιγμή που το Κοινοβούλιο ψηφίσει την παρούσα έκθεση, δεν πρέπει σε καμία περίπτωση να δημιουργήσουμε την εντύπωση ότι τα προβλήματα που σχετίζονται με την ανταλλαγή πληροφοριών έχουν επιλυθεί. Η Επιτροπή χρησιμοποίησε ένα εύστοχο παράδειγμα που υποδεικνύει ότι κάτι τέτοιο δεν ισχύει. Τα κράτη μέλη δεν υποχρεούνται να ενημερώνουν το κράτος όπου ζουν οι κατάδικοι, εφόσον δεν πρόκειται για το κράτος της εθνικότητάς τους. Με άλλα λόγια, αυτά τα μέτρα θα επιτρέψουν στον Fourniret, τον οποίο ήδη ανέφερα, να διαφύγει άλλη μία φορά. 
<SPEAKER ID="117" LANGUAGE="PL" NAME="Kudrycka (PPE-DE )." AFFILIATION="">
<P>
     Κύριε Πρόεδρε, τόσο το πρόγραμμα του Τάμπερε όσο και μετέπειτα το πρόγραμμα της Χάγης προσδιόρισαν την αμοιβαία αναγνώριση των αποφάσεων σε ποινικές υποθέσεις ως έναν από τους στόχους της ΕΕ στον τομέα του ποινικού δικαίου. Η αποτελεσματική δικαστική συνεργασία που βασίζεται στην αμοιβαία εμπιστοσύνη είναι απαραίτητη για την επίτευξη αυτού του στόχου, καθώς η έλλειψη αυτής της συνεργασίας σημαίνει ότι οι εγκληματίες μπορούν να κρύβονται σε άλλες χώρες για να αποφεύγουν την ευθύνη για τα εγκλήματά τους. Αυτό με τη σειρά του προκαλεί αύξηση του αισθήματος της ατιμωρησίας, που οδηγεί σε αυξημένα επίπεδα εγκληματικότητας στην Ευρώπη. Για τον λόγο αυτό, η πολιτική ομάδα μου χαιρετίζει την έκθεση Costa, η οποία περιλαμβάνει συστάσεις προς την Ευρωπαϊκή Επιτροπή που αφορούν την καθιέρωση ενός χάρτη ποιότητας για την ποινική δικαιοσύνη, καθώς τα θεμελιώδη δικαιώματα που παρέχονται σε κατηγορούμενους, θύματα και δικηγόρους από τον προτεινόμενο χάρτη μπορούν ταυτόχρονα να χρησιμοποιηθούν ως κριτήρια για την αμοιβαία αξιολόγηση της ποιότητας της δικαιοσύνης. Μολονότι η ειδική νομική βάση για αυτή την αξιολόγηση δεν θα παρασχεθεί έως ότου τεθεί σε ισχύ η Συνταγματική Συνθήκη, πιστεύω ότι μια γενική νομική βάση μπορεί ήδη να βρεθεί στη Συνθήκη του Μάαστριχτ. Κατά την άποψή μου, θα ήταν συνεπώς καλή ιδέα να συμμορφωθεί η Ευρωπαϊκή Επιτροπή με τις συστάσεις της έκθεσης, αρχίζοντας να δημιουργεί τα κριτήρια και τις μεθόδους που θα χρησιμοποιηθούν για τη διεξαγωγή αυτών των αξιολογήσεων. Το έργο αυτό θα περιπλακεί κάπως από το γεγονός ότι πρέπει να γίνει πρόβλεψη για τα διαφορετικά νομικά συστήματα, τα οποία ισχύουν στα διάφορα κράτη μέλη και βασίζονται σε διαφορετικές νομικές παραδόσεις και πολιτισμούς, καθώς και για τα διαφορετικά δικαστικά συστήματα. Οι μέθοδοι για τη διεξαγωγή των αξιολογήσεων πρέπει να διασφαλίζουν την επίτευξη αξιόπιστων συμπερασμάτων βάσει αξιόπιστων αναλύσεων. Αξίζει να σημειωθεί ότι οι αμοιβαίες αξιολογήσεις της δικαιοσύνης πρέπει να υποστηρίζονται και από άλλα μέτρα, όπως αυτά που διασφαλίζουν ότι η ανεξαρτησία της δικαστικής εξουσίας από πολιτική επιρροή δεν γίνεται απλώς σεβαστή, αλλά και ενισχύεται. Σας ευχαριστώ. 
<SPEAKER ID="118" LANGUAGE="" NAME="Λαμπρινίδης (PSE )." AFFILIATION="independent but not beyond evaluation and beyond examination">
<SPEAKER ID="119" LANGUAGE="SL" NAME="Drčar Murko (ALDE )." AFFILIATION="">
<P>
    Σας ευχαριστώ. Λαμβάνοντας υπόψη το εκτεταμένο εύροςτων προβλέψεων της Συνταγματικής Συνθήκης για την Ευρώπη σχετικά με τη σύγκλιση των εθνικών νομοθεσιών στον τομέα του ουσιαστικού ποινικού δικαίου και της δικονομίας, μπορούμε να συμπεράνουμε ότι το σχέδιο για έναν τομέα ενιαίας ποινικής νομοθεσίας παίρνει ολοένα και πιο ξεκάθαρη μορφή. Η αναφορά του στη Συνταγματική Συνθήκη είναι αποτέλεσμα της νομοθετικής εξέλιξης από το 1990 και όχι η αρχή του, και εδράζεται κυρίως στην αρχή της αμοιβαίας εμπιστοσύνης. Λαμβάνοντας υπόψη τις διαφορετικές συνταγματικές αποφάσεις και παραδόσεις σχετικά με την ποινική νομοθεσία, η εμπιστοσύνη πρέπει να βασιστεί σε συγκεκριμένα, συγκρίσιμα, ελάχιστα κριτήρια.
<SPEAKER ID="120" LANGUAGE="EN" NAME="Allister (NI )." AFFILIATION="">
<P>
    Κύριε Πρόεδρε, δεν έχω καμία αντίρρηση σχετικά με την ευαίσθητη ανταλλαγή πληροφοριών όσον αφορά τις ποινικές καταδίκες μεταξύ κρατών μελών, αλλά μόνο οι πολιτικά τυφλοί δεν θα κατάφερναν να αναγνωρίσουν τις προτάσεις της έκθεσης Costa ως μέρος της διαδικασίας εναρμόνισης που βρίσκεται σε εξέλιξη στο σύστημα ποινικής δικαιοσύνης σε ολόκληρη την Ευρώπη. Αυτή, βεβαίως, είναι σε αναμονή του Ευρωπαϊκού Συντάγματος, στο πλαίσιο του οποίου αυτή η εναρμόνιση έχει να διαδραματίσει ζωτικό ρόλο.
<P>
Εγώ, καταρχάς, είμαι αντίθετος σε ένα σύστημα ποινικής δικαιοσύνης που βασίζεται στο πρότυπο της ηπειρωτικής Ευρώπης, με την εγγενή του επίθεση στα θεμέλια του ξεχωριστού και ιστορικού συστήματός μας του βρετανικού εθιμικού δικαίου, που περιλαμβάνουν τη δίκη με συμμετοχή ενόρκων, το habeas corpus και τον διαχωρισμό της δικαστικής από την ανακριτική διαδικασία.
<P>
Αυτή η έκθεση Costa, παρά τη φαινομενικά πειστική φλυαρία της, αποτελεί μέρος αυτής της διαδικασίας εναρμόνισης που στοχεύει στη δημιουργία ενός ενιαίου συστήματος ποινικής δικαιοσύνης. Αυτό, κατά τη γνώμη μου, δεν εξυπηρετεί τα συμφέροντα του βρετανικού έθνους και, συνεπώς, θα καταψηφίσω αυτή την έκθεση. 
<SPEAKER ID="121" LANGUAGE="DE" NAME="Wieland (PPE-DE )." AFFILIATION="">
<P>
Και στις δύο περιπτώσεις προσπαθούμε ακόμη να δώσουμε στο κοινό αυτό που θέλει. Το κοινό έχει το δικαίωμα, και πράγματι την πολιτική βούληση, να διαβεβαιώσει ότι το έγκλημα του εικοστού πρώτου αιώνα δεν αντιμετωπίζεται με μεθόδους του δεκάτου ένατου αιώνα. Δυστυχώς, δημιουργείται η εντύπωση καμία φορά ότι οι πληροφορίες ζητούνται και παρέχονται λακωνικά και, ως εκ τούτου, χρειάζεται να ρέουν καλύτερα. Παρά τις πολυάριθμες ανησυχίες που έχουν εκφραστεί, αυτό δεν θα επιφέρει καμία μείωση στο επίπεδο προστασίας των δεδομένων. Εξάλλου, οι πληροφορίες που σχετίζονται με συγκεκριμένους τύπους εξειδικευμένων εγκλημάτων, τα οποία διαπράττονται στο Kehl, είναι τόσο σημαντικές στο Offenburg όσο και στο Στρασβούργο. Προτεραιότητά μας στην ανταλλαγή τέτοιου είδους πληροφοριών είναι το δικαίωμα του κοινού στην προστασία και όχι το δικαίωμα του εγκληματία στην ιδιωτική ζωή.
<SPEAKER ID="122" LANGUAGE="IT" NAME="Fava (PSE )." AFFILIATION="">
<P>
    Κύριε Πρόεδρε, κύριε Frattini, κυρίες και κύριοι, δεν θα ήθελα να προσθέσω τίποτα στις εκθέσεις των συναδέλφων Di Pietro και Costa, με τις οποίες συμφωνώ απόλυτα. Επιτρέψτε μου, ωστόσο, να αναφερθώ σε μία αντίφαση που καλούμαστε να αντιμετωπίσουμε σήμερα.
<P>
Χρειάζεται μεγαλύτερη αποφασιστικότητα που θα μας επιτρέψει να υλοποιήσουμε όσα προβλέπει και ορίζει το Ευρωπαϊκό Σύνταγμα, το οποίο δεν θα θέλαμε να μείνει κενό γράμμα. Στο όνομα, λοιπόν, του συντονισμού και της δικαστικής συνεργασίας ζητούμε, κύριε Frattini, τη μετριοπαθή αλλά αποφασιστική σας παρέμβαση προς την ιταλική κυβέρνηση, καθώς στο παρελθόν διατελέσατε μάλιστα υπουργός αυτής της κυβέρνησης. Η Ιταλία είναι η μόνη χώρα που δεν επικύρωσε το ευρωπαϊκό ένταλμα σύλληψης. Θα συμφωνήσετε πως αυτό που μέχρι χτες μπορούσε να φανεί απλώς σοβαρό, σήμερα είναι απολύτως παράδοξο. 
<SPEAKER ID="123" LANGUAGE="SV" NAME="Ek (ALDE )." AFFILIATION="">
<P>
    Kύριε Πρόεδρε, αυτή η συζήτηση αφορά την πίστη και την εμπιστοσύνη. Σε κάθε κράτος μέλος, σε κάθε φυλακή και σε κάθε κρατητήριο, υπάρχουν, παρόλα αυτά, άνθρωποι που πιστεύουν ότι δικάστηκαν με άδικο τρόπο εξαιτίας του γεγονότος ότι δεν γνώριζαν τη γλώσσα, ότι τα αποδεικτικά στοιχεία δεν αξιολογήθηκαν ορθά ή ότι δέχθηκαν βίαιη συμπεριφορά από την αστυνομία ή κατά τη διάρκεια της αστυνομικής κράτησής τους. Αυτό συμβαίνει παρά τους κανονισμούς που περιλαμβάνονται στα άρθρα 6 και 13 της Ευρωπαϊκής Συνθήκης για τα Ανθρώπινα Δικαιώματα και τις Θεμελιώδεις Ελευθερίες και, πάνω από όλα, τους κανονισμούς που αποτελούν μέρος του κοινοτικού δικαίου εντός της ΕΕ.
<SPEAKER ID="124" LANGUAGE="PT" NAME="Coelho (PPE-DE ). –" AFFILIATION="">
<P>
   Κύριε Πρόεδρε, κύριε Frattini, κυρίες και κύριοι, υπάρχουν πράγματα που πρέπει να κάνουμε από κοινού εάν σκοπεύουμε να βελτιώσουμε τα επίπεδατης ποιότητας και της αποτελεσματικότητας της δικαιοσύνης. Πρέπει να έχουμε υπόψη μας ότι ο ακρογωνιαίος λίθος των ευρωπαϊκών θεμάτων μας είναι η ανεξαρτησία του δικαστικού συστήματος και η προστασία των θεμελιωδών δικαιωμάτων των πολιτών, τόσο σε ουσιαστικό όσο και διαδικαστικό επίπεδο. Σε περίπτωση αμφιβολιών –και χαίρομαι που το επαναλαμβάνω αυτό– θα ήθελα να επαινέσω τον κ. Costa για την εξαίρετη έκθεσή του, η οποία αναφέρει ότι πρέπει να διασφαλίζεταιτο δικαίωμα των ευρωπαίων πολιτών στη δικαιοσύνη, με το οποίο εξασφαλίζεται συγκρίσιμη μεταχείριση ανεξάρτητα από το κράτος μέλος στο οποίο μπορεί να ανήκουν, τόσο από την Ένωση όσο και από τα κράτη μέλη, αναφορικά με την εξουσία του καθενός, ενώ διαβεβαιώνει ότι οι διαφορές μεταξύ των ποικίλων δικαστικών συστημάτων δεν εμποδίζουν την επίτευξη υψηλής ποιότητας δικαιοσύνης και προστασίας στους τομείς της ελευθερίας, της ασφάλειας και της δικαιοσύνης.
<P>
Θα ήθελα επίσης να επαινέσω τον κ. Di Pietro για την εργασία του και τις προτάσεις που κατέθεσε σχετικά με τη μείωση των χρονικών ορίων και τις προϋποθέσεις για πρόσβαση σε προσωπικά στοιχεία. Με άλλα λόγια, το παρόν σύστημα ανταλλαγής πληροφοριών ποινικού μητρώου δεν είναι αποτελεσματικό. Είναι σημαντικό να δημιουργηθεί ένα ηλεκτρονικό σύστημα ανταλλαγής πληροφοριών για τα κράτη μέλη, το οποίο θα προσφέρει ταχεία πρόσβαση σε τέτοιου είδους πληροφορίες ανά την περιοχή της ΕΕ, και χαιρετίζω τις νέες ιδέες του κ. Frattini στο εν λόγω θέμα. 
<SPEAKER ID="125" LANGUAGE="" NAME="Moraes (PSE )." AFFILIATION="(ΕΝ)">
<P>
    Κύριε Πρόεδρε, αυτή είναι μια σημαντική έκθεση, διότι δίνει έμφαση σε δύο βασικούς τομείς στους οποίους προηγουμένως δεν είχε δοθεί αρκετή έμφαση. Ο κ. António Costa έκανε ένα σημαντικό βήμα προόδου, επισημαίνοντας ότι η ποιότητα της δικαιοσύνης, και όχι μόνο η αμοιβαία αναγνώριση, είναι το κλειδί. Εάν κάποιος σε αυτό το Σώμα αμφισβητεί αυτό το θέμα, θα πρέπει να ανατρέξει στα «κριτήρια της Κοπεγχάγης». Η ποιότητα της δικαιοσύνης σε πολλά από τα ενταχθέντα κράτη και η ανάγκη για βελτιώσεις αποτελούσε ουσιώδες μέρος της προσχώρησης στην Ευρωπαϊκή Ένωση.
<P>
Και ούτε θα πρέπει κάποιο από τα 15 υπάρχοντα κράτη μέλη να επαίρεται ότι διαθέτει όλες τις ορθές απαντήσεις και την υψηλότερη ποιότητα δικαιοσύνης. Δείτε πώς αντιμετωπίζουμε τις μειονότητες και τα ευάλωτα άτομα. Εκεί είναι που θα δοκιμαστεί αυτό το θέμα.
<SPEAKER ID="126" LANGUAGE="" NAME="Βαρβιτσιώτης (PPE-DE )." AFFILIATION="">
<P>
    Κύριε Πρόεδρε, θα περιορισθώ μόνο στη διατύπωση ορισμένων σκέψεων πάνω στην έκθεση του συναδέλφου Di Pietro, την οποία και στηρίζω απόλυτα.
<P>
Η έκθεση του εισηγητή περιέχει θετικά στοιχεία διότι αφενός συγκεκριμενοποιεί τις ημερομηνίες και, αφετέρου, επισημαίνει την ανάγκη επίσπευσης της διαδικασίας, σε περίπτωση κατεπείγοντος του αιτήματος, στις 48 ώρες.
<P>
Θα πρέπει όμως να επισημανθεί στον κ. Επίτροπο ότι τα θέματα που θίγονται στις εκθέσεις και των δύο συναδέλφων, του Di Pietro και του Costa, ναι μεν κινούνται προς τη σωστή κατεύθυνση, δεν μπορεί όμως να θεωρηθούν ως τολμηρά βήματα.
<SPEAKER ID="127" LANGUAGE="SV" NAME="Cederschiöld (PPE-DE )." AFFILIATION="">
<P>
    Κύριε Πρόεδρε, o κοινός νομικός τομέαςβασίζεται στην αμοιβαία αναγνώριση. Αναγνωρίζοντας τις γνώμες των άλλων, θα πρέπει να μπορούμε να βασιζόμαστε στην ποιότητα των νομικών συστημάτων, την ίση μεταχείριση, την αποτελεσματική νόμιμηδιαδικασία και τις δίκαιες δίκες με συμβούλους και, εάν χρειαστεί, διερμηνεία. Ας συναγωνιστούμε σε μία ανοδική τροχιά σε ό,τι αφορά τη νομική ποιότητα. Σας ευχαριστώ, κύριε Costa, για την εποικοδομητική έκθεση.
<P>
Θα στραφώ τώρα στην ανταλλαγή των πληροφοριών, που αποτελεί μία πιο ευαίσθητη περιοχή. Ο κ. Di Pietro έχει βελτιώσει την πρόταση, αλλά θα ήθελα να τονίσω τρία σημεία. Πρώτον, η προστασία δεδομένων θα πρέπει να είναι της ιδίας ποιότητας στον τομέα της καταπολέμησης της εγκληματικότητας όσο και στην εσωτερική αγορά πριν από την ανταλλαγή των δεδομένων. Δεύτερον, ο/η Επιθεωρητής Προστασίας Ευρωπαϊκών Δεδομένων θα πρέπει να εκφράζει τις απόψεις του/της σε ευαίσθητα ζητήματα. Τρίτον, επιπρόσθετα με την ενημέρωση των κρατών μελών σχετικά με τον τρόπο χρήσης των πληροφοριών, το άτομο πρέπει επίσης να γνωρίζει ποιες πληροφορίες έχουν δοθεί.
<P>
Έχουμε έναν Επίτροπο, ο οποίος, όπως γνωρίζω, ακούει και κατανοεί αυτά τα θέματα. Ελπίζω ότι ο Επίτροπος Frattini θα συμπεριλάβει αυτά τα τρία στοιχεία στο μέλλον, όταν προκύψει το θέμα της ενίσχυσης της προστασίας δεδομένων, προκειμένου να διασφαλιστεί ότι θα έχουμε την ίδια ποιότητα προστασίας δεδομένων στον τομέα της καταπολέμησης της εγκληματικότητας, όπως ήδη έχουμε στην εσωτερική αγορά. Εν προκειμένω, τρέφω πραγματικά μεγάλες προσδοκίες στις περαιτέρω προσπάθειες του Επιτρόπου Frattini. Θα ήθελα να τον ευχαριστήσω για τις προσπάθειες που έχει ήδη καταβάλει στον τομέα της αποθήκευσης δεδομένων και πιστεύω ότι αυτές θα επιφέρουν καρπούς στον τομέα της ανταλλαγής δεδομένων. 
<SPEAKER ID="128" LANGUAGE="PT" NAME="Esteves (PPE-DE )." AFFILIATION="">
<SPEAKER ID="129" LANGUAGE="IT" NAME="Frattini," AFFILIATION="Αντιπρόεδρος της Επιτροπής">
<P>
Στις αρχές του 2006, θα παρουσιάσουμε ένα δεύτερο Πράσινο Βιβλίο σχετικά με τη συγκέντρωση των αποδεικτικών στοιχείων, μετά από το οποίο θα ακολουθήσουν ασφαλώς πληρέστερες πρωτοβουλίες για την εκτέλεση των εναλλακτικών ποινών καθώς και μία ενδιαφέρουσα –και, εύχομαι, ιδιαίτερα χρήσιμη– πρωτοβουλία: μια απόφαση πλαίσιο που ελπίζουμε να λάβουμε εντός του 2005 σχετικά με τα εναλλακτικά μέτρα ελέγχου αντί της προσωρινής κράτησης. Γνωρίζετε ότι το θέμα της προσωρινής κράτησης πριν από την καταδίκη είναι ένα θέμα στο οποίο πρέπει να εξισορροπήσουν τα δικαιώματα ελευθερίας του ανθρώπου με το δικαίωμα του κράτους να διώκει τους εγκληματίες. Πρόκειται απλώς για μερικά παραδείγματα πρωτοβουλιών –πιστεύω των σημαντικότερων– τις οποίες θα παρουσιάσει η Επιτροπή τους προσεχείς μήνες.
<P>
Κυρίες και κύριοι, θα ήμουν ευτυχής εάν τα κράτη μέλη που συμμετέχουν στο Συμβούλιο είχαν την τόλμη που επιδεικνύετε σήμερα εσείς όσον αφορά την ανταλλαγή πληροφοριών σχετικά με τα ποινικά μητρώα. Η Επιτροπή θα ήθελε ασφαλώς να προχωρήσουμε ταχύτερα με το ηλεκτρονικό σύστημα ανταλλαγής πληροφοριών. Ξεκινήσαμε ήδη μια συζήτηση τον προηγούμενο μήνα επ’ ευκαιρία του Συμβουλίου των Υπουργών που διεξήχθη στο Λουξεμβούργο και πρόθεσή μας είναι να την συνεχίσουμε. Ωστόσο, όπως παρατήρησαν ορισμένοι, υπάρχουν τεχνικά αλλά και πολιτικά προβλήματα. Απουσιάζει ακόμη το επίπεδο της αμοιβαίας εμπιστοσύνης που θα επιτρέψει την εισαγωγή των δεδομένων για τις καταδικαστικές αποφάσεις σε μια ηλεκτρονική μηχανή αναζήτησης, η οποία από τεχνικής άποψης μπορεί να υλοποιηθεί πολύ γρήγορα. Όπως ορθώς είπε ο κ. Di Pietro, δεν πρόκειται για νέα δεδομένα αλλά για δεδομένα σχετικά με καταδικαστικές αποφάσεις που μπορούν να χρησιμοποιηθούν από τους δικαστές. Θα προσέξουμε συνεπώς πολύ προκειμένου να αποφευχθεί οποιαδήποτε χρήση των δεδομένων αυτών για λόγους που δεν υπάγονται στο σκεπτικό με το οποίο η δικαστική αρχή, στην οποία θα πρέπει ασφαλώς να δείχνουμε εμπιστοσύνη, ζητά αυτές τις πληροφορίες.
<SPEAKER ID="130" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί αύριο, στις 12.00. 
<SPEAKER ID="131" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A6-24/2005) του κ. Jonathan Evans, εξ ονόματος της Επιτροπής Οικονομικών και Νομισματικών Θεμάτων, σχετικά με την XXXIIIη έκθεση της Επιτροπής επί της πολιτικής ανταγωνισμού - 2003 (2004/2139(INI)). 
<SPEAKER ID="132" LANGUAGE="" NAME="Evans, Jonathan (PPE-DE )," AFFILIATION="εισηγητής">
<P>
    Κύριε Πρόεδρε, ίσως φανεί λίγο παράταιρο το ότι σήμερα, στις αρχές του 2005, συζητούμε την έκθεση της Ευρωπαϊκής Επιτροπής για την Πολιτική Ανταγωνισμού για το έτος 2003. Αυτό συμβαίνει, γιατί το προηγούμενο έτος ήταν έτος εκλογών, ενώ η συζήτηση αυτή καθαυτή αφορά πολύ ευρύτερα θέματα.
<P>
Είναι ευκαιρία για το Κοινοβούλιο να καταγράψουμε, όπως οφείλουμε, τον τεράστιο σεβασμό μας για τον πρώην Επίτροπο, κ. Mario Monti, ο οποίος ήταν Επίτροπος Ανταγωνισμού όταν συντάχθηκε αυτή η έκθεση. Αναπόφευκτα η ίδια η έκθεση και η απάντηση του Κοινοβουλίου αναφέρονται στο κύριο πρόγραμμα αναδιοργάνωσης της πολιτικής ανταγωνισμού για την οποία ο κ. Monti επαινέθηκε τόσο πολύ.
<P>
Αυτή είναι μια συζήτηση που έπρεπε να λάβει χώρα με τη βιομηχανία, και όχι μόνο σε σχέση με τον εκσυγχρονισμό των ίδιων των αντιμονοπωλιακών κανόνων. Η βιομηχανία όφειλε να αναγνωρίσει τον σκοπό αυτής της μεταρρύθμισης. Στόχος ήταν η εξάλειψη ενός συστήματος που ήταν άσκοπα γραφειοκρατικό, ώστε να αναπροσανατολιστούν οι πόροι της Επιτροπής για να αντιμετωπιστούν αποτελεσματικά οι σκληροπυρηνικοί οικονομικοί συνασπισμοί. Επιπλέον, παρακολουθήσαμε τη μεταρρύθμιση του κανονισμού για τις συγχωνεύσεις, την αναδιοργάνωση της ομάδας κρούσης για τον έλεγχο των συγχωνεύσεων και τα πρώτα βήματα σε σχέση με τη μεταρρύθμιση των κρατικών ενισχύσεων. Γνωρίζω ότι η νέα μας Επίτροπος συμμερίζεται και εκείνη αυτή την άποψη σε σχέση με την κληρονομιά του κ. Monti, επειδή πολύ πρόσφατα μίλησε στο Πανεπιστήμιο Bocconi και έκανε πολύ παρεμφερείς παρατηρήσεις σχετικά με τη συνεισφορά του κ. Monti.
<P>
Θέλω να πω δυο λόγια για την νέα Επίτροπο και ελπίζω να μην την φέρω σε δύσκολη θέση. Πολλοί με έχουν ρωτήσει ποια είναι η γνώμη μου σχετικά με την αλλαγή η οποία θα συντελεστεί τώρα. Πιστεύω ότι έως πριν από τέσσερις εβδομάδες όλοι θέταμε το ίδιο ερώτημα, σε κάποιο βαθμό. Η Επίτροπος υπήρξε πολύ δραστήρια κατά τη διάρκεια του τελευταίου μήνα. Στις 3 Φεβρουαρίου μίλησε στην Επιτροπή Οικονομικών και Νομισματικών Θεμάτων του Κοινοβουλίου και γνωστοποίησε το πρόγραμμα δράσης της σε αυτό τον ρόλο. Έχω ήδη αναφερθεί στην ομιλία της στο Μιλάνο στο πανεπιστήμιο του Mario Monti, και στις 17 Φεβρουαρίου η κ. Kroes έδωσε μία ακόμη ομιλία στο Παρίσι. Εάν αυτές οι δύο ομιλίες ληφθούν συνολικά υπόψη, εκθέτουν με σαφήνεια το προοδευτικό πρόγραμμα δράσης που σκοπεύει να προωθήσει η Ευρωπαϊκή Επιτροπή.
<P>
Τέλος, ένας ακόμη τομέας για τον οποίο αξίζει ιδιαίτερους επαίνους ο κ. Monti είναι το έργο του σε σχέση με τη διεθνή συνεργασία. Μπορούμε να συνεργαζόμαστε ακόμη και όταν είμαστε ανταγωνιστικοί. Θυμάμαι καλά την αντίδραση ορισμένων στην Αμερική πριν από μερικά χρόνια για την απόφαση GE-Honeywell, την οποία είχε λάβει ο κ. Monti. Σήμερα είχα την τιμή να παρίσταμαι στην ομιλία του Προέδρου Μπους και να τον δω να σφίγγει ύστερα το χέρι του Alex Schaub, του Γενικού Διευθυντή Ανταγωνισμού την εποχή που ελήφθη αυτή η απόφαση. Αυτό αποτελεί παράδειγμα διεθνούς συνεργασίας. Εκφράζω την επιδοκιμασία μου για τον απερχόμενο Επίτροπο και προσμένω τη θητεία της διαδόχου του, της Επιτρόπου Kroes. 
<SPEAKER ID="133" LANGUAGE="" NAME="Kroes," AFFILIATION="μέλος της Επιτροπής">
<P>
   .  Κύριε Πρόεδρε, με μεγάλη μου χαρά βρίσκομαι εδώ για την πρώτη μου ανταλλαγή απόψεων μαζί σας σε ολομέλεια, και το θέμα της συζήτησης είναι το καλύτερο δυνατό. Δεν αποτελεί σύμπτωση το ότι η σημερινή ημερήσια διάταξη ξεκίνησε με το έγγραφο εργασίας της Επιτροπής. Ο Πρόεδρος της Επιτροπής τόνισε πόσο σημαντικό είναι το πρόγραμμα εργασίας για αυτή τη θητεία της Επιτροπής. Ο κ. Frattini άνοιξε τη συζήτηση εξηγώντας την προτεραιότητα που δίνουμε στα ποινικά θέματα και στη δικαιοσύνη. Και τώρα είναι η σειρά μου, ως Επίτροπος Ανταγωνισμού, να εξηγήσω τη θέση μας σχετικά με όσα αναφέρονται στην έκθεση του κ. Jonathan Evans.
<P>
Χαιρετίζω την υποστήριξη του Ευρωπαϊκού Κοινοβουλίου και αναγνωρίζω τη στήριξη που έχετε δώσει κατά το παρελθόν στην Ευρωπαϊκή Επιτροπή, και ειδικότερα στον κ. Monti, όπως πολύ σωστά τονίζετε. Αναμφισβήτητα κληρονόμησα σπουδαία παρακαταθήκη από τον κ. Monti. Ο καλύτερος τρόπος για να εκφράσω την εκτίμησή μου σε εκείνον είναι να συνεχίσω και να ακολουθήσω το έργο του.
<P>
Υπό την ηγεσία του Προέδρου Barroso, η Ευρωπαϊκή Επιτροπή πρότεινε πρόσφατα μια νέα εταιρική σχέση για την ανάπτυξη και τις θέσεις εργασίας. Η πολιτική ανταγωνισμού, όπως ορθώς ανέφερε ο κ. Evans, έχει έναν κρίσιμο ρόλο να διαδραματίσει εδώ. Ο ανταγωνισμός είναι η κεντρική κινητήρια δύναμη της ανταγωνιστικότητας και της ανάπτυξης, και χρειαζόμαστε πολύ αυτήν την ανάπτυξη. Αυτό αναφέρθηκε ξεκάθαρα σήμερα το απόγευμα, τόσο από ομιλητές της δεξιάς όσο και από ομιλητές της αριστεράς. Αν στοχεύουμε να επιτύχουμε τους βασικούς κοινωνικούς και περιβαλλοντικούς στόχους που βρίσκονται στο επίκεντρο των ευρωπαϊκών μας αξιών, τότε η οικονομική ανάπτυξη αποτελεί μονόδρομο.
<P>
Δεύτερον, θα διατηρήσουμε μια δίκαιη και σταθερή προσέγγιση για τα μέτρα αναγκαστικής εκτέλεσης και θα εξακολουθήσουμε να είμαστε σκληροί με τα μονοπώλια. Δεν υπάρχει καμία αμφιβολία επ’ αυτού. Αυτή ήταν η προσέγγιση και του κ. Monti. Όπως τονίζεται στην έκθεση, είναι απαράδεκτο να επιτρέψουμε την υπονόμευση των παγκοσμίων πλεονεκτημάτων της ενιαίας αγοράς από τα μονοπώλια και από άλλες αθέμιτες επιχειρηματικές πρακτικές μιας δράκας επιχειρήσεων.
<SPEAKER ID="134" LANGUAGE="SV" NAME="Hökmark (PPE-DE )," AFFILIATION="εξ ονόματος της Ομάδας.">
<P>
    Κύριε Πρόεδρε, καταρχάς, θα μου επιτρέψετε να εκφράσω την εκτίμησή μου για τις εκθέσεις και τα συμπεράσματα του κ. Evans; Θα ήθελα επίσης να εκφράσω την εκτίμησή μου για τη συμβολή της κ. Kroes και να τονίσω ότι είμαι μεταξύ εκείνων που τρέφουν μεγάλες ελπίδες για περαιτέρω συμβολή της στο μέλλον.
<P>
Πιστεύω ότι είμαστε επιφορτισμένοι με το καθήκον να επεκτείνουμε τις βασικές συνθήκες του ανταγωνισμού σε νέους τομείς. Αυτό που θίγεται στην εν λόγω περίπτωση είναι η κοινωνία της γνώσης,που περιλαμβάνει την έρευνα, την εκπαίδευση και την υγεία. Όπως επισημαίνει στην έκθεσή του ο κ. Evans, θίγεται επίσης το θέμα των αγορών ενέργειας και τηλεπικοινωνιών. Θα ήθελα επίσης να επιστήσω την προσοχή της Επιτρόπου στο σημείο της έκθεσης που εξετάζει επίσης τη σημασία δημιουργίας υγιών συνθηκών για τους ευρωπαίους κατασκευαστές, προκειμένου να ανταγωνίζονται σε παγκόσμιο επίπεδο, καθώς και τη σημασία της ανάγκης, κατά την αξιολόγηση του ανταγωνισμού, να ληφθεί υπόψη ολόκληρη η εσωτερική αγορά και όχι μόνο η εθνική και οι τοπικές επιμέρους αγορές. Οι επιχειρήσεις του μέλλοντος θα απαιτήσουν μία μεγάλη εγχώρια αγορά. Αυτά πρέπει να είναι τα στοιχεία της εσωτερικής αγοράς και, λαμβάνοντας αυτά υπόψη, θα πρέπει να αναπτυχθεί ο ανταγωνισμός. 
<SPEAKER ID="135" LANGUAGE="PT" NAME="Ferreira, Elisa (PSE )," AFFILIATION="εξ ονόματος της Ομάδας">
<P>
   . – Κύριε Πρόεδρε, Επίτροπε Kroes, το σχέδιο έκθεσης του κ. Evans δεν προκάλεσε καμία ουσιαστική διαφωνία. Θα ήθελα να ξεκινήσω ευχαριστώντας τον εισηγητή για το πνεύμα της συνεργασίας με το οποίο επετεύχθη ομοφωνία σε όλες σχεδόν τις τροπολογίες που κατέθεσα ως σκιώδης εισηγητής και εξ ονόματος του Σοσιαλιστικής Ομάδας του Ευρωπαϊκού Κοινοβουλίου.
<SPEAKER ID="136" LANGUAGE="" NAME="Μανωλάκου (GUE/NGL )," AFFILIATION="εξ ονόματος της Ομάδας">
<SPEAKER ID="137" LANGUAGE="" NAME="Whittaker (IND/DEM )," AFFILIATION="εξ ονόματος της Ομάδας">
<P>
   .  Κύριε Πρόεδρε, όλοι αναγνωρίζουμε ότι για να προωθούμε τον ανταγωνισμό χάρη της οικονομικής αποδοτικότητας υπάρχει λόγος και η κ. Kroes υποσχέθηκε να συνεχίσει το έργο του προκατόχου της ως προς την απάλειψη των αθέμιτων κρατικών ενισχύσεων και των μονοπωλίων οπουδήποτε τα εντοπίσει.
<P>
Θέλω να προτείνω τρόπους για να δράσει πολύ καλύτερα. Ο εισηγητής μας κ. Evans σημειώνει ότι η ανταγωνιστικότητα των ευρωπαϊκών επιχειρήσεων αποτελεί έναν από τους βασικούς στόχους του προγράμματος της Λισαβόνας. Δυστυχώς, πολύ συχνά η ανταγωνιστικότητα στην ΕΕ θεωρείται πως σημαίνει ότι κάθε έθνος και κάθε εταιρεία πρέπει να υφίσταται τα ίδια ρυθμιστικά βάρη ή τους ίδιους «κανόνες του παιχνιδιού». Αυτό δεν είναι πραγματικά το ίδιο με τον ανταγωνισμό. Θα ήθελα να τολμήσω να επεκτείνω τις παρατηρήσεις του κ. Hökmark και να προτείνω ότι, αν η Επιτροπή ενδιαφέρεται πραγματικά για την προώθηση του ανταγωνισμού, θα πρέπει να συμπεριλάβει και τον ρυθμιστικό ανταγωνισμό.
<P>
Για εκείνες τις περιοχές της ΕΕ που αγωνίζονται να επιτύχουν τη σύγκλιση, η ανακούφιση από την ύπαρξη υπερβολικά πολλών ρυθμίσεων είναι βέβαιο ότι θα έκανε πολύ μεγαλύτερο καλό από οποιοδήποτε μικροποσό από τη συρρικνούμενη δεξαμενή των διαρθρωτικών ταμείων και των ταμείων συνοχής. Ο κ. Barroso διατύπωσε κάποιες επιφυλακτικές παρατηρήσεις σχετικά με τη μείωση των ρυθμίσεων, αλλά φοβούμαι ότι κάτι τέτοιο είναι απίθανο να συμβεί. Αν μπορούσε να επιτευχθεί η εύλογη μείωση του ρυθμιστικού παρεμβατισμού, τότε όλη η λύπη για την αποτυχία του προγράμματος της Λισαβόνας θα μετατρεπόταν σε χαρά, καθώς οι οικονομίες της ΕΕ θα άρχιζαν πραγματικά να αναρρώνουν. 
<SPEAKER ID="138" LANGUAGE="PL" NAME="Rutowicz (NI )." AFFILIATION="">
<P>
      Σας ευχαριστώ, κύριε Πρόεδρε. Η βάση για τα μέτρα που σχετίζονται με την αγορά αγαθών και υπηρεσιών είναι συνεκτική δράση στον τομέα της πολιτικής ανταγωνισμού. Η έκθεση του 2003 δείχνει ότι έχει σημειωθεί σημαντική πρόοδος σε αυτό τον τομέα, αλλά παραμένουν κάποιες ελλείψεις. Νέες προκλήσεις παρουσιάζονται από την προσχώρηση των δέκα νέων κρατών μελών στην ΕΕ με ποικίλους κανονισμούς για τη νομοθεσία περί ανταγωνισμού. Θα ήθελα, ως εκ τούτου, να αδράξω την ευκαιρία για να επισημάνω αρκετά προβλήματα.
<SPEAKER ID="139" LANGUAGE="DE" NAME="Schwab (PPE-DE )." AFFILIATION="">
<P>
    Κύριε Πρόεδρε, Επίτροπε, κυρίες και κύριοι, η πολιτική ανταγωνισμού είναι ένα από τα βασικά σημείασχετικά με την εσωτερική αγορά. Κρίνοντας από τη συζήτηση που διεξήχθη πριν από λίγες ώρες, είναι προφανές ότι η Ευρωπαϊκή Ένωση είναι πράγματι ένας παγκόσμιος φορέας σε αυτό τον τομέα. Είναι επίσης προφανές ότι η κ. Kroes λειτουργεί ως αναπληρώτρια όσον αφοράαυτή την εργασία, αφού η έκθεση που κατατέθηκε και συζητείται σχετίζεται με την προηγούμενη εργασία της Επιτροπής και θα ήθελα να της ευχηθώ κάθε τύχη αναφορικά με αυτό.
<P>
Βάσει αυτού του ιστορικού, η έκθεση του κ. Evans αξιολογεί την εργασία της Γενικής Διεύθυνσης Ανταγωνισμού της Επιτροπής το 2003, παρόλο που οι αποφάσεις οι οποίες ελήφθησαν κατά τη διάρκεια αυτής της περιόδου ελήφθησαν υπό την αιγίδα της προηγούμενης Επιτροπής. Σκοπός της συζήτησης επί της συγκεκριμένης έκθεσης θα πρέπει, συνεπώς, να είναι η εξέταση και η αξιολόγηση των εκτενών τροπολογιών της ευρωπαϊκής νομοθεσίας ανταγωνισμού και των σημαντικών αλλαγών που έχουν πραγματοποιηθεί εντός της Ευρωπαϊκής Επιτροπής σχετικά με τη μελλοντική τους αποτελεσματικότητα.
<SPEAKER ID="140" LANGUAGE="" NAME="Μπατζελή (PSE )." AFFILIATION="">
<P>
Κυρία Επίτροπε, κύριε εισηγητά, κύριε Evans, θέλω πραγματικά να σας συγχαρώ προσωπικά για το έργο σας και συγκεκριμένα για την εργασία σας στην έκθεση αυτή. Θα ήθελα στο σημείο αυτό να σας επισημάνω ότι, λόγω της πολιτιστικής ιδιομορφίας του οπτικοακουστικού τομέα, πράγμα που σημαίνει ότι ο τομέας αυτός δεν πρέπει να αντιμετωπίζεται ως ένας συνήθης βιομηχανικός κλάδος, η Επιτροπή πρέπει να αποσαφηνίσει τον ρόλο που διαδραματίζουν οι κύριοι μέτοχοι με βάση την πολιτική ανταγωνισμού. Θεωρείτε ότι είναι σημαντικό για την Επιτροπή να επιβάλει τον πλουραλισμό στα μέσα επικοινωνίας, τόσο σε εθνικό όσο και σε κοινοτικό επίπεδο, διασφαλίζοντας πάντα την ελεύθερη συμμετοχή όλων στον τομέα των οπτικοακουστικών μέσων.
<P>
Κυρία Επίτροπε, εφόσον η Επιτροπή τονίζει ότι οι κανόνες ανταγωνισμού, το αναφέρετε στην έκθεσή σας, είναι εκείνοι επί των οποίων θα βασιστεί η επίλυση των προβλημάτων που απορρέουν από τη δημιουργία ή την ενίσχυση της δεσπόζουσας θέσης στην αγορά για την αντιμετώπιση των συμφωνιών προτεραιότητας, πρόκειται να εγκριθεί μία πολιτική στην οποία οι περιορισμοί επί του βασικού μετόχου θα αποτελέσουν ανασταλτικό παράγοντα για την πολιτική ανταγωνισμού των μέσων μαζικής ενημέρωσης; Θα ήθελα να λάβουμε μία απάντηση για να μπορέσει ενδεχομένως και ο εισηγητής μας, ο κ. Evans, να δεχθεί την τροπολογία που κατέθεσε η σοσιαλιστική ομάδα. 
<SPEAKER ID="141" LANGUAGE="" NAME="Kroes," AFFILIATION="μέλος της Επιτροπής">
<P>
   .  Κύριε Πρόεδρε, επιθυμώ να ευχαριστήσω όσους ανταποκρίθηκαν θετικά σε όσα είπα. Επίσης άκουσα, φυσικά, όσους υπήρξαν πιο επικριτικοί. Το να υποστηρίζετε τον κ. Evans για την ιδέα και την πίστη που εκφράζεται στην έκθεσή του ήταν ένα σπουδαίο ξεκίνημα.
<P>
Διατύπωσα τη δική μου φιλοσοφία στις πρόσφατες ομιλίες μου στο Bocconi και στον ΟΟΣΑ στο Παρίσι, όπου συγκεντρώθηκαν όλες οι εθνικές αρχές από όλα τα μέρη του κόσμου, οι οποίες δραστηριοποιούνται στον τομέα του ανταγωνισμού. Εκείνες οι ομιλίες και η παρούσα έκθεση δείχνουν, νομίζω, ότι ακολουθούμε τον ίδιο δρόμο. Όλοι γνωρίζουμε ότι ο ανταγωνισμός είναι το όργανο μέσω του οποίου θα βελτιώσουμε την κατάσταση της οικονομίας μας, κάτι που έχουμε απόλυτα ανάγκη στην Ευρώπη. Υστερούμε τόσο σε οικονομική ανάπτυξη όσο και σε παραγωγικότητα. Χρειαζόμαστε πολύ την οικονομική ανάπτυξη, επειδή έχουμε περιβαλλοντικούς στόχους και στόχους κοινωνικής πρόνοιας οι οποίοι ορθά πιστεύουμε πως είναι ουσιαστικοί για τον πολιτισμό μας.
<P>
Όσον αφορά την ερώτηση του κ. Rutowicz σχετικά με έναν ορισμό της αγοράς σε περιπτώσεις συγχωνεύσεων, η Επιτροπή χαιρετίζει, και πράγματι προωθεί τη μεγαλύτερη ολοκλήρωση των αγορών. Δεν υπάρχει καμία αμφιβολία επ’ αυτού. Καθώς οι αγορές ολοκληρώνονται, οι σχετικές αντιμονοπωλιακές αγορές θα γίνουν επίσης ευρύτερες. Παρόλα αυτά, προς το παρόν πολλές αγορές παραμένουν εθνικές ή περιφερειακές και αυτό πρέπει να αντικατοπτρίζεται στην ανάλυση του ανταγωνισμού, συμπεριλαμβανομένου του ορισμού της αγοράς, ώστε ο ανταγωνισμός και οι καταναλωτές να μην υφίστανται τις συνέπειες.
<P>
Η κ. Elisa Ferreira ρώτησε σχετικά με την ελευθέρωση του φυσικού αερίου και του ηλεκτρισμού. Συμφωνώ πως είναι σημαντικό να βελτιώσουμε τη λειτουργία της αγοράς ενέργειας.
<P>
Ο κ. Rutowicz διατύπωσε δύο παρατηρήσεις όσον αφορά τη μεταρρύθμιση των κρατικών ενισχύσεων. Τα συμπεράσματα της Επιτροπής Prodi, τα οποία επανέλαβε αργότερα το Ευρωπαϊκό Συμβούλιο, ήταν ότι θα πρέπει να υπάρχουν λιγότερες αλλά καλύτερες ενισχύσεις. Επιπλέον, διατυπώθηκε το συμπέρασμα ότι με τη διεύρυνση είχαμε έναν ακόμη λόγο για λιγότερες και καλύτερες ενισχύσεις εκείνων των περιοχών που είχαν ήδη ωφεληθεί από τέτοιες ενισχύσεις. Πρέπει τώρα να συνειδητοποιήσουμε ότι εντός των δέκα νέων κρατών μελών υπάρχει νέο έδαφος το οποίο πρέπει να βελτιώσουμε, και όπου η ενίσχυση θα μπορούσε να συμβάλλει σημαντικά.
<P>
Η κ. Ferreira είπε ότι ο τίτλος ήταν παραπλανητικός. Νομίζω ότι ο τίτλος της έκθεσης απλώς καλύπτει αυτά στα οποία πραγματικά επικεντρωνόμαστε.
<P>
Ο κ. Schwab τόνισε ότι η Ευρωπαϊκή Ένωση είναι μια παγκόσμια δύναμη και ότι, για τον λόγο αυτό, είναι σημαντικό να προσέχουμε την τιμή, την ποιότητα και επίσης τις δυνατότητες ανάπτυξης, ώστε να συμβαδίζουμε με τους παγκόσμιους ανταγωνιστές μας. Θα ήταν καλή ιδέα να επικεντρωθούμε ειδικά στην αύξηση της αποτελεσματικότητας και της διαφάνειας και να εργαστούμε προς την κατεύθυνση ενός λιγότερο γραφειοκρατικού και περισσότερο διαφανούς «ενιαίου σημείου πρόσβασης» για ήπιες εφαρμογές. Θα δοθούν εξηγήσεις επ’ αυτού στο νέο έγγραφο που συντάσσω και στο οποίο θα υποστηρίζεται επίσης η μεγαλύτερη αποτελεσματικότητα και διαφάνεια.
<P>
Προσπάθησα να απαντήσω στα ερωτήματα που τέθηκαν. Και πάλι, θα ήθελα να σας ευχαριστήσω για την ευκαιρία που μου δώσατε και θα ήθελα να εκφράσω άλλη μία φορά τις ευχαριστίες μου στον κ. Evans και σε όλους όσους ασχολήθηκαν με την προετοιμασία αυτής της έκθεσης. Η σημερινή συζήτηση είναι μόνο η αρχή. Είναι πολύ σημαντικό να συνεχιστεί η συζήτηση και να νιώθουμε ότι το Κοινοβούλιο και εμείς στην Επιτροπή προχωρούμε στον ίδιο δρόμο. 
<SPEAKER ID="142" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί αύριο, στις 12.00. 
<SPEAKER ID="143" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης της κ. in 't Veld σχετικά με τις κρατικές ενισχύσεις υπό μορφή αντιστάθμισης για την παροχή δημόσιας υπηρεσίας. 
<SPEAKER ID="144" LANGUAGE="NL" NAME="In 't Veld (ALDE )," AFFILIATION="εισηγήτρια">
<P>
   .  Κύριε Πρόεδρε, δεν έχω αμφιβολία ότι θα χαρείτε να με ακούσετε να λέω ότι θα είμαι σύντομη και δεν θα σας ενοχλήσω με τη βραχνή φωνή μου περισσότερο από όσο χρειάζεται, γιατί φοβάμαι ότι ως Φιλελεύθερη, θα πρέπει να συμπεράνω ότι δεν υπήρξε ακριβώς ίσος ανταγωνισμός μεταξύ εμού και του υιού της γρίπης, αλλά ότι απλώς δεν άντεξα τον ανταγωνισμό. Η Συνθήκη ΕΕ περιέχει δύο στόχους που είναι σημαντικοί για αυτή την έκθεση. Ο πρώτος είναι, αφενός, ότι έχουμε τους κανονισμούς για τις κρατικές ενισχύσεις, οι οποίοι πρέπει να διασφαλίσουν ότι οι εσωτερικές αγορές λειτουργούν αποτελεσματικά και, αφετέρου, η Συνθήκη επισημαίνει επίσης ότι οι εν λόγω κανονισμοί δεν πρέπει να παρεμποδίζουν τη σωστή λειτουργία των δημόσιων υπηρεσιών. Η εσωτερική αγορά μάς έχει προσφέρει πολλά πλεονεκτήματα στον τομέα των δημόσιων υπηρεσιών, όπως και σε άλλους. Θεωρούμε επίσης ότι είμαστε όλοι μας ιδιαίτερα προσκολλημένοι στο αποκαλούμενο ευρωπαϊκό κοινωνικοοικονομικό μοντέλο δημόσιων υπηρεσιών, το οποίο μας έχει επιπλέον προσφέρει ένα υψηλότερο επίπεδο ανταγωνιστικότητας. Οι προτάσεις της Επιτροπής είναι εξαιρετικά ευπρόσδεκτες και είμαι ευτυχής που άκουσα ότι τα λεγόμενα της κ. Kroes υπογραμμίζουν άλλη μία φορά το περιεχόμενο της έκθεσής μας, δηλαδή ότι στοχεύουμε να μειώσουμε τις κρατικές ενισχύσεις αφενός και να καταργήσουμε την περιττή γραφειοκρατεία, αφετέρου, καθώς και ότι επικεντρωνόμαστε σε εκείνους τους τομείς που στρεβλώνουν την εσωτερική αγορά, οι οποίοι είναι, εξάλλου, επιβλαβείς για την οικονομία μας και, κατά συνέπεια, και για τα θεμέλια στα οποία βασίζονται οι δημόσιες υπηρεσίες.
<P>
Το δεύτερο σημείο είναι να ορίσουμε τον όρο «μικρές υπηρεσίες γενικού συμφέροντος». Η Επιτροπή έχει προτείνει να δοθεί σε αυτές τις μικρές υπηρεσίες απαλλαγή από την υποχρέωση της πρότερης γνωστοποίησης για τη χορήγηση κρατικών ενισχύσεων και έχει, λίγο έως πολύ, προτείνει να χρησιμοποιήσουμε την ίδια προσέγγιση των 50 εκατομμυρίων ευρώ το ανώτερο, μέσω ετήσιου τζίρου,όπως κάνουμε για τις μικρομεσαίες επιχειρήσεις. Αν και η Επιτροπή Οικονομικών και Νομισματικών Θεμάτωνέχει, ύστερα από πρότασή μου, ακολουθήσει εξαρχής αυτή την πρόταση, εντούτοις πιστεύω ότι θα πρέπει να αναθεωρήσουμε τα πρακτικά ζητήματα σε διάστημα λίγων ετών, γιατί δεν έχουμε εικόνα σχετικά με το πόσες επιχειρήσεις θα ενδιαφερθούν, πόσες κρατικές ενισχύσεις θα χορηγηθούν συνολικά και πόσες αιτήσεις για κρατικές ενισχύσεις θα κατατεθούν. Θα ήθελα, λοιπόν, να γνωρίζω τον ακριβή αντίκτυπο αυτής της προσέγγισης. Άλλο ένα σημαντικό σημείο για εμένα είναι η χάραξη πολιτικής βάσει στοιχείων. Επί χρόνια, εμείς στο Κοινοβούλιο διεξάγουμε τονπαραδοσιακό πόλεμο χαρακωμάτων μεταξύ των αριστερών και των δεξιών αναφορικά με την ελευθέρωση των δημόσιων υπηρεσιών. Πιστεύω ότι είναι σημαντικό να θέσουμε τελικά τα δεδομένα πάνω στο τραπέζι. Στην παρούσα έκθεση καλούμε, λοιπόν, την Επιτροπή να παρουσιάσει μία επίκαιρη και εμπεριστατωμένη έκθεση αναφορικά με τις υπηρεσίες κοινής ωφέλειας κάθε τέσσερα χρόνια, όταν η εν λόγω νομοθεσία χρειάζεται αναθεώρηση.
<SPEAKER ID="145" LANGUAGE="NL" NAME="Kroes," AFFILIATION="μέλος της Επιτροπής">
<P>
   .  Κύριε Πρόεδρε, θα ήθελα να εκφράσω τις ευχαριστίες μουγια τη σαφέστατη επεξήγηση της έκθεσης της κ. in ‘t Veld. Τα προβλήματα που αναφέρονται σε αυτή είναι ιδιαίτερα σημαντικά, γιατί τώρα βέβαια, βασιζόμενοι στην αναθεώρηση των κρατικώνενισχύσεων, που θα εξετάσουμε τον καλύτερο τρόπο επίτευξης του πιο ουσιαστικού αποτελέσματος, αυτό που έχει σημασία είναι οι παρατηρήσεις που έγιναν εδώ και, ως εκ τούτου, ισχύουν στη συγκεκριμένη περίπτωση.
<P>
Όπως έχω αναφέρει προηγουμένως σε συνέχεια της συζήτησης σχετικά με την έκθεση του κ. Jonathan Evans, συμφωνώ ότι πρέπει να καλύψουμε όλες τις πτυχές, προκειμένου να προχωρήσουμε σε έναν πιο αποτελεσματικό και διαφανή τρόπο, μειώνοντας έτσι τη γραφειοκρατίαη οποία δενωφελεί κανέναν, είναι χρονοβόρα και, όπως το έθεσε πολύ περιγραφικά η κ. in ‘t Veld, αυτό που έχει σημασία, τελικά, είναι το κοινό, οι καταναλωτές και οι φορολογούμενοι, οι οποίοι θέλουν να γνωρίζουν τι συμβαίνει με τα χρήματά τους και σε ποιο βαθμό.
<P>
Επιπρόσθετα, η κ. in 't Veld δήλωσε σαφέστατα ότι τάσσεται υπέρ της χάραξης πολιτικής βάσει στοιχείων. Πρέπει τελικά να το θέσουμε αυτό στην πράξη και να αναρωτηθούμε εάν θα ήταν καλή ιδέα –εγώ, από τη μεριά μου, πιστεύω ότι είναι καλή ιδέα και μάλιστα μία ιδέα που με χαρά θα υιοθετήσω– να καταθέσω μία έκθεση σε τέσσερα χρόνια περίπου για να παρουσιάσω τον αντίκτυπο όλων αυτών και να ελέγξω εάν έχει το επιθυμητό αποτέλεσμα ή εάν υπάρχουν ενδεχομένως καλύτερες μέθοδοι για την επίτευξη του στόχου μας.
<P>
Συμφωνώ ότι αυτή είναι μία ορθή, βασισμένη στην εμπειρία, έκθεση που εξετάζει εάν οι κρατικές ενισχύσεις λειτουργούν, πώς λειτουργούν και εάν αυτός είναι ο βέλτιστος τρόπος για τον χειρισμό των ζητημάτων. Ωστόσο, έχουμε να αντιμετωπίσουμε την απόφαση του Δικαστηρίου στην υπόθεση Altmark, που μας φέρνει στο τέταρτο κριτήριο. Υποθέτω ότι τα πρώτα τρία κριτήρια είναι σαφή και, αναφορικά με το τέταρτο κριτήριο, πρέπει να κατοχυρώσουμε ότι η υποβολή προσφορών είναι δυνατή σε όλες τις περιπτώσεις. Στις περιπτώσεις που η υποβολή προσφορών καθίσταται δυνατή, είναι προφανές ότι πρέπει να εφαρμόσουμε τα τέσσερα κριτήρια, αλλά σε άλλες περιπτώσεις πρέπει να λαμβάνεται η βέλτιστη δυνατή απόφαση βάσει των δεδομένων συνθηκών, και καταλήγοντας να πούμε ότι χρειάζεται να αποκτήσουμε κάποια εμπειρία στον εν λόγω τομέα, προκειμένου να διαμορφώσουμε τη βέλτιστη μεθοδολογία.
<SPEAKER ID="146" LANGUAGE="" NAME="Purvis (PPE-DE )," AFFILIATION="εξ ονόματος της Ομάδας">
<P>
Μία ακόμα σημαντική σκέψη στην Ομάδα μας είναι η επικουρικότητα: η απόφαση θα πρέπει να λαμβάνεται σε ένα επίπεδο όσο το δυνατόν εγγύτερα στον πολίτη, το οποίο είναι συμβατό με την εύρυθμη λειτουργία της ενιαίας αγοράς. Δεν χρειάζεται να παρεμβαίνει η Ευρώπη, όταν μια απόφαση λαμβάνεται καλύτερα σε εθνικό ή τοπικό επίπεδο. Για τον λόγο αυτό, είμαστε ευχαριστημένοι που η εξαιρετική έκθεση της κ. in 't Veld καταφέρνει να συνδυάσει αυτές τις δύο προτεραιότητες.
<P>
Επιτεύχθηκε η λήψη μιας σαφούς απόφασης σε επιτροπή, η οποία αποτελεί ισχυρή βάση για την Επιτροπή. Είμαστε ευχαριστημένοι για αυτό και θα υποστηρίξουμε την ίδια γραμμή αύριο. Ευχόμαστε στην κ. in 't Veld η έκθεσή της να έχει την καλύτερη δυνατή συνέχεια. 
<SPEAKER ID="147" LANGUAGE="MT" NAME="Muscat (PSE )," AFFILIATION="εξ ονόματος της Ομάδας.">
<P>
    Σας ευχαριστώ, κύριε Πρόεδρε. Ας μου επιτραπεί να ξεκινήσω συγχαίροντας την κ. in 't Veld για την έκθεσή της, την οποία θεωρώ ως ένα ακόμη αντιπροσωπευτικό βήμα προς την εγκατάλειψη, από τα μέλη της Ένωσης, της προσπάθειας να τους συμπεριλάβουν όλους σε μία ομάδα, η οποία, μακροπρόθεσμα, δεν θα ταιριάζει σε κανέναν. Αντιθέτως, κινούμαστε προς την αρχή της επικουρικότητας, που απαιτεί από εμάς να αναγνωρίσουμε τις ανάγκες των κρατών, των περιοχών και των τοποθεσιών. Πιστεύω ότι οποιοσδήποτε πιστεύει στην ισορροπία, αναγνωρίζει ότι η οικονομία της αγοράς έχει αρκετά πλεονεκτήματα, παρόλο που πρέπει ταυτόχρονα να αναγνωρίσουμε τα ανεπίτρεπτα μειονεκτήματα που εξακολουθούν να παρουσιάζονται, καθώς και ότι όσοι διαθέτουν εξουσία και ηγετικές δυνάμεις δεν επηρεάζονται. Χωρίς αμφιβολία, υπάρχουν περιπτώσεις κατάχρησης, αλλά υπάρχουν και άλλες πολλές περιπτώσεις, όπου, εάν υπαχθούν στο ενδεδειγμένο ρυθμιστικό πλαίσιο, οι κρατικές ενισχύσεις θα αποτελέσουν την κοινωνική ψυχή που έρχεται εκεί όπου οι ψυχροί υπολογισμοί της λογικής της αγοράς δεν φτάνουν. Η τελική επιτυχία της Ευρώπης και των κρατών μελών της δεν μπορεί να υπολογιστεί μόνο μέσω των στατιστικών της οικονομίας. Η υγιής οικονομία πρέπει να αποτελεί τον τρόπο με τον οποίο οδηγούμαστε προς τον πραγματικό ύψιστο σκοπό, αυτόν που θα προσφέρει στις οικογένειες μας μία σεμνή ζωή και έντιμη εργασία σε ένα καλύτερο περιβάλλον. Προφανώς, κάθε είδος βοήθειας που δίνεται πρέπει να δίνεται εντός ενός συμφωνηθέντος πλαισίου που λαμβάνει υπόψη του τις πραγματικότητες των διαφορετικών κρατών. Ο σχεδιασμός αυτού του πλαισίου πρέπει να περιλαμβάνει όλους και σε αυτό το σημείο θα τονίσω τη λέξη «όλους» – τους κοινωνικούς εταίρους, τις εμπορικές ενώσεις, τους καταναλωτές και τον ιδιωτικό τομέα και, καθώς αναφερόμαστε στο θέμα των καταναλωτών, θα πρέπει να θυμηθούμε επίσης τις μειονότητες μεταξύ των καταναλωτών και των φορολογουμένων. Θα παραθέσω ένα παράδειγμα: μία τροπολογία που κατέθεσα και χαίρομαι να επισημάνω ότι έγινε δεκτή σε αυτή την έκθεση διευκολύνει τις αεροπορικές μεταφορές καθώς και τις θαλάσσιες μεταφορές μεταξύ των νησιών. Επιτρέψτε μου να σας παραθέσω ένα παράδειγμα που εξηγεί πώς συμβαίνει αυτό. Προκειμένου οι πολίτες της νήσου Γκόζο να περάσουν αυτή τη στιγμή στην κεντρική νήσο της χώρας μου, της Μάλτας, πραγματοποιώντας ένα δωδεκάλεπτο ταξίδι με ελικόπτερο, η οικονομία αγοράς απαιτεί από αυτούς να πληρώσουν πολύ περισσότερα από ό,τι θα πλήρωναν για ένα αεροπορικό εισιτήριο από το Λονδίνο προς τις Βρυξέλλες. Φανταστείτε πώς μπορεί να αναπτυχθεί μία τέτοια περιοχή χωρίς βοήθεια από το κράτος. Πρέπει να κάνουμε περισσότερα από όσα έχουμε κάνει έως τώρα. Αρκεί να κοιτάξω τα ναυπηγεία στη χώρα μου, τα οποία η κυβέρνηση προσπαθεί να κλείσει, κατηγορώντας τους κανονισμούς της Ευρωπαϊκής Ένωσης για την ανάγκη να προβεί σε αυτή την κίνηση. Παρά τη δαιμονοποίησητων εργαζομένων στα ναυπηγεία, αυτοί οι κλάδοι και οι επιχειρήσεις έχουν μεγάλο φόρτο εργασίας και μια σημαντική υπόσχεση να δώσουν σε μια εποχή μεγαλύτερων τεχνικών δυνατοτήτων. Άλλες μεγάλες χώρες της Ευρωπαϊκής Ένωσης κρύφτηκαν πίσω από τα στρατιωτικά για να δώσουν επιχορηγήσεις στον εν λόγω κλάδο. Εμείς δεν μπορούμε να το κάνουμε αυτό. Υπάρχουν εκείνοι που λένε ότι οι επιχορηγήσεις είναι ενάντια στους νόμους της Ευρωπαϊκής Ένωσης. Εγώ λέω: τότε αφήστε μας να αλλάξουμε τους νόμους. 
<SPEAKER ID="148" LANGUAGE="DE" NAME="Klinz (ALDE )," AFFILIATION="εξ ονόματος της Ομάδας.">
<P>
    Kύριε Πρόεδρε, Επίτροπε, κυρίες και κύριοι, θα ήθελα να ξεκινήσω ευχαριστώντας την εισηγήτρια για την εξαίρετη εργασία της, καθώς προσέφερε σημαντική εμπειρία και ενθουσιασμό σε ένα ιδιαίτερα περίπλοκο θέμα και παρουσίασε μία πολύ σαφή έκθεση. Εμείς, στην Ομάδα της Συμμαχίας Φιλελεύθερων και Δημοκρατών για την Ευρώπη, θεωρούμε αυταπόδεικτο ότι ο δημόσιος τομέας πρέπει να περιφρουρεί την παροχή ορισμένων υπηρεσιών. Υπάρχει η ανάγκη, ωστόσο, να δίνεται ιδιαίτερη προσοχή όταν χρησιμοποιούνται τα χρήματα των φορολογούμενων και πρέπει να χρησιμοποιούνται μόνο σε περιπτώσεις όπου παρέχεται στους καταναλωτές πραγματική προστιθέμενη αξία. Για αυτό τον λόγο, χρειάζονται σαφείς κανονισμοί.
<SPEAKER ID="149" LANGUAGE="" NAME="Hudghton (Verts/ALE )," AFFILIATION="εξ ονόματος της Ομάδας">
<P>
Στην έκθεση επιβεβαιώνεται η πεποίθησή μας για τη σημασία του να έχουν όλοι πρόσβαση σε υψηλού επιπέδου υπηρεσίες γενικού συμφέροντος. Αναγνωρίζεται επίσης το δικαίωμα αυτοδιοίκησης των τοπικών αρχών. Καλά έως εδώ. Παρόλα αυτά, στην αιτιολογική σκέψη E αναφέρεται ότι «η εσωτερική αγορά, η ελευθέρωση και η τήρηση των κανόνων του ανταγωνισμού έχουν συνολικά οδηγήσει σε βελτιωμένη πρόσβαση στις υπηρεσίες γενικού συμφέροντος, νέες υπηρεσίες με περισσότερες επιλογές, καλύτερη ποιότητα και χαμηλότερο κόστος για τους καταναλωτές». Κατά την άποψή μας, αυτό είναι τουλάχιστον αμφισβητήσιμο.
<SPEAKER ID="150" LANGUAGE="DE" NAME="Martin, Hans-Peter (NI )." AFFILIATION="">
<P>
    Κύριε Πρόεδρε, η εν λόγω έκθεση υπογραμμίζει το θέμα του εάν είναι αποδεκτό η κεντρική λήψη αποφάσεων στις Βρυξέλλες να έχει αντίκτυπο στις ζωές των ανθρώπων σε καθημερινή βάση. Επικρατεί ευρέως ένα συναίσθημα ότι πρακτικές που ήταν κάποτε καλά εδραιωμένεςαμφισβητούνται, ιδίως στην περίπτωση υπηρεσιών γενικού συμφέροντος και ενδεχόμενης αποζημίωσης για την παροχή δημόσιων υπηρεσιών, και αυτό δημιούργησε σε πολλούς ανθρώπους τον φόβο ότι δεν θα τους απομείνει απολύτως τίποτα. Συμφωνώ ιδιαίτερα με τα σχόλια του προτελευταίου ομιλητή, του κ. Klinz της Ομάδας της Συμμαχίας Φιλελεύθερων και Δημοκρατών για την Ευρώπη, ότι προτεραιότητα για τις Βρυξέλλες πρέπει να είναι η μεγαλύτερη διαφάνεια με σκοπό την επίλυση του εν λόγω προβλήματος καθώς και ότι υπάρχει κίνδυνος τα μικρότερα κράτη μέλη να συνεχίσουν να χρησιμοποιούν την επικουρικότητα προς όφελος τους, είτε επιβάλλοντας τεχνητά υψηλές τιμές είτε βοηθώντας τους φίλους τους. Πιστεύω επίσης ακράδαντα ότι εάν η Επιτροπή δεν επιταχύνει τις διαδικασίες αξιολόγησης διεθνώς συγκρίσιμων βέλτιστων μοντέλων πρακτικής, κινδυνεύουμε να χρειαστεί να υποβάλουμε μία αρνητική τελική ή ενδιάμεση έκθεση σε τέσσερα χρόνια.
<SPEAKER ID="151" LANGUAGE="DE" NAME="Hoppenstedt (PPE-DE )." AFFILIATION="">
<P>
Όπως έχει ήδη αναφερθεί, η απόφαση του Ευρωπαϊκού Δικαστηρίου σχετικά με την υπόθεση Altmark αποτελεί τη νομική βάση, την οποία χρησιμοποίησε η Επιτροπή για να υποβάλει την πρότασή της αναφορικά με την απόφαση της εξαίρεσης. Η εν λόγω πρόταση συμμορφώνεται με το αίτημα του Κοινοβουλίου στο ψήφισμά του της 14ης Ιανουαρίου 2004 σχετικά με το Πράσινο Βιβλίο για τις υπηρεσίες κοινής ωφελείας και αποτελεί ένδειξη της ύπαρξης υποστήριξης για πολιτική ελέγχου, η οποία επικεντρώνεται σε υποθέσεις σημαντικές για τον ουσιαστικό ανταγωνισμό στην εσωτερική αγορά. Βάσει της εν λόγω πρότασης, αποζημιώσεις που έχουν πολύ μικρό μόνο αντίκτυπο στην εσωτερική αγορά θα εξαιρεθούν από τις διαδικασίες ελέγχου των κρατικών ενισχύσεων, κάτι που σημαίνει πολύ μεγαλύτερη νομική βεβαιότητα για τους τοπικούς μετόχους.
<SPEAKER ID="152" LANGUAGE="FR" NAME="Savary (PSE )." AFFILIATION="">
<P>
Τέλος, πιστεύω ότι θα πρέπει να εγκύψουμε στο ζήτημα του τετάρτου κριτηρίου Altmark. Αυτό το κριτήριο είναι τόσο πολύπλοκο ώστε θα εισήγαγε σε αυτό το κείμενο το οποίο είναι κείμενο απλοποίησης– νέες περιπλοκές για την τοπική αυτοδιοίκηση. Όπως γνωρίζετε, αφορά τη σύγκριση με το εύλογο κέρδος μιας συγκρίσιμης επιχείρησης σε επίπεδο ΕΕ. Αυτό είναι απολύτως ανεφάρμοστο. Επομένως, ίσως αυτό το τέταρτο κριτήριο, θα μπορούσαμε σε κάποιο σημείο να το εγκαταλείψουμε, ακόμη και με τον κίνδυνο μιας μικρής υπεραποζημίωσης, έτσι ώστε ο στόχος της απλοποίησης που είναι ο δικός σας στόχος να μπορέσει τελικά να επιδιωχθεί και να επιτευχθεί. 
<SPEAKER ID="153" LANGUAGE="" NAME="Harkin (ALDE )." AFFILIATION="(ΕΝ)">
<SPEAKER ID="154" LANGUAGE="NL" NAME="De Vits (PSE )." AFFILIATION="">
<P>
    Kύριε Πρόεδρε, συμφωνώ με εκείνους που υποστηρίζουν ότι οι προτάσεις της Επιτροπής είναι ένα πρώτο βήμα και ότι η έκθεση της κ. in ‘t Veld είναι επίσης ένα πρώτο βήμα καθώς και μία λεπτομερής έκθεση. Η νομική αβεβαιότητα είναι προς το παρόν πολύ μεγάλη για τους τοπικούς φορείς. Αφήνουμε προς το παρόν στο Δικαστήριο να αποφασίσει τι ακριβώς πρέπει να γίνει σχετικά με τις κρατικές ενισχύσεις. Παρόλο που αυτό είναι ένα πρώτο βήμα, το θεωρούμε ιδιαίτερα ανεπαρκές. Η εξαίρεση της αποζημίωσης που καταβάλλεται σε νοσοκομεία και εργατικές κατοικίες είναι ένα πρώτο βήμα, αλλά πιστεύουμε ότι και άλλα πρέπει να προστεθούν σε αυτή τη λίστα. Επίτροπε, μπορούμε να προσθέσουμε οίκους ευγηρίας και γραφεία εύρεσης εργασίας, τα οποία θα πρέπει να εξαιρεθούν από τη γνωστοποίηση. Όσον αφορά το τέταρτο κριτήριο στην απόφαση Altmark, αυτό είναι εντελώς απαράδεκτο κατ’ εμάς και μη εφικτό από πρακτικής άποψης. Εξάλλου, ποιος είναι ο ορισμός της μέσης ιδιωτικής επιχείρησης που διοικείται σωστά; Τι γίνεται στην περίπτωση που δεν υπάρχει καμία αντίστοιχη ιδιωτική; Μήπως η αναφορά στη μέση ιδιωτική επιχείρηση δεν απλοποιεί υπερβολικά την εργασία που ανατίθεται στις δημόσιες υπηρεσίες; Το να δίνει την εντύπωση μία επιχείρηση ότι διοικείται σωστά μπορεί να έχει αντίκτυπο στις απολύσεις και να προκαλέσει κοινωνικές αναταραχές. Θα ζητήσω λοιπόν τη διαγραφή του εν λόγω κριτηρίου. 
<SPEAKER ID="155" LANGUAGE="FR" NAME="Hamon (PSE )." AFFILIATION="">
<P>
    Κύριε Πρόεδρε, κυρία in 't Veld, κυρία Επίτροπε, η Επιτροπή μάς επαναλαμβάνει συνεχώς ότι δεν μπορεί να μας προτείνει οδηγία πλαίσιο για τις υπηρεσίες γενικού συμφέροντος, διότι το ζήτημα είναι προφανώς ευρύτατο και καλύπτεται από την αρχή της επικουρικότητας.
<P>
Ωστόσο, με αυτό το «πακέτο Monti» και με την πρόταση οδηγίας για τις υπηρεσίες, η Επιτροπή πραγματεύεται το ζήτημα των δημοσίων υπηρεσιών. Με μικρές διαδοχικές πινελιές, ζωγραφίζει κάποιου είδους ιμπρεσσιονιστικό πίνακα, ο οποίος αναπαριστά το ίδιο το όραμά της όσον αφορά τις δημόσιες υπηρεσίες. Δυστυχώς, όμως, το πινέλο του κ. Barroso δεν είναι το πινέλο του Manet ή του Renoir.
<P>
Έτσι, οποιαδήποτε χρηματοδότηση δημοσίων υπηρεσιών είναι αναγκαστικά κρατική ενίσχυση και, ως εκ τούτου, συνεπάγεται παρέκκλιση από τον ελεύθερο και θεμιτό ανταγωνισμό, μια ανωμαλία δηλαδή την οποία πρέπει να εξαλείψουμε. Η δεξιά πτέρυγα αυτού του Κοινοβουλίου προχωρεί πιο μακριά: η έκθεση της κ. in 't Veld απορρίπτει την απαλλαγή της υποχρέωσης γνωστοποίησης για τους τομείς της κοινωνικής στέγασης και των νοσοκομείων που προτείνει η Επιτροπή.
<P>
Τελικά, διαπιστώνουμε ότι, μετά τη διάλυση των μεγάλων εθνικών δημόσιων υπηρεσιών, βρισκόμαστε μπροστά στην αποδυνάμωση των τοπικών δημόσιων υπηρεσιών. Στην πραγματικότητα, αυτή η έκθεση είναι απατηλή: ισχυρίζεται ότι κάνει τον καταναλωτή ευτυχέστερο, ενώ του διαβρώνει τα δικαιώματα του πολίτη όσον αφορά τις δημόσιες υπηρεσίες. Για το θέμα αυτό, την Κυριακή, οι πορτογάλοι ψηφοφόροι έδειξαν τη δυσαρέσκειά τους προς τον πρώην πρωθυπουργό τους, κ. Barroso. 
<SPEAKER ID="156" LANGUAGE="NL" NAME="Van den Burg (PSE )." AFFILIATION="">
<P>
    Kύριε Πρόεδρε, είχατε δίκιο όταν αναφέρατε ότι υπάρχουν πολλές κυρίες παρούσες στην ομάδα μας σήμερα το απόγευμα και ξέρω ότι αυτό θα χαροποιήσει την Επίτροπο. Κατόπιν των σκληρών εκφράσεων που χρησιμοποιήθηκαν και από την πλευρά μας στο Κοινοβούλιο, θα προσπαθήσω και εγώ να συγχαρώ την κ. in 't Veld και να εξετάσουμε τρόπους με τους οποίους θα μπορέσουμε να καταλήξουμε τελικά σε συμβιβασμούς για το εν λόγω θέμα. Πληροφορήθηκα ότι έδειξε προθυμία να λάβει υπόψη της κάποιες από τις τροπολογίες μας.
<P>
Πιστεύω ότι το πρώτο σημείο είναι η εσωτερική παροχή υπηρεσιών, αναφορικά με τις οποίες, θα θέλαμε να υποστηρίξουμε αυτό που είχαμε εκφράσει στην περσινή έκθεση Herzog. Συνεπώς, εάν θα μπορούσε να υποστηρίξει τροπολογίες αναφορικά με αυτό, θα ήταν μεγάλη βοήθεια για εμάς.
<P>
Το δεύτερο σημείο αφορά τις δημόσιες προμήθειεςκαι τη διαφανή διαδικασία υποβολής προσφορών, το οποίο αναφέρεται σε μία σειρά τροπολογιών που κατετέθησαν από τον κ. Purvis, καθώς επίσης και σε μία τροπολογία της κ. Wagenknecht, η οποία δηλώνει ότι αυτή η υποβολή προσφορών δεν θα πρέπει να διεξαχθεί εκτός και αν απαιτείται από τον νόμο. Αυτή μπορεί να είναι μία διάταξη γεφύρωσης για να ξεκαθαριστεί κάτι που, όπως και εσείς επισημαίνετε, δεν έχει ακόμη ενσωματωθεί απόλυτα. Βάσει αυτών, μπορούμε συνεπώς να κάνουμε τα διαφορετικά κείμενα –πάντα υπάρχουν τέσσερα διαφορετικά κείμενα– να συμβαδίζουν.
<SPEAKER ID="157" LANGUAGE="EN" NAME="Kroes," AFFILIATION="μέλος της Επιτροπής">
<P>
   .  Κύριε Πρόεδρε, θα ήθελα να ζητήσω συγγνώμη από την κ. in 't Veld για το ότι παρέλειψα στην αρχή να αναφέρω ότι εντυπωσιάστηκα από την έκθεσή της. Γνωρίζω πως επρόκειτο για δύσκολη δουλειά, αλλά το αποτέλεσμα άξιζε τον κόπο. Η συνεισφορά αυτής της έκθεσης στην ανταλλαγή απόψεων ήταν πραγματικά σημαντική και, γι’ αυτό, την συγχαίρω.
<P>
Συμφωνώ απόλυτα με την ιδέα πως θα πρέπει κατά καιρούς να αναθεωρούμε όσα κάνουμε. Όταν σκεφτόμαστε τη δικαστική υπόθεση Altmark, δεν είναι και τόσο δύσκολο να καταλήξουμε σε μια σαφή απόφαση για τα τρία από τα τέσσερα κριτήρια. Γι’ αυτό, δεν συμφωνώ με τον βουλευτή που είπε ότι είναι δύσκολο να προσδιοριστεί τι πραγματικά είναι δημόσια υπηρεσία. Ούτε είναι δύσκολο να προσδιοριστεί μια σύμβαση ή να εντοπιστούν οι παράμετροι της αποζημίωσης. Όπως είπε η κ. van den Burg, θα μπορούσαν να προκύψουν δυσκολίες όταν η μία δυνατότητα είναι η υποβολή προσφορών. Όταν ανακύπτουν δυσκολίες, πρέπει να υπολογίζεται το κόστος με βάση μια σωστά διοικούμενη εταιρεία. Έτσι, όσον αφορά το τέταρτο κριτήριο, έχοντας εφαρμόσει την εν λόγω δικαστική απόφαση επί τέσσερα χρόνια, μπορούμε να βασιστούμε στην εμπειρία μας. Γνωρίζουμε ότι στην πραγματικότητα οι διαδικασίες υποβολής προσφορών δεν χρησιμοποιούνται ευρέως για μικρές υπηρεσίες γενικού οικονομικού συμφέροντος. Σύμφωνα με την απόφαση Altmark, οι καταβληθείσες αποζημιώσεις αποτελούν συνεπώς κρατικές ενισχύσεις και πρέπει να γνωστοποιούνται.
<P>
Πάγια πολιτική της Επιτροπής είναι να μην περιορίζει τη χρηματοδότηση επιχειρήσεων στις οποίες έχουν ανατεθεί υποχρεώσεις δημόσιας υπηρεσίας. Διασφαλίζουμε ωστόσο ότι αυτή η χρηματοδότηση είναι πραγματικά απαραίτητη και ότι δεν οδηγεί σε αδικαιολόγητη στρέβλωση του ανταγωνισμού. Οι παρούσες προτάσεις ανταποκρίνονται στο νέο περιβάλλον που διαμορφώνεται ύστερα από την υπόθεση Altmark. Το σχέδιο απόφασης της Επιτροπής προσπαθεί να μειώσει τα βάρη της γνωστοποίησης όσον αφορά τις μικρές υπηρεσίες γενικού οικονομικού συμφέροντος.
<P>
Το σχέδιο απόφασης εξαιρεί τις μικρές δημόσιες υπηρεσίες από την υποχρέωση γνωστοποίησης, όπως ακριβώς ισχύει και για τα όρια που έχουν τεθεί στις μικρομεσαίες επιχειρήσεις. Όπως αναφέρεται στην έκθεση της κ. in 't Veld, η Επιτροπή θεωρεί πως αυτή είναι η πλέον προσήκουσα προσέγγιση.
<P>
Ζήτησα τη γνώμη του συναδέλφου μου, του κ. Barrot, σχετικά με την πρόταση για επέκταση του πεδίου εφαρμογής της απόφασης σχετικά με τις μεταφορές. Υπάρχουν πολλές τομεακές ρυθμίσεις σε αυτό, που καθιστούν δύσκολη την επέκταση του πεδίου εφαρμογής της παρούσας δέσμης. Γνωρίζω, ωστόσο, ότι εκπονείται μια χωριστή δέσμη και οι παρατηρήσεις σας για τις χερσαίες και τις αεροπορικές συγκοινωνιακές συνδέσεις σίγουρα αποτελούν ενδιαφέρουσα συνεισφορά για αυτή τη δέσμη.
<P>
Έχω υπόψη μου το πρόβλημα που αφορά την ισχύουσα αποζημίωση, όταν δεν πληρούνται οι εφαρμοστέες προϋποθέσεις. Καταλαβαίνω ότι τα κράτη μέλη χρειάζονται κάποιον χρόνο για να τροποποιήσουν τα ισχύοντα προγράμματά τους. Θα σκεφτούμε τρόπους παροχής ασφάλειας δικαίου για μια μεταβατική περίοδο. Τα κριτήρια για την απόφαση Altmark χρειάζονται περαιτέρω επεξεργασία και διασαφήνιση. Στο Λευκό Βιβλίο για τις υπηρεσίες κοινής ωφέλειας, που ψηφίστηκε τον Μάιο 2004, η Επιτροπή ανακοίνωσε ότι θα ενέκρινε ένα κείμενο για αυτό το θέμα το 2005.
<P>
Η κ. De Vits ρώτησε για τις κοινωνικές υπηρεσίες υγείας και πρόνοιας, και αυτές καλύπτονται ήδη από το σχέδιο απόφασης. Ενόψει του ποσού της αποζημίωσης για τις δημόσιες υπηρεσίες που χορηγείται γενικά σε υπηρεσίες πρόνοιας, οι περισσότερες θα πρέπει να εμπίπτουν στα όρια της αποζημίωσης που ορίζονται στην απόφαση και θα πρέπει, συνεπώς, να εξαιρεθούν της γνωστοποίησης.
<P>
Σχετικά με τα σημεία που ανέφερε η κ. De Vits, η Επιτροπή υποστηρίζει τη σύσταση ότι θα πρέπει να χρησιμοποιείται η διαδικασία υποβολής προσφορών όπου αυτό είναι δυνατό, και στις περισσότερες περιπτώσεις στις οποίες πληρούνται τα κριτήρια Altmark δεν θα χορηγούνται κρατικές ενισχύσεις. Αλλά γνωρίζουμε ότι, στην πραγματικότητα, οι διαδικασίες υποβολής προσφορών δεν χρησιμοποιούνται ευρέως, ιδιαίτερα για μικρές υπηρεσίες γενικού οικονομικού συμφέροντος. Συμφωνώ με την κ. van den Burg ότι πρέπει να λάβουμε υπόψη μας την εμπειρία. Βασιζόμενοι στην εμπειρία, θα διαμορφώσουμε καλύτερη και σαφέστερη άποψη σχετικά με το πώς θα χειριστούμε αυτό το θέμα. Αν δεν υπάρχει περίπτωση υποβολής προσφορών, τότε θα πρέπει να ληφθεί υπόψη η βάση κόστους μιας σωστά διοικουμένης εταιρείας – στην προκειμένη περίπτωση μιας εταιρείας δημοσίων υπηρεσιών.
<P>
Ευχαριστώ και πάλι την κ. in 't Veld. Είναι βέβαιο ότι θα επιστρέψουμε σε αυτά τα θέματα αφού αποκτήσουμε μεγαλύτερη εμπειρία. 
<SPEAKER ID="158" LANGUAGE="" NAME="Πρόεδρος." AFFILIATION="">
<SPEAKER ID="159" LANGUAGE="" NAME="Πρόεδρος." AFFILIATION="(Η συνεδρίαση λήγει στις 11.10)">

<CHAPTER ID="003">
Παρουσίαση της ετήσιας έκθεσης του Ελεγκτικού Συνεδρίου - Έτος 2008 (συζήτηση)
<SPEAKER ID="007" NAME="Πρόεδρος">
" ημερήσια διάταξη προβλέπει την παρουσίαση της ετήσιας έκθεσης του Ελεγκτικού Συνεδρίου.
<SPEAKER ID="008" NAME="Vítor Manuel da Silva Caldeira" LANGUAGE="EN">
Κύριε Πρόεδρε, αξιότιμοι κύριοι βουλευτές, κυρίες και κύριοι, είναι τιμή για εμένα που μου παρέχεται η δυνατότητα να συμμετάσχω σήμερα στη συζήτησή σας επί της ετήσιας έκθεσης του Ευρωπαϊκού Ελεγκτικού Συνεδρίου σχετικά με την εκτέλεση του προϋπολογισμού για το οικονομικό έτος 2008, την οποία παρουσίασα ήδη σε εσάς, κύριε Πρόεδρε, και στην Επιτροπή Ελέγχου του Προϋπολογισμού, στις 10 Νοεμβρίου.
<P>
Υπάρχουν τέσσερα καίρια μηνύματα στην ετήσια έκθεση αυτού του έτους.
<P>
Πρώτον, το Συνέδριο διατυπώνει γνώμη χωρίς επιφύλαξη επί των λογαριασμών για δεύτερη συνεχόμενη χρονιά. Συνάγει το συμπέρασμα ότι οι λογαριασμοί απεικονίζουν ορθά, ως προς όλες τις ουσιώδεις πλευρές, την οικονομική κατάσταση, τα αποτελέσματα και τις ταμειακές ροές της Ευρωπαϊκής Ένωσης κατά τη λήξη του έτους. Άλλως ειπείν, οι οριστικοί λογαριασμοί του έτους 2008 απεικονίζονται πιστά και ακριβοδίκαια, παρότι είναι σκόπιμο να αποδοθεί η δέουσα προσοχή στην αντιμετώπιση αδυναμιών στα λογιστικά συστήματα ορισμένων Γενικών Διευθύνσεων της Επιτροπής.
<P>
Αναφορικά με τη νομιμότητα και την κανονικότητα των υποκείμενων πράξεων, το δεύτερο καίριο μήνυμα είναι ότι έχει καταγραφεί συνολική μείωση του ποσοστού των παρατυπιών κατά τα τελευταία έτη. Εντούτοις, το ποσοστό παρατυπιών παραμένει υπερβολικά υψηλό σε ορισμένους τομείς.
<P>
Όπως και κατά τα προηγούμενα έτη, το Συνέδριο διατυπώνει γνώμη χωρίς επιφύλαξη σχετικά με τα έσοδα και την ανάληψη υποχρεώσεων για το 2008. " εικόνα για τις πληρωμές, ωστόσο, εξακολουθεί να είναι ανάμικτη.
<P>
Για τις διοικητικές και άλλες δαπάνες, το Συνέδριο διατυπώνει γνώμη χωρίς επιφύλαξη, όπως και κατά τα προηγούμενα έτη. Το Συνέδριο διατυπώνει επίσης γνώμη χωρίς επιφύλαξη σχετικά με την "Εκπαίδευση και ιδιότητα του πολίτη", εκτιμώντας ότι το ποσοστό σφάλματος έχει μειωθεί κάτω από το 2%. Το εν λόγω αποτέλεσμα οφείλεται κατά κύριο λόγο σε υψηλή αναλογία των προκαταβολών κατά το έτος 2008, οι οποίες παρουσιάζουν χαμηλότερο κίνδυνο σφάλματος από τις ενδιάμεσες και τελικές πληρωμές. Εντούτοις, τα λογιστικά συστήματα στον τομέα αυτόν εξακολουθούν να αξιολογούνται ως μερικώς αποτελεσματικά.
<P>
Αναφορικά με την ομάδα πολιτικής "Γεωργία και φυσικοί πόροι", το Συνέδριο συμπεραίνει ότι, εξαιρουμένης της αγροτικής ανάπτυξης, οι πληρωμές ήταν, ως προς όλες τις ουσιώδεις πλευρές, νόμιμες και κανονικές. Είναι η πρώτη φορά που το Συνέδριο διατυπώνει γνώμη με επιφύλαξη και όχι αρνητική γνώμη. Το συνολικό ποσοστό σφάλματος για αυτή την ομάδα πολιτικής είναι χαμηλότερο του 2%, ήτοι μειωμένο σε σύγκριση με τα προηγούμενα έτη. Οι ελλείψεις στα συστήματα εποπτείας και ελέγχου που σχετίζονται με την αγροτική ανάπτυξη συνέβαλαν σημαντικά στη συνολική αξιολόγηση των λογιστικών συστημάτων από το Συνέδριο ως μόνο μερικώς αποτελεσματικών.
<P>
Το Συνέδριο διατυπώνει επίσης γνώμη με επιφύλαξη για την ομάδα πολιτικής "Οικονομικές χρηματοδοτικές υποθέσεις" λόγω σφαλμάτων που διαπιστώθηκαν σε πράξεις σχετικά με το έκτο πρόγραμμα-πλαίσιο για την έρευνα και την τεχνολογική ανάπτυξη.
<P>
Για τις ομάδες πολιτικής "Συνοχή", "Έρευνα, ενέργεια και μεταφορές" και "Εξωτερική βοήθεια, ανάπτυξη και διεύρυνση", το Συνέδριο εξακολουθεί να διατυπώνει αρνητική γνώμη, συνάγοντας το συμπέρασμα ότι πλήττονται σημαντικά από σφάλματα, μολονότι σε διάφορους βαθμούς.
<P>
" "Συνοχή" παραμένει ο τομέας ο οποίος πλήττεται περισσότερο από σφάλματα. Το Συνέδριο εκτιμά ότι τουλάχιστον 11% του συνολικού ποσού των 24,8 δισεκατομμυρίων ευρώ που αποδόθηκε κατά τη διάρκεια του 2008 για την περίοδο προγραμματισμού 2000-2006 δεν θα έπρεπε να είχε αποδοθεί.
<P>
" Επιτροπή ισχυρίζεται ότι τα διορθωτικά μέτρα και τα μέτρα ανάκτησης μετριάζουν τα αποτελέσματα σφάλματος. Εντούτοις, το Συνέδριο φρονεί ότι τα κράτη μέλη δεν προσκομίζουν αρκούντως πλήρη και αξιόπιστα πληροφοριακά στοιχεία σχετικά με τις δημοσιονομικές διορθώσεις προς επίρρωση του εν λόγω ισχυρισμού. Και το Συνέδριο εντόπισε περιπτώσεις στις οποίες κράτη μέλη αντικατέστησαν μη επιλέξιμες δαπάνες που απορρίφθηκαν από την Επιτροπή με νέες δαπάνες, οι οποίες ήταν επίσης μη επιλέξιμες.
<P>
Όσον αφορά την περίοδο προγραμματισμού 2007-2013, σχεδόν όλες οι πληρωμές συνιστούν προχρηματοδοτήσεις, οι οποίες πρέπει να πληρούν σχετικά μικρό αριθμό όρων. Ως εκ τούτου, είναι πολύ νωρίς για να διαπιστωθεί εάν οι τροποποιήσεις σε κανόνες ή συστήματα έχουν μειώσει το ποσοστό σφαλμάτων. Ωστόσο, οι καθυστερημένες εγκρίσεις των περιγραφών των συστημάτων, των αξιολογήσεων συμμόρφωσης και των στρατηγικών ελέγχου των κρατών μελών επιβράδυναν την εκτέλεση του προϋπολογισμού και ενδέχεται να αυξήσουν τον κίνδυνο τα συστήματα ελέγχου να μην προλαμβάνουν ούτε να εντοπίζουν τα σφάλματα στο στάδιο της έναρξης.
<P>
Παρότι εξακολουθεί να υφίσταται σημαντικό επίπεδο σφαλμάτων στην ομάδα πολιτικής "Έρευνα, ενέργεια και μεταφορές", τα διορθωτικά μέτρα που έλαβε η Επιτροπή συνέβαλαν στη μείωσή τους. Ωστόσο, οι νομικές απαιτήσεις παραμένουν περίπλοκες και τα συστήματα ελέγχου συνεχίζουν να είναι μόνο μερικώς αποτελεσματικά.
<P>
Οι πληρωμές για την ομάδα πολιτικής "Εξωτερική βοήθεια, ανάπτυξη και διεύρυνση" εξακολουθούν επίσης να πλήττονται σημαντικά από σφάλματα, με τις αδυναμίες στα συστήματα για την εξωτερική βοήθεια και την αναπτυξιακή βοήθεια να παραμένουν ως επί το πλείστον σε επίπεδο φορέων υλοποίησης και αντιπροσωπειών.
<P>
Συνολικά, τα ποσοστά σφαλμάτων φαίνεται ότι παρουσιάζουν μείωση, αλλά τα νομικά πλαίσια συνεχίζουν να είναι περίπλοκα και σε ορισμένα συστήματα ελέγχου εξακολουθούν να υπάρχουν προβλήματα. Κατά συνέπεια, η περαιτέρω μείωση του ποσοστού των παράτυπων πληρωμών θα απαιτήσει τη συνεχή βελτίωση των συστημάτων εποπτείας και ελέγχου και, εφόσον ενδείκνυται, την απλοποίηση των κανόνων και των κανονισμών.
<P>
Το τρίτο καίριο μήνυμα της ετήσιας έκθεσης είναι ότι οι συστάσεις που διατυπώθηκαν κατά τα προηγούμενα έτη από το Συνέδριο σχετικά με τη βελτίωση των συστημάτων εποπτείας και ελέγχου εξακολουθούν να ισχύουν διότι τα σχετικά μέτρα ανήκουν σε μία συνεχή διαδικασία, στο πλαίσιο της οποίας θα απαιτηθεί χρόνος μέχρις ότου καταστεί δυνατό να θεωρηθούν ως αποτελεσματικά.
<P>
Προτεραιότητα παραμένει η αντιμετώπιση των συγκεκριμένων αδυναμιών που διακρίβωσε το Συνέδριο στους τομείς όπου έχουν εντοπιστεί τα περισσότερα προβλήματα, πολλά από τα οποία μόλις επεσήμανα.
<P>
Είναι σκόπιμο να εξακολουθήσει να αποδίδεται ιδιαίτερη προσοχή στη βελτίωση των μέτρων δημοσιονομικής διόρθωσης και ανάκτησης εν αναμονή του κλεισίματος των προγραμμάτων της περιόδου 2000-2006.
<P>
Επιπροσθέτως, η Επιτροπή θα πρέπει να συνεχίσει να παρακολουθεί την αποτελεσματικότητα των συστημάτων και να εντοπίζει τους τομείς στους οποίους θα μπορούσαν να επιτευχθούν περισσότερα με τους υφισταμένους ελέγχους δαπανών ή τους τομείς στους οποίους ενδείκνυται να εξεταστεί η αναθεώρηση των εμπλεκόμενων προγραμμάτων ή συστημάτων.
<P>
Στο πλαίσιο των εν λόγω αναθεωρήσεων, οι νομοθετικές αρχές και η Επιτροπή θα πρέπει να εξετάσουν το ενδεχόμενο να προσπαθήσουν να καθορίσουν ένα ποσοστό εναπομείναντος κινδύνου παρατυπίας που μπορεί να επιτευχθεί από το σύστημα, ήτοι, του ανεκτού επιπέδου κινδύνου σφάλματος, και όχι να προσδιορίζουν τον αριθμό ελέγχων που πρέπει να διενεργούνται, όπως συμβαίνει επί του παρόντος.
<P>
Αλλά υπάρχει όριο στη μείωση του ποσοστού παρατυπίας που μπορεί να επιτευχθεί μέσω της βελτίωσης της αποτελεσματικότητας των συστημάτων εποπτείας και ελέγχου.
<P>
" παρατήρηση αυτή με οδηγεί στο τέταρτο και τελευταίο καίριο μήνυμα της παρούσας ετήσιας έκθεσης. " απλοποίηση εξακολουθεί να αποτελεί προτεραιότητα, εάν πρόκειται να επιτευχθούν περαιτέρω σημαντικές και βιώσιμες μειώσεις του επιπέδου των παράτυπων πληρωμών. Οι τομείς στους οποίους το Συνέδριο εντοπίζει λίαν υψηλά ποσοστά σφαλμάτων είναι οι τομείς όπου υφίστανται περίπλοκες και ασαφείς νομικές υποχρεώσεις, όπως οι κανόνες επιλεξιμότητας. Παράδειγμα τομέα στον οποίο έχουν ήδη καταβληθεί σοβαρές προσπάθειες απλοποίησης των καθεστώτων δαπανών αποτελεί η γεωργία, ο κύριος τομέας βελτίωσης που διακρίβωσε το Συνέδριο.
<P>
Το Συνέδριο είναι επίσης της άποψης ότι ορθά σχεδιασμένοι κανόνες και κανονισμοί, σαφείς στην ερμηνεία τους και απλοί στην εφαρμογή τους, όχι μόνο μειώνουν τον κίνδυνο σφάλματος, αλλά περιορίζουν και το κόστος των ελέγχων.
<P>
Εντούτοις, η απλοποίηση απαιτεί προσοχή στην εφαρμογή της προκειμένου να επιτευχθεί η σωστή εξισορρόπηση μεταξύ της απλοποίησης και του καθορισμού στόχων πολιτικής, αποφεύγοντας απρομελέτητες παρενέργειες, όπως λιγότερο στοχοθετημένες δαπάνες.
<P>
Επιπλέον, όπως επεσήμανε επίσης το Συνέδριο, η απλοποίηση θα πρέπει να εφαρμοστεί παράλληλα με τις αρχές της σαφήνειας των στόχων, της αντικειμενικής θεώρησης, της διαφάνειας και της λογοδοσίας, κατά την αναθεώρηση ή μεταρρύθμιση του καθεστώτος για τις δαπάνες της Ευρωπαϊκής Ένωσης. Οι επιδιωκόμενες προτάσεις για την αναθεώρηση του δημοσιονομικού κανονισμού, το νέο δημοσιονομικό πλαίσιο και τον αναθεωρημένο προϋπολογισμό θα παράσχουν τη δυνατότητα να επιτευχθούν οι στόχοι αυτοί κατά τη διάρκεια της εντολής της νέας Επιτροπής.
<P>
" έναρξη ισχύος της Συνθήκης της Λισαβόνας θα επιφέρει επίσης μεταβολές στη διαχείριση των κοινοτικών πόρων και στον επισταμένο έλεγχο της χρήσης τους, ενισχύοντας τον ρόλο του παρόντος Κοινοβουλίου. Οι μεταβολές αυτές θα έχουν σημαντικές επιπτώσεις στο έργο του Συνεδρίου και θα πρέπει να στοχεύουν στην ενίσχυση της λογοδοσίας και της διαφάνειας, συμβάλλοντας, κατά τον τρόπο αυτόν, στην ανάπτυξη της εμπιστοσύνης και της πίστης των πολιτών προς τα θεσμικά όργανα της Ευρωπαϊκής Ένωσης.
<P>
Κύριε Πρόεδρε, αξιότιμοι κύριοι βουλευτές, πρόκειται για μία σημαντική στιγμή ανανέωσης της Ευρωπαϊκής Ένωσης, και οι επιδιωκόμενες μεταρρυθμίσεις προσφέρουν μία μοναδική ευκαιρία για περαιτέρω βελτίωση της δημοσιονομικής διαχείρισης της Ευρωπαϊκής Ένωσης. Εντούτοις, σε περιόδους ανανέωσης και μεταρρύθμισης, είναι επίσης σημαντικό να μην ξεχνούμε τα μαθήματα του παρελθόντος. Φρονώ ότι το Συνέδριο διαδραματίζει σημαίνοντα ρόλο σε τέτοιου είδους περιστάσεις, παρουσιάζοντας εκθέσεις και γνωμοδοτήσεις οι οποίες όχι μόνο εντοπίζουν τα υφιστάμενα προβλήματα, αλλά επίσης παρέχουν συστάσεις για το μέλλον. Ως εκ τούτου, το Συνέδριο αδημονεί να συνεχίσει το έργο του σε συνεργασία με τα θεσμικά όργανα και εταίρους του, προκειμένου να αξιοποιήσει στον μέγιστο βαθμό τις παρούσες ευκαιρίες με στόχο την περαιτέρω βελτίωση της δημοσιονομικής διαχείρισης της Ευρωπαϊκής Ένωσης.
<SPEAKER ID="009" NAME="Siim Kallas" LANGUAGE="EN">
Κύριε Πρόεδρε, η Επιτροπή εκφράζει την ικανοποίησή της για την ετήσια έκθεση του Συνεδρίου για το 2008. Είχα ήδη την ευκαιρία να ευχαριστήσω το Συνέδριο για την πολύ καλή συνεργασία που είχαμε και αυτό το έτος. Είχαμε έναν εξαιρετικά γόνιμο διάλογο και η έκθεση είναι λίαν εποικοδομητική.
<P>
Όπως μόλις ακούσατε να δηλώνει ο Πρόεδρος Caldeira, το ποσοστό παρατυπιών έχει μειωθεί συνολικά κατά τα τελευταία έτη. " κατάσταση άρχισε ουσιαστικά να βελτιώνεται προ πενταετίας, και, από το 2004, ο "κόκκινος τομέας", στον οποίο το Συνέδριο διαπιστώνει τα περισσότερα σφάλματα και στον οποίο "βγάζει κόκκινη κάρτα", έχει ήδη περιοριστεί κατά το ήμισυ.
<P>
Για το έτος 2008, η έκθεση παρουσιάζει για δεύτερη διαδοχική χρονιά απολύτως ευνοϊκή γνώμη σχετικά με τους λογαριασμούς, λόγω του μείζονος επιτεύγματος της εμπεριστατωμένης μεταρρύθμισης και της μετάβασης στη λογιστική σε δεδουλευμένη βάση.
<P>
Δεύτερον, για πρώτη φορά, η γεωργία, στο σύνολό της, καθίσταται "πράσινη και καθαρή". Τούτο μπορεί αδιαμφισβήτητα να αποδοθεί στις ουσιώδεις προσπάθειες απλοποίησης των τελευταίων ετών. Τρίτον, η ομάδα πολιτικής με τίτλο "Εκπαίδευση και ιδιότητα του πολίτη" έχει επίσης καταστεί πράσινη.
<P>
Για την έρευνα εν γένει, η κατάσταση παρουσιάζει βελτίωση και το Συνέδριο επισημαίνει ότι οι παρατυπίες συνδέονται κατά μείζονα λόγο με το έκτο πρόγραμμα-πλαίσιο, στοιχείο που επιτρέπει να ελπίζουμε ότι οι βελτιωμένοι και απλοποιημένοι κανόνες του έβδομου προγράμματος-πλαισίου θα αποφέρουν καλύτερο αποτέλεσμα.
<P>
Ομοίως, όπως και πέρυσι, το Συνέδριο δεν εντόπισε "κόκκινο φως" για τα συστήματα διαχείρισης και ελέγχου. Επιπλέον, το Συνέδριο θεωρεί ότι όλες οι ετήσιες εκθέσεις των υπηρεσιών της Επιτροπής είναι ευλόγως καθησυχαστικές, με ή χωρίς επιφυλάξεις, ως προς το γεγονός ότι τα εσωτερικά συστήματα ελέγχου διασφαλίζουν τη νομιμότητα και την κανονικότητα των υποκείμενων πράξεων. Τούτου δοθέντος, η έκθεση αποτυπώνει σαφώς το έργο που χρειάζεται ακόμα να επιτελεστεί.
<P>
Επί του παρόντος, ο "κόκκινος τομέας" αντιστοιχεί σε ποσοστό περίπου 30% και αναλογεί στις δαπάνες συνοχής, έναν τομέα στον οποίο το Συνέδριο δεν έχει διαπιστώσει ακόμα σημαντική πρόοδο στο επίπεδο των παρατυπιών. Κάτι τέτοιο ήταν ενδεχομένως αναμενόμενο, διότι, το 2008, το Συνέδριο δεν έλεγξε τις πληρωμές που πραγματοποιήθηκαν στο πλαίσιο των βελτιωμένων συστημάτων τα οποία θεσπίστηκαν για τη νέα περίοδο προγραμματισμού 2007-2013. Συναφώς, η Επιτροπή επισημαίνει ότι τα ευρήματα του Συνεδρίου σχετικά με τη συνοχή συμπίπτουν σε μεγάλο βαθμό με τη δική μας γενική αξιολόγηση.
<P>
Όσον αφορά τα διαρθρωτικά ταμεία, η Επιτροπή διατηρούσε επιφυλάξεις κατά το 2008 λόγω ελλείψεων στα συστήματα ελέγχου του Βελγίου, της Γερμανίας, της Ιταλίας, της Ισπανίας, της Βουλγαρίας, του "νωμένου Βασιλείου, της Γαλλίας, της Πολωνίας και του Λουξεμβούργου. " Επιτροπή δεν υπολείπεται σε διαφάνεια σε ό,τι αφορά την αιτία των συστημικών προβλημάτων. Τα ονόματα των εν λόγω χωρών δημοσιεύθηκαν ήδη τον Ιούνιο, στη συγκεφαλαιωτική έκθεση της Επιτροπής.
<P>
Το Συνέδριο μας υπενθυμίζει επίσης τον σημαίνοντα ρόλο των πλήρων και αξιόπιστων πληροφοριακών στοιχείων επί των δημοσιονομικών διορθώσεων από όλα τα κράτη μέλη. Το στοιχείο αυτό μας είναι απαραίτητο προκειμένου να αποδείξουμε ότι τα πολυετή συστήματα ελέγχου λειτουργούν και να μετριάσουμε τις επιπτώσεις των εντοπιζόμενων σφαλμάτων.
<P>
Το Συνέδριο συνιστά περαιτέρω να συνεχίσει η Επιτροπή τις προσπάθειές της με στόχο να αποκομίσει τη βεβαιότητα από τις ετήσιες συνόψεις όλων των κρατών μελών, καθώς και από προαιρετικές πρωτοβουλίες ορισμένων κρατών μελών με τη μορφή εθνικών δηλώσεων, ή από ανώτατα όργανα ελέγχου.
<P>
" Επιτροπή συμφωνεί ότι είναι προφανές πως πρέπει να είμαστε σε θέση να υπολογίζουμε στην εισαγωγή δεδομένων ποιότητας από τα κράτη μέλη. Διαπιστώνουμε βελτιώσεις, αλλά εξετάζουμε επίσης το ενδεχόμενο ενίσχυσης της νομικής βάσης, προκειμένου να επιταχύνουμε τη διαδικασία.
<P>
Τέλος, το Συνέδριο τονίζει τη σημασία των σαφών στόχων, των διαφανών και ευκολονόητων κανόνων, καθώς και της αποτελεσματικής εποπτείας. Τούτο μειώνει τον κίνδυνο σφάλματος και το κόστος ελέγχου. Ωστόσο, δεν είναι δυνατόν να επιτευχθεί από τη μία ημέρα στην άλλη και, ασφαλώς, οι επικείμενες αναθεωρήσεις του προϋπολογισμού, του δημοσιονομικού πλαισίου και του δημοσιονομικού κανονισμού αποτελούν ευκαιρίες που δεν πρέπει να χαθούν.
<P>
Αυτό που χρειάζεται να κάνουμε τώρα είναι να βελτιώσουμε τα αποδεικτικά στοιχεία που λαμβάνονται από τα κράτη μέλη για τα διαρθρωτικά ταμεία, πασχίζοντας για περαιτέρω απλοποίηση, η οποία θα απαιτεί ολοένα και περισσότερες τροποποιήσεις στη νομοθεσία που διέπει τα διάφορα προγράμματα. " αναθεώρηση του δημοσιονομικού κανονισμού βρίσκεται επί του παρόντος στο στάδιο των διαβουλεύσεων, και η Επιτροπή θα υποβάλει προτάσεις την άνοιξη του 2010. Απαιτείται επίσης να καθορίσουμε από κοινού μία ανεκτή αναλογία κόστους και κινδύνου - τον επονομαζόμενο "ανεκτό κίνδυνο σφάλματος".
<P>
Κατά το παρελθόν, το Ευρωπαϊκό Κοινοβούλιο έχει υποστηρίξει σθεναρά τις προσπάθειες της Επιτροπής για την επίτευξη μίας θετικής δήλωσης αξιοπιστίας. Τώρα που οι προσπάθειές μας καθίστανται μετρήσιμες, ευελπιστώ ότι μπορώ να βασιστώ στη συνεχιζόμενη στήριξή του για να προχωρήσουμε περαιτέρω.
<P>
" διαδικασία χορήγησης απαλλαγής για το 2008 ξεκινά κατά τις τελευταίες ημέρες της εντολής της παρούσας Επιτροπής και αναμένεται να περατωθεί κατά τους πρώτους μήνες της εντολής της νέας Επιτροπής. Μολονότι αφορά τον προϋπολογισμό του προηγούμενου έτους, ας την κάνουμε μια μελλοντοστραφή διαδικασία.
<SPEAKER ID="010" NAME="Ingeborg Gräßle" LANGUAGE="DE">
Κύριε Πρόεδρε, κύριε Πρόεδρε του Ελεγκτικού Συνεδρίου, κύριε Επίτροπε, σήμερα είναι μία ημέρα επιτυχίας όχι μόνο για το Ελεγκτικό Συνέδριο, αλλά και για την Επιτροπή Ελέγχου του Προϋπολογισμού, για την Ευρωπαϊκή Επιτροπή και, πάνω από όλα, για εσάς προσωπικά, κύριε Kallas. Έχετε υψηλές επιδόσεις επιτυχιών στο ενεργητικό σας και δεν μπορούν όλοι οι συνάδελφοί σας να ισχυριστούν το ίδιο για τον εαυτό τους.
<P>
Κατά τα τελευταία έτη, έχουμε διαπιστώσει καταφανή βελτίωση στη δημοσιονομική και χρηματοοικονομική διαχείριση και αυτή η βελτίωση οφείλεται στις συμβουλές που παρέσχε το Ελεγκτικό Συνέδριο. Για τον λόγο αυτόν, θα ήθελα να ευχαριστήσω ολόθερμα το Ελεγκτικό Συνέδριο και να το συγχαρώ για την παρουσίαση ολοένα και πιο κατανοητών εκθέσεων. Το σύστημα επισήμανσης με χρώματα φωτεινού σηματοδότη αποτελεί καλή λύση, διότι στέλνει σαφή μηνύματα. Κατορθώσαμε να αφυπνίσουμε τις φιλοδοξίες όλων των εμπλεκομένων στη χρήση του εν λόγω συστήματος. Θα ήθελα επίσης να ευχαριστήσω τα αρμόδια γραφεία της Επιτροπής, διότι το έργο τους υπήρξε θετικό και συνειδητοποίησαν ότι είναι αναγκαίο να γίνει κάτι στους αντίστοιχους τομείς. Εντούτοις, το 31% του προϋπολογισμού εξακολουθεί να χρωματίζεται με κόκκινη επισήμανση. Κατά τα προσεχή έτη, θα επικεντρωθούμε οπωσδήποτε σε αυτούς τους τομείς.
<P>
Υπάρχουν ορισμένοι τομείς που βρίσκονται σε καλύτερη κατάσταση σύμφωνα με την κατάταξη του Ελεγκτικού Συνεδρίου, όπως, για παράδειγμα, ο τομέας "Εξωτερική βοήθεια". Ωστόσο, γνωρίζουμε επίσης ότι η "Εξωτερική βοήθεια" βρίσκεται, βεβαίως, σε καλύτερη κατάσταση μόνο επειδή δεν είναι δυνατόν να ελεγχθεί η δημοσιονομική ενίσχυση και επειδή η χρήση των πόρων, παραδείγματος χάριν, μέσω των "νωμένων Εθνών, προκαλεί μεν τις διαμαρτυρίες του αρμόδιου Γενικού Διευθυντή, αλλά δεν αξίζει ούτε μία έστω επιφύλαξη στην ετήσια έκθεσή του. Το ενδιαφέρον μας θα επικεντρωθεί στην επερχόμενη διαδικασία χορήγησης απαλλαγής για το 2008 σχετικά με τα διαρθρωτικά ταμεία και την εξωτερική βοήθεια. Υπάρχουν 5 000 και πλέον θέσεις εξωτερικής βοήθειας στις αντιπροσωπείες και περισσότερες από 2 000 θέσεις στη Γενική Διεύθυνση Εξωτερικών Σχέσεων και στην υπηρεσία αναπτυξιακής βοήθειας των Βρυξελλών. Πρόκειται για ένα στοιχείο το οποίο καλό θα ήταν να συζητηθεί με τον νέο Επίτροπο που θα είναι αρμόδιος για θέματα εξωτερικών σχέσεων.
<P>
Στην περίπτωση των διαρθρωτικών ταμείων, έχουμε σημειώσει επαρκή πρόοδο, κατονομάζοντας και εκθέτοντας τα εμπλεκόμενα μέρη, αλλά οπωσδήποτε δεν έχουμε επιτύχει ακόμα τον τελικό στόχο μας. Οφείλουμε να αντιμετωπίσουμε τα προβλήματα του εν λόγω τομέα στην πηγή τους. Αναφέρατε ορισμένα από τα κράτη μέλη μας και φρονώ ότι η Επιτροπή πρέπει να αυξήσει σημαντικά τις προσπάθειές της όσον αφορά τα δύο νεότερα μέλη μας, τη Ρουμανία και τη Βουλγαρία, ειδάλλως θα έχουμε, εν προκειμένω, μακροχρόνια προβλήματα. " έλλειψη στρατηγικής εκ μέρους της Επιτροπής για τις δύο αυτές χώρες εγείρει σοβαρές ανησυχίες. Χρειάζονται περισσότερη στήριξη, διαφορετικά η ΕΕ, ως κοινότητα που εδράζεται στο κράτος δικαίου, κινδυνεύει με αφανισμό.
<P>
Θα ήθελα να σας συγχαρώ και να σας δηλώσω ότι μπορείτε να υπολογίζετε στην αλληλεγγύη και την εξαιρετικά εποικοδομητική συνεργασία της Ομάδας του Ευρωπαϊκού Λαϊκού Κόμματος (Χριστιανοδημοκράτες) στο πλαίσιο της διαδικασίας χορήγησης απαλλαγής για τον προϋπολογισμό.
<P>
(Χειροκροτήματα)
<SPEAKER ID="011" NAME="Bogusław Liberadzki">
εξ ονόματος της Ομάδας S&D. - (PL) Κύριε Πρόεδρε, επιτρέψτε μου να ξεκινήσω σχεδόν κατά τον ίδιο τρόπο με την κ. Gräßle, ήτοι εκφράζοντας την υψηλή εκτίμησή μου προς τον κ. Kallas και το Ελεγκτικό Συνέδριο για τη συνεχιζόμενη συνεργασία τους, χάρη στην οποία από έτος σε έτος, όταν εξετάζουμε τα στατιστικά στοιχεία, διαπιστώνουμε σαφή βελτίωση στη διαχείριση του προϋπολογισμού, την κοινοποίηση στοιχείων, τις ετήσιες εκθέσεις και τις αξιολογήσεις. Διαπιστώνουμε επίσης τις προσπάθειες που έχουν καταβληθεί στους εν λόγω τομείς με στόχο τη διασφάλιση της ορθότητας των δημοσιονομικών διαδικασιών μας από κάθε άποψη. Δεύτερον, διαπιστώνουμε τις προσπάθειες που έχουν πραγματοποιηθεί για την επίτευξη συμφωνίας σε τομείς που χρήζουν βελτίωσης και παρατηρούμε ότι αυτοί οι τομείς έχουν παρουσιάσει στη συνέχεια βελτίωση, ξεκινώντας από τις διαδικασίες και καταλήγοντας στη διαχείριση, την παρακολούθηση, τον έλεγχο και τη μορφή της τελικής έκθεσης.
<P>
Εκφράζουμε τις ιδιαίτερες ανησυχίες μας σχετικά με τους τομείς στους οποίους δεν έχει σημειωθεί σημαντική βελτίωση. Ο κ. Caldeira ανέφερε τους συγκεκριμένους τομείς στην ομιλία του. Επιτρέψτε μου να επανέλθω σε δύο από αυτούς, οι οποίοι φαίνεται να έχουν ιδιαίτερη σημασία. Ο πρώτος τομέας είναι ο τομέας του Ταμείου Συνοχής και των πόρων που σχετίζονται με την περιφερειακή πολιτική. Από αυτήν την άποψη, εξαιρετικής σημασίας είναι να λάβουμε απαντήσεις σε δύο ερωτήματα. Κατά πρώτον, για ποιον λόγο τα προγράμματα που έχει εκπονήσει και ανακοινώσει η Επιτροπή για την ανάκτηση των κεφαλαίων που έχουν δαπανηθεί εσφαλμένως ή, τουλάχιστον, για τη διευκρίνιση αυτών των καταστάσεων, δεν έχουν προοδεύσει καθόλου; Κατά δεύτερον, είχαν διατυπωθεί δηλώσεις ότι το έτος 2008 θα ήταν οπωσδήποτε καλύτερο. Εντούτοις, το 2008 ήταν πανομοιότυπο με το 2007, επομένως, οι δηλώσεις αυτές δεν είχαν αποτέλεσμα.
<P>
Έχουμε μία ερώτηση, την οποία θα θέλαμε να υποβάλουμε κατά τη διάρκεια της ακρόασης των Επιτρόπων: τα προβλεπόμενα μέτρα είχαν προβλεφθεί σωστά, και οι διατυπωθείσες δηλώσεις ήταν ορθές και εξακολουθούν ακόμα να ισχύουν;
<P>
Επικροτούμε κάθε είδους απλοποίηση, αρκεί αυτό να μην σημαίνει αποδοχή πρωτόγονων διατάξεων. Επικροτούμε τον τύπο των προκαταβολών, διότι διευκολύνει τη χρήση των κεφαλαίων από τις δικαιούχους χώρες. Εξάλλου, ο στόχος ήταν μάλλον απλός - χορήγηση των κεφαλαίων στον χρήστη, επίτευξη των επιδιωκόμενων οφελών και επίτευξη αυτών εγκαίρως. Ωστόσο, φαίνεται ότι, ενδεχομένως ειδικότερα κατά τη διάρκεια των τελευταίων δύο ετών, ορισμένα από τα κεφάλαια αυτά χρησιμοποιήθηκαν από δικαιούχους χώρες για τη βελτίωση του τρέχοντος αποτελέσματος από δημοσιονομικής πλευράς, όχι όμως για μια εφαρμογή σύμφωνη με τον τομέα που προβλεπόταν για χρηματοοικονομική υποστήριξη.
<P>
Κατά συνέπεια, παρότι εκτιμούμε ιδιαιτέρως την κατεύθυνση προς την οποία κινούμαστε, διατηρούμε κάποιες επιφυλάξεις όσον αφορά ορισμένους τομείς, τους οποίους θα χαρούμε πολύ να συζητήσουμε κατά τη διάρκεια της ακρόασης των Επιτρόπων.
<SPEAKER ID="012" NAME="Luigi de Magistris" LANGUAGE="IT">
Κύριε Πρόεδρε, κυρίες και κύριοι, θα ήθελα να καλωσορίσω και να ευχαριστήσω τον Πρόεδρο του Ελεγκτικού Συνεδρίου, με τον οποίο συνεργαστήκαμε παραγωγικά κατά την περίοδο αυτή.
<P>
Ως πρόεδρος της Επιτροπής Ελέγχου του Προϋπολογισμού, ισχυριζόμουν ανέκαθεν ότι ο ρόλος που διαδραματίζει το Ελεγκτικό Συνέδριο είναι θεμελιώδης. Είναι θεμελιώδης διότι το Συνέδριο δραστηριοποιείται σε ένα πολύ ευαίσθητο τομέα, τον οποίο παρακολουθούν με μεγάλο ενδιαφέρον πολίτες από ολόκληρη την Ευρωπαϊκή Ένωση, και μάλιστα με κριτικό βλέμμα όσον αφορά τη διαφάνεια, την ακρίβεια και τη νομιμότητα των δαπανών και της διαχείρισης των δημόσιων πόρων.
<P>
Φρονώ σκόπιμο να επαναληφθεί σήμερα ότι πρέπει να διασφαλιστεί η ανεξαρτησία και η αυτονομία του Συνεδρίου κατά την εκτέλεση του έργου του, διότι τούτο είναι ουσιώδες εάν θέλουμε να είμαστε σε θέση να αξιολογούμε σωστά και να λαμβάνουμε ορθές αποφάσεις. Παρομοίως, ζητούμε από το Συνέδριο να παράσχει στο Κοινοβούλιο και στην Επιτροπή Ελέγχου του Προϋπολογισμού τη δυνατότητα να επιτελούν το οικείο έργο τους κατά τον παραγωγικότερο δυνατό τρόπο.
<P>
Πρέπει να βρούμε τη σωστή ισορροπία, η οποία θα επιτρέψει την αποτελεσματική και αποδοτική δαπάνη των δημόσιων πόρων, διότι οι πόροι αυτοί προορίζονται για την επίτευξη σημαντικών στόχων, όπως η οικονομική ανάπτυξη και η δημιουργία θέσεων εργασίας. Ταυτοχρόνως, πρέπει να επιβληθούν αυστηρές κυρώσεις στις περιπτώσεις σοβαρών παρατυπιών και σφαλμάτων που αποκάλυψε το Συνέδριο και κατά το προηγούμενο οικονομικό έτος, ενώ πρέπει να καταβληθούν προσπάθειες για την αποφυγή περιττών διατυπώσεων και δύσκαμπτων διαδικασιών. Όπως δήλωσε και ο κ. Kallas, το Κοινοβούλιο πρέπει να πασχίσει να εξισορροπήσει τον ανεκτό κίνδυνο σφάλματος.
<P>
" έκθεση, την οποία μελετήσαμε με ιδιαίτερο ενδιαφέρον, παρέχει ορισμένες γνώσεις, αλλά περιλαμβάνει επίσης πολλούς γκρίζους τομείς. Οφείλουμε να προσπαθήσουμε να επιτύχουμε τα καλύτερα δυνατά αποτελέσματα όσον αφορά αυτούς τους γκρίζους τομείς.
<P>
Όπως ανέφεραν και συνάδελφοι βουλευτές, τα κύρια προβλήματα αφορούν κατά μείζονα λόγο τα διαρθρωτικά ταμεία και το Ταμείο Συνοχής. Είναι αλήθεια ότι, κατά την επιτέλεση του έργου του, το Συνέδριο επισημαίνει σφάλματα και παρατυπίες που σχετίζονται με τα εν λόγω ταμεία. Ωστόσο, όσοι μπορούν να εξετάσουν εις βάθος τα θέματα και να τα αναλύσουν, μπορούν να διαπιστώσουν ότι, πίσω από τα επισημαινόμενα σφάλματα, υπάρχουν ακόμα σοβαρότερα ζητήματα, όπως καταδεικνύουν οι δικαστικές εμπειρίες αρκετών χωρών κατά τα τελευταία έτη. Ενδέχεται να πρόκειται για απάτη, ενδέχεται να πρόκειται για παραπλάνηση. Αναφέρομαι ειδικότερα σε ένα ή δύο σφάλματα που έχουν αποκαλυφθεί, όπως η παράβαση των κανόνων σύναψης συμβάσεων, η υπερτιμολόγηση και ούτω καθεξής. Πρέπει να καταβάλουμε κάθε δυνατή προσπάθεια προκειμένου να επιφέρουμε βελτιώσεις στον συγκεκριμένο τομέα.
<P>
Φρονώ ότι η Επιτροπή θα πρέπει να προβάλλει τα κράτη μέλη που παρουσιάζουν χρηστή συμπεριφορά και να τιμωρεί και να επιβάλλει κυρώσεις στα κράτη μέλη που δεν συμμορφώνονται προς τους κανόνες. Επιπροσθέτως, πιστεύω ότι είναι πολύ σημαντικό για την OLAF να χρησιμοποιήσει τις προτάσεις του Ελεγκτικού Συνεδρίου ως αφετηρία και να βελτιώσει περαιτέρω το έργο της, διότι τούτο εξυπηρετεί το συμφέρον όλων. Θεωρώ ότι μόνο μέσω της συνεργασίας μεταξύ διαφόρων θεσμικών οργάνων, ήτοι του Κοινοβουλίου, του Ελεγκτικού Συνεδρίου κα της OLAF, θα κατορθώσουμε να διασφαλίσουμε τα χρηματοοικονομικά συμφέροντα όλων των πολιτών της ΕΕ.
<SPEAKER ID="013" NAME="Bart Staes" LANGUAGE="NL">
Αναμφισβήτητα, μπορούν να διατυπωθούν πάρα πολλά θετικά σχόλια σήμερα. Για δεύτερη συνεχόμενη φορά, είμαστε σε θέση να μιλήσουμε για γνώμη χωρίς επιφύλαξη επί των λογαριασμών. Το ποσοστό των παρατυπιών παρουσιάζει μείωση. Το σύστημα επισήμανσης με χρώματα φωτεινού σηματοδότη, τα οποία ήταν όλα κόκκινα κατά το παρελθόν, εμφανίζει σταδιακά ολοένα και περισσότερο πορτοκαλί, κίτρινο και, ιδίως, πράσινο. Όλα αυτά τα στοιχεία συνιστούν θετικές πτυχές.
<P>
Μία άλλη θετική πτυχή είναι η γεωργία, η οποία αποτελούσε κατά το παρελθόν πραγματική πηγή ανησυχίας. Επί μακρόν θεωρούσαμε το ΟΣΔΕ -το σύστημα που διασφαλίζει την κοινή διαχείριση των γεωργικών δαπανών- ως καλό σύστημα. Έχουμε δει κράτη μέλη, όπως είναι η Ελλάδα, να αδυνατούν να συμμετάσχουν σε αυτό το σύστημα. Πρόκειται προφανώς για ζητήματα που κινούνται όλα προς τη σωστή κατεύθυνση.
<P>
Μολαταύτα, υπάρχουν πηγές ανησυχίας. Τούτες περιλαμβάνουν τη συνοχή, την έρευνα και την ανάπτυξη, την ενέργεια, τις μεταφορές, καθώς και ολόκληρο το κεφάλαιο σχετικά με την εξωτερική βοήθεια, την ανάπτυξη και τη διεύρυνση. Κατά την άποψή μου, επομένως, πρέπει να προσπαθήσουμε να επιλέξουμε μία σειρά θεμάτων που χρήζουν προσοχής όσον αφορά τη χορήγηση απαλλαγής που εξετάζουμε σήμερα. " συνοχή συγκαταλέγεται μεταξύ αυτών των θεμάτων. Θα ήθελα να υπενθυμίσω στο Σώμα το διαβόητο σχόλιο στην παράγραφο 6.17, σύμφωνα με το οποίο ποσοστό ύψους έως 11% των δαπανών στον τομέα των διαρθρωτικών ταμείων, του Ευρωπαϊκού Ταμείου Περιφερειακής Ανάπτυξης και του Ευρωπαϊκού Κοινωνικού Ταμείου δεν θα έπρεπε ουσιαστικά να έχει εκταμιευθεί. Κατά την άποψή μου, πρέπει να υποβάλουμε στους αρμόδιους Επιτρόπους πολλά ερωτήματα επί του θέματος αυτού και να εξετάσουμε την ακριβή κατάσταση των πραγμάτων.
<P>
Έπεται ο τομέας "Εξωτερική βοήθεια, ανάπτυξη και διεύρυνση"· ολόκληρη η δέσμη πόρων που διοχετεύουμε στα "νωμένα Έθνη. Ακόμα μία φορά, διαβάζω στην ετήσια έκθεση του Ελεγκτικού Συνεδρίου ότι -όπως και άλλοι οργανισμοί- το Συνέδριο δεν έχει επαρκή ή και καμία πρόσβαση στους λογαριασμούς των "νωμένων Εθνών, πράγμα που σημαίνει ότι μεγάλα ποσά των ευρωπαϊκών κεφαλαίων που διοχετεύονται στον εν λόγω οργανισμό δεν μπορούν, ουσιαστικά, να ελεγχθούν σωστά.
<P>
Ένα τρίτο θέμα που χρήζει αντιμετώπισης είναι ολόκληρο το σύστημα συνδιαχείρισης. Όπως επεσήμανε ο γενικός εισηγητής, το 80% όλων των ευρωπαϊκών κεφαλαίων δαπανάται στην πραγματικότητα στο πλαίσιο της συνδιαχείρισης, από τα κράτη μέλη και την Επιτροπή. Οφείλουμε τώρα, για ακόμα μία φορά, να ασκήσουμε πιέσεις στους υπουργούς Οικονομικών των κρατών μελών, ειδικότερα, προκειμένου να διασφαλιστεί ότι θα αναλάβουν τις ευθύνες τους και θα προβούν σε δήλωση ότι έχουν επιτελέσει ορθώς το έργο τους, ότι η κυβέρνησή τους έχει δαπανήσει τους πόρους κατά τον δέοντα τρόπο και ότι οι εν λόγω δαπάνες έχουν υποβληθεί σε ελέγχους.
<P>
Εγώ, προσωπικά, είμαι υπεύθυνος για τους ιδίους πόρους στο πλαίσιο της Επιτροπής Έλεγχου του Προϋπολογισμού. Ολόκληρος ο φάκελος του ΦΠΑ εξακολουθεί να μου εμπνέει ανησυχίες. Έχουμε δημοσιεύσει διάφορες εκθέσεις επί αυτού του θέματος, μεταξύ άλλων, και κατά την προηγούμενη κοινοβουλευτική περίοδο. Σύμφωνα με εκτιμήσεις, η συνολική απάτη σχετικά με τον ΦΠΑ σε ευρωπαϊκό επίπεδο ανέρχεται στο ποσό των 80-100 δισεκατομμυρίων ευρώ. Το Ελεγκτικό Συνέδριο έχει διατυπώσει ορισμένες παρατηρήσεις και για το ζήτημα αυτό. Ως εκ τούτου, θα ήθελα να αφιερώσω ιδιαίτερη προσοχή στο συγκεκριμένο θέμα κατά τη χορήγηση απαλλαγής.
<P>
Ολοκληρώνοντας, θα ήθελα να αναφέρω τη χορήγηση απαλλαγής για τα λοιπά θεσμικά όργανα. Εγώ, προσωπικά, είμαι ο εισηγητής της χορήγησης απαλλαγής για το Κοινοβούλιο. Κατά την άποψή μου, τα καίρια ζητήματα εν προκειμένω θα πρέπει να περιλαμβάνουν τις διαδικασίες σύναψης δημόσιων συμβάσεων, στις οποίες τα προβλήματα είναι καταφανή. Τέλος, αναφορικά με την απαλλαγή του Συμβουλίου, την χορηγήσαμε στην αρχή της τρέχουσας εβδομάδας. Και η παρούσα έκθεση του Ελεγκτικού Συνεδρίου εγείρει ορισμένα λίαν αρνητικά θέματα όσον αφορά το Συμβούλιο. Κατά την άποψή μου, πρέπει να ασκούμε διαρκώς πίεση στο Συμβούλιο ώστε να παράσχει πρόσβαση στους λογαριασμούς του, επιτρέποντας, για παράδειγμα, στο Κοινοβούλιο να ελέγχει δεόντως και αυτό το είδος... (ο ομιλητής απομακρύνεται από το μικρόφωνο).
<SPEAKER ID="014" NAME="Ryszard Czarnecki" LANGUAGE="PL">
Κύριε Πρόεδρε, η σημερινή συζήτηση είναι μία από τις σημαντικότερες συζητήσεις στο Ευρωπαϊκό Κοινοβούλιο, διότι οι ψηφοφόροι μας, φορολογούμενοι και πολίτες των κρατών μελών της ΕΕ, ενδιαφέρονται πολύ για τη διαφάνεια στη λειτουργία των ευρωπαϊκών θεσμικών οργάνων, και, ιδίως, της Ευρωπαϊκής Επιτροπής. Από τη μία πλευρά, αυτό αποτελεί επιχείρημα για τους ευρωσκεπτικιστές, ενώ, από την άλλη, γνωρίζουμε πολύ καλά ότι υπήρξαν πολλές παρατυπίες στον τομέα αυτόν κατά τα τελευταία έτη. Θα σας υπενθυμίσω την κατάσταση στα τέλη του 1999 και στις αρχές του 2000, όταν το Ελεγκτικό Συνέδριο δημοσίευσε μία ολέθρια κριτική για την Ευρωπαϊκή Επιτροπή, η οποία ήταν, τότε, απολύτως δικαιολογημένη. Επί του παρόντος, μπορούμε να διαπιστώσουμε σαφή πρόοδο στον εν λόγω τομέα, αλλά εφιστώ την προσοχή στη σημασία της παρούσας συζήτησης, διότι εάν αναζητούμε πηγές μεγαλύτερου κύρους για την Ευρωπαϊκή Ένωση και τα ευρωπαϊκά θεσμικά όργανα, αυτές οι αρχές της διαφάνειας είναι εξαιρετικά σημαντικές. Εάν, την προηγούμενη εβδομάδα, αυτό το κύρος εξασθένησε από τον τρόπο με τον οποίο εξελέγησαν τα πλέον υψηλόβαθμα στελέχη της Ευρωπαϊκής Ένωσης, αποκαθίσταται από συζητήσεις ακριβώς όπως η σημερινή.
<P>
Θα ήθελα να τονίσω ότι θα ήταν οπωσδήποτε χρήσιμο εάν ο κ. Caldeira μπορούσε να επεκταθεί λίγο σε ένα σημείο. Έκανε λόγο για έξι χώρες οι οποίες παρέχουν πληροφορίες με εσφαλμένο τρόπο, και αναφέρθηκε σε δύο μεγάλες χώρες, την Πολωνία και το "νωμένο Βασίλειο. Είναι ασφαλώς δικαιολογημένη η επιθυμία μας να ακούσουμε περαιτέρω λεπτομέρειες σχετικά με τις εν λόγω παρατυπίες.
<P>
Θα ήθελα να επισημάνω ότι οι προκαταβολές αποτελούν λίαν θετική εξέλιξη, αλλά παρουσιάζουν και κάποιο μειονέκτημα, διότι, στην πραγματικότητα, οι κυβερνήσεις χρησιμοποιούν συχνά αυτά τα χρήματα για εκλογικούς σκοπούς.
<SPEAKER ID="015" NAME="Søren Bo Søndergaard" LANGUAGE="DA">
Κύριε Πρόεδρε, θα ήθελα να ξεκινήσω εκφράζοντας την ικανοποίησή μου για το γεγονός ότι φαίνεται να έχει καταγραφεί πρόοδος όσον αφορά τις παράτυπες πληρωμές από τον προϋπολογισμό της ΕΕ. Τούτο αποτελεί, φυσικά, θετικό στοιχείο. Εντούτοις, έχει επίσης παρατηρηθεί ότι, ταυτόχρονα, υφίστανται τεράστια προβλήματα στον τομέα της συνοχής -και η συνοχή αποτελεί τον δεύτερο σε μέγεθος τομέα του προϋπολογισμού, ανερχόμενο συνολικά σε 36,6 δισεκατομμύρια ευρώ για το έτος 2008. Για τους απλούς φορολογούμενους της ΕΕ το γεγονός ότι τουλάχιστον 11% του συνολικού ποσού που εγκρίθηκε δεν θα έπρεπε να είχε εκταμιευθεί, συνιστά μείζον πρόβλημα. Πρόκειται για τεράστιο πρόβλημα. Πώς να εξηγήσουμε το γεγονός ότι, επί σειρά διαδοχικών ετών -και πρόκειται όντως για διαδοχικά έτη στον εν λόγω τομέα- δισεκατομμύρια κορόνες εκταμιεύονται κατά παράβαση των κανόνων ή, ενδεχομένως, ακόμα και με κυριολεκτικά δόλιο τρόπο;
<P>
Στις συστάσεις του, το Ελεγκτικό Συνέδριο επικεντρώνεται στη βελτίωση των μέσων ελέγχου και στην απλοποίηση των κανόνων, και αυτό είναι θετικό. Το ερώτημα που τίθεται, ωστόσο, είναι εάν αυτή η σπατάλη ευρείας κλίμακας μπορεί πράγματι να μειωθεί απλά μέσω παρακολούθησης και απλοποίησης των κανόνων ή εάν αυτό με το οποίο βρισκόμαστε αντιμέτωποι αφορά θεμελιώδεις διαρθρωτικές ελλείψεις. " Ομάδα μας πιστεύει στην αλληλεγγύη. Τασσόμαστε υπέρ της ανακατανομής των χρημάτων από τις πλέον εύπορες προς τις πλέον φτωχές περιφέρειες και χώρες, τόσο εντός όσο και εκτός ΕΕ, αλλά εάν διαβάσετε την έκθεση, θα διαπιστώσετε ότι το ερώτημα είναι εάν η ΕΕ έχει βρει τον κατάλληλο τρόπο για να το πράξει. Είναι αποτελεσματικός τρόπος η πραγματοποίηση των πληρωμών έκαστης χώρας σε ένα σύστημα που χορηγεί ύστερα επιδοτήσεις στις πλέον απομακρυσμένες περιοχές των επιμέρους χωρών, λαμβανομένου υπόψη του γεγονότος ότι οι επιδοτήσεις αυτές καταβάλλονται από τις πλουσιότερες χώρες; Όλοι γνωρίζουν ότι όσο μακρύτερος είναι ένας αγωγός, τόσο μεγαλύτερος είναι ο κίνδυνος απώλειας σε κάποιο σημείο της διαδρομής. Κατά συνέπεια, χρειαζόμαστε τη διεξαγωγή μίας ουσιαστικής συζήτησης επί του όλου ζητήματος των ταμειακών ροών στην ΕΕ.
<SPEAKER ID="016" NAME="Marta Andreasen" LANGUAGE="EN">
Κύριε Πρόεδρε, λυπούμαι που θα διαφωνήσω, αλλά ως έμπειρη λογίστρια, δεν συμμερίζομαι την αισιοδοξία των συναδέλφων μου ως προς τη γνωμοδότηση των ελεγκτών.
<P>
" ετήσια έκθεση του Ελεγκτικού Συνεδρίου σχετικά με τους λογαριασμούς του έτους 2008 δεν καταδεικνύει σημαντική βελτίωση. Δέκα χρόνια μετά την παραίτηση της Επιτροπής Santer, και πολλές υποσχέσεις περί μεταρρύθμισης, οι πόροι της ΕΕ εξακολουθούν να βρίσκονται εκτός ελέγχου. Οι ελεγκτές δηλώνουν ότι οι λογαριασμοί είναι ακριβοδίκαιοι, αλλά δεν δηλώνουν ότι είναι αληθείς, και είναι πράγματι δύσκολο να πει κανείς ότι είναι αληθείς εφόσον διατυπώνονται, εν συνεχεία, ανησυχίες αναφορικά με την ποιότητα των δημοσιονομικών πληροφοριών.
<P>
" έκθεση αποκαλύπτει ότι, δέκα χρόνια μετά την έναρξη της διοικητικής μεταρρύθμισης, η Ευρωπαϊκή Επιτροπή δεν χρησιμοποιεί ένα ολοκληρωμένο λογιστικό σύστημα και ότι υπάρχουν Διευθύνσεις που εισάγουν στα τοπικά τους συστήματα πράξεις, ορισμένες από τα οποίες δεν έχουν εγκριθεί καν από τον αρχιλογιστή της Ευρωπαϊκής Επιτροπής. Επιπλέον, σχετικά με τη νομιμότητα και την κανονικότητα των δαπανών της ΕΕ, οι ελεγκτές εκκαθάρισαν μόνο το 9% των δαπανών για το έτος 2008, ήτοι ένα ποσοστό που είναι παρεμφερές με τα ποσοστά του παρελθόντος. Διατυπώνουν αρνητική γνώμη επί του 43% του προϋπολογισμού, συγκεκριμένα επί του τμήματος που σχετίζεται με το Ταμείο Συνοχής, την έρευνα, την ενέργεια και τις μεταφορές, την εξωτερική βοήθεια, την ανάπτυξη και τη διεύρυνση. Για το υπόλοιπο 48%, διατυπώνουν γνώμη χωρίς επιφύλαξη.
<P>
Μια τέτοια έκθεση θα απαιτούσε την παραίτηση της επιτροπής ελεγκτών οιασδήποτε εταιρείας και τη συνακόλουθη εκκαθάρισή της, αλλά εδώ δεν ανησυχεί κανείς. Οι ελεγκτές εντόπισαν ακόμα και ένα ποσό ύψους 1,5 δισεκατομμυρίου ευρώ το οποίο, όπως ακριβώς είπαν οι ίδιοι, δεν θα έπρεπε να είχε καταβληθεί.
<P>
Το πρώτο επιχείρημα που θα ακούσετε είναι ότι οι ελεγκτές δεν δηλώνουν ότι πρόκειται για απάτη, αλλά απλώς για σφάλματα. Θα πουν ότι η απάτη προϋποθέτει εγκληματική πρόθεση, και πρέπει να την αποδείξουμε, και, εν συνεχεία, πρέπει να καλέσουμε την αστυνομία.
<P>
Το δεύτερο επιχείρημα που θα ακούσετε είναι ότι οι κανόνες είναι υπερβολικά περίπλοκοι. Επί χρόνια το λένε αυτό, αλλά οι κανόνες δεν έχουν αλλάξει· επομένως, μήπως πρέπει να κατηγορήσουμε την Ευρωπαϊκή Επιτροπή επειδή διατηρεί περίπλοκους κανόνες που ενθαρρύνουν τα σφάλματα;
<P>
Το τρίτο επιχείρημα είναι ότι πρέπει να κατηγορήσουμε τα κράτη μέλη για τα σφάλματα. Λοιπόν, οι Συνθήκες ορίζουν σαφώς ότι η Ευρωπαϊκή Εκτροπή είναι υπεύθυνη για τη διαχείριση των πόρων της Ευρωπαϊκής Ένωσης, και, στην πραγματικότητα, είναι το μοναδικό θεσμικό όργανο που έχει την αρμοδιότητα να διακόπτει τις πληρωμές όταν δεν λαμβάνει επαρκή αποδεικτικά στοιχεία ότι οι πόροι δαπανώνται κατά τον δέοντα τρόπο.
<P>
Είναι γεγονός ότι τα εν λόγω σφάλματα σημαίνουν ότι έχει γίνει κατάχρηση των χρημάτων των φορολογουμένων. Εντούτοις, για να είμαστε ειλικρινείς, κανείς δεν ενδιαφέρεται για αυτό. Πρόκειται απλούστατα για χρήματα φορολογουμένων. Πρόκειται απλώς για τα χρήματα των ανθρώπων που πασχίζουν επί του παρόντος να πληρώσουν τα ενυπόθηκα δάνειά τους και να παράσχουν εκπαίδευση στα παιδιά τους. Αλλά δεν είναι μόνο αυτό. Στις πληρωμές των 116 δισεκατομμυρίων ευρώ για το 2008 που ελέχθησαν από το Ελεγκτικό Συνέδριο προστέθηκαν άλλα 40 δισεκατομμύρια ευρώ που αντλήθηκαν από τα ταμεία της Ευρωπαϊκής Ένωσης. Τριάντα πέντε τοις εκατό του προϋπολογισμού κρύβεται πλέον σε έναν λογαριασμό ισολογισμού υπό τον τίτλο "Προχρηματοδοτήσεις", για τον οποίο οι ελεγκτές δεν δύνανται να ενημερώσουν τους ευρωπαίους φορολογούμενους εάν έχει δαπανηθεί κατά τον δέοντα τρόπο.
<P>
Οι εν λόγω πρόσθετες προπληρωμές έχουν καταβληθεί ακριβώς στους τομείς όπου το Ελεγκτικό Συνέδριο έχει εντοπίσει τον μεγαλύτερο αριθμό σφαλμάτων. Για πόσο ακόμα χρονικό διάστημα θα συνεχίσει το παρόν Κοινοβούλιο να επιτρέπει την κατάχρηση των χρημάτων των φορολογουμένων;
<SPEAKER ID="017" NAME="Daniël van der Stoep" AFFILIATION="NI">
(NL) Κύριε Πρόεδρε, θα ήθελα να ευχαριστήσω εξ ονόματος του ολλανδικού Κόμματος της Ελευθερίας τον Πρόεδρο του Ελεγκτικού Συνεδρίου για την ετήσια έκθεση του θεσμικού οργάνου για το 2008.
<P>
Εξάλλου, χάρη στην εν λόγω έκθεση λάβαμε γνώση ότι περίπου 11% του Ταμείου Συνοχής για το 2008 ουδόλως έπρεπε να έχει δαπανηθεί. Το ποσοστό αυτό αντιστοιχεί σε 4 δισεκατομμύρια ευρώ τα οποία συγκαλύφθηκαν κακήν κακώς. Το Συμβούλιο, η Επιτροπή, καθώς και -με μερικές εξαιρέσεις- το παρόν Κοινοβούλιο προσπαθούν να αποσιωπούν το συγκεκριμένο θέμα. Το κόμμα μου θεωρεί αυτήν τη στάση ποταπή.
<P>
Θα ήθελα να ακούσω τι προτίθεται να κάνει σχετικά η Επιτροπή. Με ποιον τρόπο θα διασφαλίσει την επιστροφή αυτών των 4 δισεκατομμυρίων ευρώ; Για παράδειγμα, είναι διατεθειμένη να ζητήσει από τις χώρες που δεν θα έπρεπε να είχαν δαπανήσει ποτέ αυτά τα χρήματα να τα επιστρέψουν; Εάν όχι, για ποιον λόγο;
<P>
Θα ήθελα επίσης να ακούσω από το Ευρωπαϊκό Ελεγκτικό Συνέδριο εάν, για λόγους διαφάνειας των δαπανών της Επιτροπής, το Συνέδριο εξετάζει και όλες τις δηλώσεις που εκδίδονται από τα μέλη της Ευρωπαϊκής Επιτροπής. Εάν ναι, θα μπορούσε το Συνέδριο να διαβιβάσει τις εν λόγω δηλώσεις στο Κοινοβούλιο, και εάν όχι, για ποιον λόγο; Θα επιθυμούσα να ακούσω την απάντηση του Ελεγκτικού Συνεδρίου επί του ερωτήματος αυτού.
<SPEAKER ID="018" NAME="Jan Olbrycht" AFFILIATION="PPE">
(PL) Κύριε Πρόεδρε, η συζήτηση επί της ψήφου έγκρισης γίνεται κάθε χρόνο πιο ενδιαφέρουσα, δεδομένου ότι οι βουλευτές του Κοινοβουλίου υπεισέρχονται ακόμα περισσότερο στις λεπτομέρειες. Στην παρούσα συζήτηση είναι σημαντικό, πρώτον, να εξακριβωθούν τα γεγονότα, δεύτερον, να εξηγηθούν τα αίτια αυτών των γεγονότων και, τρίτον, να συναχθούν συμπεράσματα.
<P>
Όσον αφορά τα γεγονότα, ιδιαίτερο ενδιαφέρον παρουσιάζει για εμάς, ως βουλευτές του Κοινοβουλίου, να παρατηρήσουμε τις μεθόδους που χρησιμοποιεί το Ελεγκτικό Συνέδριο. Εντούτοις, ακόμα μεγαλύτερο ενδιαφέρον παρουσιάζει το γεγονός ότι, στην ενότητα των αποτελεσμάτων, η Ευρωπαϊκή Επιτροπή δεν συμφωνεί με τη διάγνωση του Ελεγκτικού Συνεδρίου. Κατά τη διάρκεια της συζήτησης, θα θέλαμε να αποσαφηνιστούν οι διαφορές απόψεων μεταξύ της Επιτροπής και του Ελεγκτικού Συνεδρίου. Δεύτερον, είναι πολύ σημαντικό να διακριβωθεί εάν έχουμε να κάνουμε με σφάλματα, εάν έχουμε να κάνουμε με παρατυπίες ή εάν έχουμε να κάνουμε με ποινικά αδικήματα. Βάζοντάς τα όλα στο ίδιο τσουβάλι, θολώνει η εικόνα και προκαλείται σύγχυση στη συζήτηση σχετικά με το εάν χρειάζεται να διορθώσουμε τα σφάλματα ή να καλέσουμε την αστυνομία.
<P>
Όσο για την εξήγηση των αιτιών, θα ήθελα να επιστήσω την προσοχή όλων στο γεγονός ότι το ανά χείρας έγγραφο καταδεικνύει ότι βρισκόμαστε αντιμέτωποι με πολύ σοβαρές ατασθαλίες στο σύστημα σύναψης των δημόσιων συμβάσεων. Σε σχέση με αυτό, το πρόβλημα δεν έγκειται μόνο στο ζήτημα των χρηματοοικονομικών κινήσεων, αλλά επίσης στη διευκρίνιση και την απλοποίηση των θεμάτων σχετικά με τις δημόσιες συμβάσεις.
<P>
Το τελευταίο ζήτημα αφορά τα συμπεράσματα. Ενδέχεται να υπάρχουν διαφορετικά είδη συμπερασμάτων. Πρώτον, συμπεράσματα σχετικά με τις μεθόδους ελέγχου, συμπεράσματα σχετικά με τις ευθύνες, αλλά επίσης συμπεράσματα σχετικά με τη μελλοντική πολιτική. Αυτά είναι τα πλέον εύκολα συμπεράσματα. Είναι πολύ εύκολο να συναχθεί το συμπέρασμα ότι, εφόσον τα χρήματα δαπανώνται με εσφαλμένο τρόπο και εξακολουθούμε να έχουμε αμφιβολίες στον εν λόγω τομέα, τότε το καλύτερο που έχουμε να κάνουμε είναι να μειώσουμε τις δαπάνες στον συγκεκριμένο τομέα πολιτικής. Θα πρέπει να είμαστε εξαιρετικά επιφυλακτικοί σε ό,τι αφορά τέτοια συμπεράσματα, διότι άλλο είναι η χρηματοοικονομική παρακολούθηση, άλλο η παρακολούθηση της αποτελεσματικότητας μίας πολιτικής και άλλο η λήψη απόφασης επί των μελλοντικών κατευθύνσεων της δραστηριότητας της ΕΕ.
<SPEAKER ID="019" NAME="Inés Ayala Sender" AFFILIATION="S&amp;D">
(ES) Κύριε Πρόεδρε, καταρχάς θα ήθελα να ευχαριστήσω ιδιαιτέρως τον κ. da Silva Caldeira για την παρουσίαση της παρούσας έκθεσης του Ελεγκτικού Συνεδρίου, η οποία εξελίχθηκε από ευκαιρία δημιουργίας σκανδάλου και εκκλήσεις για "ευρωφοβία" σε πραγματικά εποικοδομητική άσκηση, με ξεκάθαρα μηνύματα δραστηριοποίησης όσον αφορά την ικανότητα βελτίωσης των ευρωπαϊκών θεσμικών οργάνων, αλλά και των κρατών μελών, προτείνοντας τα απαιτούμενα μέσα για την επίτευξη αυτών των βελτιώσεων.
<P>
Όλα αυτά συνέβησαν χωρίς να μειωθεί στο ελάχιστο η αυξανόμενη αυστηρότητα και ο επαγγελματισμός του Ελεγκτικού Συνεδρίου, το οποίο ήταν, επιπλέον, το πρώτο θεσμικό όργανο που εφάρμοσε στους κόλπους του όλες τις αρχές που ανέφερε ο κ. da Silva Caldeira. Επειδή τυγχάνει να είμαι μέλος της Επιτροπής Ελέγχου του Προϋπολογισμού σε μία κρίσιμη χρονική στιγμή, σας ευχαριστώ για τις αλλαγές που έχετε επιφέρει, διότι θα διευκολύνουν σημαντικά το έργο μας.
<P>
Φυσικά, θα ήθελα να ευχαριστήσω επίσης τον κ. Kallas, επειδή άκουσε με σύνεση τις απαιτήσεις του Ευρωπαϊκού Κοινοβουλίου οι οποίες διατυπώθηκαν στο πλαίσιο της Επιτροπής Ελέγχου του Προϋπολογισμού, κάτι που δεν ήταν ευχερές έργο. Το σύστημα ελέγχου διαχείρισης σημειώνει πρόοδο, και ευελπιστούμε ασφαλώς να επεκταθεί και να ενισχυθεί.
<P>
Συμφωνώ με τη σχετικά πρόσφατη δήλωση ότι έχει επιτευχθεί η καλύτερη μέχρι στιγμής δήλωση αξιοπιστίας, αλλά, μολονότι αυτό αποτελεί επιτυχή εξέλιξη για τα τρία παρόντα θεσμικά όργανα, ήτοι το Ελεγκτικό Συνέδριο, την Επιτροπή και το Κοινοβούλιο, απομένει ακόμα μεγάλος όγκος έργου που πρέπει να επιτελεστεί.
<P>
Για παράδειγμα, συνεχίζουμε να ανησυχούμε για τις πρόδηλες αντιφάσεις στην εν λόγω έκθεση, μεταξύ του Ελεγκτικού Συνεδρίου και της Επιτροπής, στον σημαντικό τομέα της δημοσιονομικής στήριξης και της προσαρμογής στα εθνικά προγράμματα μεταρρύθμισης.
<P>
Εξίσου ανησυχητικός είναι φέτος και ο έλεγχος του τρίτου πυλώνα των Ευρωπαϊκών Ταμείων Ανάπτυξης, της από κοινού διαχείρισης με οργανισμούς. Οι συνάδελφοί μου από τα "νωμένα Έθνη, την Αφρικανική Ένωση και από άλλους οργανισμούς έχουν ήδη συζητήσει το εν λόγω ζήτημα. Αντιστοιχεί σε ποσοστό μεταξύ 6% και 7% των ΕΤΑ και, ασφαλώς, πρέπει να χρησιμοποιηθούν ή να ανευρεθούν αποδοτικοί τύποι ώστε να τερματιστεί αυτή η ανεπίτρεπτη έλλειψη διαφάνειας.
<P>
Όσον αφορά τη στελέχωση του προσωπικού, για ακόμα μία φορά, ο κύκλος εργασιών είναι πολύ υψηλός και υπάρχει υπερβολικά μεγάλος αριθμός εκτάκτων υπαλλήλων, πράγμα που σημαίνει ότι χάνεται η έννοια της συνέχειας, η οποία είναι πολύ ουσιώδης για τον συγκεκριμένο τύπο προγράμματος. Υπάρχει επίσης πλημμελής συστηματοποίηση των ελέγχων που προέρχονται από τις αντιπροσωπείες. Πέραν τούτου, όπως επισημαίνει το Ελεγκτικό Συνέδριο, εντοπίζονται σημαντικά σφάλματα και υψηλή συχνότητα εμφάνισης μη προσδιορίσιμων ποσοτικώς σφαλμάτων, τα οποία είναι σκόπιμο να βελτιωθούν.
<P>
Εντούτοις, μας ενθαρρύνει η τακτική που ξεκίνησαν να εφαρμόζουν από κοινού η Επιτροπή και το Ελεγκτικό Συνέδριο, με στόχο να καταλήξουν στον προσδιορισμό ενός ανεκτού περιθωρίου σφάλματος, κάτι που θεωρούμε ότι αποτελεί τον ορθό τρόπο δράσης.
<SPEAKER ID="020" NAME="Jorgo Chatzimarkakis" AFFILIATION="ALDE">
(DE) Κύριε Πρόεδρε, κύριε Kallas, κύριε Caldeira, διαπιστώνω τόσο θετικά όσο και αρνητικά στοιχεία στην παρουσίαση της ετήσιας έκθεσης του Ελεγκτικού Συνεδρίου επί του προϋπολογισμού της ΕΕ. Καταρχάς, θα ήθελα να ευχαριστήσω το Ελεγκτικό Συνέδριο για αυτήν τη σαφέστερη, πιο ευανάγνωστη και πιο πολιτική έκθεση, την οποία μπορούμε να κατανοήσουμε ευκολότερα.
<P>
Οι θετικοί τομείς περιλαμβάνουν τη διαχείριση του προϋπολογισμού συνολικά. Σε αντίθεση με τα προηγούμενα έτη, αυτό το στοιχείο παρουσιάζει βελτίωση. Απορρέει δε, κατά μείζονα λόγο, από την καλύτερη διαχείριση των πόρων στον τομέα της γεωργίας και των φυσικών πόρων, ο οποίος αποτελούσε και τον μεγαλύτερο πονοκέφαλό μας κατά τα τελευταία έτη.
<P>
Είναι η πρώτη φορά, κύριε Caldeira, που δεν διατυπώνετε αρνητική γνώμη στην έκθεσή σας, και τούτο συνιστά ευχάριστη είδηση. " έκθεση επισημαίνει το γεγονός ότι όποτε η ΕΕ ελέγχει και διαχειρίζεται η ίδια τους πόρους της, υπάρχει ορθή δημοσιονομική διαχείριση. Το κατά πόσον είναι αποτελεσματική είναι άλλο ζήτημα. Από αυτήν την άποψη, θα ήθελα να συγχαρώ θερμά τον κ. Kallas. Χάρη σε εσάς και κατά την περίοδο της δικής σας θητείας έλαβε χώρα αυτή η εμφανής βελτίωση. Συγχαρητήρια!
<P>
Ωστόσο, εναπόκειται πλέον στα κράτη μέλη ειδικότερα να προβούν στη βελτίωση των συστημάτων ελέγχου τους. Εάν εξακολουθεί να υπάρχει λόγος επικρίσεων της δημοσιονομικής διαχείρισης στην ΕΕ, αυτό δεν αφορά τη διαχείριση σε κοινοτικό επίπεδο -όπως έχουμε διαπιστώσει- αλλά σε επίπεδο κρατών μελών. Εκεί έγκειται το πρόβλημα. Ο μείζων προβληματικός τομέας είναι, για παράδειγμα, η πολιτική συνοχής, η οποία εφαρμόζεται από τα κράτη μέλη και απορροφά περί το ένα τρίτο των πόρων. Εσείς λέτε ότι το 11% είναι παράτυπο και ο μη εγγεγραμμένος βουλευτής είπε ότι ο αριθμός αυτός ανέρχεται σε 4 δισεκατομμύρια ευρώ. Ο αριθμός αυτός δεν είναι σωστός. Πρόκειται για περισσότερα από 2,5 δισεκατομμύρια ευρώ, τα οποία δηλώσατε συγκεκριμένα ότι αποτελούν χρήματα φορολογουμένων που δεν θα έπρεπε να είχαν δαπανηθεί. Αυτό πρέπει να το καταστήσουμε απολύτως σαφές και πρέπει να θεσπίσουμε διαφανείς ελέγχους.
<P>
Μολαταύτα, το αποτέλεσμα είναι ότι η Ευρωπαϊκή Επιτροπή οφείλει να συνεχίσει να ασκεί πιέσεις στα κράτη μέλη, και εμείς θα σας στηρίξουμε στον τομέα αυτόν, κύριε Kallas. Πρέπει να εφαρμόσουμε μία πολιτική κατονομασίας και μομφής. Πρέπει να διατυπώσουμε δημοσίως μομφή όσον αφορά τα σπάταλα κράτη μέλη, τα οποία συνεχίζουν να υπάρχουν, και να περιγράψουμε με σαφήνεια την κατάσταση.
<P>
Συνολικά, καταλήγετε στο συμπέρασμα ότι οι κανονισμοί πρέπει να απλοποιηθούν. Θα θέλαμε να σας στηρίξουμε στην επίτευξη αυτού του στόχου και θα θέλαμε να προσθέσουμε ακόμα ένα αίτημα. Πρέπει να επικεντρωθεί ιδιαιτέρως η προσοχή όχι μόνο στην κανονικότητα, αλλά και στην αποτελεσματικότητα, προκειμένου να διασφαλιστεί ότι τα χρήματα των φορολογουμένων δαπανώνται με ορθό τρόπο.
<SPEAKER ID="021" NAME="Reinhard Bütikofer" AFFILIATION="Verts/ALE">
(DE) Κύριε Πρόεδρε, κυρίες και κύριοι, θα ήθελα να αναφερθώ στο κεφάλαιο 7 της έκθεσης του Ελεγκτικού Συνεδρίου, το οποίο αφορά την έρευνα, την ενέργεια και τις μεταφορές.
<P>
Καταρχάς, θα ήθελα να εκφράσω τη βαθιά ευγνωμοσύνη μου στο Ελεγκτικό Συνέδριο για το εμπεριστατωμένο έργο του. Εντούτοις, στο εν λόγω κεφάλαιο καθίσταται σαφές ότι το Ελεγκτικό Συνέδριο δεν είναι σε θέση να δώσει υψηλή βαθμολογία στον συγκεκριμένο τομέα στο πλαίσιο της ετήσιας έκθεσής του. Πρόκειται για έναν τομέα στον οποίο οι δαπάνες ανέρχονται σε περισσότερα από 9 δισεκατομμύρια ευρώ. Σύμφωνα με την αξιολόγηση του Ελεγκτικού Συνεδρίου, το ποσοστό σφάλματος κυμαίνεται μεταξύ 2% και 5%. Άλλως ειπείν, βάσει του υπολογισμού αυτού, έχουν δαπανηθεί με εσφαλμένο τρόπο από 180 έως 450 δισεκατομμύρια ευρώ. Το συμπέρασμα του Ελεγκτικού Συνεδρίου είναι ότι τούτο θεωρείται ως "μερικώς αποτελεσματικό" και, προσωπικά, στην καλύτερη περίπτωση, το αξιολογώ, κατά την έννοια της σχολικής βαθμολογίας, με "Γ". Κατά την άποψή μου, είναι παράξενο που η Επιτροπή δεν κρίνει απαραίτητη τη δική της γνωμοδότηση επί αυτού του θέματος. Κατ' εμέ, η σιωπή της Επιτροπής φαίνεται να είναι εξαιρετικά εύγλωττη.
<P>
Στη σύστασή του, το Ελεγκτικό Συνέδριο αναφέρει ότι η Επιτροπή θα πρέπει να συνεχίσει τις εργασίες της ως προς την απλοποίηση των δημοσιονομικών κανονισμών. Συμφωνώ. " αρμόδια επιτροπή διεξήγαγε συζητήσεις στο ίδιο πλαίσιο. Δεν συμφωνώ, ωστόσο, με το γεγονός ότι, κατά τη γνωμοδότησή της επί της σύστασης του Ελεγκτικού Συνεδρίου, η Επιτροπή αντιστρέφει αυτήν τη σύσταση. Το Ελεγκτικό Συνέδριο δηλώνει ότι ο στόχος της απλοποίησης των κανονισμών πρέπει να συνδυάζεται με τον στόχο ενός συστήματος ελέγχου που να παρουσιάζει βέλτιστη σχέση κόστους/αποτελεσματικότητας και να είναι επαρκές ώστε να παρέχει διασφάλιση σχετικά με την ορθή δαπάνη των χρημάτων. Αντιθέτως, η Επιτροπή δηλώνει ότι επιθυμεί ένα σύστημα ελέγχου που να παρουσιάζει βέλτιστη σχέση κόστους/αποτελεσματικότητας και προτείνει τη θέσπιση ενός ανεκτού κινδύνου σφάλματος, ο οποίος πρέπει να λαμβάνεται υπόψη εξαρχής. Αυτός δεν είναι εύλογος τρόπος διαχείρισης των χρημάτων των φορολογουμένων. " Επιτροπή θα πρέπει να ξανασκεφτεί τις δηλώσεις της και το Κοινοβούλιο θα πρέπει να στηρίξει το Ελεγκτικό Συνέδριο στις καθοριστικές δραστηριότητές του.
<SPEAKER ID="022" NAME="Kay Swinburne" AFFILIATION="ECR">
(EN) Κύριε Πρόεδρε, εκφράζω την ικανοποίησή μου για την έκθεση του Ελεγκτικού Συνεδρίου και επικροτώ την κατάρτιση, για πρώτη φορά, ευνοϊκών λογαριασμών χωρίς αρνητική γνώμη για την ΕΕ, ιδίως μετά από τόσο πολλά έτη σύγκρουσης με αυτήν τη σημαντική διαδικασία και αποστολή που θα είχε εξωθήσει οιαδήποτε εταιρεία ιδιωτικού δικαίου σε παραβίαση πολλαπλών οδηγιών της ΕΕ.
<P>
Εντούτοις, θα ήθελα να εστιάσω στον τομέα που παρουσιάζει σταθερά αισθητή αδυναμία, ήτοι στον τομέα των διαρθρωτικών ταμείων και του Ταμείου Συνοχής. Ενώ η Επιτροπή μπορεί να θεωρεί επίτευγμα το γεγονός ότι μόνο 11% του μεγαλύτερου τμήματος του προϋπολογισμού -των δαπανών συνοχής- περιείχε σφάλματα, προσωπικά θεωρώ σκανδαλώδες το γεγονός ότι διακριβώθηκε πως σχεδόν 5 δισεκατομμύρια ευρώ από έναν προϋπολογισμό ύψους 46 δισεκατομμυρίων ευρώ ουδόλως έπρεπε να είχαν εκταμιευθεί, όπως αναφέρει το Ελεγκτικό Συνέδριο.
<P>
Οφείλω να δηλώσω ότι η περιφέρεια της Ουαλίας, από όπου προέρχομαι, η οποία λαμβάνει ήδη πόρους από αυτό το μεγάλο χρηματικό ποσό των 46 δισεκατομμυρίων ευρώ στο πλαίσιο των διαρθρωτικών ταμείων, θα μπορούσε κάλλιστα να έχει δαπανήσει τα εν λόγω πρόσθετα 5 δισεκατομμύρια ευρώ και να έχει δικαιολογήσει τη δαπάνη αυτή. " Ουαλία δεν υποχρεώθηκε να επιστρέψει πόρους λόγω σπατάλης, παρά το γεγονός ότι το "νωμένο Βασίλειο συνολικά δεν λαμβάνει "πιστοποιητικό καλής υγείας".
<P>
Τα σφάλματα φαίνεται να εντοπίζονται στο επίπεδο των εκτελεστικών οργάνων, και, ως εκ τούτου, ζητώ από το Ευρωπαϊκό Κοινοβούλιο και από την Επιτροπή να απευθύνουν έκκληση στα κράτη μέλη να διενεργήσουν ενδελεχή έλεγχο για τους πόρους που έλαβαν. Στην Ουαλία, η κυβέρνηση της ουαλικής συνέλευσης διαχειρίζεται, μέσω διαφόρων οργάνων, τους πόρους από τα διαρθρωτικά ταμεία και από το Ταμείο Συνοχής και, επομένως, η διενέργεια επίσημου ελέγχου δεν θα ήταν ιδιαίτερα επαχθής.
<P>
Ωστόσο, επί του παρόντος, έργα τα οποία χρηματοδοτήθηκαν από την ΕΕ προ επταετίας περίπου μόλις τώρα υποβάλλονται σε δημοσιονομικό έλεγχο από το Ελεγκτικό Συνέδριο. Διατηρώ αμφιβολίες ως προς τον σκοπό που εξυπηρετεί αυτό. Χρειαζόμαστε μία ετήσια ταυτόχρονη έγκριση, η οποία να μπορεί να εντοπίζει σφάλματα και να διασφαλίζει τη συμμόρφωση προς τα πλέον υψηλά πρότυπα.
<P>
Όταν διακυβεύονται τα χρήματα των φορολογουμένων, όπως συμβαίνει σε ολόκληρη την ΕΕ στην περίπτωση του περιφερειακού προϋπολογισμού, τα πρότυπα λογοδοσίας δεν μπορεί να είναι ποτέ υπερβολικά υψηλά.
<SPEAKER ID="023" NAME="Cornelis de Jong" AFFILIATION="GUE/NGL">
(NL) Θα ήθελα να κάνω μερικά σχόλια σχετικά με τις δαπάνες της Ευρωπαϊκής Επιτροπής στο πλαίσιο των εξωτερικών σχέσεων. Σύμφωνα με το Ελεγκτικό Συνέδριο, στον εν λόγω τομέα διαπράχθηκαν περισσότερα σφάλματα κατά το έτος 2008 από ό,τι κατά το έτος 2007· και τα σφάλματα αυτά εντοπίστηκαν σε όλους τους τομείς της εξωτερικής πολιτικής.
<P>
Θεωρώ σκανδαλώδες το γεγονός ότι παρουσιάζονται πολλά σφάλματα στις συμβάσεις δημοσίων έργων. " Επιτροπή εξακολουθεί να παρακολουθεί εκ του σύνεγγυς τις διαδικασίες δημοσίων συμβάσεων στα κράτη μέλη, και δέχομαι συναφώς τακτικές εκκλήσεις για βοήθεια από τους εκπροσώπους μας σε δήμους και επαρχίες αναφορικά με σύνθετες και αδιαφανείς διαδικασίες.
<P>
Ο φόβος μήπως η Επιτροπή διαπιστώσει ότι τα πράγματα συντελούνται με εσφαλμένο τρόπο είναι πολύ μεγάλος. Αλλά ποια είναι η Επιτροπή που θα παρακολουθεί τις τοπικές αρχές μας εάν η ίδια υποπίπτει διαρκώς σε σφάλματα στο πλαίσιο της σύναψης συμβάσεων για τα δικά της έργα; Ποια είναι η άποψη του Επιτρόπου επί αυτού το θέματος;
<P>
" Επιτροπή αρέσκεται να αυτοπαρουσιάζεται ως ο 28ος δωρητής. Διερωτώμαι κατά πόσο αυτό είναι αποτελεσματικό, και θεωρώ λυπηρό το γεγονός, αυτό καθεαυτό, ότι η κατά τα άλλα πολύ καλή έκθεση του Ελεγκτικού Συνεδρίου δεν περιλαμβάνει λεπτομερείς πληροφορίες σχετικά με την αποτελεσματικότητα, και ότι το εν λόγω ζήτημα εγείρεται απλώς περιστασιακά σε ξεχωριστές εκθέσεις. Θα ήταν δυνατόν να συμπεριλαμβάνονται μελλοντικά πληροφοριακά στοιχεία σχετικά με την αποτελεσματικότητα της πολιτικής;
<P>
Για να παραθέσω ένα παράδειγμα, διαβάζω στην έκθεση ότι, στην περίπτωση της δημοσιονομικής στήριξης, διαπιστώνονται πλημμελείς έλεγχοι ως προς το κατά πόσον πληρούνται οι όροι πληρωμών. Με άλλα λόγια, η Επιτροπή παρέδιδε στις χώρες ένα σάκο με χρήματα χωρίς να εφαρμόζει επαρκείς ελέγχους. Τι είδους όρους επιβάλλει, ωστόσο, η Επιτροπή στην πραγματικότητα; Επίσης, κατά πόσον εκτιμά ότι η δημοσιονομική στήριξη συνδράμει πραγματικά στην ανάπτυξη των χωρών; Όντως, δεν εντοπίζω καμία σχετική αναφορά στην έκθεση, ούτε και μπορεί να υπάρχει, δεδομένης της προσέγγισης που ακολουθείται.
<P>
Γενικότερα, διαβάζοντας πόσο απερίσκεπτα σπαταλά η Επιτροπή τους πόρους που της διατίθενται, αναρωτιέμαι πραγματικά εάν θα ήταν προτιμότερο να εμπιστευθούμε τη διαχείριση των αναπτυξιακών δαπανών στα ίδια τα κράτη μέλη. Είναι προφανές ότι η Επιτροπή έχει λάβει ελάχιστα υπόψη τις συστάσεις του Ελεγκτικού Συνεδρίου, και, ως εκ τούτου, θα ήθελα να ρωτήσω τον Πρόεδρο του Συνεδρίου εάν δεν είναι αποθαρρυντικό να διαπιστώνεται κάθε χρόνο ότι η Επιτροπή αδυνατεί, εν προκειμένω, να βάλει τάξη στα εσωτερικά της ζητήματα.
<SPEAKER ID="024" NAME="Bastiaan Belder" AFFILIATION="EFD">
(NL) Αναφορικά με το οικονομικό έτος 2008, το Ευρωπαϊκό Ελεγκτικό Συνέδριο εντόπισε πολλά σφάλματα σχετικά με τα διαρθρωτικά ταμεία, την περιφερειακή ανάπτυξη και το ερευνητικό πρόγραμμα. Τούτο οφείλεται στον μεγάλο αριθμό και τον περίπλοκο χαρακτήρα των κανόνων που διέπουν τις χορηγήσεις.
<P>
Το Ευρωπαϊκό Ελεγκτικό Συνέδριο ορθώς υπογραμμίζει τη σημασία της απλοποίησης των κανόνων. Τον Οκτώβριο, οι αρχές τεσσάρων κρατών μελών υπέβαλαν στον Πρόεδρο της Ευρωπαϊκής Επιτροπής γνωμοδότηση σχετικά με την μείωση των πιέσεων από τους κανόνες της ΕΕ. Συνέστησαν τη συγκρότηση μίας εξωτερικής, ανεξάρτητης επιτροπής για τη μείωση των πιέσεων που ασκούν οι κανόνες αυτοί σε κοινοτικό επίπεδο. Πρόκειται για ένα βήμα προς τη σωστή κατεύθυνση στο πλαίσιο της στρατηγικής για τη βελτίωση της νομοθεσίας. Ποια είναι η θέση της Ευρωπαϊκής Επιτροπής επί του θέματος αυτού;
<P>
Μολαταύτα, η προσπάθεια για τη βελτίωση της δημοσιονομικής διαχείρισης δεν πρέπει να περιοριστεί στην απλοποίηση των κανόνων. Απαιτείται επίσης ενισχυμένη εποπτεία και έλεγχος. " Ευρωπαϊκή Επιτροπή και τα κράτη μέλη οφείλουν να εκπονήσουν σχέδιο δράσης προς τον σκοπό αυτόν. Συνεπώς, σημείο εκκίνησης μπορούν να αποτελέσουν οι εθνικές δηλώσεις διαχείρισης, οι οποίες πρέπει να οδηγήσουν, συνακολούθως, σε θετική δήλωση αξιοπιστίας εκ μέρους της Ευρώπης. Θεωρεί το Ευρωπαϊκό Ελεγκτικό Συνέδριο ένα τέτοιο σχέδιο δράσης χρήσιμο μέσο για τη βελτίωση της δημοσιονομικής διαχείρισης; Κατά την άποψή μου, ένα τέτοιο σχέδιο δράσης θα μπορούσε να συνδράμει ούτως ώστε να αποκτήσει η δημοσιονομική διαχείριση την πολιτική προτεραιότητα που τόσο πολύ χρειάζεται. Εξάλλου, κύριε Πρόεδρε, κυρίες και κύριοι, σκοπός είναι να διασφαλιστεί ότι οι δαπάνες της ΕΕ καταλήγουν στην κατάλληλη θέση την κατάλληλη στιγμή.
<SPEAKER ID="025" NAME="Philip Claeys" AFFILIATION="NI">
(NL) " τελευταία ετήσια έκθεση του Ευρωπαϊκού Ελεγκτικού Συνεδρίου παρέχει για ακόμα μία φορά αναλύσεις σχετικά με τον τρόπο που η Ευρωπαϊκή Ένωση διαχειρίζεται τα χρήματα των φορολογουμένων οι οποίες προκαλούν σύγχυση. Το Ελεγκτικό Συνέδριο διακρίβωσε επί τη βάσει ρεαλιστικών δειγμάτων ότι, κατά την περίοδο 2000-2006, ένα εκτιμώμενο ποσοστό της τάξης του 11% επί του συνολικού ποσού των 36,6 δισεκατομμυρίων ευρώ στο πλαίσιο του Ταμείου Συνοχής δεν θα έπρεπε να είχε εκταμιευθεί. Αυτό σημαίνει ότι διατέθηκαν με εσφαλμένο τρόπο περισσότερα από 4 δισεκατομμύρια ευρώ υπό τη μορφή χορηγήσεων.
<P>
Εξετάζοντας την κατάσταση στο Βέλγιο, και το Ελεγκτικό Συνέδριο δηλώνει ότι σπαταλήθηκε ένα μεγάλο ποσοστό από τους πόρους που διατέθηκαν στη Βαλλονία, και, συγκεκριμένα, στην επαρχία Hainaut. Αυτό το στοιχείο επιβεβαιώνει ουσιαστικά μία δήλωση ενός συναδέλφου βουλευτή ενώπιον του παρόντος Σώματος λίγους μήνες πριν από τις τελευταίες ευρωπαϊκές εκλογές, σύμφωνα με την οποία οι ευρωπαϊκές χορηγήσεις δεν είχαν αποφέρει τα επιθυμητά αποτελέσματα στη Βαλλονία, ιδίως σε σύγκριση με άλλες ευρωπαϊκές περιφέρειες, και δεν ήταν υπεύθυνη μόνο η ίδια η Βαλλονία για αυτό, αλλά και η Ευρωπαϊκή Ένωση, επειδή ενέκρινε εν τέλει τα σχετικά προγράμματα.
<P>
Επί του παρόντος, οι περισσότερες χρηματοδοτικές ροές είναι σε μεγάλο βαθμό έμμεσες, διότι διέρχονται από πολλούς ενδιάμεσους σταθμούς. " αντιμετώπιση του προβλήματος αυτού πρέπει να αποτελέσει προτεραιότητα, ενώ, ταυτόχρονα, απαιτείται, ασφαλώς, η βελτίωση των υφισταμένων μηχανισμών ελέγχου.
<SPEAKER ID="026" NAME="Jean-Pierre Audy" AFFILIATION="PPE">
(FR) Κύριε Πρόεδρε, κύριε Πρόεδρε του Ελεγκτικού Συνεδρίου, κύριε Αντιπρόεδρε της Επιτροπής, σας ευχαριστώ, κύριε Caldeira, για αυτήν την υψηλής ποιότητας έκθεση, σας ευχαριστώ, κύριε Kallas, για όλο αυτό το έργο που έχετε επιτελέσει, και σας συγχαίρω για τον νέο διορισμό σας στην Ευρωπαϊκή Επιτροπή μας. Εκφράζουμε την ικανοποίησή μας για αυτό.
<P>
Σχετικά με τους ετήσιους λογαριασμούς, όπως και πέρυσι, το Συνέδριο εξέδωσε ανεπιφύλακτη θετική δήλωση αξιοπιστίας. Θα ήθελα να συγχαρώ τον υπόλογο της Επιτροπής, κ. Taverne, και τον προκάτοχό του, Brian Gray, επαναλαμβάνοντας, παράλληλα, την αδυναμία μου να κατανοήσω την αρνητική καθαρή θέση των 47 δισεκατομμυρίων ευρώ, η οποία οφείλεται κατά κύριο λόγο στο γεγονός ότι δεν απαιτούμε τις οφειλές από ορισμένα κράτη μέλη βάσει των δεσμεύσεών τους επί των συντάξεων προσωπικού. Θα ήθελα να σας υπενθυμίσω ότι το συνολικό ποσό ανερχόταν σε 38 δισεκατομμύρια ευρώ στις 31 Δεκεμβρίου 2008, παρουσιάζοντας αύξηση 4 δισεκατομμυρίων ευρώ ετησίως.
<P>
Όσον αφορά τις υποκείμενες πράξεις, κύριε Caldeira, θα μπορούσατε, παρακαλώ, να αποσαφηνίσετε στο Κοινοβούλιο εάν το Συνέδριο εκδίδει θετική ή αρνητική δήλωση αξιοπιστίας; " γνωμοδότηση του Συνεδρίου χωρίζεται σε πέντε παραγράφους, στις οποίες καταγράφονται οι γνώμες ανά ομάδα πολιτικής, και δυσκολεύομαι να την διακρίνω από τη δήλωση αξιοπιστίας που προβλέπεται στο άρθρο 248 της Συνθήκης, το οποίο ορίζει επίσης ότι το Συνέδριο είναι δυνατόν να προβαίνει σε ειδικές εκτιμήσεις για κάθε σημαντικό τομέα της κοινοτικής δραστηριότητας.
<P>
Όσον αφορά το περιεχόμενο, οι παρατηρήσεις είναι θετικές, πλην των δαπανών συνοχής. Αναφορικά με τις τελευταίες, διαπιστώνεται υπερβολικά μεγάλος αριθμός σφαλμάτων. Θα ήθελα επίσης να σας ρωτήσω εάν θεωρείτε ότι ο αριθμός των ερευνών -για παράδειγμα, 49 για το Κοινωνικό Ταμείο, που αντιπροσωπεύει χιλιάδες πράξεις- είναι επαρκής για να διατυπώσετε τη γνώμη σας. Εντούτοις, το μείζον πρόβλημα εξακολουθεί να έγκειται στον τομέα της από κοινού διαχείρισης με τα κράτη μέλη και στο γεγονός ότι πάρα πολλά σφάλματα οφείλονται στον σύνθετο τρόπο με τον οποίο λειτουργούν τα ευρωπαϊκά μας οικονομικά.
<P>
Θα ήθελα να ολοκληρώσω με ένα σχόλιο για την από κοινού διαχείριση και την αλυσίδα ελέγχου, και να επαναλάβω την πρότασή μου για την ενεργότερη συμμετοχή των εθνικών ελεγκτικών συνεδρίων στη διαδικασία, δεδομένου ότι, σύμφωνα με την απόφαση του Συμβουλίου, δεν πρόκειται να έχουμε ποτέ εθνικές δηλώσεις από τις κυβερνήσεις. Το άρθρο 287, παράγραφος 3, της Συνθήκης της Λισαβόνας σας εκχωρεί την αρμοδιότητα να προσεγγίζετε τα εθνικά ελεγκτικά συνέδρια, κύριε Caldeira. Θα ήθελα να επαναλάβω αυτήν την πρόταση.
<SPEAKER ID="027" NAME="Jens Geier" AFFILIATION="S&amp;D">
(DE) Κύριε Πρόεδρε, κύριε Kallas, κύριε Caldeira, κυρίες και κύριοι, καταρχάς θα ήθελα να ευχαριστήσω εσάς, κύριε Caldeira, για την παρουσίασή σας και θα ήθελα να ευχαριστήσω εσάς και τα μέλη του Ελεγκτικού Συνεδρίου για την έκθεσή σας. Το Κοινοβούλιο θα διερευνήσει επισταμένως τα πληροφοριακά στοιχεία που προσκομίσατε και θα ενεργήσει συναφώς κατά τους προσεχείς μήνες. Με χαροποίησε το γεγονός ότι μειώθηκε το κατά το παρελθόν απαράδεκτο ποσοστό σφάλματος της κοινής γεωργικής πολιτικής. Ωστόσο, μετά την ανάγνωση της έκθεσης του Ελεγκτικού Συνεδρίου, μου δημιουργήθηκε η εντύπωση ότι ένα κράτος μέλος, ήτοι η Ρουμανία, ευθύνεται για την πλειονότητα των εναπομεινασών παρατυπιών. Φαίνεται ότι, μελλοντικά, πρέπει να προσδίδουμε μεγαλύτερη έμφαση στην κατάρτιση του προσωπικού και στην ορθή εφαρμογή των συστημάτων ελέγχου στα νέα κράτη μέλη, εάν είναι εφικτό, πριν από την προσχώρησή τους.
<P>
Τα ευρωπαϊκά διαρθρωτικά ταμεία, τα οποία πολλοί συνάδελφοι έχουν ήδη αναφέρει, συνιστούν ακόμα μία πηγή ανησυχίας. Είναι αλήθεια ότι ο αριθμός των παράτυπων πληρωμών έχει μειωθεί σε σύγκριση με το προηγούμενο έτος, αλλά εξακολουθούν να υπάρχουν τεράστια προβλήματα ως προς τη διασφάλιση ότι η διαχείριση της χρηματοδότησης της βοήθειας γίνεται χωρίς την εμφάνιση παρατυπιών. Θα ήθελα να δηλώσω στα ευρωσκεπτικιστικά τμήματα του παρόντος Σώματος ότι συζητούμε για το 11% των συνολικών πληρωμών και όχι για το 11% του προϋπολογισμού. Το ποσοστό αυτό αντιστοιχεί σε 2,7 δισεκατομμύρια ευρώ και όχι σε 5 δισεκατομμύρια ευρώ. Παραδέχομαι ότι το ποσό των 2,7 δισεκατομμυρίων ευρώ δεν παύει να είναι υπερβολικό, αλλά πρέπει να είμαστε ακριβείς χάριν εντιμότητας.
<P>
Οι εν λόγω παρατυπίες σχετίζονται κατά κύριο λόγο με υπέρογκες πληρωμές και με την εσφαλμένη χρήση πόρων. Για παράδειγμα, σε περίπτωση που χρησιμοποιούνται χρήματα από το Ευρωπαϊκό Κοινωνικό Ταμείο (ΕΚΤ) για την καταβολή του μισθού ενός δημόσιου λειτουργού ή σε περίπτωση που χρησιμοποιούνται χρήματα από το Ευρωπαϊκό Ταμείο Περιφερειακής Ανάπτυξης (ΕΤΠΑ) για την αγορά ενός οικοπέδου, τότε οι ενδιαφερόμενοι πολίτες προφανώς δεν έχουν επαρκή πληροφόρηση σχετικά με την ορθή χρήση της χρηματοδότησης της βοήθειας ή τα κράτη μέλη δεν έχουν τη βούληση ή την ικανότητα να διαχειριστούν σωστά τη χρηματοδότηση, ή, ενδεχομένως, όλα τα προαναφερθέντα.
<P>
Κατά την αναθεώρηση της διαδικασίας αιτήσεων, οφείλουμε να θεσπίσουμε σαφείς, διαφανείς κανόνες που θα γίνονται ευκολότερα κατανοητοί. Τα κράτη μέλη πρέπει να διασφαλίσουν την προσεκτικότερη παρακολούθηση των αιτήσεων σε εθνικό επίπεδο.
<P>
Είναι ευνόητο ότι οιαδήποτε σπατάλη ή οιεσδήποτε παρατυπίες σε σχέση με τα χρήματα των ευρωπαίων φορολογουμένων είναι απαράδεκτες. Εντούτοις, οιοσδήποτε παρατηρήσει αμερόληπτα την ΕΕ και την παρούσα έκθεση του Ευρωπαϊκού Ελεγκτικού Συνεδρίου, θα εντοπίσει ελάχιστες αξιόποινες πράξεις. Παρέχει ορισμένα σημεία εκκίνησης για το έργο μας, το οποίο συνίσταται στη βελτίωση και την ενίσχυση της αποτελεσματικότητας της Ευρώπης σε καθημερινή βάση. Σε αυτή τη βάση θα εκτελέσουμε τη διαδικασία απαλλαγής για την Ευρωπαϊκή Επιτροπή.
<SPEAKER ID="028" NAME="Gerben-Jan Gerbrandy" AFFILIATION="ALDE">
(NL) Θα ήθελα να ευχαριστήσω το Ελεγκτικό Συνέδριο για τη σαφέστατη ετήσια έκθεσή του, και θέλω να εκφράσω τις ιδιαίτερες ευχαριστίες μου στον Επίτροπο Kallas για τις προσπάθειες που έχει καταβάλει κατά τα τελευταία έτη. Κατά την άποψή μου, μπορεί να ισχυρίζεται δικαίως ότι έχει σημειωθεί σημαντική πρόοδος κατά το χρονικό αυτό διάστημα.
<P>
Θα ήθελα να επισημάνω τρεις πτυχές της παρούσας ετήσιας έκθεσης. " πρώτη είναι το γεγονός ότι τα μεγαλύτερα προβλήματα εξακολουθούν να αφορούν τα κράτη μέλη. Πολλοί από τους συναδέλφους έχουν ήδη παραθέσει το παράδειγμα της περιφερειακής πολιτικής, το οποίο υπογραμμίζω ασφαλώς και εγώ. Ως εκ τούτου, θα ήθελα να θέσω στην Επιτροπή το ακόλουθο ερώτημα σχετικά με τις εθνικές δηλώσεις που υφίστανται σε ορισμένα κράτη μέλη: θα μπορούσατε ενδεχομένως να υποβάλετε συγκεκριμένη πρόταση προκειμένου να καταστούν οι δηλώσεις αυτές υποχρεωτικές για όλα τα κράτη μέλη της Ευρωπαϊκής Ένωσης;
<P>
" δεύτερη πτυχή την οποία θέλω να επισημάνω είναι ο όγκος και η πολυπλοκότητα των ευρωπαϊκών κανόνων: άλλο ένα άλλο ζήτημα που έχουν ήδη θίξει πολλοί συνάδελφοι. Θα μπορούσαμε ενδεχομένως να ξεκινήσουμε μία ουσιαστική συζήτηση επί του τρόπου με τον οποίο επιθυμούμε να δαπανώνται οι πόροι μας και επί των κανόνων που αποτελούν τη βάση για αυτό; Κατά τη γνώμη μου, επί του παρόντος, τούτο βασίζεται πολύ περισσότερο στην καχυποψία και πολύ λιγότερο στην εμπιστοσύνη και, εν κατακλείδι, δημιουργεί απλώς περισσότερες παρατυπίες.
<P>
" τελευταία πτυχή αφορά τη γεωργία. Είναι θαυμάσιο, βεβαίως, ότι ολόκληρος ο γεωργικός τομέας έλαβε για πρώτη φορά το "πράσινο φως", αλλά δεν πρέπει να συγχαίρουμε ιδιαίτερα τον εαυτό μας για αυτό. Το μείζον πρόβλημα εντοπίζεται στην αγροτική ανάπτυξη, και ας ευχηθούμε να δούμε αξιόλογες εξελίξεις σε αυτήν ακριβώς την ομάδα πολιτικής της γεωργίας κατά τα προσεχή έτη. Επίσης, σημαντική δεν είναι μόνο η νομιμότητα, αλλά και η αποτελεσματικότητα, διότι, αναφορικά με τους γεωργικούς πόρους, η απόδοσή μας παραμένει αισθητά ανεπαρκής ως προς την επίτευξη των στόχων μας για το περιβάλλον και τη φύση.
<SPEAKER ID="029" NAME="Vicky Ford" AFFILIATION="ECR">
(EN) Κύριε Πρόεδρε, τα ευρωπαϊκά οικονομικά εμπνέουν όντως μεγάλη ανησυχία στους πολίτες της εκλογικής μου περιφέρειας και στους πολίτες στη Βρετανίας εν γένει. Το "νωμένο Βασίλειο αποτελεί, άλλωστε, τον δεύτερο σε μέγεθος χρηματοδότη του ευρωπαϊκού προϋπολογισμού, επομένως, είναι ενδεχομένως ωφέλιμο ορισμένα κράτη να έχουν υπόψη τους, κατά τη συζήτηση σχετικά με τα χρήματα αυτά, ότι ένα μεγάλο μέρος τους προέρχεται από τις τσέπες των βρετανών φορολογουμένων.
<P>
Εάν υπάρχει ένα και μοναδικό ζήτημα που αποξενώνει τους βρετανούς πολίτες από τις Βρυξέλλες, αυτό είναι η αίσθηση ότι διαχειρίζονται τα χρήματά τους ασυλλόγιστα στο πλαίσιο της ΕΕ. Το ίδιο ισχύει και για άλλες χώρες. " παρούσα συζήτηση δεν αφορά απλώς την κατάρτιση λογαριασμών, αλλά τον θεμελιώδη κλονισμό της εμπιστοσύνης μεταξύ των θεσμικών οργάνων που εκπροσωπούνται σήμερα εδώ και των ανθρώπων που αντιπροσωπεύουμε στις χώρες μας.
<P>
Οφείλουμε να λάβουμε υπόψη τη γνώμη των ελεγκτών. Ναι, είναι καλύτερη από τα προηγούμενα έτη, αλλά όπως ακριβώς ένας επιχειρηματίας σκέφτεται καλά προτού προβεί σε συναλλαγές με μία εταιρεία για την οποία έχει, εν πάση περιπτώσει, διατυπωθεί γνώμη με επιφύλαξη, έτσι και οι υπήκοοί μας θα σκεφτούν πολύ καλά τη σχέση τους με την ΕΕ εφόσον εξακολουθούν να υπάρχουν επιφυλάξεις.
<P>
Δεν μπορούμε να προφασιζόμαστε ότι οι υπαίτιοι είναι οι ελεγκτές. Οι ελεγκτές δεν δαπανούν χρήματα: χρήματα δαπανούν οι γραφειοκρατικοί μηχανισμοί και οι κυβερνήσεις, τόσο εδώ όσο και στις πατρίδες μας. Οφείλουμε να εξυγιάνουμε τις πράξεις τους.
<P>
Παρ' όλα αυτά, δεν αρκεί ούτε μία ευνοϊκή, αυτή καθεαυτή, ελεγκτική γνώμη. Από το 18ο έτος της ηλικίας μου λαμβάνω μηνιαία κατάσταση λογαριασμού από την τράπεζά μου. Οι αριθμοί επαληθεύονται. " ελεγκτική γνώμη θα ήταν σίγουρα ευνοϊκή. Εγώ γνωρίζω, όμως, ότι δεν δαπανώ πάντα με σύνεση τα χρήματά μου.
<P>
Εάν θέλουμε να αξίζουμε έστω και τον στοιχειώδη σεβασμό των φορολογουμένων στις χώρες μας, τότε, στην παρούσα απειλητική οικονομική συγκυρία, οφείλουμε να διαχειριζόμαστε τα χρήματά τους με σεβασμό. Το μήνυμά μου προς τους πολιτικούς, τόσο στις γενέτειρές μας σε ολόκληρη την Ευρώπη όσο και σε αυτή την περιττή και δαπανηρή δεύτερη αίθουσα του Στρασβούργου, είναι ότι πρέπει να σταματήσουμε να σπαταλούμε τα χρήματα των φορολογουμένων.
<SPEAKER ID="030" NAME="Hans-Peter Martin" AFFILIATION="NI">
(DE) Χρειαζόμαστε μία επανάσταση στη δημοκρατία! Κύριε Πρόεδρε, κύριε Επίτροπε, καλωσορίσατε στον νέο κόσμο της Συνθήκης της Λισαβόνας. Σας προσφέρει μια ευκαιρία. Επί 11 χρόνια, παρακολουθώ τις εκθέσεις σας στην παρούσα αίθουσα, αλλά και προγενέστερα ως δημοσιογράφος, και η ουσία είναι ότι όλες τους είναι σχεδόν πανομοιότυπες. Ωστόσο, τώρα σας παρουσιάζεται η ευκαιρία να κοιτάξετε το μέλλον. Αξιοποιήστε την επαγγελματική επάρκεια αυτού του Σώματος -δεν συγκεντρωθήκαμε κατά τύχη σήμερα εδώ, σε αυτήν την αίθουσα· διακρίνω τους κκ. Søndergaard και Chatzimarkakis, τον κ. Staes, και, από τη δική μας πτέρυγα, τον συναγωνιστή μου κ. Ehrenhauser- και αναδιαρθρώστε το έργο του Ελεγκτικού Συνεδρίου. Παρατηρήστε πώς λειτουργούν τα πράγματα αλλού, για παράδειγμα στη Γερμανία, όπου είναι δυνατή η αξιολόγηση της σχέσης κόστους/αποτελεσματικότητας και της ουσιαστικής σημασίας των δαπανών, και στην Αυστρία, και αναπτύξτε μία έννοια, ενδεχομένως στο πλαίσιο μίας έκθεσης πρωτοβουλίας από το Κοινοβούλιο, η οποία να περιγράφει τον τρόπο με τον οποίο μπορούν να πραγματοποιηθούν καλύτερα αυτά που κάνετε, προκειμένου να μπορέσετε να εκπληρώσετε πραγματικά τις υποχρεώσεις σας.
<SPEAKER ID="031" NAME="Tamás Deutsch" AFFILIATION="PPE">
(HU) Κύριε Πρόεδρε, κυρίες και κύριοι, κατά την άποψή μου, εμείς, οι βουλευτές του ΕΚ, έχουμε ηθική υποχρέωση προς έκαστο ευρωπαίο φορολογούμενο πολίτη να παρακολουθούμε με τη δέουσα προσοχή την ενδεδειγμένη, αιτιολογημένη και νόμιμη χρήση των φόρων που καταβάλλουν στην Ευρωπαϊκή Ένωση. Αυτήν την ηθική υποχρέωση έχουμε προς έκαστο ευρωπαίο φορολογούμενο πολίτη, ανεξάρτητα από την ιθαγένειά του.
<P>
Κύριοι συνάδελφοι, φρονώ ότι το Ευρωπαϊκό Ελεγκτικό Συνέδριο επιτέλεσε εμπεριστατωμένο, επαγγελματικό έργο κατά την εκπόνηση της έκθεσής του για το 2008. Θα ήθελα, συνεπώς, να ευχαριστήσω τον Πρόεδρο Caldeira και κάθε μέλος του Ελεγκτικού Συνεδρίου ξεχωριστά. Θεωρώ επίσης ότι μεταξύ του Ευρωπαϊκού Ελεγκτικού Συνεδρίου και της Επιτροπής Ελέγχου του Προϋπολογισμού του Ευρωπαϊκού Κοινοβουλίου έχει αναπτυχθεί η δέουσα τεχνική συνεργασία, δια της οποίας διασφαλίζεται ότι το Κοινοβούλιο μπορεί να εκτελεί το καθήκον παρακολούθησης που του έχει ανατεθεί με τον κατάλληλο τρόπο. Εύσημα αποδίδονται επίσης στον Επίτροπο Kallas για την αναμφίλεκτη βελτίωση που έχει σημειωθεί κατά τα τελευταία έτη στις δραστηριότητες δημοσιονομικής διαχείρισης της Ευρωπαϊκής Επιτροπής.
<P>
Ταυτοχρόνως, συμφωνώ με τους συναδέλφους οι οποίοι δήλωσαν ότι η έκθεση του Ελεγκτικού Συνεδρίου δεν περιέχει μόνο θετικά σημεία, αλλά και σαφέστατα ειδεχθή και ανησυχητικά σημεία. Τα θέματα που πρέπει οπωσδήποτε να αναφέρουμε περιλαμβάνουν το γεγονός ότι το Ελεγκτικό Συνέδριο υποχρεώθηκε να δηλώσει ότι το ποσοστό σφάλματος για τη χρήση του Ταμείου Συνοχής ανήλθε στο 11%. Κατά την άποψη μου, για να διορθώσουμε τα σφάλματα, πρέπει απαραιτήτως να διακριβώσουμε ποιος ευθύνεται για ποιες παραλείψεις, πότε και πού, ώστε να μπορέσουμε να διασφαλίσουμε τη διόρθωση αυτών των σφαλμάτων για την επόμενη φορά.
<SPEAKER ID="032" NAME="Edit Herczog" AFFILIATION="S&amp;D">
(EN) Κύριε Πρόεδρε, όταν συναντώ τους ψηφοφόρους μου, συχνά παρομοιάζω τον παρόντα οργανισμό με υπολογιστή, στον οποίο τα κράτη μέλη παρέχουν τον υλικό εξοπλισμό, η Επιτροπή παρέχει το λογισμικό πρόγραμμα, το Κοινοβούλιο αποτελεί πιθανότατα το πληκτρολόγιο όπου πραγματοποιείται η διάδραση, και, υπό αυτήν την έννοια, ο έλεγχος από το Ελεγκτικό Συνέδριο είναι αναμφίβολα ο πίνακας ελέγχου του υπολογιστή. Ποτέ δεν αγοράζουμε έναν υπολογιστή εξετάζοντας τον πίνακα ελέγχου, ωστόσο, κανένας από τους υπολογιστές μας δεν λειτουργεί για μεγάλο χρονικό διάστημα εάν δεν είναι εξοπλισμένος με τον ενδεδειγμένο πίνακα ελέγχου.
<P>
Θα ήθελα να συγχαρώ το Ελεγκτικό Συνέδριο διότι αποτελεί τον κατάλληλο πίνακα ελέγχου για τον παρόντα οργανισμό και βελτιώνει, κάθε χρόνο, το έργο του, υπενθυμίζοντάς μας όμως επίσης να βελτιωθούμε και εμείς κάνοντας "τα μαθήματά μας".
<P>
Μετά από έξι χρόνια που παρίσταμαι εδώ, έχω μάθει από τις εκθέσεις του Ελεγκτικού Συνεδρίου ότι διαπράττουμε συχνά σφάλματα και ότι θα πρέπει να προσπαθούμε να υπενθυμίζουμε στους συναδέλφους μας στις χώρες μας τι πρέπει να κάνουν. Για εμένα, όμως, το πλέον σημαντικό μήνυμα είναι ότι, όταν τεθεί σε ισχύ η Συνθήκη της Λισαβόνας, θα χρειαστεί να μειώσουμε την πολυπλοκότητα, να θέσουμε καλύτερους όρους για τις δαπάνες μας σε τοπικό επίπεδο και να χορηγούμε εγκαίρως τα χρήματα σε όσους υποβάλλουν σχετική αίτηση, είτε πρόκειται για μικρομεσαίες επιχειρήσεις είτε για ερευνητές ή γεωργούς, στις γενέτειρές μας.
<P>
Το μήνυμα που πρέπει να λάβουμε είναι ότι οφείλουμε να βελτιώσουμε τις δεξιότητές μας σε τοπικό επίπεδο. Οφείλουμε να περιορίσουμε περαιτέρω την πολυπλοκότητα σε ευρωπαϊκό επίπεδο. Οφείλουμε να επιδιώξουμε καλύτερη συνεργασία μεταξύ των ελεγκτικών συστημάτων των κρατών μελών και οφείλουμε να εργαστούμε στο μέλλον από κοινού.
<P>
Σας ευχαριστώ για αυτά τα τελευταία πέντε χρόνια συνεργασίας.
<P>
(Ο Πρόεδρος αφαιρεί τον λόγο από την ομιλήτρια)
<SPEAKER ID="033" NAME="Olle Schmidt" AFFILIATION="ALDE">
(SV) Κύριε Πρόεδρε, θα ήθελα να ευχαριστήσω το Ελεγκτικό Συνέδριο για το εξαίρετο δείγμα εργασίας του, καθώς και τον κ. Kallas - κάνετε πολύ καλά που συνεχίζετε. Είναι θετικό να ακούει κανείς τους βρετανούς βουλευτές να διατυπώνουν επικριτικά σχόλια, αλλά, από ό,τι έχω διαβάσει στις εφημερίδες, πολλοί βρετανοί πολιτικοί υπήρξαν πολύ λιγότερο από έντιμοι σε ό,τι αφορά τα χρήματά τους. Αυτό δεν σημαίνει, φυσικά, ότι δεν επιδεχόμαστε βελτίωσης, αλλά απομένει να διαπιστωθεί εάν η κατάσταση στα κράτη μέλη είναι όντως πολύ καλύτερη από ό,τι στην ΕΕ.
<P>
Στους τομείς όπου η ΕΕ έχει άμεση ευθύνη για τον προϋπολογισμό, τα σφάλματα είναι μικρά. Οι ελλείψεις αφορούν τα κράτη μέλη. 2,7 δισεκατομμύρια ευρώ είναι, ασφαλώς, πολύ μεγάλο ποσό. Είναι εξωφρενικά μεγάλο ποσό και είναι εντελώς απαράδεκτο. Αποτελεί μείζον ποσοστό του προϋπολογισμού και τα κράτη μέλη φέρουν σαφή ευθύνη εν προκειμένω. Όπως έχουν ήδη δηλώσει αρκετοί συνάδελφοι, θεωρώ ότι η Επιτροπή θα έπρεπε να διασφαλίσει ότι οι χώρες που αρνούνται να εκδώσουν τους χρηματοπιστωτικούς λογαριασμούς τους και να υποβάλουν ελεγκτική έκθεση θα το πράξουν όντως. Ως Επίτροπος ή ως Επιτροπή -δεν γνωρίζετε, ασφαλώς, ποιες ευθύνες θα έχετε στο μέλλον- θα έπρεπε να διασφαλίσετε ότι οι εν λόγω χώρες θα παρουσιάσουν όντως βελτίωση, ούτως ώστε να είναι δυνατή η συλλογή πληροφοριακών στοιχείων και η παρακολούθηση της εποπτείας. Αυτό απαιτούν οι φορολογούμενοι της Ευρώπης. Είναι επίσης απαραίτητο να καταστεί καλύτερο και αποτελεσματικότερο το σύστημα παρακολούθησης, μέσω του οποίου παρέχεται η δυνατότητα να επισημανθούν παραδείγματα ορθών πρακτικών.
<P>
Ο κ. Søndergaard πρότεινε κάτι στο τέλος της ομιλίας του, το οποίο μπορεί, εν πάση περιπτώσει, να αποτελέσει ένα βήμα προς τα εμπρός, ήτοι να θεσπίσουμε ένα εντελώς νέο δημοσιονομικό σύστημα που θα παρέχει στα κράτη μέλη καλύτερο έλεγχο των ταμειακών ροών.
<P>
(Χειροκροτήματα)
<SPEAKER ID="034" NAME="Esther de Lange" AFFILIATION="PPE">
(NL) Κύριε Πρόεδρε, θα γνωρίζετε ενδεχομένως την ταινία "μέρα της μαρμότας, με θέμα έναν άνδρα ο οποίος ξυπνά συνεχώς την ίδια ημέρα; Μολονότι βρίσκομαι στο τρίτο μόλις έτος της θητείας μου ως βουλευτού του ΕΚ, αισθάνομαι ήδη ότι είμαι η πρωταγωνίστρια αυτής της ταινίας. Κάθε χρόνο, το Ελεγκτικό Συνέδριο παρίσταται εδώ για να μας ανακοινώσει ότι δεν είναι, δυστυχώς, σε θέση να μας παράσχει δήλωση αξιοπιστίας και, κάθε χρόνο, η Ευρωπαϊκή Επιτροπή καταβάλλει κάθε δυνατή προσπάθεια για να προσδώσει έμφαση σε κάθε ακτίνα ελπίδας.
<P>
Ομολογουμένως, έχει καταγραφεί πρόοδος -για παράδειγμα, στον τομέα της γεωργίας- αλλά τα υποβόσκοντα προβλήματα παραμένουν. Θα μπορούσατε, βεβαίως, να αυξήσετε το επιτρεπόμενο ποσοστό σφάλματος, όπως προτείνει η Ευρωπαϊκή Επιτροπή, αλλά αυτό θα έδινε την εντύπωση ότι μετατοπίζετε τα δοκάρια του τέρματος. Εάν οι παίκτες αποτύχουν να σκοράρουν, ο προπονητής τους δεν πηγαίνει να μεγαλώσει το τέρμα, αλλά, αντιθέτως, μεριμνά ώστε να παίξουν καλύτερα. Κάτι τέτοιο προϋποθέτει ομαδική εργασία. Πράγματι, θετική δήλωση μπορεί να επιτευχθεί μόνο μέσω ομαδικής εργασίας -μεταξύ των ευρωπαίων και των εθνικών ελεγκτών- και μέσω εθνικών δηλώσεων διαχείρισης, όπως έχει ήδη ειπωθεί.
<P>
Δυστυχώς, είναι γεγονός ότι ορισμένες χώρες εξακολουθούν να δαπανούν πιο ελεύθερα τους ευρωπαϊκούς πόρους σε σύγκριση με τους εθνικούς τους πόρους· είναι πιο εύκολο να πάει κανείς για ψώνια με την πιστωτική κάρτα κάποιου άλλου παρά με τη δική του. Ωστόσο, δεν μπορεί κανείς να αποφύγει τον λογαριασμό, κύριε Επίτροπε. Εάν εσείς και ο διάδοχός σας δεν επιτύχετε να βελτιωθούν οι ελεγκτικές δραστηριότητες, αυτό δεν θα είναι κακό μόνο για τον δημοσιονομικό έλεγχο στην Ευρωπαϊκή Ένωση και για εσάς, την Ευρωπαϊκή Επιτροπή, αλλά επίσης για τη νομιμότητα όλων ημών και τη νομιμότητα του έργου μας.
<P>
Σας διαβεβαιώ, λοιπόν, κύριε Επίτροπε, ότι, εν προκειμένω, το Κοινοβούλιο θα παρακολουθεί εκ του σύνεγγυς τόσο εσάς όσο και τον διάδοχό σας.
<SPEAKER ID="035" NAME="Barbara Weiler" AFFILIATION="S&amp;D">
(DE) Κύριε Πρόεδρε, κύριε Επίτροπε, κύριε Caldeira, κυρίες και κύριοι, θα ήθελα να ξεκινήσω με τις ευχαριστίες μου προς τον κ. Caldeira και την ομάδα του. " έκθεσή του θα μας χρησιμεύσει ιδιαίτερα στις συσκέψεις μας οι οποίες θα οδηγήσουν στη χορήγηση απαλλαγής.
<P>
Έχω μία αίσθηση προμνησίας, διότι, στο μέτρο που μπορώ να πω, το Συμβούλιο κάνει για ακόμα μία φορά αισθητή την απουσία του, ακριβώς όπως και πέρυσι. Διατηρώ αυτήν την τόσο επικριτική στάση επειδή το Συμβούλιο, ως ένα από τα μείζονα κοινοτικά θεσμικά όργανα, δεν μπορεί και δεν πρέπει να παραμείνει εκτός της παρούσας συζήτησης.
<P>
Δικαίως προσδοκούμε από όλα τα κράτη μέλη να μεριμνούν για έλεγχο και διαφάνεια, αλλά προσδοκούμε επίσης από τα δικά μας θεσμικά όργανα και από το Συμβούλιο να αναλαμβάνουν από κοινού την ευθύνη για ό,τι συμβαίνει ή δεν συμβαίνει στα κράτη μέλη.
<P>
Φυσικά, οι παρατυπίες στους προϋπολογισμούς δεν πλήττουν τον προϋπολογισμό του Συμβουλίου τόσο σοβαρά όσο τον γεωργικό τομέα, αλλά, παρ' όλα αυτά, θα έχουμε ερωτήματα και για τις δημόσιες συμβάσεις, τις καθυστερημένες ή ληξιπρόθεσμες πληρωμές και τις συστηματικές υπερεκτιμήσεις. Αυτό θα το συζητήσουμε ούτως ή άλλως με το Συμβούλιο κατά τις προσεχείς εβδομάδες.
<P>
Είναι αλήθεια ότι τα σφάλματα δεν είναι το ίδιο με την απάτη και ότι η ανάκτηση των πληρωμών συνιστά χρήσιμο μέσο. Ένα άλλο καλό μέσο είναι η διαδικασία της κατονομασίας κα του ονειδισμού στον τομέα της γεωργικής πολιτικής που απέδειξε τη χρησιμότητά της στη Βαυαρία και την υπόλοιπη Γερμανία. Φρονώ ότι πρέπει να συνεχίσουμε να χρησιμοποιούμε αυτό το μέσο, διότι έχει καταστεί σαφές ότι τα κράτη μέλη και οι εταιρείες που εμπλέκονται ανταποκρίνονται σε αυτήν την τακτική.
<P>
Ευελπιστούμε η σουηδική Προεδρία να είναι πρόθυμη να προβεί σε συζήτηση επί του θέματος αυτού τις επόμενες ημέρες και επίσης ...
<P>
(Ο Πρόεδρος αφαιρεί τον λόγο από την ομιλήτρια)
<SPEAKER ID="036" NAME="Anneli Jäätteenmäki" AFFILIATION="ALDE">
(FI) Κύριε Πρόεδρε, κύριε Caldeira, κύριε Επίτροπε, θα ήθελα να ευχαριστήσω το Ευρωπαϊκό Ελεγκτικό Συνέδριο για το αξιοθαύμαστο έργο του προς όφελος του ευρωπαίου φορολογούμενου.
<P>
Οι λογαριασμοί της ΕΕ επιτρέπουν περιθώριο σφάλματος της τάξης του 2%. Θα έλεγα ότι, ειδικότερα, απαιτείται μεγαλύτερη ακρίβεια στους μισθούς και σε άλλες διοικητικές δαπάνες. Δεν μπορούμε να επιτρέψουμε την παραμικρή αβεβαιότητα σε ό,τι αφορά αυτά τα στοιχεία.
<P>
Υπάρχουν, εντούτοις, άλλες κατηγορίες δαπανών στις οποίες θα φαινόταν δύσκολο, ή ακόμα και αδύνατον, να επιτευχθεί περιθώριο σφάλματος 2%. Σύμφωνα με το Ελεγκτικό Συνέδριο, ένα ποσοστό της τάξης του 11% επί των συνολικών ποσών που δαπανώνται στην πολιτική συνοχής αφορά ποσά που δεν θα έπρεπε να είχαν δαπανηθεί καθόλου. Παρόμοια ήταν η κατάσταση και κατά τα δύο προηγούμενα έτη.
<P>
Δεδομένου ότι η παρούσα κατάσταση είναι τέτοια που δεν είναι δυνατόν να επιτευχθεί το όριο του 2%, θα ήθελα να ρωτήσω εάν η Επιτροπή ή το Ελεγκτικό Συνέδριο έχει εξετάσει το ενδεχόμενο της αναθεώρησης του αριθμού 2%, ώστε να μην αναγκαζόμαστε να δηλώνουμε, κάθε χρόνο, ότι δεν υπάρχει περίπτωση να επιτύχουμε το όριο φέτος, αλλά ούτε και το επόμενο έτος. Στο μέλλον, πρέπει να είμαστε περισσότερο προσεκτικοί και να λειτουργούμε κατά οικονομικά αποδοτικότερο τρόπο από ό,τι επί του παρόντος, ενώ πρέπει να απλοποιηθεί και η διαδικασία αιτήσεων.
<SPEAKER ID="037" NAME="Czesław Adam Siekierski" AFFILIATION="PPE">
(PL) Κύριε Πρόεδρε, μία ανάλυση της ετήσιας έκθεσης του Ελεγκτικού Συνεδρίου σχετικά με την εκτέλεση του προϋπολογισμού για το έτος 2008 οδηγεί στο συμπέρασμα ότι η κατάσταση είναι καλύτερη από τα προηγούμενα έτη. Ιδιαίτερα ευχάριστο είναι το γεγονός ότι κατέστη δυνατό να επεκταθεί σημαντικά η ορθή διαχείριση του προϋπολογισμού. Παρατηρήσαμε εξαιρετικά σαφή βελτίωση στην περίπτωση των δαπανών για τη γεωργία και την αγροτική ανάπτυξη, οι οποίες αντιστοιχούν σε ποσοστό μεγαλύτερο του 40% του προϋπολογισμού της ΕΕ. Πρόκειται για καίρια αλλαγή έναντι προγενέστερων εκθέσεων. Είναι το αποτέλεσμα της μεταρρύθμισης και της απλοποίησης της ΚΓΠ. Καταβάλλουμε πλέον τους πόρους μας επί τη βάσει απλών τεχνικών απαιτήσεων.
<P>
Από την άλλη πλευρά, οι ελεγκτές αναδεικνύουν ορισμένους αμφισβητούμενους τομείς, διότι διαπίστωσαν ότι το 11% των αιτήσεων που υπέβαλαν τα κράτη μέλη για τη χορήγηση πόρων στον τομέα της πολιτικής της συνοχής παρουσίαζε σφάλματα. Τονίζω ότι αναφέρομαι στις αιτήσεις. Πολλοί ενδέχεται να θεωρήσουν ότι αυτά τα δυσμενή δεδομένα είναι αποτέλεσμα αδιαφορίας εκ μέρους της Επιτροπής ή των κρατών μελών. Οπωσδήποτε υπάρχει μία δόση αληθείας σε αυτό, αλλά φρονώ ότι το πρόβλημα βρίσκεται αλλού. " κύρια αιτία αυτού του υψηλού αριθμού δημοσιονομικών ελλείψεων στον τομέα της πολιτικής συνοχής και της περιφερειακής ανάπτυξης έγκειται στην ύπαρξη ενός υπερβολικά πολύπλοκου και σύνθετου νομικού ρυθμιστικού πλαισίου, πράγμα το οποίο αναγνωρίζουν, άλλωστε, οι ελεγκτές στην έκθεσή τους.
<P>
Προτρέπω το Ελεγκτικό Συνέδριο να εντείνει περαιτέρω τη συνεργασία με τους ομολόγους του στα κράτη μέλη. Τέλος, θα ήθελα να δηλώσω ότι οφείλουμε να εστιάσουμε περισσότερο την προσοχή μας στο πρόβλημα της εκπαίδευσης και στην παροχή καλύτερης πληροφόρησης προς τους δικαιούχους των ευρωπαϊκών και θεσμικών πολιτικών που εκτελούν και διαχειρίζονται συγκεκριμένα προγράμματα.
<P>
Εν κατακλείδι, η Επιτροπή θα πρέπει, κατά την άποψή μου, να καταβάλει κάθε δυνατή προσπάθεια προκειμένου να απλοποιηθούν, πάνω από όλα, οι δημοσιονομικοί κανονισμοί, διατηρώντας, ταυτόχρονα, βασικά μέσα παρακολούθησης για την αποτροπή των υπεξαιρέσεων. Εντούτοις, οι δικαιούχοι ειδικών ευρωπαϊκών πόρων αγωνίζονται πολύ συχνά έναντι μίας σωρείας κανονισμών οι οποίοι δεν είναι απολύτως σαφείς και οι οποίοι καθιστούν, στην πράξη, αδύνατη την κατάρτιση λογαριασμών που να ανταποκρίνονται πλήρως στις απαιτήσεις των ελεγκτών. Αυτή η κατάσταση πρέπει να αλλάξει, και τονίζω: απλοποίηση και πληροφόρηση, αλλά επίσης παρακολούθηση.
<SPEAKER ID="038" NAME="Γεώργιος Σταυρακάκης" AFFILIATION="S&amp;D">
Κύριε Πρόεδρε, θα ήθελα να συγχαρώ και εγώ το Ελεγκτικό Συνέδριο για την εξαιρετική δουλειά του, καθώς και την Ευρωπαϊκή Επιτροπή, και να εκφράσω την ικανοποίησή μου διότι διαπιστώνω τη βελτίωση της συνολικής κατάστασης. Θέλω να υπογραμμίσω ιδιαίτερα ότι για πρώτη φορά οι αγροτικές δαπάνες δεν είναι πλέον στο "κόκκινο". Τα πράγματα πηγαίνουν καλύτερα συνολικά, αλλά οι δαπάνες της πολιτικής συνοχής παρουσιάζουν αρκετά προβλήματα στα οποία έχουν ήδη αναφερθεί αρκετοί συνάδελφοί μου. Είμαι όμως αρκετά αισιόδοξος για το μέλλον.
<P>
Πρέπει επίσης να δούμε και τις καλές ειδήσεις. Το σύστημα για την ανάκτηση κεφαλαίων της Ευρωπαϊκής Ένωσης λειτουργεί: το 2008, 1,6 δισεκατομμύρια ευρώ ανακτήθηκαν και περισσότερα είναι εν εξελίξει, απόδειξη ότι το σύστημα λειτουργεί κανονικά. Το ποσοστό της διαπιστωμένης απάτης είναι εξαιρετικά χαμηλό και έχει ανιχνευτεί μόνο σε μερικές μεμονωμένες περιπτώσεις. Τα προβλήματα διαπιστώνονται μόνο σε μερικά κράτη μέλη, αποδεικνύοντας ότι το σύστημα στο σύνολό του λειτουργεί καλά και ότι επιτυγχάνονται οι στόχοι της πολιτικής συνοχής.
<P>
Στο μακροπρόθεσμο μέλλον το σύστημα της κοινής διαχείρισης πρέπει να επανεξεταστεί και ένα μεγαλύτερο μερίδιο της τελικής ευθύνης να μεταφερθεί στα κράτη μέλη βοηθώντας έτσι την απλοποίηση των κανόνων. " Συνθήκη της Λισαβόνας το προβλέπει αυτό στο άρθρο 310 βάσει του οποίου επιτρέπεται συνεργασία στην εκτέλεση του προϋπολογισμού μεταξύ της Ευρωπαϊκής Ένωσης και των κρατών μελών σε αντιδιαστολή με την αποκλειστική ευθύνη της Επιτροπής μέχρι τώρα.
<P>
Τέλος, θα ήθελα σημειώσω ιδιαίτερα ότι το μήνυμα του Ελεγκτικού Συνεδρίου για την αναγκαιότητα της απλοποίησης των κανόνων έχει φτάσει στο Συμβούλιο και στην Επιτροπή και, ειλικρινά, ελπίζω ότι οι αλλαγές ...
<P>
(Ο Πρόεδρος αφαιρεί τον λόγο από τον ομιλητή)
<SPEAKER ID="039" NAME="Lambert van Nistelrooij" AFFILIATION="PPE">
(NL) " έκθεση για το 2008 αποτελεί για ακόμα μία φορά το έναυσμα για ενδελεχή ανάλυση και δράση εκ μέρους, μεταξύ άλλων, του Ευρωπαϊκού Κοινοβουλίου. Σας ευχαριστώ για την παρούσα έκθεση. Αυτή η προσέγγιση -αυτή η συνεργασία- οδήγησε σε αποδείξιμες βελτιώσεις κατά τα τελευταία έτη.
<P>
Μολαταύτα, ως συντονιστής της Ομάδας του Ευρωπαϊκού Λαϊκού Κόμματος (Χριστιανοδημοκράτες), θα ήθελα να διατυπώσω μερικά σχόλια σχετικά με την περιφερειακή πολιτική ειδικότερα. Αληθεύει ότι το ποσοστό σφάλματος της τάξης του 11% στην περιφερειακή πολιτική βασίζεται στα συγκεκριμένα τρία κράτη μέλη, και με ποιον τρόπο σχετίζεται με τις εκτιμήσεις σας; Αληθεύει ότι οι περισσότερες ελλείψεις διαπιστώθηκαν στις διαδικασίες σύναψης δημοσίων συμβάσεων; Αληθεύει ότι η έκθεση συντάχθηκε πολύ νωρίς ώστε να αποτυπώνει τις βελτιώσεις που καταγράφηκαν στις δαπάνες δυνάμει του νέου, ισχύοντος κανονισμού 2007-2013; Όπως γνωρίζετε, πολλές βελτιώσεις έχουν πραγματοποιηθεί στον τομέα αυτόν κατά το τελευταίο έτος. Εάν ισχύει κάτι τέτοιο, και ενόψει των εν λόγω αλλαγών -αυτών των βελτιώσεων στην κείμενη νομοθεσία- μπορούμε να συνεχίσουμε να εργαζόμαστε με το ίδιο πνεύμα αυτής της ανοδικής τάσης των βελτιώσεων για την περίοδο έως το 2013.
<P>
Είναι εξίσου σημαντικό να εφαρμοστούν πολύ πιο επιτατικά οι εν λόγω βελτιώσεις της μεταφοράς της ευρωπαϊκής νομοθεσίας στους κανόνες σύναψης συμβάσεων, να βελτιωθούν οι δυνατότητες υπέρβασης των εμποδίων, καθώς και οι δυνατότητες εφαρμογής, ιδίως στα κράτη μέλη. Υφίστανται, εξάλλου, έντονες έριδες εδώ όσον αφορά τη σχέση μεταξύ ευρωπαϊκού και εθνικών επιπέδων. Ως εκ τούτου, έχουμε πράγματι υποχρέωση να κατονομάσουμε τις εμπλεκόμενες χώρες.
<P>
Κατά τον τρόπο αυτόν, το εν λόγω 11% θα μπορέσει να αλλάξει χρωματισμό και από κόκκινο, που είναι ανεπίτρεπτο, να γίνει κίτρινο και τελικά πράσινο. Αυτός είναι ο λόγος για τον οποίο μας έχουν εκλέξει οι πολίτες, για να επιτύχουμε περισσότερα αποτελέσματα και μεγαλύτερη σαφήνεια στο συγκεκριμένο πεδίο. Με χαρά επίσης αποδέχομαι τις προτάσεις περί απλοποίησης που περιέχονται στην έκθεσή σας.
<SPEAKER ID="040" NAME="Christel Schaldemose" AFFILIATION="S&amp;D">
(DA) Κύριε Πρόεδρε, απευθύνω τις εγκάρδιες ευχαριστίες μου προς το Ελεγκτικό Συνέδριο για την παρούσα άρτια και λίαν χρηστική έκθεση. Ακούγοντας τη σημερινή συζήτηση σε αυτήν την αίθουσα, ανακαλώ στη μνήμη μου ένα δανικό ρητό, το οποίο αφορά το ερώτημα εάν το ποτήρι μας είναι μισοάδειο ή μισογεμάτο. Με άλλα λόγια, πρόκειται για το ερώτημα εάν είμαστε αισιόδοξοι ή απαισιόδοξοι. Μου φαίνεται ότι υπάρχει σήμερα εδώ μάλλον υπερβολικά μεγάλος αριθμός ανθρώπων που επέδειξαν υπέρμετρη αισιοδοξία. Και ο Επίτροπος υπήρξε πολύ αισιόδοξος. Απλούστατα, δεν θεωρώ ότι αυτό αρκεί. Εάν ήταν υπεύθυνος δανός υπουργός για τον παρόντα προϋπολογισμό, στον οποίο ποσοστό μικρότερο του 50% μπορεί να θεωρηθεί απαλλαγμένο από σφάλματα και στον οποίο ποσοστό μικρότερο του 50% -για την ακρίβεια 47%- επισημαίνεται με πράσινο χρώμα, ο εν λόγω υπουργός θα έχανε, στην πραγματικότητα, τη θέση του.
<P>
Θεωρώ άκρως λυπηρό το γεγονός ότι εξακολουθούν να υπάρχουν ακόμα πάρα πολλά πράγματα που πρέπει να γίνουν και θεωρώ άκρως λυπηρό το γεγονός ότι τα πράγματα εξελίσσονται με τόσο αργό ρυθμό. Κατανοώ ότι είναι δύσκολο και κατανοώ ότι οι κανόνες μπορεί να είναι εξαιρετικά πολύπλοκοι. Κατανοώ επίσης ότι έχει επιτευχθεί πρόοδος, αλλά δεν είναι αρκετή. Εξετάζοντας την ταχύτητα με την οποία έχουμε βελτιώσει το πράσινο τμήμα του προϋπολογισμού, θα διαπιστώσετε ότι τα πράγματα εξελίσσονται με πολύ αργό ρυθμό. Ζητώ από την Επιτροπή να αναλάβει το μερίδιο ευθύνης που της αναλογεί. Έχετε τα μέσα. Πρέπει να ανταποκριθείτε με μεγαλύτερη ταχύτητα.
<SPEAKER ID="041" NAME="Monika Hohlmeier" AFFILIATION="PPE">
(DE) Κύριε Πρόεδρε, κυρίες και κύριοι, το επίκεντρο της προσοχής υπήρξε μέχρι στιγμής το Ταμείο Συνοχής και τούτο είναι αναμφισβήτητα δικαιολογημένο λόγω του μεγέθους του προϋπολογισμού. Ωστόσο, θα ήθελα τώρα να επιστήσω την προσοχή σε έναν τομέα στον οποίο δαπανήθηκαν πέρυσι μόνο 2,7 δισεκατομμύρια ευρώ, αλλά αποτελεί πηγή σημαντικών προβλημάτων.
<P>
Το Ευρωπαϊκό Ελεγκτικό Συνέδριο, το οποίο θα ήθελα να ευχαριστήσω θερμά σε αυτό το σημείο, παρουσίασε μία έκθεση που αποτελεί σχεδόν αριστοτέχνημα, διότι κατόρθωσε να επιφέρει διαφάνεια στην κατακερματισμένη διαχείριση στον τομέα της αναπτυξιακής βοήθειας και να προσδιορίσει με σαφήνεια τα προβλήματα που εξακολουθούν να ανακύπτουν. Δεν θα ήθελα να φτάσω σε σημείο να πω ότι ο εν λόγω τομέας δεν διαθέτει καμία καθολική αρχή ούτε διαφανείς δομές, δεν παύει, όμως, να παρουσιάζει σημαντικά προβλήματα.
<P>
Σημειώθηκαν βελτιώσεις, όπως, για παράδειγμα, στις πληρωμές για τα προγράμματα, παρ' όλα αυτά όμως εξακολουθεί να αποτελεί έναν τομέα στον οποίο δεν μπορούν να διεξαχθούν έλεγχοι επί ορισμένων προγραμμάτων διότι λείπουν εισπράξεις, για να μην αναφέρουμε το γεγονός ότι ορισμένες εισπράξεις δεν καταγράφονται καν ή ότι δεν παρέχεται καμία δυνατότητα για ελέγχους παρακολούθησης. Το θέμα της δημοσιονομικής βοήθειας αφορά ακόμα μία φορά ειδικά προβλήματα, διότι δεν είναι δυνατή παρακολούθηση ή η ανίχνευση της πορείας των χρημάτων και του σκοπού της χρήσης τους. Κατά την άποψή μου, είναι σκόπιμο να εξετάσουμε επισταμένως το ενδεχόμενο να ενσωματωθεί τελικά το Ευρωπαϊκό Ταμείο Ανάπτυξης (ΕΤΑ) στον γενικό προϋπολογισμό, για λόγους διαφάνειας, ιχνηλασιμότητας και διαχειρισιμότητας. Τούτο θα μας επέτρεπε να συνδυάσουμε και να συντονίσουμε το ΕΤΑ με άλλα πεδία δράσης, όπως η αναπτυξιακή βοήθεια, η εξωτερική πολιτική, η πολιτική γειτονίας και άλλες πολιτικές του ιδίου τομέα, προκειμένου να αποκτήσουμε ολοκληρωμένη και διαφανή συνολική εικόνα. Αυτή είναι η πρότασή μου.
<SPEAKER ID="042" NAME="Andrea Cozzolino" AFFILIATION="S&amp;D">
(IT) Κύριε Πρόεδρε, κυρίες και κύριοι, όπως έχει ήδη αναφερθεί, η έκθεση του Ευρωπαϊκού Ελεγκτικού Συνεδρίου για το 2008 μας διαβιβάζει, πρωτίστως και κατ' εξοχήν, ορισμένες ευχάριστες ειδήσεις: το ποσοστό των δαπανών της ΕΕ, στο οποίο αποδίδονται υψηλά επίπεδα παρατυπιών, παρουσίασε πτώση από 60% το 2005 σε 31% το 2008. Πρόκειται για αξιοσημείωτο αποτέλεσμα· σηματοδοτεί μία θετική προσέγγιση, την οποία πρέπει να συνεχίσουμε να ακολουθούμε.
<P>
Όσον αφορά τα διαρθρωτικά ταμεία, και, ειδικότερα, τις πολιτικές συνοχής, εξακολουθούν να υπάρχουν προβλήματα και δυσκολίες. Εκτιμώ ότι θα πρέπει να εστιάσουμε την προσοχή μας στους τομείς αυτούς κατά τους προσεχείς μήνες και κατά τα επόμενα έτη.
<P>
Αναφορικά με τα διαρθρωτικά ταμεία, συγκριτικά με την ανάλυση του Συνεδρίου για την περίοδο 2000-2006, τα συστήματα διαχείρισης και παρακολούθησης για την περίοδο 2007-2013 αποτελούν το έναυσμα για αυστηρότερους κανονισμούς και μεγαλύτερη αξιοπιστία και διαφάνεια στο πλαίσιο των δαπανών, καθώς και για υψηλότερο ποσοστό λογοδοσίας εκ μέρους των κρατών μελών.
<P>
Το Ελεγκτικό Συνέδριο δίνει μεγάλη έμφαση στην ανάγκη περαιτέρω απλοποίησης. Κατά συνέπεια, απαιτείται μεγάλος όγκος εργασιών προκειμένου να απλοποιηθούν περαιτέρω οι κανόνες.
<P>
" ποιότητα της οικονομικής ανάπτυξης και η διαφάνεια στη χρήση των πόρων της Κοινότητας αποτελούν δύο στόχους της ίδιας μάχης που καλούμαστε να δώσουμε. Φρονώ ότι πρέπει να επιτύχουμε αυτούς τους στόχους ενισχύοντας επίσης τον δημόσιο χαρακτήρα των συζητήσεων που διεξάγουμε με θέμα εμάς τους ίδιους και, κυρίως, τους πολίτες.
<P>
Οι πολιτικές συνοχής, τα διαρθρωτικά ταμεία και οι περιφερειακές πολιτικές αποτελούν, και θα συνεχίσουν να αποτελούν, καίριο στοιχείο του ευρωπαϊκού εγχειρήματος. Έχουν προσδώσει ουσία στις θεμελιώδεις αξίες της Ευρωπαϊκής Ένωσης. Οφείλουμε να εργαστούμε από κοινού ώστε να διασφαλίσουμε αποτελεσματικότητα και διαφάνεια κατά τα επόμενα έτη.
<SPEAKER ID="043" NAME="Mairead McGuinness" AFFILIATION="PPE">
(EN) Κύριε Πρόεδρε, ευχαριστώ το Ελεγκτικό Συνέδριο ιδίως για την παρουσίαση, σήμερα το πρωί, με σαφή τρόπο, του περιεχομένου μιας ογκώδους έκθεσης, η οποία μας περιγράφει τις θετικές και τις αρνητικές πτυχές - και, ευτυχώς, όχι τις άσχημες, διότι, έως κάποιον βαθμό, έχουμε εξαλείψει τις χειρότερες πτυχές των λογιστικών πρακτικών μας.
<P>
Θέλω να επικεντρωθώ ειδικότερα στη γεωργία, την οποία απαξιώσαμε της προσοχής μας στην παρούσα συζήτηση, διότι έλαβε "πιστοποιητικό σχετικά καλής υγείας". Ο λόγος που το κάνω αυτό είναι επειδή θέλω να σας προειδοποιήσω ότι ενδέχεται να επιστρέφουμε στο μέλλον.
<P>
Αξίζει να θυμηθούμε αυτό το πρωινό ότι η γεωργία παρουσίασε βελτίωση επειδή αποσυνδέσαμε, σε μεγάλο βαθμό, τις πληρωμές από την παραγωγή. Καταβάλλουμε τις πληρωμές απευθείας σε ενεργούς γεωργούς, σε ενεργούς παραγωγούς, και, ως εκ τούτου, έχει μειωθεί αισθητά το ενδεχόμενο σφαλμάτων.
<P>
Εντούτοις, μέσω της διαφοροποίησης, παίρνουμε πλέον αυτά τα χρήματα και τα χρησιμοποιούμε στον τομέα της αγροτικής ανάπτυξης, σχετικά με την οποία έχουν διατυπωθεί σοβαρές ανησυχίες, εξ ου και το σχόλιό μου περί ενδεχόμενης επιστροφής στο μέλλον.
<P>
Ανησυχώ επίσης σχετικά με τον τρόπο με τον οποίο μπορούμε να λογοδοτήσουμε για θέματα όπως η διαχείριση των υδάτων, η κλιματική αλλαγή και η βιοποικιλότητα. Αναλογιστείτε την πολυπλοκότητα των κανόνων που θα πλαισιώνουν όλα αυτά τα ζητήματα -και δικαίως- εάν το δημόσιο χρήμα δαπανάται προς αυτήν την κατεύθυνση, καθώς και τις δυσκολίες και το κόστος συμμόρφωσης προς αυτούς τους ειδικούς κανόνες.
<P>
Εξετάζουμε το ενδεχόμενο αναθεώρησης του προϋπολογισμού της ΕΕ χάρη στον πρώην βρετανό πρωθυπουργό, Tony Blair, η κυβέρνηση του οποίου δεν διαθέτει "λευκό ποινικό μητρώο" όσον αφορά την κατάρτιση των οικείων λογαριασμών της.
<P>
Πλην όμως, βάσει της εν λόγω αναθεώρησης, θα εξετάζουμε τη δαπάνη χρημάτων σε τομείς για τους οποίους το Ελεγκτικό Συνέδριο έχει εκφράσει σαφώς ανησυχίες, ιδίως στο πεδίο της έρευνας και της καινοτομίας. Ας προσέξουμε, λοιπόν, ιδιαιτέρως, ώστε το θετικό έργο που έχουμε επιτελέσει να μην ακυρωθεί από τη δράση που πρόκειται να αναλάβουμε.
<SPEAKER ID="044" NAME="Peter Jahr" AFFILIATION="PPE">
(DE) Κύριε Πρόεδρε, κυρίες και κύριοι, όταν ήμουν μαθητής, οι δάσκαλοι έλεγαν συχνά: "" εμπιστοσύνη είναι καλή, αλλά ο έλεγχος είναι καλύτερος".
<P>
(Ο ομιλητής συμφωνεί να απαντήσει στην ερώτηση άλλου βουλευτή, σύμφωνα με το άρθρο 148, παράγραφος 8, του Κανονισμού)
<SPEAKER ID="045" NAME="Ingeborg Gräßle" AFFILIATION="PPE">
(DE) Κύριε Πρόεδρε, ήθελα να σας ρωτήσω εάν παρατηρήσατε ότι, κατά τη διάρκεια αυτής της σημαντικής συζήτησης, ο κ. Martin, ο οποίος έδωσε σε όλους εμάς άφθονες συμβουλές, εισήλθε στην αίθουσα στις 10.00, μίλησε στις 10.09 και αποχώρησε από την αίθουσα στις 10.12;
<SPEAKER ID="046" NAME="Peter Jahr" AFFILIATION="PPE">
(DE) Θυμήθηκα δύο βασικούς κανόνες από την παιδική μου ηλικία. Κάποτε μου είπαν: "Όταν σου μιλά κάποιος, να του επιτρέπεις να ολοκληρώσει. Εάν θέσεις ερώτηση, περίμενε τουλάχιστον να ακούσεις την απάντηση". Βάσει αυτής της αρχής, θα ήταν ευγενικό εκ μέρους του εάν είχε παραμείνει στην αίθουσα, ώστε να παρακολουθήσει τη συζήτηση στο Κοινοβούλιο. Αυτή είναι η άποψή μου.
<P>
Οι έλεγχοι και οι βελτιώσεις που πρότεινε το Ελεγκτικό Συνέδριο συμβάλλουν σημαντικά στην αποτελεσματικότερη και οικονομικότερη χρήση των πόρων της ΕΕ. Ως βουλευτή με ενδιαφέρον για τη γεωργία, με χαροποιεί ιδιαιτέρως το γεγονός ότι η χρήση των πόρων στον γεωργικό τομέα έλαβε θετική αξιολόγηση και ότι, κατά μέσο όρο, δεν διαπιστώθηκαν σημαντικές παρατυπίες. Ωστόσο, αυτό ισχύει για τον μέσο όρο και εκεί ακριβώς έγκειται το πρόβλημα. Υπάρχει μία γεωργική ρήση, σύμφωνα με την οποία, το βάθος της λίμνης ήταν, κατά μέσο όρο, ένα μέτρο, αλλά η αγελάδα πνίγηκε. Άλλως ειπείν, όταν όλα είναι, κατά μέσο όρο, σωστά και όταν οι χώρες είναι, στη συντριπτική τους πλειοψηφία, σε θέση να εφαρμόσουν δεόντως τους διοικητικούς κανονισμούς, τότε ακριβώς πρέπει να αντιμετωπίσουμε τις χώρες που δεν πειθαρχούν στους κανόνες, ήτοι τα "κακά παιδιά". Είναι σημαντικό να τα κατονομάσουμε εν προκειμένω. Κύριε Πρόεδρε, σας παρακαλώ να μην υποχωρήσετε. Μπορείτε να είστε πιο συγκεκριμένος στα λεγόμενά σας και το Κοινοβούλιο θα σας στηρίξει.
<P>
" κατάσταση σχετικά με το ποσοστό σφάλματος στην αγροτική ανάπτυξη είναι μάλλον διαφορετική. Μολονότι το ποσοστό σφάλματος είναι χαμηλότερο από πέρυσι, εξακολουθεί να είναι αισθητά υψηλότερο από το αντίστοιχο ποσοστό για τις γεωργικές δαπάνες. Εντούτοις, οφείλω να επισημάνω επί του σημείου αυτού ότι η πλειονότητα των προβλημάτων που έχουν διαπιστωθεί οφείλεται στην εσφαλμένη εφαρμογή και στην πλημμελή κατανόηση των σύνθετων κανονισμών της ΕΕ. Αυτό δεν σημαίνει απαραιτήτως ότι σπαταλούνται χρήματα. Πρέπει να συνεργαστούμε όλοι για τη βελτίωση των κανονισμών της ΕΕ, ώστε να μπορέσουν τα κράτη μέλη να τους εφαρμόζουν ευχερέστερα.
<SPEAKER ID="048" NAME="Sophie Briard Auconie" AFFILIATION="PPE">
(FR) Κυρία Πρόεδρε, κυρίες και κύριοι, η έκθεση του Ελεγκτικού Συνεδρίου για το 2008 συνάγει το συμπέρασμα ότι έχει καταγραφεί συνολική βελτίωση όσον αφορά τη νομιμότητα και την κανονικότητα των δημοσιονομικών πράξεων της Ευρωπαϊκής Ένωσης. Εντούτοις, επισημαίνει ότι οι δαπάνες που συνδέονται με την πολιτική συνοχής παραμένουν προβληματικές, δεδομένου ότι περιέχουν τα περισσότερα σφάλματα.
<P>
Οι πόροι που διατίθενται για την πολιτική συνοχής αντιστοιχούν σχεδόν στο ένα τρίτο του ευρωπαϊκού προϋπολογισμού. Πρόκειται για μία από τις πλέον θεμελιώδεις, αλλά και συμβολικές πολιτικές της ευρωπαϊκής ολοκλήρωσης και της αρχής της αλληλεγγύης, η οποία αποτελεί τον πυρήνα της.
<P>
Ακριβώς για αυτόν τον λόγο χρειάζεται να απαιτήσουμε και να διασφαλίσουμε την εφαρμογή των διαδικασιών κατά τον δέοντα τρόπο. Οφείλουμε, ωστόσο, να λάβουμε υπόψη τα ειδικά χαρακτηριστικά της πολιτικής συνοχής, η οποία είναι ευρέως αποκεντρωμένη και, ως εκ τούτου, υπόκειται στη διαχείριση των περιφερειακών αρχών στα κράτη μέλη. Τα σφάλματα που διαπίστωσε το Ελεγκτικό Συνέδριο δεν είναι αποτέλεσμα προσπαθειών υπεξαίρεσης εκ μέρους των φορέων προώθησης των έργων, αλλά συνέπεια της πολυπλοκότητας των όρων επιλεξιμότητας.
<P>
Επομένως, η λύση δεν συνίσταται, κατά την άποψή μου, στο να καταστήσουμε τις διαδικασίες περισσότερο βραδυκίνητες, αλλά στο να τις απλοποιήσουμε, τόσο σε κοινοτικό επίπεδο όσο και σε επίπεδο κρατών μελών. Σε κοινοτικό επίπεδο, τα μέτρα απλοποίησης βρίσκονται στο στάδιο των διαβουλεύσεων στο Συμβούλιο και στο Κοινοβούλιο. Σε εθνικό επίπεδο, εγώ προσωπικά εργάζομαι προς την κατεύθυνση της απλοποίησης των γαλλικών διαδικασιών, σε στενή συνεργασία με τους εκλεγμένους αντιπροσώπους και τους εθνικούς και τοπικούς φορείς λήψης αποφάσεων.
<P>
Στην παρούσα περίοδο οικονομικής ύφεσης, θα ήταν εξαιρετικά ατυχές για τους φορείς προώθησης των έργων, ο αριθμός των οποίων παραμένει υψηλός, να έχουν δυσκολίες πρόσβασης στην ευρωπαϊκή χρηματοδότηση που είναι διαθέσιμη για αυτούς.
<SPEAKER ID="049" NAME="Ville Itälä" AFFILIATION="PPE">
(FI) Κυρία Πρόεδρε, βρισκόμαστε αντιμέτωποι με ένα σημαντικό ζήτημα, και θέλω καταρχάς να δηλώσω ότι η διαχείριση του προϋπολογισμού έχει παρουσιάσει μεγάλη βελτίωση. Ωστόσο, υπάρχουν προβλήματα και θα ήθελα να αναφέρω μερικά.
<P>
Το πρώτο αφορά την πολιτική των θεσμικών οργάνων σχετικά με τα κτίρια και την ακίνητη περιουσία. Όταν κατάρτιζα τον προϋπολογισμό του Κοινοβουλίου και άλλων θεσμικών οργάνων για το 2008, παρατήρησα ότι τα πράγματα δεν ήταν στην πραγματικότητα σωστά στον λόγω τομέα. Ευελπιστώ να μπορέσουμε να δρομολογήσουμε μία ενδελεχή διερεύνηση των λόγων για τους οποίους το αντίτιμο που καταβλήθηκε για ακίνητη περιουσία και κτίρια των θεσμικών οργάνων είναι υψηλότερο από τον μέσο όρο της αγοραίας τιμής. Όταν περατωθεί η μελέτη, θα γνωρίζουμε εάν όλα αυτά εμπνέουν όντως ενδοιασμούς ή, αντιθέτως, είναι σωστά.
<P>
Το δεύτερο ζήτημα στο οποίο θέλω να επιστήσω την προσοχή σας είναι η κατάσταση όσον αφορά τη Ρουμανία και τη Βουλγαρία, η οποία έχει ήδη αναφερθεί στην παρούσα αίθουσα. Ξέρουμε ποια είναι τα προβλήματα, και πρέπει να αναζητήσουμε τρόπους για να συνδράμουμε τη Ρουμανία και τη Βουλγαρία, ώστε να διευθετηθεί η κατάσταση. Πρόκειται επίσης για πολιτικό ζήτημα. Ποιο είναι, άλλωστε, το νόημα της διεύρυνσης εάν δεχόμαστε ως κράτη μέλη χώρες οι οποίες αδυνατούν να οργανώσουν επαρκώς τη δημοσιονομική τους διαχείριση;
<P>
Το τρίτο ζήτημα αφορά ειδικότερα εξωτερικές δράσεις που συνδέονται με τα "νωμένα Έθνη, παρότι, είναι ανάγκη εν πάση περιπτώσει, να είμαστε σε θέση να διενεργούμε ελέγχους με σκοπό να διασφαλιστεί ότι το κοινό γνωρίζει πως όλα είναι εν τάξει.
<P>
Πάνω από όλα, όμως, οφείλουμε να συνειδητοποιήσουμε ότι έχει αυξηθεί ο αριθμός των τομέων που δεν παρουσιάζουν σφάλματα, και για αυτό πρέπει να ευχαριστήσουμε τον Επίτροπο Kallas και το Ευρωπαϊκό Ελεγκτικό Συνέδριο. Αμφότεροι επιτέλεσαν εξαίρετο έργο.
<P>
(Χειροκροτήματα)
<SPEAKER ID="050" NAME="Seán Kelly" AFFILIATION="PPE">
(EN) Κυρία Πρόεδρε, μία απλή ερώτηση. Αναφέρθηκε ότι πολλές από τις παραβιάσεις συμμόρφωσης οφείλονται σε πλημμελή κατανόηση των διαδικασιών και των κανονισμών.
<P>
Αποδέχεστε ότι ισχύει κάτι τέτοιο; Και, εάν ναι, τι ποσοστό παραβιάσεων ενδέχεται να οφείλεται σε αυτήν την ατυχή κατάσταση και όχι σε εσκεμμένη παραβίαση των κανόνων;
<SPEAKER ID="051" NAME="Ivaylo Kalfin" AFFILIATION="S&amp;D">
(BG) Και εγώ θα ήθελα καταρχάς να συγχαρώ τους εκπροσώπους του Ευρωπαϊκού Ελεγκτικού Συνεδρίου για την έκθεση που παρουσίασαν, καθώς και τον Επίτροπο Kallas για την καταφανώς λίαν βελτιωμένη προσπάθεια της Ευρωπαϊκής Επιτροπής σε σχέση με τις δαπάνες των ευρωπαϊκών πόρων. Δεδομένου ότι προέρχομαι από τη Βουλγαρία, μπορώ να διαπιστώσω από πρώτο χέρι ότι η Επιτροπή είναι εξαιρετικά αυστηρή σε ό,τι αφορά τις δαπάνες των πόρων, και οι δράσεις της έχουν οπωσδήποτε αντίκτυπο. Θα ήθελα να θίξω ένα θέμα που συνδέεται με το γεγονός ότι η παρούσα έκθεση του Ελεγκτικού Συνεδρίου είναι η τελευταία που εκπονείται δυνάμει των ισχυουσών Συνθηκών. " προσεχής έκθεση για το επόμενο έτος θα βασίζεται πλέον στη Συνθήκη της Λισαβόνας. Τούτο περιλαμβάνει μία σειρά ερωτημάτων τα οποία έχουν υποβληθεί, αλλά δεν έχουν λάβει ακόμα επαρκώς διευκρινιστικές απαντήσεις, συμπεριλαμβανομένης της θέσπισης του προϋπολογισμού και των διαδικασιών για τις δημοσιονομικές δαπάνες. Φρονώ ότι όλα τα θεσμικά όργανα, συμπεριλαμβανομένου του Ευρωπαϊκού Κοινοβουλίου, μαζί με το Συμβούλιο και την Ευρωπαϊκή Επιτροπή, ασφαλώς, καθώς και με την ενεργή συμμετοχή του Ευρωπαϊκού Ελεγκτικού Συνεδρίου, θα πρέπει να καταβάλουν κάθε δυνατή προσπάθεια προκειμένου να ανευρεθεί απάντηση σε αυτά τα θέματα, ώστε να έχουμε μία ενιαία άποψη για αυτά.
<SPEAKER ID="052" NAME="Jean-Pierre Audy" AFFILIATION="PPE">
(FR) Κυρία Πρόεδρε, δεν λαμβάνω τον λόγο βάσει της διαδικασίας εκτάκτων παρεμβάσεων· θέλω απλώς να εκφράσω τη λύπη μου για το γεγονός ότι τα έδρανα του Συμβουλίου είναι απελπιστικά άδεια. Το Συμβούλιο συνιστά δημοσιονομική αρχή, και επισημαίνουμε επίσης ότι έχουμε πολλά προβλήματα στα κράτη μέλη. Ήθελα να διατυπώσω αυτήν τη λυπηρή παρατήρηση, κυρία Πρόεδρε.
<SPEAKER ID="053" NAME="Bart Staes" AFFILIATION="Verts/ALE">
(NL) Παρακολουθώ την παρούσα συζήτηση από την έναρξή της. Ένα από τα πιο καίρια ερωτήματα που άκουσα -και θα ήθελα να ζητήσω από τον κ. Caldeira να το εξηγήσει προσεκτικά- αφορά την κατάσταση με το 11% της πολιτικής συνοχής που δεν θα έπρεπε να είχε αποδοθεί. Παρασχέθηκαν διάφορες εξηγήσεις επί του ζητήματος αυτού στο πλαίσιο της παρούσας συζήτησης. Ορισμένοι μίλησαν για 4 δισεκατομμύρια ευρώ, άλλοι ανέφεραν 2 δισεκατομμύρια ευρώ και ούτω καθεξής. Θεωρώ ότι έχει εξαιρετική σημασία για την έναρξη της διαδικασίας απαλλαγής να μας εξηγήσετε σαφώς και κατηγορηματικώς πώς έχει πραγματικά η κατάσταση εν προκειμένω. Επιπλέον, θα ήθελα να απευθύνω τις ιδιαίτερες ευχαριστίες μου στον Επίτροπο Kallas για το έργο που έχει επιτελέσει τα τελευταία χρόνια. Εκτιμώ ότι η Επιτροπή Ελέγχου του Προϋπολογισμού θεωρούσε ανέκαθεν τη συνεργασία μαζί σας ως λίαν εποικοδομητική. Δεν συμφωνούμε πάντα, αλλά σύντομα θα ανανεωθεί κατά πάσα πιθανότητα η θητεία σας στη νέα Επιτροπή, σε νέα θέση, και σας εύχομαι σχετικά ό,τι καλύτερο.
<SPEAKER ID="054" NAME="Πρόεδρος">
Θα ήθελα να πω στον κ. Martin ότι τον είδα να ζητά τον λόγο για προσωπικό ζήτημα, και ότι θα του δώσω τον λόγο, αλλά, σύμφωνα με τον Κανονισμό, θα το πράξω στο τέλος της συζήτησης και μετά την Επιτροπή.
<SPEAKER ID="055" NAME="Edit Herczog" AFFILIATION="S&amp;D">
(HU) Κυρία Πρόεδρε, συμφωνώ απολύτως με τον κ. Audy. Το Συμβούλιο έχει κάνει λίαν αισθητή την απουσία του, όπως και οι επικεφαλής των πολιτικών κομμάτων. Μου δημιουργήθηκε η εντύπωση, ως Αντιπροέδρου της Ομάδας της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο, ότι ούτε οι Πρόεδροι των άλλων Ομάδων θεώρησαν σημαντική την παρούσα συζήτηση. Παρ' όλα αυτά, το Συμβούλιο είναι εκείνο που έλαμψε περισσότερο δια της απουσίας του.
<SPEAKER ID="056" NAME="Vítor Manuel da Silva Caldeira" LANGUAGE="FR">
Κυρία Πρόεδρε, καταρχάς θα ήθελα να ευχαριστήσω όλους τους βουλευτές του ΕΚ που έλαβαν τον λόγο. Τα σχόλιά τους θα εκτιμηθούν αναμφισβήτητα ιδιαιτέρως από όλους όσοι εργάζονται στο Ελεγκτικό Συνέδριο και οι οποίοι βρίσκονται πίσω από την έκθεση που υποβλήθηκε σήμερα.
<P>
Στον χρόνο που μου παραχωρείται στο πλαίσιο μιας τόσο ζωηρής και ενδιαφέρουσας συζήτησης, είναι λίγο δύσκολο να απαντήσω σε όλες τις ερωτήσεις που μου υποβλήθηκαν άμεσα. Καταρχάς θα ήθελα να αναφερθώ στο ερώτημα του κ. de Jong, ο οποίος με ρώτησε εάν με αποθάρρυνε το γεγονός ότι δεν ήμουν σε θέση, ως Πρόεδρος του Ελεγκτικού Συνεδρίου, να διατυπώσω θετική δήλωση αξιοπιστίας. " απάντησή μου θα ήταν ότι, ως ελεγκτής, θα ήμουν ευτυχής εάν μπορούσα να διατυπώσω μια τέτοια γνώμη την κατάλληλη στιγμή, αλλά δεν είναι αρμοδιότητα των ελεγκτών να χαίρονται με τις γνώμες που διατυπώνουν. Οι ελεγκτές πρέπει να διαθέτουν αξιόπιστη βάση για τις γνώμες τους, τις οποίες διαμορφώνουν σύμφωνα με επί τόπου αποδεικτικά στοιχεία.
<P>
Για να είμαι ειλικρινής, ως ελεγκτής, προτιμώ να διατυπώνω γνώμες όπως η γνώμη που διατυπώσαμε εφέτος. Δεν θα απαντήσω στον κ. Audy εάν πρόκειται για θετική ή αρνητική γνώμη, είναι όμως μια ρεαλιστική γνώμη που επισημαίνει τα σημεία στα οποία έχει σημειωθεί πρόοδος. Διαπιστώσαμε ότι καταγράφηκε σημαντική μείωση στον αριθμό των σφαλμάτων σε ορισμένους τομείς, ιδίως στον τομέα της γεωργίας, αλλά υπάρχουν επίσης πολλοί τομείς που χρήζουν μεγαλύτερης προσοχής. Ως εκ τούτου, προτιμώ, ως ελεγκτής, να είμαι ρεαλιστής, παρά αισιόδοξος ή απαισιόδοξος.
<P>
Θεωρώ ότι υπό αυτήν την έννοια πρέπει να γίνει κατανοητό το μήνυμά μας ως προς τις προοπτικές για το μέλλον. Αρκετοί βουλευτές ρώτησαν τι μπορεί να γίνει για την επίλυση των εν λόγω προβλημάτων. Το Ελεγκτικό Συνέδριο συνέβαλε συναφώς τόσο στην παρούσα έκθεση όσο και σε προγενέστερες, επισημαίνοντας τη σημασία των συστάσεών του σχετικά με τη βελτίωση των συστημάτων εποπτείας και ελέγχου στα κράτη μέλη και δηλώνοντας, όσον αφορά την Επιτροπή, ότι είναι εξίσου σημαντικό να απλοποιηθεί το ρυθμιστικό πλαίσιο, που σημαίνει να μην γίνονται τα πράγματα πιο περίπλοκα από όσο χρειάζεται να είναι. Δεν μπορούμε να μεταβούμε από ένα στάδιο στο οποίο θέλουμε να τα κάνουμε όλα και να τα ελέγχουμε όλα -κάτι που προϋποθέτει εκτεταμένους ελέγχους- σε ένα στάδιο στο οποίο δεν υπάρχει καθόλου εποπτεία. Διαφορετικά, δεν θα μπορέσουμε να βρούμε την κατάλληλη ισορροπία η οποία θα μας επιτρέψει να υλοποιήσουμε τους στόχους των πολιτικών μας.
<P>
Αρκετοί εξ υμών είπατε ότι η παρούσα έκθεση δεν αναφέρει πόσο αποτελεσματικά χρησιμοποιήθηκαν οι πόροι. Μήπως τα λίγα σφάλματα ή παρατυπίες που ανιχνεύθηκαν παρεμπόδισαν την περάτωση των έργων; Είναι προφανές ότι το Ελεγκτικό Συνέδριο καλείται στις εκθέσεις του να διατυπώσει γνώμη σχετικά με τις οικονομικές καταστάσεις, η οποία είναι σαφώς θετική γνώμη, και τις υποκείμενες πράξεις των εν λόγω λογαριασμών. Το τελευταίο ζήτημα αφορά τη συμμόρφωση των πράξεων προς τους κανόνες που υποτίθεται ότι πρέπει να τηρούν.
<P>
Εντούτοις, το Ελεγκτικό Συνέδριο παρέχει σε εσάς, και, ειδικότερα, στις αρμόδιες κοινοβουλευτικές επιτροπές, την Επιτροπή Ελέγχου του Προϋπολογισμού, όλες τις εκθέσεις μας σχετικά με την αποτελεσματικότητα των πολιτικών και σχετικά με το εάν οι πόροι στους διάφορους τομείς χρησιμοποιούνται κατά τον δέοντα τρόπο. Ελπίζω ότι θα βρείτε σημαντικές πληροφορίες στις εν λόγω εκθέσεις όσον αφορά τη δυνητική ανάληψη καλύτερων δράσεων στο πλαίσιο των συγκεκριμένων πολιτικών. Μολαταύτα, όπως αναφέρεται στην έκθεσή μας -και όπως τόνισα στην ομιλία μου- είναι σημαντικό να εκμεταλλευτούμε την ευκαιρία που μας προσφέρει για το μέλλον η μεταρρύθμιση του δημοσιονομικού κανονισμού και το νέο πλαίσιο των δημοσιονομικών προοπτικών, καθώς και την ευκαιρία που μας προσφέρει η δημοσιονομική μεταρρύθμιση, με στόχο να εξετάσουμε ορισμένα θεμελιώδη ζητήματα.
<P>
Επιτρέψτε μου να ολοκληρώσω, κυρία Πρόεδρε, δηλώνοντας ότι η μεθοδολογία μας συνάδει προς τα διεθνή ελεγκτικά πρότυπα. Θεωρούμε ότι τα δείγματά μας επαρκούν για να συναγάγουμε τα συμπεράσματά μας. Ο κ. Audy υπέβαλε την εξής ερώτηση: τα δείγματά σας είναι αρκετά μεγάλα; " απάντηση είναι καταφατική. Είναι ευνόητο ότι εάν είχαμε περισσότερους πόρους στην διάθεσή μας, θα μπορούσαμε πιθανώς να εργαστούμε περισσότερο, αλλά οι πόροι μας είναι περιορισμένοι και καλούμαστε να διαχειριζόμαστε τους πόρους μας με σύνεση.
<P>
Τέλος, μία λέξη για τον ρόλο που μπορούν να διαδραματίσουν μελλοντικά το Ευρωπαϊκό Ελεγκτικό Συνέδριο και τα ελεγκτικά συνέδρια των κρατών μελών. Εργαζόμαστε πάντα από κοινού με τα ελεγκτικά συνέδρια στα κράτη μέλη και με τους εθνικούς ελεγκτές επί τη βάσει της αμοιβαίας συνεργασίας και της αμοιβαίας εμπιστοσύνης. Αυτή η προσέγγιση προβλέπεται από τη Συνθήκη -και επαναβεβαιώνεται από τη Συνθήκη της Λισαβόνας- και, ακολουθώντας την, κάνουμε το καλύτερο δυνατόν για να διασφαλίσουμε ότι μπορούμε, σε γενικές γραμμές, να προσδώσουμε προστιθέμενη αξία στον ρόλο του εξωτερικού ελέγχου στην Ευρωπαϊκή Ένωση.
<P>
Αυτές είναι εν συντομία οι τελικές παρατηρήσεις μου, κυρία Πρόεδρε, δεδομένου ότι δεν θέλησα να καταχραστώ τον χρόνο σας.
<P>
(Χειροκροτήματα)
<SPEAKER ID="057" NAME="Siim Kallas" LANGUAGE="EN">
Κυρία Πρόεδρε, σας ευχαριστώ για την παρούσα συζήτηση και για τα ευγενικά σχόλια που απευθύνθηκαν προς την Επιτροπή. Θα αναφερθώ σε δύο σημεία σχετικά με το παρελθόν, το 2008 και τα τελευταία έτη. Πρώτον, υπογραμμίστηκε ένα σημαντικό στοιχείο: η διαφάνεια. Θέλω να σας υπενθυμίσω ότι μαζί πραγματοποιήσαμε ένα σπουδαίο επίτευγμα. Όλα τα πληροφοριακά στοιχεία σχετικά με τους δικαιούχους των πόρων της ΕΕ είναι πλέον διαθέσιμα στο κοινό και αυτό αποτέλεσε μία από τις μείζονες αλλαγές κατά τη διάρκεια αυτής της περιόδου.
<P>
Το δεύτερο γεγονός από το παρελθόν είναι ότι συζητήσαμε, μεταξύ άλλων, για τα χρηματικά ποσά που χάθηκαν και για τα χρηματικά ποσά που θα πρέπει να ανακτηθούν. Θα ήθελα να παραθέσω συναφώς ένα αριθμητικό παράδειγμα, από έναν εξαιρετικά σύνθετο τίτλο. Πρόκειται για το παράρτημα VI της συγκεφαλαιωτικής μας έκθεσης και τιτλοφορείται "Σύνοψη των παραιτήσεων από την είσπραξη βεβαιωθεισών απαιτήσεων", που σημαίνει ουσιαστικά ένα χρηματικό ποσό το οποίο έχει χαθεί ολοσχερώς και αμετακλήτως. Στη συγκεφαλαιωτική έκθεση του 2008, το ποσό αυτό ανερχόταν σε 18 380 363,22 ευρώ, ήτοι λιγότερο από 0,01% του προϋπολογισμού της ΕΕ. Αυτό το ποσό χάθηκε. Συζητήσαμε για όλα αυτά τα δισεκατομμύρια που δεν έτυχαν ορθής διαχείρισης στο πλαίσιο των διαρθρωτικών ταμείων, αλλά, εν τέλει, κάποιο ποσοστό ανακτήθηκε. " διαδικασία δεν είναι τέλεια και πρέπει να εργαστούμε σκληρά επί αυτού το ζητήματος και, ενίοτε, τα σφάλματα διορθώνονται. Πρόκειται για μία μακροχρόνια διαδικασία και οφείλουμε να την λάβουμε πολύ σοβαρά υπόψη.
<P>
Ορισμένα σημεία, τώρα, για το μέλλον. Στο εγγύτατο μέλλον, θα ξεκινήσουμε διαβουλεύσεις σχετικά με τον νέο δημοσιονομικό κανονισμό και τις νέες δημοσιονομικές προοπτικές. Πολλά είναι τα στοιχεία που συνδέονται με αυτήν τη διαδικασία. Οι εθνικές δηλώσεις και η συμμετοχή των κρατών μελών χρειάζονται ισχυρότερη νομική βάση. Είναι σαφές ότι μπορούμε να προχωρήσουμε με την απλοποίηση, η οποία αποτέλεσε πλείστες φορές αντικείμενο συζητήσεων στην παρούσα αίθουσα. Όπως ήδη ανέφερε ο Πρόεδρος Caldeira, στόχοι καθορίζονται από 500 και πλέον προγράμματα που εγκρίθηκαν από την Επιτροπή, το Κοινοβούλιο και το Συμβούλιο. Κάθε πρόγραμμα έχει τη δική του νομική βάση, τους δικούς του στόχους και όλα πρέπει να υπολογιστούν, συμπεριλαμβανομένων των χρημάτων που έχουν δαπανηθεί δυνάμει αυτών των στόχων. Τούτο αποτελεί καίριο ζήτημα.
<P>
Κατά την προηγούμενη σύνοδο Ολομέλειας, όταν συζητήσαμε την απαλλαγή για το 2007, εκφράστηκε μία ιδέα περί της μείωσης του αριθμού των προγραμμάτων και την κατάρτισης μεγαλύτερων έργων και μεγαλύτερων προγραμμάτων, η επιθεώρηση των οποίων είναι πολύ πιο ευχερής. Αυτό είναι επίσης καίριο ζήτημα και, όπως είπε ένας βουλευτής, αναφερόμενος στην περίπτωση της αγροτικής ανάπτυξης, δεν είναι δυνατόν να εκτιμηθούν οι στόχοι -ιδίως στο πλαίσιο εξωτερικών δράσεων, στις οποίες υπάρχουν πολλοί πολιτικοί στόχοι- και να συναχθεί το συμπέρασμα ότι οι στόχοι αυτοί υλοποιούνται. Πρόκειται όντως για καίριο ζήτημα, το οποίο εντάσσεται, όμως, στο πλαίσιο των μελλοντικών διαβουλεύσεων επί των δημοσιονομικών κανονισμών.
<P>
Όσον αφορά τον διάλογο, ο οποίος επισημάνθηκε στο παρόν Σώμα ως σημαντικό στοιχείο, οφείλω να δηλώσω ότι έχουμε καταβάλει κάθε δυνατή προσπάθεια ώστε να επιτύχουμε ευνοϊκό διάλογο με το Κοινοβούλιο, με την Επιτροπή Ελέγχου του Προϋπολογισμού και με το Ελεγκτικό Συνέδριο. Εμένα, προσωπικά, μου αρέσει να συζητώ τα πάντα με ανθρώπους με διαφορετικές απόψεις, στάσεις και αξιολογήσεις. Αυτές είναι οι φυσιολογικές συνθήκες της καθημερινής ζωής. Εκείνο που δεν μου αρέσει είναι ότι ορισμένοι άνθρωποι χρησιμοποιούν εσκεμμένως και διαρκώς ανακριβή γεγονότα. Δεν μπορούμε να κάνουμε διάλογο όταν τα γεγονότα είναι ανακριβή. Μπορούμε να έχουμε διαφορετικές εκτιμήσεις, διαφορετικές ερμηνείες και διαφορετικές απόψεις, αλλά τα γεγονότα πρέπει να είναι ακριβή. Ευελπιστώ πραγματικά να τηρείται και αυτή η αρχή στους μελλοντικούς μας διαλόγους.
<P>
(Χειροκροτήματα)
<SPEAKER ID="058" NAME="Πρόεδρος">
Κύριε Martin, θα θέλατε να λάβετε τον λόγο στο τέλος αυτής της συζήτησης;
<SPEAKER ID="059" NAME="Hans-Peter Martin" AFFILIATION="NI">
(DE) Κυρία Πρόεδρε, λυπάμαι που είμαι υποχρεωμένος να εκμεταλλευτώ την παρούσα ευκαιρία για να διατυπώσω μία προσωπική παρατήρηση, για την οποία μου εκχωρείται, σύμφωνα με την ημερήσια διάταξη, χρόνος ομιλίας τριών λεπτών. Ωστόσο, δεν θα χρειαστώ τρία λεπτά.
<P>
Στην ομιλία μου ακολούθησα μία λίαν εποικοδομητική προσέγγιση και κατά τη διάρκεια της συζήτησης επεσήμανα εξίσου εποικοδομητικά τι θα μπορούσε να γίνει εφεξής σε αυτή τη νέα βάση. Προκειμένου να μπορέσω να καταλήξω σε αυτήν την εκτίμηση, παρακολούθησα πολύ προσεκτικά τη συζήτηση σήμερα το πρωί. Βρισκόμουν στην αίθουσα πολύ νωρίτερα από ό,τι είπε η συνάδελφος βουλευτής, έφυγα αργότερα και είμαι πάλι παρών. Θεωρώ εξαιρετικά λυπηρό το γεγονός ότι η κ. Grδίle κρίνει προφανώς αναγκαίες τις προσωπικές επιθέσεις, οι οποίες αποτελούν χτυπήματα πραγματικά κάτω από τη ζώνη. Θα ήθελα να είναι περισσότερο δημιουργική και θα ευχόμουν να διάβαζα λιγότερες ανακριβείς ιστορίες της στη γερμανική εφημερίδα Bild Zeitung. Θα προτιμούσα να ακούσω εποικοδομητικές προτάσεις σχετικά με τον τρόπο με τον οποίο θα μπορούσαμε να διασώσουμε την κατάσταση και σχετικά με τον τρόπο με τον οποίο θα μπορούσε να δοθεί στο Ελεγκτικό Συνέδριο η δυνατότητα για να το πράξει. Επιπροσθέτως, είναι λυπηρό το γεγονός ότι η κ. Grδίle, ειδικότερα, είναι το πρόσωπο που καθιστά, ως εκ περισσού, δυσχερέστερο το έργο των μη εγγεγραμμένων βουλευτών, εισάγει διακρίσεις εις βάρος μας, παρεμποδίζει την πρόσβασή μας στην πληροφόρηση, δεν μας επιτρέπει να συνεργαστούμε με υπαλλήλους, και θεωρεί, επιπλέον, ότι δικαιούται να μας προσβάλλει επί τη βάσει ανακριβών γεγονότων. Θα έπρεπε να διδαχθείτε ορισμένα πράγματα για τη δημοκρατία, κυρία Grδίle.
<SPEAKER ID="060" NAME="Πρόεδρος">
Ας μην επεκταθούμε περισσότερο. " συζήτηση έληξε.
<P>
Γραπτές δηλώσεις (άρθρο 149 του Κανονισμού)
<SPEAKER ID="061" NAME="Elisabeth Köstinger  " LANGUAGE="DE">
Είναι αλήθεια ότι εξακολουθούν να υπάρχουν σημαντικές ελλείψεις σε ορισμένους τομείς, ιδίως στην περίπτωση της πολιτικής συνοχής, αλλά η μείωση του ποσοστού σφάλματος στον τομέα της γεωργίας και των φυσικών πόρων κάτω από το 2% μου δίνει το έναυσμα να κοιτάζω το μέλλον με αισιοδοξία. Λαμβάνοντας ιδιαιτέρως υπόψη ότι ο εν λόγω τομέας παρουσιάζει τις υψηλότερες δαπάνες στην Ευρωπαϊκή Ένωση, το συγκριτικά χαμηλό ποσοστό σφάλματος της τάξης του 2% μπορεί να θεωρηθεί ικανοποιητικό. Στο μέλλον, θα πρέπει να επικεντρώσουμε όλες μας τις προσπάθειες σε δύο τομείς. Ο πρώτος αφορά τη συνεργασία μεταξύ της Επιτροπής και των κρατών μελών. Εν προκειμένω, ο στόχος συνίσταται στον εντοπισμό των ανακριβών και εσφαλμένων δεδομένων σε καθέναν από τους διάφορους τομείς δαπανών και στη διόρθωση των σφαλμάτων. Ο δεύτερος τομέας αφορά τη βελτίωση των μεθόδων που εφαρμόζει η ΕΕ για την καταβολή των ευρωπαϊκών χρηματικών ποσών στα κράτη μέλη και την ανάκτησή τους από αυτά.
<SPEAKER ID="062" NAME="Véronique Mathieu  " LANGUAGE="FR">
Θα ήθελα να συγχαρώ το Ελεγκτικό Συνέδριο για την ετήσια έκθεσή του σχετικά με την εκτέλεση του προϋπολογισμού της ΕΕ για το οικονομικό έτος 2008. Θα ήθελα να επιστήσω την προσοχή στην παράγραφο που αφορά τους οργανισμούς της Ευρωπαϊκής Ένωσης, στην οποία το Ελεγκτικό Συνέδριο δηλώνει ότι έχει διατυπώσει γνώμη χωρίς επιφύλαξη για όλους τους οργανισμούς επί των οποίων διενήργησε έλεγχο, εκτός της Ευρωπαϊκής Αστυνομικής Ακαδημίας.
<P>
Στο παρόν στάδιο, αρμόζει να υπομνησθεί ότι παρόμοια κατάσταση αντιμετωπίσαμε κατά τη διαδικασία απαλλαγής για το 2007. Το Ελεγκτικό Συνέδριο δημοσίευσε έκθεση η οποία περιελάμβανε δήλωση αξιοπιστίας με επιφύλαξη σχετικά με τους λογαριασμούς και τις υποκείμενες πράξεις της CEPOL, υποδεικνύοντας, ειδικότερα, ότι είχαν χρησιμοποιηθεί πιστώσεις για τη χρηματοδότηση ιδιωτικών δαπανών. Ο εισηγητής ζήτησε την αναβολή της χορήγησης απαλλαγής για την CEPOL, με την υποστήριξη της Επιτροπής Ελέγχου του Προϋπολογισμού. Εντούτοις, η ψηφοφορία στην Ολομέλεια στις 23 Απριλίου 2009 απέρριψε την εν λόγω πρόταση με 226 ψήφους υπέρ και 230 ψήφους κατά, με μαζική κινητοποίηση εκ μέρους της Σοσιαλιστικής Ομάδας στο Ευρωπαϊκό Κοινοβούλιο και της Ομάδας τωv Πρασίνων/Ευρωπαϊκή Ελεύθερη Συμμαχία.
<P>
Δεδομένου ότι το Ελεγκτικό Συνέδριο ανέδειξε σήμερα περαιτέρω προβλήματα σχετικά με την CEPOL, είναι ουσιώδες να αναγνωρίσουμε το προφανές σφάλμα που διαπράχθηκε κατά τη χορήγηση απαλλαγής τον προηγούμενο Απρίλιο με την καταψήφιση της γνωμοδότησης του εισηγητή και της αρμόδιας επιτροπής.

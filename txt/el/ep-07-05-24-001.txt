<CHAPTER ID="001">
Έναρξη της συνεδρίασης
<P>
(" συνεδρίαση αρχίζει στις 10.00)
<SPEAKER ID="005" NAME="Richard Corbett" AFFILIATION="PSE">
(EN) Κυρία Πρόεδρε, επί ενός διαδικαστικού θέματος, σύμφωνα με το Παράρτημα I, άρθρο 2, του Κανονισμού μας, σε όποιον βουλευτή δεν έχει υποβάλει δήλωση συμφερόντων ο Πρόεδρος πρέπει να κάνει τη σχετική υπενθύμιση. Εάν συνεχίσει να μην συμμορφώνεται, το γεγονός δημοσιεύεται στα Πρακτικά. Αναφέρεται τότε ότι, εάν ο βουλευτής συνεχίσει να αρνείται να υποβάλει δήλωση, ο Πρόεδρος ενεργεί σύμφωνα με τις διατάξεις του άρθρου 147 του Κανονισμού, προκειμένου να απαγορευθεί η παρουσία του εν λόγω βουλευτή στην αίθουσα συνεδριάσεων.
<P>
Από τα συνοπτικά πρακτικά της συνεδρίασης της Δευτέρας βλέπω ότι ο κ. Herrero-Tejedor και ο κ. Nattrass από το Κόμμα Ανεξαρτησίας του "νωμένου Βασιλείου εξακολουθούν να μην έχουν συμπληρώσει τη δήλωση συμφερόντων τους. Εδώ και αρκετούς μήνες έχουν κατονομαστεί στα πρακτικά, και προτρέπω τον Πρόεδρο να προβεί στις ενδεδειγμένες ενέργειες. Αυτή η κατάσταση υπονομεύει το κύρος και την αξιοπιστία αυτού του Σώματος.
<SPEAKER ID="006" NAME="Πρόεδρος">
Θα το διαβιβάσω, κύριε Corbett.

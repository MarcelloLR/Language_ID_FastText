<CHAPTER ID="008">
Δήλωση του Προέδρου 
<SPEAKER ID="305" NAME="Πρόεδρος">
Κυρίες και κύριοι, θα ήθελα καταρχάς να ζητήσω συγγνώμη καθώς και την κατανόησή σας για το γεγονός ότι η σύνοδος αρχίζει τόσο αργά, αλλά ενημερώθηκα μόλις πριν δύο λεπτά ότι θα πρέπει να κάνω δήλωση για ένα πολύ λυπηρό γεγονός. Εάν μου επιτρέπετε, θα ήθελα να κάνω αυτή τη δήλωση τώρα.
<P>
Με μεγάλη λύπη και οργή ακούσαμε σήμερα για τα γεγονότα στην πόλη Winnenden του Baden-Württemberg στη Γερμανία, όπου δεκαπέντε άνθρωποι βρήκαν τραγικό θάνατο στο γυμνάσιο Albertville. Ο δράστης, ένας δεκαεπτάχρονος πρώην μαθητής του σχολείου, αργότερα αυτοκτόνησε. Κατά τη διάρκεια ανταλλαγής πυρών σε ένα σουπερμάρκετ της πόλης, δύο αστυνομικοί που κυνηγούσαν το δράστη, τραυματίστηκαν.
<P>
Εκ μέρους του Ευρωπαϊκού Κοινοβουλίου θα ήθελα να εκφράσω τα βαθιά μου συλλυπητήρια και τη συμπαράστασή μου στις οικογένειες και τους συγγενείς των θυμάτων, αθώοι νεαροί μαθητές και τρεις καθηγητές από το σχολείο.
<P>
Αυτή η τραγωδία συνέβη έξι μόλις μήνες έπειτα από ένα παρόμοιο τραγικό περιστατικό σε σχολείο στο Kauhajoki στη Φιλανδία. Ως υπεύθυνοι πολιτικοί της Ευρωπαϊκής Ένωσης και όλων των Κρατών Μελών, είναι καθήκον μας να κάνουμε ότι είναι δυνατόν για να διασφαλίσουμε ότι παρόμοιες πράξεις θα μπορούν να προβλεφθούν σε πρώιμο στάδιο και να αποφευχθούν, εάν αυτό είναι κάτι στο οποίο μπορούμε να επέμβουμε.
<P>
Είμαστε επίσης συγκλονισμένοι από ένα άλλο τραγικό γεγονός στην πολιτεία της Alabama στις "νωμένες Πολιτείες, όπου ένας οπλισμένος σκότωσε τουλάχιστον δέκα άτομα και έπειτα έστρεψε το όπλο στον εαυτό του.
<P>
Θα ήθελα για ακόμη μία φορά να εκφράσω εκ μέρους όλων μας τα βαθύτατα συλλυπητήρια και τη συμπαράστασή μας στα θύματα και τις οικογένειές τους. Θα σας παρακαλούσα να αφιερώναμε λίγο χρόνο σε όσους έχασαν τις ζωές τους.
<P>
(Το Σώμα ηγέρθη και τήρησε ενός λεπτού σιγή)

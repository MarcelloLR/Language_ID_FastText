<CHAPTER ID="013">
Προς τη μεταρρύθμιση του Παγκόσμιου Οργανισμού Εμπορίου (συζήτηση) 
<SPEAKER ID="330" NAME="Πρόεδρος">
" ημερήσια διάταξη προβλέπει τη συζήτηση της έκθεσης της κ. Cristiana Muscardini, εξ ονόματος της Επιτροπής Διεθνούς Εμπορίου, σχετικά με την πορεία προς τη μεταρρύθμιση του Παγκόσμιου Οργανισμού Εμπορίου..
<SPEAKER ID="331" NAME="Cristiana Muscardini">
εισηγήτρια. - (IT) Κύριε Πρόεδρε, κυρία Επίτροπε, κυρίες και κύριοι, θα ήθελα καταρχάς να ευχαριστήσω θερμά τη γραμματεία που συνέδραμε ενεργά όλα τα μέλη της επιτροπής κατά την εκπόνηση αυτού του κειμένου. Παραδίδουμε σήμερα στην Ευρωπαϊκή Επιτροπή μια σειρά από σκέψεις, αποτέλεσμα εις βάθος συζητήσεων οι οποίες διεξήχθησαν σε εποικοδομητικό πνεύμα από σύσσωμη την Επιτροπή Διεθνούς Εμπορίου.
<P>
" επιτροπή μας θέλει να δει έναν αποτελεσματικότερο και δημοκρατικότερο Παγκόσμιο Οργανισμό Εμπορίου, ο οποίος θα διαθέτει τα μέσα, από την άποψη της θεσμικής του λειτουργίας, που θα του επιτρέψουν να εκτελέσει το σημαντικότατο καθήκον της ρύθμισης του διεθνούς εμπορίου. Για να καταστεί αυτό δυνατό, η μεταρρύθμιση είναι εκ των ων ουκ άνευ.
<P>
" πρόσφατη προσχώρηση πολλών νέων μελών -αρκεί να αναφέρουμε την Κίνα και την επικείμενη είσοδο της Ρωσίας- αναδεικνύει την επιτυχία ενός οργανισμού που αποτελείται πλέον από 152 χώρες. Ωστόσο, ακριβώς λόγω της μεγέθυνσης του ΠΟΕ, πρέπει να μελετηθεί το θέμα της αναδιοργάνωσής του.
<P>
Στην έκθεση τονίζουμε τους βασικούς λόγους για τους οποίους ο ΠΟΕ και η πολυμερής προσέγγιση στον τομέα του εμπορίου απαιτούν μια νέα, ισχυρότερη, δυναμικότερη και δημοκρατικότερη δομή. Οι διαπραγματεύσεις του γύρου της Ντόχα αποτελούν μόνιμο θέμα της ημερήσιας διάταξής μας: ξέρουμε ότι η επίτευξη συμφωνίας είναι πάντα εφικτή, αλλά δυσκολευόμαστε να την κάνουμε πράξη. " Επιτροπή Διεθνούς Εμπορίου, έχοντας επίγνωση του προβλήματος, επιρρωνύει συνεπώς την υποστήριξή της σε αυτές τις διαπραγματεύσεις, που αναμένεται να οδηγήσουν σε ένα πιο ισόρροπο και δίκαιο εμπόριο. Στο μεταξύ, πιστεύουμε ότι ήρθε ο καιρός να αντιμετωπίσουμε την προοπτική της μετά την Ντόχα εποχής με τόλμη και υψηλές προσδοκίες.
<P>
Σήμερα, μεταφέροντας τις σκέψεις μας στην Επιτροπή, καλούμε το εκτελεστικό όργανο της Κοινότητας να επιδείξει την ίδια τόλμη και φιλοδοξία αναλαμβάνοντας στη Γενεύη μια πολιτική πρωτοβουλία η οποία θα προετοιμάσει το έδαφος για την αναθεώρηση της λειτουργίας ορισμένων μηχανισμών οι οποίοι είναι προφανές ότι δεν λειτουργούν σωστά ως έχουν.
<P>
" θεσμική δομή του ΠΟΕ θα μπορούσε να βελτιωθεί με τον διαχωρισμό των δραστηριοτήτων που αφορούν τη διαπραγμάτευση νέων διεθνών κανόνων από τις δεσμεύσεις ή τις δραστηριότητες που αφορούν την εφαρμογή των υφιστάμενων συμφωνιών. " αρχή της συναίνεσης είναι και πρέπει να παραμείνει ο κανόνας στις διασκέψεις υπουργικού επιπέδου, αλλά θα ήταν ίσως δυνατό να επινοηθούν τρόποι λήψης αποφάσεων διαφορετικοί από την ομοφωνία για τις εργασίες που οδηγούν στη λήψη της τελικής απόφασης καθώς ο οργανισμός, μετά τις διευρύνσεις του, πρέπει να διαθέτει ποικιλία τέτοιων μηχανισμών. Έχουν ήδη συζητηθεί τέτοιοι μηχανισμοί για την Ευρώπη· τώρα πρέπει να γίνει κάτι ανάλογο και για τον ΠΟΕ!
<P>
Το κατευθυντήριο κριτήριο του γύρου της Ντόχα ήταν η συμμετοχή όλων των χωρών μελών στις διαπραγματεύσεις σε πληθώρα ζητημάτων, τη στιγμή που σε έναν οργανισμό τέτοιου εύρους πρέπει αντιθέτως να καταβληθεί προσπάθεια για την ανάπτυξη μιας πολυμερούς προσέγγισης που να προβλέπει ένα είδος "μεταβλητής γεωμετρίας". Έχουμε κάνει αυτήν τη συζήτηση στο παρελθόν για την Ευρώπη· ήρθε η ώρα για την ίδια συζήτηση και στους κόλπους του ΠΟΕ!
<P>
" ανάπτυξη είναι ένα σημαντικό ζήτημα και, τα τελευταία χρόνια, η ομάδα των αναπτυσσόμενων χωρών διευρύνεται συνεχώς και καθίσταται ολοένα και πιο ετερογενής. Περιλαμβάνει αναδυόμενες οικονομίες αλλά και χώρες που έχουν ήδη "αναδυθεί" όπως η Κίνα, η Ινδία, η Βραζιλία και η Νότια Αφρική. Θα ήταν συνεπώς δέον, για το καλό των πραγματικά αναπτυσσόμενων χωρών, να γίνουν πιο σαφείς και ομοιογενείς ομαδοποιήσεις με κριτήριο την οικονομική κατάσταση κάθε χώρας· θα πρέπει επίσης να ζητηθεί από όλες τις χώρες να αναλαμβάνουν ευθύνες ανάλογες της οικονομικής τους δύναμης.
<P>
" γραμματεία του ΠΟΕ, αν και χαίρει ευρείας αναγνώρισης για τον επαγγελματισμό και τις ικανότητές της -εμείς ζητήσαμε πολλές φορές τη συνδρομή της όλους αυτούς τους μήνες των εργασιών μας- λειτουργεί εντός ενός σχετικά περιορισμένου θεσμικού πλαισίου. Θα ήταν σκόπιμο να ενισχυθεί ο ρόλος της γραμματείας, να της επιτραπεί να λαμβάνει πρωτοβουλίες και να προτείνει συμβιβαστικές λύσεις. " ενίσχυση της γραμματείας μεταφράζεται σε μεγαλύτερη αντιπροσωπευτικότητα από την άποψη της γεωγραφικής κάλυψης ώστε να αναδειχθεί σε κομβικό σημείο, σε κινητήρια δύναμη των δραστηριοτήτων του οργανισμού, προς το συμφέρον όλων των μελών, και πρωτίστως των αναπτυσσόμενων χωρών που επί του παρόντος δεν χαίρουν της προσοχής που θα τους επέτρεπε να επιτύχουν πραγματική ανάπτυξη.
<P>
Όσον αφορά τη διαφάνεια και την κοινοβουλευτική διάσταση του ΠΟΕ, η διαφάνεια των διαδικασιών επίλυσης διεθνών διαφορών πρέπει να αυξηθεί προκειμένου να βελτιωθεί η εξωτερική εικόνα του ΠΟΕ. " προώθηση της κοινοβουλευτικής διάστασης πρέπει να αξιοποιήσει το δυναμικό της Διακοινοβουλευτικής Διάσκεψης για τον ΠΟΕ, ενισχύοντάς την ώστε να εξελιχθεί σε πραγματικό κοινοβουλευτικό σώμα με συμβουλευτικές αρμοδιότητες που θα διασφαλίζει τη νομιμότητα των διαδικασιών.
<P>
Είναι ζωτικής σημασίας να διασφαλιστεί η συνοχή και ο συντονισμός με άλλους διεθνείς οργανισμούς. Για τον σκοπό αυτόν, πρέπει να ενισχυθούν οι σχέσεις με τη Διεθνή Οργάνωση Εργασίας και με ορισμένους οργανισμούς των "νωμένων Εθνών, καθώς τα μείζονα διεθνή κοινωνικά και περιβαλλοντικά ζητήματα δεν πρέπει να εκφεύγουν του πεδίου δράσης του ΠΟΕ.
<P>
Πάνω από όλα, δεν πρέπει να λησμονούμε ότι το σύστημα επίλυσης εμπορικών διαφορών του ΠΟΕ είναι ένα μοναδικό χαρακτηριστικό αυτού του οργανισμού. Αν δεν βρεθεί τρόπος να απλοποιηθούν και να επιταχυνθούν αυτές οι διαδικασίες, υπάρχει ο κίνδυνος οι διαφορές να παραμένουν ανεπίλυτες για χρόνια, με επιζήμια αποτελέσματα για την κοινωνία, τα κράτη μέλη και τους καταναλωτές. Για αυτόν τον λόγο, θα θέλαμε να απευθύνουμε θερμή παράκληση προς την Επιτροπή να επιδείξει θάρρος ανάλογο με αυτό της κοινοβουλευτικής επιτροπής όσον αφορά την εκπόνηση νέων κανόνων για την απλοποίηση της μελλοντικής λειτουργίας του Παγκόσμιου Οργανισμού Εμπορίου.
<SPEAKER ID="332" NAME="Ανδρούλα Βασιλείου">
Μέλος της Επιτροπής. - (ΕΝ) Κυρία Πρόεδρε, η Επιτροπή ευχαριστεί το Κοινοβούλιο για αυτήν τη διεισδυτική και ακριβόχρονη έκθεση.
<P>
" διασφάλιση ότι ο ΠΟΕ θα μπορέσει να ανταποκριθεί στις προκλήσεις μιας ταχέως μεταβαλλόμενης παγκόσμιας οικονομίας πρέπει να είναι μείζων προτεραιότητα για την Ευρωπαϊκή Ένωση. Επιπλέον, υπό το πρίσμα των τρεχουσών οικονομικών δυσκολιών που αντιμετωπίζουν πολλά μέλη του ΠΟΕ, ένας ισχυρός πολυμερής οργανισμός είναι πιο αναγκαίος παρά ποτέ ως αντιστάθμισμα στην τάση προς τον προστατευτισμό.
<P>
" έκθεση αναγνωρίζει τη θεμελιώδη σημασία της αναπτυξιακής ατζέντας της Ντόχα. " Επιτροπή τονίζει για ακόμη μία φορά ότι οποιαδήποτε πρωτοβουλία αναληφθεί στη Γενεύη αναφορικά με το μέλλον του ΠΟΕ θα πρέπει να βασιστεί στην επιτυχή, όπως ελπίζουμε, έκβαση της αναπτυξιακής ατζέντας της Ντόχα.
<P>
Σήμερα, στο πλαίσιο της τελικής ίσως φάσης των διαπραγματεύσεων για την αναπτυξιακή ατζέντα της Ντόχα, κανένα μέλος του ΠΟΕ δεν φαίνεται να έχει την πολιτική βούληση ή/και τη διοικητική υποδομή που θα του επέτρεπε να συμμετάσχει σε μια ουσιαστική διαβούλευση για τη μεταρρύθμιση του ΠΟΕ. Περιμένουμε και ελπίζουμε, ωστόσο, ότι αυτή η κατάσταση θα προχωρήσει προς μια τελική συμφωνία για την αναπτυξιακή ατζέντα της Ντόχα, η οποία θα υπογραφεί πριν από το τέλος του 2008. Αυτό θα ανοίξει επίσης τον δρόμο στον διάλογο για το μέλλον του ΠΟΕ, έναν διάλογο που θα εξαρτηθεί σε μεγάλο βαθμό από την επιτυχή έκβαση της αναπτυξιακής ατζέντας της Ντόχα.
<P>
Όσον αφορά τις ιδέες που εκφράζονται στην έκθεση, η Επιτροπή τις συμμερίζεται σε μεγάλο βαθμό επί της αρχής, παρόλο που είναι προφανές ότι ορισμένες από τις προτάσεις που περιέχονται στην πρόταση ψηφίσματος θα βρουν σθεναρή αντίσταση από ορισμένα μέλη του ΠΟΕ.
<P>
Όσον αφορά τα θεσμικά ζητήματα, η Επιτροπή παραμένει υπέρ της ενίσχυσης της κοινοβουλευτικής διάστασης του ΠΟΕ και των άλλων ιδεών, όπως της εξασφάλισης επιπλέον πόρων στη Γραμματεία του ΠΟΕ και της διεύρυνσης των καθηκόντων της, καθώς επίσης της ενίσχυσης των μηχανισμών "ενεργού διαφάνειας" του ΠΟΕ και της παρακολούθησης και αποτελεσματικής επιτήρησης της εφαρμογής των κανόνων.
<P>
Προσυπογράφουμε την έκκληση για διαφάνεια στις διαδικασίες επίλυσης διαφορών και θα θέλαμε να τονίσουμε ότι προήλθε από μια δική μας πρωτοβουλία για τη δημόσια διεξαγωγή ορισμένων ακροαματικών διαδικασιών σε υποθέσεις του ΠΟΕ που αφορούν την Ευρωπαϊκή Ένωση.
<P>
Όσον αφορά τις ουσιαστικές προτάσεις που κατατίθενται με την παρούσα έκθεση, η ανάγκη για ενσωμάτωση των μη εμπορικών θεμάτων στο πεδίο εφαρμογής των κανόνων του ΠΟΕ θα παραμείνει κατευθυντήρια αρχή της πολιτικής της ΕΕ στο πολυμερές πλαίσιο, αλλά και στο πλαίσιο των διμερών διαπραγματεύσεών της που εγκαινιάστηκαν πρόσφατα με την ανακοίνωση με τίτλο "" Ευρώπη στον κόσμο", καθώς επίσης στο πλαίσιο μονομερών πρωτοβουλιών υπέρ των αναπτυσσόμενων χωρών. Το νέο μονομερές σύστημα δασμολογικών παραχωρήσεων υπέρ των αναπτυσσόμενων χωρών (Σύστημα Γενικευμένων Προτιμήσεων GPS+) είναι ένα καλό παράδειγμα.
<P>
" σχέση μεταξύ εμπορικής πολιτικής, εργασίας και περιβάλλοντος θα αποτελέσει αναμφίβολα σημαντικό τομέα, μαζί με άλλα εμπορικά θέματα που ενδέχεται να προστεθούν στην ημερήσια διάταξη.
<P>
" διαμόρφωση μιας νέας πολυμερούς πολιτικής μετά τη λήξη του γύρου της Ντόχα θα είναι μία από τις πλέον ενδιαφέρουσες και δύσκολες προκλήσεις για την ευρωπαϊκή πολιτική εμπορίου. Το Κοινοβούλιο θα αναλάβει έναν ολοένα ισχυρότερο ρόλο στον σχεδιασμό και την προώθηση αυτής της πολιτικής, ιδίως μετά τη θέση σε ισχύ της Συνθήκης της Λισαβόνας.
<P>
" Επιτροπή, και ειδικότερα ο συνάδελφός μου κ. Mandelson, αναμένει με ενδιαφέρον τον ανοιχτό και εποικοδομητικό διάλογο μαζί σας για την επίτευξη απτών και ρεαλιστικών αποτελεσμάτων με στόχο την ενίσχυση του ΠΟΕ και του πολυμερούς εμπορικού συστήματος εν γένει.
<SPEAKER ID="333" NAME="Johan Van Hecke">
συντάκτης γνωμοδότησης της Επιτροπής Ανάπτυξης. - (NL) Κύριε Πρόεδρε, κυρία Επίτροπε, η Επιτροπή Ανάπτυξης υποστηρίζει πλήρως τα επιχειρήματα της εισηγήτριας, κ. Muscardini, υπέρ της ριζικής μεταρρύθμισης του Παγκόσμιου Οργανισμού Εμπορίου. Το 2001 η έκθεση Sutherland εγκαινίασε έναν πολύ ζωντανό διάλογο στους κόλπους του ίδιου του ΠΟΕ αναφορικά με τη θεσμική του μεταρρύθμιση, έναν διάλογο που δυστυχώς τερματίστηκε υπερβολικά νωρίς. Υπάρχουν κάποιοι που δεν πιστεύουν ότι τώρα είναι η κατάλληλη χρονική στιγμή να συζητηθεί η μεταρρύθμιση του οργανισμού. Θέλουν να περιμένουμε το αποτέλεσμα της αναπτυξιακής ατζέντας της Ντόχα προτού ξεκινήσει μια ουσιαστική συζήτηση για τον οργανισμό αυτόν καθεαυτόν. Κατά την άποψή μας, ωστόσο, το ένα δεν αποκλείει το άλλο.
<P>
Από την άποψη της ανάπτυξης, θα θέλαμε να δούμε μια καλύτερη διαφοροποίηση των αναπτυσσόμενων χωρών στον ΠΟΕ, η οποία θα βασίζεται στις αναπτυξιακές ανάγκες κάθε χώρας και όχι στις κατηγορίες χωρών. " κ. Muscardini εξήγησε ήδη γιατί κάτι τέτοιο είναι αναγκαίο. Απαιτείται όχι μόνο μεγαλύτερη διαφάνεια στον ΠΟΕ, αλλά επιπλέον καλύτερη συνεργασία με άλλους διεθνείς οργανισμούς, όπως η Παγκόσμια Οργάνωση Εργασίας και η Διάσκεψη των "νωμένων Εθνών για το Εμπόριο και την Ανάπτυξη (UNCTAD). " πρόταση της έκθεσης Sutherland για ανάδειξη σε συμβατικό δικαίωμα των συμφωνιών χρηματοδότησης για την παροχή τεχνικής βοήθειας προς τις λιγότερο ανεπτυγμένες χώρες, ώστε αυτές να διαδραματίσουν ισότιμο ρόλο στο πολυμερές εμπορικό σύστημα, είναι κατά την άποψή της επιτροπής μας εκ των ων ουκ άνευ. Τέλος, η επίλυση διαφορών, όπου, για λόγους που όλοι γνωρίζουμε, οι αναπτυσσόμενες χώρες μονίμως αδικούνται, επίσης πρέπει να αναθεωρηθεί, όπως υποστήριξε και ο κ. Sutherland.
<P>
Εν συντομία, η μεταρρύθμιση του ΠΟΕ είναι κρίσιμης σημασίας, όχι μόνο για την ενίσχυση της νομιμότητάς του ενώπιον όλων των μελών του, ακόμη και των πλέον φτωχών, αλλά, κατά την άποψή μου, και για τη διαφύλαξη του πολυμερούς του χαρακτήρα.
<SPEAKER ID="334" NAME="Gunnar Hökmark">
συντάκτης γνωμοδότησης της Επιτροπής Οικονομικών και Νομισματικών Θεμάτων. - (ΕΝ) Κυρία Πρόεδρε, θα ήθελα να ευχαριστήσω την εισηγήτρια και την Επιτροπή Διεθνούς Εμπορίου για αυτήν την έκθεση. Πιστεύω ότι αξίζει τον κόπο, στις συζητήσεις περί του ΠΟΕ, να τονίζουμε επίσης ότι η παγκοσμιοποίηση και το ελεύθερο εμπόριο έχουν δώσει σε πολλά εκατομμύρια ανθρώπους νέες ευκαιρίες. Τις δύο τελευταίες δεκαετίες, έχουμε δει να σημειώνεται μεγαλύτερη πρόοδος στον αγώνα κατά της φτώχειας από ό,τι οποτεδήποτε στο παρελθόν.
<P>
Αυτό καθιστά ακόμη πιο επιτακτική την ανάγκη να εξασφαλίσουμε ένα σταθερό πλαίσιο δίκαιων και πολυμερών κανόνων για το ελεύθερο εμπόριο. Αυτή είναι και η βασική αποστολή του ΠΟΕ και είναι επίσης ο λόγος που πρέπει να έχουμε έναν ισχυρό και ενισχυμένο ΠΟΕ. Πρέπει να διασφαλίσουμε ένα περισσότερο διεθνοποιημένο εμπόριο και ανταγωνισμό χωρίς στρεβλώσεις. Για αυτόν τον λόγο, η Επιτροπή Οικονομικών και Νομισματικών Θεμάτων έχει τονίσει την ανάγκη μείωσης των κρατικών ενισχύσεων, άρσης των μη δασμολογικών φραγμών στο εμπόριο και αρωγής των αναπτυσσόμενων χωρών ώστε να έχουν ισότιμη θέση στις διαπραγματεύσεις για το πολυμερές πλαίσιο και τους κανόνες του ελεύθερου εμπορίου.
<P>
Αυτό καθιστά ακόμη πιο σαφή τον λόγο για τον οποίο χρειαζόμαστε έναν ισχυρό ΠΟΕ και μια ισχυρή Γραμματεία - για να λαμβάνουμε αποφάσεις και να διασφαλίζουμε την τήρηση των κανόνων, αλλά και για να αναπτύξουμε ένα πολυμερές εμπορικό σύστημα.
<P>
Αν καταφέρουμε να έχουμε έναν ισχυρό ΠΟΕ και μια ισχυρή Γραμματεία, θα έχουμε διασφαλίσει σε μεγάλο βαθμό τη δυνατότητα του διεθνούς εμπορίου να αναπτυχθεί σε ένα περιβάλλον ελεύθερων και δίκαιων κανόνων. Αυτό είναι το καθήκον μας - τίποτα περισσότερο και τίποτα λιγότερο.
<P>
Υπό αυτήν την έννοια, είναι επίσης σημαντικό να τονίσουμε μερικά από τα μέτρα που πρέπει να λάβουμε: πρέπει να ενισχύσουμε το ελεύθερο εμπόριο στον τομέα των υπηρεσιών· να προωθήσουμε περαιτέρω το άνοιγμα των χρηματοοικονομικών υπηρεσιών· να διασφαλίσουμε ένα πιο ελεύθερο εμπόριο στη γεωργία. Όταν συζητούμε για την αύξηση των τιμών των τροφίμων, καθίσταται σαφής η σημασία του ανοίγματος των αγορών.
<P>
Δεν θα το καταφέρουμε, όμως, ποτέ χωρίς έναν ισχυρό ΠΟΕ και χωρίς ένα ισχυρό πλαίσιο που θα ευνοεί τις αναπτυσσόμενες χώρες, που θα δώσει στους φτωχούς νέες, καλύτερες ευκαιρίες και θα μας βοηθήσει όλους να επωφεληθούμε από τις ευκαιρίες του ελεύθερου εμπορίου.
<SPEAKER ID="335" NAME="Γεώργιος Παπαστάμκος">
εξ ονόματος της Ομάδας PPE-DE. - Κυρία Πρόεδρε, εκ πρώτης όψεως, αποτελεί σχήμα παράδοξο να συζητούμε για τη μεταρρύθμιση του ΠΟΕ, τη στιγμή που υφίσταται το παρατεταμένο διαπραγματευτικό αδιέξοδο του Γύρου της Ντόχα. Ωστόσο, ο προβληματισμός σχετικά με τη λειτουργία και το μέλλον του ΠΟΕ είναι βάσιμος, στο βαθμό που το αδιέξοδο αυτό οφείλεται σε διαρθρωτικά και θεσμικά προβλήματα και ελλείμματα του παγκοσμίου εμπορικού συστήματος. Αυτό το καταδεικνύει και η έκθεση της κυρίας Muscardini.
<P>
Κατά τη γνώμη μου, οι μείζονες προκλήσεις του μεταρρυθμιστικού εγχειρήματος εντοπίζονται σε τρεις περιοχές: πρώτον, στη μεγαλύτερη δυνατή -αμοιβαίως επωφελή- απελευθέρωση των εμπορικών συναλλαγών, η οποία, αποδεδειγμένα, παράγει οικονομική μεγέθυνση. Ζητούμενο, βεβαίως, παραμένει η ισοκατανομή των οφελών μεταξύ των μελών του ΠΟΕ και η αρμονική ενσωμάτωση των αναπτυσσομένων χωρών στο παγκόσμιο εμπορικό σύστημα.
<P>
Δεύτερον, στις αναγκαίες θεσμικές διευθετήσεις, οι οποίες να εγγυώνται τη συναίνεση, την ενιαία δέσμευση, τη δημοκρατική νομιμοποίηση, τη διαφάνεια και την αποτελεσματικότητα μιας οργανωμένης παγκόσμιας εμπορικής διακυβέρνησης. Τρίτον, στην εξεύρεση της κατάλληλης ισορροπίας μεταξύ εμπορικών και μη εμπορικών θεμάτων.
<P>
Είναι θεμιτό το δικαίωμα των κρατών μελών του ΠΟΕ να εφαρμόζουν περιοριστικά του εμπορίου μέτρα, τα οποία αποσκοπούν στην προστασία του περιβάλλοντος, της δημόσιας υγείας και του καταναλωτή. Χαρακτηριστικό παράδειγμα αποτελούν οι υποθέσεις που οδήγησαν ενώπιον των δικαιοδοτικών οργάνων του ΠΟΕ, εμπορικοί εταίροι εναντίον της Ένωσης, σχετικά με τους γενετικά μεταλλαγμένους οργανισμούς και την απαγόρευση εισαγωγών ορμονούχου βοείου κρέατος, προέλευσης "ΠΑ και Καναδά. Όμως, θα πρέπει να γίνει κατανοητό ότι η λύση δεν συνίσταται στην υπερφόρτωση του ΠΟΕ με πρόσθετα λειτουργικά πεδία, αλλά στην επιδίωξη μιας σχέσης αλληλοϋποστήριξης και συνοχής μεταξύ των στόχων και δράσεων, αφενός του ΠΟΕ και, αφετέρου, άλλων διεθνών οργανισμών.
<P>
Κυρίες και κύριοι συνάδελφοι, δεν είναι αποστολή του ΠΟΕ να καλύψει τα λειτουργικά κενά τα οποία αφήνουν άλλοι εξειδικευμένοι οργανισμοί του συστήματος των "νωμένων Εθνών. " παγκόσμια κοινότητα βιώνει μια ανησυχητική χρηματοοικονομική κρίση. Βιώνει επίσης έναν σιωπηλό επισιτιστικό τυφώνα. Τα δύο αυτά φαινόμενα καταδεικνύουν ότι δεν αρκεί μόνο η αρνητική ολοκλήρωση, η άρση δηλαδή φραγμών. Παγκόσμιες προκλήσεις απαιτούν παγκόσμια συνεννόηση, συστημική σύγκλιση και συνεκτικά ρυθμιστικά καθεστώτα. Αυτό αφορά και στην κοινωνική ευθύνη, και στην περιβαλλοντική προστασία, και στην οικονομική ανταγωνιστικότητα.
<SPEAKER ID="336" NAME="Harlem Désir">
εξ ονόματος της Ομάδας PSE. - (FR) Κυρία Πρόεδρε, κυρία Επίτροπε, είναι απαραίτητο να ολοκληρωθεί ο γύρος της Ντόχα, αλλά επίσης είναι απαραίτητο να εξετάσουμε εκ νέου τη λειτουργία του ΠΟΕ. Καθημερινά διαπιστώνουμε ότι βρίθει από προβλήματα αποτελεσματικότητας, νομιμοποίησης και συντονισμού με τους άλλους φορείς του πολυμερούς συστήματος.
<P>
Σε κάποιο βαθμό ήταν αναπόφευκτο ότι, 10 και πλέον χρόνια μετά τη δημιουργία του οργανισμού, οι λειτουργικοί του μηχανισμοί θα έπρεπε να αναβαθμιστούν. Με τη μετάβαση από τη GATT στον ΠΟΕ, το πολυμερές σύστημα εμπορίου δεν άλλαξε απλώς διάσταση· από μερικές απόψεις άλλαξε και ως προς την ίδια τη φύση του. Οι εμπορικοί κανόνες διευρύνθηκαν συμπεριλαμβάνοντας ένα αρκετά ευρύ φάσμα νέων τομέων: υπηρεσίες, πνευματική ιδιοκτησία, επενδύσεις, μη δασμολογικοί φραγμοί. Νέα κράτη μέλη ήρθαν να προστεθούν στα παλαιότερα και αυτή η διεύρυνση οδήγησε σε μια ποικιλομορφία, σε μια διάσταση καταστάσεων και κρατών μελών, καθένα με διαφορετικούς πόρους και διαφορετικά προβλήματα. Όλα αυτά σημαίνουν προφανώς ότι, εκτός από τις προσπάθειες για ολοκλήρωση των διαπραγματεύσεων του αναπτυξιακού γύρου, πρέπει να εξεταστούν οι αναγκαίες μεταρρυθμίσεις.
<P>
Χαιρετίζω το έργο της εισηγήτριάς μας, κ. Muscardini, και το γεγονός ότι μπορέσαμε να συνεργαστούμε μαζί της και με τις άλλες Ομάδες. Θα ήθελα να τονίσω διάφορα σημεία αυτής της εξαιρετικά σημαντικής έκθεσης, η οποία ελπίζω ότι θα υπερψηφιστεί από την πλειοψηφία των βουλευτών αύριο.
<P>
Το πρώτο στοιχείο είναι η ισορροπία ως προς τις διεθνείς προδιαγραφές και η εδραίωση νέων σχέσεων μεταξύ του ΠΟΕ και των άλλων διεθνών οργανισμών. Θα δείτε στην έκθεση ότι προφανώς γίνεται αναφορά στην αλληλεπίδραση με τα περιβαλλοντικά ζητήματα, τα ζητήματα υγείας -και αυτό είναι σαφώς αναγκαίο, όπως καταδείχθηκε στις περιπτώσεις των γενόσημων φαρμάκων και της πνευματικής ιδιοκτησίας- αλλά και στα κοινωνικά ζητήματα. Δεν μπορούμε να παραλείψουμε τη συζήτηση αυτού του θέματος με τον ΠΟΕ.
<P>
" συνεργασία μεταξύ της ΔΟΕ και του ΠΟΕ, η οποία εγκαινιάστηκε εκ νέου από τους γενικούς διευθυντές των δύο οργανισμών, πρέπει να προχωρήσει πολύ πιο πέρα και η Ευρωπαϊκή Ένωση πρέπει να αποτελέσει κινητήρια δύναμη προς αυτήν την κατεύθυνση. Καταθέτουμε δύο συγκεκριμένες προτάσεις: η πρώτη είναι να δοθεί στην Παγκόσμια Οργάνωση Εργασίας καθεστώς παρατηρητή στον ΠΟΕ, όπως ισχύει για το Παγκόσμιο Νομισματικό Ταμείο· η δεύτερη είναι ο ΠΟΕ να ιδρύσει -και αυτή η πρόταση πρέπει να προέλθει από την Ένωση- μια επιτροπή για το εμπόριο και την αξιοπρεπή εργασία, κατ' εικόνα της Επιτροπής Εμπορίου και Περιβάλλοντος χάρη στην οποία έχει επιτευχθεί σημαντική πρόοδος στο σημείο τομής μεταξύ των περιβαλλοντικών και εμπορικών κανόνων.
<P>
Δεύτερον, θα ήθελα να τονίσω τις πτυχές της έκθεσης που ενθαρρύνουν τον ΠΟΕ να διαθέσει περισσότερους πόρους στα πλέον αδύναμα μέλη του, στις λιγότερο ανεπτυγμένες χώρες, ώστε να διασφαλιστεί η ισότιμη, αποτελεσματική και αποδοτική συμμετοχή τους σε όλες τις διαπραγματεύσεις και σε όλες τις επιτροπές στις οποίες διαμορφώνονται οι μελλοντικές συμφωνίες και εμπορικές πολιτικές.
<P>
Τρίτον, τονίζουμε τη σημασία της εξωτερικής διαφάνειας και της απόδοσης σημαντικότερου ρόλου στην κοινωνία των πολιτών και στους κοινοβουλευτικούς εκπροσώπους στους κόλπους του ΠΟΕ, ώστε ο οργανισμός να αποκτήσει μια πραγματικά δυναμική κοινοβουλευτική διάσταση. Θέλουμε να δούμε μια γνήσια κοινοβουλευτική συνέλευση. Επί του παρόντος, έχουμε την Κοινοβουλευτική Διάσκεψη για τον ΠΟΕ. Ο Γενικός Διευθυντής έλαβε πρόσφατα τον λόγο ενώπιόν της, καθώς και οι υπουργοί εμπορίου, αλλά θέλουμε να αναγνωριστεί επίσημα, και γι' αυτό καταθέτουμε πολύ συγκεκριμένες προτάσεις, για παράδειγμα όσον αφορά το όργανο των προσφυγών και την επίλυση διαφορών. Δεδομένου του δικαστικού χαρακτήρα των διαδικασιών, αυτές πρέπει να διεξάγονται δημόσια και τα σχετικά έγγραφα πρέπει να είναι διαθέσιμα δημοσίως. Πιστεύω επίσης ότι έτσι θα απαλλαχθούμε από ορισμένους μύθους και ο οργανισμός θα γίνει πιο διαφανής.
<P>
Τέλος, οι πόροι της γραμματείας συνιστούν άλλο ένα σημαντικό ζήτημα το οποίο έχει ήδη τεθεί επί τάπητος. Ο τρέχων προϋπολογισμός του ΠΟΕ είναι 135 εκατ. δολάρια "ΠΑ. Εξαπλάσιος από του ΔΝΤ και σχεδόν υποδεκαπλάσιος του προϋπολογισμού της Παγκόσμιας Τράπεζας. Απασχολεί προσωπικό 600 ατόμων, αριθμό πολύ μικρότερο από αυτόν σε άλλους πολυμερείς οργανισμούς. Κατά συνέπεια, η αύξηση των πόρων ενός Παγκόσμιου Οργανισμού Εμπορίου καλύτερα ενσωματωμένου στο σύστημα των πολυμερών οργανισμών είναι, κατά τη γνώμη μου, μία από τις προϋποθέσεις για καλύτερους εμπορικούς κανόνες που θα προαγάγουν την ανάπτυξη.
<SPEAKER ID="337" NAME="Mariela Velichkova Baeva">
εξ ονόματος της Ομάδας ALDE. - (BG) " δυναμική διαδικασία της οικονομικής και χρηματοοικονομικής ολοκλήρωσης σε παγκόσμια κλίμακα είναι αποφασιστικός παράγοντας στο δύσκολο διεθνές οικονομικό περιβάλλον. Οι αναλύσεις κορυφαίων φορέων παγκοσμίως σχετικά με τις μακροοικονομικές πολιτικές και τις διεθνείς τάσεις δείχνουν ότι στην επόμενη δεκαετία μας περιμένει μεγάλη πολιτική και οικονομική αστάθεια. Επί του παρόντος, βλέπουμε ήδη στον ορίζοντα τη σκιά σοβαρών κινδύνων όπως η αύξηση των τιμών των καυσίμων, η δυναμική μεταβολή των οποίων επηρεάζει τις τιμές των γεωργικών προϊόντων, και, σε συνδυασμό, αυτοί οι παράγοντες παράγουν πληθωριστικές πιέσεις και επισιτιστική ανασφάλεια, περιορισμό της ικανότητας των υποδομών μεταφοράς αγαθών ζωτικής σημασίας για το διεθνές εμπόριο και χρηματοοικονομική αναταραχή. Εφιστώ την προσοχή σας σε αυτούς τους κινδύνους και σε αυτήν την ανασφάλεια όχι γιατί θέλω να ταράξω τη γαλήνη σας, αλλά για να υπογραμμίσω κάποιες από τις παραμέτρους του διεθνούς οικονομικού περιβάλλοντος και την ανάγκη εφαρμογής μιας πολιτικής για την άρση των ανισορροπιών και την υποστήριξη των ευάλωτων οικονομιών. Σας υπενθυμίζω ότι δύο από τους βασικούς κλάδους που επηρεάζονται σε μεγάλο βαθμό από την ελευθέρωση του εμπορίου είναι η μεταποίηση και η γεωργία, και οι αυξανόμενες τιμές των τροφίμων έχουν ήδη προκαλέσει έντονες διαμαρτυρίες σε πολλές περιοχές ανά τον κόσμο.
<P>
Προκειμένου να ανταποκριθεί στην οικονομική και πολιτική πραγματικότητα, ο Παγκόσμιος Οργανισμός Εμπορίου, ως εμπορικό σύστημα με δεσμευτικούς κανόνες που διέπουν το διεθνές εμπόριο, πρέπει να βελτιώσει τους κανόνες λειτουργίας του, την οργανωσιακή δομή του και τη διαδικασία λήψης αποφάσεων, και να επιδείξει μια πιο πραγματιστική θεσμική ευελιξία και προσαρμοστικότητα. Πράττοντάς το, θα πρέπει, φυσικά, να λάβει υπόψη ότι οι διαπραγματεύσεις μεταξύ 150 κρατών μελών σε διαφορετικά στάδια ανάπτυξης, με διαφορετικές οικονομικές δομές και εν μέσω διαφόρων μεταρρυθμίσεων σε διάφορους οικονομικούς τομείς είναι πολύ σοβαρή πρόκληση. Ωστόσο, αν κατατεθούν προτάσεις από τη Σόφια, το Κοτονού, το Σαντιάγο και τις Βρυξέλλες, οι διαβουλεύσεις στη Γενεύη θα αποτελέσουν τον μηχανισμό για την επίτευξη συμφωνιών που μπορούμε να περιμένουμε ότι θα άρουν ολοένα και περισσότερους φραγμούς.
<SPEAKER ID="338" NAME="Seán Ó Neachtain">
εξ ονόματος της Ομάδας UEN. - (GA) Κυρία Πρόεδρε, η γεωργία δεν πρέπει να βγει χαμένη από μια συμφωνία του Παγκόσμιου Οργανισμού Εμπορίου. Ο επίτροπος Mandelson διαπραγματεύεται επί του παρόντος μια πολύ άνιση συμφωνία, η οποία θα είναι επιζήμια για τους ευρωπαίους αγρότες και το σύνολο του αγροδιατροφικού κλάδου της ΕΕ.
<P>
Έχω την εντύπωση ότι το χρονοδιάγραμμα για τις διαπραγματεύσεις του ΠΟΕ υπαγορεύεται από το εκλογικό ημερολόγιο των "ΠΑ. Δεν πρέπει να ανεχθούμε τέτοιου είδους αβελτηρίες. Το περιεχόμενο και η ουσία της συμφωνίας είναι πολύ πιο σημαντικά από οποιεσδήποτε εκλογές.
<P>
Αν και η Ιρλανδία είναι ο τέταρτος μεγαλύτερος εξαγωγέας βοείου κρέατος στον κόσμο, η συμφωνία αυτή θα την πλήξει σοβαρά. " εγχώρια αγορά βοείου και αρνίσιου κρέατος στην Ιρλανδία, η οποία αποτιμάται επί του παρόντος σε άνω των 2,5 εκατ. ευρώ, θα υπονομευθεί από τις συμφωνίες του ΠΟΕ. " μείωση των εισαγωγικών δασμών έως 70% στα προϊόντα βοείου και αρνίσιου κρέατος που προτείνει ο κ. Mandelson είναι απλά υπερβολική.
<P>
Δέκα χιλιάδες αγρότες διαδήλωσαν στους δρόμους του Δουβλίνου την περασμένη εβδομάδα διαμαρτυρόμενοι με αφορμή την επίσκεψη του Προέδρου Barroso στην πόλη. Ο κ. Barroso γνωρίζει από πρώτο χέρι την οργή των ιρλανδών αγροτών και πρέπει επιτέλους να σφίξει τα λουριά του Επιτρόπου Mandelson.
<P>
Τέλος, είναι επιτακτική η ανάγκη επίτευξης συμφωνίας στον Παγκόσμιο Οργανισμό Εμπορίου - μιας συμφωνίας που θα ικανοποιεί τους πάντες, που θα ωφελήσει την Ευρώπη, τους γεωργούς και τη γεωργία· μιας συμφωνίας που θα διαφυλάττει τις επισιτιστικές πηγές.
<SPEAKER ID="339" NAME="Caroline Lucas">
εξ ονόματος της Ομάδας Verts/ALE. - (ΕΝ) Κυρία Πρόεδρε, η Ομάδα των Πρασίνων είναι σαφές ότι υποστηρίζει τις γενικές κατευθύνσεις αυτής της έκθεσης, ιδίως την έκκληση για μεγαλύτερη συνοχή μεταξύ της κανονιστικής λειτουργίας του ΠΟΕ, του έργου των διαφόρων οργανισμών των "νωμένων Εθνών και των ισχυουσών συμφωνιών σε κοινωνικά και περιβαλλοντικά ζητήματα, καθώς και σε θέματα ανθρωπίνων δικαιωμάτων. Πιστεύουμε ότι πρέπει να δοθεί καθεστώς παρατηρητή στην ΔΟΕ, και να ληφθούν μέτρα κατά του κοινωνικού και οικολογικού ντάμπινγκ.
<P>
Υποστηρίζουμε επίσης τον κοινοβουλευτικό έλεγχο ως όπλο κατά της απουσίας λογοδοσίας και νομιμοποίησης που χαρακτηρίζει τον ΠΟΕ, καθώς και την ανάγκη ανάπτυξης του μηχανισμού επίλυσης διαφορών του ΠΟΕ επί τη βάσει του διεθνούς περιβαλλοντικού και κοινωνικού δικαίου, παρέχοντάς του ουσιαστικές εξουσίες επιβολής κυρώσεων.
<P>
Με προβληματίζει, ωστόσο, το γεγονός ότι η έκθεση δεν αναφέρει ότι η αποτυχία του γύρου της Ντόχα οφείλεται ακριβώς στις ελλείψεις του ΠΟΕ ως οργανισμού. Δεν πρόκειται για άσχετα μεταξύ τους θέματα. Το αδιέξοδο του γύρου της Ντόχα αποτελεί άμεση συνέπεια των συστηματικών καταχρήσεων των διαδικασιών λήψης αποφάσεων του οργανισμού από ορισμένες ισχυρές χώρες και την παρεπόμενη απομόνωση των πιο αδύναμων χωρών.
<P>
Πιστεύω επίσης ότι η έκθεση δεν αναγνωρίζει ότι χρειάστηκε στην ουσία μια επανάσταση των αναπτυσσόμενων χωρών στο Κανκούν το 2003, όπως και ορισμένων αναδυόμενων χωρών πριν από το Χονγκ Κονγκ, για να δούμε την αρχή του τέλους του φεουδαρχικού συστήματος που κυριαρχεί στον ΠΟΕ εδώ και απαράδεκτα μεγάλο χρονικό διάστημα. Πιστεύω ότι είναι προφανές ότι πρέπει να πάψουμε να περιμένουμε την ολοκλήρωση του γύρου της Ντόχα και να αρχίσουμε πάραυτα τη μεταρρύθμιση του ΠΟΕ: μεταρρύθμιση των διαδικασιών αλλά και των πολιτικών του, γιατί η μεταρρύθμιση μόνο σε διαδικαστικό επίπεδο δεν αρκεί. Πρέπει να επανεξετάσουμε σειρά κανόνων που είναι πλέον απαρχαιωμένοι στον 21ο αιώνα, ενόψει των νέων προκλήσεων όπως η κλιματική αλλαγή.
<P>
Πρέπει, λοιπόν, να επανεξετάσουμε κανόνες όπως αυτός για τις διαδικασίες και μεθόδους παραγωγής, για παράδειγμα: την απαγόρευση της διάκρισης μεταξύ προϊόντων βάσει του τόπου παραγωγής τους. Τέτοιου είδους διάκριση είναι κρίσιμης σημασίας αν θέλουμε να υποστηρίξουμε αρχές όπως π.χ. η ενεργειακή αποδοτικότητα και η μείωση των εκπομπών.
<P>
Πρέπει επίσης να επιδιώξουμε πλήρη επανεστίαση των διαδικασιών επίλυσης διαφορών· θα συνιστούσα στους συναδέλφους μου την τροπολογία που έχουν καταθέσει οι Πράσινοι και η οποία αφορά ακριβώς έναν νέο τρόπο θεώρησης του μηχανισμού επίλυσης διαφορών, ώστε να διασφαλιστεί ότι βασίζεται στις αρχές του Χάρτη των "νωμένων Εθνών και ότι διαχωρίζεται από την τρέχουσα μορφή του ΠΟΕ.
<SPEAKER ID="340" NAME="Jacky Hénin">
εξ ονόματος της Ομάδας GUE/NGL. - (FR) Κυρία Πρόεδρε, το μόνο πράγμα στο οποίο θα συμφωνήσουμε όλοι είναι η ανάγκη ριζικής μεταρρύθμισης του ΠΟΕ.
<P>
Ο ΠΟΕ, όπως και το ΔΝΤ, είναι ένας οργανισμός που στερείται νομιμοποίησης, μη δημοκρατικός και επικίνδυνος για τα συμφέροντα των λαών. Ιδρύθηκε για να διασφαλίσει την οικονομική και βιομηχανική ηγεμονία των "νωμένων Πολιτειών και μεγάλων διεθνικών ομίλων.
<P>
" Ένωση έχει, φυσικά, θέσει εαυτόν στην υπηρεσία αυτού του συστήματος, σαν τον δούλο που περιμένει να φάει από τα ψίχουλα του αμερικανού αφέντη του. Αυτό το αχαλίνωτα ελεύθερο εμπόριο έχει πλέον στραφεί κατά των εμπνευστών του και το κέντρο του οικονομικού βάρους του πλανήτη έχει μετατοπιστεί προς ανατολάς, και πιο συγκεκριμένα στην Ασία, με αποτέλεσμα να βιώνουμε σήμερα τις χειρότερες χρηματοοικονομικές και επισιτιστικές κρίσεις σε όλη την ιστορία της ανθρωπότητας.
<P>
Δεν έχουμε πολλά παραδείγματα χωρών που, αφού μετατράπηκαν από αναδυόμενες σε "θηρευτές" της παγκόσμιας οικονομίας, εγκατέλειψαν αυτόν τον ρόλο στο όνομα κάποιου καλοπροαίρετου σκοπού· πώς θα μπορούσε να συμβεί αυτό, τη στιγμή που όλο το παγκόσμιο σύστημα εμπορίου που έχει χτίσει ο ΠΟΕ τις ενθαρρύνει να συνεχίσουν σε αυτήν την πορεία; Ο κανόνας για όλους τους παράγοντες είναι να πλουτίσουν όσο το δυνατόν πιο γρήγορα, με οποιοδήποτε μέσο, ακόμη και κερδοσκοπώντας στα φάρμακα ή σε βασικά είδη διατροφής.
<P>
Στην Ευρωπαϊκή Ένωση οι ανισότητες είναι πλέον καταφανείς και η εργατική και μεσαία τάξη γίνονται ολοένα και πιο φτωχές. " επισιτιστική κρίση που πλήττει τους φτωχότερους πληθυσμούς του πλανήτη είναι άμεση συνέπεια της πολιτικής του ΠΟΕ που έχει ως στόχο την καταστροφή της παραδοσιακής γεωργίας συντήρησης και την αντικατάστασή της από εξαγώγιμες καλλιέργειες. Τα βιοκαύσιμα δεν είναι παρά ένας αποδιοπομπαίος τράγος σε αυτό το εμποροκρατικό σύστημα που πρέπει να ανατραπεί όσο το δυνατόν πιο σύντομα.
<P>
Δράττομαι της ευκαιρίας να καταγγείλω τα ανεύθυνα σχόλια του κ. Mandelson, ο οποίος απηύθυνε έκκληση για περαιτέρω απορρύθμιση των αγορών γεωργικών προϊόντων σε μια περίοδο που το Παγκόσμιο Επισιτιστικό Πρόγραμμα προειδοποιεί για τις ανόδους στις τιμές των τροφίμων, ένα σιωπηλό επισιτιστικό τσουνάμι, όπως χαρακτηριστικά το αποκαλεί, που απειλεί με λιμό περισσότερους από 100 εκατομμύρια ανθρώπους. Θέλει μήπως ο κ. Mandelson να μείνει γνωστός στην ιστορία ως ο άνθρωπος που ευθύνεται για τον θάνατο εκατομμυρίων ανθρώπων από την πείνα;
<P>
Ο ΠΟΕ πρέπει, συνεπώς, να μεταρρυθμιστεί εκ βάθρων προκειμένου να πάψει πλέον η κερδοσκοπία και να υποστηριχθούν οι παραγωγοί και όχι η μειοψηφία των καιροσκόπων που λυμαίνονται τις παγκόσμιες χρηματοοικονομικές αγορές· έτσι θα ενθαρρυνθούν οι πληθυσμοί να κατακτήσουν την επισιτιστική και βιομηχανική αυτοδυναμία τους και τα έθνη να συνεργάζονται και όχι να ανταγωνίζονται το ένα το άλλο.
<SPEAKER ID="341" NAME="Derek Roland Clark">
εξ ονόματος της Ομάδας IND/DEM. - (ΕΝ) Κυρία Πρόεδρε, από την έκθεση φαίνεται να προκύπτει ότι η ΕΕ απαιτεί από όλα τα κράτη μέλη να συναινέσουν στις διαπραγματεύσεις του ΠΟΕ και, αν όχι, να αιτιολογήσουν τη θέση τους γραπτώς. Αυτό σημαίνει ότι το "νωμένο Βασίλειο, για παράδειγμα, πρέπει να ακολουθήσει την υπόλοιπη ΕΕ. Πρέπει δηλαδή να κάνουμε αδιαμαρτύρητα ό,τι μας λένε. Με απλά λόγια, με τη μεταρρύθμιση του ΠΟΕ, η Βρετανία θα δέχεται περισσότερες πιέσεις να έχει εμπορικές συναλλαγές με τις χώρες που θα της επιτρέπει η ΕΕ. Εμείς, όμως, είμαστε υπέρ του παγκόσμιου εμπορίου. Εδώ και αιώνες διαπρέπουμε σε αυτόν τον τομέα. Έχουμε μεγάλη εμπειρογνωμοσύνη στο παγκόσμιο εμπόριο. Για παράδειγμα, οι εμπορικές μας συναλλαγές με τις "ΠΑ υπερβαίνουν αυτές τις Γαλλίας και της Γερμανίας μαζί. Αλλά οι χώρες της ΕΕ φαίνεται ότι δεν θέλουν να αξιοποιήσουν την εμπειρία μας, και έτσι ήδη υφιστάμεθα περιορισμούς από τις εμπορικές συμφωνίες της ΕΕ με αποτέλεσμα η παγκόσμια εμπορική φήμη της Βρετανίας να πλήττεται ανεπανόρθωτα. Δεν μας επιτρέπεται να έχουμε τις εμπορικές συναλλαγές που θέλουμε με τους παραδοσιακούς εμπορικούς μας εταίρους στη Βρετανική Κοινοπολιτεία. Δεν έχουμε την αποκλειστικότητα σε αυτό το εμπόριο. Δεν θα επιχειρούσαμε να εμποδίσουμε τις άλλες ευρωπαϊκές χώρες να συναλλαχθούν με τους φίλους μας της Κοινοπολιτείας. Αυτές οι συναλλαγές θα ωφελούσαν όλους τους εμπλεκομένους. Οι χώρες της ΕΕ θα ευημερούσαν και πολλές χώρες του τρίτου κόσμου θα έβλεπαν το βιοτικό τους επίπεδο να βελτιώνεται. Ο ΠΟΕ ιδρύθηκε με στόχο την προαγωγή του εμπορίου και της φιλίας, και η ΕΕ επιμένει ότι θέλει να βοηθήσει τις μειονεκτούσες χώρες. Ένας καλός τρόπος, λοιπόν, για να το πετύχει αυτό είναι η διεύρυνση των εμπορικών δεσμών, και όχι η αποκοπή τους.
<SPEAKER ID="342" NAME="Irena Belohorská" AFFILIATION="NI">
(SK) Δεν υπάρχουν πολλοί που θα αμφισβητούσαν τη σημασία του ΠΟΕ, αλλά ταυτόχρονα δεν υπάρχει και κανείς που να μην δέχεται την ανάγκη μεταρρύθμισης του οργανισμού αυτού, βασική αποστολή του οποίου είναι η καταπολέμηση της φτώχειας και η παροχή βοήθειας στις αναπτυσσόμενες χώρες.
<P>
" βάση της μεταρρύθμισης θα είναι η έκθεση του κ. Peter Sutherland. Όπως γνωρίζουμε, ο κ. Sutherland βρίσκεται αυτήν τη στιγμή επικεφαλής δύο πολυεθνικών γιγάντων: της BP και της Goldman Sachs International. Τα άλλα μέλη της ομάδας του είναι πρώην διπλωμάτες, επιχειρηματίες και ακαδημαϊκοί, κανείς εκ των οποίων δεν έχει γίνει γνωστός ως επικριτής του ισχύοντος συστήματος.
<P>
Με όλον τον σεβασμό προς αυτούς τους κυρίους, θα ήθελα να ρωτήσω το εξής: τίνος τα συμφέροντα θα προασπίσει η μεταρρύθμιση του ΠΟΕ που προτείνουν; Θα προασπίσει τα συμφέροντα των αναπτυσσόμενων χωρών ή των πολυεθνικών; Τι μήνυμα δίνει αυτό στις αναπτυσσόμενες και στις λιγότερο ανεπτυγμένες χώρες;
<P>
Όπως γνωρίζουμε όλοι, η εμπιστοσύνη είναι σημαντική τόσο στην οικονομία όσο και στην πολιτική. Ο ΠΟΕ δεν είναι μόνο οικονομικός αλλά και πολιτικός θεσμός, και για αυτό είναι σημαντική η εμπιστοσύνη μεταξύ των μελών του. Ωστόσο, είναι ποτέ δυνατόν οι λαοί των αναπτυσσόμενων χωρών να πιστέψουν ότι οι κύριοι που διοικούν τις πολυεθνικές εταιρείες ενδιαφέρονται για τη δική τους ευημερία; Γιατί να κάνουμε τη χάρη στους αντιπάλους του ΠΟΕ και να θέσουμε σε κίνδυνο την εικόνα του οργανισμού;
<SPEAKER ID="343" NAME="Tokia Saïfi" AFFILIATION="PPE-DE">
(FR) Κυρία Πρόεδρε, σε μια στιγμή που οι διαπραγματεύσεις του γύρου της Ντόχα χάνουν τον προσανατολισμό τους και οδηγούνται σε αδιέξοδο, το ζήτημα της λειτουργίας του ΠΟΕ είναι πιο επίκαιρο παρά ποτέ.
<P>
Μήπως για να βγούμε από αυτό το αδιέξοδο πρέπει να μεταρρυθμίσουμε τον ΠΟΕ; Αν δεν καταφέρουμε να καταλήξουμε σε συμφωνία επί της ουσίας, μήπως πρέπει να δούμε πώς μπορούμε να βελτιώσουμε τη διαδικασία για την επίτευξη μιας τέτοιας συμφωνίας; " αναγέννηση του ΠΟΕ μοιάζει εφικτή και θα του επιτρέψει να λειτουργεί και να λαμβάνει αποφάσεις πιο αποτελεσματικά.
<P>
Δύο είναι τα επίπεδα των μεταρρυθμίσεων που απαιτούνται: μεταρρυθμίσεις που αποσκοπούν στη βελτίωση της διαπραγματευτικής διαδικασίας και μεταρρυθμίσεις που αποσκοπούν στην ενίσχυση της νομιμοποίησης του ΠΟΕ, κάτι που αποτελεί θεμελιώδες στοιχείο της οργάνωσής του. Προς αυτήν την κατεύθυνση, είναι σημαντικό να τονιστεί η κοινοβουλευτική διάσταση στον ΠΟΕ και να αξιοποιηθούν στον μέγιστο δυνατό βαθμό οι νόμιμοι εκπρόσωποι των πολιτών, εμείς οι βουλευτές, προσδίδοντας έτσι μεγαλύτερη διαφάνεια και δημοκρατικότητα στα ζητήματα που άπτονται της παγκοσμιοποίησης.
<P>
Πρέπει ακόμη να γίνουν πολλά προκειμένου να διασφαλιστεί η συνοχή των διεθνών πολιτικών. Δεν έχει νόημα να αρθούν τα εμπόδια στα σύνορα αν πίσω από τα σύνορα παραμείνουν τα εμπόδια στις επενδύσεις, η περιφρόνηση των κοινωνικών δικαιωμάτων και η καταπάτηση των περιβαλλοντικών προτύπων. Ένας αποτελεσματικός ΠΟΕ είναι, συνεπώς, αναγκαίος για την εγγύηση του στόχου της αύξησης του εμπορίου και μιας ελευθέρωσης ρυθμιζόμενης από τις αγορές. Ωστόσο, η θέσπιση κανόνων δεν μεταφράζεται σε προστατευτισμό. " άνευ όρων ελευθέρωση δεν αποτελεί πανάκεια, και σίγουρα δεν πρόκειται να μας απαλλάξει από τα προβλήματα που αντιμετωπίζουμε αυτήν τη στιγμή με την άνοδο των τιμών των βασικών γεωργικών προϊόντων και την απορρέουσα εξάπλωση της πείνας.
<P>
" πρόταση Falconer για μείωση των τελωνειακών δασμών είναι, συνεπώς, απαράδεκτη για τη γεωργία στην Ευρώπη και θα είχε φοβερές συνέπειες στη γεωργική παραγωγή των φτωχότερων χωρών.
<P>
Επιπλέον, προκειμένου να ολοκληρωθεί ο γύρος της Ντόχα, πρέπει να αποκατασταθεί η ισορροπία στις διαπραγματεύσεις και να επιτευχθούν πραγματικά αμοιβαίες συμφωνίες για την πρόσβαση στην αγορά. Δεν έχουμε φτάσει στο σημείο να θυσιάσουμε τη γεωργία μας και τη συνεισφορά μας στην επισιτιστική ασφάλεια για τα τριάντα αργύρια που θα εξασφαλίσουμε με μερικές μειώσεις στους δασμούς.
<SPEAKER ID="344" NAME="Kader Arif" AFFILIATION="PSE">
(FR) Κυρία Πρόεδρε, κυρία Επίτροπε, κυρίες και κύριοι, χαιρετίζω τη σημερινή συζήτηση με αφορμή την έκθεση της κ. Muscardini για τη μεταρρύθμιση του Παγκόσμιου Οργανισμού Εμπορίου.
<P>
" επισιτιστική κρίση που πλήττει αυτήν τη στιγμή τις αναπτυσσόμενες χώρες καθιστά απολύτως σαφή την επιτακτική ανάγκη για καλύτερη ρύθμιση του παγκόσμιου εμπορίου. Αυτή η ρύθμιση δεν μπορεί παρά να προέλθει από έναν μεταρρυθμισμένο ΠΟΕ που να είναι σε θέση να ελέγξει τις παγκόσμιες τιμές και να προαγάγει πιο δίκαιους κανόνες εμπορίου. Αυτή η κρίση είναι διαρθρωτική και όχι κυκλική. Είναι ένα σημάδι ότι υπάρχουν σοβαρά προβλήματα που απομακρύνουν το παγκόσμιο εμπόριο από τον βασικό του στόχο: τη διασφάλιση της ανάπτυξης όλων των χωρών του πλανήτη, και ιδίως των πλέον φτωχών από αυτές.
<P>
Έχουν προταθεί διάφορες θεωρίες για την επεξήγηση αυτής της κρίσης και δεν αμφισβητώ την αξία τους. Ωστόσο, πιστεύω ότι πρέπει να θέσουμε συλλογικά ορισμένες ερωτήσεις στους ίδιους μας τους εαυτούς. Μήπως η κρίση αυτή δεν θα ήταν εξίσου ευρεία αν είχε δοθεί μεγαλύτερη προσοχή στις προτεραιότητες των αναπτυσσόμενων χωρών στους κόλπους του ΠΟΕ; Αν υπήρχε καλύτερος συντονισμός μεταξύ του ΠΟΕ και των άλλων διεθνών οργανισμών, όπως το Πρόγραμμα Ανάπτυξης των "νωμένων Εθνών και ο FAO; Αν οι συμφωνίες ελεύθερου εμπορίου που προωθήσαμε δεν είχαν στρέψει τις αναπτυσσόμενες χώρες σε μονοκαλλιέργειες με σκοπό την εξαγωγή, εις βάρος της παραδοσιακής γεωργίας συντήρησης και της επισιτιστικής αυτάρκειας; Αν είχαμε εισακούσει τις αφρικανικές χώρες και αν τις είχαμε υποστηρίξει στον ΠΟΕ όταν ζήτησαν να συμπεριληφθεί στον τρέχοντα γύρο διαπραγματεύσεων η ανάληψη δράσης για τις τιμές των βασικών προϊόντων διατροφής; Σας παραπέμπω στο άρθρο 38 της GATT που ορίζει ότι όλα τα μέλη του ΠΟΕ οφείλουν να σταθεροποιήσουν και να βελτιώσουν τις συνθήκες της αγοράς για τις πρώτες ύλες ιδιαίτερου ενδιαφέροντος για τις αναπτυσσόμενες χώρες.
<P>
Προκειμένου να αντιμετωπίσει τα τρέχοντα προβλήματα και να βελτιώσει την αποτελεσματικότητα και τη νομιμοποίηση του ΠΟΕ, η παρούσα έκθεση προτείνει διάφορα μέτρα. Προκειμένου να διασφαλιστεί ότι θα εισακούονται καλύτερα οι φωνές, οι απόψεις και τα συμφέροντα των αναπτυσσόμενων χωρών, δίνει έμφαση στην ανάγκη εισαγωγής ενός περισσότερο δημοκρατικού συστήματος λήψης αποφάσεων και μιας καλύτερης αντιπροσώπευσης στη Γραμματεία του ΠΟΕ, η οποία χρειάζεται επιπλέον χρηματοδότηση και ανθρώπινο δυναμικό.
<P>
Προκειμένου να διασφαλιστεί μεγαλύτερη διαφάνεια των συζητήσεων και των εργασιών στους κόλπους του οργανισμού, πρέπει να ληφθούν μέτρα για καλύτερη ενημέρωση, για διάλογο μεταξύ του οργανισμού και των εκπροσώπων της κοινωνίας των πολιτών, και για άνοιγμα των συνεδριάσεων στο κοινό, ιδίως στο πλαίσιο της διαδικασίας επίλυσης διαφορών.
<P>
Τέλος, η κοινοβουλευτική διάσταση του ΠΟΕ, η οποία εγγυάται τη δημοκρατική νομιμότητα και διαφάνεια των διαπραγματεύσεων, πρέπει να ενισχυθεί. Αυτό συνεπάγεται, ειδικότερα, τη σύσταση μιας κοινοβουλευτικής συνέλευσης του ΠΟΕ η οποία θα έχει συμβουλευτικές εξουσίες.
<P>
Εκτός από αυτά τα μέτρα, ο ίδιοι οι στόχοι του πολυμερούς εμπορικού συστήματος πρέπει να αναθεωρηθούν προκειμένου να διασφαλιστεί η συνοχή με άλλους διεθνείς οργανισμούς. Μόνο αν αναληφθεί σοβαρή δέσμευση προς αυτήν την κατεύθυνση θα μπορέσουμε να ολοκληρώσουμε τον γύρο της Ντόχα κατά τρόπο που να προάγει ουσιαστικά την ανάπτυξη και τους στόχους της Χιλιετίας. Θα ήθελα επίσης να υπενθυμίσω με αυτήν την ευκαιρία ότι ο πρώτος από αυτούς τους στόχους είναι η εκρίζωση της φτώχειας και της πείνας· δυστυχώς, η τρέχουσα κατάσταση μας υπενθυμίζει ότι οι υποσχέσεις μας παραμένουν ανεκπλήρωτες.
<SPEAKER ID="345" NAME="Daniel Dăianu" AFFILIATION="ALDE">
(ΕΝ) Κυρία Πρόεδρε, θα ήθελα να τονίσω ότι η μεταρρύθμιση του ΠΟΕ πρέπει να ενταχθεί σε μια αναδιαμόρφωση της συνολικής θεσμικής υποδομής που ασχολείται με τη διακυβέρνηση των παγκόσμιων προκλήσεων.
<P>
Αρκεί να δούμε τα αποτελέσματα της υπερθέρμανσης του πλανήτη και τη χρηματοοικονομική κρίση με τις τεράστιες οικονομικές ανισορροπίες. Το ανοιχτό εμπόριο πρέπει να είναι ένα δίκαιο εμπόριο. Πρέπει επίσης να συνδέεται με πολιτικές που βοηθούν τις φτωχές χώρες να αναπτυχθούν, ιδίως μέσω της γεωργίας. Οι τρομακτικές αυξήσεις στις τιμές των τροφίμων θα οδηγήσουν σε προστατευτισμό και περιορισμούς αν δεν επικεντρώσουμε την προσοχή μας στην ανάπτυξη της παραγωγής τροφίμων ανά τον κόσμο.
<P>
Οι αυξήσεις στις τιμές βασικών προϊόντων έχουν περιπλέξει ακόμη περισσότερο την ήδη περίπλοκη κατάσταση που αντιμετωπίζουμε. Το επισιτιστικό πρόβλημα θα λαμβάνει ολοένα και περισσότερο τις διαστάσεις ενός προβλήματος εθνικής ασφάλειας, τόσο στις πλούσιες όσο και στις φτωχές χώρες. Συνεπώς, η μεταρρύθμιση του ΠΟΕ, η πολιτική της ΕΕ στον τομέα της αναπτυξιακής βοήθειας και οι ενεργειακές πολιτικές πρέπει να επανεξεταστούν υπό το πρίσμα των δραματικών αλλαγών στο διεθνές πλαίσιο.
<SPEAKER ID="346" NAME="Zbigniew Krzysztof Kuźmiuk" AFFILIATION="UEN">
(PL) Κυρία Πρόεδρε, κυρία Επίτροπε, θα ήθελα να εφιστήσω την προσοχή σε τρία ζητήματα στο πλαίσιο της συζήτησής μας.
<P>
Πρώτον, αν και μέλη του ΠΟΕ, πολλές χώρες δεν συμμορφώνονται με τα κοινωνικά και περιβαλλοντικά πρότυπα, καθώς και με τα πρότυπα μεταχείρισης των ζώων. Ως αποτέλεσμα, το κόστος παραγωγής στις χώρες αυτές είναι χαμηλότερο. Δυστυχώς, υπό αυτές τις συνθήκες είναι αδύνατος ο ανταγωνισμός με τα προϊόντα που παράγονται σε αυτές τις οικονομίες. Αυτή η πτυχή πρέπει να ληφθεί υπόψη κατά τη βελτίωση της πρόσβασης στην ευρωπαϊκή αγορά προϊόντων από τρίτες χώρες, ειδάλλως κάποιοι από τους ευρωπαϊκούς βιομηχανικούς κλάδους πολύ απλά θα πάψουν να υπάρχουν.
<P>
Δεύτερον, η ευρωπαϊκή αγορά συνεχίζει το άνοιγμά της στα γεωργικά προϊόντα τρίτων χωρών και σε αντάλλαγμα οι χώρες αυτές κάνουν παραχωρήσεις για τις εξαγωγές βιομηχανικών προϊόντων και υπηρεσιών από την Ευρώπη. Αυτό σημαίνει ότι το γεωργικό δυναμικό της Ευρώπης αποδυναμώνεται.
<P>
Τρίτον, υποστηρίζω πλήρως τις προτάσεις της κ. Muscardini αναφορικά με την ίδρυση μιας κοινοβουλευτικής συνέλευσης του ΠΟΕ, με την αλλαγή της τρέχουσας ομαδοποίησης των χωρών σε ανεπτυγμένες και αναπτυσσόμενες, με την ανάγκη για στενότερη συνεργασία μεταξύ του ΠΟΕ και του Ο"Ε, και με την επαναδιαπραγμάτευση της αρχής της συναίνεσης ιδίως στο πλαίσιο των ομάδων εργασίας και των επιτροπών του ΠΟΕ.
<SPEAKER ID="347" NAME="Kartika Tamara Liotard" AFFILIATION="GUE/NGL">
(NL) Κύριε Πρόεδρε, θα είχα πολλά να πω σχετικά με τις απόψεις μου για τη μεταρρύθμιση του ΠΟΕ, αλλά θα περιοριστώ να θέσω στην Επιτροπή ορισμένες ερωτήσεις τις οποίες θα ήθελα να μου απαντήσει. Οι ερωτήσεις αυτές εμπεριέχουν τα θέματα που πρέπει να λάβουμε υπόψη στη συζήτηση περί μεταρρύθμισης του ΠΟΕ, επιπλέον των μεταρρυθμίσεων των διαδικασιών, π.χ. σε θέματα διαφάνειας, που έχουν ήδη αναφερθεί.
<P>
Ενόψει της κλιματικής αλλαγής, αυξάνεται διαρκώς η πίεση για χρήση βιοκαυσίμων. Δεν θέλω να μπω σε μια συζήτηση για το αν αυτό είναι καλό ή κακό· θέτω απλώς ορισμένα ερωτήματα όσον αφορά τις υποχρεώσεις της Ευρωπαϊκής Ένωσης υπό τον ΠΟΕ. " δέσμη της ΕΕ για την κλιματική αλλαγή περιέχει ορισμένα περιβαλλοντικά κριτήρια που πρέπει να πληρούν τα βιοκαύσιμα. Ωστόσο, εγώ και πολλοί συνάδελφοι θα θέλαμε να δούμε και ορισμένα κοινωνικά κριτήρια, όπως το εγγυημένο κατώτατο ημερομίσθιο και η πρόληψη της παιδικής εργασίας. Συνάδει αυτό με τις απαιτήσεις του ΠΟΕ; Αν όχι, μήπως εξαναγκαζόμαστε να αποδεχθούμε την παιδική εργασία και τις απαράδεκτα χαμηλές αμοιβές; " δεύτερη ερώτηση αφορά την εμπορία τροφίμων με ΓΤΟ. Εξ όσων γνωρίζω, το πρωτόκολλο της Καρθαγένης δίνει στα κράτη μέλη το ελεύθερο να αποφασίσουν αν θα επιτρέψουν ή όχι τους ΓΤΟ. Συνάδει αυτό με την πολιτική του ΠΟΕ και, αν όχι, πώς θα επιλυθεί αυτό το ζήτημα; Το Κοινοβούλιο έχει δείξει ότι η πλειοψηφία των μελών του είναι κατά του εμπορίου δερμάτων φώκιας. Ο Καναδάς σκοπεύει να εγείρει αντιρρήσεις σε αυτό το θέμα μέσω του ΠΟΕ. Πώς πιστεύετε ότι θα γίνουν σεβαστές οι επιθυμίες της πλειοψηφίας των πολιτών της ΕΕ σε αυτό το θέμα; Πιστεύω ότι αυτές οι ερωτήσεις είναι πολύ σημαντικές και ότι πρέπει να ληφθούν υπόψη στο πλαίσιο της μεταρρύθμισης.
<SPEAKER ID="348" NAME="Patrick Louis" AFFILIATION="IND/DEM">
(FR) Κυρία Πρόεδρε, κυρίες και κύριοι, το εμπόριο μεταξύ κρατών είναι καλό πράγμα. Το ελεύθερο εμπόριο είναι κάτι το επιθυμητό, αλλά σήμερα ο κόσμος έχει αλλάξει και οι κανόνες του ΠΟΕ δεν ανταποκρίνονται πάντα στις τρέχουσες συνθήκες και σε πολλές περιπτώσεις χρήζουν τροποποίησης.
<P>
" ίδια η φύση του διεθνούς εμπορίου έχει μεταλλαχθεί. Στο παρελθόν το εμπόριο βασιζόταν στην αρχή της συμπληρωματικότητας: εισήγαμε ό,τι δεν είχαμε και εξήγαμε τυχόν πλεόνασμα. Αυτή η τάξη πραγμάτων οδήγησε σε ευημερούντα έθνη. Σήμερα, αντίθετα, το κοινωνικό ντάμπινγκ είναι ο κανόνας. Εγκαταλείπουμε την παραγωγή προϊόντων που είμαστε σε θέση να παράγουμε και τα εισάγουμε από τη χώρα που τα παράγει φθηνότερα, όχι γιατί αυτό μας αποφέρει μεγαλύτερο κέρδος, αλλά γιατί μεταφράζεται σε λιγότερα κόστη, λιγότερους φόρους, λιγότερους κοινωνικούς περιορισμούς.
<P>
Αυτή η τάξη πραγμάτων στον ΠΟΕ σημαίνει ότι οι φτωχές χώρες και οι φτωχοί πολίτες των πλούσιων χωρών δεν κάνουν άλλο από το να πλουτίζουν τους πλουσίους των φτωχών χωρών. Χάνεται σταδιακά κάθε έννοια αλληλεγγύης ή αμοιβαίων συμφωνιών μεταξύ των εθνών· πρόκειται ουσιαστικά για μια τάξη πραγμάτων που προκαλεί αναταραχές στον πλανήτη και μια συγκρουσιακή κατάσταση μεταξύ των κερδισμένων και των χαμένων.
<P>
Οι κανόνες του ΠΟΕ πρέπει, συνεπώς, να αλλάξουν. Πρέπει να επαναφέρουμε την αρχή της κοινοτικής προτίμησης και να αναβιώσουμε το πνεύμα της Συνθήκης της Ρώμης, με την οποία καθιερώθηκε το κοινό εξωτερικό δασμολόγιο. Δεν επρόκειτο για υπερβολικά προστατευτική δικλείδα, αλλά για ένα δίκαιο μέτρο κατά του κοινωνικού ντάμπινγκ. Οι προηγούμενες γενιές δεν έχουν πάντα άδικο. Ο ΠΟΕ πρέπει να ενσωματώσει τις απρόβλεπτες διακυμάνσεις των συναλλαγματικών ισοτιμιών στις εκτιμήσεις του αναφορικά με τους εμπορικούς περιορισμούς. Δεν είναι δυνατόν το γιουάν να παραμένει σε τόσο χαμηλά επίπεδα τη στιγμή που η χώρα έχει τόσο πλεονασματικό εμπορικό ισοζύγιο. Είναι εξωφρενικό η EADS να χάνει ένα δισεκατομμύριο ευρώ κάθε φορά που το δολάριο χάνει 10 σεντς έναντι του ιδεολογικά περιχαρακωμένου ευρώ.
<P>
Κλείνοντας, η προοπτική ενός πραγματικά ελεύθερου εμπορίου μας υπενθυμίζει ότι έχουμε πολλά ακόμη να κάνουμε προτού μπορέσουμε να αφήσουμε τα πράγματα να πάρουν τον δρόμο τους. Από τη μία πλευρά, πρέπει να αναθεωρήσουμε την έννοια του συνόρου ως προϋπόθεση για την άσκηση πολιτικής και, κατ' επέκταση, για την ελευθερία των λαών· από την άλλη, πρέπει να υπαγάγουμε τη νομισματική και δημοσιονομική πολιτική στην πραγματική οικονομία, στην παραγωγική οικονομία, γιατί αυτή είναι η οικονομία που επιτρέπει στους ανθρώπους να ζουν εδώ και τώρα ελεύθεροι.
<SPEAKER ID="349" NAME="Jim Allister" AFFILIATION="NI">
(ΕΝ) Κυρία Πρόεδρε, ο ΠΟΕ έχει πολλά ελαττώματα, αλλά το πλέον εξωφρενικό είναι το αθέμιτο πλεονέκτημα που δίνει στην Κίνα, την Ινδία και τη Βραζιλία αποδίδοντάς τους τον ευνοϊκό χαρακτηρισμό της αναπτυσσόμενης χώρας. Ήταν κάποτε αναδυόμενες οικονομίες, αλλά σήμερα είναι βέβαιο ότι έχουν πλέον αναδυθεί και μπορούν να ανταγωνιστούν τους ίδιους τους πρωταθλητές της παγκόσμιας οικονομίας. Είναι μάλιστα τόσο πετυχημένες που είναι παγκόσμιοι ηγέτες σε πολλούς τομείς. Παρ' όλα αυτά, χωρίς καμία λογική, αφήνουμε τις χώρες αυτές να παρασιτούν ως αναπτυσσόμενες αποδεχόμενοι, κατά συνέπεια, χαμηλότερου επιπέδου πρότυπα και δεσμεύσεις από την πλευρά τους.
<P>
Δεν είναι περίεργο που οι ψηφοφόροι μου θεωρούν ότι ο ΠΟΕ δεν εξυπηρετεί τα συμφέροντά τους, μια πεποίθηση που ενισχύεται όταν βλέπουν τον Επίτροπο Mandelson να κάνει τη μια παραχώρηση μετά την άλλη στον τομέα της γεωργίας χωρίς κανένα αντάλλαγμα.
<P>
Κυρία Επίτροπε, το θέμα δεν είναι να καταλήγουμε απλώς σε συμφωνία αλλά σε μια συμφωνία που να μας συμφέρει. Δεν μας συμφέρουν συμφωνίες που οδηγούν στην καταστροφή του αγροδιατροφικού μας κλάδου από τον τεράστιο όγκο φθηνών εισαγόμενων προϊόντων από χώρες που τυγχάνουν ευνοϊκότερης μεταχείρισης από αυτήν που δικαιούνται δεδομένης της ισχυρής τους οικονομικής θέσης.
<SPEAKER ID="350" NAME="Zbigniew Zaleski" AFFILIATION="PPE-DE">
(PL) Κυρία Πρόεδρε, ένας θεσμός που δεν λειτουργεί όπως θα όφειλε πρέπει να μεταρρυθμίζεται προκειμένου να υπηρετεί όλα τα ενδιαφερόμενα μέρη και τους καταναλωτές όπως αναμένεται. Υποστηρίζουμε το ελεύθερο εμπόριο, αλλά δυστυχώς αυτό συχνά συνοδεύεται από τον πειρασμό να υποκύψουμε στην απληστία. Πρέπει να υπάρχει ένας ελεγκτικός μηχανισμός για την ελευθέρωση του εμπορίου, και αυτός είναι ο σκοπός ενός ισχυρού Παγκόσμιου Οργανισμού Εμπορίου που λειτουργεί σωστά. Το διεθνές εμπόριο έχει πλέον αναπτυχθεί σε τέτοιο βαθμό, και διεξάγεται με τόσο γρήγορο ρυθμό και σε τόσο ευρεία κλίμακα, που απαιτείται αποτελεσματικός συντονισμός. Το Ευρωπαϊκό Κοινοβούλιο δεν μπορεί να αγνοήσει αυτές τις εξελίξεις. Πιστεύω ειλικρινά ότι το έργο της κ. Muscardini σχετικά με τη μεταρρύθμιση του οργανισμού θα συμβάλει στην εκπλήρωση αυτών των προσδοκιών και θα μας δώσει έναν διεθνή οργανισμό ικανό να κινηθεί σε σαφή και καλά καθορισμένη κατεύθυνση.
<SPEAKER ID="351" NAME="David Martin" AFFILIATION="PSE">
(EN) Κυρία Πρόεδρε, θα ήθελα καταρχάς να συγχαρώ την κ. Muscardini για την εξαίρετη έκθεσή της.
<P>
Ο ΠΟΕ έχει ακόμη σημαντικό ρόλο να διαδραματίσει στον πλανήτη και τον διαδραματίζει αρκετά καλά· πρέπει, ωστόσο, να εκσυγχρονιστεί και να μεταρρυθμιστεί. Μία από τις βασικές μεταρρυθμίσεις που απαιτούνται είναι, πιστεύω, η εγκαθίδρυση της κοινοβουλευτικής δημοκρατίας στους κόλπους του. Χρειαζόμαστε μια κοινοβουλευτική συνέλευση που να συνέρχεται τακτικά και να παρακολουθεί τις εργασίες που είναι σε εξέλιξη στο τραπέζι των διαπραγματεύσεων του ΠΟΕ.
<P>
Πρέπει επίσης να εκσυγχρονίσουμε τους κανόνες του ΠΟΕ, ώστε να διασφαλίσουμε ότι η περιβαλλοντική βιωσιμότητα και η κλιματική αλλαγή λαμβάνονται σοβαρότερα υπόψη στις διαπραγματεύσεις του ΠΟΕ και ότι αυτές συμπεριλαμβάνουν επίσης κοινωνικές ρήτρες, καθώς και ρήτρες για τις εργασιακές σχέσεις. Πιο συγκεκριμένα, θα ήθελα να δω την Παγκόσμια Οργάνωση Εργασίας να συνεργάζεται στενότερα με τον ΠΟΕ από ό,τι αυτήν τη στιγμή.
<P>
Όσον αφορά την έκθεση στο σύνολό της, χαιρετίζω το έργο της κ. Muscardini στην Επιτροπή Διεθνούς Εμπορίου.
<SPEAKER ID="352" NAME="Czesław Adam Siekierski" AFFILIATION="PPE-DE">
(PL) Κυρία Πρόεδρε, η κοινή αγορά και το άνευ περιορισμών εμπόριο είναι βασικές προϋποθέσεις της οικονομικής ανάπτυξης. Ο όρος "άνευ περιορισμών" δεν είναι, ωστόσο, συνώνυμος της απουσίας των ρυθμίσεων και αρχών που πρέπει να διέπουν τις εμπορικές συναλλαγές διασφαλίζοντας ταυτόχρονα τον ανταγωνισμό. " ανάγκη για σωστή ρύθμιση του εμπορίου σε παγκόσμιο επίπεδο είναι ιδιαιτέρως έντονη στο πλαίσιο της παγκοσμιοποίησης. Για αυτό και είναι τόσο σημαντικός ο ρόλος του Παγκόσμιου Οργανισμού Εμπορίου. Πρόκειται για ένα ευρείας συμμετοχής σώμα που συνενώνει περισσότερες από 150 χώρες μέλη. Ο ΠΟΕ θα μπορέσει να λειτουργήσει πιο αποτελεσματικά αν οι αρμοδιότητές του οριστούν σαφώς και περιοριστούν στην εμπορική πολιτική.
<P>
Πάνω από όλα, η διαφάνεια και η ανταγωνιστικότητα προϋποθέτουν την τήρηση προκαθορισμένων προτύπων στις παραγωγικές διαδικασίες και την εκπλήρωση ποιοτικών προδιαγραφών π.χ. στους τομείς της περιβαλλοντικής προστασίας, της εργασίας και των αμοιβών, καθώς και όσον αφορά την καλή διαβίωση των ζώων. " ανταγωνιστικότητα δεν μετράται αποκλειστικά σε όρους κόστους παραγωγής και τιμών. Κλείνοντας, θα ήθελα να πω ότι η μεταρρύθμιση του ΠΟΕ θα επιβεβαιώσει τη δέσμευσή μας να συνεργαστούμε προς τον στόχο της ανάπτυξης και της καταπολέμησης της φτώχειας.
<SPEAKER ID="353" NAME="Avril Doyle" AFFILIATION="PPE-DE">
(EN) Κυρία Πρόεδρε, θα ήθελα να συγχαρώ όλους όσοι συνεισέφεραν σε αυτήν την έκθεση, και ιδίως την εισηγήτρια.
<P>
Βλέπω -συνοψίζοντας πολύ ελεύθερα το νόημα της αιτιολογικής έκθεσης- ότι η ανάλυση του Παγκόσμιου Οργανισμού Εμπορίου την οποία έχει δρομολογήσει η Επιτροπή Διεθνούς Εμπορίου θα βασίζεται σε μεγάλο βαθμό στην έκθεση Sutherland, η οποία επί πολλά χρόνια μάζευε απλώς σκόνη στο ράφι. Όταν, προφανώς, η επιτροπή ολοκληρώσει το έργο της, η Ευρωπαϊκή Επιτροπή θα αναλάβει να προβεί στις απαραίτητες ενέργειες στη Γενεύη ώστε να γίνουν πράξη οι συνιστώμενες βελτιώσεις.
<P>
Ποια εγγύηση μας δίδεται ότι μια νέα έκθεση θα δώσει το έναυσμα για δράση που δεν κατάφερε να δώσει η εξαίρετη έκθεση του κυρίου Sutherland; Θα ενταχθεί η προστασία του περιβάλλοντος και η κλιματική αλλαγή σε μια νέα δέσμη του ΠΟΕ; Όσον αφορά το σημείο που ήδη θίχθηκε αναφορικά με την έλλειψη ομοιογένειας στην ομάδα των αναπτυσσόμενων χωρών, και το καθεστώς της Κίνας, της Βραζιλίας και της Ινδίας αυτήν τη στιγμή, σκοπεύουμε να κάνουμε πιο σαφή τη διάκριση μεταξύ των διαφόρων επιπέδων ανάπτυξης σε αυτήν την ομάδα χωρών;
<P>
Το τελευταίο ερώτημά μου είναι το εξής: θέλουμε να αναδείξουμε την περιφερειακή επισιτιστική ασφάλεια σε θεμιτή επιδίωξη;
<SPEAKER ID="354" NAME="Ανδρούλα Βασιλείου">
Mέλος της Επιτροπής. - (EN) Κυρία Πρόεδρε, θα ήθελα να ευχαριστήσω τους αξιότιμους βουλευτές για τα σχόλια και τις προτάσεις τους και να βεβαιώσω ότι θα ληφθούν υπόψη κατά τη μελέτη του θέματος της μεταρρύθμισης του ΠΟΕ από την Ευρωπαϊκή Επιτροπή.
<P>
" Επιτροπή συμμερίζεται σε μεγάλο βαθμό τους προβληματισμούς που εκφράστηκαν κατά τη συζήτησή μας και υποστηρίζει πολλές από τις προτάσεις που καταθέτει η κ. Muscardini στην έκθεσή της. Πρέπει, ωστόσο, να παραδεχτούμε ότι ορισμένες από αυτές τις προτάσεις θα συναντήσουν σθεναρή αντίσταση - η Επιτροπή πάντως θα τις προωθήσει με όποιον τρόπο μπορεί.
<P>
Πιο συγκεκριμένα, η Επιτροπή υποστηρίζει πλήρως την έκκληση για μεγαλύτερη συνοχή μεταξύ του ΠΟΕ και των άλλων διεθνών οργανισμών, καθώς και τις εκκλήσεις για μεγαλύτερη διαφάνεια και ενίσχυση της κοινοβουλευτικής διάστασης, ιδίως όσον αφορά την παρακολούθηση και την εποπτεία των εθνικών εμπορικών πολιτικών. " Ευρωπαϊκή Επιτροπή συμμερίζεται επίσης την άποψη ότι ένας ισχυρός ΠΟΕ είναι προς το συμφέρον των αναπτυσσόμενων χωρών.
<P>
Θα ήθελα επίσης να απαντήσω στα σχόλια της κ. Liotard, που εκφεύγουν του θέματος της μεταρρύθμισης του ΠΟΕ. Δεν μπορώ να επεκταθώ σε αυτήν τη φάση, αλλά θα ήθελα να σας διαβεβαιώσω ότι διεξάγουμε ήδη διάλογο με τους εταίρους μας όσον αφορά την παιδική εργασία και άλλα συναφή ζητήματα, και υποστηρίζουμε τη συνεργασία μεταξύ της Παγκόσμιας Οργάνωσης Εργασίας και του Παγκόσμιου Οργανισμού Εμπορίου.
<P>
Τέλος, θα ήθελα να σας διαβεβαιώσω ότι θα μεταφέρω βεβαίως τα σχόλιά σας στον συνάδελφό μου κ. Mandelson, ώστε να ληφθούν πλήρως υπόψη στις συζητήσεις με τα υπόλοιπα μέλη του ΠΟΕ.
<SPEAKER ID="355" NAME="Cristiana Muscardini">
εισηγήτρια. - (IT) Κυρία Πρόεδρε, κυρίες και κύριοι, ευχαριστώ την Ευρωπαϊκή Επιτροπή για τη θετική αποτίμηση του έργου της επιτροπής μας. Ευχαριστώ επίσης για τη βοήθειά τους τούς συντάκτες της Επιτροπής Ανάπτυξης και της Επιτροπής Οικονομικών και Νομισματικών Θεμάτων, καθώς και τους πολυάριθμους συναδέλφους που πήραν τον λόγο σε αυτήν την Αίθουσα. Με εφαλτήριο την πολιτική και, υπό μία έννοια, τεχνική υποστήριξή τους θα τονίσω για ακόμη μία φορά στην Επιτροπή ότι δεν πρέπει να χάνουμε χρόνο. Αλίμονο σε όσους κατασπαταλούν τον χρόνο που έχουν στη διάθεσή τους! Θέλω να πω ότι ακόμη και αν πιστεύουμε ότι ο γύρος της Ντόχα δεν μπορεί παρά να καταλήξει σε μια λύση, πρέπει να παραδεχτούμε ότι η λύση αυτή παραπέμπεται στις καλένδες όλα αυτά τα χρόνια. Τώρα που βρισκόμαστε αντιμέτωποι με μια πολύ σοβαρή επισιτιστική κρίση, πρέπει επίσης να θυμόμαστε ότι μέρος της ευθύνης ανήκει σε ορισμένους ειδήμονες που -μεταξύ άλλων και από τις επάλξεις της Ευρωπαϊκής Ένωσης- διατύπωσαν πριν από καιρό διάφορες θεωρίες για το μέλλον της γεωργίας και του κλάδου των τροφίμων.
<P>
Αν θέλουμε να αποφύγουμε την αντιπαράθεση μεταξύ των πραγματικά φτωχών αναπτυσσόμενων χωρών και των ήδη αναπτυγμένων χωρών, αν θέλουμε μια δίκαιη αγορά -γιατί μια αγορά για να είναι δίκαιη και ελεύθερη πρέπει να βασίζεται σε κανόνες- πρέπει να επιδείξουμε τόλμη, γιατί δεν έχουμε την πολυτέλεια για νέα αναβολή αν θέλουμε να προασπίσουμε την αρχή της αξιοπρεπούς εργασίας και να επιταχύνουμε την επίλυση των διαφορών.
<P>
" Επιτροπή Διεθνούς Εμπορίου έχει επίγνωση των δυσκολιών που ενέχονται στη μεταρρύθμιση του ΠΟΕ, καθώς, σε ορισμένες περιπτώσεις, ο τρόπος με τον οποίο εργάζεται ο οργανισμός έχει παγιωθεί με το πέρασμα των ετών. Ωστόσο, γνωρίζει επίσης ότι, προκειμένου να ικανοποιηθούν οι προσδοκίες των διαφόρων ενδιαφερόμενων μερών και προκειμένου ο ΠΟΕ να γίνει ένας σύγχρονος οργανισμός της τρίτης χιλιετίας, πρέπει να βρει με κάποιον τρόπο τη δύναμη και το κουράγιο να δρομολογήσει αυτήν τη μεταρρύθμιση. Εξαρτάται από την Επιτροπή το αν θα λάβει υπόψη τους προβληματισμούς μας, τους οποίους θα καταθέσουμε επισήμως αύριο υπό τη μορφή πολιτικού αιτήματος με την υποστήριξη της μεγάλης πλειοψηφίας των μελών.
<SPEAKER ID="356" NAME="Πρόεδρος">
H συζήτηση έληξε.
<P>
" ψηφοφορία θα διεξαχθεί αύριο, στις 12.00
<P>
Γραπτές δηλώσεις (άρθρο 142 του Κανονισμού)
<SPEAKER ID="357" NAME="Kathy Sinnott  " AFFILIATION="IND/DEM">
γραπτώς. - (ΕΝ) Το 2001, οι διαπραγματεύσεις του γύρου της Ντόχα είχαν ως στόχο τον περιορισμό των φραγμών στο εμπόριο ανά τον κόσμο, ώστε να καταστεί δυνατό το ελεύθερο εμπόριο μεταξύ χωρών σε διαφορετικά στάδια ανάπτυξης.
<P>
Το 2005, η ΕΕ μείωσε τις τιμές προς τους τευτλοπαραγωγούς της ΕΕ κατά σχεδόν 40% λόγω της πεποίθησης του ΠΟΕ ότι αυτό θα ωφελούσε τις φτωχότερες χώρες στην παγκόσμια αγορά, π.χ. την Αυστραλία, τη Βραζιλία και την Ταϊλάνδη. Δυστυχώς, η κίνηση αυτή είχε εξαιρετικά αρνητικό αντίκτυπο στις χώρες εντός της Ευρωπαϊκής Ένωσης, π.χ. στην Ιρλανδία όπου η βιομηχανία ζάχαρης ουσιαστικά καταστράφηκε, καθώς και στους φτωχούς παραγωγούς ζάχαρης της Αφρικής-Καραϊβικής-Ειρηνικού, όπως ο Μαυρίκιος, το Μπελίζε και τα Φίτζι.
<P>
Τώρα, εν έτει 2008, πολλές από αυτές τις εξαιρετικά φτωχές χώρες που υπέστησαν τον αντίκτυπο της αναδιάρθρωσης του κλάδου της ζάχαρης στην ΕΕ βιώνουν έντονες αναταραχές λόγω της ανόδου των τιμών βασικών προϊόντων διατροφής όπως ρύζι και καλαμπόκι, που είναι πλέον απλησίαστα λόγω της απώλειας του εισοδήματος που τους εξασφάλιζε η ζάχαρη.
<P>
Προτού υιοθετήσουμε νέα μέτρα άρσης των εμποδίων στο εμπόριο, πρέπει να κάνουμε μια ειλικρινή μελέτη των επιπτώσεων που θα έχει η πολιτική της ΕΕ σε μερικούς από τους πλέον φτωχούς γείτονές της, ώστε αλλαγές αυτού του είδους να μην επιφέρουν ξανά καταστροφές.

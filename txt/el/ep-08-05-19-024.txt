<CHAPTER ID="024">
Κοινοτικό Ταμείο Καπνού (συζήτηση) 
<SPEAKER ID="123" NAME="Πρόεδρος">
" ημερήσια διάταξη προβλέπει συζήτηση της έκθεσης του κ. Berlato, εξ ονόματος της Επιτροπής Γεωργίας και Ανάπτυξης της Υπαίθρου, σχετικά με την πρόταση κανονισμού του Συμβουλίου για την τροποποίηση του κανονισμού (ΕΚ) αριθ. 1782/2003 όσον αφορά τη μεταβίβαση ενισχύσεων για τον καπνό στο Κοινοτικό Ταμείο Καπνού για τα έτη 2008 και 2009, και την τροποποίηση του κανονισμού (ΕΚ) αριθ. 1234/2007 για τη χρηματοδότηση του Κοινοτικού Ταμείου Καπνού - C6-0062/2008 -.
<SPEAKER ID="124" NAME="Sergio Berlato">
εισηγητής. - (IT) Κυρία Πρόεδρε, κυρία Επίτροπε, κυρίες και κύριοι, στόχος της πρότασης της Επιτροπής είναι βασικά να συνεχιστεί η κράτηση ποσοστού 5% από τη χορηγούμενη ενίσχυση για τον καπνό για τα ημερολογιακά έτη 2008 και 2009, και να χρησιμοποιηθούν αυτά τα κονδύλια για να συνεχισθεί η χρηματοδότηση του Κοινοτικού Ταμείου Καπνού, αποκλειστικός σκοπός του οποίου είναι η χρηματοδότηση πρωτοβουλιών ενημέρωσης για τη βελτίωση της ενημέρωσης των ευρωπαίων πολιτών σχετικά με τις επιβλαβείς επιπτώσεις της κατανάλωσης καπνού.
<P>
Καταρχάς, πιστεύω ότι θα ήταν ενδεδειγμένο να επισημάνουμε ορισμένους αντικειμενικούς όρους αναφοράς. " μεταβίβαση ενισχύσεων της κοινής γεωργικής πολιτικής στο Ταμείο είναι ένα σπάνιο και θετικό παράδειγμα ολοκλήρωσης και συνεργασίας μεταξύ της των πολιτικών της Ευρωπαϊκής Ένωσης για τη γεωργία και την υγεία. Καθώς οι δραστηριότητες του Ταμείου είναι σημαντικές για τους πολίτες της Ένωσης, και θα συνεχίσουν να είναι σημαντικές στο μέλλον, όπως υπογράμμισε η Επιτροπή, θεωρούμε ότι η συνεχής οικονομική του υποστήριξη είναι αναγκαία για τα έτη 2007 και 2009.
<P>
Οι κρατήσεις από τις συνδεδεμένες ενισχύσεις που χορηγούνταν στους γεωργούς αποτελούσαν πάντοτε την αποκλειστική πηγή χρηματοδότησης του Κοινοτικού Ταμείου Καπνού. " οικονομική βάση αυτών των κρατήσεων ελαττώθηκε σημαντικά με τη μεταρρύθμιση της ΚΟΑ για τον καπνό και την απόφαση ορισμένων κρατών μελών να επιλέξουν την πλήρη αποσύνδεση, στερώντας έτσι πλήρως από το Ταμείο τα έσοδα τα οποία εισέπραττε από τις εν λόγω κρατήσεις. Είναι αναγκαίο, με την περαιτέρω επέκταση της περιόδου εφαρμογής της κράτησης και την αύξηση του ποσοστού της, να διατεθούν επαρκείς πόροι από το Ταμείο για τη χρηματοδότηση προγραμμάτων χωρίς να επηρεαστεί περισσότερο ο κοινοτικός προϋπολογισμός, τουλάχιστον έως το τέλος των τωρινών προβλέψεων, αναζητώντας ταυτόχρονα άλλους τρόπους χρηματοδότησης του Ταμείου.
<P>
Μία από τις θετικές πτυχές του μηχανισμού χρηματοδότησης του Ταμείου είναι η πρόβλεψη συγχρηματοδότησης για τουλάχιστον 25% του συνολικού ποσού των εγκεκριμένων έργων από αναγνωρισμένους φορείς εκμετάλλευσης, εξασφαλίζοντας έτσι τη διαθεσιμότητα αυξημένης χρηματοδότησης. " Επιτροπή Γεωργίας έχει εξετάσει συχνά αυτά τα ζητήματα και τηρεί τη δική της στάση, η οποία περιλαμβάνει αυστηρότερους περιορισμούς για το κάπνισμα και βελτίωση της ενημέρωσης των πολιτών για τις επιβλαβείς συνέπειές του στην ανθρώπινη υγεία.
<P>
Αφετέρου, γνωρίζουμε πολύ καλά, όπως αναφέρεται στο νομοθετικό ψήφισμα του Κοινοβουλίου της 10ης Μαρτίου 2004, ότι η ευρωπαϊκή παραγωγή ακατέργαστου καπνού, η οποία τώρα είναι μικρή και εστιάζεται σε ορισμένες, συγκεκριμένες περιοχές της Ένωσης, αντιστοιχεί σε λιγότερο από 4% της παγκόσμιας παραγωγής και δεν έχει κανέναν αντίκτυπο στην τοπική κατανάλωση προϊόντων καπνού.
<P>
Παρότι το θέμα αυτό δεν κατέχει κεντρική θέση στη σημερινή συζήτηση, αξίζει να θυμηθούμε ότι η Ευρωπαϊκή Ένωση είναι ο κύριος παγκόσμιος εισαγωγέας ακατέργαστου καπνού και εφοδιάζεται από τρίτες χώρες για περισσότερο από το 70% των αναγκών της -κυρίως από τη Βραζιλία, το Μαλάουι, την Αργεντινή, την Ινδονησία, τη Ζιμπάμπουε, την Ινδία και την Κίνα- προς όφελος προϊόντων καπνού που συχνά παράγονται υπό συνθήκες μειωμένων ελέγχων σε σχέση με τα ευρωπαϊκά. Αυτό οδηγεί εξάλλου σε εμπορικό έλλειμμα άνω του 1,2 δισ. ευρώ ετησίως.
<P>
Από την άλλη πλευρά, στα κράτη μέλη, όπου η ενίσχυση για τον καπνό έχει αποσυνδεθεί πλήρως, πέρα από την εκμηδένιση των μεταφορών στο Ταμείο, έχει καταγραφεί πλήρης εγκατάλειψη της παραγωγής, χωρίς να έχει εμφανιστεί βιώσιμη εναλλακτική για την οικονομία και την απασχόληση. " κατάσταση αυτή είχε βαρύτατες επιπτώσεις για ολόκληρη την εν λόγω αγροτική περιοχή και δεν σημειώθηκε οιαδήποτε διαφοροποίηση στην τοπική κατανάλωση των τελικών προϊόντων καπνού.
<P>
Όσον αφορά την πρόταση για την κράτηση από την ενίσχυση για το ημερολογιακό έτος 2008, και λαμβάνοντας υπόψη ότι οι συμβάσεις καλλιέργειας καπνού για το έτος συγκομιδής 2008 έχουν συναφθεί καιρό πριν, η Επιτροπή Γεωργίας θεωρεί ότι η αποδοχή αυτής της πρότασης θα μπορούσε να προκαλέσει πλήθος προσφυγών ή, σε κάθε περίπτωση, σε ένα πλήθος διαφορών που τελικά θα ζημιώσουν σοβαρά τους γεωργούς.
<P>
Τέλος, η Επιτροπή Γεωργίας θεωρεί ότι, επεκτείνοντας τις κρατήσεις έως το έτος συγκομιδής 2012 και αυξάνοντας το ποσοστό κράτησης υπέρ του Ταμείου στο 6%, θα υπήρχαν αρκετά χρήματα για την κάλυψη ενεργειών του Κοινοτικού Ταμείου Καπνού έως το 2013, και καλεί την Επιτροπή να προετοιμάσει ένα πολυετές πρόγραμμα το οποίο, κατάλληλα τροποποιημένο σύμφωνα με τις προτεινόμενες τροπολογίες στην παρούσα έκθεση, θα μπορούσε να απορροφήσει 81 εκατομμύρια ευρώ χωρίς περαιτέρω αντίκτυπο στον κοινοτικό προϋπολογισμό.
<SPEAKER ID="125" NAME="Mariann Fischer Boel">
Μέλος της Επιτροπής. - (EN) Κυρία Πρόεδρε, καταρχάς θέλω να ευχαριστήσω τον εισηγητή, κ. Berlato. Ο ενθουσιασμός με τον οποίο αγορεύσατε απόψε με ενθάρρυνε ιδιαίτερα. Θα ήθελα επίσης να ευχαριστήσω την Επιτροπή Γεωργίας και Ανάπτυξης της Υπαίθρου για την έκθεση σχετικά με το Κοινοτικό Ταμείου Καπνού.
<P>
Το 2004, το Συμβούλιο ενέκρινε τη μεταρρύθμιση για τον καπνό η οποία περιορίζει τις εν μέρει συνδεδεμένες και εν μέρει αποσυνδεδεμένες πληρωμές των καπνοπαραγωγών στην περίοδο μεταξύ 2006 και 2009. " μεταρρύθμιση επιτρέπει μία σχετικά μεγάλη μεταβατική περίοδο, επειδή η χορήγηση των εν μέρει συνδεδεμένων ενισχύσεων είναι δυνατόν να συνεχισθεί έως το 2009. Έχουμε δει όμως -όπως σωστά αναφέρατε- κράτη μέλη που επέλεξαν να αποσυνδεθούν ολοκληρωτικά από το 2006, όταν τέθηκε σε ισχύ η μεταρρύθμιση.
<P>
" μεταρρύθμιση του 2004 περιελάμβανε επίσης τη μεταβίβαση ενός ποσοστού των ενισχύσεων για τον καπνό για τα έτη 2006 και 2007 από τους καπνοπαραγωγούς στο Ταμείο Καπνού. " πρόταση της Επιτροπής παρατείνει τη μεταβίβαση ενός ποσοστού από τις ενισχύσεις για τον καπνό στο Ταμείο Καπνού έως το ημερολογιακό έτος 2009.
<P>
Επικροτώ ιδιαίτερα την υποστήριξη για τη μεταβίβαση μέρους των ενισχύσεων για τον καπνό στο Κοινοτικό Ταμείο Καπνού. " έκθεσή σας ορθώς τονίζει τη μεγάλη σπουδαιότητα που έχουν για τους ευρωπαίους πολίτες τα μέτρα τα οποία υλοποιούνται από αυτό το ταμείο, το οποίο έχει ως στόχο την προώθηση πρωτοβουλιών ενημέρωσης για τις επιβλαβείς συνέπειες του καπνού.
<P>
Ωστόσο, το αίτημά σας για παράταση της μεταβατικής περιόδου έως το 2012 δημιουργεί ένα μεγάλο πρόβλημα. " εν λόγω παράταση του μεταβατικού, εν μέρει συνδεδεμένου καθεστώτος στρέφεται απόλυτα ενάντια στη φιλοσοφία της πρότασης που θα υποβάλει αύριο η Επιτροπή στην ανακοίνωσή της σχετικά με τον "έλεγχο υγείας", η οποία κινείται προς τη μεγαλύτερη αποσύνδεση των πληρωμών, προκειμένου να δοθεί η ελευθερία στους αγρότες να παράγουν ό,τι ζητεί η αγορά.
<P>
Από όσο γνωρίζω, τα κράτη μέλη που αποφάσισαν από την αρχή να αποσυνδέσουν πλήρως τις πληρωμές προς τους καπνοπαραγωγούς, το έπραξαν επειδή ήταν επικερδέστερο για τους αγρότες να εγκαταλείψουν τον τομέα - ίσως λόγω της ποιότητας του καπνού, ήταν δυσκολότερο να επιτύχουν μία αξιοπρεπή τιμή.
<P>
Το 2004, συμφωνήθηκε επίσης 50% της κοινοτικής στήριξης στον τομέα του καπνού να δοθεί σε μέτρα ανάπτυξης της υπαίθρου. " ενίσχυση αυτή θα ξεκινήσει κατά το δημοσιονομικό έτος 2011 και θα διατεθεί, ως επιπρόσθετη κοινοτική στήριξη, σε καπνοπαραγωγικές περιοχές. Είναι σημαντικό να σημειώσουμε ότι προορίζεται για τις καπνοπαραγωγικές περιοχές. Επί αυτής της βάσης, ένα ετήσιο ποσό ύψους 484 εκατομμυρίων ευρώ έχει ήδη συμπεριληφθεί στα προγράμματα ανάπτυξης της υπαίθρου για την περίοδο 2007-2013 για όσα κράτη μέλη καλύπτονται από τη μεταρρύθμιση για τον καπνό.
<P>
Ως εκ τούτου, είμαι βέβαιη ότι δεν προκαλεί έκπληξη το γεγονός ότι αδυνατώ να προτείνω μία παράταση του μεταβατικού, εν μέρει συνδεδεμένου καθεστώτος, λόγω της συμφωνίας την οποία στήριξαν όλα τα καπνοπαραγωγικά κράτη μέλη, όταν το 2004 συμφωνήθηκε η εν λόγω δέσμη μέτρων για τα μεσογειακά προϊόντα. Ωστόσο, προσβλέπω σε μία ιδιαίτερα ζωντανή και ενδιαφέρουσα συζήτηση απόψε το βράδυ.
<SPEAKER ID="126" NAME="Wiesław Stefan Kuc">
συντάκτης της γνωμοδότησης της Επιτροπής Προϋπολογισμών. - (PL) Κυρία Πρόεδρε, κυρία Επίτροπε, η επιδότηση της παραγωγής καπνού και η ταυτόχρονη καταπολέμηση του καπνίσματος προϊόντων καπνού έχουν αποτελέσει αντικείμενο διαμάχης εδώ και πολλά χρόνια. Ωστόσο, το Κοινοτικό Ταμείο Καπνού, το οποίο επί του παρόντος απορροφά το 5% της ενίσχυσης για τον καπνό, έχει ως στόχο τη χρηματοδότηση έρευνας για την αντιμετώπιση των συνεπειών του καπνίσματος, ενημερωτικών εκστρατειών και την εκπαίδευση των καπνοπαραγωγών με σκοπό τη στροφή τους σε άλλη παραγωγή.
<P>
Είμαι συντάκτης της γνωμοδότησης της Επιτροπής Προϋπολογισμών για την έκθεση του κ. Berlato. " συνέχιση της χρηματοδότησης του Κοινοτικού Ταμείου Καπνού για τα επόμενα δύο έτη είναι το πλέον ενδεδειγμένο μέτρο, όμως είναι αμφίβολο αν μετά από αυτή την περίοδο οι λόγοι ύπαρξής του θα εκλείψουν, καθώς γνωρίζουμε ότι ο κόσμος καπνίζει και θα συνεχίσει να καπνίζει. Θα καπνίζει είτε παράγουμε εμείς καπνό στην Ευρώπη είτε όχι. Το πρόβλημα δεν θα εξαφανισθεί ακόμη και αν πάψουμε να επιδοτούμε τους καπνοπαραγωγούς. Το ταμείο, επομένως, πρέπει να συνεχίσει να υπάρχει. Το μόνο που μπορεί να αλλάξει είναι ο τρόπος χρηματοδότησής του.
<SPEAKER ID="127" NAME="Ιωάννης Γκλαβάκης">
εξ ονόματος της Ομάδας PPE-DE. - Κυρία Πρόεδρε, χαίρομαι που έχουμε σήμερα την Επίτροπο εδώ, διότι πιστεύω ότι είναι ένας πολύ δίκαιος άνθρωπος και θα σας εξηγήσω γιατί το λέω αυτό.
<P>
Κατ' αρχάς θα ήθελα να επισημάνω στο συνάδελφο της Επιτροπής Προϋπολογισμών ότι είμαστε εναντίον του καπνίσματος και θέλουμε να γίνει μεγάλη εκστρατεία ώστε ο κόσμος να μην καπνίζει. Απλώς, εάν ο κόσμος συνεχίζει να καπνίζει και χρειαζόμαστε ως εκ τούτου καπνά, δεν είναι ανάγκη να τα φέρνουμε από τις τρίτες χώρες. Ας τα παράγουμε στην Ευρώπη.
<P>
Θα ήθελα να συγχαρώ και να συμφωνήσω με τον κ. Berlato για την έκθεσή του. Ζητώ τη συνέχιση της χρηματοδότησης του κοινοτικού ταμείου καπνού. Με πολύ χαρά, κυρία Επίτροπε, εμείς οι γεωργοί -παρόλο που αφαιρούνται χρήματα από εμάς- δεχθήκαμε την αύξηση κατά 1% του ποσοστού κράτησης που πηγαίνει στο ταμείο για να ενημερωθεί ο κόσμος να μην καπνίζει. Με πολύ μεγάλη χαρά το δεχθήκαμε. Αλλά, ζητούμε από εσάς να συνεχισθεί το καθεστώς του καπνού μέχρι το 2013.
<P>
Αξιότιμη κυρία Επίτροπε, είστε ένας πολύ δίκαιος άνθρωπος. Γιατί -μόνο- στους καπνοπαραγωγούς να γίνεται αυτή η διάκριση; Ζητούμε, λοιπόν, να απαλειφθεί αυτό και να συνεχιστεί το καθεστώς, όπως είναι τώρα, μέχρι το 2013. Συν το γεγονός ότι οι καπνοπαραγωγοί, καθώς γνωρίζετε, σε όλες τις χώρες -και μιλάω ειδικά για τη χώρα μου- είναι οι πιο φτωχοί γεωργοί που έχουμε, συχνά στις πιο φτωχές, στις πιο υποβαθμισμένες περιοχές που πολλές φορές δεν μπορεί τίποτε άλλο να καλλιεργηθεί εκεί. Έτσι, εάν σταματήσουμε αυτό το καθεστώς, εάν σταματήσουμε την ενίσχυση, το αποτέλεσμα θα είναι ότι και στις περιοχές θα έρθει η ερήμωση και στις περιοχές θα έρθει η οικολογική υποβάθμιση.
<P>
Ως εκ τούτου, ζητώ να συνεχισθεί το καθεστώς, όπως λέει η έκθεση του κ. Berlato, αλλά και οι τροπολογίες του κ. Berlato και οι δικές μου. Επειδή δε γνωρίζω, κυρία Επίτροπε, ότι είστε ένας δίκαιος άνθρωπος, νομίζω ότι θα σας έχουμε σύμμαχο σ' αυτήν μας την πρόταση.
<SPEAKER ID="128" NAME="Alejandro Cercas">
εξ ονόματος της Ομάδας PSE. - (ES) Κυρία Πρόεδρε, σας ευχαριστώ πολύ, κυρία Επίτροπε, για την παρουσία σας εδώ. Μιλούσα στον πρόεδρο της περιφέρειάς μου, οποίος σας εκτιμά ιδιαιτέρως, και το επιβεβαιώνω και εγώ εδώ σήμερα.
<P>
Τάσσομαι εκ μέρους εμού του ιδίου και εξ ονόματος της σκιώδους εισηγήτριας της Ομάδας μου, της κ. Rosa Miguélez, υπέρ του κ. Berlato, επειδή η τοποθέτησή του φαίνεται να είναι η πιο ορθολογική.
<P>
" έκθεση του κ. Berlato αφορά αποκλειστικά το Κοινοτικό Ταμείο Καπνού, το Κοινοτικό Ταμείο για την καταπολέμηση του καπνίσματος. Ζητεί περισσότερο χρόνο και περισσότερα χρήματα για αυτή την εκστρατεία. Επομένως, ακόμη και βουλευτές οι οποίοι τάσσονται κατά των πριμοδοτήσεων για τον καπνό θα πρέπει να υπερψηφίσουν την έκθεση αυτή, επειδή έχει ως στόχο την παράταση του χρόνου και του πεδίου δράσης για την καταπολέμηση του καπνού.
<P>
Εντούτοις, η λέξη καπνός προκαλεί τόσο έντονα συναισθήματα σε πολλούς βουλευτές αυτού του Κοινοβουλίου, που ενδέχεται να πάθουν σύγχυση. Συγχέουν το Κοινοτικό Ταμείο Καπνού με τις κοινοτικές πριμοδοτήσεις και λένε ότι ζητούμε τη συνέχιση των πριμοδοτήσεων. Αυτό δεν είναι αλήθεια. Μιλάμε για την κατάσταση του Ταμείου έως το 2013.
<P>
Συγχέουν την παραγωγή με την κατανάλωση. Το πρόβλημα στην Ευρώπη δεν είναι η παραγωγή. " Ευρώπη παράγει πολύ λίγο καπνό. Το πρόβλημα της Ευρώπης είναι η κατανάλωση καπνού που εισάγεται εκτός Ευρώπης.
<P>
Συγχέουν τον καπνό με το κάπνισμα. Είναι σαν να συγχέουμε το αλκοόλ με τον αλκοολισμό. Το φυτό, το οποίο αποτελεί προϊόν γεωργικής καλλιέργειας, έχει πολλές χρήσεις, συμπεριλαμβανομένων των ιατρικών χρήσεων, ενώ το κάπνισμα είναι μία νόσος.
<P>
Εάν επιθυμούν να εξαλείψουν την κατανάλωση, θα πρέπει να στρέψουν τις επιθέσεις τους περισσότερο στις εισαγωγές, την παρασκευή, τη διαφήμιση και ολόκληρη τη μαζική καπνοβιομηχανία, αντί στους φτωχούς εργάτες της χώρας μου, οι οποίοι παράγουν μόλις το 5% του καπνού που καταναλώνεται στην Ευρώπη.
<P>
Τέλος, κυρία Επίτροπε, δεν χρηματοδοτούμε τον καπνό για το καλό του, αλλά τον χρηματοδοτούμε επειδή δημιουργεί πολλές θέσεις απασχόλησης, όχι μόνο για τους καπνοπαραγωγούς, αλλά και σε όλες τις ενδιαφερόμενες περιφέρειες. Μάλιστα, πολλοί καπνοπαραγωγοί θέλουν να σταματήσουν την παραγωγή, επειδή χωρίς να δουλεύουν θα κερδίζουν περισσότερα χρήματα. Ωστόσο, οι εν λόγω περιφέρειες θα πέσουν σε οικονομικό μαρασμό, εάν χάσουν τις χιλιάδες αυτές θέσεις απασχόλησης για γυναίκες και μετανάστες, όπως συνέβη σε άλλες περιοχές της Ευρώπης.
<P>
Ζητούν μόνο χρόνο, χρόνο για να αναδιοργανώσουν τα αγροκτήματά τους.
<P>
Κυρία Επίτροπε, σας ευχαριστώ πολύ για την υπομονή σας και ελπίζω ότι θα τείνετε μία χείρα βοηθείας, όχι τόσο στον κ. Berlato, όσο στους εργαζόμενους οι οποίοι έχουν το βλέμμα τους στραμμένο σε αυτό το Κοινοβούλιο με την ελπίδα ότι δεν θα θέσει δύο μέτρα και σταθμά. Ελπίζω ότι κανείς εδώ δεν συγχέει αυτό που θα ήθελε να δει με την πραγματική κατάσταση, και ελπίζω επίσης ότι κανείς εδώ δεν θα θέσει τα δικά του συμφέροντα πάνω από τα συμφέροντα αυτών των ταπεινών ανθρώπων.
<SPEAKER ID="129" NAME="Friedrich-Wilhelm Graefe zu Baringdorf">
εξ ονόματος της Ομάδας Verts/ALE. - (DE) Κυρία Πρόεδρε, κυρία Επίτροπε, έχω την εντύπωση ότι ο σκοπός εδώ είναι, όπως λένε στη Βεστφαλία, να "ρίξουμε το λουκάνικο στη θέση του μπέικον", να ρίξουμε δηλαδή άδεια για να πιάσουμε γεμάτα. Με άλλα λόγια, το Ταμείο Καπνού χρησιμοποιείται σε μία απόπειρα να περιφρουρηθεί η σύνδεση των πριμοδοτήσεων για τον καπνό έως το 2013. Το Ταμείο, το οποίο -όπως όλοι γνωρίζουμε- χρησιμοποιείται επίσης για τη χρηματοδότηση της ενημέρωσης σχετικά με τις επιβλαβείς συνέπειες του καπνίσματος, θεσπίσθηκε εδώ στο Κοινοβούλιο για την υποστήριξη των πραγματικών πριμοδοτήσεων για τον καπνό, επειδή η πλειονότητα των βουλευτών του ΕΚ εξέφρασε την αντίθεσή της στο κάπνισμα, και πολλοί ρωτούσαν πώς ήταν δυνατόν να υποστηριχθεί η καλλιέργεια καπνού δεδομένων των κινδύνων του καπνίσματος.
<P>
Υπήρξα ανέκαθεν υποστηρικτής των πριμοδοτήσεων για τον καπνό, επειδή πιστεύω ότι τα δύο αυτά πράγματα δεν συνδέονται μεταξύ τους, αλλά δεν θα πρέπει να υποκρινόμαστε και να αναλαμβάνουμε την υποχρέωση να κάνουμε κάτι για την καταπολέμηση του καπνίσματος, εάν στην πραγματικότητα επιδιώκουμε έναν διαφορετικό σκοπό, δηλαδή τη διατήρηση των πριμοδοτήσεων. Το ζήτημα το οποίο διακυβεύεται εδώ δεν είναι η διατήρηση των πριμοδοτήσεων· πρόκειται ουσιαστικά για το ζήτημα των συνδεδεμένων πριμοδοτήσεων και ο στόχος είναι να αποφευχθεί η αποσύνδεση. Λειτουργούμε πάντοτε λες και η αποσύνδεση θα στερούσε τις πριμοδοτήσεις από τους καπνοπαραγωγούς. Γνωρίζουμε ότι αυτό δεν είναι αλήθεια, και πράγματι έχουμε ήδη συζητήσει το όλο ζήτημα σε σχέση με το βαμβάκι. Οι επιχειρήσεις θα συνεχίσουν να λαμβάνουν πληρωμές· η μόνη διαφορά είναι ότι δεν θα είναι πλέον υποχρεωμένες να καλλιεργούν καπνό, και πιστεύω ότι αυτό φαίνεται λογικό.
<P>
Θυμάμαι ένα ταξίδι στη βόρεια Ελλάδα με την Επιτροπή Γεωργίας και Ανάπτυξης της Υπαίθρου, όταν επισκεφθήκαμε τους φτωχότερους των φτωχών. Είδαμε τις εξαθλιωμένες περιοχές, αλλά δεν ήταν φτωχές λόγω της αποσύνδεσης, η οποία δεν είχε ακόμη πραγματοποιηθεί, αλλά επειδή η καπνοβιομηχανία δεν κατέβαλλε στους καπνοκαλλιεργητές σε αυτές τις περιοχές μία δίκαιη τιμή για τον καπνό τους και εκμεταλλευόταν ακόμη και τις πριμοδοτήσεις που χορηγούνταν εκείνη την εποχή για να ρίξει τις τιμές τόσο χαμηλά που στο τέλος δεν απέμενε τίποτα από αυτές τις πριμοδοτήσεις για τους καπνοκαλλιεργητές. Μας φάνηκε απίστευτο αυτό τότε, και αναρωτιόμασταν γιατί οι καλλιεργητές στην περιοχή αυτή, οι οποίοι καλλιεργούσαν αρωματικό καπνό που χρησιμοποιείται σε όλο τον κόσμο ως εξαιρετικός καπνός για μίγμα τσιγάρων, δεν πληρώνονταν αρκετά ώστε να μπορούν να ζουν αποκλειστικά από την καλλιέργεια καπνού, ανεξάρτητα από τις πριμοδοτήσεις.
<P>
Εάν δεν καλλιεργείται πλέον καπνός σε ορισμένες περιοχές ως αποτέλεσμα της αποσύνδεσης, ή σε ορισμένες χώρες όπου έχει πραγματοποιηθεί η πλήρης αποσύνδεση των ενισχύσεων για τον καπνό, αυτό δεν σημαίνει ότι δεν υπάρχουν εναλλακτικές στις εν λόγω περιοχές, αλλά ότι οι καλλιεργητές δεν κατορθώνουν να καλύψουν το κόστος της καλλιέργειας καπνού. Αυτό που, επομένως, είναι απαραίτητο εδώ είναι μία αναμέτρηση με την καπνοβιομηχανία, έτσι ώστε επιτέλους να αρχίσουν να καταβάλλουν στους καλλιεργητές μία αξιοπρεπή τιμή.
<P>
Πιστεύω ότι θα ήταν καλύτερο, κυρία Επίτροπε, να αφήσουμε την ενημέρωση για το κάπνισμα σε άλλους, επειδή στην Ευρωπαϊκή Ένωση έχουμε κάνει αρκετό κήρυγμα, και αντ' αυτού να διοχετεύσουμε αυτά τα κονδύλια στην ανάπτυξη της υπαίθρου και σε μέτρα διαφοροποίησης για τις φτωχές αυτές περιοχές. Επιπλέον, αυτοί οι πόροι θα πρέπει να συμπληρωθούν με νέους πόρους για τη δημιουργία άλλων θέσεων απασχόλησης στις περιοχές αυτές, εκτός από εκείνες στην παραγωγή καπνού.
<SPEAKER ID="130" NAME="Janusz Wojciechowski">
εξ ονόματος της Ομάδας UEN. - (PL) Κυρία Πρόεδρε, σπάνια οι αποφάσεις για τις οποίες συζητούμε σε αυτό το Κοινοβούλιο έχουν τόσο σοβαρές συνέπειες για τόσο πολλούς ανθρώπους. Το ζήτημα που τίθεται σήμερα είναι η ύπαρξη ή μη των καπνοπαραγωγών στην Ευρώπη. " παραγωγή καπνού αποτελεί τον βιοπορισμό περίπου 120 000 αγροτών και, συμπεριλαμβανομένων των εποχιακών εργατών, απασχολεί περίπου 400 000 άτομα τόσο στα παλαιά, όσο και στα νέα κράτη μέλη. " περίπτωση της Ελλάδας έχει ήδη δείξει ότι η αποκαλούμενη μεταρρύθμιση στον τομέα του καπνού σημαίνει στην πραγματικότητα την εκκαθάρισή του. Είναι καταδίκη σε θάνατο για τις 120 000 εκμεταλλεύσεις, κυρίως μικρές οικογενειακές εκμεταλλεύσεις. Γνωρίζω τέτοιες εκμεταλλεύσεις καπνοκαλλιέργειας στην Πολωνία, αλλά τις συναντούμε και εδώ, στα περίχωρα του Στρασβούργου. Μιλούμε για την καταστροφή ανθρώπων που έχουν αφιερώσει τη ζωή τους στην παραγωγή καπνού. Για ποιον λόγο θα πρέπει να τους στερήσουμε το μέσο βιοπορισμού τους; " εκκαθάριση της παραγωγής καπνού δεν θα αποτρέψει τον κόσμο από το κάπνισμα. Θα καπνίζουν τσιγάρα από εισαγόμενο καπνό. " μεταρρύθμιση αυτή δεν θα βοηθήσει κανέναν και θα βλάψει πολλούς.
<P>
Ως εκ τούτου, στηρίζω απόλυτα την έκθεση του κ. Berlato, η οποία ορθώς υπερασπίζεται τους καπνοπαραγωγούς, και συμπαρατάσσομαι με τον κ. Γκλαβάκη και τον κ. Cercas.
<SPEAKER ID="131" NAME="Διαμάντω Μανωλάκου">
εξ ονόματος της Ομάδας GUE/NGL. - Κυρία Πρόεδρε, η καπνοκαλλιέργεια δέχεται τη μεγαλύτερη δίωξη ταυτίζοντας την αντικαπνιστική εκστρατεία με την αντικαπνική πολιτική. Αυτό έχει ως αποτέλεσμα να θεωρούνται ανθυγιεινά τα καπνά που παράγονται στην Ευρωπαϊκή Ένωση, όχι όμως και τα εισαγόμενα. Αυτό είναι αντιφατικό, αντιεπιστημονικό, είναι άδικο. Τα αποτελέσματα αυτής της πολιτικής είναι γνωστά. Παρά τις εκστρατείες οι καπνιστές αυξάνονται. Ωστόσο η παραγωγή στην Ευρωπαϊκή Ένωση μειώνεται δραστικά. Θέσεις εργασίας χάνονται, δεκάδες χιλιάδες μικρομεσαίων καπνοκαλλιεργητών ξεκληρίζονται, όμως οι εισαγωγές καπνών αυξάνονται ξεπερνώντας τα 1,2 δισεκατομμύρια ευρώ το χρόνο.
<P>
Στην Ελλάδα μειώθηκε η καπνοκαλλιέργεια κατά 73%. Οι καπνοκαλλιεργητές οδεύουν στο δρόμο της ανεργίας. Περιοχές ερημώνουν αφού στα εδάφη τους δεν υπάρχει εναλλακτική καλλιέργεια.
<P>
Θεωρούμε ως αναγκαίο να καταργηθεί η διάταξη που μεταφέρει από το 2010 το 50% των άμεσων ενισχύσεων στο δεύτερο πυλώνα. Να σταματήσουν -άμεσα- όλες οι παρακρατήσεις επί των επιδοτήσεων για να συνεχισθεί η καπνοκαλλιέργεια αφού το 70% καλύπτεται με εισαγωγές. Να συνδεθούν οι επιδοτήσεις με την παραγωγή και να αποτελούν οργανικό κομμάτι των ελάχιστων εγγυημένων τιμών που θα ανταποκρίνονται στο κόστος παραγωγής κάθε ποικιλίας.
<P>
Εκτιμώντας ότι η έκθεση Berlato περιέχει θετικά στοιχεία προς αυτήν την κατεύθυνση, εμείς οι ευρωβουλευτές του ΚΚΕ θα την ψηφίσουμε.
<SPEAKER ID="132" NAME="Hélène Goudin">
εξ ονόματος της Ομάδας IND/DEM. - (SV) Κυρία Πρόεδρε, η επιδότηση της καλλιέργειας καπνού είναι ένα σαφές παράδειγμα δύο μέτρων και σταθμών που χαρακτηρίζουν την ΕΕ και το Ευρωπαϊκό Κοινοβούλιο. " ΕΕ διακηρύττει υπερήφανα ότι πρέπει να δοθεί προτεραιότητα στην καταπολέμηση νόσων και δαπανεί ετησίως μερικά εκατομμύρια σουηδικές κορώνες για εκστρατείες ενημέρωσης, ενώ από την πίσω πόρτα η ΕΕ επιδοτεί μη αποδοτικούς καπνοκαλλιεργητές με πολλά δισεκατομμύρια κορώνες ετησίως.
<P>
Σύμφωνα με την έκθεση, το πρόγραμμα για τη σταδιακή μείωση αυτής της υποστήριξης θα παραταθεί έως το 2013. Ο εισηγητής προσπαθεί να νίψει τας χείρας του όσον αφορά τις αρνητικές συνέπειες της κατανάλωσης καπνού. Το πιο απλό επιχείρημα είναι ότι, εφόσον η παραγωγή καπνού στην ΕΕ είναι τόσο μικρή, μόνο 4%, οι συνέπειες στην τελική κατανάλωση είναι ασήμαντες. Τι είδους συλλογισμός είναι αυτός; Έχει στόχο να δικαιολογήσει τη συνέχιση των επιδοτήσεων; Πιστεύω ότι η παραγωγή καπνού στην ΕΕ είναι κατά 4% πολύ υψηλή. Εξάλλου, ο ευρωπαϊκός καπνός είναι τόσο κακής ποιότητας που μόνο ένα ελάχιστο μέρος πωλείται στην ευρωπαϊκή αγορά. Το ένα τρίτο καίγεται. Αρκετά υπερίσχυσαν τα ιδιαίτερα συμφέροντα της καπνοβιομηχανίας. Πρέπει να αντιμετωπίσουμε τις πολιτικές μας ευθύνες για χάρη των πολιτών μας.
<P>
Κυρίες και κύριοι, είναι πικρή η γεύση που αφήνει στο τέλος το τσιγάρο. Είναι καιρός να σβήσουμε τα δύο μέτρα και σταθμά. Σας προτρέπω, λοιπόν, να καταψηφίσετε αύριο την έκθεση.
<SPEAKER ID="133" NAME="Esther Herranz García" AFFILIATION="PPE-DE">
(ES) Κυρία Πρόεδρε, η ενίσχυση που χορηγείται στον τομέα του καπνού θα μειωθεί κατά 50% το 2010, ως αποτέλεσμα της πιο πρόσφατης μεταρρύθμισης. Θεωρώ ότι πρόκειται για ένα πρωτοφανές μέτρο που θέτει τους καπνοπαραγωγούς σε σαφώς μειονεκτική σχέση σε σύγκριση με τους υπόλοιπους γεωργικούς παραγωγούς της Κοινότητας. Κανένας άλλος γεωργικός τομέας δεν έχει υποστεί μία τόσο δραστική μείωση, και αυτό μετά από όλες τις μειώσεις λόγω των μεταβολών στις άμεσες ενισχύσεις, τις οποίες θα εγκρίνει αύριο το Συμβούλιο Υπουργών.
<P>
Θεωρώ σκόπιμο να αναφέρω ορισμένα αριθμητικά στοιχεία σχετικά με αυτόν τον τομέα. Τουλάχιστον 80% του ευρωπαϊκού καπνού παράγεται σε μειονεκτούσες περιοχές. Στην Extremadura, στην Ισπανία, όπου συγκεντρώνεται το μεγαλύτερο μέρος της ισπανικής παραγωγής, η μεταρρύθμιση επηρεάζει 20 000 οικογένειες, με ετήσιο κύκλο εργασιών που αντιστοιχεί στο 26% της συνολικής αξίας της γεωργικής παραγωγής της περιοχής.
<P>
Επιπλέον, ο καπνός στην Ισπανία συγκεντρώνεται σε μικρές μονάδες, με υψηλό ποσοστό απασχόλησης των γυναικών, τόσο στις εκμεταλλεύσεις όσο και στη βιομηχανία συνολικά. Επιπλέον, δεν θα πρέπει να ξεχνούμε ότι η Ευρωπαϊκή Ένωση παράγει μόνο 5% της παγκόσμιας ποσότητας καπνού και εισάγει το 70% του καπνού που καταναλώνει. " εξαφάνιση, επομένως, της παραγωγής καπνού στην Κοινότητα σε καμία περίπτωση δεν θα διασφαλίσει μείωση της κατανάλωσης.
<P>
Ο αποκαλούμενος έλεγχος της κατάστασης υγείας της ΚΓΠ αποτελεί ιδανική στιγμή για να αναλογιστούμε τις συνέπειες τις οποίες ενδεχομένως θα έχει αυτή η απόφαση για περιοχές όπως η Extremadura, όπου έχει αναπτυχθεί μία σημαντική κοινωνική και οικονομική κοινότητα γύρω από αυτή την καλλιέργεια, και όπου σχεδόν καμία άλλη εναλλακτική μορφή καλλιέργειας δεν είναι δυνατή.
<P>
Επιπλέον, η μεταρρύθμιση αυτού του τομέα είναι επίσης αντίθετη με τις προσδοκίες του κοινοτικού γεωργικού τομέα συνολικά, επειδή η Κοινότητα έχει δεσμευθεί για τη σταθερότητά του έως το τέλος της περιόδου, την οποία καλύπτει ο τρέχων οικονομικός σχεδιασμός, το 2013.
<P>
" έκθεση που ενέκρινε η Επιτροπή Γεωργίας, η οποία τάσσεται υπέρ μίας παράτασης του Κοινοτικού Ταμείου Καπνού, λαμβάνει υπόψη τα συμφέροντα των καταναλωτών, ενώ ταυτόχρονα θέτει υπό αμφισβήτηση την εγκυρότητα της απόφασης για τη διακοπή των ενισχύσεων που χορηγούνται στους αγρότες, επειδή το ίδιο το Ταμείο χρηματοδοτείται από κρατήσεις που γίνονται στις άμεσες ενισχύσεις προς τους αγρότες.
<SPEAKER ID="135" NAME="Lily Jacobs" AFFILIATION="PSE">
(NL) Το κάπνισμα σκοτώνει περίπου μισό εκατομμύριο ευρωπαίους πολίτες κάθε χρόνο. Ακόμη και στους μη καπνιστές σημειώνονται 19 000 θάνατοι ετησίως από το παθητικό κάπνισμα.
<P>
Πώς το γνωρίζω; Αυτό είναι το μήνυμα το οποίο η ίδια η Ευρωπαϊκή Ένωση προβάλλει στις τηλεοπτικές διαφημίσεις και στα 27 κράτη μέλη ως μέρος μίας μεγάλης εκστρατείας κατά του καπνίσματος. Συνολικά έχουμε προβλέψει 18 εκατομμύρια ευρώ για αυτή την εκστρατεία, όμως αυτό το ποσό είναι σταγόνα στον ωκεανό σε σύγκριση με τις επιδοτήσεις που χορηγεί ετησίως η Ευρωπαϊκή Ένωση στους καπνοκαλλιεργητές. Και φέτος, οι Βρυξέλλες εξακολουθούν να δαπανούν για αυτούς 320 εκατομμύρια ευρώ. Πριν από τρία χρόνια ήταν σχεδόν ένα δισεκατομμύριο ευρώ.
<P>
Δεν είναι πολύ παράξενο που προσπαθούμε να καταπολεμήσουμε το κάπνισμα και ταυτόχρονα επιδοτούμε την παραγωγή καπνού με ευρωπαϊκά φορολογικά έσοδα; Επιπλέον, η συνέχιση αυτής της χρηματοδότησης είναι αντίθετη με την όλη ιδέα στην οποία βασίζονται οι μεταρρυθμίσεις της γεωργικής πολιτικής μας, το ότι δηλαδή πρέπει να καταργήσουμε τις επιδοτήσεις της παραγωγής. Κύριε Πρόεδρε, η πρόταση της Ευρωπαϊκής Επιτροπής για τη συνέχιση της στήριξης του Ταμείου Καπνού το 2008 και το 2009 έχει την πλήρη υποστήριξή μου, όμως το ταμείο δεν είναι δυνατόν να χρησιμοποιείται ως δικαιολογία για τη συνέχιση των επιδοτήσεων για τον καπνό το 2013. Παρότι σέβομαι σε μεγάλο βαθμό τα επιχειρήματα των συναδέλφων μου στο Κοινοβούλιο, πιστεύω ότι σε αυτή την περίπτωση πρέπει να δοθεί προτεραιότητα στη δημόσια υγεία.
<SPEAKER ID="136" NAME="Roberta Angelilli" AFFILIATION="UEN">
(IT) Κύριε Πρόεδρε, κυρίες και κύριοι, θα ήθελα να συγχαρώ ιδιαίτερα τον εισηγητή για το εξαιρετικό του έργο. " έκθεση αυτή επιτυγχάνει έναν διττό σκοπό: ενισχύει μέτρα για την καταπολέμηση του καπνίσματος παρατείνοντας τη χρηματοδότηση του Ευρωπαϊκού Ταμείου Καπνού, ενώ ταυτόχρονα ευθυγραμμίζει τον τομέα του καπνού με τις άλλες ΚΟΑ, οι οποίες κανονικά θα τερματισθούν κατά το οικονομικό έτος 2012.
<P>
Ωστόσο, η καταπολέμηση του καπνίσματος δεν πρέπει να σημάνει το τέλος της καλλιέργειας καπνού στην Ευρώπη, διότι η Ευρώπη είναι ο κύριος παγκόσμιος εισαγωγέας ακατέργαστου καπνού και εφοδιάζεται από τρίτες χώρες για περισσότερο από το 75% των αναγκών της προς όφελος προϊόντων καπνού που συχνά παράγονται χωρίς να διασφαλίζονται υγειονομικοί έλεγχοι. Οιαδήποτε κατάργηση της ενίσχυσης θα οδηγούσε απλώς στο τέλος της παραγωγής, σε αυξημένες εισαγωγές και δεν θα είχε καμία επίπτωση στο κάπνισμα.
<SPEAKER ID="137" NAME="Kartika Tamara Liotard" AFFILIATION="GUE/NGL">
(NL) Είναι δύσκολο να πει κανείς τι είναι πιο παράλογο, ότι η Ευρωπαϊκή Ένωση επιδοτεί την καλλιέργεια καπνού, ή ότι η Ευρώπη χρησιμοποιεί στη συνέχεια μέρος των επιδοτήσεων για ένα ταμείο που προσπαθεί να αποτρέψει το κάπνισμα. Τελείως υποκριτικά μέτρα όπως αυτό είναι ακριβώς ο λόγος για τον οποίο οι πολίτες θεωρούν την ΕΕ τόσο λίγο αξιόπιστη. Το επιχείρημα ότι η ΕΕ παράγει σχετικά μικρή ποσότητα καπνού είναι εκτός θέματος. Σε κάθε πακέτο εξακολουθεί να υπάρχει ένα τσιγάρο που έχει επιδοτηθεί από την ΕΕ. Το τσιγάρο αυτό είναι, εν πάση περιπτώσει, τόσο κακής ποιότητας που δεν θέλουμε να το καπνίσουμε στην Ευρώπη και έτσι το ξεφορτωνόμαστε κάπου αλλού.
<P>
" επιδότηση του καπνού δεν πρέπει να συνεχισθεί, όπως επιθυμεί το Σώμα. Μέρος αυτών των επιδοτήσεων δεν πρέπει επίσης να χρησιμοποιηθεί για εκστρατείες κατά του καπνίσματος ως άλλο φύλλο συκής, κατά τις επιθυμίες της Επιτροπής. Αρκετά με αυτές τις επιδοτήσεις. Πρέπει απλώς να καταργηθούν πάραυτα.
<SPEAKER ID="138" NAME="Bogdan Golik" AFFILIATION="PSE">
(PL) Κύριε Πρόεδρε, κυρία Επίτροπε, η έκθεση του κ. Berlato αφορά έναν συνδυασμό ζητημάτων υγείας και γεωργικών ζητημάτων. " αύξηση του ποσοστού της χρηματοδότησης από 5% σε 6%, σε συνδυασμό με την προτεινόμενη παράταση του συστήματος έως τα έτη 2009-2012, αυξάνει σημαντικά τους πόρους οι οποίοι διατίθενται στο Ταμείο - έως και κατά 81 εκατομμύρια ευρώ. Πολλοί αγρότες και οργανώσεις στηρίζουν απόλυτα τον προτεινόμενο κανονισμό. Τόσο οι πολωνοί όσο και οι ευρωπαίοι καπνοπαραγωγοί αναμένουν ότι η έγκριση της έκθεσης θα οδηγήσει στην παράταση της λειτουργίας του Κοινοτικού Ταμείου Καπνού, το οποίο είναι σημαντικό για τη δημόσια υγεία, και στη διατήρηση του τομέα παραγωγής καπνού για τους 100 000 ευρωπαίους καπνοπαραγωγούς.
<P>
Ο προτεινόμενος κανονισμός καθιστά δυνατή τη διατήρηση, χωρίς επιπρόσθετες δημοσιονομικές δαπάνες, ενός συστήματος επιδοτήσεων που εν μέρει ωφελεί την παραγωγή καπνού, και έτσι αποφεύγονται οι διακρίσεις εις βάρος των καπνοπαραγωγών σε σύγκριση με άλλους γεωργικούς τομείς.
<P>
Είναι απαραίτητο, κυρία Επίτροπε, να αρχίσουμε εκ νέου την ιδιαίτερα σημαντική συζήτηση για το μέλλον της παραγωγής καπνού στην Ευρώπη από αύριο, σε συνάρτηση με την παρουσίαση του ελέγχου της κατάστασης της υγείας.
<SPEAKER ID="139" NAME="Andrzej Tomasz Zapałowski" AFFILIATION="UEN">
(PL) Κύριε Πρόεδρε, η σημερινή συζήτηση είναι μία από τις συζητήσεις στις οποίες τα επιχειρήματα των γεωργικών παραγωγών συγκρούονται με αυτά των ομάδων που αγωνίζονται για την υγεία της ευρωπαϊκής κοινωνίας. Θα είναι όμως υγιέστερη η ευρωπαϊκή κοινωνία καταναλώνοντας καπνό σαφώς χειρότερης ποιότητας που εισάγεται από τρίτες χώρες; Εάν καταστρέψουμε τη δική μας παραγωγή, δεν θα εισαγάγουμε το 70%, αλλά το 100%. Επίσης, πρέπει να σκεφθούμε κατά πόσον οι διακρίσεις εις βάρος των αγροτών που καλλιεργούν καπνό, αντί να βοηθήσουν στην ανάπτυξη της υπαίθρου μας, δεν θα οδηγήσουν, σε συγκεκριμένες περιοχές της Ευρωπαϊκής Ένωσης, σε ακόμη μεγαλύτερη οικονομική κατάρρευση και αύξηση της ανεργίας. Προφανώς, μπορούμε μετά να διοχετεύσουμε οικονομική ενίσχυση στους άνεργους, αφού είμαστε τόσο πλούσιοι ώστε έχουμε την οικονομική δυνατότητα να καταστρέφουμε τη δική μας γεωργία προς όφελος της γεωργίας της Άπω Ανατολής, την οποία είμαστε υποχρεωμένοι να στηρίζουμε προκειμένου να καταπολεμηθεί εκεί η ανεργία.
<P>
Στηρίζω απόλυτα την έκθεση του κ. Berlato.
<SPEAKER ID="140" NAME="Thijs Berman" AFFILIATION="PSE">
(NL) Οι ευρωπαίοι αγρότες, οι οποίοι καλλιεργούν καπνό δεν θα πρέπει να λαμβάνουν ούτε ένα λεπτό του ευρώ από την ΕΕ για αυτή τους τη δραστηριότητα. Προφανώς οι επιδοτήσεις για τον καπνό έχουν αποτελέσει τεράστια πηγή εσόδων για τους αγρότες εδώ και πολλά χρόνια, ως ένα είδος πολιτικής κοινωνικής ασφάλειας που δεν θα άξιζε να φέρει αυτή την ονομασία. Ωστόσο, τα φορολογικά έσοδα δεν θα πρέπει, για λόγους αρχής, να δαπανώνται σε ανθυγιεινά προϊόντα. Συνεπώς, όσον αφορά τις επιδοτήσεις υπάρχει μόνο μία επιλογή: να τις καταργήσουμε.
<P>
" πρόταση στην έκθεση Berlato αποτελεί μία γελοία προσπάθεια να παραταθούν οι επιδοτήσεις τουλάχιστον έως το 2012. Αυτό δεν θα πρέπει να συμβεί και γι' αυτό υπάρχει άλλος ένας λόγος. Οι αναπτυσσόμενες χώρες θεωρούν ότι είναι τελείως άδικο να επιδοτείται ο ευρωπαϊκός καπνός. " πρακτική αυτή συνιστά αθέμιτο ανταγωνισμό με τους φτωχούς αγρότες και είναι εκ διαμέτρου αντίθετη με την αναπτυξιακή πολιτική της Ευρωπαϊκής Ένωσης, κλασσικό παράδειγμα του τρόπου με τον οποίο ένας τομέας πολιτικής μπορεί να συγκρούεται με έναν άλλο.
<P>
Ενθαρρύνετε τους ευρωπαίους αγρότες να ασχοληθούν με καλλιέργειες που τώρα αποφέρουν υψηλές τιμές, όπως τα σιτηρά, οι οποίες είναι επιτακτικά αναγκαίες. Δείξτε, ωστόσο, αλληλεγγύη και επιτρέψτε την κατάργηση των επιδοτήσεων για τον καπνό, για χάρη της δημόσιας υγείας και της συνοχής της ευρωπαϊκής πολιτικής για την ανάπτυξη των φτωχότερων χωρών του κόσμου. Αυτό σημαίνει αλληλεγγύη.
<SPEAKER ID="141" NAME="Armando Veneto" AFFILIATION="PPE-DE">
(IT) Κύριε Πρόεδρε, κυρίες και κύριοι, ορισμένα γεγονότα είναι αδιαμφισβήτητα. Πρώτον, είναι βέβαιο ότι η πλήρης αποσύνδεση μειώνει την παραγωγή. Δεύτερον, ακόμη και αν σταματήσουμε να καλλιεργούμε καπνό στην Ευρώπη, αυτό δεν σημαίνει ότι η μείωση της ευρωπαϊκής καλλιέργειας καπνού θα μειώσει και τους καπνιστές. Τρίτον, ενδεχομένως καταδικάζουμε εκατοντάδες και χιλιάδες ανθρώπους σε λιμοκτονία, χωρίς να επιτυγχάνουμε ένα συγκεκριμένο αποτέλεσμα.
<P>
Επομένως, πιστεύω ότι, αφενός, η χορήγηση ενίσχυσης στους καπνοκαλλιεργητές θα πρέπει να χρησιμοποιείται για να καταστούν κατανοητές οι επιβλαβείς συνέπειες του καπνίσματος στους καταναλωτές -και από αυτή την άποψη, τα χρήματα θα πρέπει προφανώς να προέρχονται από τη χορηγούμενη ενίσχυση- και ταυτόχρονα, θα πρέπει να βοηθήσουμε τους καπνοκαλλιεργητές να εγκαταλείψουν σταδιακά την καλλιέργεια, δίδοντας τους τον χρόνο που χρειάζονται για την απομάκρυνσή τους από ολόκληρο τον τομέα. Θεωρώ, συνεπώς, ότι θα πρέπει να ψηφίσουμε υπέρ της έκθεσης Berlato.
<SPEAKER ID="142" NAME="Zbigniew Krzysztof Kuźmiuk" AFFILIATION="UEN">
(PL) Θα ήθελα να κάνω τρεις παρατηρήσεις στη συζήτηση αυτή. Πρώτον, η Ευρωπαϊκή Επιτροπή επαναλαμβάνει συχνά την ιδέα της αποσύνδεσης των πληρωμών για την παραγωγή. Πρόκειται για μία προσέγγιση η οποία προφανώς περιορίζει την ευρωπαϊκή γεωργική παραγωγή. " Επίτροπος Fischer Boel επανέλαβε πάλι την ιδέα αυτή σήμερα, αυτή τη φορά αναφερόμενη στην παραγωγή καπνού.
<P>
Δεύτερον, πρέπει να θυμόμαστε ότι η καπνοκαλλιέργεια, τόσο στα παλαιά όσο και στα νέα κράτη μέλη, πραγματοποιείται σε μικρά οικογενειακά αγροκτήματα στις λιγότερο ανεπτυγμένες περιοχές. " εκκαθάριση αυτής της παραγωγής θα μειώσει τις πιθανότητες ανάπτυξης αυτών των περιοχών και θα αποτελέσει απειλή για την ύπαρξη των μικρών αγροκτημάτων.
<P>
Τρίτο και τελευταίο, είναι γεγονός ότι το θέμα της καπνοκαλλιέργειας είναι αμφιλεγόμενο, αλλά ο περιορισμός της στην Ευρώπη συνεπάγεται αύξηση των εισαγωγών καπνού από τρίτες χώρες. Ο κ. Berlato μας είπε ότι οι εισαγωγές καπνού ανήλθαν σε 1,2 δισεκατομμύρια ευρώ το περασμένο έτος.
<P>
Ελπίζω ότι η Ευρωπαϊκή Επιτροπή θα λάβει υπόψη της αυτές τις προειδοποιήσεις στη διαμόρφωση της θέσης της.
<SPEAKER ID="143" NAME="Ιωάννης Γκλαβάκης" AFFILIATION="PPE-DE">
Κύριε Πρόεδρε, επαινώ τους συναδέλφους που εκφράστηκαν με τόση ευαισθησία εναντίον του καπνίσματος και πιστεύω ότι όλοι -μα όλοι- είμαστε εναντίον του καπνίσματος, αλλά, αγαπητοί φίλοι, σας επισημαίνω τη διαφορά: άλλο το κάπνισμα και άλλο η καπνοκαλλιέργεια. Να δώσουμε όσο περισσότερα χρήματα μπορούμε, να μιλήσουμε όσο περισσότερο μπορούμε και να κάνουμε όσες περισσότερες ενέργειες μπορούμε, για να πεισθούν οι συνάδελφοι και οι συμπολίτες μας να μην καπνίζουν. Αλλά, αφού καπνίζουν ούτως ή άλλως, δεν μπορώ να καταλάβω γιατί πρέπει να εισάγουμε τα καπνά και να μην τα καλλιεργούμε εμείς εδώ. Και μάλιστα θα ήθελα να επικαλεστώ και την περιβαλλοντική σας ευαισθησία. " καπνοκαλλιέργεια είναι μία καλλιέργεια με λίγο νερό, με λίγα λιπάσματα, με λίγα φυτοφάρμακα σε άγονα εδάφη από φτωχούς γεωργούς. Είμαι σίγουρος ότι η οικολογική και αλλά και η ανθρώπινη ευαισθησία σας, ακόμη και σε εσάς που μιλάτε εναντίον του καπνίσματος και συνδέετε το κάπνισμα με την καπνοκαλλιέργεια, θα σας κάνει να αλλάξετε γνώμη. Διότι, εάν έχουμε τέτοια νοοτροπία θα μπερδέψουμε την περίφημη οινοπαραγωγή με τον αλκοολισμό. Επειδή υπάρχει ο αλκοολισμός θα πάψουμε να παράγουμε κρασιά;
<SPEAKER ID="144" NAME="Mariann Fischer Boel">
Μέλος της Επιτροπής. - (EN) Κύριε Πρόεδρε, ευχαριστώ όλους όσους συνέβαλαν σε αυτή τη συζήτηση και σας ευχαριστώ για άλλη μία φορά που στηρίξατε την παράταση των μεταβιβάσεων στο Ταμείο Καπνού.
<P>
Γνωρίζω, φυσικά, ότι οι συζητήσεις σχετικά με τις πολιτικές για τον καπνό αποτελούν ένα ιδιαίτερα λεπτό ζήτημα και μπορώ να σας πω ότι το διαπίστωσα αυτό προσωπικά κατά την πρόσφατη επίσκεψή μου στην Ελλάδα, τον Απρίλιο. Πρέπει επίσης να διευκρινίσω ότι η παράταση του ταμείου για τον καπνό δεν αποτελεί πρόσκληση επανεκκίνησης της μεταρρύθμισης του 2004 για τον καπνό, και πιστεύω ότι πρέπει να γνωρίζετε ότι αυτή η μεταρρύθμιση έχει αποφασισθεί. Και θεωρώ ότι πρέπει να λάβετε υπόψη σας επίσης ότι όλα τα καπνοπαραγωγικά κράτη μέλη υποστήριξαν αυτή τη μεταρρύθμιση. Επομένως, θα ήταν λίγο δύσκολο να κινήσουμε εκ νέου την όλη συζήτηση από την αρχή.
<P>
Θεωρώ ότι είναι εξίσου σημαντικό να θυμόμαστε ότι δεν θέτουμε τέλος στη χορήγηση επιδοτήσεων στους καπνοπαραγωγούς. Στην πραγματικότητα συνεχίζουμε να καταβάλλουμε τις υψηλότερες άμεσες πληρωμές ή να χορηγούμε τις υψηλότερες επιδοτήσεις, περισσότερο από κάθε άλλον στον γεωργικό τομέα. Καμία άλλη καλλιέργεια δεν λαμβάνει τόσο υψηλές άμεσες πληρωμές.
<P>
Έτσι, θα εμμείνουμε στο γεγονός ότι θα αποσυνδέσουμε τις πληρωμές από την παραγωγή το 2009, και από το 2011 θα τις μεταβιβάσουμε στην πολιτική αγροτικής ανάπτυξης.
<P>
Επομένως, αντί να σπαταλούμε ή να αφιερώνουμε όλο τον χρόνο μας και μεγάλες προσπάθειες τασσόμενοι κατά των αποφάσεων οι οποίες ελήφθησαν στο Συμβούλιο το 2004, θεωρώ ότι τα κράτη μέλη και οι καπνοπαραγωγοί, ολόκληρος ο τομέας του καπνού, θα πρέπει να εξετάσουν το θέμα της πολιτικής αγροτικής ανάπτυξης και να διερευνήσουν τις δυνατότητες, επειδή θα διατεθούν μεγάλα ποσά για την αναδιάρθρωση, για τη δοκιμή διαφορετικού κλάδου στον αγροτικό τομέα.
<P>
Με λίγη φαντασία -παρότι γνωρίζω ότι στις περιοχές αυτές δεν είναι δυνατή η παραγωγή όλων των ειδών- είμαι βέβαιη ότι θα μπορούσε να βρεθεί μία λύση, εάν υπάρξει συνεργασία μεταξύ των κρατών μελών, του τομέα του καπνού και των καπνοπαραγωγών, ώστε να προσπαθήσουν να βρουν βιώσιμες λύσεις για τις εν λόγω περιοχές και μετά το 2011.
<SPEAKER ID="145" NAME="Sergio Berlato">
εισηγητής. - (IT) Κύριε Πρόεδρε, κυρίες και κύριοι, θα ήθελα να ευχαριστήσω την Επίτροπο και όσους βουλευτές αγόρευσαν. Θα ήθελα να επισημάνω, όσον αφορά το μέλλον του ευρωπαϊκού τομέα καπνού, ότι πρόσφατα υποβλήθηκε ένα επίσημο αίτημα στην Επιτροπή, υπογεγραμμένο από τους υπουργούς σχεδόν όλων των καπνοπαραγωγικών κρατών μελών, συμπεριλαμβανομένων των χωρών οι οποίες έχουν επιλέξει την πλήρη αποσύνδεση, και των νέων κρατών μελών, ζητώντας από την Επιτροπή να υποβάλει μία πρόταση κανονισμού που θα παρέτεινε το ισχύον σύστημα υποστήριξης της καπνοπαραγωγής έως το 2013. Το ζήτημα αυτό πρέπει να εξετασθεί στο πλαίσιο των συζητήσεων οι οποίες βρίσκονται εν εξελίξει σχετικά με τον "έλεγχο της κατάστασης υγείας" της ΚΓΠ.
<P>
Κλείνοντας, κύριε Πρόεδρε, καλώ τους συνάδελφους βουλευτές -οι οποίοι εκ πρώτης όψεως ίσως φαίνονται να ενδιαφέρονται λιγότερο για ένα μέτρο το οποίο περιλαμβάνει μόνο μία κράτηση από την ενίσχυση που χορηγείται στους καλλιεργητές πέντε παλαιών κρατών μελών, τα οποία διατηρούσαν την ενίσχυση εν μέρει συνδεδεμένη- να αναλογισθούν το γεγονός ότι η χρησιμοποίηση αυτών των πόρων και οι πρωτοβουλίες πληροφόρησης του Ταμείου θα συνεχίσουν να έχουν ως στόχο την ωφέλεια της υγείας όλων των πολιτών της Ένωσης.
<P>
Θα ήθελα επίσης να επισημάνω ότι ίσως στο σημείο αυτό έχει διαμορφωθεί μία θεμελιώδης εσφαλμένη αντίληψη: η παρούσα έκθεση ούτε αφορά, ούτε αποφασίζει για την παράταση των πληρωμών ενισχύσεων στους καπνοπαραγωγούς· πρόκειται απλώς για την ψήφιση ή όχι μίας έκθεσης, η οποία συνηγορεί υπέρ της παράτασης χρηματοδότησης του Κοινοτικού Ταμείου Καπνού. Όσον αφορά την παράταση των πληρωμών ενισχύσεων, πρόκειται για μία απόφαση η οποία θα ληφθεί αργότερα, αλλά δεν είναι αυτό το θέμα της παρούσας έκθεσης, όπως ανέφερα. Το θέμα της είναι η παράταση της χρηματοδότησης του Κοινοτικού Ταμείου Καπνού και όχι η παράταση των πληρωμών ενισχύσεων που καταβάλλονται στους καπνοπαραγωγούς στο άμεσο ή στο εγγύς μέλλον.
<SPEAKER ID="146" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τρίτη, 20 Μαΐου 2008.

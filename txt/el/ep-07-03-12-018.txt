<CHAPTER ID="018">
Εταιρική κοινωνική ευθύνη: μια νέα εταιρική σχέση (συζήτηση) 
<SPEAKER ID="092" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Howitt, εξ ονόματος της Επιτροπής Απασχόλησης και Κοινωνικών Υποθέσεων, σχετικά με την εταιρική κοινωνική ευθύνη: μια νέα εταιρική σχέση.
<SPEAKER ID="093" NAME="Richard Howitt " AFFILIATION="PSE">
εισηγητής. - (EN) Κύριε Πρόεδρε, οι εταιρείες, οι πολιτικοί και, κυρίως, ο κόσμος καταλαβαίνει ότι τα προβλήματα της παγκόσμιας φτώχειας και της υποβάθμισης του περιβάλλοντος εξακολουθούν να κυριαρχούν πεισματικά στον σημερινό κόσμο. Για δέκα χρόνια, πολλές εταιρείες ξεκίνησαν να εξετάζουν πώς μπορούν να διαχειριστούν τις δικές τους κοινωνικές και περιβαλλοντικές επιπτώσεις μέσω πρωτοβουλιών για την εταιρική κοινωνική ευθύνη (ΕΚΕ). Δεν μπορούμε να αναμένουμε μόνον από την επιχείρηση να αναλάβει την ευθύνη για την ανταπόκριση σε αυτές τις προκλήσεις. Ωστόσο, είναι καιρός οι επικοινωνίες, οι διασκέψεις και οι κώδικες συμπεριφοράς να αρχίσουν να επιφέρουν σημαντική και μετρήσιμη διαφορά και να κινηθούν από τη διαδικασία στο αποτέλεσμα.
<P>
Σε αυτήν την ψηφοφορία, το Ευρωπαϊκό Κοινοβούλιο θα επιστήσει την προσοχή στους περιορισμούς των εθελούσιων απολογισμών ΕΚΕ και του κοινωνικού ελέγχου ως έχει σήμερα. Θα πούμε ότι η πορεία προς ακόμη πιο χαμηλές τιμές μπορεί να βλάψει τη δίκαιη αντιμετώπιση των ανθρώπων στην εργασία. Επιμένουμε ότι η ΕΚΕ μπορεί να λειτουργήσει μόνον με την έγκριση μιας πολυμερούς προσέγγισης, διεθνώς αποδεκτών προτύπων και ανεξάρτητης παρακολούθησης και εποπτείας. Ζητούμε την ανάληψη δράσεων για την αντιμετώπιση των εταιρικών καταχρήσεων στις αναπτυσσόμενες χώρες του κόσμου και για την παροχή των μέσων για την αποζημίωση των θυμάτων τους.
<P>
Οι ανακοινώσεις της Επιτροπής μού δίνουν την εντύπωση ότι απέχουν από αυτήν τη συζήτηση, υπαγορεύουν μια προσέγγιση "ανοικτοί σε όλα" για την ΕΚΕ και διακινδυνεύουν να αφήσουν την Ευρώπη να υστερήσει, σε σύγκριση με τον υπόλοιπο κόσμο. Ωστόσο, απόψε δεν προτείνω να απορρίψουμε την προσέγγιση της Επιτροπής. Μάλιστα, ζητώ από το Ευρωπαϊκό Κοινοβούλιο να συμβάλει εποικοδομητικά επιδιώκοντας να ανασυντάξει την ατζέντα και, εκεί όπου η Επιτροπή προβαίνει σε δεσμεύσεις, να κάνει λεπτομερείς προτάσεις ώστε να γίνουν τα ωραία λόγια συγκεκριμένες πράξεις, να δοθεί πλήρης διαφάνεια στη νέα συμμαχία για τις επιχειρήσεις, να οικοδομηθεί εκ νέου η εμπιστοσύνη στο ευρωπαϊκό πολυμερές φόρουμ και να επιστρέψουν οι ΜΚΟ στο τραπέζι των διαπραγματεύσεων, να γίνει μια πραγματική χρηματοδοτική συμβολή ώστε να μπορέσουν οι ΕΚΕ να αναπτυχθούν, να τεθεί πραγματικά σε λειτουργία η στήριξη για τις αρχές της ΕΚΕ στις πολιτικές και τα προγράμματα της Επιτροπής, συμπεριλαμβανομένων των επιχειρήσεων, της απασχόλησης, της εταιρικής διακυβέρνησης και, κυρίως, των εμπορικών και αναπτυξιακών προγραμμάτων.
<P>
Γνωρίζω ότι οι Επίτροποι Verheugen και Špidla δεν θα μπορέσουν να κάνουν απόψε δεκτές όλες τις συστάσεις του Κοινοβουλίου. Ωστόσο, με εμψύχωσαν και με χαροποίησαν οι κατ' ιδίαν συναντήσεις που είχα μαζί τους κατά την εξέλιξη αυτής της έκθεσης. Τους καλώ τώρα δημοσίως να υποσχεθούν ότι θα σημειωθεί αποφασιστική πρόοδος σχετικά με την ΕΚΕ σε επίπεδο ΕΕ στον πλαίσιο της εντολής αυτής της Επιτροπής.
<P>
Γνωρίζω επίσης ότι ορισμένοι βουλευτές θα επιδιώξουν στη συζήτηση να αντιτεθούν στην έκθεση: τους λέω ότι αυτή η έκθεση αποτελεί έναν προσεκτικά σχεδιασμένο συμβιβασμό μεταξύ των πολιτικών ομάδων. Πράγματι, θα ήθελα να εκφράσω την ειλικρινή εκτίμησή μου στον σκιώδη εισηγητή.
<P>
Το ένα σαφές μέρος της νέας νομοθεσίας που θα στηρίξουμε θα αφορά την υποχρεωτική περιβαλλοντική και κοινωνική αναφορά από τις επιχειρήσεις, επαναλαμβάνοντας την προηγούμενη θέση μας και αποστέλλοντας ένα ισχυρό πολιτικό μήνυμα για αυτό το Κοινοβούλιο. Όλες οι υπόλοιπες προτάσεις μας αφορούν την πιο αποτελεσματική χρήση και εφαρμογή του υπάρχοντος ρυθμιστικού πλαισίου και τη στήριξη της εθελοντικής δράσης μας.
<P>
Σε όσους είναι αντίθετοι εντός του Κοινοβουλίου και στις μία ή δύο ενώσεις εκτός αυτού λέω ότι, στον ενθουσιασμό τους να παρακωλύσουν τη δράση σε επίπεδο ΕΕ, δεν πιστεύω ότι πράττουν δίκαια ή ότι πραγματικά εκπροσωπούν τα βέλτιστα συμφέροντα ή τις καλύτερες επιχειρήσεις όσον αφορά την ΕΚΕ. Ας πάρουμε για παράδειγμα τη δανική φαρμακευτική εταιρεία Novo Nordisk, η οποία μιλώντας εξ ονόματος της πρωτοβουλίας κορυφαίων επιχειρήσεων για τα ανθρώπινα δικαιώματα μάς είπε: "Τα ελάχιστα πρότυπα είναι σημαντικά για την ανάπτυξη ίσων όρων ανταγωνισμού σε αυτόν τον τομέα". Ας πάρουμε για παράδειγμα την Ευρωπαϊκή Υπηρεσία Επενδύσεων και Έρευνας, η οποία μας είπε: "Θα ήταν ευπρόσδεκτο εάν μπορούσατε να αναζωπυρώσετε το ενδιαφέρον της Επιτροπής για μια πιο ουσιαστική προσέγγιση στην ΕΚΕ". Ή πάρτε για παράδειγμα τη MEDEF, η οποία μιλώντας εξ ονόματος του Business Europe είπε: "Θέλω να σας ευχαριστήσω πολύ για την ποιότητα και τη σχετικότητα της πλειονότητας των ερωτήσεων και των προτάσεων που θέσατε".
<P>
Δεν είναι τώρα καιρός για υποχώρηση. Είναι καιρός να είμαστε φιλόδοξοι, να επιδείξουμε ένα όραμα και να υλοποιήσουμε όλα αυτά. Ένας από τους βασικούς τρόπους για να αποκτήσουμε μεγαλύτερο ενθουσιασμό, δυναμισμό και συναίνεση πίσω από τις δράσεις της ΕΕ για την ΕΚΕ είναι να την προασπιστούμε σε παγκόσμια θεσμικά όργανα και να εφαρμόσουμε καλύτερα τις παγκόσμιες πρωτοβουλίες για την ΕΚΕ εδώ στην Ευρώπη. Υπάρχει επίσης η στρατηγική εταιρική σχέση που προτείνω μεταξύ της Επιτροπής και της πρωτοβουλίας για την υποβολή εκθέσεων, ένας νέος επιχειρηματικός διάλογος μεταξύ της ΕΕ και της Ιαπωνίας σχετικά με την εταιρική κοινωνική ευθύνη, και η χρήση της φετινής πέμπτης επετείου της παγκόσμιας διάσκεψης κορυφής για την παγκόσμια ανάπτυξη ως ευκαιρία να ηγηθούμε εμείς στην Ευρώπη της διεθνούς συζήτησης για τις διακυβερνητικές πρωτοβουλίες και την εταιρική υποχρέωση λογοδοσίας, η οποία συμφωνήθηκε στο Γιοχάνεσμπουργκ.
<P>
Όταν η Επιτροπή δημοσίευσε την ανακοίνωσή της είπε ότι ήθελε να γίνει η Ευρώπη πόλος αριστείας στον τομέα της ΕΚΕ. Όταν την διάβασα, φοβήθηκα ότι, αντιθέτως, η ΕΚΕ στην Ευρώπη έπεφτε σε μια μαύρη τρύπα. Ωστόσο, εάν μπορέσουμε να συμφωνήσουμε ουσιαστικά με πολλές από τις συστάσεις που υπάρχουν στην έκθεση του Κοινοβουλίου, πιστεύω ότι θα μπορέσουμε να πραγματοποιήσουμε τη φιλοδοξία της Επιτροπής.
<SPEAKER ID="095" NAME="Günter Verheugen">
Αντιπρόεδρος της Επιτροπής. (DE) Κύριε Πρόεδρε, κυρίες και κύριοι, πραγματικά η εταιρική κοινωνική ευθύνη (ΕΚΕ) προχωρεί στην Ευρώπη. " περυσινή ανακοίνωση της Επιτροπής προκάλεσε ένα μεγάλο κύμα δραστηριοτήτων και νέων ιδεών.
<P>
" εταιρική κοινωνική ευθύνη μπορεί να συνεισφέρει σημαντικά στην αειφόρο ανάπτυξη και να αυξήσει το ευρωπαϊκό δυναμικό καινοτομίας και ανταγωνιστικότητας που είναι στενά συνδεδεμένη με τη στρατηγική μας για την ανάπτυξη και την απασχόληση. Στόχος αυτής της στρατηγικής άλλωστε δεν είναι μόνον η δημιουργία περισσότερων θέσεων εργασίας, αλλά πρώτα απ' όλα η δημιουργία και καλύτερων θέσεων εργασίας. Το θέμα δεν είναι εδώ οι βραχυπρόθεσμες επιτυχίες και τα φαινομενικά θετικά τριμηνιαία αποτελέσματα, αλλά είναι να προσαρμοστούν μόνιμα οι επιχειρήσεις μας στις αλλαγμένες συνθήκες του παγκόσμιου ανταγωνισμού.
<P>
Οι ευνοϊκές κοινωνικές συνθήκες είναι σημαντικός παράγοντας για τον ανταγωνισμό, για τη δημιουργία τους όμως δεν είναι αρμόδια μόνο η πολιτική. Οι επιχειρήσεις έχουν τη δική τους ευθύνη, που ξεπερνά την απλή τήρηση της νομοθεσίας. Φέρουν ευθύνη για το κοινωνικό κλίμα, για το περιβάλλον, για την ισότητα ευκαιριών, για την εκπαίδευση, την καινοτομία και τη διαρθρωτική αλλαγή. Με δύο λόγια, φέρουν ευθύνη για τους ανθρώπους που εργάζονται σε αυτές και για τον τόπο εγκατάστασής τους.
<P>
" Επιτροπή επικροτεί την έκθεση του κ. Howitt, που δείχνει βαθιά γνώση και ικανότητα και δεν υποστηρίζει μόνο σε γενικές γραμμές τους στόχους της Επιτροπής για την ενίσχυση της κοινωνικής ευθύνης των επιχειρήσεων στην Ευρώπη, αλλά και συνεισφέρει σημαντικά σε αυτό. Συμφωνώ απόλυτα ότι η συζήτηση θα πρέπει να εστιαστεί στην επίτευξη συγκεκριμένων αποτελεσμάτων, ότι πρέπει να συμπεριλάβουμε στην πολυμερή προσέγγιση όλες τις εμπλεκόμενες και ενδιαφερόμενες ομάδες και να ενσωματώσουμε ακόμα καλύτερα την όλη διαδικασία στη στρατηγική της Λισαβόνας.
<P>
Όπως γνωρίζετε, η Επιτροπή θεωρεί ότι υπάρχουν όρια ως προς τις δυνατότητες κανονιστικής ρύθμισης στον εν λόγω τομέα. Εμείς πιστεύουμε ότι το επιχειρηματικό πνεύμα δεν μπορεί να επιβληθεί εκ των άνω και να τυποποιηθεί διά νόμου. Για τον λόγο αυτό, η Επιτροπή δεν ήθελε να αποφασίσει να προτείνει έναν κανονισμό για την κοινωνική ευθύνη των επιχειρήσεων ή την τυποποίησή της σε ευρωπαϊκό επίπεδο.
<P>
Όταν υπάρχει κάτι που απαιτεί ρύθμιση, όταν η πολιτική μας ευθύνη υπαγορεύει να εμμείνουμε να κάνουν κάτι οι επιχειρήσεις, τότε πρέπει να έχουμε το θάρρος να θεσπίζουμε τις ανάλογες νομοθετικές ρυθμίσεις, που πρέπει μάλιστα να είναι συγκεκριμένες και να αφορούν τον ανάλογο τομέα. Ωστόσο, η εταιρική κοινωνική ευθύνη είναι εξ ορισμού κάτι που ξεπερνά τις νομικές υποχρεώσεις των επιχειρήσεων. Είναι κάτι παραπάνω από αυτά που επιβάλλουμε με ρυθμίσεις.
<P>
Θέλουμε να υποστηρίξουμε τις επιχειρήσεις και να τις ενθαρρύνουμε να χρησιμοποιήσουν τα πολυάριθμα διεθνώς ανεγνωρισμένα μέσα που υπάρχουν. " Επιτροπή υποστηρίζει την κοινωνική ευθύνη των επιχειρήσεων και σε διεθνές πλαίσιο. Ένα παράδειγμα είναι το επιχειρηματικό φόρουμ ΕΕ-Αφρικής που δρομολόγησε ο συνάδελφός μου κ. Michel, όπου τον Νοέμβριο 2006 συζήτησαν εκπρόσωποι επιχειρήσεων και των δύο ηπείρων για την κοινωνική ευθύνη.
<P>
" Επιτροπή εξακολουθεί να συζητά με αναπτυσσόμενες χώρες την πρόοδο ως προς την εφαρμογή των θεμελιωδών διατάξεων της Διεθνούς Οργάνωσης Εργασίας. Στην Ευρώπη προωθούμε την περαιτέρω ανάπτυξη ανάλογων μέσων στο πλαίσιο των διαφόρων τομέων, αλλά και με πολυτομεακές πρωτοβουλίες.
<P>
Ο συνάδελφός μου κ. Špidla και εγώ συναντάμε ολοένα περισσότερους επιχειρηματίες που συμμετέχουν με ζήλο στην προσπάθεια να κάνουμε την Ευρώπη πρώτη στην κοινωνική ευθύνη των επιχειρήσεων και που ασφαλώς το θεωρούν αυτό πλεονέκτημα των επιχειρήσεών τους στην αγορά. " ευρωπαϊκή συμμαχία για την εταιρική κοινωνική ευθύνη ανέπτυξε, στο σύντομο διάστημα που υπάρχει, εντυπωσιακές και υποδειγματικές πρωτοβουλίες. Οι διορατικοί μάνατζερ και επενδυτές γνωρίζουν από καιρό ότι μία επιχείρηση με ένα καλό αποτέλεσμα ως προς την κοινωνική ευθύνη είναι συνήθως ταυτόχρονα μια επιτυχημένη επιχείρηση. Αυτό το βλέπουμε ακόμα και στις τιμές των μετοχών των επιχειρήσεων αυτών στο χρηματιστήριο.
<P>
" Επιτροπή απευθύνει έκκληση στις επιχειρήσεις της Ευρώπης να κάνουν την κοινωνική ευθύνη ευρωπαϊκό σήμα κατατεθέν και να συναγωνιστούν ως προς τις καλύτερες ιδέες. Είμαστε πεπεισμένοι ότι μια ευρωπαϊκή επιχείρηση πρέπει να είναι μία επιχείρηση που αναγνωρίζει την κοινωνική της ευθύνη και ενεργεί ανάλογα. Ως προς αυτό, η Επιτροπή και το Κοινοβούλιο συμφωνούν απόλυτα.
<SPEAKER ID="096" NAME="Vladimír Špidla">
μέλος της Επιτροπής. (CS) Κύριε Πρόεδρε, κυρίες και κύριοι, ο συνάδελφός μου κ. Verheugen παρουσίασε το γενικό πλαίσιο της εταιρικής κοινωνικής ευθύνης. Πιστεύω ότι πρέπει να τονίσω ότι πρόκειται για εθελοντικές δεσμεύσεις εκ μέρους των επιχειρήσεων, δεσμεύσεις που σαφώς προχωρούν πέρα από τις απαιτήσεις της νομοθεσίας. Αυτό δεν πρέπει φυσικά να περιορίσει το δικαίωμα οποιουδήποτε νομοθέτη ή αρμόδιας αρχής να εκπονήσει οποιαδήποτε νομοθεσία κρίνει αναγκαία.
<P>
Δεδομένου ότι το γενικό πλαίσιο έχει περιγραφεί με αρκετή σαφήνεια, θα ήθελα να παρουσιάσω μια σειρά συγκεκριμένων τομέων στους οποίους υποστηρίζουμε τις εταιρικές πρωτοβουλίες και οι οποίοι αποτελούν μέρος της στρατηγικής του Μαρτίου του 2006.
<P>
Καταρχάς, οι επιχειρήσεις διαδραματίζουν έναν σημαντικό ρόλο στην επαγγελματική συνοχή και επίσης υποστηρίζουν την κοινωνική συνοχή στον βαθμό που προσλαμβάνουν εργαζομένους και συμμετέχουν στη διαχείριση ανθρώπινου δυναμικού. Δεύτερον, το 2007 έχει ανακηρυχθεί ευρωπαϊκό έτος ίσων ευκαιριών για όλους. Δεν έχουμε ούτε το δικαίωμα ούτε τα μέσα να στερήσουμε από τους εαυτούς μας τα διαφορετικά ταλέντα μας, και επομένως υποστηρίζουμε τις εταιρικές πρωτοβουλίες που αποσκοπούν σε ίσες ευκαιρίες. Τρίτον, ένα σημαντικό μέρος του συμφώνου μεταξύ των γενιών, το οποίο χρειάζεται απελπισμένα η Ευρώπη που γερνάει, είναι η συνοχή και η διατήρηση των ηλικιωμένων στην απασχόληση. Οι άλλες προτεραιότητες στην ανακοίνωση του Μαρτίου, όπως η υγεία, οι επενδύσεις στη διά βίου μάθηση, οι καινοτομίες στην κατάρτιση, στην επιστήμη και η λειτουργία σε παγκόσμια κλίμακα είναι εξίσου σημαντικές. Το κείμενο που θα συζητήσετε εξετάζει αυτά ακριβώς τα θέματα.
<P>
Αν θέλουμε να διασφαλίσουμε ότι η εταιρική κοινωνική ευθύνη θα συνεχιστεί τον 21ο αιώνα πρέπει να γίνει διάλογος με όλη την κοινότητα, και για τον σκοπό αυτό τον Δεκέμβριο διεξήγαμε ένα πολυμερές φόρουμ σχετικά με την εταιρική κοινωνική ευθύνη. Ταυτόχρονα, αποφασίστηκε να συγκληθεί ένα σώμα συνομιλιών σε ευρωπαϊκό επίπεδο από μία από τις συνεδριάσεις της Ολομέλειας, στο οποίο θα συμμετάσχουν εκπρόσωποι της κοινωνίας των πολιτών, του επιχειρηματικού κόσμου και των ακαδημαϊκών ιδρυμάτων. Αυτά τα φόρουμ κατέστησαν εφικτό για μας να αξιολογήσουμε τα αποτελέσματα πρωτοβουλιών που ξεκίνησαν μετά το 2004. Όσον αφορά τις πρωτοβουλίες της Επιτροπής, πιστεύω ότι η εταιρική κοινωνική ευθύνη έχει ολοένα και μεγαλύτερη επιρροή σε όλες τις πολιτικές μας, και ιδιαίτερα στην εξωτερική πολιτική της ΕΕ. Έχουν επισημανθεί επίσης θέματα κοινού ενδιαφέροντος για το μέλλον, όπως η παιδεία, η έρευνα και οι συνθήκες εργασίας σε αλυσίδες υπεργολάβων. Αυτό θα έχει σαφώς σημαντικό αντίκτυπο στη δημιουργία πιο ασφαλών κοινωνικών συνθηκών σε περιοχές εκτός της Ευρώπης για υπεργολάβους που εργάζονται για ευρωπαϊκές εταιρείες.
<P>
Υπάρχει ακόμη πολλή δουλειά να γίνει, αλλά είμαστε στον σωστό δρόμο. Μπορεί να διαπιστωθεί από τις συζητήσεις μας και τον διάλογό μας με τα ενδιαφερόμενα μέρη ότι η εταιρική κοινωνική ευθύνη είναι ένα ολοένα και πιο σημαντικό θέμα. Είναι σημαντικό να διατηρήσουμε τις υπάρχουσες συνθήκες και να επιμείνουμε στις προσπάθειές μας.
<SPEAKER ID="097" NAME="Gunnar Hökmark " AFFILIATION="PPE-DE">
συντάκτης γνωμοδότησης της Επιτροπής Βιομηχανίας, Έρευνας και Ενέργειας. - (EN) Κύριε Πρόεδρε, καταρχάς θα ήθελα να ευχαριστήσω τον εισηγητή και να τον συγχαρώ για την έκθεσή του. Φρονώ ότι κατάφερε να παρουσιάσει μια έκθεση που μπορεί να εξασφαλίσει ευρεία στήριξη σε αυτήν την αίθουσα.
<P>
Θεωρώ ότι είναι σημαντικό να κάνω ορισμένες παρατηρήσεις σχετικά με τις εταιρικές κοινωνικές ευθύνες. Καταρχάς, το κύριο καθήκον των εταιρειών είναι να παρέχουν τις υπηρεσίες και τα προϊόντα για τα οποία δημιουργήθηκαν και να είναι επικερδείς, διότι διαφορετικά δεν θα επιβιώσουν. Εάν δεν μπορέσουν να εκπληρώσουν αυτά τα καθήκοντα, θα αποτύχουν όσον αφορά τη θεμελιώδη κοινωνική ευθύνη τους ως εργοδότες και ως παραγωγοί υπηρεσιών και αγαθών.
<P>
Πιστεύω ότι είναι σημαντικό να το τονίζουμε αυτό όταν συζητούμε για τον τρόπο καθορισμού των εταιρικών κοινωνικών ευθυνών. Κατά τη γνώμη μας -διότι συζητήσαμε αυτό το θέμα τόσο στην Επιτροπή Βιομηχανίας, Έρευνας και Ενέργειας όσο και στην ομάδα μας- θα πρέπει να είναι θέμα εθελοντικής ευθύνης. Πρέπει να εκπληρώνεται κατ' ουσίαν και ως μέρος της ευθύνης που έχει η κάθε εταιρεία στην κοινωνία.
<P>
Οι εταιρείες διαδραματίζουν έναν κοινωνικό ρόλο στην κοινωνία. Πρέπει να είναι καλοί εργοδότες, να παρέχουν υπηρεσίες και προϊόντα υψηλής ποιότητας, διότι διαφορετικά θα χάσουν την αξιοπιστία τους και θα αποτύχουν στην αγορά. Όμως, πρέπει επίσης να πούμε ότι οφείλουν να συμπεριφέρονται καλά με τους δικούς τους όρους, διότι οι καλές και ισχυρές εταιρείες που υπερασπίζονται τις θεμελιώδεις αξίες, είτε στην Ευρώπη είτε οπουδήποτε αλλού, συμβάλλουν σε έναν καλύτερο κόσμο, καθώς επίσης στη βελτίωση της οικονομίας και στη βελτίωση των προϊόντων και των υπηρεσιών.
<P>
Θα πρέπει να υπάρχει εθελοντική ευθύνη, διότι διαφορετικά θα απαιτούντο νομοθεσία και αυτό είναι άλλο θέμα. Εάν προσπαθήσουμε να προβούμε σε υπερβολική οργάνωση, θα χάσουμε την ποικιλία και τον δυναμισμό που μπορεί να έχει η κάθε εταιρεία εκμεταλλευόμενη κατά τον καλύτερο δυνατό τρόπο τις ευκαιρίες που έχει για να είναι καλός εργοδότης, καλή εταιρεία και καλός πάροχος υπηρεσιών και προϊόντων.
<SPEAKER ID="098" NAME="Μαρία Παναγιωτοπούλου-Κασσιώτου " AFFILIATION="PPE-DE">
συντάκτρια γνωμοδότησης της Επιτροπής Δικαιωμάτων των Γυναικών και Ισότητας των Φύλων. - Κύριε Πρόεδρε, η Επιτροπή για τα Δικαιώματα των Γυναικών και την Ισότητα των Φύλων, με τη γνωμοδότησή της σχετικά με την εταιρική κοινωνική ευθύνη, ζήτησε από τον εισηγητή μια ολιστική προσέγγιση του θέματος, διότι πιστεύει ότι είναι θεμελιώδης ο ρόλος των επιχειρήσεων ως προς τον σεβασμό των αξιών της Ευρωπαϊκής Ένωσης, όπου και αν ασκούν την επιχειρηματική τους δραστηριότητα, εντός ή εκτός, και όποιο μέγεθος και αν έχουν, μικρομεσαίες, πολυεθνικές, κλπ.
<P>
Σε παγκόσμιο επίπεδο προάγονται, μέσω της εταιρικής κοινωνικής ευθύνης, θεμελιώδεις κανόνες της Διεθνούς Οργάνωσης Εργασίας. Μέσα σε πλαίσιο εθελοντικής προσφοράς μπορούν να ασκήσουν δραστηριότητα υποστήριξης του γυναικείου ανθρώπινου δυναμικού, σεβόμενες εντούτοις την εθνική και κοινοτική νομοθεσία για την ισότητα των φύλων και τη μη άσκηση διακρίσεων, τόσο κατά τη διαδικασία πρόσληψης όσο και κατά τη διαδικασία της προαγωγής ή συμμετοχής των γυναικών στα όργανα διοίκησης, στα συμβούλια, όταν προωθείται ο προγραμματισμός ενεργειών για την κοινωνική εταιρική ευθύνη.
<P>
Συγχαίρουμε την Ευρωπαϊκή Επιτροπή για την ενίσχυση της νέας συμμαχίας και δεν πιστεύουμε ότι θα αποτελέσει μια επανάληψη του πολυμερούς φόρουμ. Ένας χάρτης ορθών πρακτικών, που εθελοντικά θα υπέγραφαν οι επιχειρήσεις, θα βοηθούσε στην προώθηση δράσεων για το βιοτικό και το εργασιακό περιβάλλον και στη διευκόλυνση του καλύτερου συνδυασμού επαγγελματικής και οικογενειακής ζωής παράλληλα με τις πολιτιστικές και εκπαιδευτικές προσφορές.
<P>
Ζητούμε, τέλος, να προβάλλονται και να επιβραβεύονται οι ορθές πρακτικές εταιρικής κοινωνικής ευθύνης, και ιδιαίτερα στον τομέα της ισότητας των φύλων. Όχι όμως με μια υποχρεωτική έκθεση εκ μέρους των επιχειρήσεων.
<P>
Αξιότιμοι κύριοι Επίτροποι, επιτρέψτε μου να εκφράσω την άποψη ότι οι δυνατότητες εθελοντικής εφαρμογής της εταιρικής κοινωνικής ευθύνης όχι ως μέσο διαφήμισης ή ανταγωνισμού, θα πρέπει να σχεδιάζεται στο πολυμερές φόρουμ, που είναι χώρος διαλόγου όλων των κοινωνικών εταίρων, ελπίζουμε δε η συμμετοχή των γυναικών να είναι εκεί σημαντική.
<SPEAKER ID="099" NAME="Thomas Mann">
εξ ονόματος της Ομάδας PPE-DE. - (DE) Κύριε Πρόεδρε, η πλειοψηφία των επιχειρήσεων της ΕΕ έχει δεσμευτεί ως προς την κοινωνική ευθύνη, δηλαδή την κοινωνικά και περιβαλλοντικά υπεύθυνη δράση, την προστασία των ανθρώπων και του περιβάλλοντός τους και την ασφάλεια της παραγωγής. Οι επιχειρήσεις υποστηρίζουν πολιτιστικούς και εκκλησιαστικούς φορείς, τον αθλητισμό και τους συλλόγους. Ωστόσο, προϋπόθεση είναι και παραμένει να τα κάνουν αυτά εθελοντικά, όπως μόλις είπαν και οι δύο Επίτροποι. Αυτό ορίστηκε στην έκθεση του Κοινοβουλίου του έτους 2003 και έναν χρόνο αργότερα στην ίδρυση του πολυμερούς φόρουμ. Όποιος θέλει να διατηρήσει αυτήν την εκούσια δέσμευση, πρέπει να απορρίψει τις δεσμευτικές ρυθμίσεις και την ασφυκτική γραφειοκρατία.
<P>
Αν υπάρχει ένα εκτεταμένο σύστημα αναφορών, θα πρέπει να το περιμένουμε μόνο από τις μεγάλες επιχειρήσεις. Οι ΜΜΕ, που αποτελούν παραπάνω από το 90% του συνόλου των επιχειρήσεων, δεν μπορούν να το αντέξουν αυτό, γιατί απλά δεν έχουν τους κοινωνικούς και ανθρώπινους πόρους που απαιτούνται για μία γενική παρουσίαση της κοινωνικής ευθύνης τους. Ο σκιώδης εισηγητής της ομάδας μου κ. Bushill-Matthews κατάφερε να απαλύνει με μερικούς συμβιβασμούς την έκθεση Howitt, την οποία δικαιολογημένα απέρριψε η ομάδα μου στην Επιτροπή Απασχόλησης και Κοινωνικών Υποθέσεων.
<P>
Θεωρώ επιτυχία ότι διαγράφηκε κατά μεγάλο μέρος η απαίτηση να εξαρτάται η ανάθεση δημοσίων συμβάσεων από την τήρηση των κοινωνικών και περιβαλλοντικών διατάξεων. Πρέπει μια επιχείρηση να μπορεί να πάρει μια δημόσια σύμβαση και χωρίς να έχει μπροστά στην πύλη της εγκατάστασής της μια γλάστρα με λουλούδια που είναι σωστά φυτεμένα από περιβαλλοντική άποψη και ακόμα και αν το μενού της καντίνας των εργαζομένων δεν περιλαμβάνει εναλλακτικά γεύματα.
<P>
Πρόβλημα υπάρχει με την παράγραφο 11, όπου ζητείται η ίδρυση μιας κεντρικής υπηρεσίας συντονισμού της κοινωνικής ευθύνης των επιχειρήσεων, καθώς και με τις παραγράφους 39 και 55 που συνηγορούν υπέρ του διορισμού διαμεσολαβητή για την εταιρική κοινωνική ευθύνη. Εγώ είμαι κατά της διεύρυνσης της ευθύνης των επιχειρήσεων και της υποχρέωσης λογοδοσίας για θέματα εταιρικής κοινωνικής ευθύνης και θεωρώ τέτοιους κατευθυνόμενους χειρισμούς απαράδεκτους.
<P>
Το τελευταίο μου σημείο είναι το εξής: σήμερα ασχολούμαστε με μία έκθεση πρωτοβουλίας, την οποία πολλοί δεν παίρνουν σοβαρά, επειδή υποτίθεται ότι είναι απλώς μία δήλωση. Εγώ λέω: principiis obsta - να αντιδράς σε αυτό που μόλις αρχίζει! Αν το Ευρωπαϊκό Κοινοβούλιο ζητήσει να γίνουν όλα αυτά υποχρεωτικά, τότε δεν είναι μακριά και η λήψη νομοθετικών μέτρων από την Επιτροπή.
<SPEAKER ID="100" NAME="Magda Kósáné Kovács">
εξ ονόματος της Ομάδας PSE. - (HU) Μια πολυεθνική εταιρεία έχει προσλάβει, στο πλαίσιο του δικτύου της σε ένα από τα νέα κράτη μέλη, άτομα με ειδικές ανάγκες ως καθαριστές σε μια πόλη που αντιμετωπίζει σοβαρά κοινωνικά προβλήματα. " εταιρεία έλαβε επιδοτήσεις από τις τοπικές αρχές για αυτούς τους εργαζομένους με ειδικές ανάγκες, εξαντλώντας έτσι σχεδόν όλους τους πόρους χρηματοδότησης που διαθέτονταν για τον σκοπό αυτό. Κατά την άποψή μου, αυτός ο τρόπος συμπεριφοράς δεν πληροί τις προσδοκίες μας σχετικά με την εταιρική κοινωνική ευθύνη.
<P>
Οι προσπάθειες να ανακτηθεί το κόστος μπορεί και πρέπει να εναρμονίζονται σε κάθε περίπτωση με τους κοινωνικούς στόχους. Αυτό επισημαίνεται στην εξαίρετη έκθεση του κ. Richard Howitt. Θα ήθελα να προσθέσω ότι ένα ευνοϊκό οικονομικό περιβάλλον έχει προσελκύσει από τις αρχές της δεκαετίας του 1990 πολυάριθμες πολυεθνικές εταιρείες στην Κεντρική και Ανατολική Ευρώπη. Ορισμένες περιφέρειες των νέων κρατών μελών συνεχίζουν, ωστόσο, να γνωρίζουν πολυάριθμα μειονεκτήματα. Για να χρησιμοποιήσω μια χαρακτηριστική φράση: είναι από μία άποψη οι εσωτερικές περιφέρειες της Ευρωπαϊκής Ένωσης. Επομένως, πρέπει να το καταστήσουμε αυτό σαφές στις πολυεθνικές εταιρείες, καθώς και ότι οι δράσεις τους πρέπει να ακολουθούν την αρχή του "σκέφτομαι παγκόσμια - δρω τοπικά". Αυτό θα βοηθήσει στο να αποφευχθεί η μετατροπή ορισμένων περιοχών της Ένωσης σε περιφέρειες που μόνον "σκέφτονται παγκόσμια".
<P>
Γι' αυτό πιστεύω ότι η έκθεση του Richard Howitt είναι σημαντική, και γι' αυτό ελπίζω ότι δεν θα θαφτεί κάτω από διαφωνίες για τυπικότητες, αλλά θα αναπτύξει τον ρόλο της στο πλαίσιο του ευρωπαϊκού κοινωνικού μοντέλου ΕΚΕ. " εταιρική κοινωνική ευθύνη δεν σημαίνει απλά την αποφυγή ζημιογόνων δράσεων, αλλά είναι ένα οργανωμένο σύστημα για θετικές δράσεις. Το ζήτημα εδώ δεν είναι αν μπορούν να υπαγορευτούν ορισμένες δράσεις ή όχι, αλλά αντίθετα αν μπορούν να εκπληρωθούν οι προσδοκίες για έναν καλύτερο κόσμο. " πεποίθησή μου είναι ότι μπορούν. Μπορούμε να προσδοκούμε ότι θα αντιμετωπίζουν τους εργαζομένους ως ανθρώπινα πλάσματα, στο σύνολό τους, με τα δικαιώματά τους, την κατάσταση υγείας και τις πολιτιστικές και κοινωνικές παραδόσεις. " έκθεση του Richard Howitt είναι ένα πολύ σημαντικό βήμα στην κατεύθυνση αυτή.
<SPEAKER ID="101" NAME="Siiri Oviir" AFFILIATION="ALDE">
(ET) Είμαι βεβαία ότι η εταιρική κοινωνική ευθύνη προωθεί τη βιώσιμη ανάπτυξη και επίσης τη βελτιωμένη εφαρμογή της στρατηγικής της Λισαβόνας σε θέματα, όπως η πιο συνετή χρήση των φυσικών πόρων, η βελτίωση των αποτελεσμάτων των καινοτόμων δραστηριοτήτων, η μείωση της φτώχειας, και επίσης, φυσικά, η βελτιωμένη συμμόρφωση με τις απαιτήσεις των ανθρωπίνων δικαιωμάτων.
<P>
" εταιρική κοινωνική ευθύνη πρέπει επίσης να λειτουργήσει ως ένα επιπρόσθετο μέτρο για τη διαχείριση της βιομηχανίας και την αναδιάρθρωση, και να λειτουργήσει έτσι, ώστε να προστεθούν και νέοι τομείς σε αυτήν· για παράδειγμα, η διά βίου μάθηση, οι ίσες ευκαιρίες, η κοινωνική συμμετοχή, η αειφόρος ανάπτυξη, και επίσης η δεοντολογία.
<P>
" συμμετοχή των εταιρειών σε ανάλογες κοινωνικές δραστηριότητες πρέπει να είναι εθελοντικές. Αν επιθυμούμε να προχωρήσουμε προς τη δημιουργία και την ανάπτυξη παραδόσεων στον τομέα της εταιρικής κοινωνικής ευθύνης, είναι αναπόφευκτο να ακολουθήσουμε συμφωνημένες και διεθνώς αναγνωρισμένες αρχές.
<P>
Δεν έχουμε κανένα άλλο πλαίσιο ή συμφωνημένο σύστημα με το οποίο θα μπορούσαμε να αξιολογήσουμε επαρκώς τις δραστηριότητες των εταιρειών σε σχέση με την εταιρική κοινωνική ευθύνη. Επομένως, η δημιουργία του θεσμού του διαμεσολαβητή θα ήταν πρόωρη και περιττή στην παρούσα στιγμή. " επιβολή μίας δέσμης κανονισμών δεν θα είχε θετικό αποτέλεσμα και αντιθέτως θα οδηγούσε σε αρνητικές αντιδράσεις.
<P>
Θα ήθελα να ευχαριστήσω τον εισηγητή για τα οχτώ χρόνια συνεχούς δραστηριότητάς του για την επίτευξη αυτού του στόχου. Σας ευχαριστώ που μου δώσατε τον λόγο.
<SPEAKER ID="102" NAME="Claude Turmes">
εξ ονόματος της Ομάδας Verts/ALE. - (EN) Κύριε Πρόεδρε, θα ήθελα να συγχαρώ τον κ. Howitt για την έκθεσή του. Ωστόσο, δεν είμαι βέβαιος ότι είμαι ευτυχής για τη συμφωνία που έκανε με την Ομάδα ΕΛΚ-ΕΔ για την αποδυνάμωση αυτού επί του οποίου θα ψηφίσουμε αύριο.
<P>
Εχθές, συμμετείχα σε μια διαβούλευση πολιτών, και είναι προφανές τι θέλουν οι πολίτες - θέλουν να είναι η Ευρώπη πιο δραστήρια επί περιβαλλοντικών θεμάτων. Φρονώ ότι το Συμβούλιο της περασμένης Παρασκευής έγινε δεκτό με θετικό τρόπο από τους πολίτες.
<P>
Το δεύτερο πράγμα που θέλουν οι πολίτες είναι μεγαλύτερη κοινωνική ευθύνη, και φοβούμαι ότι η Επιτροπή Barroso-Verheugen κατευθύνθηκε προς την εντελώς αντίθετη κατεύθυνση όταν ανέλαβε τα καθήκοντά της. Έτσι, κύριε Επίτροπε, στραφήκατε κάπως σε περιβαλλοντικά και ενεργειακά θέματα υπό την πίεση της επιστήμης και των πολιτών. Ελπίζω ότι αυτή η έκθεση του Κοινοβουλίου, κυρίως εάν δεν αποδυναμωθεί πάρα πολύ αύριο, θα σας βοηθήσει να επανεξετάσετε την κοινωνική σας ατζέντα. Το γεγονός ότι η Επιτροπή δεν ήταν αρκετά ενεργή στον πολυμερή διάλογο διαδραμάτισε σημαντικό ρόλο στην απογοήτευση των ΜΚΟ σε τέτοιον βαθμό, ώστε αποχώρησαν πλήρως από το τραπέζι των διαπραγματεύσεων.
<P>
Υπάρχουν ορισμένα καλά σημεία στην έκθεση επί της οποίας θα ψηφίσουμε αύριο. Ήθελα απλώς να τονίσω ένα θέμα: τη διαγραφή της παραγράφου 63, όπου ζητούμε από την ΕΕ να αναλάβει ηγετικό ρόλο επί του θέματος. Γιατί είναι αυτό σημαντικό; Καθώς πάρα πολλές κινεζικές εταιρείες πετρελαίου και εξόρυξης επενδύουν στην Αφρική και σε άλλα μέρη, εάν η Ευρώπη δεν μετατρέψει την εταιρική κοινωνική ευθύνη από καθαρά ευρωπαϊκό θέμα σε παγκόσμιο θέμα, σε θέμα των "νωμένων Εθνών, οι εταιρείες μας θα αποτύχουν, και έτσι δεν αντιλαμβάνομαι πώς οι Ομάδες ΕΛΚ-ΕΔ και ΕΣΚ μπορούν να διαγράψουν μια παράγραφο από την αρχική έκθεση, όπως αυτή ψηφίστηκε, η οποία ζητεί από εμάς να είμαστε πολύ πιο προορατικοί σε παγκόσμιο επίπεδο.
<SPEAKER ID="103" NAME="Jiří Maštálka">
εξ ονόματος της Ομάδας GUE/NGL. - (CS) Κυρίες και κύριοι, θα ήθελα να συγχαρώ και να ευχαριστήσω τον κ. Howitt για την πρωτοβουλία του και την έκθεσή του, και να προσυπογράψω τη σειρά των τροπολογιών που εγκρίθηκαν στην Επιτροπή Απασχόλησης και Κοινωνικών Υποθέσεων.
<P>
Όπως έχει αποδειχτεί, το κύριο πρόβλημα ή το κύριο ζήτημα στη συζήτησή μας είναι για το αν χρειάζεται πράγματι ρύθμιση σε αυτόν τον τομέα ή αν επαρκεί μια εθελοντική προσέγγιση. Προσωπικά, δεν είμαι υπέρ της υπερβολικής γραφειοκρατίας και των περιττών ρυθμίσεων. Σε θέματα όπως η εταιρική κοινωνική ευθύνη, ωστόσο, είναι σαφές ότι δεν είναι αρκετό να βασιζόμαστε απλά στην καλή θέληση των επιχειρήσεων. Διαφορετικά, ένα μέρος του πληθυσμού της Ευρώπης θα βρεθεί αντιμέτωπο με μια άνιση κατάσταση. Πιστεύω, ωστόσο, ότι αυτό που χρειάζεται είναι ένα εφαρμόσιμο νομικό μέσο που θα υποχρέωνε τις εταιρείες να εκπληρώσουν τις ευθύνες τους όχι μόνον στο κοινωνικό πεδίο αλλά επίσης στον τομέα της προστασίας των συνθηκών εργασίας, της υγείας στον χώρο εργασίας και του περιβάλλοντος.
<P>
Αν και υποστηρίζω θερμά αυτήν την έκθεση, έχω καταθέσει δύο τροπολογίες από κοινού με μέλη της ομάδας μας, ο σκοπός των οποίων είναι καταρχάς να εκφράσουν μια προειδοποίηση για την παρούσα κατάσταση και τα προβλήματα που αντιμετωπίζουν οι εργαζόμενοι, για παράδειγμα, σχετικά με τις μετεγκαταστάσεις επιχειρήσεων, τους χαμηλούς μισθούς, τις επισφαλείς συνθήκες εργασίας και την ανεπαρκή προστασία της υγείας στον χώρο εργασίας, και δεύτερον να εκφράσω την αντίρρησή μας στις πολιτικές που προτείνει η Επιτροπή στον τομέα της εταιρικής ευθύνης, οι οποίες συχνά δεν συμβαδίζουν με τους στόχους και τις αρχές στις οποίες πρέπει να βασίζεται η εταιρική κοινωνική ευθύνη.
<P>
Ελπίζω ότι θα καταφέρουμε να παρουσιάσουμε όχι μόνον μία δήλωση προθέσεων αλλά επίσης τα πρακτικά μέσα που απαιτούνται για να ληφθεί δράση στην πράξη. Αν όχι, θα καταλήξουμε με μια απλή βιτρίνα, και πιστεύω ότι οι πολίτες περιμένουν περισσότερα από αυτό από εμάς.
<SPEAKER ID="104" NAME="Roger Helmer" AFFILIATION="NI">
(EN) Κύριε Πρόεδρε, σε αυτό το Σώμα συζητούμε συνεχώς για την ατζέντα της Λισαβόνας, η οποία υποτίθεται ότι θα καταστήσει την ΕΕ την πιο ανταγωνιστική οικονομία της γνώσης στον κόσμο έως το 2010. Ο Πρόεδρος της Επιτροπής, κ. José Manuel Barroso, αρέσκεται να υπερηφανεύεται για τα σχέδιά του αναφορικά με τον έλεγχο της υπερβολικής ρύθμισης, ώστε να βοηθηθεί η ενίσχυση της ανταγωνιστικότητας των ευρωπαϊκών οικονομιών.
<P>
Ωστόσο, αυτή η έκθεση, όπως παρουσιάστηκε αρχικά, επεδίωξε τη δημιουργία υποχρεωτικής ρύθμισης ενός μεγάλου αριθμού τομέων εταιρικής δραστηριότητας, συμπεριλαμβανομένων των σχέσεων των εργαζομένων και του περιβάλλοντος. Όμως, αυτοί οι τομείς έχουν ήδη ρυθμιστεί πολύ, και μάλιστα έχουν ρυθμιστεί υπερβολικά πολύ, από τη νομοθεσία της ΕΕ που ήδη υπάρχει στα βιβλία των νομοθετημάτων. Αυτό που προτείναμε εδώ ήταν η μείωση της υπάρχουσας ρύθμισης με όλη την ενδεχόμενη αμφιβολία και σύγχυση που αυτό θα δημιουργούσε.
<P>
" υποχρεωτική ΕΚΕ θα έβλαπτε σημαντικά την ανταγωνιστικότητα, κυρίως των μικρομεσαίων επιχειρήσεων, στις οποίες επιδεικνύουμε συνεχώς φαρισαϊσμό και τις οποίες επιδιώκουμε συνεχώς να πνίξουμε με τυραννικές, οχληρές και περιττές ρυθμίσεις. Ωστόσο, υπάρχουν τώρα συμφωνημένες τροπολογίες που θεσπίζουν σταθερά την εθελοντική φύση της ΕΚΕ, και εγώ στηρίζω σθεναρά αυτές τις τροπολογίες. Συμφωνώ με τον εισηγητή ότι πρέπει να προωθήσουμε την ΕΚΕ, αλλά πρέπει επίσης να προστατεύσουμε τις επιχειρήσεις, την παραγωγικότητα, την ανταγωνιστικότητα και την ικανότητα δημιουργίας πλούτου των ευρωπαϊκών επιχειρήσεων.
<P>
Θα πρέπει να γνωρίζουμε επίσης την υφιστάμενη βέλτιστη πρακτική της ΕΚΕ μεταξύ των σημερινών μεγάλων επιχειρήσεων. Το περασμένο καλοκαίρι, είχα το προνόμιο να επισκεφθώ το Ίδρυμα Gates στο Σιάτλ, το οποίο φυσικά διευθύνει ο Bill Gates της Microsoft. Οι δαπάνες αυτού του ιδρύματος σε φιλανθρωπίες ξεπερνούν το ΑΕγχΠ αρκετών μικρών χωρών. Θα μπορούσαμε ευλόγως να υποστηρίξουμε ότι συμβάλλει περισσότερο από την ΕΕ στη μείωση της φτώχειας και των κακουχιών στην Αφρική και, καθώς είναι ένας οργανισμός του ιδιωτικού τομέα, οι δαπάνες του είναι πολύ πιο αποδοτικές. Πιστεύω ότι, με τις τροπολογίες που προτείνουμε εδώ, θα μπορέσουμε να στηρίξουμε την έκθεση.
<SPEAKER ID="105" NAME="José Albino Silva Peneda" AFFILIATION="PPE-DE">
(PT) Κύριε Πρόεδρε, ο κύριος στόχος των επιχειρήσεων είναι η δημιουργία πλούτου, αλλά οι εταιρείες είναι ικανές, σε συγκεκριμένες συνθήκες, να είναι κάτι παραπάνω από μηχανές παραγωγής πλούτου και μόνον. Οι εταιρείες μπορούν επίσης να θεωρηθούν ως κοινότητες στις οποίες ζουν και αλληλεπιδρούν οι άνθρωποι· τα άτομα μπορούν να βλέπουν την εταιρεία τους ως τον χώρο της επαγγελματικής τους ολοκλήρωσης και επίσης, σε πολλές περιπτώσεις, προσωπικής ευτυχίας.
<P>
Επιτυχημένες εταιρείες, ικανές να δημιουργούν πλούτο, είναι εκείνες που συνήθως απολαμβάνουν καλές σχέσεις με τους συνεταίρους, τους πελάτες, τους προμηθευτές τους και με την κοινότητα στην οποία λειτουργούν. Επιτυχημένες εταιρείες είναι εκείνες που υιοθετούν κριτήρια διαφάνειας στις σχέσεις τους με τις αρχές και λειτουργούν στη βάση κωδίκων συμπεριφοράς και δεοντολογίας, οι οποίοι είναι μερικές φορές εξαιρετικά αυστηροί.
<P>
Αν ήθελε κανείς να περιγράψει με ανθρώπινους όρους τις εταιρείες που εξακολουθούν να υφίστανται για μεγάλο χρονικό διάστημα, είναι οι εταιρείες που λειτουργούν με ισχυρή προσωπικότητα, με μία ιδιαίτερη κουλτούρα που έχουν καταφέρει να δημιουργήσουν και να αναπτύξουν και αυτό τις προσδιορίζει και τις διακρίνει από τις άλλες. Θα μπορούσε να πει κανείς ότι είναι εταιρείες με συναισθήματα. Εταιρείες όπως αυτές που επιλέγουν να προσφέρουν περισσότερα στην κοινότητα πέρα και πάνω από τις παραδοσιακές τους λειτουργίες και, επομένως, αναλαμβάνουν μεγαλύτερες ευθύνες· αυτό μπορεί να ονομαστεί "κοινωνική ευθύνη". Πιστεύω, ωστόσο, ότι οι εταιρική κοινωνική ευθύνη δεν είναι κάτι που μπορεί να υπαγορευτεί ή να επιβληθεί αλλά κάτι που πρέπει να εφαρμοστεί οικειοθελώς. " εταιρική κοινωνική ευθύνη δεν μπορεί να επιβληθεί ποτέ εκ των άνω. Αν συνέβαινε αυτό, θα υπήρχε κίνδυνος να περιοριστεί ο ρόλος της σε μια άσκηση δημοσίων σχέσεων που αποσκοπούν στη δημιουργία ενός παραπετάσματος καπνού και στη διευκόλυνση των εταιρειών να παρακάμψουν τις ευθύνες τους στην αντιμετώπιση κοινωνικών και περιβαλλοντικών θεμάτων. Σε αυτήν την περίπτωση η εταιρική κοινωνική ευθύνη θα ήταν απάτη, διότι θα ήταν υποκριτική.
<P>
Υποστηρίζω την έκθεση που έχουμε ενώπιόν μας διότι, στην τελική της εκδοχή, λαμβάνεται τελικά υπόψη η άποψή μου επί του θέματος.
<SPEAKER ID="106" NAME="Alejandro Cercas" AFFILIATION="PSE">
(ES) Κύριε Πρόεδρε, είμαι υποχρεωμένος να ξεκινήσω ευχαριστώντας τον κ. Howitt για το εξαιρετικό έργο του και την εξαιρετική προθυμία του να δεχτεί τις συνδρομές που του υπέβαλαν άλλα μέλη της Επιτροπής Απασχόλησης και Κοινωνικών Υποθέσεων. Επίσης επιδεικνύει μεγάλη ικανότητα και ευελιξία σε ένα τόσο περίπλοκο θέμα, όντας ανοιχτός στον διάλογο και στη συμφωνία με άλλες ομάδες στο Κοινοβούλιο.
<P>
Όπως έχουν πει άλλοι, πιστεύω ότι η εταιρική κοινωνική ευθύνη είναι καλή per se. Αυτό δεν πρέπει να μας οδηγήσει στη σκέψη, ωστόσο, ότι δεν είναι δυνατόν να βελτιώσουμε το σημερινό πλαίσιο και τη σχετικά μικρή εμπειρία που έχουμε αποκτήσει στην Ευρωπαϊκή Ένωση. Πιστεύω ότι τα προβλήματα του κόσμου αυξάνονται με σημαντική ταχύτητα, τόσο τα περιβαλλοντικά προβλήματα όσο και τα προβλήματα που αντιμετωπίζουν οι άνθρωποι που στερούνται κάθε είδους δικαιώματα. Επομένως, πιστεύω ότι πρέπει να καταβάλουμε περαιτέρω προσπάθεια.
<P>
Αυτό είναι το μόνο που μας ζητάει ο κ. Howitt στην έκθεσή του. Ελπίζω ότι η Επιτροπή, η ανακοίνωση της οποίας έγινε δεκτή με ανάμεικτες αντιδράσεις, όχι πολύ θετικές σε ορισμένες περιπτώσεις, θα το εκλάβει αυτό ως μία ευκαιρία να λάβει περισσότερο υπόψη την κοινωνική ευθύνη. Πολλά μπορούν να γίνουν ακόμη, αποφεύγοντας ψευδείς συζητήσεις σχετικά με το τι πρέπει να είναι εθελοντικό και τι όχι. Πρέπει να συνεχίσουμε να προχωρούμε μπροστά, προκειμένου να δημιουργήσουμε κριτήρια για να γίνει η ευθύνη αντικειμενική. Οι εταιρείες θα είναι ελεύθερες να υιοθετήσουν κώδικες συμπεριφοράς, αλλά δεν μπορούν να είναι ελεύθερες όταν πρόκειται για τον σεβασμό των κωδίκων συμπεριφοράς που έχουν υιοθετήσει. Πρέπει να υπάρχει διαφάνεια, πρέπει να υπάρχει κάτι περισσότερο από φιλανθρωπία σε αυτήν την ιδέα της εταιρικής κοινωνικής ευθύνης.
<P>
Εμείς οι Ευρωπαίοι προσφέρουμε στον κόσμο ένα μοντέλο βασισμένο στη βιωσιμότητα του οικονομικού μας μοντέλου για εμάς και τους άλλους. Μπορούμε να προχωρήσουμε περισσότερο στον έλεγχο και στην εξακρίβωση αυτών των υποχρεώσεων που αναλήφθηκαν ελεύθερα. Έχουμε οδηγίες στην Ευρωπαϊκή Ένωση. Οδηγίες που δεν έχουν μεταφερθεί στα κράτη μέλη σχετικά με το συνδικαλιστικό δίκαιο, σχετικά με τις περιβαλλοντικές ευθύνες. " Επιτροπή μπορεί να αναλάβει δεσμεύσεις και όχι να υιοθετεί την προσέγγιση laissez faire, laissez passer σε όλα.
<SPEAKER ID="107" NAME="Jean Marie Beaupuy" AFFILIATION="ALDE">
(FR) Κύριε Πρόεδρε, κύριοι Επίτροποι, κυρίες και κύριοι, εδώ και πολλή ώρα ο καθένας μας επαναλαμβάνει ότι δεν επιθυμούμε οι επικείμενες διατάξεις να συνεπάγονται τόσους επιπλέον περιορισμούς και κανονισμούς. Επιθυμούμε να υπάρξει μια δέσμευση από την πλευρά των διευθυντών επιχειρήσεων, ελπίζουμε να ακολουθήσουν μια προορατική προσέγγιση η οποία θα εφαρμοστεί διεθνώς, επιθυμούμε οι ΜΜΕ να δεσμευτούν και, όπως ανέφερε ο εισηγητής, πέρα από τις δηλώσεις, επιθυμούμε κάτι συγκεκριμένο. Ως διευθυντής εταιρείας για περισσότερα από 30 χρόνια, επιθυμώ πράγματι να υπάρξει ένας τρόπος υλοποίησης αυτών των πραγμάτων.
<P>
Λαμβάνοντας αυτό υπόψη, έχω να σας υποβάλω μια πρόταση, κύριοι Επίτροποι. Ένα σύστημα εφαρμόζεται ήδη διεθνώς από εκατοντάδες χιλιάδες επιχειρήσεις. Το σύστημα συντονίζει την εταιρική κοινωνική ευθύνη μέσω των προτύπων ISO 9001, ISO 14001 και ISO 18001, τα οποία διασφαλίζουν ότι οι εμπορικές σχέσεις με τους πελάτες είναι καλύτερες, ότι οι πρακτικές είναι απολύτως φιλικές προς το περιβάλλον και ότι τηρούνται απολύτως όλοι οι κανόνες υγιεινής, υγείας και ασφάλειας. Επομένως, κύριοι Επίτροποι, επιτρέψτε μου να προτείνω τη χρήση αυτών των τριών προτύπων διαχείρισης, προκειμένου οι επιχειρήσεις σε ολόκληρη την Ευρώπη να αναλάβουν πλήρως τις ευθύνες τους στον κοινωνικό τομέα.
<SPEAKER ID="108" NAME="Jean Lambert" AFFILIATION="Verts/ALE">
(EN) Κύριε Πρόεδρε, θα ήθελα και εγώ να ευχαριστήσω τον εισηγητή για το έργο που επιτέλεσε σε αυτήν την εξαιρετική έκθεση.
<P>
Ένα από τα βασικά σημεία που προκύπτουν από την έκθεση είναι ότι δεν εξετάζουμε μόνον την εταιρική κοινωνική ευθύνη εντός της ΕΕ αλλά και πέρα από αυτήν, καθώς και τη συμπεριφορά των ευρωπαϊκών εταιρειών και σε άλλα μέρη του κόσμου, φεύγοντας από τα διπλά πρότυπα που ισχύουν για τον τρόπο με τον οποίο λειτουργεί κάποιος εδώ εντός ενός νομοθετικού πλαισίου και τον τρόπο με τον οποίο νομίζει ότι μπορεί να διαφύγει κάπου αλλού.
<P>
Όσα ακούσαμε από την Επιτροπή σχετικά με το φόρουμ της Αφρικής είναι μια καλή πρωτοβουλία, αλλά πρέπει να εξετάσουμε πολύ πιο προσεκτικά τον τρόπο με τον οποίο οι εταιρείες συμπεριφέρονται στις ζώνες σύγκρουσης. Έχουμε, επί του παρόντος, ηγετικό ρόλο στην επεξεργασία διαμαντιών και πρέπει να προχωρήσουμε ως προς αυτό.
<P>
Παρατηρώ επίσης στην έκθεση ότι ο εθελοντικός απολογισμός τώρα σταθεροποιείται και ότι δεν καλύπτουν όλοι οι εθελοντικοί απολογισμοί τη συμμόρφωση των αλυσίδων εφοδιασμού, που αποτελούν έναν από τους πιο σημαντικούς μηχανισμούς που διαθέτουμε για την ενίσχυση των προτύπων, τη διασφάλιση της προστασίας της ονομασίας των εταιρειών που συμπεριφέρονται καλά και την εξασφάλιση της αποφυγής της δράσης των εταιρειών που συμπεριφέρονται ανεύθυνα. Αναμένω την έκθεση του Κοινοβουλίου σχετικά με την κοινωνικώς ανεύθυνη εταιρική συμπεριφορά ούτως, ώστε να μπορέσουμε να μελετήσουμε την αντίθεση στον τρόπο που εργαζόμαστε.
<SPEAKER ID="109" NAME="Jacek Protasiewicz" AFFILIATION="PPE-DE">
(PL) Κύριε Πρόεδρε, έχω επίγνωση ότι η έννοια της εταιρικής κοινωνικής ευθύνης γίνεται ένα ολοένα και πιο σημαντικό κομμάτι της συζήτησης σχετικά με την παγκοσμιοποίηση, την ανταγωνιστικότητα και την αειφόρο ανάπτυξη. Σύμφωνα με τον ορισμό αυτής της έννοιας, οι εταιρείες λαμβάνουν οικειοθελώς υπόψη τις κοινωνικές και οικονομικές επιπτώσεις των δραστηριοτήτων τους.
<P>
Στο πλαίσιο της εφαρμογής της κοινωνικής ευθύνης σε εθελοντική βάση, οι εταιρείες αποφασίζουν να προχωρήσουν πέρα από τις ελάχιστες νομικές απαιτήσεις και δεσμεύσεις που απορρέουν από τις συλλογικές συμφωνίες, προκειμένου να ανταποκριθούν σε κοινωνικές και περιβαλλοντικές ανάγκες. Θα ήθελα να καταστήσω απολύτως σαφές, από το βήμα αυτού του Κοινοβουλίου, ότι είναι ακριβώς η εθελοντική βάση της αναληφθείσας δράσης και της ανταπόκρισης των εταιρειών στην έννοια της κοινωνικής ευθύνης που είναι κρίσιμη.
<P>
Καθώς η εταιρική κοινωνική ευθύνη βασίζεται κυρίως σε αποφάσεις που λαμβάνονται από εταιρείες σε εθελοντική βάση, πιστεύω ότι η επιβολή οποιουδήποτε είδους επιπρόσθετων καθηκόντων και διοικητικών υποχρεώσεων θα αποδεικνυόταν πιθανότατα αντιπαραγωγική. Θα ήταν επίσης αντίθετη με τις αρχές της καλύτερης νομικής ρύθμισης και με προσπάθειες απλούστευσης και βελτίωσης της λειτουργίας της Ευρωπαϊκής Ένωσης. Με αυτήν τη σκέψη κατέθεσα 10 τροπολογίες στο κείμενο που παρουσίασε ο κ. Howitt, και χαίρομαι που το πνεύμα αυτών των τροπολογιών έχει ενσωματωθεί στο συμβιβαστικό κείμενο που πρότεινε ο εισηγητής.
<P>
Θα ήθελα επίσης να εκμεταλλευτώ αυτήν την ευκαιρία για να υπογραμμίσω τη σημασία εφαρμογής μεθόδων για την ανταλλαγή ορθών πρακτικών σχετικά με την εφαρμογή της έννοιας της εταιρικής κοινωνικής ευθύνης. Στην πράξη αυτό μπορεί να επιτευχθεί στο πλαίσιο της Ευρωπαϊκής Συμμαχίας για την Εταιρική Κοινωνική Ευθύνη. Από το βήμα του Κοινοβουλίου θα ήθελα να επαινέσω την Ευρωπαϊκή Επιτροπή για τη δέσμευσή της. " Επιτροπή αναγνωρίζει ότι οι ίδιες οι εταιρείες είναι οι κύριοι πρωταγωνιστές σε αυτήν τη σκηνή, και έχει ανακοινώσει την υποστήριξή της σε αυτό το όργανο, το οποίο εκπροσωπεί έναν υγιή και ανοιχτό τρόπο ανταλλαγής ορθών πρακτικών μεταξύ όλων των μορφών εταιρειών είτε είναι μεγάλες, μικρές ή μεσαίες.
<SPEAKER ID="110" NAME="Μαρία Ματσούκα" AFFILIATION="PSE">
Κύριε Πρόεδρε, θα ήθελα πριν απ' όλα να συγχαρώ τον συνάδελφο εισηγητή, κ. Howitt, για τη συστηματική του δουλειά και τις εποικοδομητικές του προτάσεις.
<P>
" έννοια της εταιρικής κοινωνικής ευθύνης μοιάζει να είναι περισσότερο επίκαιρη από ποτέ. Από τη μια πλευρά, η δραματική αλλαγή του κλίματος, που οφείλεται σε μεγάλο βαθμό στην ανεξέλεγκτη χρήση και κατανάλωση των φυσικών πόρων και, από την άλλη, η ανησυχητική επέκταση της φτώχειας, σε συνδυασμό με την αντιστροφή της δημογραφικής πυραμίδας, εμφανίζονται ως αποτελέσματα της προσπάθειας υποβάθμισης της εργασίας και της ανατροπής των κοινωνικών κεκτημένων. Ωστόσο, αν θέλουμε να προσδώσουμε περιεχόμενο στην έννοια αυτή, θα πρέπει να πληρούνται τρεις τουλάχιστον προϋποθέσεις: πρώτον, η Επιτροπή να λάβει σοβαρά υπόψη της τις προτάσεις που έχει καταθέσει το Κοινοβούλιο. Δεύτερον, να αναγνωριστεί ότι οι επιχειρήσεις οφείλουν να αναλάβουν τις ευθύνες που τους αναλογούν έναντι του περιβάλλοντος, της κοινωνίας και των εργαζομένων, οι οποίες πηγάζουν από την οικονομική τους δραστηριότητα, χωρίς αυτό βεβαίως να λογίζεται ως θυσία από την πλευρά τους. Τρίτον, να δοθεί προτεραιότητα στη στήριξη των επενδύσεων που αποβλέπουν στην προώθηση της γνώσης των εργαζομένων, καθώς και στην ανάπτυξη νέων τεχνολογιών, και δη των περισσότερο φιλικών προς το περιβάλλον. Και οι δύο αυτοί τομείς θα πρέπει να θεωρηθούν ως βασικοί πυλώνες της εταιρικής κοινωνικής ευθύνης.
<P>
Πρόκειται τελικά για μια πολύ καλή ευκαιρία, προκειμένου να καταδειχθεί ότι η ανταγωνιστικότητα δεν πρέπει να συνδέεται με το εργασιακό κόστος αλλά με τον σεβασμό των περιβαλλοντικών ισορροπιών, την προώθηση των αξιοπρεπών συνθηκών εργασίας, καθώς και την εν γένει κοινωνική πρόοδο.
<SPEAKER ID="111" NAME="Philip Bushill-Matthews" AFFILIATION="PPE-DE">
(EN) Κύριε Πρόεδρε, τα τελευταία επτά χρόνια είχα την ευχαρίστηση να συζητήσω επισήμως και ανεπισήμως με τον Richard Howitt σχετικά με την ΕΚΕ για σημαντικό χρονικό διάστημα. Βεβαίως, ήταν μια πολύ ευχάριστη εμπειρία - όπως αναφέρεται εδώ! Σίγουρα ήταν μια πρόκληση, αλλά είμαι βέβαιος ότι θα παραδεχόταν αυτός πρώτα από όλους -και βλέπω ότι γελά εκεί πέρα- ότι ήταν μια πρόκληση και για τους δυο μας. Θα ήθελα να τον ευχαριστήσω για τον τρόπο με τον οποίο ανταποκρίθηκε σε αυτήν την πρόκληση, διότι είναι σαφές ότι και οι δυο μας προσεγγίσαμε το θέμα από ελαφρώς διαφορετική οπτική γωνία, μολονότι ο καθένας με τον τρόπο του, όπως και όλοι οι υπόλοιποι ομιλητές, θέλουμε αμφότεροι να υπερασπιστούμε τον σκοπό της ΕΚΕ.
<P>
Θα ήθελα απλώς να εκφράσω τη διαφωνία μου για δύο δευτερεύοντα σημεία με τα οποία ξεκίνησε τα σχόλιά του. Πρώτον, είπε ότι τον απογοήτευσε το γεγονός ότι η Επιτροπή στην έκθεσή της δήλωσε σχεδόν ότι επιλέγει να μην συμμετάσχει. Διαφωνώ με αυτό. Φρονώ ότι η έκθεσή της ήταν πολύ θετική και θα πρέπει να την επικροτήσουμε. Δεύτερον, είπε ότι ελπίζει πως η Επιτροπή θα βοηθήσει, ώστε να επιστρέψουν οι ΜΚΟ στο τραπέζι των διαπραγματεύσεων του πολυμερούς φόρουμ. Για να είμαστε δίκαιοι, ούτε η Επιτροπή ούτε οι κύριοι ενδιαφερόμενοι παράγοντες τις ενθάρρυναν να αποχωρήσουν. Αυτές οι ίδιες επέλεξαν να αποχωρήσουν. Από αυτές εξαρτάται εάν επιθυμούν να επιστρέψουν ή όχι. Ορισμένες εξ αυτών τουλάχιστον είχαν μια μειοψηφική άποψη - σε μια δημοκρατία αυτό είναι πλήρως αποδεκτό. Ωστόσο -εάν οι διερμηνείς μπορούν να ανταποκριθούν σε αυτήν την πρόκληση- δεν θα πρέπει να επιτρέψουμε να κυριαρχήσουν ασήμαντες λεπτομέρειες. " επιστροφή των ΜΚΟ εξαρτάται από αυτές τις ίδιες.
<P>
Δεν θα σχολιάσω περαιτέρω την ομιλία του ούτε, επίσης, θα κάνω άλλα λεπτομερή σχόλια σχετικά με ομιλίες συναδέλφων, παρά μόνον θα πω ότι είμαι βέβαιος πως ο Πρόεδρος και οι Επίτροποι γνωρίζουν ότι -με κάθε σεβασμό σε όλους τους συναδέλφους μου, εμού συμπεριλαμβανομένου- ορισμένες φορές οι ομιλίες μας απευθύνονται σε άλλο κοινό, διότι πρέπει να εντυπωσιάσουμε τους ψηφοφόρους στην πατρίδα μας. Αυτό δεν είναι κακό· είμαστε πολιτικοί και αυτό είναι κάτι που πρέπει να κάνουμε. Ωστόσο, θα σας ζητήσω ιδιαίτερα, αντί απλώς να μας ακούτε να μιλάμε, να διαβάσετε αυτό για το οποίο ψηφίζουμε, διότι το κείμενο είναι πολύ σημαντικό.
<P>
Εξακολουθούν να υπάρχουν κάποιες πτυχές του κειμένου που δεν μου αρέσουν. Συμφωνώ με την κ. Oviir από την Ομάδα ALDE ότι δεν είναι καλή η ιδέα ενός διαμεσολαβητή, αλλά είναι μια ιδέα. Υπάρχουν πολλές ιδέες που δεν συμμερίζομαι ιδιαίτερα, αλλά είναι ιδέες και όλες αυτές οι ιδέες αξίζουν γενικά σοβαρής μελέτης. Εντούτοις, το κείμενο είναι το πιο σημαντικό. Καλώ ιδιαίτερα την Επιτροπή να εξετάσει τις τρεις εκθέσεις: την αρχική έκθεση προς την επιτροπή· την έκθεση που τροποποιήθηκε και καταψηφίστηκε από 15 μέλη της επιτροπής· και την τελική έκθεση όπως είναι πιθανόν να προκύψει αύριο. Αυτή η έκθεση πιστεύω ότι θα είναι στο πλευρό σας. Εάν μου επιτρέπεται, κύριοι Επίτροποι, φρονώ ότι είστε ένα υπέροχο ντουέτο. Αύριο θα αποδείξουμε ότι θα ενωθούμε μαζί σας και ότι επιθυμούμε να ακολουθήσουμε το παράδειγμά σας όσον αφορά τον σκοπό της ΕΚΕ.
<SPEAKER ID="112" NAME="Joan Calabuig Rull" AFFILIATION="PSE">
(ES) Κύριε Πρόεδρε, κύριε Επίτροπε, αυτό που φαίνεται σαφές καταρχάς είναι ότι όλο και περισσότερες εταιρείες βλέπουν την κοινωνική και περιβαλλοντική ευθύνη ως μία ευκαιρία, ως ένα μέσο για αειφόρο ανάπτυξη, για ανάπτυξη και για δημιουργία θέσεων εργασίας, και επίσης ως ένα καλό μέσο που θα βοηθήσει τις εταιρείες και τους εργαζομένους να προσαρμοστούν καλύτερα στις αλλαγές που απαιτούνται από την παγκοσμιοποιημένη οικονομία του 21ου αιώνα.
<P>
Θα ήθελα να σχολιάσω δύο θέματα ιδιαίτερα. Καταρχάς, ότι είναι σαφές πως οι εταιρείες είναι οι κύριοι παράγοντες και πως πρέπει να λάβουμε επίσης υπόψη άλλες πλευρές, όπως τους καταναλωτές και τις μη κυβερνητικές οργανώσεις. Πάνω απ' όλα, ωστόσο, πιστεύω ότι πρέπει να λάβουμε υπόψη τον κεντρικό ρόλο των συνδικαλιστικών φορέων και οι κώδικες συμπεριφοράς δεν μπορούν να αντικαταστήσουν τον κρίσιμο ρόλο των συνδικαλιστικών ενώσεων και της συλλογικής διαπραγμάτευσης σε καμία περίπτωση.
<P>
Δεύτερον, είναι σαφές ότι η εταιρική κοινωνική ευθύνη πρέπει να είναι ένας παράγοντας που αυξάνει την ανταγωνιστικότητα, αλλά πίσω από τα σήματα που σχετίζονται με την εταιρική κοινωνική ευθύνη πρέπει να υπάρχει αλήθεια και όχι μόνον απλή προπαγάνδα. Διαφορετικά, θα τα υπονομεύσουμε και οι καταναλωτές δεν θα εμπιστεύονται αυτά τα σήματα και θα σταματήσουμε να προχωράμε προς την εταιρική κοινωνική ευθύνη και την ικανότητά της να δημιουργεί πιο ανταγωνιστικές επιχειρήσεις.
<P>
Πολλές εταιρείες καταβάλλουν αυτήν τη στιγμή αποφασιστικές προσπάθειες για την εταιρική κοινωνική ευθύνη και φυσικά γνωρίζουν ότι προσφέρει προστιθέμενη αξία, και είμαι βέβαιος ότι εκείνες που το κάνουν με σαφή και δίκαιο τρόπο δεν θα έχουν αντίρρηση για τον έλεγχό της μέσω αντικειμενικών στοιχείων.
<SPEAKER ID="113" NAME="Gábor Harangozó" AFFILIATION="PSE">
(HU) Κύριοι Επίτροποι, κυρίες και κύριοι, καταρχάς θα ήθελα να χαιρετίσω την έκθεση του συναδέλφου μου κ. Howitt. " συζήτηση σχετικά με την εταιρική κοινωνική ευθύνη είναι ένα πολύ ευαίσθητο θέμα στο οποίο οι άνθρωποι είναι διχασμένοι, καθώς θα θέλαμε να διασφαλίσουμε ένα δυνατό ευρωπαϊκό κοινωνικό περιβάλλον, ενώ ταυτόχρονα επιθυμούμε να ενισχύσουμε την ανταγωνιστικότητα των ευρωπαϊκών εταιρειών. " τρέχουσα πρακτική της εταιρικής κοινωνικής ευθύνης, ή ΕΚΕ, είναι ένα εξαίρετο παράδειγμα του γεγονότος ότι η ενίσχυση της κοινωνικής και περιβαλλοντικής διάστασης δεν συνεπάγεται απαραίτητα μείωση της ανταγωνιστικότητας των εταιρειών.
<P>
Πρέπει να ενισχύσουμε το ευρωπαϊκό κοινωνικό μοντέλο, αλλά πρέπει να αποφύγουμε την εφαρμογή ενός υποχρεωτικού μοντέλου βασισμένου σε ένα μόνον πρότυπο. Ένα καλύτερα ρυθμισμένο εθελοντικό μοντέλο προσφέρει μεγαλύτερες ευκαιρίες τόσο σε παραγωγούς όσο και σε καταναλωτές, αντί για τα νέα διοικητικά βάρη που είναι δυσβάσταχτα. Αν ενισχύσουμε την εθελοντική ΕΚΕ καθορίζοντας τα ελάχιστα πρότυπα με τα οποία μπορούμε να αποφύγουμε την υπερβολική αύξηση στις δαπάνες των μικρότερων εταιρειών, τότε θα μπορέσουμε να αυξήσουμε την ανταγωνιστικότητά τους, με την προϋπόθεση ότι οι καταναλωτές είναι επαρκώς ενημερωμένοι για την παραγωγή και τις επιχειρηματικές πρακτικές της ΕΚΕ. Πρέπει να αυξήσουμε την ευαισθητοποίηση και την ενημέρωση των καταναλωτών, καθώς αυτό δημιουργεί μια αγορά για υπεύθυνη παραγωγή.
<SPEAKER ID="114" NAME="Günter Verheugen">
Αντιπρόεδρος της Επιτροπής. (DE) Κύριε Πρόεδρε, κυρίες και κύριοι, η Επιτροπή σάς ευχαριστεί για το εποικοδομητικό και ανοιχτό πνεύμα αυτής της συζήτησης. Θα ήθελα να υπογραμμίσω και πάλι ότι η έκθεση του κ. Howitt περιέχει πολλές πολύτιμες ιδέες που ευχαρίστως θα λάβει υπόψη η Επιτροπή στην περαιτέρω ανάπτυξη της πολιτικής της για την κοινωνική ευθύνη των επιχειρήσεων. Έτσι, θα προχωρήσουμε σημαντικά μαζί.
<P>
Οι επιχειρήσεις χρειάζονται ένα σαφές νομικό πλαίσιο. Πρέπει να γνωρίζουν τι πρέπει και τι δεν πρέπει να κάνουν, αλλιώς δεν μπορεί να λειτουργήσει στην αγορά μια επιχείρηση. Οι επιχειρήσεις έχουν κοινωνική ευθύνη και γι' αυτό υπάρχουν χιλιάδες κανόνες σε ευρωπαϊκό και εθνικό επίπεδο, που υποχρεώνουν τις επιχειρήσεις να αναλάβουν αυτήν την κοινωνική ευθύνη. Όλοι οι νόμοι που θεσπίσαμε -η προστασία του καταναλωτή, η προστασία της υγείας και η ασφάλεια στον τόπο εργασίας, η προστασία του περιβάλλοντος, οι κοινωνικές υπηρεσίες- είναι νόμοι που αναγκάζουν τις επιχειρήσεις να δείξουν κοινωνική ευθύνη και θεσπίζουν τις προδιαγραφές που θεωρούμε απαραίτητο να τηρούν. Το διανοητικό πρόβλημα στη συζήτησή μας συνίσταται, τουλάχιστον κατά τη γνώμη μου, στη δυσκολία να φανταστούμε πώς μπορούμε να δημιουργήσουμε ένα νομικό πλαίσιο για κάτι που δεν υπαγορεύεται διά νόμου. " ιδέα της δημιουργίας κανονιστικού πλαισίου για την κοινωνική ευθύνη των επιχειρήσεων σημαίνει τη δημιουργία ενός νόμου που θα ρυθμίζει πώς πρέπει να χειρίζονται οι επιχειρήσεις πράγματα που δεν τους έχουν επιβληθεί διά νόμου. Αυτό συνιστά μία εγγενή αντίφαση, και η Επιτροπή ήθελε πραγματικά να τελειώσει αυτή η συζήτηση και να δούμε επιτέλους συγκεκριμένες προόδους. Γι' αυτό ενθαρρύναμε πέρυσι τις ευρωπαϊκές επιχειρήσεις να δημιουργήσουν αυτήν τη συμμαχία για την κοινωνική ευθύνη. Σας είπα άλλωστε, και μπορείτε να το βρείτε και στην έκθεση της Επιτροπής που έχετε μπροστά σας, ποιες αξιοσημείωτες ιδέες και πρωτοβουλίες αναπτύχθηκαν ήδη εδώ.
<P>
Ο κ. Turmes επεσήμανε δύο πολύ σημαντικά πράγματα, στα οποία θα ήθελα να αναφερθώ. Το πρώτο είναι το πολυμερές φόρουμ, στο οποίο ενεπλάκη με μεγάλο ζήλο η Επιτροπή, όπου έγιναν σημαντικές προτάσεις που θα υιοθετήσει η Επιτροπή. Υπήρξε μεγάλη υποστήριξη της στάσης της Επιτροπής. Μερικές ΜΚΟ δεν ήρθαν, επειδή διαφωνούσαν με την άποψη της Επιτροπής. Θεωρώ ασυνήθιστη συμπεριφορά για μια δημοκρατική κοινωνία να συμμετέχει κανείς σε μία συζήτηση μόνον όταν είναι βέβαιος ότι όλοι οι άλλοι θα έχουν την ίδια γνώμη. Γι' αυτό λυπήθηκα που δεν ήρθαν οι λίγες αυτές ΜΚΟ. Ωστόσο, θέλουμε να συνεχίσουμε τον διάλογο και με αυτές τις οργανώσεις και τους απηύθυνα συγκεκριμένη παράκληση να συμμετάσχουν και πάλι στο μέλλον σε αυτό το έργο.
<P>
Αναφορικά με την παγκόσμια διάσταση, στην οποία αναφέρθηκε και ο κ. Turmes, η Επιτροπή την υποστηρίζει πλήρως. Θα διεξαγάγουμε μέσα στο 2007 μία μεγάλη διάσκεψη για το θέμα της διεθνούς διάστασης της εταιρικής κοινωνικής ευθύνης. Έχουμε ήδη συμπεριλάβει το θέμα αυτό στον διάλογό μας με άλλες περιοχές του πλανήτη, ιδίως με τις αναπτυσσόμενες οικονομικές περιφέρειες - την Κίνα, την Ινδία, τη Λατινική Αμερική και την Αφρική. Ωστόσο, διεξάγουμε σχετικό διάλογο και με τις "ΠΑ, την Ιαπωνία και άλλους εταίρους της Ευρώπης. Πρόκειται για ένα θέμα που θέλουμε να το προωθήσουμε σε διεθνές επίπεδο.
<P>
Στη συζήτηση αναφέρθηκε ότι υπάρχει ένα πρότυπο ISO για την εταιρική κοινωνική ευθύνη. Όντως υπάρχει, αλλά είναι προαιρετικό πρότυπο. Οι ίδιες οι επιχειρήσεις αποφασίζουν αν θέλουν να το εφαρμόσουν ή όχι. Το θετικό είναι ότι αυτό το κάνουν ολοένα περισσότερες ευρωπαϊκές επιχειρήσεις και το χρησιμοποιούν και για το μάρκετινγκ, λέγοντας στους πελάτες τους και στην κοινωνία: "εμείς, η επιχείρηση Χ, λειτουργούμε βάσει αυτού του προτύπου", και θέλουν να αξιολογούνται σύμφωνα με αυτό, επειδή πιστεύουν πως βοηθάει στην επιτυχία τους στην αγορά.
<P>
Θα ήθελα να προτείνω στο Σώμα, και εξ ονόματος του συναδέλφου μου κ. Špidla, να συνεχίσουμε να συνεργαζόμαστε στενά και εποικοδομητικά στο ζήτημα αυτό και δηλώνω και πάλι ότι στην έκθεση του κ. Howitt και στη συζήτηση περιλαμβάνονται πολλές σημαντικές ιδέες που θα τις λάβει υπόψη στην περαιτέρω εργασία της η Επιτροπή.
<SPEAKER ID="115" NAME="Πρόεδρος">
. " συζήτηση έληξε.
<P>
" ψηφοφορία θα διεξαχθεί την Τρίτη στις 12.00.
<P>
Γραπτή δήλωση (άρθρο 142)
<SPEAKER ID="116" NAME="Iles Braghetto" AFFILIATION="PPE-DE">
γραπτώς. - (ΙΤ) " επιχείρηση, ή η επιχειρηματικότητα, αποτελεί τον αποφασιστικό παράγοντα για την ανάπτυξη του ανθρώπου και της κοινωνίας. " επιχείρηση πρέπει να σκεφτεί σχετικά με τα προϊόντα, την οργάνωση, την προώθηση στην αγορά, τη σχεδίαση και τις παραγωγικές διαδικασίες. Ωστόσο, ο κεντρικός παράγοντας στην επιχείρηση είναι το ανθρώπινο κεφάλαιό της, το οποίο πρέπει πάντοτε να προωθείται και να προστατεύεται, και το ανθρώπινο κεφάλαιο αποτελεί προϊόν εκπαίδευσης: εκπαίδευσης για την ασφάλεια, την εμπιστοσύνη, τη δημιουργικότητα, την ικανότητα μάθησης, καθώς και για την έννοια του ωφέλιμου και του ωραίου.
<P>
Για να γίνουν οι επιχειρήσεις ανταγωνιστικές στην αγορά, χρειάζεται να είναι σε θέση να αξιοποιούν πλήρως αυτές τις πτυχές, καθώς και να αναπτύσσουν έντονη κοινωνική ευθύνη, μεριμνώντας όχι μόνον για το προϊόν τους αλλά πρωτίστως για την εργασία και τους εργαζομένους τους. Αν οι επιχειρηματίες αναπτύσσουν με τη δική τους ελεύθερη βούληση αυτού του είδους την ευθύνη, δημιουργείται ένας ενάρετος κύκλος μεταξύ επιχείρησης, κεφαλαίου και εργασίας, βοηθώντας τους να ανταγωνίζονται αποτελεσματικά στην παγκόσμια αγορά.

<CHAPTER ID="005">
Καθεστώς εισαγωγής στην ΕΕ προϊόντων αλιείας και υδατοκαλλιέργειας με προοπτική τη μεταρρύθμιση της Κοινής Αλιευτικής Πολιτικής (ΚΑΠ) (συζήτηση)
<SPEAKER ID="116" NAME="Πρόεδρος">
- " ημερήσια διάταξη προβλέπει τη συζήτηση της έκθεσης του κ. Alain Cadec, εξ ονόματος της Επιτροπής Αλιείας, σχετικά με το καθεστώς εισαγωγής στην ΕΕ προϊόντων αλιείας και υδατοκαλλιέργειας με προοπτική τη μελλοντική μεταρρύθμιση της ΚΑΠ.
<SPEAKER ID="117" NAME="Alain Cadec" LANGUAGE="FR">
Κύριε Πρόεδρε, κυρία και κύριε Επίτροπε, κυρίες και κύριοι, μία από τις βασικές ιδέες της παρούσας έκθεσης είναι η ανάγκη εδραίωσης ενός ζωτικού συνδέσμου μεταξύ της κοινής εμπορικής πολιτικής και της κοινής αλιευτικής πολιτικής.
<P>
Έχοντας αυτό κατά νου, οφείλουμε να επικροτήσουμε το γεγονός ότι η αρμόδια Επίτροπος σε θέματα θαλάσσιας πολιτικής και αλιείας, κ. Δαμανάκη, με τη οποία διατηρούμε τακτική επαφή, και ο αρμόδιος Επίτροπος σε θέματα εμπορίου, κ. De Gucht, βρίσκονται αμφότεροι στα έδρανα της Επιτροπής. Δύο Επίτροποι για μία έκθεση, τι τιμή! Πρέπει να δηλώσω ότι αυτή η διπλή εκπροσώπηση της Επιτροπής προκαλεί έκπληξη, είναι κολακευτική και, επιπλέον, μάλλον ασυνήθιστη.
<P>
Ας επανέλθουμε στην έκθεση αυτή καθαυτή. Οι εισαγωγές των προϊόντων αλιείας και υδατοκαλλιέργειας από τρίτες χώρες αντιστοιχούν σε ποσοστό άνω του 60% της κοινοτικής κατανάλωσης. Αυτό το ανησυχητικό επίπεδο της ευρωπαϊκής εξάρτησης από τις εισαγωγές είναι αποτέλεσμα ενός διπλού φαινομένου: πρώτον, παρουσιάστηκε πτώση της παραγωγής της ΕΕ και, δεύτερον, η αγορά της ΕΕ ανοίγεται ολοένα περισσότερο στις εισαγωγές, συνεπεία των εμπορικών πολιτικών που ακολουθεί η Επιτροπή κατά την τελευταία δεκαετία.
<P>
Οι εν λόγω εξελίξεις δυσχεραίνουν τον βιοπορισμό των ευρωπαίων αλιέων, οι οποίοι δυσκολεύονται, παραδόξως, να πουλήσουν τα αλιεύματά τους σε αρκούντως επικερδείς τιμές, μολονότι η ζήτηση υπερβαίνει την προσφορά για την πλειονότητα των ειδών. Οι ευρωπαίοι αλιείς δέχονται τους περιβαλλοντικούς, κοινωνικούς και υγειονομικούς περιορισμούς που τους επιβάλλονται, αλλά εκφράζουν με πικρία τη δυσαρέσκειά τους για το γεγονός ότι οι περιορισμοί αυτοί δεν εφαρμόζονται κατά τον ίδιο τρόπο στα προϊόντα που εισάγονται σε τεράστιες ποσότητες από τρίτες χώρες.
<P>
Αυτό που διακυβεύεται εν προκειμένω είναι πολύ απλά η επιβίωση ενός οικονομικά βιώσιμου ευρωπαϊκού τομέα αλιείας, ο οποίος προσφέρει θέσεις εργασίας σε ολόκληρο τον κλάδο, εφοδιάζει με ασφαλή τρόφιμα καλής ποιότητας και συμβάλλει στη διατήρηση της πολιτιστικής ταυτότητας των παράκτιων περιφερειών μας.
<P>
Κυρίες και κύριοι, η επιβίωση της ευρωπαϊκής αλιείας είναι αδιαπραγμάτευτη. Στην ουσία, απαιτούμε τα εξής: πρώτον, τη διατήρηση εκ μέρους της Ευρωπαϊκής Ένωσης σημαντικής δασμολογικής προστασίας για τα προϊόντα αλιείας και υδατοκαλλιέργειας, ούτως ώστε να εξακολουθήσει να έχει νόημα το καθεστώς εμπορικών προτιμήσεων που χορηγείται σε ορισμένες τρίτες χώρες, και, ιδίως, σε αναπτυσσόμενες χώρες, και να συνεχίσουν να είναι αποτελεσματικοί οι μηχανισμοί του ΠΟΕ για την εξασφάλιση του εφοδιασμού της μεταποιητικής βιομηχανίας. Πρέπει να θωρακίσουμε αυτά τα προϊόντα έναντι του δασμολογικού "ναρκοπεδίου", εφαρμόζοντας την "ελβετική φόρμουλα" και απαιτώντας την αντιμετώπισή τους ως ευαίσθητων προϊόντων.
<P>
Δεύτερον, το καθεστώς εμπορικών προτιμήσεων που χορηγείται σε ορισμένες τρίτες χώρες πρέπει, αν μη τι άλλο, να εξαρτάται από τη συμμόρφωση τους προς αυστηρά περιβαλλοντικά, κοινωνικά και υγειονομικά πρότυπα.
<P>
Τρίτον, ζητούμε τη μετάθεση της αρμοδιότητας για τη διεξαγωγή των εμπορικών συνομιλιών σχετικά με τα προϊόντα αλιείας και υδατοκαλλιέργειας από τον αρμόδιο Επίτροπο σε θέματα εμπορίου στην αρμόδια Επίτροπο σε θέματα θαλάσσιας πολιτικής και αλιείας. Αυτό θα σημάνει ότι θα ληφθούν καλύτερα υπόψη τα ειδικά χαρακτηριστικά των προϊόντων αλιείας και υδατοκαλλιέργειας. Θεωρώ ότι είναι η κατάλληλη στιγμή για την αναθεώρηση των όρων αυτής της θεμελιώδους συζήτησης. Πράγματι, βρισκόμαστε στο κατώφλι μίας σημαντικής μεταρρύθμισης της ΚΑΠ.
<P>
Επιπλέον, επισημαίνουμε ότι ο γύρος της Ντόχα στο πλαίσιο του ΠΟΕ έχει περιπέσει σε τέλμα, παρέχοντάς μας τη δυνατότητα να επανεξετάσουμε ορισμένες άκαιρες παραχωρήσεις, στις οποίες προτίθετο να προβεί η Επιτροπή εξ ονόματος της Ευρωπαϊκής Ένωσης. Επιπροσθέτως, με πρωτοβουλία του Επιτρόπου De Gucht -ο οποίος παρίσταται στην Αίθουσα-, η Ευρωπαϊκή Επιτροπή μόλις ξεκίνησε περίοδο δημόσιας διαβούλευσης, με στόχο την κατάρτιση νέων κατευθυντήριων γραμμών για την κοινή εμπορική πολιτική, εντός του πλαισίου της στρατηγικής "Ευρώπη 2020". Εφεξής, το Ευρωπαϊκό Κοινοβούλιο διαθέτει αρμοδιότητες συναπόφασης επί αμφότερων των πολιτικών για το εμπόριο και την αλιεία, και προτίθεται σαφώς να διατυπώσει σθεναρά τη γνώμη του και να διασφαλίσει ότι τούτη θα γίνει σεβαστή στα συγκεκριμένα ζητήματα.
<P>
Κατά την άποψή μου, εν είδει μίας πρώτης απόδειξης αυτής της πρόθεσης, θα πρέπει η Επιτροπή και το Συμβούλιο να λάβουν πραγματικά υπόψη τις συστάσεις που περιλαμβάνονται στην παρούσα έκθεση. Εν πάση περιπτώσει, θα επαγρυπνούμε ιδιαιτέρως κατά τους προσεχείς μήνες, και εγώ, προσωπικά, σκοπεύω να συνεχίσω να εργάζομαι επί των εν λόγω ζητημάτων.
<SPEAKER ID="118" NAME="Μαρία Δαμανάκη">
μέλος της Επιτροπής. - (EN) Κύριε Πρόεδρε, καταρχάς θα ήθελα να ευχαριστήσω τον κ. Cadec και τις επιτροπές του ΕΚ που συνέβαλαν στην παρούσα έκθεση ιδίας πρωτοβουλίας. Εκφράσατε τη λύπη σας για το γεγονός ότι η Πράσινη Βίβλος για τη μεταρρύθμιση της ΚΑΠ δεν εστίασε αρκετά στα ζητήματα που θίγετε εν προκειμένω. Ο στόχος μου σήμερα είναι να σας διαβεβαιώσω ότι η Επιτροπή είναι προσηλωμένη στο έργο της, λαμβάνοντας πλήρως υπόψη όλες τις πολιτικές που ενδέχεται να έχουν αντίκτυπο στη μεταρρύθμιση της ΚΑΠ. Όπως έχω ήδη δηλώσει, ο σκοπός της μεταρρύθμισης είναι να αντιστρέψει την αρνητική δίνη στην οποία βρισκόμαστε επί του παρόντος. Ο αλιευτικός μας τομέας δεν είναι ούτε οικολογικά βιώσιμος ούτε οικονομικά αποδοτικός. Χρειαζόμαστε μία εύρωστη αλιεία που θα διασφαλίζει τη βιώσιμη αξιοποίηση των πόρων, επιτρέποντας παράλληλα στους αλιείς μας, τις οικογένειες τους και τις αντίστοιχες κοινότητες να εξασφαλίζουν αξιοπρεπώς την επιβίωσή τους μέσω των δραστηριοτήτων τους.
<P>
Χρειαζόμαστε μία αλιεία που θα είναι σε θέση να αντιμετωπίσει τις προκλήσεις της αγοράς: τόσο σε εθνικό όσο και διεθνές επίπεδο, αλλά και τόσο για το παρόν όσο και για το μέλλον. Κατανοώ τις ανησυχίες σας σχετικά με τον αθέμιτο ανταγωνισμό από τρίτες χώρες και την απουσία ισότιμων όρων ανταγωνισμού σε ό,τι αφορά τις κοινωνικές συνθήκες, τις περιβαλλοντικές απαιτήσεις και τις απαιτήσεις περί της βιωσιμότητας, καθώς και τη νομοθεσία περί της υγειονομικής προστασίας. Επιτρέψτε μου να σας πω ότι την ίδια ανησυχία εξέφρασαν και όλα τα κράτη μέλη που έλαβαν τον λόγο στο τελευταίο Συμβούλιο Γεωργίας και Αλιείας. Επομένως, χρειαζόμαστε εν προκειμένω μία απάντηση.
<P>
Κατά την τροποποίηση των κανόνων για την ευρωπαϊκή αλιεία στο πλαίσιο της μεταρρύθμισης της ΚΑΠ, μία από τις μεγαλύτερες προκλήσεις θα είναι να καταβάλουμε ακριβώς κάθε δυνατή προσπάθεια ώστε να διασφαλίσουμε ισότιμους όρους ανταγωνισμού για όλα τα προϊόντα που διατίθενται στην αγορά της ΕΕ. Σε αυτό το πλαίσιο, για παράδειγμα, δέον είναι να εργαστούμε όλοι από κοινού για την πλήρη και αποτελεσματική εφαρμογή της νομοθεσίας μας έναντι της παράνομης, λαθραίας και άναρχης αλιείας.
<P>
Θα ήθελα επίσης να δηλώσω ότι παραμένουμε προσηλωμένοι στην προώθηση της τήρησης όλων των διεθνών αρχών και μέσων για τη χρηστή θαλάσσια διακυβέρνηση και τη διακυβέρνηση της αλιείας από τους εταίρους μας, καθώς και της υπεύθυνης συμπεριφοράς των τελευταίων όσον αφορά την προστασία του περιβάλλοντος και τις κοινωνικές συνθήκες.
<P>
Υποστηρίζω ένθερμα την έκκλησή σας για την ενίσχυση της συνοχής των πολιτικών μας. Πρέπει να συνεργαστούμε στο πνεύμα ενός παγκόσμιου και ολοκληρωμένου οράματος. Όπως ήδη αναφέραμε, εισάγουμε τα δύο τρίτα των ψαριών που καταναλώνονται στην Ευρώπη, ούτως ώστε να διασφαλίσουμε σταθερό εφοδιασμό της μεταποιητικής βιομηχανίας με πρώτες ύλες και δίκαιες τιμές για τους καταναλωτές. Μολαταύτα, το ένα τρίτο της αγοράς της ΕΕ εξακολουθεί να εφοδιάζεται από έναν ευρωπαϊκό τομέα που αντικατοπτρίζει θέσεις εργασίας και το αντίστοιχο τμήμα του κοινωνικού ιστού πολλών περιφερειών της Ευρώπης. Επομένως, καθόσον βρισκόμαστε εν μέσω μίας σημαντικής μεταρρύθμισης της κοινής αλιευτικής μας πολιτικής, δέον είναι η εμπορική πολιτική της ΕΕ να συνεχίσει να λαμβάνει υπόψη τον σύνθετο χαρακτήρα του αλιευτικού τομέα της ΕΕ και την οικονομική και κοινωνική του πραγματικότητα. Προσβλέπω στη στενή συνεργασία μου με τον συνάδελφό μου, κ. De Gucht, με στόχο την εξασφάλιση του απαραίτητου χρόνου για τις απαιτούμενες προσαρμογές, συνυπολογίζοντας τον ρυθμό προόδου της εν εξελίξει μεταρρύθμισης της ΚΑΠ.
<P>
Όσον αφορά τις διαπραγματεύσεις του ΠΟΕ, δίδουμε ιδιαίτερη προσοχή στις συνεχιζόμενες διαβουλεύσεις για τις επιδοτήσεις. Είμαστε της άποψης ότι πρέπει να είμαστε πάντα σε θέση να στηρίζουμε τις φιλικές προς το περιβάλλον και προσανατολισμένες προς την κανοτομία πρωτοβουλίες των κρατών μελών μας. Σχετικά με την αναθεώρηση της πολιτικής για την αγορά, συμφωνώ με το σχέδιο έκθεσης ότι η νέα πολιτική της ΚΑΠ για την αγορά θα πρέπει να αναθεωρήσει τα μέσα της υφιστάμενης οργάνωσης της κοινής αγοράς. " αναθεώρηση της ΚΑΠ θα πρέπει να στοχεύει στην ενίσχυση των οργανώσεων παραγωγών σε ό,τι αφορά την ικανότητά τους να βελτιώσουν τη σύνδεση της προσφοράς με τη ζήτηση ως προς την ποιότητα και τον όγκο. Θα στηρίξει επίσης τον εφοδιασμό και τη σταθερότητα της αγοράς, αλλά και τις διατάξεις αναθεώρησης των προτύπων εμπορίας και της ενημέρωσης των καταναλωτών.
<P>
Τούτο μας οδηγεί στην επισήμανση. Οι καταναλωτές θέλουν να γνωρίζουν περισσότερα για τα θαλασσινά που αγοράζουν. Θέλουν να γνωρίζουν πού έχουν αλιευθεί ή εκτραφεί τα αλιεύματα· θέλουν επίσης να γνωρίζουν εάν τα προϊόντα σέβονται το περιβάλλον και εάν έχουν αλιευθεί με βιώσιμο τρόπο. " Επιτροπή είναι πρόθυμη να επεξεργαστεί νομοθετικές πρωτοβουλίες με σκοπό τη διασφάλιση της ενημέρωσης που χρειάζονται οι καταναλωτές.
<P>
Τέλος, λίγα λόγια για την υδατοκαλλιέργεια. Όπως έχουμε ήδη συζητήσει στην έκθεση του ΕΚ, η Επιτροπή είναι πλήρως προσηλωμένη στην επίτευξη των στόχων της στρατηγικής για τη βιώσιμη ανάπτυξη της υδατοκαλλιέργειας. Επίσης, συμμεριζόμαστε την άποψη ότι η ανάπτυξη της υδατοκαλλιέργειας στην ΕΕ μπορεί να οδηγήσει σε περιορισμό της εξάρτησης από τις εισαγωγές και σε καλύτερη ανταπόκριση στην ολοένα αυξανόμενη καταναλωτική ζήτηση.
<P>
Προτού ολοκληρώσω, θα ήθελα να επισημάνω ότι η σημερινή συζήτηση θα συμβάλει σημαντικά στις προπαρασκευαστικές εργασίες για τη μεταρρύθμιση της ΚΑΠ, αλλά θα αποστείλει και ένα σημαντικό πολιτικό μήνυμα -θετικό μήνυμα- στους άνδρες και τις γυναίκες του ευρωπαϊκού αλιευτικού τομέα, οι οποίοι είναι μεν προετοιμασμένοι για μεγαλύτερη πειθαρχία, προσδοκούν όμως και ένα μήνυμα ελπίδας για το μέλλον τους.
<SPEAKER ID="119" NAME="Karel De Gucht">
μέλος της Επιτροπής. - (EN) Κύριε Πρόεδρε, η Επιτροπή επικροτεί την απόφαση του Ευρωπαϊκού Κοινοβουλίου να καταρτίσει έκθεση ιδίας πρωτοβουλίας σχετικά με το καθεστώς εισαγωγής ιχθύων και αλιευτικών προϊόντων. " συζήτηση που ξεκίνησε το Ευρωπαϊκό Κοινοβούλιο παρέχει ικανοποιητική βάση για την έναρξη της αναζήτησης τρόπου χειρισμού των εμπορικών διαπραγματεύσεων στο πλαίσιο της μεταρρυθμισμένης κοινής αλιευτικής πολιτικής.
<P>
Θα ήθελα να καλέσω τους βουλευτές του Ευρωπαϊκού Κοινοβουλίου να λάβουν υπόψη τις παρατηρήσεις που ακολουθούν σχετικά με τα θέματα που εγείρονται στο σχέδιο έκθεσης του ΕΚ.
<P>
" Επιτροπή έχει επίγνωση του ιδιαίτερου χαρακτήρα και της σημασίας του αλιευτικού τομέα, ιδίως για τις παράκτιες κοινότητες. Αυτή η ευαισθησία λαμβάνεται υπόψη κατά την εφαρμογή της κοινής εμπορικής πολιτικής.
<P>
Θα ήθελα να υπογραμμίσω ότι η εμπορική πολιτική της ΕΕ πρέπει να συνδυάζει τα διαφορετικά συμφέροντα των διαφόρων κλάδων του αλιευτικού τομέα που επηρεάζονται από την πολιτική, συμπεριλαμβανομένων των παραγωγών, των μεταποιητών και των καταναλωτών. Ο στόχος της Επιτροπής κατά την άσκηση της εμπορικής της πολιτικής για τα προϊόντα αλιείας και υδατοκαλλιέργειας συνίσταται στην επίτευξη ισόρροπου αποτελέσματος, μεταξύ άλλων, ανάμεσα σε μία επαρκή πολιτική εφοδιασμού, την κατάσταση και τα συμφέροντα των παραγωγών της ΕΕ και την καταναλωτική ζήτηση, λαμβάνοντας παράλληλα υπόψη ενδεχόμενους στόχους της αναπτυξιακής πολιτικής.
<P>
Όλοι αναγνωρίζουμε ότι η ΕΕ εξαρτάται σε μεγάλο βαθμό από τα εισαγόμενα προϊόντα αλιείας και υδατοκαλλιέργειας για την ικανοποίηση των απαιτήσεων της αγοράς της, η οποία δεν εκπροσωπείται μόνο από τους καταναλωτές, αλλά και από τη μεταποιητική βιομηχανία. Δεδομένων των υφιστάμενων τάσεων και της δυνητικής αύξησης της ζήτησης, η παρούσα μεταρρύθμιση της κοινής αλιευτικής πολιτικής προσφέρει στην ΕΕ μία καλή ευκαιρία για την ενίσχυση των οικονομικών επιδόσεων του τομέα και της ανταγωνιστικής του ικανότητας σε παγκόσμιο επίπεδο.
<P>
Δεν θα πρέπει να αγνοούμε την πιθανότητα της περαιτέρω διεύρυνσης της παγκοσμιοποίησης στο μέλλον, δεδομένων των υφιστάμενων παγκόσμιων τάσεων στο διεθνές εμπόριο, τόσο σε πολυμερές όσο και σε διμερές/περιφερειακό επίπεδο. Στο πλαίσιο των διαπραγματεύσεων για τις συμφωνίες ελεύθερων συναλλαγών, η Επιτροπή έχει λάβει, λαμβάνει και πρέπει να λάβει υπόψη τον σύνθετο χαρακτήρα του τομέα της ευρωπαϊκής αλιείας κατά τις διαπραγματεύσεις για την πρόσβαση στην αγορά και να διασφαλίσει, όπως μόλις ανέφερα, την επίτευξη ισορροπίας μεταξύ των διαφορετικών συμφερόντων που επηρεάζονται από την εμπορική πολιτική. Στο πλαίσιο αυτών των παγκόσμιων τάσεων στο διεθνές εμπόριο, η Επιτροπή θα πασχίσει να εξασφαλίσει τον απαραίτητο χρόνο για τις απαιτούμενες προσαρμογές, συνυπολογίζοντας τον ρυθμό προόδου της εν εξελίξει μεταρρύθμισης της κοινής αλιευτικής πολιτικής.
<P>
Επιτρέψτε μου να αναφερθώ εν συντομία σε μία από τις κύριες προτάσεις που περιλαμβάνονται στην έκθεση, ήτοι στη δυνατότητα αποσύνδεσης των προϊόντων αλιείας από τον τομέα της πρόσβασης στις μη γεωργικές αγορές (NAMA) στο πλαίσιο του αναπτυξιακού προγράμματος της Ντόχα. Θα είμαι πολύ ειλικρινής μαζί σας σχετικά με αυτό το θέμα. Στο παρόν στάδιο των διαβουλεύσεων, πέραν της ιδιαίτερης δυσκολίας απομόνωσης των προϊόντων αλιείας από την πρόσβαση στις μη γεωργικές αγορές (NAMA), άλλες προσεγγίσεις, όπως μία ειδική διαπραγματευτική ομάδα, θα μπορούσαν να οδηγήσουν στην άσκηση τεράστιων πιέσεων στην ΕΕ για την περαιτέρω ελευθέρωση της αγοράς της.
<P>
" Επιτροπή λαμβάνει δεόντως υπόψη την έκκληση του σχεδίου έκθεσης για τη μετάθεση της διαπραγματευτικής αρμοδιότητας επί των των προϊόντων αλιείας και υδατοκαλλιέργειας από τον αρμόδιο Επίτροπο σε θέματα εμπορίου στην αρμόδια Επίτροπο σε θέματα αλιείας. Σύμφωνα με την αρχή της συλλογικότητας που διέπει το έργο της Επιτροπής, όλα τα μέλη της Επιτροπής έχουν από κοινού την ευθύνη των αποφάσεων που λαμβάνονται και των δράσεων που αναλαμβάνονται. Αυτό σημαίνει επίσης ότι ο αρμόδιος Επίτροπος σε θέματα εμπορίου και η ΓΔ Εμπορίου (TRADE), που έχουν την αρμοδιότητα για τη διεξαγωγή των διαπραγματεύσεων επί των προϊόντων αλιείας και υδατοκαλλιέργειας, δεν ενεργούν μόνοι, αλλά διαπραγματεύονται σε στενή συνεργασία με την αρμόδια Επίτροπο σε θέματα θαλάσσιας πολιτικής και αλιείας και τη ΓΔ Θαλάσσιας Πολιτικής και Αλιείας (MARE), με την άμεση δε συμμετοχή τους σε όλα τα στάδια των διαπραγματεύσεων.
<P>
" Επιτροπή θα ήθελε να διαβεβαιώσει το ΕΚ ότι οι ειδικές ανάγκες του αλιευτικού τομέα λαμβάνονται υπόψη στην πορεία των εμπορικών διαπραγματεύσεων. Πράγματι, η Επιτροπή προασπίζει τα συμφέροντα του εν λόγω ευρωπαϊκού τομέα στις εμπορικές διαπραγματεύσεις και λαμβάνει στον μέγιστο δυνατό βαθμό υπόψη την ευαισθησία του, ακόμη και όταν βρίσκεται αντιμέτωπη με ισχυρές πιέσεις από τους εμπορικούς μας εταίρους.
<P>
Κατά την προάσπιση των συμφερόντων του αλιευτικού τομέα της ΕΕ στο πλαίσιο των εμπορικών διαπραγματεύσεων, η Επιτροπή επιδιώκει επίσης την άρση οιουδήποτε εμπορικού φραγμού διατηρείται από τους εμπορικούς μας εταίρους και ενδέχεται να θέσει σε κίνδυνο τις εξαγωγικές δυνατότητες της ευρωπαϊκής βιομηχανίας, με στόχο τη διασφάλιση ισότιμων όρων ανταγωνισμού στις διμερείς και πολυμερείς εμπορικές συναλλαγές αλιευτικών προϊόντων.
<P>
Τέλος, η έκθεση διατυπώνει τις ανησυχίες των ενδιαφερόμενων μερών σε ό,τι αφορά τη διασφάλιση ισότιμων όρων ανταγωνισμού για τα προϊόντα της ΕΕ και τις εισαγωγές από τρίτες χώρες. " ΕΕ είναι σταθερά προσηλωμένη στην προώθηση τόσο των κανόνων εργασίας όσο και των περιβαλλοντικών προτύπων στο πλαίσιο των εμπορικών διαπραγματεύσεων με τρίτες χώρες, παράλληλα με το άνοιγμα της αγοράς - για παράδειγμα, στο πλαίσιο του κεφαλαίου για τη βιώσιμη ανάπτυξη που συμπεριλαμβάνεται στις εμπορικές μας συμφωνίες ή σε πολλά διεθνή φόρουμ που εγείρουν αυτά τα ζητήματα, όπως τα "νωμένα Έθνη, ο Οργανισμός Επισιτισμού και Γεωργίας των "νωμένων Εθνών (FAO) και περιφερειακές οργανώσεις διαχείρισης της αλιείας, όπου η ΕΕ συμμετέχει ενεργά.
<P>
Θα ήθελα να ολοκληρώσω την ομιλία μου δηλώνοντας την προθυμία και τη διαθεσιμότητά μου για περαιτέρω συζητήσεις με τους αξιότιμους βουλευτές του Ευρωπαϊκού Κοινοβουλίου σχετικά με τον ρόλο της Επιτροπής στις εμπορικές διαπραγματεύσεις σε ό,τι αφορά τα προϊόντα αλιείας και υδατοκαλλιέργειας.
<SPEAKER ID="120" NAME="Yannick Jadot" LANGUAGE="FR">
Κύριε Πρόεδρε, κυρία και κύριε Επίτροπε, φορνώ ότι πρέπει να επισημανθεί η σύγκλιση της Επιτροπής Αλιείας και της Επιτροπής Διεθνούς Εμπορίου του Κοινοβουλίου στο παρόν θέμα, καθώς και στις συναφείς προτάσεις που παρουσιάστηκαν.
<P>
Αναφέρθηκε ότι η αλιεία αποτελεί εξαιρετικά σημαντικό τομέα για τον χωροταξικό σχεδιασμό, την απασχόληση και την πολιτιστική ταυτότητα στην Ευρώπη. Αποτελεί επίσης τομέα με ισχυρότατο αντίκτυπο στους αλιευτικούς πόρους, και, επί του παρόντος, διαπιστώνεται αισθητή υπεραλίευση της ευρείας πλειονότητας των αποθεμάτων. Κληθήκαμε πολύ συχνά να πιστέψουμε ότι ο απώτερος σκοπός της ευρωπαϊκής κοινής αλιευτικής πολιτικής είναι η προσαρμογή του τομέα της αλιείας στις παγκοσμιοποιημένες εμπορικές συναλλαγές αλιευτικών προϊόντων, οι δριμύτατες επιπτώσεις των οποίων είναι πλέον ορατές, είτε σε κοινωνικό και οικονομικό επίπεδο είτε, ασφαλώς, σε περιβαλλοντικό επίπεδο.
<P>
Κατά συνέπεια, τασσόμαστε σθεναρά υπέρ της ενσωμάτωσης περισσότερων κοινωνικών και περιβαλλοντικών κριτηρίων στις εμπορικές συμφωνίες που αφορούν τα αλιευτικά προϊόντα. Υποστηρίζουμε την ιδέα της απόσυρσης των προϊόντων αλιείας από τους κανόνες της πρόσβασης στις μη γεωργικές αγορές (NAMA), διότι ένα ψάρι δεν είναι κάλτσα ή πλυντήριο ρούχων· είναι ζωτικής σημασίας για την ασφάλεια των τροφίμων και τη βιοποικιλότητα. Ωστόσο, πρέπει να είμαστε σαφείς. Εφόσον θέτουμε το εν λόγω ζήτημα σε διεθνείς διαπραγματεύσεις, η ευρωπαϊκή μας πολιτική πρέπει να είναι υποδειγματική και πρέπει να θέσουμε ως στόχο την αύξηση του αριθμού και των αμοιβών των αλιέων, οι οποίοι δεν θα προβαίνουν σε υπεραλίευση των ιχθυαποθεμάτων, είτε στα δικά μας χωρικά ύδατα είτε σε εκείνα όπου αγοράζουμε αλιευτικά δικαιώματα.
<SPEAKER ID="121" NAME="Antonello Antinoro" LANGUAGE="IT">
Κύριε Πρόεδρε, κυρία και κύριε Επίτροπε, κυρίες και κύριοι, θα ήθελα να ευχαριστήσω τον κ. Cadec για το έργο -το εξαίρετο έργο- που επιτέλεσε επί ενός τόσο σημαντικού ζητήματος όπως είναι το καθεστώς εισαγωγής στην ΕΕ προϊόντων αλιείας και υδατοκαλλιέργειας.
<P>
Είχα προετοιμάσει την ομιλία μου επάνω στην ανάγκη, για παράδειγμα, να επικεντρωθούμε στη διασφάλιση της συμμόρφωσης των εισαγόμενων προϊόντων με τους ίδιους υγειονομικούς κανόνες και τις ίδιες απαιτήσεις, όμως διαπιστώνω ότι έχουν αναφερθεί σε αυτό άλλοι ομιλητές, επομένως θα ήταν μάλλον άσκοπο και σπατάλη χρόνου να επανεξετάσουμε το εν λόγω ζήτημα. Παρ' όλα αυτά, πρέπει να αναφέρω μία θεμελιώδη πτυχή, την οποία αντελήφθην, νομίζω, από την ομιλία του Επιτρόπου De Gucht, και στην οποία αναφέρθηκε ο βουλευτής που έλαβε τον λόγο πριν από μένα, και, συγκεκριμένα, στο ότι υπάρχουν επί του παρόντος ορισμένες μικρές συγκρούσεις μεταξύ των αρμοδιοτήτων των δύο Επιτρόπων ή μεταξύ των αρμοδιοτήτων που θα πρέπει να έχουν οι δύο Επίτροποι.
<P>
Αφήνοντας στην άκρη τις υποκρισίες, πιστεύω ότι είναι σημαντικό να υπογραμμιστεί αυτό, διότι, όπως προαναφέρθηκε, ο τομέας της αλιείας καλείται να διαδραματίσει θεμελιώδη ρόλο εάν επιθυμούμε να διασφαλίσουμε ότι οι αλιείς μας δεν θα συνεχίσουν να μειώνουν την αλιευτική τους ικανότητα επειδή τους αναγκάσαμε να το πράξουν προς όφελος των θαλασσών μας. Εάν θέλουμε να διασφαλίσουμε ότι οι αλιείς μας δεν θα συνεχίσουν να θεωρούνται -τρόπον τινά- οι "Σταχτοπούτες" της Ευρώπης, πρέπει να εστιάσουμε περισσότερο την προσοχή μας σε αυτό το ζήτημα.
<P>
" Επίτροπος κ. Δαμανάκη και ο Επίτροπος κ. De Gucht εξέφρασαν αμφότεροι την πρόθεσή τους να προσηλωθούν πλήρως στο εν λόγω ζήτημα, φρονώ, όμως, ότι είναι σημαντικό να ακολουθήσουμε μία κοινή προσέγγιση. Φρονώ, επίσης, ότι η πτυχή που αφορά την αρμόδια Επίτροπο σε θέματα αλιείας, με όλα όσα αυτό συνεπάγεται συναφώς στο πλαίσιο του Κοινοβουλίου, είναι καίρια για τη διασφάλιση της επίλυσης του προβλήματος και για την εξέλιξη της παρούσας έκθεσης σε σημαντική μελλοντική προοπτική.
<SPEAKER ID="122" NAME="Luis Manuel Capoulas Santos">
εξ ονόματος της Ομάδας S&D. - (PT) Κύριε Πρόεδρε, κυρία και κύριε Επίτροπε, κυρίες και κύριοι, όπως όλοι γνωρίζουμε, τα προϊόντα αλιείας και υδατοκαλλιέργειας αποτελούν σημαντικό τμήμα της ευρωπαϊκής διατροφής, και αυτό σημαίνει ότι πρέπει να εισάγουμε ποσοστό μεγαλύτερο του 60% αυτών των προϊόντων για την κάλυψη των αναγκών μας, όπως πολύ σωστά δήλωσε η Επίτροπος κ. Δαμανάκη. Αυτό το απλό γεγονός καταδεικνύει ευρέως τη σημασία της έκθεσης του κ. Cadec, με τον οποίο είχα τη χαρά να συνεργαστώ, ως σκιώδης εισηγητής, κατά την αναζήτηση της ευρύτερης δυνατής συναίνεσης για την προστασία του τομέα, των θέσεων εργασίας που παρέχει και, κυρίως, όλων των ευρωπαίων καταναλωτών.
<P>
Για τον λόγο αυτόν, η Ομάδα της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο στηρίζει τις βασικές υποθέσεις και τα βασικά συμπεράσματα της έκθεσης, ιδίως σε ό,τι αφορά τις ανησυχίες και τις συστάσεις σχετικά με την ανάγκη διασφάλισης της υγείας και της ασφάλειας των εισαγόμενων προϊόντων αλιείας και υδατοκαλλιέργειας και των περιβαλλοντικών κριτηρίων που πρέπει να αποτελέσουν απαίτηση για την αλίευση, την παραγωγή και τη μεταποίηση αυτών των προϊόντων.
<P>
" έκθεση ορθώς εγκύπτει και σε άλλα ζητήματα που χρήζουν εξίσου της στήριξής μας, αλλά δεν μπορώ να τα αναπτύξω περαιτέρω λόγω έλλειψης χρόνου. Για τους λόγους αυτούς, η Ομάδα μου θα ψηφίσει προφανώς υπέρ της έκθεσης. Επιπλέον, θα ήθελα να συγχαρώ τον κ. Cadec για το εξαίρετο έργο που επιτέλεσε.
<SPEAKER ID="123" NAME="Pat the Cope Gallagher">
εξ ονόματος της Ομάδας ALDE. - (EN) Κύριε Πρόεδρε, καταρχάς θα ήθελα να συγχαρώ τον κ. Cadec για την σύνταξη της παρούσας έκθεσης. " μείωση στις τιμές των ιχθύων τα τελευταία χρόνια αποτελεί άμεση και ουσιαστική συνέπεια του ανταγωνισμού των εισαγωγών τόσο των μη εκτρεφόμενων όσο και των των εκτρεφόμενων ιχθύων. Οι παραγωγοί των εν λόγω προϊόντων δεν υπόκεινται στο απαιτητικό καθεστώς των ευρωπαίων φορέων εκμετάλλευσης σε τομείς όπως η συντήρηση και τα πρότυπα υγιεινής. Εισέρχονται στην ευρωπαϊκή αγορά σε τιμές που είναι ασύμφορες για τους ευρωπαίους παραγωγούς.
<P>
Το ζήτημα αυτό πρέπει να αντιμετωπιστεί στο πλαίσιο της μεταρρύθμισης της κοινής αλιευτικής πολιτικής, και γνωρίζω ότι η Επίτροπος κ. Δαμανάκη θα επιληφθεί αυτού του προβλήματος. Υπάρχει τεράστια εξάρτηση από τα εισαγόμενα προϊόντα, όπως επεσήμαναν αμφότεροι οι Επίτροποι, αλλά διαπιστώνοντας ότι η δική μου χώρα εισάγει 46.000 τόνους ετησίως με κόστος 181 εκατομμύρια ευρώ, υπάρχει εμφανώς πλημμελής ενημέρωση των καταναλωτών εισαγόμενων ιχθύων έναντι των καταναλωτών μη εκτρεφόμενων ιχθύων.
<P>
Εάν επιδιώκουμε την επίλυση του εν λόγω προβλήματος, πρέπει να εξετάσουμε τον στόχο της υποκατάστασης των εισαγωγών, ώστε αυτές να μειωθούν από το 66% στο 50% σε χρονικό διάστημα, ας πούμε, δέκα ετών· προς τον σκοπό, όμως, αυτόν, πρέπει να διασφαλίσουμε την απλοποίηση της γραφειοκρατίας, η οποία βαραίνει ασφυκτικά επί του παρόντος τον τομέα, και τη στενή συνεργασία όλων των ΓΔ, αλλά ακόμα και όλων των κυβερνητικών υπηρεσιών και των διαφόρων κρατών μελών, για τα συμφέροντα του τομέα.
<SPEAKER ID="124" NAME="Isabella Lövin" LANGUAGE="SV">
Κύριε Πρόεδρε, κυρίες και κύριοι, επικροτώ την έκθεση του κ. Cadec σχετικά με την εισαγωγή ιχθύων στην ΕΕ. Τα αλιεύματα της Ευρώπης μειώνονται με ανησυχητικό ρυθμό - κατά 26% μόνο από το 1997. Επί του παρόντος, εισάγεται ποσοστό μεγαλύτερο του 60% όλων των ιχθύων που καταναλώνονται στην Ευρώπη. Δεν θα έπρεπε να συμβαίνει αυτό. Εάν διαχειριζόμασταν τους ιδίους αλιευτικούς πόρους μας τουλάχιστον σύμφωνα με τη μέγιστη βιώσιμη απόδοση (ΜΒΑ), τα υφιστάμενα ευρωπαϊκά αλιεύματα θα μπορούσαν να διπλασιαστούν, ενώ θα διαθέταμε, ταυτόχρονα, ισχυρά και βιώσιμα αποθέματα.
<P>
Με γνώμονα αυτόν τον στόχο, πρέπει πλέον να διασφαλίσουμε ότι δεν θα μεταφέρουμε τα δικά μας προβλήματα υπεραλίευσης σε άλλες χώρες. " έκθεση Cadec αναφέρει αρκετά σημαντικά μέσα που μπορεί να χρησιμοποιήσει η ΕΕ. Το πρώτο είναι ο κανονισμός περί της παράνομης, λαθραίας και άναρχης αλιείας. Όλα τα ψάρια που διατίθενται στην αγορά της ΕΕ πρέπει να συνοδεύονται από εγκεκριμένα έγγραφα, στα οποία θα αναφέρεται πού, πότε και από ποιον αλιεύτηκαν. Πρόκειται για ένα πρώτο βήμα, το οποίο όμως δεν σημειώνει επαρκή πρόοδο. Σε μεγάλες περιοχές του πλανήτη, η παράνομη αλιεία συνιστά ένα πρόβλημα, για την επίλυση του οποίου οι φτωχές χώρες δεν διαθέτουν τους ενδεδειγμένους πόρους. Σε χώρες όπου η διαφθορά είναι ευρέως διαδεδομένη, ένας εξαγωγέας ιχθύων δεν δυσκολεύεται να αποκτήσει τα κατάλληλα έγγραφα. Κατά συνέπεια, ως ο μεγαλύτερος εισαγωγέας ιχθύων παγκοσμίως, η ΕΕ πρέπει να αναλάβει την ευθύνη, παρέχοντας απτή τεχνική και οικονομική στήριξη, και να συνεισφέρει τους πόρους που απαιτούνται για τη διευκόλυνση της συμμόρφωσης και του ελέγχου στις αναπτυσσόμενες χώρες.
<P>
Το δεύτερο μέσο έχει ήδη τεθεί σε εφαρμογή στο πλαίσιο των "νωμένων Εθνών. Διαθέτουμε μεν ικανοποιητικές διεθνείς συμφωνίες, αλλά πρέπει και να τις εφαρμόσουμε. Κατά τη διάρκεια του έτους 2006, η ΕΕ προώθησε το ζήτημα της εφαρμογής μίας συμφωνίας, μεταξύ άλλων, σχετικά με τον "Κώδικα ορθής συμπεριφοράς υπεύθυνης αλιείας" του FAO στο πλαίσιο των "νωμένων Εθνών. Πρέπει να συνεχίσουμε την προώθησή του εν λόγω ζητήματος.
<SPEAKER ID="125" NAME="Marek Józef Gróbarczyk" LANGUAGE="PL">
Κύριε Πρόεδρε, θα ήθελα να ευχαριστήσω θερμά τον κ. Cadec για την παρούσα, ιδιαίτερα τολμηρή έκθεση, η οποία είναι υψίστης σημασίας για την κοινή αλιευτική πολιτική που βρίσκεται επί του παρόντος στο στάδιο της διαμόρφωσης. Ήδη από το στάδιο της σύνταξης της έκθεσης, ήταν δυνατόν να διαπιστωθεί ότι πολλοί τομείς της κοινής αλιευτικής πολιτικής διαφέρουν σημαντικά, κατά τη γνώμη μας, από την άποψη της Επιτροπής, και αυτό αφορά, δυστυχώς, και την τελική μορφή της έκθεσης. Κατά τη άποψη των αλιέων, αυτή η ζωτικής σημασίας έκθεση θα πρέπει να έχει τεράστιο αντίκτυπο στη δομή της μελλοντικής κοινής αλιευτικής πολιτικής σε ό,τι αφορά την οργάνωση της αγοράς.
<P>
Κυρία Δαμανάκη, επαναλάβατε σε πολλές συνεδριάσεις ότι, αντί να ασκούμε κριτική κατά τη συζήτηση των ατομικών μεταβιβάσιμων ποσοστώσεων, δέον είναι να υποβάλουμε προτάσεις με ενδεχόμενες λύσεις στο πλαίσιο της μελλοντικής πολιτικής. Είμαι πεπεισμένος ότι η αξιοποίηση των ιδεών που περιέχονται στην παρούσα έκθεση αποτελεί εναλλακτική επιλογή στην πρόταση που μας επιβάλλεται από την Επιτροπή.
<SPEAKER ID="126" NAME="Diane Dodds" AFFILIATION="NI">
- (EN) Κύριε Πρόεδρε, κυρία και κύριε Επίτροπε, καταρχάς θα ήθελα να ευχαριστήσω τον εισηγητή για την έκθεσή του. Στις 24 Ιουλίου 2008, ανταποκρινόμενο στην οικονομική κρίση που αντιμετώπιζε ο αλιευτικός στόλος της ΕΕ, το Συμβούλιο Αλιείας ενέκρινε προσωρινά και συγκεκριμένα μέτρα με στόχο την προώθηση και την αναδιάρθρωση του στόλου. Και ενώ πολλοί αλιείς προσπαθούσαν να επωφεληθούν από αυτά τα μέτρα, επλήγησαν από τις επιπτώσεις της παγκόσμιας ύφεσης. " τιμή των καραβίδων που πωλούνται από τους αλιείς της πατρίδας μου, στη Βόρεια Ιρλανδία, σε άλλα μέρη της Ευρώπης έχει σημειώσει κατακόρυφη πτώση. Την ίδια στιγμή, όμως, καθίστανται ολοένα πιο διαθέσιμες οι εισαγωγές οστρακοειδών και ιχθύων.
<P>
" Ευρώπη χρειάζεται ψάρια. Χρειαζόμαστε εισαγωγές ιχθύων, αλλά θα ήθελα να επιμείνω ότι αυτό δεν πρέπει να συμβεί με οιοδήποτε τίμημα. Από τη μία πλευρά, οι συνάδελφοί μου επιθυμούν τη διακοπή της χορήγησης επιδοτήσεων στους αλιείες μας. Ωστόσο, είναι αντιφατικό το γεγονός ότι, ενώ επιδιώκουμε να καταργήσουμε τις επιδοτήσεις, η ευρωπαϊκή πολιτική επιτρέπει τις εισαγωγές ανεξέλεγκτων προϊόντων αλιείας και υδατοκαλλιέργειας που υπονομεύουν τον αειφόρο και οικονομικά βιώσιμο αλιευτικό κλάδο που επιζητούμε.
<P>
" Ευρώπη δεν μπορεί να τα έχει όλα. Υπάρχει έλλειψη συνέπειας, και, για την αποκατάστασή της, στηρίζω την έκθεση του κ. Cadec.
<SPEAKER ID="127" NAME="Carmen Fraga Estévez" AFFILIATION="PPE">
- (ES) Κύριε Πρόεδρε, η παρούσα έκθεση προέκυψε ως απάντηση στην απογοήτευση και την απουσία στήριξης του ευρωπαϊκού αλιευτικού τομέα.
<P>
Κύριε Επίτροπε, ο εν λόγω τομέας δεν ζητεί μέτρα προστατευτισμού· αυτό που ζητεί στο παρόν στάδιο, δεδομένου του ιστορικού της περιφρόνησης που έχει βιώσει εκ μέρους των υπευθύνων στη Γενική Διεύθυνση Εμπορίου, είναι να μην δεχθεί ακόμα μεγαλύτερο πλήγμα.
<P>
Συναφώς, στηρίζουμε ιδιαιτέρως το αίτημα της έκθεσης του κ. Cadec για τη μετάθεση των διαπραγματεύσεων σχετικά με τα κεφάλαια επί της αλιείας από την αρμοδιότητα της Γενικής Διεύθυνσης Εμπορίου στην αρμοδιότητα της Γενικής Διεύθυνσης Θαλάσσιας Πολιτικής και Αλιείας, όπως συμβαίνει με τη γεωργία, καθόσον εξετάζουμε, εν προκειμένω, εξαιρετικά ευαίσθητα προϊόντα, μεταξύ των οποίων ο τόνος, ο οποίος συνιστά κλασικό παράδειγμα.
<P>
Στην περίπτωση του τόνου, έχουμε ένα σκανδαλώδες παράδειγμα με την άρση των κανόνων προέλευσης, χωρίς να λαμβάνονται υπόψη οι όροι στις συμφωνίες με την Παπουασία-Νέα Γουινέα και τα Φίτζι, γεγονός που ευνοεί τους κύριους ανταγωνιστές μας: την Ταϊλάνδη και τις Φιλιππίνες.
<P>
Κύριε Επίτροπε, γνωρίζετε ότι, πέραν του δυνητικού αφανισμού του ευρωπαϊκού αλιευτικού τομέα -εξαιτίας της πολιτικής σας-, η Παπουασία-Νέα Γουινέα εισέρχεται σε φάση δημιουργίας θέσεων εργασίας πολύ χαμηλής ποιότητας και μηδενικής βιώσιμης ανάπτυξης; Έχετε λάβει γνώση των εκθέσων μη κυβερνητικών οργανώσεων που δραστηριοποιούνται στην περιοχή σχετικά με την παιδική εργασία, τις ανθυγιεινές συνθήκες και την έλλειψη υγιεινής στα εργοστάσια, τις καταστροφικές περιβαλλοντικές επιπτώσεις στην ακτή Madang και την παράνομη αλιεία; Εναπόκειται στην αρμοδιότητά σας να αποτρέψετε αυτά τα φαινόμενα;
<SPEAKER ID="128" NAME="Pat the Cope Gallagher" AFFILIATION="ALDE">
- (EN) Κύριε Πρόεδρε, η σημερινή συμπεριφορά ορισμένων βουλευτών του παρόντος Σώματος Κοινοβουλίου είναι επαίσχυντη. Δεν παρατηρείται σε κανένα άλλο κοινοβούλιο του κόσμου. Εάν δεν υπάρχει σεβασμός για τον πρόεδρο της Επιτροπής Αλιείας και για την αλιεία γενικότερα, προτείνω να διακόψετε την παρούσα συνεδρίαση έως ότου αποκτηθεί σεβασμός για το παρόν Κοινοβούλιο, και να καταργήσετε τη διεξαγωγή αυτών των συνεδριάσεων.
<P>
(Χειροκροτήματα)
<SPEAKER ID="129" NAME="Πρόεδρος">
- Κύριε Gallagher, πρέπει να συνεχίσουμε. Θα ήθελα να ζητήσω από όλους τους συναδέλφους να επικρατήσει ησυχία, ούτως ώστε να εργαστούμε άλλα δέκα λεπτά και να ολοκληρώσουμε αυτήν τη σημαντική έκθεση και αυτές τις σημαντικές εργασίες μας.
<SPEAKER ID="130" NAME="Ulrike Rodust" AFFILIATION="S&amp;D">
(DE) Κύριε Πρόεδρε, κυρία Δαμανάκη, η ευρωπαϊκή πολιτική αλιείας βρίσκεται αντιμέτωπη με τεράστιες προκλήσεις. Οι αλιείς μας καλούνται να αντεπεξέλθουν στη μείωση των αποθεμάτων και, ταυτόχρονα, στον ανταγωνισμό της παγκόσμιας αγοράς ο οποίος δεν είναι πάντοτε θεμιτός. Επιβάλλεται να προβούμε επειγόντως σε ριζικές μεταρρυθμίσεις, προκειμένου να θέσουμε τέρμα στην υπεραλίευση στα ευρωπαϊκά ύδατα και να διασφαλίσουμε την επιβίωση της ευρωπαϊκής αλιείας.
<P>
Συμφωνώ με την Επίτροπο κ. Δαμανάκη ότι δεν πρέπει να έχουμε υπερβολικά πολλές απαιτήσεις από τους αλιείς μας, ζητώντας τους, από τη μία πλευρά, μαζικές μεταρρυθμίσεις και προβαίνοντας, από την άλλη, σε ελευθέρωση των εμπορικών συναλλαγών. " ταυτόχρονη ανάληψη αυτών των δύο δράσεων θα αποτελέσει επαχθή επιβάρυνση για τους αλιείς μας. Ο καλύτερος τρόπος για την αύξηση της ανταγωνιστικότητας είναι να επιτρέψουμε την ανανέωση των ιχθυαποθεμάτων. Ένας άλλος τρόπος για την επιβίωση της ευρωπαϊκής αλιείας είναι ενδεχομένως η βελτίωση της εμπορικής προώθησης. Υπό ορισμένες συνθήκες, οι ευρωπαίοι καταναλωτές είναι διατεθειμένοι να πληρώνουν ακριβότερα τα ευρωπαϊκά ψάρια, εφόσον λαμβάνουν καλύτερη ενημέρωση σχετικά με την προέλευσή τους.
<SPEAKER ID="131" NAME="Britta Reimers" AFFILIATION="ALDE">
(DE) Κύριε Πρόεδρε, κυρία και κύριε Επίτροπε, θα ήθελα να συγχαρώ τον κ. Cadec για την επιτυχημένη και ισόρροπη έκθεσή του. Επίσης, θα ήθελα να τον ευχαριστήσω για την εξαιρετική συνεργασία του.
<P>
Εγείρονται μείζονες προκλήσεις στη ρύθμιση της εισαγωγής προϊόντων αλιείας και υδατοκαλλιέργειας στην ΕΕ. " αγορά της ευρωπαϊκής αλιείας αποτελεί τη μεγαλύτερη αγορά παγκοσμίως, παρουσιάζοντας όγκο 12 εκατομμυρίων τόνων και αξία 55 δισεκατομμυρίων ευρώ. " αγορά αυτή αυξάνεται ταχύτατα και εξαρτάται ολοένα περισσότερο από τις εισαγωγές από τρίτες χώρες. Ως εκ τούτου, είναι σημαντικό για μας να ελέγχουμε τις συνθήκες υπό τις οποίες παράγονται και εισάγονται τα προϊόντα από τρίτες χώρες.
<P>
Έχουμε υποβάλει συναφώς δύο τροπολογίες στην Ολομέλεια. Αφορούν την ανάγκη μας να αναγνωρίσουμε την ειδική οικονομική κατάσταση στις περιφερειακές περιοχές της Ευρώπης. Ωστόσο, δεν θεωρούμε ότι για τις δυσχέρειες ευθύνεται αποκλειστικά η ελευθέρωση της αγοράς. Ούτε η μαζική εισαγωγή αλιευτικών προϊόντων στην αγορά της ΕΕ -η οποία χαρακτηρίστηκε άδικη- έχει άμεσο αντίκτυπο ...
<P>
(Ο Πρόεδρος διακόπτει την ομιλήτρια)
<SPEAKER ID="132" NAME="Jarosław Leszek Wałęsa" AFFILIATION="PPE">
(PL) Κύριε Πρόεδρε, δεν έχω πολύ χρόνο στη διάθεσή μου, επομένως θα ήθελα απλώς να υπογραμμίσω ένα από τα θέματα της έκθεσης του κ. Cadec. Τα προϊόντα αλιείας δεν θα πρέπει να αντιμετωπίζονται κατά τον ίδιο τρόπο με άλλα βιομηχανικά προϊόντα, αλλά θα πρέπει να υπόκεινται στους εμπορικούς κανόνες του ΠΟΕ που ισχύουν για τα ευαίσθητα προϊόντα. " εμπορική πολιτική της ΕΕ δίδει ελάχιστη προσοχή στον ιδιαίτερο χαρακτήρα αυτού του ευαίσθητου τομέα και στα συμφέροντα των παραγωγών της ΕΕ. Συνεπώς, είναι καλή ιδέα να αξιολογήσουμε κατά πόσον είναι επιθυμητό τα προϊόντα αλιείας να μην υπόκεινται στους κανόνες της πρόσβασης στις βιομηχανικές μη γεωργικές αγορές, ούτως ώστε να διευκολυνθεί η εναρμόνιση των εμπορικών συναλλαγών επί των προϊόντων αλιείας με τις απαιτήσεις που διέπουν στα τρόφιμα και τα ευαίσθητα προϊόντα.
<SPEAKER ID="133" NAME="Catherine Trautmann" AFFILIATION="S&amp;D">
(FR) Κύριε Πρόεδρε, θα ήθελα να συγχαρώ τον συνάδελφό μας, κ. Cadec, για το εξαιρετικό έργο του.
<P>
Το κείμενο που τίθεται σήμερα σε ψηφοφορία σηματοδοτεί μία συγκεκριμένη αλλαγή στον τρόπο με τον οποίο το θεσμικό μας όργανο αντιλαμβάνεται την έννοια των ελεύθερων συναλλαγών. Χωρίς να είναι προστατευτική, η γραμμή που υπερασπιζόμαστε εν προκειμένω μπορεί να χαρακτηριστεί ως λιγότερο αφελής.
<P>
Όλοι συμφωνούμε ότι η ευρωπαϊκή παραγωγή είναι ανεπαρκής, και αντί να καταφεύγουμε αμέσως στις εισαγωγές, πρέπει πρώτα να επιχειρήσουμε να εντείνουμε τις προσπάθειές μας για τη διατήρηση και την ανανέωση των αποθεμάτων, μέσω, μεταξύ άλλων, της χρήσης της υδατοκαλλιέργειας, προκειμένου να διασφαλίσουμε τη βιωσιμότητα του τομέα και τις θέσεις εργασίας που παρέχει στην Ένωση, καθώς και τον περιορισμό της εξάρτησης της ευρωπαϊκής αλιείας από τρίτες χώρες.
<P>
Όσον αφορά τις εισαγωγές, πρέπει να διασφαλίσουμε ότι η ευρωπαϊκή αγορά των προϊόντων αλιείας και υδατοκαλλιέργειας δεν θα πληγεί από τον αθέμιτο ανταγωνισμό λόγω των λιγότερο αυστηρών υγειονομικών και κοινωνικών όρων και των υπερβολικά χαμηλών δασμών. Αυτός είναι ο λόγος για τον οποίο τάσσομαι υπέρ της ευρωπαϊκής επισήμανσης, σύμφωνα με τα πρότυπά μας, τόσο τα περιβαλλοντικά όσο και τα κοινωνικά.
<SPEAKER ID="134" NAME="Maria do Céu Patrão Neves" AFFILIATION="PPE">
(PT) Κύριε Πρόεδρε, κυρία Επίτροπε, επί του παρόντος, η Ευρώπη αποτελεί τη μεγαλύτερη ευρωπαϊκή αγορά για τα προϊόντα αλιείας και υδατοκαλλιέργειας, εισάγοντας περίπου το 60% των ιχθύων που καταναλώνει. Στο εγγύς μέλλον, η κοιντική παραγωγή ιχθύων δεν είναι και δεν μπορεί να είναι επαρκής για την ικανοποίηση της ζήτησης αυτού του είδους προϊόντων, και η εισαγωγή τους έχει καταστεί αναγκαία.
<P>
Σε αυτό το πλαίσιο, είναι σημαντικό να διασφαλίσουμε δύο θεμελιώδεις πτυχές: πρώτον, τη δημιουργία των αναγκαίων συνθηκών για τη διασφάλιση της πρόσβασης των ευρωπαίων καταναλωτών σε εισαγόμενα προϊόντα αλιείας και υδατοκαλλιέργειας καλής ποιότητας· και δεύτερον, τη θέσπιση ενός πλαισίου θεμιτού ανταγωνισμού τόσο για τα εισαγόμενα προϊόντα όσο και για εκείνα που αλιεύονται και παράγονται από τους τομείς αλιείας και υδατοκαλλιέργειας στην Ευρώπη.
<P>
Κατά συνέπεια, επιβάλλεται τα προϊόντα αλιείας και υδατοκαλλιέργειας που εισάγονται από την Ευρωπαϊκή Ένωση να πληρούν τα ίδια περιβαλλοντικά, κοινωνικά, υγειονομικά πρότυπα και πρότυπα ποιότητας με εκείνα που επιβάλλονται στα προϊόντα της ΕΕ. Εξίσου αναγκαία είναι και η μεταρρύθμιση της κοινής αγοράς προϊόντων αλιείας και υδατοκαλλιέργειας, ιδίως η αναθεώρηση των μηχανισμών που χρησιμοποιούνται για την αντιστάθμιση φαινομένων όπως η σταδιακή κατάργηση των τελωνειακών δασμών και η εντεινόμενη ανταγωνιστικότητα των εισαγωγών.
<P>
" παρούσα έκθεση του Κοινοβουλίου, της οποίας ηγήθηκε θαυμάσια ο κ. Cadec, είναι έγκαιρη και εξετάζει μία σειρά σημαντικών προτάσεων για τη βιώσιμη ανάπτυξη του τομέα της αλιείας και συγγενών τομέων, συμπεριλαμβανομένης της εμπορικής προώθησης.
<SPEAKER ID="135" NAME="Josefa Andrés Barea" AFFILIATION="S&amp;D">
(ES) Κύριε Πρόεδρε, κυρία Δαμανάκη, κύριε De Gucht, σας ευχαριστώ για την παρουσία σας σε αυτήν τη συζήτηση μίας λίαν σημαντικής έκθεσης σχετικά με το καθεστώς εισαγωγής.
<P>
" αλιεία αποτελεί σημαντικό θέμα, σε συνάρτηση με το οποίο πρέπει να επισημανθούν δύο ουσιαστικά ζητήματα: το γεγονός ότι δεν έχουμε αυτάρκεια και το γεγονός ότι, ως επί το πλείστον, ασκείται αθέμιτος ανταγωνισμός, συνεπεία των οποίων καθίσταται αναγκαία η διασφάλιση της αλιείας στην Ευρώπη και η πρόληψη του αθέμιτου ανταγωνισμού.
<P>
Θα ήθελα να απευθύνω στον αρμόδιο Επίτροπο σε θέματα εμπορίου την εξής παρατήρηση: δεν μπορείτε να συνεχίσετε να θεωρείτε την αλιεία ως "μη ευαίσθητο προϊόν"· δεν θα πρέπει να συνεχίσει να διέπεται από τους κανόνες της πρόσβασης στις μη γεωργικές αγορές· δεν μπορεί να αποτελεί προϊόν όπως η βιομηχανία· πρέπει να αποτελεί "ευαίσθητο προϊόν", και πρέπει να διέπεται από τους κανόνες του Παγκόσμιου Οργανισμού Εμπορίου και του Οργανισμού Επισιτισμού και Γεωργίας των "νωμένων Εθνών.
<P>
Κατά συνέπεια, δεν μπορούμε να είμαστε βιώσιμοι, δεν μπορούμε να διασφαλίσουμε τη διατήρηση των ειδών και δεν μπορούμε να επιδοθούμε σε πραγματική δραστηριότητα στην αγορά, εάν δεν χαρακτηρίσουμε τα ψάρια "ευαίσθητα προϊόντα".
<SPEAKER ID="136" NAME="Robert Atkins" AFFILIATION="ECR">
(EN) Κύριε Πρόεδρε, λαμβάνω και πάλι τον λόγο για να επισημάνω, μέσω υμών, στη Διάσκεψη των Προέδρων ότι κάποιος πρέπει να συντονίσει τις ενέργειές τους. Αρχικά πληροφορηθήκαμε ότι θα διεξαγόταν ψηφοφορία στις 12.00. " ώρα αυτή όμως μετατίθεται κατά πέντε λεπτά ανά πεντάλεπτο. Πρέπει να προλάβουμε πτήσεις· είναι ενοχλητικό· και γελοιοποιεί το Κοινοβούλιο. Ας επιβληθεί κάποιος!
<P>
(Χειροκροτήματα)
<SPEAKER ID="137" NAME="Πρόεδρος">
Δηλώσαμε ότι οι ψηφοφορίες θα αναβληθούν έως τις 12.15 ή τις 12.20· ας συνεχίσουμε, λοιπόν, με τις απαντήσεις από τους Επιτρόπους μας. Είμαι βέβαιος ότι θα είμαστε σε θέση να ψηφίσουμε στις 12.20.
<SPEAKER ID="138" NAME="Μαρία Δαμανάκη" LANGUAGE="EN">
Κύριε Πρόεδρε, δεν μπορώ να επιβληθώ, αυτό όμως που μπορώ να κάνω είναι να είμαι πολύ σύντομη.
<P>
Θα ήθελα να δηλώσω ότι μεριμνούμε για όλες τις ανησυχίες που εξέφρασαν οι βουλευτές. Όπως αναφέραμε ήδη ο κ. De Gucht και εγώ, προσπαθούμε να βρούμε μία ισορροπία. Χρειαζόμαστε έναν βιώσιμο αλιευτικό τομέα και έχουμε ορισμένες υποχρεώσεις στο πλαίσιο του ΠΟΕ και άλλων διεθνών οργάνων. Θα ήθελα να σας διαβεβαιώσω όλους ότι καταβάλλουμε κάθε δυνατή προσπάθεια ούτως ώστε η μεταρρύθμιση της ΚΑΠ μας να συμβάλει στο καλύτερο μέλλον των αλιέων μας.
<SPEAKER ID="139" NAME="Alain Cadec" LANGUAGE="FR">
Κύριε Πρόεδρε, θεωρώ τη συμπεριφορά των συναδέλφων μας βουλευτών απολύτως ασεβή και απαράδεκτη σε ένα Κοινοβούλιο σαν το δικό μας. Αυτό που κάνετε εν προκειμένω είναι σκανδαλώδες. Με κάνετε να ντρέπομαι. " μοναδική σας ανησυχία είναι να ψηφίσετε και να επιστρέψετε στα σπίτια σας. Εξετάζουμε μία σημαντική έκθεση· έστε, λοιπόν, τουλάχιστον ευγενικοί και ακούστε τους ομιλητές ή αποχωρήστε από την Αίθουσα.
<P>
Εν πάση περιπτώσει, κυρίες και κύριοι, μετά το μικρό μου ξέσπασμα, είμαι βέβαιος ότι σε λίγα λεπτά θα ψηφίσετε ευρέως υπέρ της παρούσας έκθεσης, και εφόσον μου δίδεται η δυνατότητα, οφείλω να ευχαριστήσω τους συναδέλφους μας στην Επιτροπή Αλιείας, ιδίως την πρόεδρό της, κ. Fraga Estévez, η οποία συμφώνησε να επιληφθεί αυτού του ζητήματος και να μου αναθέσει την παρούσα έκθεση.
<P>
Θα ήθελα επίσης να ευχαριστήσω τους σκιώδεις εισηγητές, τους κκ. Capoulas Santos και Gróbarczyk και τις κκ. Reimers και Lövin, για τη συμβολή τους σε όλες τις συζητήσεις και τις τροπολογίες.
<P>
Ακόμα, θα ήθελα να ευχαριστήσω όλους όσοι συμμετείχαν στην εκπόνηση της παρούσας έκθεσης, καθώς και τους εκπροσώπους του κλάδου που μου παρείχαν τη δυνατότητα να διενεργήσω το ερευνητικό μου έργο, ιδίως τους υπαλλήλους από τη Γενική Διεύθυνση Εμπορίου (ΓΔ TRADE) και τη Γενική Διεύθυνση Θαλάσσιας Πολιτικής και Αλιείας (ΓΔ MARE). Αναφέρομαι στον κ. Zoltan Somogyi και την κ. Miriam Garcia Ferrer από τη ΓΔ Εμπορίου, και στους κκ. Pierre Amilhat, Christian Rambeau και Juan Ranco από τη ΓΔ Θαλάσσιας Πολιτικής και Αλιείας· θα ήθελα δε να ευχαριστήσω και εσάς, κυρία Δαμανάκη, για την παρουσία σας, αλλά και εσάς, κύριε De Gucht, παρότι δεν είμαι απόλυτα ικανοποιημένος με τις απαντήσεις σας - οι οποίες δεν είναι ουσιαστικά απαντήσεις, διότι προηγήθηκαν της ομιλίας μου.
<P>
Εν πάση περιπτώσει, θα ήθελα να ευχαριστήσω ακόμα τον κ. Mauro Belardinelli από την Ομάδα μας, τον κ. Ollivier Gimenez, τους βοηθούς μου, την κ. Emilie Herrbach και τον κ. Vincent Guerre, και να κάνω ιδιαίτερη μνεία στον κ. Philippe Musquar, ο οποίος με βοήθησε σε μεγάλο βαθμό με την παρούσα έκθεση και συμμετείχε στη σύλληψή της.
<P>
Θα ολοκληρώσω την ομιλία μου ευχαριστώντας σας εκ των προτέρων για την ψήφο σας.
<SPEAKER ID="140" NAME="Πρόεδρος">
Θα ήθελα να διευκρινίσω ότι ο κ. De Gucht δεν απάντησε λόγω του θορύβου στην παρούσα Αίθουσα, επομένως θα ήθελα να απολογηθώ για τον θόρυβο και στους δύο Επιτρόπους μας.
<P>
" συζήτηση έληξε.
<P>
" ψηφοφορία θα διεξαχθεί σύντομα.

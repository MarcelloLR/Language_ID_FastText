<CHAPTER ID="010">
Μηχανισμός σταθερότητας - Μηχανισμός χρηματοδότησης της αναπτυξιακής συνεργασίας - Χρηματοδοτικό μέσο για την προαγωγή της δημοκρατίας και των δικαιωμάτων του ανθρώπου παγκοσμίως - Χρηματοδοτικό μέσο για τη συνεργασία με τις βιομηχανικές χώρες - Μηχανισμός χρηματοδότησης της αναπτυξιακής συνεργασίας (συζήτηση) 
<SPEAKER ID="560" NAME="Πρόεδρος">
Το επόμενο σημείο είναι η κοινή συζήτηση σχετικά με
<P>
την έκθεση της Franziska Katharina Brantner εξ ονόματος της Επιτροπής Εξωτερικών Υποθέσεων σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου που αφορά την τροποποίηση του κανονισμού (ΕΚ) αριθ. 1717/2006 για τη θέσπιση μηχανισμού σταθερότητας - C7-0042/2009 -, και
<P>
την έκθεση του Gay Mitchell εξ ονόματος της Επιτροπή Ανάπτυξης σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου για την τροποποίηση του κανονισμού (ΕΚ) αριθ. 1905/2006, για τη θέσπιση μηχανισμού χρηματοδότησης της αναπτυξιακής συνεργασίας και του κανονισμού (ΕΚ) αριθ. 1889/2006, για την καθιέρωση ενός χρηματοδοτικού μέσου για την προαγωγή της δημοκρατίας και των δικαιωμάτων του ανθρώπου παγκοσμίως - C7-0043/2009 -, και
<P>
την έκθεση των Kinga Gál και Barbara Lochbihler εξ ονόματος της Επιτροπής Εξωτερικών Υποθέσεων σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου που αφορά την τροποποίηση του κανονισμού (ΕΚ) αριθ. 1905/2006, για τη θέσπιση μηχανισμού χρηματοδότησης της αναπτυξιακής συνεργασίας και του κανονισμού (ΕΚ) αριθ. 1889/2006, για την καθιέρωση ενός χρηματοδοτικού μέσου για την προαγωγή της δημοκρατίας και των δικαιωμάτων του ανθρώπου παγκοσμίως - C7-0158/2009 -, και
<P>
την έκθεση του Helmut Scholz εξ ονόματος της Επιτροπής Διεθνούς Εμπορίου σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου για την τροποποίηση του κανονισμού (ΕΚ) αριθ. 1934/2006 σχετικά με τη θέσπιση χρηματοδοτικού μέσου για τη συνεργασία με τις βιομηχανικές και τις λοιπές υψηλού εισοδήματος χώρες και εδάφη - C7-0101/2009 -, καθώς και
<P>
την έκθεση του Charles Goerens εξ ονόματος της Επιτροπής Ανάπτυξης σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου για την τροποποίηση του κανονισμού (ΕΚ) αριθ. 1905/2006 για τη θέσπιση μηχανισμού χρηματοδότησης της αναπτυξιακής συνεργασίας - C7-0079/2010 -
<SPEAKER ID="561" NAME="Franziska Katharina Brantner" LANGUAGE="DE">
Κύριε Πρόεδρε, σήμερα εξετάζουμε μια σειρά μηχανισμών χρηματοδότησης. Συζητήσαμε ήδη μια πτυχή σήμερα το πρωί, αλλά θα ξεκινήσω μιλώντας για τον μηχανισμό σταθερότητας. Αυτός ο μηχανισμός θεσπίστηκε το 2006 και είναι ο καλύτερα χρηματοδοτούμενος μηχανισμός στους τομείς της μη διάδοσης των όπλων μαζικής καταστροφής, πρόληψης των συγκρούσεων, στήριξης της κοινωνίας των πολιτών μετά από καταστροφές, μέτρων οικοδόμησης της ειρήνης, καθώς και της δικαιοσύνης και της αστυνόμευσης στο πεδίο της αντιτρομοκρατίας. Παρά το γεγονός αυτό, το ύψος της χρηματοδότησης είναι σχετικά μικρό. Μέχρι στιγμής, ανέρχεται μόνο στα 1,4 δισ. ευρώ στο πλαίσιο των δημοσιονομικών προοπτικών. Αυτό το ποσό δεν ισοδυναμεί με πολλά χρήματα, αλλά είναι καλά χρήματα, δεδομένου ότι μπορούν να χρησιμοποιηθούν σχετικά ευέλικτα. Έχουν γίνει επανειλημμένα σκέψεις για την περικοπή τους, αλλά μέχρι στιγμής κατορθώνουμε πάντα να διασφαλίσουμε να μην περικοπούν από τον προϋπολογισμό. Για ποιον λόγο διενεργείται η ενδιάμεση αναθεώρηση αυτού του μηχανισμού; Τι πρόκειται να συζητηθεί; Είναι μικρός ο αριθμός των ζητημάτων εν προκειμένω, αλλά μερικά από αυτά είναι σημαντικά από άποψη περιεχομένου. Καταρχάς, τα μακροπρόθεσμα μέτρα στο πλαίσιο του άρθρου 4, παράγραφος 3, είναι σχεδιασμένα για να καταστήσουν εφικτή την εφαρμογή μέτρων για την ενίσχυση του ρόλου των γυναικών στις πολιτικές διαδικασίες, ιδιαίτερα δε σε σχέση με τα μέσα ενημέρωσης. Επομένως, αυτό για το οποίο μιλούμε αυτήν τη στιγμή είναι η μεταφορά ενός ήδη πολύ πετυχημένου πεδίου στο άρθρο 4, παράγραφος 3. Προς τα παρόν, έχει δοθεί στήριξη για την προβολή στα μέσα ενημέρωσης αφγανών γυναικών που θέτουν υποψηφιότητα για την εκλογή τους στο κοινοβούλιο. Θα θέλαμε να ενσωματωθεί αυτό στα μακροπρόθεσμα μέτρα, και να μην ισχύει μόνο για τα βραχυπρόθεσμα μέτρα, ούτως ώστε να καταστεί δυνατή συνέχιση της στήριξης αυτών των γυναικών κατά τον ίδιο τρόπο σε μακροπρόθεσμο ορίζοντα.
<P>
Δεύτερον, επιθυμούμε να γίνει ρητή αναφορά της εταιρικής σχέσης για την οικοδόμηση της ειρήνης στην οδηγία, όχι μόνο προκειμένου να επιβραβευθεί η ανάπτυξη επίσημου διαλόγου με την κοινωνία των πολιτών, αλλά και προκειμένου να εισαχθεί η έννοια στην νέα εποχή της Ευρωπαϊκής Υπηρεσίας Εξωτερικής Δράσης. Δεν πρέπει να επιτρέψουμε τον αφανισμό της, και επομένως πιστεύουμε ότι είναι σημαντικό να γίνει συναφώς ειδική αναφορά.
<P>
Τρίτον, ψηφίζουμε υπέρ της αύξησης του ποσοστού χρηματοδότησης για τα μακροπρόθεσμα μέτρα που εμπίπτουν στο πεδίο εφαρμογής του άρθρου 4, παράγραφος 3, από 5 σε 10%. Ωστόσο, θα ήθελα να υπενθυμίσω εκ νέου στην Ύπατη Εκπρόσωπο ότι η Επιτροπή Εξωτερικών Υποθέσεων δεν υποστήριξε αυτήν την αύξηση της τελευταίας στιγμής, καθόσον λάβαμε υποσχέσεις ότι, στο μέλλον, θα ληφθούν εκτεταμένα μέτρα υπό την αιγίδα του μηχανισμού για την καταπολέμηση ναρκών, βομβών διασποράς και καταλοίπων αποθεμάτων πυρομαχικών. Με άλλα λόγια, αυτή η αύξηση στα μακροπρόθεσμα μέτρα από το 5% της συνολικής γραμμής του προϋπολογισμού στο 10% συμφωνήθηκε υπό προϋποθέσεις και προσδοκούμε ότι εσείς, βαρόνη Ashton, και η Υπηρεσία Εξωτερικής Δράσης θα τηρήσετε την εν λόγω συμφωνία και ότι τούτο θα αποτυπώνεται στο έγγραφο στρατηγικής για την περίοδο 2012-2013. Με άλλα λόγια, αυτό είναι σημαντικό για μας. Αν ενεργούσαμε διαφορετικά δεν θα ήταν στο πνεύμα της συμφωνίας.
<P>
Ωστόσο, εάν υπερισχύσουν το Κοινοβούλιο και η Επιτροπή, η μεγαλύτερη καινοτομία στο περιεχόμενο του κειμένου στην ενδιάμεση αναθεώρηση θα είναι η ρητή επέκταση της απαλλαγής, προκειμένου να συμπεριλαμβάνει φορητά όπλα και ελαφρύ οπλισμό. Σε αυτό το σημείο, θα ήθελα να επαναλάβω την έκκλησή μου προς την Προεδρία να δεχθεί αυτήν την ιδέα. Το Ευρωπαϊκό Δικαστήριο έχει εκδώσει ευνοϊκή απόφαση. Γνωρίζω ότι ορισμένοι εξακολουθούν να δυσκολεύονται να το αποδεχθούν, αλλά ελπίζω ότι, με την Υπηρεσία Εξωτερικής Δράσης, θα είμαστε ίσως τώρα σε θέση να ξεπεράσουμε αυτήν τη διάσταση μεταξύ του Συμβουλίου και της Επιτροπής και να επιτύχουμε συμφωνία σχετικά με το πώς θα προχωρήσουμε στο θέμα των φορητών όπλων και του ελαφρύ οπλισμού. Θεωρώ ότι πρόκειται για λίαν σημαντικό στοιχείο.
<P>
" τελευταία μου παρατήρηση αφορά το θέμα των πράξεων κατ' εξουσιοδότηση. Συζητήσαμε ήδη αυτό το θέμα σήμερα το πρωί. Πιστεύω ότι χρειαζόμαστε πολιτική λύση εν προκειμένω, και όχι δικαστική λύση η οποία ενδέχεται να οδηγήσει σε αδιέξοδο. Και ένα τελευταίο, πολύ σύντομο σχόλιο: αναφορικά με τον μηχανισμό σταθερότητας και τον προγραμματισμό της Υπηρεσίας Εξωτερικής Δράσης - είμαστε πραγματικά πεπεισμένοι ότι ο σχεδιασμός και ο προγραμματισμός πρέπει να συνεχιστεί με τους ανθρώπους που ήταν μέχρι στιγμής υπεύθυνοι για αυτό, και ότι αυτοί οι αρμόδιοι δεν πρέπει να υποβαθμιστούν στο επίπεδο της "χρηματοοικονομικής διαχείρισης", αλλά, αντιθέτως, να συνεχίσουν να διενεργούν ουσιαστικό σχεδιασμό.
<SPEAKER ID="562" NAME="Franz Obermayr" AFFILIATION="NI">
(DE) Κύριε Πρόεδρε, θα ήθελα να εκφράσω τη δυσαρέσκειά μου για το γεγονός ότι, ενώ συζητούμε σήμερα σημαντικά θέματα, όπως η χρηματοδότηση, η αναπτυξιακή βοήθεια και οι δημοκρατικές αρχές, μόνο 14 βουλευτές -πιστεύω ότι έχω μετρήσει σωστά- κατόρθωσαν να παραστούν, προφανώς λόγω κάποιας ανταγωνιστικής ή ατυχώς προγραμματισμένης εκδήλωσης, καθόσον όλοι οι υπόλοιποι ήταν αρκετά πειθαρχημένοι ώστε να παραστούν στην άλλη εκδήλωση. Είναι άδικο για εκείνους που προβαίνουν σε παρουσιάσεις και για εκείνους που ενεργούν ως εισηγητές σήμερα, καθώς και για τους συναδέλφους, και δεν πρόκειται να αναφέρω καν το προσωπικό και τους εκπροσώπους της Επιτροπής που πρέπει να κάθονται εδώ μπροστά σε μια άδεια Αίθουσα.
<SPEAKER ID="563" NAME="Πρόεδρος">
Κυρίες και κύριοι συνάδελφοι, αυτό δεν αποτελεί ζήτημα επί της διαδικασίας: είναι ένα ενδιαφέρον θέμα και μπορεί να προβληθεί σε κάποιον τοπικό τηλεοπτικό σταθμό, αλλά δεν συνιστά παρέμβαση επί της διαδικασίας. Σας παρακαλώ να μην διακόπτετε τη συνεδρίαση για ανάλογα θέματα.
<SPEAKER ID="564" NAME="Iva Zanicchi" LANGUAGE="IT">
Κύριε Πρόεδρε, κυρίες και κύριοι, ο εισηγητής της Επιτροπής Ανάπτυξης, κ. Mitchell, μου ζήτησε να τον αντικαταστήσω, διότι δεν μπορούσε να είναι παρών σήμερα. Θα ήθελα να τον ευχαριστήσω για το έργο που επιτέλεσε με τη γνωστή σχολαστικότητα που τον χαρακτηρίζει, καθώς και για την ποιότητα των προτάσεών του, οι οποίες έλαβαν θετική γνωμοδότηση -θα έλεγα δε ομόφωνα- από την Επιτροπή Ανάπτυξης. Για τους λόγους που θα αναφέρω, αλλά, πάνω από όλα, για το έργο που έχει επιτελέσει ο κ. Mitchell μέχρι σήμερα, είμαι πεπεισμένη ότι η έκθεση μπορεί να ψηφιστεί με ευρεία πλειοψηφία.
<P>
Θα περάσω τώρα στην έκθεση. Κατά τη διάρκεια του 2009, η Ευρωπαϊκή Επιτροπή παρουσίασε πρόταση για την τροποποίηση του κανονισμού αριθ. 1905/2006, βάσει του οποίου θεσπίζεται χρηματοδοτικός μηχανισμός αναπτυξιακής συνεργασίας. Μέσω αυτής της πρότασης, η Επιτροπή ζήτησε από το Κοινοβούλιο να εγκρίνει μια τροποποίηση η οποία θα επέτρεπε στις μη κυβερνητικές οργανώσεις να επωφελούνται από φορολογικές ελαφρύνσεις όταν δραστηριοποιούνται σε αναπτυσσόμενες χώρες. Κάναμε δεκτό το αίτημα.
<P>
Ωστόσο, ο κανονισμός για την αναπτυξιακή συνεργασία περιλαμβάνει επίσης την εφαρμογή κανόνων για την αναπτυξιακή πολιτική της Ευρωπαϊκής Ένωσης. Οι εν λόγω κανόνες ορίζουν ότι, όταν η Επιτροπή δέχεται χρηματοδότηση, πρέπει να ακολουθεί διαδικασίες επιτροπολογίας. Αυτό σημαίνει ότι το Κοινοβούλιο δύναται να εξετάζει αυτές τις προτάσεις χρηματοδότησης και, αν η Επιτροπή υπερβεί των αρμοδιοτήτων της, το Κοινοβούλιο μπορεί να εγκρίνει ψηφίσματα, ζητώντας από την Επιτροπή να τροποποιήσει τις αντίστοιχες αποφάσεις.
<P>
Ήδη από το 2006 μέχρι σήμερα, το Κοινοβούλιο πιστεύει ότι η Επιτροπή υπερέβη των εκτελεστικών εξουσιών της σε 12 τουλάχιστον περιπτώσεις, αλλά μόνο σε τρεις από αυτές η Επιτροπή τροποποίησε πραγματικά ή απέσυρε το σχέδιο απόφασής της. Μετά την έναρξη ισχύος της Συνθήκης της Λισαβόνας, η Επιτροπή Ανάπτυξης πρότεινε την εφαρμογή της διαδικασίας των πράξεων κατ' εξουσιοδότηση που θεσπίζεται στο άρθρο 290 της Συνθήκης για τη λειτουργία της Ευρωπαϊκής Ένωσης.
<P>
" έγκριση αυτής της διαδικασίας θα σήμαινε ότι το Κοινοβούλιο θα καλείτο να διαδραματίσει σημαντικότερο ρόλο, τουλάχιστον στις στρατηγικές αποφάσεις χρηματοδότησης που πρέπει να λαμβάνει η Ευρωπαϊκή Επιτροπή. Πράγματι, σύμφωνα με τη Συνθήκη της Λισαβόνας, σε ορισμένες σαφείς περιπτώσεις, το Κοινοβούλιο δύναται να μεταβιβάσει την εξουσία για τη λήψη στρατηγικών αποφάσεων στην Επιτροπή, αλλά ποιες θα μπορούσαν να είναι αυτές οι αποφάσεις; Κατά την άποψή μας, το νομοθετικό σώμα είναι αρμόδιο να επιλέγει σε ποιες χώρες πρέπει να παρέχει αναπτυξιακή βοήθεια η Ευρωπαϊκή Ένωση.
<P>
Στη συνέχεια τίθεται το ερώτημα σε ποιους τομείς πρέπει να δοθεί χρηματοδοτική προτεραιότητα: στην παιδεία, την υγεία, την προστασία του περιβάλλοντος, τις ικανότητες χρηστής διακυβέρνησης ή την ανάπτυξη των μικρών επιχειρήσεων; Επιπλέον, με ποιον τρόπο αναμένεται να διασφαλίσουμε τη διαφάνεια στη διαχείριση της αναπτυξιακής βοήθειας;
<P>
Αυτές είναι οι επιλογές και τα θέματα στα οποία το Ευρωπαϊκό Κοινοβούλιο πρέπει να διαδραματίσει σημαντικότερο ρόλο από ό,τι στο παρελθόν. Σε αυτούς τους τομείς, η νομοθετική εξουσία πρέπει να παρέχει ακριβείς υποδείξεις στην εκτελεστική εξουσία. Τέλος, πιστεύω ότι προς αυτήν την κατεύθυνση κινούνται τα αιτήματα των ευρωπαίων πολιτών. Προσβλέπω ειλικρινά στην ευρύτερη δυνατή συναίνεση επί της παρούσας έκθεσης του κ. Mitchell.
<SPEAKER ID="565" NAME="Kinga Göncz" LANGUAGE="HU">
Κύριε Πρόεδρε, κύριε Επίτροπε, κυρία Ashton, κυρίες και κύριοι, το ευρωπαϊκό μέσο για τη δημοκρατία και τα δικαιώματα του ανθρώπου είναι το χρηματοδοτικό μέσο που στηρίζει τα ανθρώπινα δικαιώματα, το κράτος δικαίου, την προστασία της δημοκρατίας και την πρόληψη των συγκρούσεων ανά τον κόσμο. Οι δικαιούχοι αυτού του χρηματοδοτικού μέσου είναι, κατά πρώτο λόγο, οι οργανώσεις της κοινωνίας των πολιτών, οι οργανώσεις της κοινωνίας των πολιτών και τα άτομα που αγωνίζονται για τα ανθρώπινα δικαιώματα υπό τι πλέον αντίξοες δύσκολες συνθήκες, σε τρίτες χώρες. Το μεγάλο πλεονέκτημα αυτού του χρηματοδοτικού μέσου, σε αντίθεση με άλλα γεωγραφικά μέσα, συνίσταται στο ότι μπορεί να εκταμιευθεί χωρίς τη συναίνεση της κυβέρνησης της χώρας που λαμβάνει τη βοήθεια. Επομένως, ο ρόλος του είναι μεγάλης σημασίας. Ωστόσο, στο πλαίσιο του εν λόγω μηχανισμού δεν κατέστη δυνατή η χρηματοδότηση του κόστους σχετικά με τις πληρωμές ΦΠΑ από τα κοινοτικά κεφάλαια. Επομένως, η πρωτοβουλία της Ευρωπαϊκής Επιτροπής πρότεινε τεχνική τροπολογία, η οποία θα μπορούσε να επικουρήσει το έργο και τη λειτουργία των οργανώσεων της κοινωνίας των πολιτών που χρησιμοποιούν αυτά τα κεφάλαια σε τρίτες χώρες. Καθόσον αυτές οι οργανώσεις είναι ζωτικής σημασίας για την προαγωγή των ανθρωπίνων δικαιωμάτων στις αντίστοιχες χώρες και για την ανάπτυξη του πολιτικού πλουραλισμού, είναι ιδιαίτερα σημαντικό να μην δυσχεραίνουμε ακόμα περισσότερο το έργο αυτών των οργανώσεων, οι οποίες αντιμετωπίζουν ήδη δύσκολες καταστάσεις. Επομένως, επικροτούμε την πρωτοβουλία της Επιτροπής και, με τη συναίνεση της συναδέλφου εισηγήτριας, κ. Lochbihler, της στηρίζουμε πλήρως. Ωστόσο, πρόκειται μόνο για τη μία όψη του νομίσματος.
<P>
Από την άλλη πλευρά, υπάρχει η πολιτική σημασία αυτού του θέματος. Το θέμα του χρηματοδοτικού μέσου έχει υπαχθεί στον διοργανικό αγώνα που συνεχίζεται εδώ και έναν χρόνο. Ακριβώς επειδή το μέσο για τη χρηματοδότηση των ανθρωπίνων δικαιωμάτων είναι απαραίτητο για τις οργανώσεις της κοινωνίας των πολιτών, καθίσταται σημαντικός και ο ρόλος που θα πρέπει να διαδραματίσει το Ευρωπαϊκό Κοινοβούλιο στη διαμόρφωση των στρατηγικών και των πολυετών προγραμμάτων-πλαίσιο. Αυτό για το οποίο παλεύουμε είναι να έχει το Ευρωπαϊκό Κοινοβούλιο, στον βαθμό που το κρίνει αναγκαίο, λόγο στην εκπόνηση των στρατηγικών σχεδίων για τον μηχανισμό χρηματοδότησης, μέσω ετήσιων, και όχι επταετών, αναθεωρήσεων, κατά την περίοδο των δημοσιονομικών κύκλων. Αυτός είναι ο σκοπός των τροπολογιών που επιθυμούμε να στηρίξουμε διά του παρόντος. " Συνθήκη της Λισαβόνας επιβεβαίωσε το δικαίωμα εποπτείας του Ευρωπαϊκού Κοινοβουλίου, το οποίο συνιστά, ουσιαστικά, τον θεσμός "κατ' εξουσιοδότηση πράξης", την οποία έχουν αναφέρει ήδη συνάδελφοι βουλευτές, και την οποία πιστεύουμε ότι πρέπει να ενισχύσουμε και να εφαρμόσουμε στην προκειμένη περίπτωση. Το συγκεκριμένο ζήτημα αποτελεί πράγματι το πρώτο παράδειγμα του ενισχυμένου ρόλου του Ευρωπαϊκού Κοινοβουλίου μετά την 1η Δεκεμβρίου 2009.
<P>
Κατόπιν των διαβουλεύσεων που έχουμε πραγματοποιήσει μέχρι στιγμής, καθώς και των κοινοβουλευτικών συζητήσεων, εμείς, οι εισηγητές για τα χρηματοδοτικά μέσα, καταλήξαμε στο κοινό συμπέρασμα ότι ο φάκελος πρέπει να υποβληθεί σε δεύτερη ανάγνωση, αποστέλλοντας ταυτόχρονα σοβαρό πολιτικό μήνυμα στα θεσμικά όργανα, διότι, πλέον, μετά την έναρξη ισχύος της Συνθήκης της Λισαβόνας, πρέπει να ενεργούμε σύμφωνα με το πνεύμα της Συνθήκης. Πιστεύουμε ότι ακριβώς σε αυτούς τους μηχανισμούς είναι κρίσιμο να ασκεί πραγματικά το Κοινοβούλιο το δημοκρατικό του δικαίωμα εποπτείας.
<SPEAKER ID="566" NAME="Barbara Lochbihler" LANGUAGE="DE">
Κύριε Πρόεδρε, κυρίες και κύριοι, το ευρωπαϊκό μέσο για τη δημοκρατία και τα ανθρώπινα δικαιώματα αποτελεί πολύ πρόσφατο μέσο. Ωστόσο, μπορεί ήδη να επισημανθεί ότι επιτελεί λίαν ουσιαστικό και σημαντικό έργο. Τούτο διαπιστώνεται από τις πληροφορίες που λαμβάνουμε από εκπροσώπους της κοινωνίας των πολιτών, τόσο εντός όσο και εκτός της ΕΕ. Αποτελεί επίσης πολύ θετικό συμπλήρωμα της πολιτικής μας για τα ανθρώπινα δικαιώματα στο Ευρωπαϊκό Κοινοβούλιο και στην ΕΕ συνολικά.
<P>
Το έργο για τα ανθρώπινα δικαιώματα διεξάγεται συχνά κάτω από πολύ δύσκολες συνθήκες. Είναι, συνεπώς, ιδιαίτερα σημαντικό να παρέχουν αυτά τα μέσα τη δυνατότητα στην ΕΕ να χορηγεί οικονομική ενίσχυση σε οργανώσεις της κοινωνίας των πολιτών, χωρίς να χρειάζεται να δώσει η εκάστοτε κυβέρνηση τη συγκατάθεσή της, και ενδεχομένως χωρίς να χρειάζεται καν να ενημερώνεται για την εν λόγω οικονομική ενίσχυση από την ΕΕ. Πρέπει να υπογραμμίσουμε σε όλους τους τόνους ότι αυτή η βοήθεια πρέπει να διατηρηθεί και -όπου παραστεί ανάγκη- να επεκταθεί.
<P>
Όπως και η συνεισηγήτριά μου, η κ. Gál, μπορώ να συνηγορήσω υπέρ της πρότασης της Επιτροπής ότι πρέπει να υπάρχει φοροαπαλλαγή στις χώρες όπου οι πληρωμές από αυτό το χρηματοδοτικό μέσο εξακολουθούν να φορολογούνται. Αυτό θα διευκόλυνε επίσης σημαντικά το έργο των εν λόγω ΜΚΟ.
<P>
Ωστόσο, θεωρώ διαρκή πρόκληση σε σχέση με αυτό το χρηματοδοτικό μέσο το γεγονός ότι έχουμε επίσης καταγγελίες ή δυσμενείς πληροφορίες που καθιστούν απολύτως σαφές ότι οδηγεί σε περισσότερη γραφειοκρατία για τις οργανώσεις της κοινωνίας των πολιτών που ζητούν στήριξη από αυτό το μέσο. Από την άλλη όμως πλευρά, υπάρχει, φυσικά, η ανάγκη για διαφάνεια σχετικά με τον τρόπο με τον οποίο δαπανώνται τα χρήματα και κατά πόσον, αλλά και πώς χρησιμοποιούνται. Εντούτοις, οφείλουμε να λάβουμε σοβαρά υπόψη τις επανειλημμένες καταγγελίες, από μικρές, ιδίως, οργανώσεις ότι αποτρέπονται από τη χρήση αυτής της βοήθειας, και τούτο είναι ένα ζήτημα του οποίου πρέπει να επιληφθούμε τώρα.
<P>
Ομοίως, θεωρώ πρόκληση το γεγονός ότι είναι δύσκολη η προσέγγιση πολλών τοπικών οργανώσεων που δραστηριοποιούνται στην ύπαιθρο και όχι στις μητροπόλεις του παγκόσμιου Νότου, με άλλα λόγια, είναι δύσκολη η ενημέρωσή τους σχετικά με την ύπαρξη ενός χρηματοδοτικού μέσου αυτού του τύπου, καθώς και σχετικά με τους τρόπους διαχείρισής του. Φαντασθείτε την ακόλουθη κατάσταση: σε μια αγροτική περιοχή όπου δεν υπάρχει πάντα ηλεκτρισμός, η γραφειοκρατία αποτελεί μάλλον την εξαίρεση και όχι τον κανόνα - γεγονός το οποίο καθιστά αναγκαία την εστίαση ιδιαίτερης προσοχής στην υλοποίηση αυτών των πρωτοβουλιών. Διαβλέπω μια ευκαιρία στη διεύρυνση των πρεσβειών της ΕΕ στην περιοχή εν προκειμένω· και είναι, ασφαλώς, δεδομένο ότι πρέπει να χορηγηθούν επίσης αρμοδιότητες, αλλά και διαθέσιμο προσωπικό, σε κάθε τοπική πρεσβεία της ΕΕ, για την παροχή ενημέρωσης σχετικά με τα ανθρώπινα δικαιώματα και τη δημοκρατία, στους δημόσιους υπαλλήλους -στους οποίους θα αναφέρομαι πλέον ως αντιπροσώπους ανθρωπίνων δικαιωμάτων- που συμμετέχουν ενεργά, αναλαμβάνοντας ακριβώς αυτόν τον ρόλο του μεσολαβητή και αυτό το καθήκον παροχής ενημέρωσης και επικοινωνίας· δέον είναι δε να προσεγγίζουν τοπικές πρωτοβουλίες, για τις οποίες δεν παρέχεται ενδεχομένως η δυνατότητα κοινοποίησής τους στην αγγλική, γαλλική, ισπανική ή οιαδήποτε άλλη γλώσσα της ΕΕ.
<P>
Στο παρόν στάδιο, είναι ακόμα πάρα πολύ νωρίς για τη διενέργεια αναλυτικής αξιολόγησης του χρηματοδοτικού μηχανισμού. Το χρονοδιάγραμμα είναι εξαιρετικά βραχυπρόθεσμο - τα αποτελέσματα δεν θα ήταν αξιόπιστα. Σε μερικά χρόνια, ωστόσο, πρέπει να επιδοθούμε εντατικά σε αναλυτική αξιολόγηση αυτού του είδους. Με τον όρο "αξιολόγηση", δεν εννοώ μόνο τον απολογισμό των θετικών αποτελεσμάτων, αλλά και την εξέταση τυχόν νέων ιδεών που πρέπει να υιοθετήσουμε και τρόπων περαιτέρω ανάπτυξης του μηχανισμού χρηματοδότησης.
<SPEAKER ID="567" NAME="Andris Piebalgs" LANGUAGE="EN">
Κύριε Πρόεδρε, θα ήθελα να ευχαριστήσω όλους τους εισηγητές - τις κκ. Brantner, Gál και Lochbihler, καθώς και τους κκ. Mitchell, Scholz και Goerens.
<P>
Οι προτάσεις που έχουμε ενώπιόν μας προκύπτουν από την ενδιάμεση αναθεώρηση που διενεργήθηκε από την Επιτροπή το 2009, κατόπιν αιτήματος του Κοινοβουλίου. Εκείνη η αναθεώρηση κατέληξε στο συμπέρασμα ότι τα μέσα χρηματοδότησης λειτουργούν ικανοποιητικά. Αυτό είναι πολύ θετικό και παρέχει ένα σταθερό πλαίσιο για τις εξωτερικές σχέσεις μας έως το 2013. Σε ορισμένες περιπτώσεις, η Επιτροπή πρότεινε μόνο τεχνικές τροπολογίες, προκειμένου να ευθυγραμμιστούν με τα άλλα μέσα. Χαιρόμαστε που έχουμε την υποστήριξή σας σε αυτά τα τεχνικά θέματα.
<P>
Το μεγάλο ζήτημα που εντοπίστηκε στην εν λόγω αναθεώρηση ήταν οι αντιρρήσεις του Κοινοβουλίου σχετικά με τη βοήθεια στο πλαίσιο του μέσου αναπτυξιακής συνεργασίας (DCI), η οποία δεν θα μπορούσε να θεωρηθεί επίσημη αναπτυξιακή βοήθεια. Εν προκειμένω, η Επιτροπή έλαβε απολύτως υπόψη τις απόψεις του Κοινοβουλίου. Παρουσιάσαμε μια πρόταση που διευρύνει το μέσο των εκβιομηχανισμένων χωρών για την κάλυψη δραστηριοτήτων που δεν είναι επιλέξιμες για επίσημη αναπτυξιακή βοήθεια. Πρόκειται για τις διμερείς σχέσεις με σημαντικούς εταίρους και παγκόσμιους παράγοντες με τους οποίους η Ευρωπαϊκή Ένωση μοιράζεται στρατηγικά συμφέροντα για την προώθηση διαφοροποιημένων σχέσεων, όπως η Ινδία, η Κίνα ή η Βραζιλία. Αυτές οι χώρες ενδιαφέρονται εξίσου για οικονομικές, πανεπιστημιακές, επιχειρηματικές και επιστημονικές συναλλαγές με την Ευρωπαϊκή Ένωση.
<P>
Αυτό το τροποποιημένο μέσο, που ονομάζεται ICI Plus, συνιστά βραχυπρόθεσμη λύση για χρονική περίοδο τριών ετών. Δεν προδικάζουμε τη μελλοντική αναθεώρηση των χρηματοδοτικών μέσων εξωτερικής δράσης για την περίοδο μετά το 2013. Το Κοινοβούλιο έχει ήδη εγκρίνει προϋπολογισμό για το εν λόγω μέσο το 2010. Προκειμένου για την εκτέλεση του προϋπολογισμού του 2010, το μέσο πρέπει να εγκριθεί τώρα, οπότε επικροτώ το έργο που επιτέλεσαν οι εισηγητές για την επίτευξη μέγιστου βαθμού συναίνεσης.
<P>
Σχετικά με τον μηχανισμό σταθερότητας, η Επιτροπή πρότεινε να συμπεριληφθεί η δράση της ΕΕ κατά της διάδοσης των φορητών όπλων και του ελαφρύ οπλισμού, μετά την απόφαση του Ευρωπαϊκού Δικαστηρίου το 2008. Συζητούμε τα θέματα που τέθηκαν στο Συμβούλιο και πρέπει να καταλήξουμε στην εξεύρεση συναινετικής λύσης. Μπορώ να σας διαβεβαιώσω επίσης ότι η χρηματοδότηση για την κοινωνία των πολιτών στο πλαίσιο της συνιστώσας της ετοιμότητας σε περιπτώσεις κρίσης του μηχανισμού σταθερότητας θα αυξηθεί περαιτέρω κατά το τρέχον έτος.
<P>
Επιπλέον, προβλέπεται διπλασιασμός της χρηματοδότησης κατά την περίοδο 2011-2013 για την εταιρική σχέση οικοδόμησης της ειρήνης. Αυτή η αύξηση θα παράσχει ευρύ χρηματοδοτικό πεδίο για τη χρηματοδότηση δράσεων της κοινωνίας των πολιτών. Σημαντικότερο δε είναι το ποσοστό της τάξης του 22% για τη χρηματοδότηση της κοινωνίας των πολιτών στο πλαίσιο του προϋπολογισμού για την αντιμετώπιση κρίσεων από το 2007. Αυτό αποδεικνύει την ικανότητα των ΜΚΟ στην οικοδόμηση της ειρήνης και την αντιμετώπιση κρίσεων. Πρόκειται για εξαιρετικό παράδειγμα της προστιθέμενης αξίας που έχει προσδώσει ο μηχανισμός σταθερότητας σε σημαντικές δράσεις της ΕΕ σε ευάλωτες και πληγείσες από συγκρούσεις χώρες ανά τον κόσμο.
<P>
Στις 17 Μαρτίου 2010, μετά τις προτάσεις σχετικά με την ενδιάμεση αναθεώρηση, παρουσιάστηκε ακόμα μια τροποποίηση στο μέσο αναπτυξιακής συνεργασίας. Τα λεγόμενα συνοδευτικά μέτρα για τις μπανάνες πρέπει να έχουν έναν σαφή στόχο: τη στήριξη της προσαρμογής των 10 χωρών ΑΚΕ παραγωγών μπανάνας στις αλλαγές των εισαγωγικών δασμών της ΕΕ για τις μπανάνες.
<P>
Ο τομέας της μπανάνας αποτέλεσε το αντικείμενο της μακροβιότερης εμπορικής διαμάχης παγκοσμίως. " ΕΕ έπρεπε να βρει λύση και να καταλήξει σε συμφωνία βάσει των κανόνων του ΠΟΕ. Τα συνοδευτικά μέτρα για τις μπανάνες αποτελούν αναπόσπαστο τμήμα αυτής της συμφωνίας και οι δασμολογικές μειώσεις έχουν τεθεί ήδη σε ισχύ.
<P>
Θα ήθελα να ευχαριστήσω για άλλη μια φορά τον εισηγητή για την εξαιρετικά εποικοδομητική στάση του. Πιστεύω ότι έχουμε πλέον στη διάθεσή μας ένα αποτελεσματικό πρόγραμμα που θα μπορούσε να ξεκινήσει αμέσως μετά την έγκρισή του. Οι δασμοί βρίσκονται ήδη σε ισχύ και οι χώρες ΑΚΕ αναμένουν επειγόντως την οικονομική στήριξη που υποσχέθηκε η ΕΕ κατά τη διάρκεια των διαπραγματεύσεων.
<P>
Τώρα περνούμε στο πλέον πολυσυζητημένο θέμα. Όλες οι επιτροπές έχουν εγκρίνει τροπολογίες για την εξέταση εγγράφων στρατηγικής και πολυετών προγραμμάτων ως κατ' εξουσιοδότηση πράξεων, στο πλαίσιο της νέας διαδικασίας της Συνθήκης που προβλέπεται στο άρθρο 290. Όπως γνωρίζετε, η Επιτροπή και το Συμβούλιο δεν συμμερίζονται αυτήν την άποψη. Πιστεύουμε ότι αυτά τα έγγραφα στρατηγικής και τα πολυετή προγράμματα δεν εμπίπτουν στο πεδίο εφαρμογής του άρθρου 290, διότι δεν συμπληρώνουν ούτε τροποποιούν ορισμένα δευτερεύοντα στοιχεία της νομοθετικής πράξης.
<P>
Ωστόσο, συμφωνούμε απόλυτα με την αναγκαιότητα διασφάλισης της ισχυρής συμμετοχής του Κοινοβουλίου στις γενικές στρατηγικές αποφάσεις. Είναι επίσης προς το συμφέρον όλων μας να διασφαλίσουμε ότι ο προγραμματισμός μπορεί να γίνει με πρακτικό και ομαλό τρόπο. Μέχρι στιγμής, το Κοινοβούλιο έχει παρέμβει μέσω της διαδικασίας δημοκρατικού ελέγχου, η οποία συμφωνήθηκε το 2006 αναφορικά με τα έγγραφα στρατηγικής και τον πολυετή προγραμματισμό. Μέσω αυτών των διαδικασιών, η Επιτροπή συμμετέχει στον διάλογο με το Κοινοβούλιο όσον αφορά το περιεχόμενο των στρατηγικών. Αυτή η διαδικασία διαβούλευσης υπερβαίνει τα αυστηρά όρια της επιτροπολογίας.
<P>
Επιτρέψτε μου να είμαι σαφής: πρέπει οπωσδήποτε να βρούμε λύση τώρα. " Επιτροπή είναι ανοικτή στη διεξαγωγή συζητήσεων με το Κοινοβούλιο για την ανεύρεση κατάλληλου τρόπου λειτουργίας ώστε να λαμβάνονται υπόψη οι ανησυχίες του Κοινοβουλίου. Οι τρεις πρόεδροι απηύθυναν την προηγούμενη εβδομάδα πρόσκληση σε άτυπη συνεδρίαση μεταξύ της συντονιστικής επιτροπής που είναι υπεύθυνη για αυτό το θέμα στο Κοινοβούλιο, της Επιτροπής και του Συμβουλίου.
<P>
Επικροτώ θερμά αυτήν την πρόσκληση. " Ύπατη Εκπρόσωπος, ένας εκπρόσωπος του Συμβουλίου και εγώ προσωπικά συναντηθήκαμε με τη συντονιστική ομάδα σήμερα το πρωί. Ήταν μια πολύ εποικοδομητική συνάντηση και επιβεβαιώνει σαφέστατα την ανάγκη εξεύρεσης λύσης το συντομότερο δυνατόν, προκειμένου να εφαρμοστεί πλήρως η Συνθήκη της Λισαβόνας, μεριμνώντας επίσης για τον σεβασμό των πιεστικών πρακτικών θεμάτων, ιδιαίτερα σε σχέση με τον προϋπολογισμό.
<P>
Είμαι πεπεισμένος ότι μπορούμε να καταλήξουμε σε λύση εάν δράσουμε από κοινού.
<SPEAKER ID="568" NAME="Olivier Chastel" LANGUAGE="FR">
Κύριε Πρόεδρε, βαρόνη Ashton, κύριε Piebalgs, αξιότιμοι κύριοι βουλευτές, θα ήθελα και εγώ με τη σειρά μου να ευχαριστήσω, εξ ονόματος του Συμβουλίου ασφαλώς, τους εισηγητές για το έργο τους και για τη συμμετοχή τους. Επιτρέψτε μου να προσθέσω δυο λόγια στις παρατηρήσεις του Επιτρόπου κ. Piebalgs, τις οποίες φυσικά συμμερίζεται απολύτως το Συμβούλιο.
<P>
Ο κ. Επίτροπος ορθώς επέστησε την προσοχή στο κύριο θέμα που παραμένει ανεπίλυτο, δηλαδή την επιθυμία του Κοινοβουλίου να εξετάζονται τα έγγραφα στρατηγικής και πολυετούς προγραμματισμού ως κατ' εξουσιοδότηση πράξεις. Δεν σκοπεύω να παρουσιάσω λεπτομερώς τη θέση του Συμβουλίου εδώ σήμερα το απόγευμα, αλλά θα δηλώσω απλώς ότι η Προεδρία θα είναι προφανώς ευτυχής εάν επιτευχθεί συμφωνία η οποία θα ικανοποιεί και τα τρία θεσμικά όργανα, και η οποία μας επιτρέψει να εγκρίνουμε τα χρηματοδοτικά μέσα το συντομότερο δυνατόν. Ομολογουμένως, αναφέρομαι πιο συγκεκριμένα εν προκειμένω στον κανονισμό ICI Plus, για τον οποίο έγινε λόγος προηγουμένως, καθώς και στα συνοδευτικά μέτρα στον τομέα της μπανάνας.
<P>
Χαίρομαι για τη συνάντηση που πραγματοποιήθηκε σήμερα το πρωί με τη βαρόνη Ashton, τον Επίτροπο κ. Piebalgs και τους εισηγητές. Πιστεύουμε ότι αυτή η συνάντηση αποτελεί σαφή απόδειξη της πραγματικής βούλησης και των τριών θεσμικών οργάνων για την επίτευξη συναίνεσης, και η Προεδρία, όπως γνωρίζετε, φρονεί ότι η παρούσα συζήτηση σχετικά με τα χρηματοδοτικά μέσα πρέπει να μείνει διαχωρισμένη από τις διαπραγματεύσεις που διεξάγονται μεταξύ του Κοινοβουλίου και του Συμβουλίου σε σχέση με τη διαδικασία επιτροπολογίας και τις πράξεις κατ' εξουσιοδότηση.
<P>
Επί του παρόντος, γνωρίζετε ότι το Συμβούλιο βρίσκεται ακόμα στο στάδιο της εξέτασης αυτών των δύο θεμάτων και ότι οιαδήποτε δυνατή λύση πρέπει να εγκριθεί πράγματι από το παρόν Κοινοβούλιο. Για τον λόγο αυτόν, ενόψει της επιτακτικής ανάγκης έγκρισης των χρηματοδοτικών μέσων, πρέπει να προβούμε στο έκτακτο βήμα για τον σχεδιασμό ειδικά προσαρμοσμένης λύσης συναφώς.
<P>
" βελγική Προεδρία, από την πλευρά της, θα διασφαλίσει ότι το έργο που της ζητήθηκε να επιτελέσει μετά την πρωινή συνάντηση θα παρουσιάσει ταχεία πρόοδο και θα παραγάγει απτά αποτελέσματα που θα μας επιτρέψουν να καταλήξουμε σε συμφωνία το συντομότερο δυνατόν. " σημερινή πρωινή συνάντηση μάς ωθεί να πιστέψουμε ότι το Κοινοβούλιο συμμερίζεται απόλυτα αυτόν τον στόχο.
<SPEAKER ID="569" NAME="Barbara Lochbihler" LANGUAGE="DE">
Κύριε Πρόεδρε, θα μιλήσω σχετικά με το θέμα του μέσου ICI+. Το χρηματοδοτικό μέσο για τη συνεργασία με τις εκβιομηχανισμένες χώρες και τις λοιπές υψηλού εισοδήματος χώρες και εδάφη (ICI) ξεκίνησε την προηγούμενη κοινοβουλευτική περίοδο. Στη γνωμοδότησή της, η Επιτροπή Εξωτερικών Υποθέσεων ζητούσε να δημιουργηθεί ένα χρηματοδοτικό μέσο για τις εξωτερικές υποθέσεις, το οποίο δεν θα έχει καμία σχέση με την αναπτυξιακή βοήθεια, αλλά θα απευθύνεται στις χώρες της Λατινικής Αμερικής, της Ασίας και της Μέσης Ανατολής. " Ευρωπαϊκή Επιτροπή δημιούργησε τότε το μικρό μέσο που είναι γνωστό ως ICI. Δυστυχώς, η Ευρωπαϊκή Επιτροπή το θεώρησε ως προσωρινή λύση. Ανεφοδίαζε μεν τις χώρες του μέσου αναπτυξιακής συνεργασίας (DCI), κατά τα άλλα όμως δεν απέφερε νέα οφέλη και το αντιμετώπιζε ως εμπορικό μέσο. Ως εκ τούτου, η Επιτροπή Εξωτερικών Υποθέσεων υπέβαλε τροπολογία σχετικά με τον τίτλο του μέσου, στην οποία διευκρινίζεται η αρχική πρόθεσή της να το προσδιορίσει ως μέσο εξωτερικής πολιτικής. Ο νέος τίτλος είναι "χρηματοδοτικό μέσο για τη συνεργασία με χώρες στη Μέση Ανατολή, την Ασία, τη Βόρεια και Νότια Αμερική και τη Νότια Αφρική". Ζητούμε την υποστήριξή σας εν προκειμένω. Θα ήταν κάτι παραπάνω από λυπηρό εάν η ΕΕ δεν διέθετε κανένα χρηματοδοτικό μέσο εξωτερικής πολιτικής με την ανάλογη ονομασία.
<SPEAKER ID="570" NAME="Nirj Deva" LANGUAGE="EN">
Κύριε Πρόεδρε, πρέπει να εξετάσουμε τη σημασία των χρηματοδοτικών μέσων -το μέσο αναπτυξιακής συνεργασίας, οι μηχανισμοί σταθερότητας και τα μέσα για τα ανθρώπινα δικαιώματα- στο πλαίσιο της ήπιας δύναμης που ασκεί η Ευρωπαϊκή Ένωση σε ολόκληρο τον κόσμο. Αυτή η ήπια δύναμη αυξάνεται, όπως αποδεικνύουν οι ευρωπαϊκές αποστολές εκλογικών παρατηρητών και παρακολούθησης, οι δημοκρατικές εκστρατείες και ούτω καθεξής.
<P>
Κατά τη δημιουργία του μέσου αναπτυξιακής συνεργασίας (DCI), το Κοινοβούλιο εγκατέλειψε 16 ελεγκτικούς μηχανισμούς. Είχαμε 16 βασικές εξουσίες αποφάσεων, τις οποίες εκχωρήσαμε στην Επιτροπή, προκειμένου να ελέγχει το μέσο DCI και να διευκολύνει τη μεγαλύτερη συνεργασία. Αυτό λειτουργεί ικανοποιητικά. Τώρα έχουμε έναν μηχανισμό σταθερότητας για την ανάπτυξη μετά από κρίσεις. Πρέπει να ενισχυθεί με σημαντικό ποσό χρημάτων, καθόσον υπάρχουν πολλές εμφύλιες κρίσεις, πολιτικές κρίσεις και στρατιωτικές κρίσεις σε ολόκληρο τον πλανήτη. Επί του παρόντος, απαριθμούνται 36 εμφύλιες συγκρούσεις.
<P>
Ομοίως, πιστεύω ότι πρέπει να ενδυναμωθεί και το μέσο για τα ανθρώπινα δικαιώματα. Δεν αρκεί μόνο να επιδιδόμαστε σε συζητήσεις επί συζητήσεων: πρέπει να διαθέτουμε και άτομα επιτόπου, μέσα για την παρακολούθηση των εκλογών, την καλή διακυβέρνηση και όλα τα άλλα πράγματα για τα οποία απαιτούμε πόρους. Μετά ιδιαίτερης χαράς τάσσομαι υπέρ αυτής της ενίσχυσης.
<SPEAKER ID="571" NAME="Ivailo Kalfin" LANGUAGE="BG">
Καταρχάς, επιτρέψτε μου να εκφράσω την απόλυτη συμφωνία μου με τα συμπεράσματα της έκθεσης του κ. Goerens σχετικά με την ανάγκη συνέχισης του μέσου αναπτυξιακής συνεργασίας (DCI) και των οφελών που αποφέρει στις πολιτικές της Ευρωπαϊκής Ένωσης.
<P>
Συμφωνώ επίσης ότι η Ευρωπαϊκή Ένωση πρέπει να βρει έναν τρόπο ώστε να συνεχίσει να στηρίζει τις μπανανοπαραγωγούς χώρες, ακόμα και μετά την απαγόρευση εκχώρησης ευνοϊκών όρων στο πλαίσιο του Παγκόσμιου Οργανισμού Εμπορίου, απαγόρευση που ισχύει από την αρχή του τρέχοντος έτους. Παρεμπιπτόντως, η Επιτροπή ουδέποτε διενήργησε, παραδόξως, από το 1994 έως σήμερα, αξιολόγηση του αντίκτυπου της βοήθειας σε αυτές τις 12 χώρες, γεγονός το οποίο πρέπει να αλλάξει στο μέλλον.
<P>
Το σημείο στο οποίο εμμένει η Επιτροπή Προϋπολογισμών, και επί του οποίου διαφωνούμε, είναι οι περικοπές πόρων από άλλες πολιτικές, προκειμένου να αντληθούν τα εν λόγω 190 εκατομμύρια ευρώ για τα επόμενα τρία έτη. Εμμένουμε στην προστασία μίας συγκεκριμένης αρχής, ότι, δηλαδή, οι νέες πολιτικές πρέπει να χρηματοδοτούνται με νέους πόρους. Αυτό σημαίνει ότι η συγκεκριμένη νέα πολιτική, μολονότι θα μπορούσε να προβλέπεται στο δημοσιονομικό πλαίσιο από την Ευρωπαϊκή Επιτροπή, θα έπρεπε να προβλέπεται στον προϋπολογισμό και να μην χρηματοδοτείται εις βάρος άλλων προγραμμάτων.
<SPEAKER ID="572" NAME="Tunne Kelam" LANGUAGE="EN">
Κύριε Πρόεδρε, κυρία Ύπατη Εκπρόσωπε, κύριε Επίτροπε, καταρχάς θα ήθελα να επικροτήσω την λεπτομερή και θετική δήλωση του Επιτρόπου κ. Piebalgs σχετικά με την κατάσταση και τα συμπεράσματά του περί της εύρυθμης λειτουργίας των χρηματοδοτικών μέσων.
<P>
Πιστεύω ότι ο μηχανισμός σταθερότητας απέβη ιδιαίτερα χρήσιμος στην αντιμετώπιση συγκρούσεων και κρίσεων και πρέπει, επομένως, να εστιάσουμε περισσότερο στην πρόληψη και την παρακολούθηση. Αυτό σημαίνει επίσης ισχυρή στήριξη για την οικοδόμηση της κοινωνίας των πολιτών. Εν προκειμένω, κρίνεται εξίσου ευπρόσδεκτη η ανακοίνωση σημαντικής αύξησης των πόρων για την οικοδόμηση της ειρήνης.
<P>
Ακόμα, επικροτούμε την είδηση, και κατανοούμε την ανάγκη, για την αύξηση του ανώτατου ορίου των μέτρων κατ' εφαρμογήν του άρθρου 4, παράγραφος 1, από το 7% στο 10%. Ταυτόχρονα, είναι καίριας σημασίας να διασφαλίσουμε ότι τα διαφορετικά μέσα και προγράμματα της ΕΕ χρησιμοποιούνται με συνεκτικό τρόπο και με πλήρη αντίληψη της συμπληρωματικότητας.
<P>
" Συνθήκη της Λισαβόνας πρέπει να προσδώσει μεγαλύτερη συνεκτικότητα και αποτελεσματικότητα στην ΕΕ. Έχουμε κατανοήσει στο παρόν Κοινοβούλιο την ανάγκη για τεχνικές τροποποιήσεις. Όπως έχει ήδη επισημανθεί, το ζητούμενο είναι αναμφίβολα η εξεύρεση πολιτικής λύσης. Τούτη αφορά τις κατ' εξουσιοδότηση πράξεις και το δικαίωμα ελέγχου του Ευρωπαϊκού Κοινοβουλίου.
<P>
Σήμερα, με ενθαρρύνουν οι δηλώσεις διαλλακτικότητας εκ μέρους τόσο του Συμβουλίου όσο και της Επιτροπής. Είναι ενδεικτικές της προθυμίας σας να επιτευχθεί συναίνεση το συντομότερο δυνατόν. Ευελπιστώ ειλικρινώς να μπορέσουμε να επιτύχουμε αυτήν τη συναίνεση, διασφαλίζοντας δίκαιη ισορροπία μεταξύ των τριών θεσμικών οργάνων της ΕΕ.
<SPEAKER ID="573" NAME="Gianluca Susta" LANGUAGE="IT">
Κύριε Πρόεδρε, κυρίες και κύριοι, καταρχάς, θα ήθελε να συγχαρώ τον κ. Scholz για την εκπόνηση της παρούσας έκθεσης, η οποία θεσπίζει ένα χρηματοδοτικό μέσο για τη συνεργασία με τις εκβιομηχανισμένες χώρες. Ορθώς έχει ανατεθεί η διαχείριση του εν λόγω μέσου στην Επιτροπή Διεθνούς Εμπορίου, διότι, πάνω από όλα, αφορά τη συνεργασία με τις εκβιομηχανισμένες και τις αναπτυσσόμενες χώρες, επομένως διαφέρει σε κάποιον βαθμό από τα άλλα μέσα.
<P>
Πρωτίστως και κατεξοχήν, φρονώ ότι πρέπει να τονίσουμε τον ρόλο του Κοινοβουλίου. Έχουμε αναλώσει πάρα πολύ χρόνο σε μια διελκυστίνδα με το Συμβούλιο και την Επιτροπή επί ενός προφανούς ζητήματος μετά τη Συνθήκη της Λισαβόνας. Πρέπει να υπερασπιστούμε τον κεντρικό ρόλο του Κοινοβουλίου όσον αφορά τις κατ' εξουσιοδότηση πράξεις, καθώς και τις εκτελεστικές πράξεις. Δεύτερον, θεωρώ ότι είναι σημαντικό να υπογραμμίσουμε τη στρατηγική σημασία όλου αυτού του παιχνιδιού και, τρίτον, την ανάγκη να εντείνουμε τη συνεργασία με τις αναπτυσσόμενες χώρες, χωρίς να αφαιρούμε χρήματα από τις φτωχότερες χώρες.
<P>
Πρέπει να καταβάλουμε μια προσπάθεια, στο πλαίσιο του προϋπολογισμού της Ευρωπαϊκής Ένωσης, να διοχετεύσουμε περισσότερους πόρους προς τις φτωχότερες χώρες, λαμβάνοντας υπόψη ότι τα προβλήματα με τις αναπτυσσόμενες χώρες έχουν αφορούν κατά κύριο λόγο τους κανόνες, παρά τη χρηματοδότηση. Εν πάση περιπτώσει, πρέπει επίσης να υποστηριχθεί η καινοτομία, αλλά με επιπρόσθετους πόρους που δεν αφαιρούνται προηγουμένως από τις φτωχότερες χώρες.
<SPEAKER ID="574" NAME="Annemie Neyts-Uyttebroeck" LANGUAGE="NL">
Κύριε Chastel, βαρόνη Ashton, κυρίες και κύριοι, σήμερα συζητούμε διάφορα χρηματοδοτικά μέσα που διευκολύνουν τη δράση της Ευρωπαϊκής Ένωσης σε εξωτερικές υποθέσεις. Όλα αυτά τα μέσα είναι σχετικά πρόσφατα και, επιπλέον, πρωτότυπου χαρακτήρα. Δεν είχαμε τίποτα ανάλογο κατά το παρελθόν, ενώ ελάχιστα είναι στην πραγματικότητα και τα μοντέλα που υπάρχουν οπουδήποτε αλλού στον κόσμο, ή σε άλλα εθνικά ή υπερεθνικά θεσμικά όργανα, τα οποία προσιδιάζουν στο είδος των χρηματοδοτικών μέσων που αναπτύσσει η Ευρωπαϊκή Ένωση. Λόγω του καινοτόμου χαρακτήρα αυτού του συνόλου χρηματοδοτικών μέσων, συμφωνήσαμε με σύνεση ότι θα προβαίναμε σε αξιολόγησή τους μόνο μετά την παρέλευση μερικών ετών, καθώς και στην προσαρμογή τους, στις περιπτώσεις που θα παρίστατο ανάγκη. Αυτό είναι το ζήτημα που μας απασχολεί στην παρούσα Αίθουσα σήμερα το απόγευμα.
<P>
Ωστόσο, υπάρχουν και άλλες σημαντικές αλλαγές που έχουν επέλθει εν τω μεταξύ. Επί του παρόντος, έχουμε μια Ύπατη Εκπρόσωπο, η οποία είναι επίσης Αντιπρόεδρος της Επιτροπής. Κατά τη διάρκεια της παρούσας συνεδρίασης, μας ζητήθηκε να εγκρίνουμε τα βασικά κείμενα σχετικά με το θέμα της Ευρωπαϊκής Υπηρεσίας Εξωτερικής Δράσης, η οποία αποτελεί, τρόπον τινά, το διπλωματικό σκέλος της Ευρωπαϊκής Ένωσης. Και αυτό συνιστά εξίσου πολύ σημαντική καινοτομία.
<P>
Τέλος, αλλά εξίσου σημαντικό, οι αρμοδιότητες του παρόντος Κοινοβουλίου έχουν επεκταθεί αισθητά. Μέχρι στιγμής, είχαμε άφθονες ευκαιρίες να αξιοποιήσουμε αυτές τις αρμοδιότητες και, όπως είθισται με τους νέους θεσμούς, ασκούνται ισχυρότατες πιέσεις για την έμπρακτη κατοχύρωση αυτών των νέων αρμοδιοτήτων στον μέγιστο δυνατό βαθμό. Επομένως, βρισκόμαστε επί του παρόντος στο στάδιο των συζητήσεων με τα υπόλοιπα θεσμικά όργανα σχετικά με τα όρια που πρέπει να τεθούν συναφώς.
<P>
Χαίρομαι επίσης που αμφότεροι ο Επίτροπος κ. Piebalgs και ο ασκών την Προεδρία του Συμβουλίου δήλωσαν ότι υπάρχει βούληση για την επίτευξη συναίνεσης. Δεδομένου ότι έχω διατελέσει μέλος της εκτελεστικής εξουσίας στη χώρα μου σε προγενέστερη περίοδο της ζωής μου, κατανοώ όλες τις πλευρές της αντιπαράθεσης και ελπίζω ότι θα καταλήξουμε σε συμφωνία. Τολμώ επίσης να ελπίζω ότι το παρόν Κοινοβούλιο δεν θα υπερεκτιμήσει τις δυνατότητές του, όπως λένε ενίοτε οι Άγγλοι.
<P>
Ολοκληρώνοντας, αναφορικά με τον μηχανισμό σταθερότητας -έχω μερικά δευτερόλεπτα ακόμα στη διάθεσή μου-, θα ήθελα να πω ότι επικροτώ ιδιαιτέρως την παρατήρηση του Επιτρόπου κ. Piebalgs ότι, πράγματι, η πρόθεσή του είναι να εστιάσουμε, μεταξύ άλλων, στην καταπολέμηση της εμπορίας φορητών όπλων και ελαφρύ οπλισμού· ότι η πρόθεσή του είναι να ενισχύσουμε την ενεργό συμμετοχή των ΜΚΟ στη λειτουργία του μηχανισμού σταθερότητας και να αξιοποιήσουμε πλήρως το ακόμα πιο καινοτόμο σύνολο χρηματοδοτικών μέσων για την οικοδόμηση της ειρήνης. Εάν επιτευχθεί αυτό, θα μπορείτε να υπολογίζετε στην πλήρη υποστήριξη της Ομάδας μας.
<SPEAKER ID="575" NAME="Franziska Keller" LANGUAGE="EN">
Κύριε Πρόεδρε, θα ήθελα να θίξω το ζήτημα του μέσου αναπτυξιακής συνεργασίας (DCI), στο πλαίσιο του οποίου τόσο εγώ όσο και συνάδελφοι από την Επιτροπή Ανάπτυξης διακρίνουμε την επείγουσα ανάγκη να ενισχυθεί η εξουσία ελέγχου του Κοινοβουλίου. Ο λόγος είναι ότι το Κοινοβούλιο έχει καθήκον να ελέγχει πού δαπανά τα χρήματα η Επιτροπή και εάν τα χρήματα αυτά δαπανώνται για τον σκοπό για τον οποίο προορίζονταν, εν προκειμένω, για την επίσημη αναπτυξιακή βοήθεια (ΕΑΒ).
<P>
Κατά το παρελθόν, είχαμε άσχημα παραδείγματα, στα οποία τα χρήματα είτε δεν δαπανήθηκαν σύμφωνα με τα κριτήρια της ΕΑΒ είτε διαπιστώσαμε ότι δεν συμμορφώνονταν με τον στόχο για την εξάλειψη της φτώχειας. Δεδομένου ότι διαθέταμε μόνο το δικαίωμα διαβούλευσης, οι προτάσεις και οι ιδέες μας δεν λαμβάνονταν υπόψη. Τούτο καταδεικνύει σαφώς ότι χρειαζόμαστε ισχυρότερη θέση. Χρειαζόμαστε την εξουσία συναπόφασης επί του τελικού προορισμού των χρηματικών πόρων.
<P>
Όσον αφορά τη συνεκτικότητα της πολιτικής στον τομέα της ανάπτυξης, υποχρέωση δεν έχει μόνον η Επιτροπή, αλλά και εμείς, ως Κοινοβούλιο. Οφείλουμε επίσης να διασφαλίσουμε ότι τα χρήματα που δαπανώνται διοχετεύονται προς τη σωστή κατεύθυνση και ότι άλλοι τομείς πολιτικής εργάζονται εξίσου για την εξάλειψη της φτώχειας.
<P>
Το Κοινοβούλιο φέρει επίσης ευθύνη έναντι των πολιτών της Ευρωπαϊκής Ένωσης. Πρέπει να ελέγχουμε καλύτερα πού δαπανώνται τα χρήματα, ήτοι όσον αφορά την εξάλειψη της φτώχειας. Οι ευρωπαίοι πολίτες τάσσονται υπέρ της αναπτυξιακής βοήθειας. Τάσσονται δε ακόμα και υπέρ της χορήγησης ενισχυμένης αναπτυξιακής βοήθειας -όπως καταδεικνύουν οι δημοσκοπήσεις-, αλλά οφείλουμε επίσης να δείχνουμε ξεκάθαρα τον τρόπο με τον οποίο δαπανάται αυτή η βοήθεια και ότι δαπανάται προς όφελος των φτωχών.
<P>
Επομένως, η Επιτροπή Ανάπτυξης και εγώ προσωπικά σας παροτρύνουμε να αποδεχθείτε τις κατ' εξουσιοδότηση πράξεις στο πλαίσιο του μέσου αναπτυξιακής συνεργασίας (DCI).
<SPEAKER ID="576" NAME="Charles Tannock" LANGUAGE="EN">
Κύριε Πρόεδρε, η ΕΕ αποτελεί τον μεγαλύτερο πολυμερή χορηγό αναπτυξιακής και ανθρωπιστικής βοήθειας στον κόσμο. Διαδραματίζει επίσης σημαντικό πολιτικό ρόλο, στηρίζοντας την προαγωγή των ανθρωπίνων δικαιωμάτων και της δημοκρατίας σε τρίτες χώρες.
<P>
Συνεπώς, η Ομάδα μου, οι Ευρωπαίοι Συντηρητικοί και Μεταρρυθμιστές, πιστεύει ακράδαντα ότι η θέσπιση σωστά διαρθρωμένων νέων κοινοτικών χρηματοδοτικών μέσων είναι κεφαλαιώδους σημασίας. Διασφαλίζουν αποδοτικότερο και αποτελεσματικότερο τρόπο δαπάνης των χρημάτων των ευρωπαίων φορολογουμένων και επιτρέπουν στο Κοινοβούλιο, ιδιαίτερα μετά τη Λισαβόνα, να ελέγχει τις δαπάνες και τη στρατηγική πολιτική με πιο ανοικτό και διαφανή τρόπο.
<P>
Αυτή η δημοκρατική λογοδοσία είναι ζωτικής σημασίας, ιδιαίτερα σε μια συγκυρία κατά την οποία τα κράτη μέλη προβαίνουν τα ίδια σε σοβαρές περικοπές των εθνικών δαπανών τους. Οι επενδύσεις και η ανάπτυξη, η δημοκρατία και τα ανθρώπινα δικαιώματα αποτελούν δυνητικά σημαντικό μέσο στήριξης, χάρη στην ήπια δύναμή τους συγκεκριμένα, των ευρύτερων στόχων της εξωτερικής πολιτικής της ΕΕ, ενώ θα μπορούσαν επίσης να συμβάλουν στη μείωση των μεταναστευτικών πιέσεων στα εξωτερικά σύνορα της ΕΕ. Ωστόσο, κρίνεται θεμελιώδης η ύπαρξη ισχυρών μηχανισμών για την πρόληψη της διαφθοράς και της κατάχρησης των χρημάτων της ΕΕ, και πρέπει επίσης να μεριμνήσουμε ώστε να μην επιβάλλουμε διά εξαναγκασμού τις δυτικές φιλελεύθερες αξίες μας -ιδίως δε τα επιλεγόμενα δικαιώματα αναπαραγωγής- σε άλλες χώρες, οι οποίες δεν είναι έτοιμες ή πρόθυμες να τις αφομοιώσουν με το πρόσχημα των ανθρωπίνων δικαιωμάτων.
<SPEAKER ID="577" NAME="Sabine Lösing" LANGUAGE="DE">
Κύριε Πρόεδρε, είναι σημαντικό να καταστήσουμε σαφές σε αυτό το σημείο ότι, όσον αφορά τα χρηματοδοτικά μέσα της εξωτερικής πολιτικής της ΕΕ, η Συνθήκη της Λισαβόνας κατήργησε το δικαίωμα εποπτείας του Ευρωπαϊκού Κοινοβουλίου. Κατά συνέπεια, η αρμοδιότητα για τα εν λόγω χρηματοδοτικά μέσα μεταφέρθηκε πλήρως στην Επιτροπή και την Ύπατη Εκπρόσωπο και, μέσω της τελευταίας, στην Ευρωπαϊκή Υπηρεσία Εξωτερικής Δράσης. Θεωρώ απολύτως απαράδεκτο το γεγονός ότι προβλέπεται η παράκαμψη του Κοινοβουλίου και του Συμβουλίου, παρά το γεγονός ότι το ζητούμενο εν προκειμένω είναι τα φιλόδοξα μέτρα εξωτερικής πολιτικής της Ευρωπαϊκής Ένωσης και η εφαρμογή τους.
<P>
Υποστηρίζουμε τις προσπάθειες όλων των Ομάδων του Κοινοβουλίου που στοχεύουν στην αποκατάσταση του κοινοβουλευτικού ελέγχου των χρηματοδοτικών μέσων. Κατά συνέπεια, θα υποστηρίξουμε συναφώς τις τροπολογίες επί των κατ' εξουσιοδότηση, οι οποίες, φυσικά, συζητήθηκαν νωρίτερα. Παρ' όλα αυτά, θα ήθελα να ολοκληρώσω εκφράζοντας τη σοβαρή ανησυχία μου όσον αφορά, ειδικότερα, τον μηχανισμό σταθερότητας και το ευρωπαϊκό μέσο για τη δημοκρατία και τα ανθρώπινα δικαιώματα, διότι εκτιμώ ότι τα εν λόγω μέσα χρησιμοποιούνται με αντιδημοκρατικό και αδιαφανή τρόπο και, σε ορισμένες περιπτώσεις, παρά τη θέληση των ενεχομένων χωρών, γεγονός το οποίο τους προσδίδει τον χαρακτήρα παρεμβατικής εξωτερικής πολιτικής της ΕΕ.
<SPEAKER ID="578" NAME="William  Dartmouth" LANGUAGE="EN">
Κύριε Πρόεδρε, στα παζάρια του Καράτσι κυκλοφορεί ένα ανέκδοτο, το οποίο έχει περίπου ως εξής: ένας κλέφτης σταματά στον δρόμο τον πρόεδρο του Πακιστάν για να τον ληστέψει και του λέει: "Δώσε μου τα χρήματά σου". Ο πρόεδρος του Πακιστάν απαντά: "Είμαι ο πρόεδρος Zardari, ο πρόεδρός σου". Και τότε ο κλέφτης του λέει: "Ε, τότε, δώσε μου τα λεφτά μου!"
<P>
Το ανέκδοτο αυτό είναι σχετικό με τη σημερινή συζήτηση, διότι δίδει έμφαση στο καίριο σημείο. " Ευρωπαϊκή Επιτροπή δεν έχει χρήματα. Όλα τα χρήματα της Επιτροπής προέρχονται από τους φορολογούμενους των κρατών μελών ή, για να είμαι ακριβής, από τους φορολογούμενους των 14 κρατών μελών που είναι καθαροί συνεισφέροντες. Ακόμα και αν η Επιτροπή αποκτήσει κάποια στιγμή ιδίους πόρους, γεγονός το οποίο φαίνεται, βάσει των ψηφοφοριών που διεξήχθησαν νωρίτερα σήμερα, αποκαρδιωτικά πιθανό, τα χρήματα που δαπανώνται από την Επιτροπή θα εξακολουθούν να είναι χρήματα των φορολογουμένων.
<P>
Επομένως ολοκληρώνοντας, σας ζητώ να σκεφθείτε πολύ προσεκτικά το ακόλουθο ερώτημα: μπορείτε πραγματικά να πιστέψετε ότι οι εξαιρετικά πιεσμένοι ευρωπαίοι φορολογούμενοι και οι φορολογούμενοι του "νωμένου Βασιλείου, ιδίως στην παρούσα συγκυρία, θέλουν πραγματικά να δαπανηθούν 2 δισεκατομμύρια ευρώ επιπλέον -επειδή αυτό προβλέπεται στις συγκεκριμένες προτάσεις- απλώς και μόνο για να μπορεί ο Επίτροπος της ΕΕ να περιφέρεται καμαρωτός στο διεθνές προσκήνιο;
<SPEAKER ID="579" NAME="Andreas Mölzer" AFFILIATION="NI">
(DE) Κύριε Πρόεδρε, όπως πάντα, τα όργανα χρηματοδότησης της ΕΕ παρουσιάζουν ορισμένα προβλήματα. " οικονομική βοήθεια είναι δύσκολο να ληφθεί λόγω του σύνθετου χαρακτήρα της, ενώ ο σχεδιασμός των ελεγκτικών συστημάτων εξακολουθεί να μην πραγματοποιείται με βέλτιστο τρόπο. Ένα παράδειγμα αποτελεί η προενταξιακή βοήθεια, η οποία, όπως όλοι γνωρίζουμε, διατίθεται σε δυνητικά υποψήφιες χώρες. Πλην όμως, η χορήγηση αυτής της βοήθειας έχει νόημα μόνο σε περίπτωση που οι εν λόγω χώρες καταπολεμούν τα προβλήματα διαφθοράς τους ή εφόσον συγκροτούνται πραγματικά οι απαραίτητες δομές. Ευελπιστώ ότι, σε σχέση με αυτό το θέμα, η ΕΕ έχει αντλήσει διδάγματα από την υπερβολικά εσπευσμένη διεύρυνσή της το 2007. Αναφορικά με τον μηχανισμό σταθερότητας και αναπτυξιακής συνεργασίας, πάρα πολύ συχνά, οι πόροι του προϋπολογισμού δεν καταλήγουν, ή καταλήγουν εν μέρει μόνο, στα τοπικά θεσμικά όργανα για τα οποία προορίζονται. Αυτό οφείλεται εν μέρει στα αποδυναμωμένα θεσμικά όργανα των δικαιούχων χωρών, αλλά οφείλεται επίσης σε μειονεκτούσες δομές παροχής κινήτρων και σε έλλειψη τεκμηριωμένης λογοδοσίας. Υλικό για προβληματισμό παρέχει το γεγονός ότι, σύμφωνα με μελέτη του ΔΝΤ, οι δημόσιες δαπάνες 33 χωρών εξαρτώνται κατά το ήμισυ τουλάχιστον από τη διεθνή αναπτυξιακή βοήθεια. όσον αφορά, λοιπόν, την παροχή οικονομικής βοήθειας, οιασδήποτε μορφής, από την ΕΕ, επιβάλλεται ενίσχυση του ελέγχου.
<SPEAKER ID="580" NAME="Godelieve Quisthoudt-Rowohl" AFFILIATION="PPE">
(DE) Κύριε Πρόεδρε, καταρχάς, θα ήθελα να εκφράσω τις ειλικρινείς ευχαριστίες μου στον εισηγητή, κ. Scholz, για τη θετική και ανοικτή συνεργασία που είχαμε. Στον τριμερή διάλογο, ειδικότερα, δεν υπήρχε πάντα συμφωνία, αλλά είχαμε τη χαρά να πραγματοποιήσουμε τις συζητήσεις μας σε εποικοδομητικό κλίμα.
<P>
" επέκταση του χρηματοδοτικού μέσου για τη συνεργασία με τις εκβιομηχανισμένες και τις λοιπές χώρες και εδάφη υψηλού εισοδήματος θα παράσχει στην ΕΕ τη δυνατότητα να καθιερώσει συνθήκες συνεργασίας με τις σημαντικές αναδυόμενες και αναπτυσσόμενες χώρες επί ίσοις όροις. " συνεργασία αυτή συμπεριλαμβάνει εκπαιδευτικά προγράμματα ανταλλαγής στο πλαίσιο του προγράμματος Erasmus Mundus, και στήριξη της επιχειρηματικής ή πολιτιστικής συνεργασίας, εξέλιξη, άλλωστε, την οποία επικροτώ θερμά. Υπάρχει ένα σημείο στο οποίο θα ήθελα να επιστήσω την προσοχή σας, και αυτό συνίσταται στο γεγονός ότι, δεδομένης της υφιστάμενης οικονομικής κατάστασης της ΕΕ -και της κατάστασης εκάστου κράτους μέλους- η Ομάδα του Ευρωπαϊκού Λαϊκού Κόμματος (Χριστιανοδημοκράτες) θεωρεί απαράδεκτο το αίτημα για νέα, μη διαθέσιμη αυτήν τη στιγμή, χρηματοδότηση για την υλοποίηση των μέτρων που μόλις παρουσιάστηκαν. Πρέπει να επιτευχθεί χρηματοδοτική εξίσωση με το χρηματοδοτικό μέσο για την αναπτυξιακή συνεργασία, οι πόροι του οποίου προορίζονταν αποκλειστικά για τις αναπτυσσόμενες οικονομίες. Ως εκ τούτου, κατέθεσα, εξ ονόματος της Ομάδας του Ευρωπαϊκού Λαϊκού Κόμματος (Χριστιανοδημοκράτες), μια τροπολογία η οποία καθιστά εφικτή την επίτευξη αυτής της χρηματοδοτικής ισορροπίας.
<P>
Θα ήθελα επίσης να αναφερθώ εν συντομία στις κατ' εξουσιοδότηση πράξεις. Πρόκειται για σημαντικό ζήτημα - έχει αναφερθεί ήδη δύο φορές σήμερα το πρωί. Κατ' εμέ, δεν υπάρχει καμία απολύτως αμφιβολία ότι το Κοινοβούλιο πρέπει να έχει δικαίωμα εποπτείας και αρνησικυρίας επί της συνολικής δέσμης μέτρων για τη χρηματοδότηση της εξωτερικής συνεργασίας, η οποία συζητείται επί του παρόντος, μέσω των κατ' εξουσιοδότηση πράξεων. Το πνεύμα της Συνθήκης της Λισαβόνας πρέπει να γίνει αισθητό εν προκειμένω. Δεν μπορεί να υπάρξει κανένας συμβιβασμός σχετικά με το αν οι κατ' εξουσιοδότηση πράξεις θα συμπεριληφθούν ή όχι στα χρηματοδοτικά μέσα.
<SPEAKER ID="581" NAME="Ana Gomes" AFFILIATION="S&amp;D">
(EN) Κύριε Πρόεδρε, το ευρωπαϊκό χρηματοδοτικό μέσο για τη δημοκρατία και τα ανθρώπινα δικαιώματα είναι κρίσιμης σημασίας για την άσκηση κοινοτικής εξωτερικής πολιτικής, η οποία θα είναι σε μείζονα βαθμό προσηλωμένη στην προαγωγή της δημοκρατίας, του κράτους δικαίου και των ανθρωπίνων δικαιωμάτων παγκοσμίως. Πρόκειται για το μοναδικό μέσο που μπορούμε πλέον να ενεργοποιήσουμε ώστε να βοηθήσουμε όσους υπερασπίζονται τη δημοκρατία και τα ανθρώπινα δικαιώματα σε χώρες όπου οι βασικές ελευθερίες περιορίζονται. Μπορούμε να το πράξουμε χωρίς τη συναίνεση των οικείων κυβερνήσεών τους. Προφανώς, ένα τόσο πολύτιμο μέσο πρέπει να τελεί υπό τη δέουσα εποπτεία του Ευρωπαϊκού Κοινοβουλίου, και αυτός είναι ο λόγος για τον οποίο ζητούμε τη διαδικασία των κατ' εξουσιοδότηση πράξεων.
<P>
Ωστόσο, πρέπει να συνειδητοποιήσουμε ότι αυτό το μέσο είναι πολύ περιορισμένο από πλευράς διαθέσιμης χρηματοδότησης, και ένα μεγάλο μέρος του χρηματοδοτεί στην πραγματικότητα τις αποστολές των εκλογικών παρατηρητών της ΕΕ: 22% για την περίοδο 2011-2013. Αυτό σημαίνει ότι ο προϋπολογισμός που διατίθεται στο πλαίσιο του ευρωπαϊκού μέσου για την προαγωγή της δημοκρατίας και των ανθρωπίνων δικαιωμάτων πρέπει να αυξηθεί σημαντικά.
<P>
Θα ήθελα να εκμεταλλευθώ την παρούσα ευκαιρία για να επισημάνω ένα νέο εργαλείο, στη δημιουργία του οποίου θα πρέπει να συνδράμει το Ευρωπαϊκό Κοινοβούλιο, και το οποίο θα μπορούσε να χρηματοδοτήσει το υπό συζήτηση μέσο, προκειμένου να βοηθήσει ακόμα πιο αποτελεσματικά και με ακόμα μεγαλύτερη ευελιξία τους ανθρώπους οι οποίοι διακινδυνεύουν συχνά τη ζωή τους αγωνιζόμενοι για τη δημοκρατία, το κράτος δικαίου και τα ανθρώπινα δικαιώματα σε χώρες που τελούν υπό δικτατορίες ή καθεστώτα καταπίεσης, καθώς και σε χώρες που επιδιώκουν τη μετάβαση στη δημοκρατία, αλλά συναντούν βίαιες αντιδημοκρατικές δυνάμεις και χρειάζονται πολύ μεγαλύτερη βοήθεια για την ενίσχυση των δυνατοτήτων τους, προκειμένου να υπερνικήσουν αυτές τις αντιδημοκρατικές δυνάμεις.
<P>
Εκείνο που χρειαζόμαστε είναι μια διακομματική, μη κυβερνητική ευρωπαϊκή βάση, παρεμφερή του Εθνικού Ιδρύματος για τη Δημοκρατία (National Endowment for Democracy, NED), το οποίο συγκροτήθηκε από το αμερικανικό Κογκρέσο.
<P>
(" ομιλήτρια δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="582" NAME="Heidi Hautala" AFFILIATION="Verts/ALE">
(EN) Κύριε Πρόεδρε, σας ευχαριστώ που μου δίνετε τον λόγο. " ερώτησή μου στην κ. Gomes σχετικά με την εξαίρετη πρότασή της είναι εάν πιστεύει ότι θα μπορούσαμε πράγματι να διδαχθούμε από τα μοντέλα των "ΠΑ όσον αφορά για αυτό το είδος πιο ευέλικτης και, ας πούμε, λιγότερο γραφειοκρατικής χρηματοδότησης του εκδημοκρατισμού και των ανθρωπίνων δικαιωμάτων.
<SPEAKER ID="583" NAME="Ana Gomes" AFFILIATION="S&amp;D">
(EN) Κύριε Πρόεδρε, η ομορφιά έγκειται ακριβώς στην ευελιξία. Έχοντας στη διάθεσή μας μια διακομματική βάση, θα είμαστε σε θέση να προσδιορίσουμε συγκεκριμένες περιπτώσεις, οι οποίες χρήζουν, υπό ευρύτερη έννοια, και κατά την κρίση μας, ιδιαίτερης βοήθειας, παρακάμπτοντας παρεμποδιστικές κυβερνήσεις, αρχές ή δυνάμεις, ώστε να ενισχύσουμε τις ικανότητες όσων αγωνίζονται για τα ανθρώπινα δικαιώματα. Πιστεύω ότι το παράδειγμα του NED στις "ΠΑ είναι πράγματι λίαν διαφωτιστικό, και ότι δεν πρέπει να διστάσουμε να ακολουθήσουμε κάτι που λειτουργεί σε άλλες περιοχές του κόσμου, εν προκειμένω, στους αμερικανούς εταίρους μας.
<P>
Έχουμε ήδη τις βάσεις των διαφόρων κομμάτων που δραστηριοποιούνται μεν στην Ευρώπη, αλλά συχνά με διαφορετικούς σκοπούς, και ασφαλώς πολλές είναι οι περιπτώσεις που θα πρέπει να συγκλίνουν, ώστε να καταστούν ενδεχομένως πιο αποτελεσματικές, παρέχοντας βοήθεια σε εκείνους που αγωνίζονται για τη δημοκρατία και τα ανθρώπινα δικαιώματα.
<SPEAKER ID="584" NAME="Πρόεδρος">
Με παραπλανήσατε εδώ, Ana. Νόμιζα ότι ολοκληρώνατε, αλλά, αίφνης, συνεχίσατε την ομιλία σας, και δεν ήξερα εάν έπρεπε να χτυπήσω ή όχι το σφυρί. " αλήθεια είναι ότι στη διαδικασία της γαλάζιας κάρτας, ο ερωτών έχει 30 δευτερόλεπτα στη διάθεσή του και ο απαντών έχει εξίσου μόνο 30 δευτερόλεπτα στη διάθεσή του.
<SPEAKER ID="585" NAME="Louis Michel" AFFILIATION="ALDE">
(FR) Κύριε Πρόεδρε, αισθάνομαι πολύ άσχημα επειδή θα ήθελα να είχα συμμετάσχει σε αυτήν τη συζήτηση. Διατηρώ έντονες επιφυλάξεις όσον αφορά τη μεγαλύτερη αποτελεσματικότητα του αμερικανικού μοντέλου έναντι του ευρωπαϊκού. Το αμερικανικό μοντέλο, όταν ασχολείται με ανθρώπινα δικαιώματα, είναι ουσιαστικά επιλεκτικό και απολύτως ιδιοτελές, διότι, στην πραγματικότητα, το αμερικανικό μοντέλο αφορά κατά κύριο λόγο ενεργές διμερείς σχέσεις.
<P>
Θα ήθελα να συγχαρώ τον συνάδελφο Charles Goerens για το έργο του, καθόσον κατόρθωσε να ενισχύσει την αναπτυξιακή διάσταση της διαδικασίας, και θα ήθελα, ασφαλώς, να ευχαριστήσω τον Επίτροπο κ. Piebalgs για την ιδιαίτερη και ευνοϊκή προσοχή που απέδωσε σε αυτό το αίτημα.
<P>
Από την πλευρά μου, θα ήθελα να προβώ σε τρεις σύντομες παρατηρήσεις. Πρώτον, η υπερβολικά ταχεία διάλυση του συστήματος προτιμήσεων της Κοινότητας ενδέχεται να έχει, και θα έχει, δραματικές επιπτώσεις σε ορισμένες χώρες ΑΚΕ που εξακολουθούν να εξάγουν μπανάνες. Ορισμένες από αυτές τις επιπτώσεις θα επηρεάσουν άμεσα την ικανότητα των χωρών ΑΚΕ να προωθήσουν τη βιώσιμη ανάπτυξη. Για τον λόγο αυτόν, θα ήθελα να συνηγορήσω υπέρ μίας λογικής και ελαφρώς ευέλικτης ερμηνείας των κριτηρίων για την κατανομή της βοήθειας. " βοήθεια πρέπει να κατανέμεται κατά προτεραιότητα στις χώρες ΑΚΕ που επιθυμούν να διατηρήσουν τον εγχώριο τομέα παραγωγής μπανάνας λόγω του αντίκτυπού του στη βιώσιμη ανάπτυξη της χώρας. Από αυτήν την άποψη, θα ήταν χρήσιμο -κάτι που ζητήθηκε, αλλά δεν υλοποιήθηκε- να είχαμε ήδη ανά χείρας μια εκ των προτέρων εκτίμηση επιπτώσεων στην κατάσταση των χωρών που εξάγουν μπανάνες.
<P>
Θα προβώ σε άλλες δύο γενικές παρατηρήσεις, στις οποίες είναι βέβαιο ότι θα επανέλθω κατά τις προσεχείς εβδομάδες. Κατά την άποψή μου, ο καλύτερος τρόπος διοχέτευσης της εν λόγω βοήθειας συνίσταται, δίχως αμφιβολία, στην παροχή γενικής δημοσιονομικής βοήθειας, όπου είναι δυνατόν, και τομεακής βοήθειας όπου είναι επιθυμητό. Θα ήταν ενδεχομένως εξίσου χρήσιμη η διεξαγωγή συζήτησης σχετικά με την ποσότητα της βοήθειας και την τήρηση των δεσμεύσεων που ανελήφθησαν το 2005 από τα κράτη μέλη. Πρόκειται για κεντρικό θέμα συζήτησης. Επιπλέον, άκουσα ορισμένες ομιλίες συναδέλφων σήμερα οι οποίες είναι άκρως ανησυχητικές. Προφανώς, κυριαρχεί ο εγωισμός. Οφείλω να δηλώσω ότι τούτο αποτελεί μεγάλη έκπληξη.
<P>
Τέλος, απαντώντας σε μια σειρά ερωτημάτων, θα επιθυμούσα και εγώ, παρά ταύτα, την αναβίωση της ιδέας της εγγραφής του Ευρωπαϊκού Ταμείου Ανάπτυξης στον προϋπολογισμό, καθόσον τούτο θα μας διευκόλυνε προφανώς να ελέγχουμε άμεσα την πολιτική δράση της Επιτροπής.
<SPEAKER ID="586" NAME="Catherine Grèze" AFFILIATION="Verts/ALE">
(FR) Κύριε Πρόεδρε, θα ήθελα να ευχαριστήσω τον κ. Goerens, διότι έλαβε υπόψη τα διεθνή πρότυπα σχετικά με την υγεία και την ασφάλεια των εργαζομένων και τις διεθνείς περιβαλλοντικές προδιαγραφές, ειδικότερα εκείνες που σχετίζονται, φυσικά, με την έκθεση σε παρασιτοκτόνα.
<P>
Κατά την άποψή μου, η υπεράσπιση των μικρών παραγωγών στην παρούσα έκθεση είναι καίριας σημασίας, διότι -περιττό να σας το θυμίσω- λαμβάνουν εντέλει μόνο 1,5% επί του αντιτίμου που καταβάλλει ο τελικός καταναλωτής. Δέον είναι να υπομνησθεί ότι, όπως γνωρίζετε ήδη, κάθε χρόνο, εκατομμύρια μικροί παραγωγοί αναγκάζονται να μετακομίσουν σε παραγκουπόλεις.
<P>
" καταπολέμηση των παρασιτοκτόνων και της μεγάλης κλίμακας έκθεσης σε παρασιτοκτόνα έχει συζητηθεί πλέον στο παρόν Κοινοβούλιο και φρονώ ότι είναι σημαντικό να εφαρμόσουμε τις ίδιες απαιτήσεις στις Γαλλικές Δυτικές Ινδίες, όπου χρησιμοποιείται η ουσία chlordecone, αλλά και στις εξόχως απόκεντρες περιοχές. Καλώ την Επιτροπή να το πράξει· τίποτα περισσότερο.
<P>
Ολοκληρώνοντας, μολονότι επικροτώ την πρόοδο που έχει σημειωθεί, θα ήθελα να επαναλάβω ότι το βασικό πρόβλημα με το εμπόριο στον τομέα της μπανάνας έγκειται προφανώς στο γεωργικό μοντέλο, το οποίο θα πρέπει να επανεξεταστεί, διότι προσανατολίζεται μόνο στις εξαγωγές. Το γεωργικό μοντέλο πρέπει να αναδιαμορφωθεί με στόχο την επίτευξη μεγαλύτερης αυτάρκειας.
<SPEAKER ID="587" NAME="Marek Henryk Migalski" AFFILIATION="ECR">
(PL) Συμφωνώ απόλυτα με την κ. Gomes ότι το ζήτημα των ανθρωπίνων δικαιωμάτων αποτελεί ένα από τα σημαντικότερα ζητήματα που καλούμαστε να αντιμετωπίσουμε, και αυτός είναι ο λόγος για τον οποίο αδυνατώ πλήρως να κατανοήσω τη δήλωση της κ. Lösing ότι τα χρήματα που δαπανώνται για τα ανθρώπινα δικαιώματα συνιστούν ενίοτε, ακόμα δε και συχνά, σπατάλη. Τα ανθρώπινα δικαιώματα συνιστούν θεσμικό, αν όχι το σημαντικότερο, καθήκον μας ως Ευρωπαϊκής Κοινότητας.
<P>
Θα ήθελα επίσης να αναφερθώ σε ένα από τα μέσα για τη στήριξη της δημοκρατίας και των ανθρωπίνων δικαιωμάτων σε ολόκληρο τον κόσμο, και στη δήλωση ότι αυτά τα μέσα πρέπει να θεσπίζονται και να καθίστανται λειτουργικά, ανεξαρτήτως εάν τρίτα μέρη και άλλες δημόσιες αρχές έχουν δώσει τη συγκατάθεσή τους. Πρόκειται, κατά την άποψή μου, για καίρια δήλωση, η οποία αποσαφηνίζει το καθήκον μας. Μερικές φορές πρέπει να συνδράμουμε στην ανάπτυξη της δημοκρατίας και την ενίσχυση των ανθρωπίνων δικαιωμάτων, παρά τη θέληση των κυβερνήσεων ορισμένων χωρών. Πιστεύω δε ότι πρόκειται για αξιέπαινη προσπάθεια, ιδιαίτερα και, πάνω από όλα, σε περιοχές όπου παραβιάζεται το δικαίωμα της ελευθερίας της έκφρασης. Είναι καθήκον μας.
<SPEAKER ID="588" NAME="Joe Higgins" AFFILIATION="GUE/NGL">
(EN) Κύριε Πρόεδρε, υπάρχει μια αίσθηση εξωπραγματικής διάστασης σε μεγάλο μέρος της παρούσας της συζήτησης. Όλες αυτές οι εκθέσεις σχετικά με την προαγωγή των δημοκρατικών και ανθρωπίνων δικαιωμάτων παγκοσμίως, καθώς και των χρηματοδοτικών μέσων για την αναπτυξιακή συνεργασία, πρέπει να εξεταστούν στο πλαίσιο της ανατριχιαστικής δήλωσης που έκανε χθες σε αυτήν ακριβώς την Αίθουσα ο Γενικός Γραμματέας των "νωμένων Εθνών. Δήλωσε ότι 65 εκατομμύρια περισσότεροι άνθρωποι στον κόσμο θα περιπέσουν σε κατάσταση ακραίας φτώχειας μόνο κατά το τρέχον έτος.
<P>
Αυτή είναι η σκληρή πραγματικότητα που διαψεύδει τα όμορφα λόγια της κυβέρνησης και της Επιτροπής. Έξω από τις πόρτες της παρούσας Αίθουσας, τεράστια πανό με λογότυπα της ΕΕ διακηρύσσουν: "Σταματήστε τη φτώχεια". Ταυτόχρονα, η Επιτροπή της ΕΕ -αλλά και οι μείζονες Ομάδες του παρόντος Κοινοβουλίου- προωθούν νεοφιλελεύθερες οικονομικές πολιτικές που περικόπτουν προϋπολογισμούς και δημόσιες υπηρεσίες, λεηλατώντας τις συνθήκες διαβίωσης των μέσων πολιτών, ενώ μεταφέρουν υπέρογκους πόρους σε τράπεζες και κερδοσκόπους.
<P>
Σχετικά με τη χρηματοδότηση της αναπτυξιακής συνεργασίας, η Επιτροπή συγχαίρει τον εαυτό της για τις νέες μειώσεις των δασμών στον τομέα της μπανάνας, οι οποίες συμφωνήθηκαν με τις μπαναπαραγωγούς χώρες της Λατινικής Αμερικής, αλλά, στην πραγματικότητα, αυτή η νέα συμφωνία είναι προς όφελος των ισχυρών πολυεθνικών ομίλων. Οι ισχυρότατοι εξαγωγείς μπανάνας, όπως η "Chiquita" και η "Del Monte", θα αποκομίσουν τεράστια κέρδη αλλά οι χώρες της Αφρικής, της Καραϊβικής και του Ειρηνικού και οι μικροί παραγωγοί θα καταστραφούν. Φυσικά, οι επιδοτήσεις στους μικρούς καλλιεργητές μπανάνας που αντιμετωπίζουν τον κίνδυνο της χρεοκοπίας εξαιτίας της νέας συμφωνίας δεν πρέπει να προέρχονται από θεσμοθετημένα κοινωνικά ταμεία, αλλά από οπουδήποτε αλλού στον προϋπολογισμό της ΕΕ. Το εμπόριο πρέπει να είναι προς όφελος των μικρών παραγωγών και των εργαζόμενων ανθρώπων -της πλειοψηφίας- και όχι των μεγάλων πολυεθνικών εταιρειών.
<SPEAKER ID="589" NAME="Νικόλαος Σαλαβράκος" AFFILIATION="EFD">
Κύριε Πρόεδρε, φοβάμαι ότι ο προϋπολογισμός της Ευρωπαϊκής Ένωσης για το 2011 είναι ατυχής, τόσο στην πρόβλεψη για μεσοπρόθεσμη αναθεώρηση, όσο και στην καθιέρωση απευθείας εσόδων από νέους φόρους, οι οποίοι σε τελική κατάληξη θα επιβαρύνουν τους τελικούς καταναλωτές, δηλαδή τους ευρωπαίους πολίτες. Θεωρώ, κύριε Πρόεδρε, ότι δεν είναι κατάλληλη στιγμή για την επιβολή των φόρων αυτών, όταν η Ευρώπη βυθίζεται στην ύφεση, οι εργαζόμενοι χάνουν τις δουλειές τους, η αγοραστική τους δύναμη μειώνεται και χάνουν, κυρίως, τα ασφαλιστικά τους δικαιώματα. Από αυτούς τους ευρωπαίους καταναλωτές, αντί να τους δώσουμε, παίρνουμε, κύριε Πρόεδρε. Φαίνεται ότι για άλλη μια φορά στην προσπάθεια της δημοσιονομικής πειθαρχίας αφήσαμε έξω τους σχεδιασμούς μας για την ανάπτυξη, και ότι με την εφαρμογή της οικονομικής θεωρίας καταργήσαμε την πολιτική.
<P>
Πρέπει, δια του παραδείγματός, μας να πείσουμε τους ευρωπαίους πολίτες ότι μεριμνούμε για αυτούς κατά τον καλύτερο δυνατό τρόπο. Στην παρούσα χρονική συγκυρία, επομένως, δεν πρέπει να συμπεριφερόμεθα σαν την Μαρία-Αντουανέτα. Προτείνω, λοιπόν, συγκεκριμένα πράγματα: πρώτον, η βουλευτική μας αποζημίωση να μειωθεί κατά 1.000 ευρώ το 2011, τα οποία θα διαθέσουμε ο καθένας από εμάς για την πρόσληψη ενός νέου άνεργου ευρωπαίου πολίτη, από τη δική του χώρα ο καθένας. Δεύτερον, τη μείωση των δαπανών για τις μετακινήσεις μας, όσον αφορά τα αεροπορικά μας εισιτήρια, εις τρόπον ώστε να ταξιδεύουμε και εμείς στην οικονομική θέση.
<SPEAKER ID="590" NAME="Nick Griffin" AFFILIATION="NI">
(EN) Κύριε Πρόεδρε, όπως συμβαίνει πολύ συχνά με προτάσεις της ΕΕ, μεταξύ των εν λόγω χρηματοδοτικών μέσων περιλαμβάνονται και μέσα μείζονος συναισθηματικής απήχησης. Όλοι οι έντιμοι άνθρωποι σαν εμάς θέλουμε να εξαλείψουμε το εμπόριο ναρκωτικών, την εμπορία ανθρώπων και τον εφοδιασμό φορητών όπλων σε περιοχές συγκρούσεων, αλλά είναι πολύ εύκολο να είμαστε συναισθηματικοί και γενναιόδωροι με τα χρήματα άλλων ανθρώπων.
<P>
Συνεπώς,, ενώ οι μέσοι πολίτες στην Ελλάδα, τη Γαλλία, την Ιρλανδία και τη Μεγάλη Βρετανία βλέπουν τις κοινωνίες τους να διαλύονται από τις περικοπές και τις πλάτες τους να λυγίζουν από τους φόρους, η έκθεση Scholz αναμένεται να προσθέσει 176 εκατομμύρια ευρώ στα 172 εκατομμύρια ευρώ που έχουν ήδη δεσμευθεί για να βοηθήσουν τους καπιταλιστές των τρίτων χωρών να καταβροχθίσουν ακόμα περισσότερες θέσεις εργασίας μας. " έκθεση Goerens θα σπαταλήσει 190 εκατομμύρια ευρώ, μεταξύ των οποίων 17,4 εκατομμύρια ευρώ ως διευκόλυνση για την ταχεία αντιμετώπιση των διογκούμενων τιμών των τροφίμων στις αναπτυσσόμενες χώρες. Μπορεί να διέφυγε της προσοχής σας, αλλά οι τιμές των τροφίμων διογκώνονται και στις δικές μας εκλογικές περιφέρειες.
<P>
Ωστόσο, η έκθεση Brantner είναι μακράν η χειρότερη. Εδώ, στη σελίδα εννέα, κάνει λόγο για ένα χρηματοδοτικό κονδύλιο ύψους 2,062 δισεκατομμυρίων ευρώ έως το 2013. Πρόκειται, ασφαλώς, για τυπογραφικό λάθος. Ελπίζω πραγματικά ότι πρόκειται για τυπογραφικό λάθος, αλλά το γεγονός ότι ένα τόσο γελοίο λάθος διέφυγε της προσοχής όλων των εμπειρογνωμόνων και των βουλευτών που έχουν διαβάσει την εν λόγω έκθεση λέει πολλά για τον άκριτο τρόπο με τον οποίο ξοδεύει χρήματα η Ευρωπαϊκή Ένωση.
<P>
Αυτά τα χρήματα δεν φυτρώνουν στο χώμα. Δεν τα μοιράζει απλόχερα κάποια νεράιδα του παραμυθιού. Δεν είναι χρήματα της Επιτροπής. Δεν είναι χρήματα των βουλευτών του Ευρωπαϊκού Κοινοβουλίου. Είναι χρήματα των φορολογουμένων, και ένα υπερβολικά δυσανάλογο ποσοστό αυτών των χρημάτων προέρχεται από τους βρετανούς φορολογούμενους.
<SPEAKER ID="591" NAME="Maurice Ponga" AFFILIATION="PPE">
(FR) Κύριε Πρόεδρε, κύριε Επίτροπε, κυρίες και κύριοι, επί σειρά ετών, η Ευρωπαϊκή Ένωση διατηρεί ιδιαίτερη και ισχυρή σχέση με τις χώρες ΑΚΕ. Αυτή η ειδική σχέση οδήγησε, συγκεκριμένα, στην παραχώρηση δασμολογικών προτιμήσεων. Αυτό συνέβη στον τομέα της μπανάνας, στον οποίο οι χώρες ΑΚΕ έχουν επωφεληθεί από προτιμησιακή εμπορική συμφωνία για τις εξαγωγές τους προς την Ευρωπαϊκή Ένωση.
<P>
Αυτό το καθεστώς προτιμήσεων αμφισβητήθηκε στο πλαίσιο του ΠΟΕ, ιδίως δε από τις χώρες της Λατινικής Αμερικής, οι οποίες αποτελούν μείζονες χώρες εξαγωγής μπανάνας. Επομένως, προκειμένου να συμμορφωθεί με τους κανόνες του ΠΟΕ και για να θέσει τέλος σε μια μακροχρόνια διαμάχη, η Ευρωπαϊκή Ένωση δέχθηκε να μειώσει τους δασμούς της στον τομέα της μπανάνας τον Δεκέμβριο του 2009.
<P>
Λόγω της προνομιακής εταιρικής σχέσης που διατηρεί με τις χώρες ΑΚΕ, η Ευρωπαϊκή Ένωση θέλησε να συνδράμει τις μπανανοπαραγωγούς χώρες ΑΚΕ στην αντιμετώπιση αυτού του εντεινόμενου ανταγωνισμού. Κατά συνέπεια, η Ευρώπη δεσμεύθηκε για τη χορήγηση 190 εκατομμυρίων ευρώ έως το 2013, υπό τη μορφή βοήθειας προς τις μπανανοπαραγωγούς χώρες ΑΚΕ, προκειμένου να προβούν στις ενδεδειγμένες προσαρμογές, να καταστούν ανταγωνιστικές και να αναδιαρθρώσουν τον τομέα τους, εφόσον κριθεί αναγκαίο.
<P>
Στην έκθεση επί της οποίας θα ψηφίσουμε αύριο, το Ευρωπαϊκό Κοινοβούλιο, επιβεβαιώνει τη δέσμευσή του και την στήριξή του προς τις μπανανοπαραγωγούς χώρες ΑΚΕ, και επικροτώ αυτό το γεγονός. Στο πλαίσιο αυτό, προτείναμε, μεταξύ άλλων, ότι η Ευρωπαϊκή Ένωση θα μπορούσε να εγκρίνει, εφόσον είναι απαραίτητο, συμπληρωματικά μέτρα μετά το 2013.
<SPEAKER ID="592" NAME="Thijs Berman" AFFILIATION="S&amp;D">
(EN) Κύριε Πρόεδρε, πρέπει να ασκήσουμε πιέσεις για μέγιστη διαφάνεια και λογοδοσία στον προϋπολογισμό, διότι τούτο θα συμβάλλει σημαντικά στη νομιμότητα της εξωτερικής πολιτικής της ΕΕ.
<P>
Συζητούμε για σημαντικά ποσά που δαπανώνται βάσει κανονισμών, οι οποίοι επιτρέπουν στην Επιτροπή σημαντικά περιθώρια ελιγμών. Όλα αυτά είναι πολύ καλά, αλλά πρέπει να ασκούμε ενδελεχή έλεγχο σε έγγραφα στρατηγικής, πολυετή ενδεικτικά προγράμματα και ούτω καθεξής, καθόσον υπάγονται σε γενικό πεδίο εφαρμογής και συμπληρώνουν τα χρηματοδοτικά μέσα προσδιορίζοντας τομείς και στόχους προτεραιότητας.
<P>
" Επιτροπή θα πρέπει να παρουσιάσει τα αποτελέσματά της σε ετήσια έκθεση ενώπιον του Κοινοβουλίου, εστιάζοντας ειδικότερα στην επιλεξιμότητα όλων των σχεδίων της επίσημης αναπτυξιακής βοήθειας. Ο προγραμματισμός και ο σχεδιασμός πρέπει να διενεργούνται από τους ίδιους εμπειρογνώμονες που ασκούν αυτό το καθήκον και σήμερα, αλλά η Υπηρεσία Εξωτερικής Δράσης χρειάζεται περισσότερους εμπειρογνώμονες στους τομείς της ανάπτυξης και των ανθρωπίνων δικαιωμάτων, ούτως ώστε να κατανοήσει τα εν λόγω μέσα και να εργαστεί με αυτά στις Βρυξέλλες και σε αντιπροσωπείες της ΕΕ σε τρίτες χώρες.
<SPEAKER ID="593" NAME="Τάκης Χατζηγεωργίου" AFFILIATION="GUE/NGL">
Κύριε Πρόεδρε, κάνω μια μικρή αναφορά για το θέμα της δημοκρατίας και της υποστήριξής της από χρηματοδοτικά μέσα στο εξωτερικό. Εμείς, θεωρούμε ότι η δημοκρατία είναι μια κατάκτηση της ανθρωπότητας η οποία πρέπει να διαφυλαχθεί. Είναι όμως η δημοκρατία, όπως την ξέρουμε, η δημοκρατία που θέλουμε και πρέπει να εξάγουμε; Είμαι απόλυτα βέβαιος πως το πρώτο πράγμα που πρέπει να κάνουμε είναι η βαθιά και καθαρή εμβάθυνση της δημοκρατίας στο χώρο μας. Όταν υπάρχει χώρα όπου η αποχή αγγίζει και ξεπερνά το 50%, για ποιά δημοκρατία μπορούμε να ομιλούμε; Και όταν εκατομμύρια άνθρωποι είναι άνεργοι, μπορούμε να ομιλούμε για δημοκρατία; Και όταν η δημοκρατία εκφράζεται όχι τόσο μέσω εκλεγμένων αντιπροσώπων, αλλά εκφράζεται κυρίως και ελέγχεται ταυτόχρονα από τα μέσα ενημέρωσης, τότε τι λέμε; Είναι αυτό μια δημοκρατία για την οποία μπορούμε να περηφανευόμαστε και μάλιστα να θέλουμε να την εξάγουμε;
<P>
Πιστεύω ότι, πράγματι, υπάρχουν λαοί που μπορεί να χρειάζονται βοήθεια, προκειμένου να τύχουν τα δικαιώματά τους ουσιαστικής υποστήριξης και αποδοχής από τις κυβερνήσεις τους. Όμως αυτό δεν πρέπει να γίνεται με πολύ φειδώ και μετά από μεγάλη μελέτη για πιθανά αρνητικά, παρά θετικά αποτελέσματα; Μπορεί κάποιος να πει ότι η χρηματοδότηση της δημοκρατίας στο Αφγανιστάν ώθησε τη δημοκρατία προς τα εμπρός; Νομίζω, ότι έχουμε πολύ περισσότερα πράγματα να κάνουμε, έτσι ώστε η δημοκρατία μας να αποτελεί παράδειγμα προς μίμηση παρά να χρηματοδοτούμε κάποιους για να μας μιμηθούν.
<SPEAKER ID="594" NAME="Alf Svensson" AFFILIATION="PPE">
(SV) Με τη Συνθήκη της Λισαβόνας και τη νέα Υπηρεσία Εξωτερικής Δράσης, μας παρέχεται η δυνατότητα εντονότερης παρουσίας στο διεθνές προσκήνιο. Τούτη, ασφαλώς, συνεπάγεται και μεγαλύτερη ευθύνη.
<P>
Έχουμε ειδική ευθύνη σε κάθε είδους σχέσεις με χώρες που δεν συνιστούν δημοκρατίες, είτε στον τομέα της παροχής βοήθειας είτε στον τομέα του εμπορίου. " Ευρώπη και η ΕΕ πρέπει να δώσουν το παράδειγμα. " ΕΕ πρέπει να δείξει τον δρόμο. Μεταξύ των χρηματοδοτικών μέσων που συζητούμε σήμερα, υπάρχουν δομικά στοιχεία τα οποία μας παρέχουν τις αναγκαίες προϋποθέσεις για να κάνουμε πραγματικά τη διαφορά. Οι προϋποθέσεις υπάρχουν, αλλά αυτό δεν σημαίνει αυτομάτως ότι θα επιτύχουμε. Προκειμένου να έχει κάθε ευρώ βοήθειας το βέλτιστο αποτέλεσμα, το αναπτυξιακό έργο μας πρέπει να διέπεται συνεχώς από τη δημοκρατία, προωθώντας πρωτοβουλίες και διαμορφώνοντας απόψεις. Αυτό μπορεί να φαίνεται αυτονόητο αλλά, στην πραγματικότητα, δεν είναι για όλους.
<P>
Στα "νωμένα Έθνη, η ΕΕ είναι εκείνη που υψώνει τη φωνή της. " ΕΕ είναι εκείνη που υψώνει το ανάστημά της στις διαπραγματεύσεις κατά των απολυταρχικών καθεστώτων, και εμείς είμαστε εκείνοι που στεκόμαστε σταθερά και ακλόνητα στο πλευρό των αδυνάμων, και, φυσικά, έτσι πρέπει να είναι. Ως εκ τούτου, είναι απογοητευτικό το συναίσθημα να παρατηρούμε ότι, σε παγκόσμια κλίμακα, η τροχιά της αλλαγής δεν είναι η επιθυμητή ως προς τη δημοκρατία και τα ανθρώπινα δικαιώματα, έχω δε την αίσθηση ότι ορισμένοι βουλευτές του Κοινοβουλίου μας δεν εκτιμούν πλήρως τη σημασία της δημοκρατίας ως του πλέον σημαντικού και θεμελιώδους δομικού στοιχείου της ανάπτυξης.
<P>
Στην Επιτροπή Ανάπτυξης, διαπιστώνουμε, ανά τακτά διαστήματα, απόπειρες για τη δρομολόγηση κειμένων, τα οποία, είτε διακριτικά, ανάμεσα από τις γραμμές, είτε εντελώς απροκάλυπτα, προβαίνουν σε ορισμένου βαθμού παραχωρήσεις έναντι απολυταρχικών καθεστώτων. Για παράδειγμα, υποστηρίχθηκε πρόσφατα ότι το κύριο πρόβλημα στις δικτατορίες είναι ότι υπάρχει κίνδυνος να ιδιωτικοποιηθεί η υγειονομική περίθαλψη. Το γεγονός ότι ουδέποτε έχει εμφανιστεί το φαινόμενο της εκτεταμένης πείνας σε δημοκρατίες σπάνια επισημαίνεται από κάποιον.
<P>
Αυτή η στάση είναι πολύ απλά απαράδεκτη. Προκειμένου να λειτουργήσουν τα χρηματοδοτικά μέσα μας στο πλαίσιο του προϋπολογισμού βοήθειας με τον βέλτιστο δυνατό τρόπο, πρέπει να θέσουμε την προαγωγή της δημοκρατίας στο επίκεντρο όλων των εξωτερικών μας σχέσεων, και αυτό δεν πρέπει να συμβεί μόνο σε επίσημα πλαίσια και λεκτικά, χωρίς να αναληφθεί καμία πρακτική δράση.
<SPEAKER ID="595" NAME="Patrice Tirolien" AFFILIATION="S&amp;D">
(FR) Κύριε Πρόεδρε, κυρίες και κύριοι, θα εστιάσω την παρέμβασή μου στην έκθεση του κ. Goerens, η οποία άπτεται των συνοδευτικών μέτρων στον τομέα της μπανάνας (BAM) για τις χώρες ΑΚΕ.
<P>
Δεδομένου ότι ο ίδιος προέρχομαι από μία από τις μόνες ευρωπαϊκές περιφέρειες που παράγουν μπανάνες, δεν μπορώ παρά να εκφράσω την αλληλεγγύη μου προς τις εν λόγω παραγωγούς χώρες ΑΚΕ. Αλληλεγγύη, πρωτίστως και κατεξοχήν, διότι ένας ισχυρός ιστορικός δεσμός συνδέει την Ευρωπαϊκή Ένωση με αυτές τις χώρες, και πρέπει να κάνουμε τα αδύνατα δυνατά για να διασφαλίσουμε ότι και εκείνες, επίσης, είναι σε θέση να μεγιστοποιήσουν τα οφέλη της παγκοσμιοποίησης, της οποίας είναι, στις περισσότερες περιπτώσεις, τα πρώτα θύματα.
<P>
Αλληλεγγύη, επίσης, διότι ενυπάρχει ο κίνδυνος οι εμπορικές παραχωρήσεις που χορηγήθηκαν γενναιόδωρα από την Επιτροπή προς τον ΠΟΕ να αποτελέσουν ολέθριο πλήγμα για τον συγκεκριμένο γεωργικό τομέα στις χώρες εταίρους μας της ΑΚΕ. Αλληλεγγύη, τέλος, αλλά οπωσδήποτε όχι αφέλεια, καθόσον η πρόταση κανονισμού για τη θέσπιση συνοδευτικών μέτρων στον τομέα της μπανάνας, όπως παρουσιάζεται από την Επιτροπή, δίδει υπερβολική έμφαση στην πτυχή της οικονομικής διαφοροποίησης.
<P>
Λόγω της απώλειας των δασμολογικών προτιμήσεων που αποτελούσαν απόρροια της συμφωνίας με τον ΠΟΕ, ο κύριος στόχος αυτού του προγράμματος συνίσταται σαφώς στη διασφάλιση της βιωσιμότητας των εξαγωγών μπανάνας των χωρών ΑΚΕ και, επομένως, στην παροχή βοήθειας για την ενίσχυση της ανταγωνιστικότητάς τους.
<P>
Επιπροσθέτως, ας είμαστε ειλικρινείς, οι πόροι που εξοικονομούνται από τα συνοδευτικά μέτρα στον τομέα της μπανάνας δεν είναι σε καμία περίπτωση επαρκή και δεν εκτείνονται σε αρκετά μακρά χρονική περίοδο ώστε να καταστεί εφικτή η διαφοροποίηση.
<P>
Τέλος, θα ήθελα να προσθέσω ότι, εάν έχουμε επίγνωση του επείγοντος χαρακτήρα της κατάστασης, μπορούμε να αποδεχθούμε τη χρηματοδότηση αυτών των συνοδευτικών μέτρων μέσω της εκτεταμένης αναδιάρθρωσης του τομέα IV του προϋπολογισμού. Το Συμβούλιο πρέπει να επιδείξει υπευθυνότητα και να εργαστεί για την εξεύρεση βιώσιμης λύσης όσον αφορά την πολυετή χρηματοδότηση αυτού του προγράμματος.
<SPEAKER ID="596" NAME="Lena Kolarska-Bobińska" AFFILIATION="PPE">
(PL) Το ευρωπαϊκό μέσο για τη δημοκρατία και τα ανθρώπινα δικαιώματα αποτελεί, κατά την άποψή μου, ένα μέσο που χρησιμοποιείται και προσεγγίζεται με άκρως τεχνικό τρόπο επί του παρόντος. Πρέπει να συνιστά σε μεγαλύτερο βαθμό πολιτικό εργαλείο της Ευρωπαϊκής Ένωσης, καθόσον παρουσιάζει τεράστιες δυνατότητες στήριξης και προαγωγής της δημοκρατίας. Ωστόσο, κάτι τέτοιο θα απαιτούσε αλλαγή στον τρόπο προσέγγισης του εν λόγω ευρωπαϊκού χρηματοδοτικού μέσου. Προς το παρόν, το ζήτημα της στήριξης της δημοκρατίας επισκιάζεται από το ζήτημα των ανθρωπίνων δικαιωμάτων. Φυσικά, τα ανθρώπινα δικαιώματα είναι εξαιρετικά σημαντικά, αλλά πιστεύω ότι η στήριξη της δημοκρατίας, που αποτελεί διαφορετικό τομέα, πρέπει να αποκτήσει σαφώς σημαντικότερο καθεστώς και πολύ μεγαλύτερη βαρύτητα.
<P>
Για τον λόγο αυτόν, πρέπει να ενισχύσουμε επίσης μη κυβερνητικές οργανώσεις που δραστηριοποιούνται σε χώρες με απολυταρχικές κυβερνήσεις. Πρέπει να εστιάσουμε στην εδραίωση της δημοκρατίας σε αυτές τις χώρες, οικοδομώντας την από την αρχή. Αυτό σημαίνει ότι οφείλουμε να επικεντρώσουμε τις προσπάθειές μας σε οργανώσεις της κοινωνίας των πολιτών οι οποίες παρέχουν καινοτόμους μεθόδους επέκτασης του δημόσιου χώρου. Προς τον σκοπό αυτόν, πρέπει πρώτα να καθιερώσουμε τον τακτικό έλεγχο του αντίκτυπου των εν λόγω οργανώσεων που λαμβάνουν ευρωπαϊκή χρηματοδότηση. Ακόμα, επιβάλλεται, όπως συμφωνούν και οι ίδιες οι οργανώσεις, να θεσπίσουμε ένα φόρουμ για την πραγματοποίηση τακτικών συναντήσεων, προκειμένου να διευκολυνθεί η επικοινωνία μεταξύ χορηγών και αποδεκτριών χωρών, και όχι μόνο χορηγών από την Ευρωπαϊκή Ένωση, αλλά και από άλλες περιοχές του πλανήτη. Τα έντυπα δε των αιτήσεών μας πρέπει να απλοποιηθούν. Επί του παρόντος, η πλειονότητα των ατόμων αδυνατούν απλώς να τα κατανοήσουν. Τέλος, η Επιτροπή πρέπει να εργαστεί με στόχο τη χαλάρωση του δημοσιονομικού κανονισμού.
<SPEAKER ID="597" NAME="Kader Arif" AFFILIATION="S&amp;D">
(FR) Κύριε Πρόεδρε, κυρίες και κύριοι, είναι πιθανόν ο τίτλος της παρούσας συζήτησης να προκαλέσει κάποια αισιοδοξία, επειδή αφορά, θεωρητικά, τον καθορισμό των διαδικασιών για την παροχή βοήθειας στις μπανανοπαραγωγούς χώρες ΑΚΕ. " πραγματικότητα, όμως, είναι εντελώς διαφορετική, και οφείλω να δηλώσω ότι ο τρόπος αντιμετώπισής τους σε ολόκληρη την έκθεση είναι πολύ απλά απαράδεκτος. Πρέπει να έχουμε πάνω από όλα υπόψη το γεγονός ότι ο τομέας της μπανάνας είναι ζωτικής σημασίας για πολλές χώρες της Αφρικής και της Καραϊβικής.
<P>
Μολαταύτα, οι χώρες αυτές κατέβαλαν την προσπάθεια να αποδεχθούν, στο πλαίσιο του ΠΟΕ, μια συμφωνία η οποία μειώνει τους ευρωπαϊκούς τελωνειακούς δασμούς σε 114 ευρώ ανά τόνο, προκειμένου να τερματιστεί μια μακροχρόνια διαμάχη με τις παραγωγούς χώρες της Λατινικής Αμερικής. Ωστόσο, φαίνεται πως η Επιτροπή ξέχασε να τις ενημερώσει για τις εν εξελίξει διμερείς διαπραγματεύσεις, με τις ίδιες χώρες, σχετικά με την εισαγωγή σαφώς χαμηλότερου δασμού: 75 ευρώ ανά τόνο. Με άλλα λόγια, οι εμπορικές επιπτώσεις αυτών των συμφωνιών θα γίνουν έντονα αισθητές σε ένα πλαίσιο στο οποίο τη μερίδα του λέοντος της ευρωπαϊκής αγοράς μπανάνας κατέχουν ήδη οι πολυεθνικές εταιρείες που έχουν την έδρα τους στη Λατινική Αμερική.
<P>
Αντιμέτωποι με αυτήν την κατάσταση, κατά την τελευταία σύνοδο Ολομέλειας της Συνέλευσης ΑΚΕ-ΕΕ στην Τενερίφη, όλοι οι βουλευτές συμφώνησαν επί της έγκρισης κοινής δήλωσης, στην οποία ζητείται η άμεση εφαρμογή μέτρων στήριξης που θα προσαρμόζονται στις ανάγκες των παραγωγών.
<P>
Πίσω στις Βρυξέλλες και στο Στρασβούργο, παρατηρώ ότι, δυστυχώς -και τούτο δεν αποτελεί έκπληξη- η Δεξιά οπισθοχωρεί, ακόμα δε και αντιτίθεται σε οιαδήποτε αναφορά στην εν λόγω δήλωση. Έχω κουραστεί από αυτήν τη διπροσωπία, αλλά, πάνω από όλα, φοβούμαι πως την ίδια κούραση συμμερίζονται και οι ιστορικοί εταίροι μας, οι οποίοι δεν πιστεύουν πλέον στη βούλησή μας να στηρίξουμε πραγματικά την ανάπτυξη τους.
<SPEAKER ID="598" NAME="Richard Howitt" AFFILIATION="S&amp;D">
(EN) Κύριε Πρόεδρε, επικροτώ την παρούσα ενδιάμεση αναθεώρηση της ευρωπαϊκής πρωτοβουλίας για τη δημοκρατία και τα ανθρώπινα δικαιώματα (EIDHR), επαινώ το έργο του εισηγητή και επιδοκιμάζω τις τροποποιήσεις που επιτρέπουν την καταβολή φόρων. Τα δύο τρίτα των οργανώσεων ανθρωπίνων δικαιωμάτων δεν μπόρεσαν να εξασφαλίσουν τοπικές απαλλαγές, επομένως θα καλυφθεί τώρα αυτό το κενό που μείωσε τις πραγματικές ανάγκες των σχεδίων.
<P>
Απευθυνόμενος στην Επιτροπή, επικροτώ τη διαρθρωμένη συνεργασία που επέτρεψε τη διαβούλευση με το Κοινοβούλιο σχετικά με τα ετήσια προγράμματά σας, και υποστηρίζω τις πρόσθετες τροπολογίες που υποβλήθηκαν σήμερα επί των κατ' εξουσιοδότηση πράξεων. Σας υπενθυμίζω επίσης την ανάγκη να ενσωματωθούν τα πορίσματα των αποστολών εκλογικών παρατηρητών στη μετέπειτα παρακολούθηση της χώρας.
<P>
Απευθυνόμενος δε στα κράτη μέλη, σας επισημαίνω ότι, όσον αφορά τις επόμενες δημοσιονομικές προοπτικές, δέον είναι να μην υποκύψετε στον πειρασμό να περικόψετε το EIDHR. Αυτό το μέτρο έχει δοκιμαστεί στο παρελθόν και έχει αποτύχει, και το παρόν Κοινοβούλιο θα μεριμνήσει ώστε να αποτύχει εκ νέου.
<SPEAKER ID="599" NAME="Elena Băsescu" AFFILIATION="PPE">
(RO) Θα ήθελα να υπογραμμίσω την εφαρμογή του ευρωπαϊκού μέσου για τη δημοκρατία και τα ανθρώπινα δικαιώματα στην αυτονομιστική περιοχή της Υπερδνειστερίας στη Δημοκρατία της Μολδαβίας. " Υπερδνειστερία διαπράττει σοβαρές παραβιάσεις στους τομείς της δημοκρατίας και του σεβασμού των ανθρωπίνων δικαιωμάτων. Σε αυτό το πλαίσιο, η χρήση του εν λόγω μέσου αποτελεί ικανοποιητικό τρόπο προαγωγής της δημοκρατίας, του κράτους δικαίου και του σεβασμού των ανθρωπίνων δικαιωμάτων στη συγκεκριμένη περιοχή.
<P>
Βάσει αυτού του μέσου, έχουν ήδη δρομολογηθεί προγράμματα, μεταξύ των οποίων το σχέδιο που ξεκίνησε το 2009 σχετικά με την ενίσχυση και την προαγωγή των ανθρωπίνων δικαιωμάτων και των δημοκρατικών θεσμών της περιοχής της Υπερδνειστερίας στη Μολδαβία, το οποίο συνεπαγόταν τη συμμετοχή της κοινωνίας των πολιτών της περιοχής στη δημοκρατική διαδικασία. Ωστόσο, η εμπειρία καταδεικνύει ότι δεν έχουν αξιοποιηθεί πλήρως οι δυνατότητες του εν λόγω μέσου, καθόσον διαπιστώθηκαν συχνές καθυστερήσεις στην εφαρμογή του και προβλήματα διαφάνειας. Οφείλω να υπογραμμίσω την ανάγκη αναθεώρησης αυτού του μέσου με στόχο τον σχεδιασμό αποτελεσματικών στρατηγικών εφαρμογής του στη συγκεκριμένη περιοχή.
<SPEAKER ID="600" NAME="Miroslav Mikolášik" AFFILIATION="PPE">
(SK) Με τον προϋπολογισμό του 1,1 δισεκατομμυρίου ευρώ για την περίοδο 2007-2013, το ευρωπαϊκό μέσο για την προαγωγή της δημοκρατίας και των ανθρωπίνων δικαιωμάτων συμβάλλει σημαντικά στη διατήρηση και την προαγωγή των ανθρωπίνων δικαιωμάτων και στην ενίσχυση της δημοκρατίας παγκοσμίως.
<P>
Χαίρομαι που η σειρά των πρόσθετων τροποποιητικών και συμπληρωματικών μέτρων λαμβάνει υπόψη και ταυτόχρονα προβλέπει τις τροποποιήσεις που απορρέουν από τη Συνθήκη της Λισαβόνας ενισχύοντας δεόντως το δικαίωμα ελέγχου του Κοινοβουλίου στον εν λόγω τομέα. Θεωρώ επίσης ότι ο ρητός όρος της δυνατότητας έκφρασης αντιρρήσεων έναντι κατ' εξουσιοδότηση πράξεων εντός δίμηνης προθεσμίας από την ημερομηνία κοινοποίησης αποτελεί σημαντικό πλεονέκτημα για το Κοινοβούλιο. Πιστεύω ότι η ενίσχυση του κύρους του Κοινοβουλίου θα συνδράμει στη μεγαλύτερη ευελιξία του υπό συζήτηση μέσου, στη συμμόρφωσή του με τις νέες απαιτήσεις που θεσπίζονται στη Συνθήκη για τη λειτουργία της Ευρωπαϊκής Ένωσης, καθώς και στη δυνατότητά του να αντιμετωπίζει καλύτερα τις προκλήσεις που συνεπάγεται η προστασία των ανθρωπίνων δικαιωμάτων και της δημοκρατίας ανά τον κόσμο.
<SPEAKER ID="601" NAME="Corina Creţu" AFFILIATION="S&amp;D">
(RO) Ο κοινός παρανομαστής που έχουν πραγματικά οι τρεις εκθέσεις που συζητούμε επί του παρόντος είναι ότι εξετάζουν τα μέσα που αποσκοπούν στη χρηματοδότηση της αναπτυξιακής συνεργασίας και των δράσεων που λαμβάνονται για την προαγωγή της δημοκρατίας και των ανθρωπίνων δικαιωμάτων παγκοσμίως.
<P>
Πιστεύω ότι είναι φυσικό να διενεργούμε ανάλογες αξιολογήσεις των μέσων για τη χρηματοδότηση της αναπτυξιακής συνεργασίας, ακριβώς όπως πιστεύω ότι είναι φυσικό να ασκούμε το δικαίωμα ελέγχου που διαθέτουμε στο πλαίσιο της διαδικασίας επιτροπολογίας και να επισημαίνουμε μια σειρά προβλημάτων που σχετίζονται με τον τρόπο με τον οποίο έχει εφαρμόσει η Επιτροπή το συγκεκριμένο μέσο και έχει ερμηνεύσει ορισμένες από τις βασικές διατάξεις του.
<P>
Ήθελα να μιλήσω υπέρ των προτάσεων που κατέθεσε η Επιτροπή Ανάπτυξης, οι οποίες θα συμπληρώσουν τα συνοδευτικά μέτρα που πρότεινε η Επιτροπή, ιδίως στον τομέα της μπανάνας. Από την άλλη πλευρά, θα ήθελα να υπενθυμίσω σε όλους ότι ο σκοπός της αναπτυξιακής πολιτικής της Ευρωπαϊκής Ένωσης συνίσταται στη μείωση και, μακροπρόθεσμα, στην εξάλειψη της φτώχειας. Φρονώ και εγώ ότι, εκτός από τα ανθρώπινα δικαιώματα και την προαγωγή της δημοκρατίας, δεν πρέπει να λησμονούμε και αυτόν τον βασικό στόχο της εξάλειψης της φτώχειας.
<SPEAKER ID="602" NAME="Jaroslav Paška" AFFILIATION="EFD">
(SK) " πρόταση της Επιτροπής, η οποία τροποποιεί και συμπληρώνει το μέσο για τη συνεργασία με τις βιομηχανικές χώρες, αφορά τη διεύρυνση του γεωγραφικού πεδίου δικαιοδοσίας, στο οποίο εφαρμοζόταν μέχρι στιγμής το χρηματοδοτικό μέσο για την αναπτυξιακή συνεργασία, από τον αρχικό αριθμό των 17 χωρών σε 46 χώρες.
<P>
Χαίρομαι που η Ευρωπαϊκή Ένωση αποφάσισε να επεκτείνει τη συνεργασία σύμφωνα με το πρόγραμμα του μέσου για τη συνεργασία με τις βιομηχανικές χώρες, προσθέτοντας περισσότερες χώρες. Ωστόσο, δεν καταλαβαίνω το κίνητρο για τη συμπερίληψη ορισμένων χωρών σε αυτόν τον κατάλογο. Θαυμάζω τους πολίτες της Λαϊκής Δημοκρατίας της Κορέας που υπέμειναν και άντεξαν τις μακρές δεκαετίες κατάχρησης εξουσίας εκ μέρους του στρατιωτικού καθεστώτος, αλλά αδυνατώ να κατανοήσω τους αξιωματούχους της Επιτροπής, οι οποίοι μας συστήνουν έμμεσα, στην υποβληθείσα πρόταση, να συνδράμουμε τον Kim Jong-Il στη βελτίωση της τεχνολογικής βάσης της στρατιωτικής βιομηχανίας του, προκειμένου να μπορεί να εκφοβίζει και να απειλεί γειτονικές χώρες με αποτελεσματικότερο τρόπο. Πιστεύω ακράδαντα ότι ο στρατιωτικός εκσυγχρονισμός της Λαϊκής Δημοκρατίας της Κορέας δεν πρέπει να αποτελέσει προτεραιότητα, στο πλαίσιο της οποίας οι πολίτες της Ευρωπαϊκής Ένωσης θα κληθούν να συνεισφέρουν οικονομικά, και ότι η Λαϊκή Δημοκρατία της Κορέας δεν ανήκει ακόμα στον κατάλογο των χωρών που προτείνονται από την Επιτροπή στο παράρτημα.
<SPEAKER ID="603" NAME="Franz Obermayr" AFFILIATION="NI">
(DE) Κύριε Πρόεδρε, καταρχάς θα ήθελα να σας ευχαριστήσω για τον εποικοδομητικό τρόπο με τον οποίο συντονίζετε τη συνεδρίασή μας, καθώς και για την αμεροληψία με την οποία αποφασίζετε σε ποιον θα δώσετε τον λόγο και σε ποιον όχι.
<P>
Οι χώρες του ΟΟΣΑ αντλούν περισσότερα από 100 δισεκατομμύρια δολάρια "ΠΑ (περίπου 73 δισεκατομμύρια ευρώ) ετησίως σε αναπτυξιακή βοήθεια. Αυτό σημαίνει ότι αντιπροσωπεύουν το 90% της κρατικά χρηματοδοτούμενης αναπτυξιακής βοήθειας στον κόσμο. " ΕΕ συνιστά τον μεγαλύτερο χορηγό αναπτυξιακής βοήθειας παγκοσμίως. Ωστόσο, 3 δισεκατομμύρια ευρώ βοήθειας χάνονται ετησίως λόγω ποιοτικών μειονεκτημάτων. Με ποιον τρόπο μπορεί να αντιμετωπισθεί αυτό; Στο μέλλον, προσβλέπουμε στη διενέργεια ελέγχου, ο οποίος θα διασφαλίζει ότι οι πόροι χρησιμοποιούνται κατά ανιχνεύσιμο και βιώσιμο τρόπο.
<P>
Προσδοκούμε επίσης να υπενθυμίζονται στις αποδέκτριες χώρες οι υποχρεώσεις τους, για παράδειγμα, όσον αφορά τη συνεργασία για τον επαναπατρισμό των λαθρομεταναστών. Είναι απολύτως εφικτή η χρήση της αναπτυξιακής βοήθειας ως μέσου άσκησης πιέσεων για τη σύναψη συμφωνιών επανεισδοχής. Δεν πρέπει να επιτρέψουμε σε μη συνεργάσιμες χώρες προέλευσης εκατομμυρίων λαθρομεταναστών να συνεχίσουν να προσβλέπουν σε εκατομμύρια αναπτυξιακής βοήθειας. Αναμένω σαφείς δηλώσεις επί αυτού το θέματος στο πλαίσιο της επικείμενης συνόδου κορυφής ΕΕ-Αφρικής τον Νοέμβριο.
<SPEAKER ID="605" NAME="Mariya Nedelcheva" AFFILIATION="PPE">
(FR) Κύριε Πρόεδρε, κύριε Επίτροπε, κυρίες και κύριοι, τα χρηματοδοτικά μέσα για την αναπτυξιακή συνεργασία και για την προαγωγή της δημοκρατίας και των ανθρωπίνων δικαιωμάτων θα πρέπει να είναι ευέλικτα, προκειμένου να αποτραπεί η επανεμφάνιση των αδιέξοδων καταστάσεων που έχουμε βιώσει ήδη πολλές φορές.
<P>
" Ευρωπαϊκή Ένωση αποδεσμεύει στην πραγματικότητα σημαντικά κεφάλαια. Αυτά τα κεφάλαια δεν πρέπει να είναι απρόσιτα εξαιτίας υπερβολικά σύνθετων διαδικασιών. Πάνω και πέρα από την ευελιξία που παρέχεται σε αυτά τα μέσα, ωστόσο, θα ήθελα να επισημάνω πόσο σημαντικό είναι να διασφαλιστεί πραγματικά ότι οι μικρές οργανώσεις και δομές μπορούν εξίσου να επωφεληθούν από τις εν λόγω επιχορηγήσεις, διότι, επί του παρόντος, βρισκόμαστε, δυστυχώς, πολύ συχνά αντιμέτωποι με καταστάσεις στις οποίες μόνον οι μεγάλες ΜΚΟ επωφελούνται από αυτές, και μόνο για σύντομη χρονική περίοδο.
<P>
Πράγματι, εκτιμώ ότι η προτεραιότητα σε μικρές ΜΚΟ για μεγαλύτερες χρονικές περιόδους θα μπορούσε να αποφέρει πολύ καλύτερα αποτελέσματα. Σήμερα υπάρχουν πολλές μικρές τοπικές οργανώσεις που επιτελούν εξαίρετο μακροπρόθεσμο έργο σε τοπικό επίπεδο. Αυτές είναι οι αληθινοί αγωγοί της αλλαγής, και, ως εκ τούτου, πρέπει να είναι σε θέση να επωφελούνται επίσης από την λόγω βοήθεια.
<SPEAKER ID="606" NAME="Andrew Henry William Brons" AFFILIATION="NI">
(EN) Κύριε Πρόεδρε, το να δίνει κανείς χρήματα από το πορτοφόλι του συνιστά πράξη γενναιοδωρίας. Το να δίνει χρήματα από το πορτοφόλι άλλων ανθρώπων, από το πορτοφόλι των φορολογουμένων, συνιστά λιγότερο γενναιόδωρη και λιγότερο έντιμη πράξη. Τα πρόσθετα 176 εκατομμύρια ευρώ δε θα δοθούν απλώς στις φτωχότερες χώρες, αλλά και στις αναπτυσσόμενες χώρες, οι εξαγωγές των οποίων καταστρέφουν ήδη ολοένα περισσότερο τις μονάδες παραγωγής μας και τις θέσεις εργασίας των φορολογουμένων μας.
<P>
" επιθυμία εκ μέρους της ΕΕ να προάγει τη δημοκρατία και τα ανθρώπινα δικαιώματα στον Τρίτο Κόσμο θα μπορούσε να είναι αξιοθαύμαστη, υπό την προϋπόθεση ότι οι χώρες της Ευρωπαϊκής Ένωσης δεν θα μπορούσαν και δεν θα φυλάκιζαν όντως ανθρώπους που δεν διαπράττουν ούτε πράξεις βίας ούτε κλοπές, αλλά εκφράζουν απλώς αιρετικές ή διαφορετικές απόψεις σε πολιτικά ή ακαδημαϊκά θέματα.
<P>
Οι χώρες της Ευρωπαϊκής Ένωσης μπορούν και απαγορεύουν τη λειτουργία πολιτικών κομμάτων είτε ανοικτά, όπως στο Βέλγιο και τη Γερμανία, είτε εν κρυπτώ μέσω άσκησης αγωγών, όπως στο "νωμένο Βασίλειο. Εάν επιθυμούμε να διαδώσουμε τη δημοκρατία και τα ανθρώπινα δικαιώματα παγκοσμίως, μπορούμε να το πράξουμε με αποτελεσματικότερο και οικονομικότερο τρόπο, αποτελώντας παράδειγμα προς μίμηση.
<SPEAKER ID="607" NAME="Andris Piebalgs" LANGUAGE="EN">
Κύριε Πρόεδρε, η συζήτηση αυτή ήταν συναρπαστική. Κατά κάποιον τρόπο συμπίπτει σε μεγάλο βαθμό με τη χθεσινή ομιλία που εκφώνησε ενώπιον του παρόντος Σώματος ο Γενικός Γραμματέας κ. Ban Ki-moon, δηλώνοντας ξεκάθαρα ότι η ΕΕ και τα "νωμένα Έθνη μοιράζονται σε αυτόν τον πλανήτη την ευθύνη για την καταπολέμηση της φτώχειας, την καταπολέμηση της κλιματικής αλλαγής και της διάδοσης των πυρηνικών όπλων. Πρόκειται για κοινή πρόκληση με την οποία βρισκόμαστε αντιμέτωποι.
<P>
Γενικά, οι πολίτες μας σήμερα δεν ανησυχούν υπερβολικά για το εν λόγω θέμα, διότι πιστεύουν ότι λαμβάνουμε σχετική μέριμνα και ότι προάγουμε επίσης τις αξίες μας. Έγινε λόγος για την περιοχή της Υπερδνειστερίας. Δεν βρίσκεται χιλιάδες χιλιόμετρα μακριά μας· βρίσκεται πολύ κοντά μας. Σχετικά με την ειρήνη και την ασφάλεια, είναι αλήθεια ότι δεν έχουμε πολλές συγκρούσεις, αλλά αυτό συμβαίνει επειδή διαθέτουμε εξαιρετικά δυναμική εξωτερική πολιτική, η οποία στοχεύει στην αποσόβηση οιασδήποτε σύγκρουσης εν τη γενέσει της.
<P>
Πιστεύω ότι έχουμε αποκομίσει εμπειρία για την οποία μπορούμε να είμαστε υπερήφανοι. Τα χρηματοδοτικά μέσα μάς επικουρούν αδιαμφισβήτητα στην αντιμετώπιση αυτών των προκλήσεων. Εκτιμώ ότι η σημερινή συζήτηση ήταν κατά βάση πολύ θετική όσον αφορά την εμπειρία που αποκομίσαμε από τα χρηματοδοτικά μέσα. Ταυτόχρονα, ια ήθελα να τονίσω ότι έχουμε πλήρη λογοδοσία, και ότι πρόκειται για τα χρήματα των φορολογουμένων. Κάθε φορά που ξεκινούμε ένα έργο, διενεργούνται τόσο εκ των προτέρων έλεγχοι όσο και εκ των υστέρων έλεγχοι. Υπάρχει το Ελεγκτικό Συνέδριο της Ευρωπαϊκής Ένωσης, το οποίο δεν εξετάζει μόνον εάν τα χρήματα δαπανώνται με ορθό τρόπο, αλλά και την πολιτική αιτιολόγηση των αντίστοιχων δαπανών. " Επιτροπή Ελέγχου του Προϋπολογισμού είναι πολύ αυστηρή σε σχέση με όλες τις δαπάνες της Επιτροπής, οπότε μπορώ να σας διαβεβαιώσω ότι τα χρήματα των φορολογουμένων εκτιμώνται ιδιαίτερα και δαπανώνται για καλό σκοπό.
<P>
Συζητούμε πάντα πώς θα καταστήσουμε τη δράση μας πιο αποτελεσματική, αλλά μπορώ να σας διαβεβαιώσω ότι ακολουθούμε στόχους πολιτικής που έχουν συμφωνηθεί με το παρόν Κοινοβούλιο. " σημερινή συζήτηση προλειαίνει ήδη το έδαφος για την επόμενη συζήτηση, διότι η φιλοδοξία σχετικά με την αναθεώρηση των χρηματοδοτικών μέσων ήταν μάλλον ταπεινή μέχρι στιγμής. Επιδιώκαμε απλώς να έχουν εγκριθεί έως το έτος 2013, με ορισμένες ιδιαιτερότητες.
<P>
Ορισμένοι από εσάς θίξατε την πρόκληση που αναμένεται να αντιμετωπίσουν οι χώρες οι οποίες θα έχουν ειδικά προβλήματα λόγω της συμφωνίας μας σχετικά με το εμπόριο της μπανάνας. Είναι απαραίτητο να εγκρίνουμε το συντομότερο δυνατόν τα συνοδευτικά μέτρα στον τομέα της μπανάνας. Δεν διακυβεύεται μόνον η αξιοπιστία μας· ορισμένες χώρες βρίσκονται πράγματι αντιμέτωπες με μια πρόκληση. Αυτή είναι η αιτιολόγηση. Φρονώ ότι το παρόν Κοινοβούλιο παρείχε σθεναρή στήριξη εν προκειμένω. Έχουμε ξεκινήσει τη συζήτηση σχετικά με τις εξελίξεις μετά το 2013, και θα ήθελα να επιστήσω την προσοχή σας στο γεγονός ότι πρόκειται μόνο για την αρχή αυτής της συζήτησης. Δεν προδικάζουμε τι θα συμβεί μετά το 2013. " επανεξέταση του προϋπολογισμού εγκρίθηκε χθες από την Επιτροπή· θα τεθεί υπό συζήτηση στο παρόν Κοινοβούλιο.
<P>
Σκοπεύω να θέσω υπό συζήτηση την Πράσινη Βίβλο σχετικά με τον εκσυγχρονισμό και την αναπτυξιακή πολιτική στο πλαίσιο της Επιτροπής. Πιστεύω ότι οι συνάδελφοί μου θα θέσουν εξίσου θέματα συζήτησης. Πρέπει να συμφωνήσουμε εκ των προτέρων επί των προτεραιοτήτων πολιτικής, καθώς και επί των χρηματοδοτικών μέσων, ούτως ώστε να μην χρειαστεί να προβούμε ενδεχομένως αργότερα σε προσαρμογές, σε περίπτωση που ανακαλύψουμε ότι δεν υπάρχουν επαρκή χρήματα σε ένα μέσο και προσπαθήσουμε να καλύψουμε κάποιες από τις προτεραιότητες με ανακατανομή των πόρων.
<P>
Κατανοώ ότι δεν πρόκειται για τον βέλτιστο τρόπο λειτουργίας, αλλά σημαίνει ότι, πριν προβούμε σε προσαρμογές του δημοσιονομικού πλαισίου, πρέπει να συμφωνήσουμε επί των στόχων που θέλουμε να επιτύχουμε, επί των μέσων που πρέπει να εφαρμοστούν, και επί του πεδίου εφαρμογής που θα θέλαμε να καθοριστεί.
<P>
Θα ήθελα να τονίσω ότι, ως Επίτροπος, έχω στη διάθεσή μου δύο αρμόδιες επί του προϋπολογισμού αρχές. " μία είναι ασφαλώς το παρόν Κοινοβούλιο, αλλά η άλλη είναι το Συμβούλιο. Πιστεύω πως τούτο σημαίνει ότι, παρά τους ελέγχους που θα διενεργήσουμε, και επί των οποίων θα πρέπει να συμφωνήσουμε, πρέπει να ακολουθήσουμε το γράμμα της Συνθήκης της Λισαβόνας, επιδεικνύοντας την πολιτική θέληση να καταλήξουμε στην κατάλληλη συμβιβαστική λύση, ούτως ώστε να αναδειχθεί απολύτως ο δημοκρατικός έλεγχος και να αποδειχθεί αποτελεσματικός, άμεσος και δραστικός.
<P>
Αυτό ακριβώς συζητήσαμε σήμερα στη συνάντηση που ανέφερα στην πρώτη ομιλία μου. Έχω κάθε λόγο να πιστεύω ότι θα επιτύχουμε τον αναγκαίο συμβιβασμό. Δε θα είναι εύκολο· θα απαιτηθεί σθεναρή πολιτική βούληση. Από την πλευρά της Επιτροπής, διαθέτουμε σίγουρα την πολιτική βούληση, διότι γνωρίζω τι διακυβεύεται, ιδιαίτερα για ορισμένα από τα μέτρα επί των οποίων χρειαζόμαστε άμεση ολοκλήρωση αυτής της διαδικασίας.
<P>
Σας ευχαριστώ θερμά. Θα ήθελα να εξάρω ιδιαιτέρως το έργο των εισηγητών, το οποίο εκτιμήθηκε δεόντως από την πλευρά μας.
<SPEAKER ID="608" NAME="Franziska Katharina Brantner" LANGUAGE="EN">
Τι θα συμβεί μετά το 2013;
<P>
Αναφορικά με τον μηχανισμό σταθερότητας, έχουμε διαπιστώσει ότι είναι μεν εξαιρετικός, διότι είναι πιο ευέλικτος από άλλα μέσα, αλλά ενίοτε οδηγεί σε καταχρήσεις, στο πλαίσιο επισιτιστικών κρίσεων ή ανθρωπιστικών και φυσικών καταστροφών. Αυτό πρέπει πραγματικά να τερματιστεί, και πρέπει να διευκρινίσουμε, για την περίοδο μετά το 2013, ότι ο μηχανισμός αυτός προορίζεται στην πραγματικότητα για καταστάσεις συγκρούσεων, ενώ θα έπρεπε ενδεχομένως να ενισχύσουμε την ευελιξία σε άλλα μέσα για την αντιμετώπιση πιο επειγουσών καταστάσεων.
<P>
Υπάρχει κάτι ακόμα που θα ήθελα να επισημάνω. " πρόσφατη βρετανική επιθεώρηση άμυνας θέτει την πρόληψη των συγκρούσεων στο επίκεντρο της Υπηρεσίας Εξωτερικής Δράσης. Θεωρώ αυτό το στοιχείο λίαν ενδιαφέρον και ορθό. Φρονώ ότι συνιστά την ενδεδειγμένη οδό για να καταδείξουμε ότι η Υπηρεσία Εξωτερικής Δράσης πρέπει να αποτελέσει το κομβικό σημείο για την πρόληψη των συγκρούσεων, προς όφελος της εσωτερικής συνοχής. Μεταξύ δε των απαιτούμενων μέσων συγκαταλέγεται και ο μηχανισμός σταθερότητας. Διαβλέπω τη δημιουργία και άλλων μέσων, όπως μια μονάδα διαμεσολάβησης στο πλαίσιο των κατάλληλων δομών. Πιστεύω ότι σε αυτά τα μέσα πρέπει να στηριχθούμε κατά την εξέταση της περιόδου μετά το 2013, και να αναρωτηθούμε: τι χρειαζόμαστε από πλευράς χρηματικών και λοιπών πόρων ώστε να αποτελέσουμε πραγματική κινητήρια δύναμη στην πρόληψη των συγκρούσεων;
<SPEAKER ID="609" NAME="Iva Zanicchi" LANGUAGE="IT">
Κύριε Πρόεδρε, κυρίες και κύριοι, καταρχάς, θα ήθελα να απευθύνω θερμό χαιρετισμό στον Επίτροπο κ. Piebalgs και να τον παρακαλέσω να αναλάβει ενεργό ρόλο, όπως πιστεύω άλλωστε ότι θα πράξει, στα μέτρα που πρόκειται να ψηφιστούν αύριο, διότι πρόκειται για ζήτημα μείζονος σημασίας για το Ευρωπαϊκό Κοινοβούλιο, το οποίο θα διαθέτει μεγαλύτερη εξουσία μετά τη Συνθήκη της Λισαβόνας. Σας ευχαριστώ, κύριε Piebalgs.
<P>
Θα ήθελα επίσης να ευχαριστήσω όλους τους ομιλητές που παρείχαν τη στήριξή τους κατά τη διάρκεια της σημερινής συζήτησης. Ελπίζω ειλικρινά ότι η αυριανή ψηφοφορία θα λάβει ευρύτατη πλειοψηφία, ενδεχομένως δε και ομόφωνη έγκριση, διασφαλίζοντας μεγάλη νίκη για την έκθεση του κ. Mitchell, ακριβώς επειδή είναι σημαντικό να διαθέτει το Ευρωπαϊκό Κοινοβούλιο περισσότερες αρμοδιότητες μετά τη Συνθήκη της Λισαβόνας.
<SPEAKER ID="610" NAME="Kinga Göncz" LANGUAGE="HU">
Θα ήθελα να ευχαριστήσω τους συναδέλφους βουλευτές που συμμετείχαν στην παρούσα συζήτηση. Οι παρατηρήσεις σας επέστησαν ουσιαστικά την προσοχή στο ίδιο ζήτημα που απασχόλησε και εμάς, τους εισηγητές, κατά την προηγούμενη περίοδο. Θα ήθελα να ευχαριστήσω τον κ. Επίτροπο για την εποικοδομητική στάση του σε αυτήν τη συζήτηση. Αυτό που διαπιστώσαμε σήμερα είναι ότι -όπως επιβεβαίωσαν σχεδόν όλοι οι ομιλητές- το ευρωπαϊκό χρηματοδοτικό μέσο για τη δημοκρατία και τα ανθρώπινα δικαιώματα είναι πολύ σημαντικό και ενδεχομένως το μοναδικό μέσο της Ευρωπαϊκής Ένωσης για τον εκδημοκρατισμό των τρίτων χωρών και την υπεράσπιση των ανθρωπίνων δικαιωμάτων που είναι σχεδιασμένο κατά τέτοιον τρόπο ώστε οι οργανώσεις της κοινωνίας των πολιτών να μπορούν να λαμβάνουν άμεσα πόρους από αυτό. Οι πόροι αυτοί μπορούν να εκταμιεύεται άμεσα για τις οργανώσεις που εργάζονται επιτόπου, χωρίς τη στήριξη της τρίτης χώρας. Αυτός είναι ο λόγος για τον οποίο κρίνεται σημαντικό, φρονούμε δε ότι είναι απαραίτητο να προωθήσουμε κάθε τεχνική διευκόλυνση που θα επιτρέψει στις εν λόγω οργανώσεις την πρόσβαση σε βοήθεια, η οποία είναι συχνά κρίσιμη για την επιβίωσή τους.
<P>
Ταυτόχρονα, και για τον ίδιο ακριβώς λόγο, εφόσον αυτό το πρόγραμμα αφορά έναν τομέα κορυφαίας προτεραιότητας και συζητούμε για ένα μέσο που απευθύνεται άμεσα σε αυτές τις ΜΚΟ και τις οργανώσεις της κοινωνίας των πολιτών, είναι σημαντικό να έχει το Κοινοβούλιο λόγο στην εκπόνηση της στρατηγικής και του μακροπρόθεσμου προγράμματος, και είναι ουσιώδους σημασίας να παρακολουθεί το Κοινοβούλιο πώς χρησιμοποιούνται οι αντίστοιχοι πόροι, και τούτο όχι μόνο στο τέλος του επταετούς δημοσιονομικού πλαισίου. Ως εκ τούτου, θεωρούμε σημαντικό να τονίσουμε το δημοκρατικό δικαίωμα εποπτείας του Κοινοβουλίου και το δικαίωμά του να έχει συναφώς λόγο. Πιστεύω ότι θα εξευρεθεί κοινή λύση, ιδιαίτερα μετά τη συνάντηση σήμερα το πρωί με την κ. Ashton και τον Επίτροπο κ. Piebalgs· προσωπικά δε,, πιστεύω ακράδαντα ότι, εφόσον υπάρχει η πολιτική βούληση, τα νομικά εμπόδια θα υπερβληθούν. Αυτή είναι η άποψη που πρέπει να υιοθετήσουμε στο πλαίσιο των συζητήσεών μας για το μέλλον κατά τις προσεχείς εβδομάδες.
<SPEAKER ID="611" NAME="Barbara Lochbihler" LANGUAGE="DE">
Κύριε Πρόεδρε, η συνεργασία μεταξύ της Επιτροπής και του Κοινοβουλίου επί του μέσου για τη δημοκρατία και τα ανθρώπινα δικαιώματα ήταν ικανοποιητική· για την ακρίβεια, αμφότερες οι πλευρές αποδείχθηκαν εξαιρετικά συνεργάσιμες. Περιστασιακά, προσκλήθηκαν βουλευτές να λάβουν μέρος σε ανταλλαγές απόψεων μεταξύ της Επιτροπής και της κοινωνίας των πολιτών σχετικά με συγκεκριμένα προγράμματα. Επίσης, η παρούσα συζήτηση κατέδειξε ότι δεν υπάρχουν ουσιαστικά προβλήματα όσον αφορά τη διαχείριση του μέσου. Αυτό δεν σημαίνει, ωστόσο, ότι μπορούμε να αποκλείσουμε περιστασιακά προβλήματα κατά την εφαρμογή του στο μέλλον. Αυτός είναι ο λόγος για τον οποίο το δικαίωμα εποπτείας του Κοινοβουλίου είναι πολύ σημαντικό. Εντούτοις, το μοναδικό σημείο στο οποίο δεν καταφέραμε να καταλήξουμε σε συμφωνία μέχρι στιγμής είναι η θέσπιση δεσμευτικού δικαιώματος εποπτείας για το Κοινοβούλιο, το οποίο προβλέπεται στη Συνθήκη της Λισαβόνας. Επομένως συντάσσομαι με την άποψη του μεγάλου αριθμού των ομιλητών που εξέφρασαν την ελπίδα να επιτύχουμε άμεσα συμβιβαστική λύση -ήτοι πολιτική λύση- και μάλιστα μια λύση που θα λαμβάνει πλήρως υπόψη τα δικαιώματα του Κοινοβουλίου.
<SPEAKER ID="612" NAME="Helmut Scholz" LANGUAGE="DE">
Κύριε Πρόεδρε, κύριε Piebalgs, κυρίες και κύριοι, καθώς η συζήτηση πλησιάζει στη λήξη της, θα ήθελα απλώς να εκφράσω, για άλλη μια φορά, τις ειλικρινείς μου ευχαριστίες στους σκιώδεις εισηγητές, καθώς και στην κ. Lochbihler, για την εποικοδομητική και προσανατολισμένη προς την επίτευξη αποτελεσμάτων συνεργασία τους, η οποία συνεχίζεται επί έναν και πλέον χρόνο στο πλαίσιο των κοινών εργασιών μας.
<P>
" σημερινή συζήτηση κατέδειξε ότι τα δημοσιονομικά θέματα, η χρήση πόρων του προϋπολογισμού, ο σχεδιασμός και το ζήτημα του πολιτικού ελέγχου των μέσων συνιστούν άκρως πολιτικά ζητήματα. Κλείνοντας την παρούσα συζήτηση, θα ήθελα επομένως να συνοψίσω τη μορφή που πρόκειται να λάβουν τα εν λόγω μέσα. Ο τρόπος υλοποίησής τους συνδέεται σε μεγάλο βαθμό με τον τρόπο με τον οποίο οι ευρωπαίοι πολίτες αντιλαμβάνονται την Ευρωπαϊκή Ένωση και, επομένως, και με τον τρόπο με τον οποίο αποδέχονται τη χρήση των πόρων για έκαστο μέσο. Κατά συνέπεια, οφείλω να επαναλάβω μόνο αυτό που δήλωση στη βαρόνη Ashton και σε εσάς, κύριε Επίτροπε, σήμερα το πρωί, στο πλαίσιο της ενημέρωσης της συντονιστικής επιτροπής σχετικά με την ομάδα εργασίας για τις κατ' εξουσιοδότηση πράξεις, ήτοι ότι πιστεύω πως συνιστά επιτακτική ανάγκη η άμεση εξεύρεση λύσης όσον αφορά τις κατ' εξουσιοδότηση πράξεις, διατηρώντας παράλληλα τη νομική και πολιτική ευθύνη του νομοθέτη και της Επιτροπής. Το μέσο για τη συνεργασία με τις βιομηχανικές και τις λοιπές χώρες και εδάφη υψηλού εισοδήματος (ICI) τροποποιείται θεμελιωδώς κατά την τρέχουσα κοινοβουλευτική περίοδο. Σχεδιάζουμε να αποδεσμεύσουμε έως και 348 εκατομμύρια ευρώ για τη συνεργασία στους τομείς των επιστημών, των ακαδημαϊκών ανταλλαγών, του προγράμματος Erasmus Mundus, του πολιτισμού, της προστασίας του περιβάλλοντος και των ανανεώσιμων πηγών ενέργειας, καθώς και για την προώθηση των διμερών εμπορικών σχέσεων. Ο στόχος, εν προκειμένω, συνίσταται στην εστίαση ιδιαίτερης προσοχής στις μικρομεσαίες επιχειρήσεις.
<P>
Απευθυνόμενος στα άδεια έδρανα που βλέπω απέναντί μου, μεταξύ άλλων επειδή ο κ. Griffin δεν βρίσκεται πλέον στην Αίθουσα, θα ήθελα να δηλώσω το εξής: εκτιμώ ότι πρόκειται για λίαν σημαντική συμβολή προς το άνοιγμα της Ευρωπαϊκής Ένωσης προς τον υπόλοιπο κόσμο και προς την αποδοχή της, τόσο από τους ίδιους τους πολίτες της όσο και από άλλες χώρες με τις οποίες συναλλασσόμαστε.
<P>
Εν κατακλείδι, λοιπόν, θέσαμε σε τροχιά αυτό το χρηματοδοτικό μέσο χάρη σε επιτυχείς συμβιβαστικές διαπραγματεύσεις μεταξύ του Συμβουλίου και του Κοινοβουλίου και προσπαθήσαμε να το προσαρμόσουμε στις προκλήσεις του μέλλοντος, αλλά και να καταλήξουμε σε συμφωνία επί όλων των βασικών θεμάτων. Ελπίζω ότι, με την αυριανή ψηφοφορία στο παρόν Κοινοβούλιο, θα κάνουμε ένα αποφασιστικό βήμα προόδου.
<SPEAKER ID="613" NAME="Charles Goerens" LANGUAGE="FR">
Κύριε Πρόεδρε, δεν αποκρύπτω το γεγονός ότι οι προβλέψεις που διατυπώνονται στα συνοδευτικά μέσα στον τομέα της μπανάνας αποτελούν στοίχημα για το μέλλον, και τούτο για διάφορους λόγους.
<P>
Πρώτον, η γενική τάση μείωσης των εμπορικών προτιμήσεων, από τις οποίες επωφελούνταν οι χώρες ΑΚΕ μέχρι σήμερα, δεν αναμένεται να αλλάξει σύντομα. Οι εν εξελίξει διαπραγματεύσεις αποβλέπουν στην επιβολή δασμών της τάξης περίπου των 75 ευρώ ανά τόνο μπανανών, ενώ στην ΕΕ εργαζόμαστε επί τη βάσει των 114 ευρώ ανά τόνο.
<P>
Δεύτερον, η Επιτροπή δεν είχε άλλη επιλογή από το να δεχθεί να διαπραγματευθεί μια συμφωνία περί μείωσης των δασμών με τις χώρες που ανταγωνίζονται τις μπανανοπαραγωγούς χώρες ΑΚΕ. " εναλλακτική λύση θα σήμαινε να επιτρέψουν στο όργανο επίλυσης διαφορών να λύσει το πρόβλημα. Προσωπικά, εκτιμώ ότι η εξεύρεση λύσης μέσω διαπραγματεύσεων αποτελεί "το μη χείρον βέλτιστον" για τις χώρες ΑΚΕ, και με αυτό το πνεύμα πρέπει να προσεγγίσουμε επίσης τα συνοδευτικά μέτρα στον τομέα της μπανάνας, καθώς δεν συνεπάγεται το αυτόματο αποτέλεσμα μίας απόφασης του οργάνου επίλυσης διαφορών.
<P>
Τρίτον, δεδομένου ότι το έτος 2013, χρονολογία λήξης της ισχύος των συνοδευτικών μέτρων στον τομέα της μπανάνας, δεν σηματοδοτεί το τέλος του κόσμου, εξακολουθούμε να πιστεύουμε ότι είναι σημαντικό να ξεκινήσουμε ήδη από σήμερα τις προετοιμασίες μας για την περίοδο μετά το 2013.
<P>
Πράγματι, αναμένεται λίαν συντόμως η μεταβολή στην πράξη του δασμού των 114 ευρώ που καταβάλλεται στα σύνορα της Ευρωπαϊκής Ένωσης για κάθε τόνο μπανανών. Δήλωσα εξαρχής ότι μιλούσαμε ήδη για 75 ευρώ ανά τόνο.
<P>
Επομένως, θεωρώ συνετή -και αυτή είναι η τέταρτη παρατήρησή μου- τη διατήρηση των ελεγκτικών εξουσιών του Ευρωπαϊκού Κοινοβουλίου. Πρέπει να διασφαλίσουμε ότι το δικαίωμα εποπτείας των εγγράφων στρατηγικής, το οποίο θεσπίζεται στο άρθρο 290, δεν θα αποτελέσει νεκρό γράμμα του νόμου. Νομίζω ότι είμαστε σε θέση να πούμε με βεβαιότητα ότι, στην προκειμένη περίπτωση, η συνεργασία μας με την Επιτροπή ήταν εξαιρετικά εποικοδομητική. Το παρόν Σώμα δεν είναι "ταραχοποιό στοιχείο"· απεναντίας, εμπλουτίζει διαρκώς τον διάλογο και συνδράμει την Επιτροπή στην περαιτέρω εξέλιξη του εν λόγω ζητήματος.
<P>
Τέλος, κύριε Πρόεδρε, θα προβώ σε προσωπικό σχόλιο, το οποίο διατυπώνω, παρά ταύτα, υπό την ιδιότητά μου ως εισηγητή. Για άλλη μια φορά, γινόμαστε μάρτυρες εν προκειμένω μίας διαμάχης μεταξύ των αναδυόμενων χωρών, αφενός, και των λιγότερο αναπτυγμένων χωρών, αφετέρου. Επιπλέον, εάν η Ευρωπαϊκή Ένωση δεν ενεργούσε ως σύμμαχος των αδυνάτων για τον μετριασμό των πιθανών επιπτώσεων μίας εμπορικής συμφωνίας, με όλους τους σκληρούς όρους από τους οποίους αυτή συνοδεύεται, οι λιγότερο αναπτυγμένες χώρες θα αισθάνονταν ακόμα πιο απομονωμένες.
<P>
Καλώ την Επιτροπή να αρχίσει να συλλογίζεται ήδη από σήμερα την περίοδο μετά το 2013, διότι πιστεύω ότι τα μέτρα επί των οποίων θα ληφθούν τώρα αποφάσεις, και τα οποία αισιοδοξώ ότι θα τεθούν σε ισχύ πολύ σύντομα, θα είναι επαρκή ώστε να καταστεί βιώσιμη η παραγωγή μπανάνας στις ενεχόμενες χώρες. Ελπίζω ότι τα εν λόγω μέτρα θα μπορέσουν να συμβάλουν στη διασφάλιση της μακροπρόθεσμης επιβίωσης του τομέα της μπανάνας και ότι εκείνοι που αδυνατούν να διατηρήσουν την παραγωγή τους θα μπορέσουν να βρουν εναλλακτικές λύσεις.
<P>
Θεωρώ ότι, μετά το 2013, όπως έχω πει ήδη, το νερό θα εξακολουθεί να κυλά κάτω από τις γέφυρες του Ρήνου και ότι τα προβλήματα σχετικά με τον τομέα της μπανάνας δεν θα επιδεινωθούν. Πρέπει να σκεφτόμαστε ήδη μια στρατηγική μετά το 2013.
<SPEAKER ID="614" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο, Πέμπτη 21 Οκτωβρίου 2010, στις 12.00.

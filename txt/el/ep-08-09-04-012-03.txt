<CHAPTER ID="012-03">
3. Δολοφονίες αλφών στην Τανζανία
<SPEAKER ID="233" NAME="Πρόεδρος">
" ημερήσια διάταξη προβλέπει τη συζήτηση έξι προτάσεων ψηφίσματος σχετικά με τις δολοφονίες αλφών στην Τανζανία.
<SPEAKER ID="234" NAME="Ryszard Czarnecki">
συντάκτης. - (PL) Κύριε Πρόεδρε, στον 21ο αιώνα δολοφονούνται άτομα απλά επειδή είναι λευκοπαθικά. Αυτό συμβαίνει στην Τανζανία, μια χώρα όπου το ένα τρίτο του πληθυσμού ζει κάτω από το όριο της φτώχειας. Πρόσφατα, 173 άτομα συνελήφθησαν με την υποψία ότι σκότωσαν ή τραυμάτισαν λευκοπαθικά άτομα. Αυτό δείχνει την κλίμακα του προβλήματος. Το τελευταίο εξάμηνο, εικοσιπέντε άτομα σκοτώθηκαν ή τραυματίστηκαν επειδή ήταν λευκοπαθικά.
<P>
Υπάρχει σημαντικός πληθυσμός λευκοπαθικών ατόμων στον κόσμο. Για την ακρίβεια, 50 στο ένα εκατομμύριο είναι λευκοπαθικά άτομα. Ωστόσο, μόνο στην Τανζανία τους μεταχειρίζονται τόσο ωμά. Σε αυτήν τη χώρα, πωλούνται το αίμα και τα όργανα των λευκοπαθικών ατόμων. Την ευθύνη για αυτό φέρουν ανιμιστές γιατροί-μάγοι και οι συμμορίες που αυτοί απασχολούν. Πρέπει να σημειωθεί ότι η αστυνομία φέρει και αυτή ευθύνη, καθώς έχει την τάση να κάνει τα στραβά μάτια.
<P>
Καθώς ολοκληρώνω, θα ήθελα να επισημάνω ότι θα μπορέσουμε να θεωρήσουμε ότι η διαμαρτυρία μας σήμερα εδώ ήταν αποτελεσματική αν και εφόσον τεθούν στη διάθεση των λευκοπαθικών ατόμων στην Τανζανία ιατροφαρμακευτική περίθαλψη, εκπαίδευση και η ευκαιρία ενσωμάτωσης στην κοινωνία.
<SPEAKER ID="235" NAME="Laima Liucija Andrikienė" LANGUAGE="LT">
Σήμερα, συζητούμε την περίπτωση διακρίσεων σε βάρος μιας μειονότητας. " εν λόγω μειονότητα είναι τα λευκοπαθικά άτομα που δολοφονούνται και ακρωτηριάζονται στην Τανζανία, μεταξύ δε αυτών και μικρά παιδιά. Αυτό είναι σοβαρό πρόβλημα σε ολόκληρη την υποσαχάρια Αφρική. Θέλω να σας υπενθυμίσω ότι η λευκοπάθεια επηρεάζει ένα στα 20 000 άτομα παγκοσμίως. Όπως ανέφερε ο προλαλήσας, μάγοι-γιατροί στην Τανζανία πωλούν ακρωτηριασμένα μέλη και αίμα λευκοπαθικών ατόμων σε εργάτες ορυχείων και σε αλιείς που πιστεύουν αφελώς ότι αυτά μπορούν να τους φέρουν τύχη, υγεία και περιουσία. " θέση μας είναι πολύ σαφής - η δολοφονία λευκοπαθικών ατόμων και οι σε βάρος τους διακρίσεις είναι απολύτως απαράδεκτες και δεν πρέπει να γίνονται ανεκτές. " κυβέρνηση της Τανζανίας πρέπει να λάβει συνεπή μέτρα για τον τερματισμό αυτής της φρικτής κατάστασης. " κυβέρνηση και ο πρόεδρος της Τανζανίας ξεκίνησαν ήδη να εφαρμόζουν μέτρα τα οποία εκτιμάμε, αυτό όμως δεν είναι αρκετό. " υπόθεση εκδίκασης 173 ατόμων που είναι ύποπτα για τις δολοφονίες λευκοπαθικών ατόμων θα αποτελέσει καθοριστικό τεστ, που θα αποκαλύψει τη διάθεση εκείνων που κατέχουν την εξουσία στην Τανζανία, οι δε ένοχοι πρέπει να τιμωρηθούν. Ωστόσο, ο καλύτερος τρόπος για την επίλυση του προβλήματος θα είναι μέσω της καλύτερης εκπαίδευσης και της επαρκούς υγειονομικής περίθαλψης που είναι προσιτή σε όλους τους πολίτες αυτής της χώρας, περιλαμβανομένων των λευκοπαθικών ατόμων. " διεθνής κοινότητα, καθώς και η Ευρωπαϊκή Ένωση, πρέπει να συνδράμουν στην υπέρβαση αυτών των προβλημάτων. Οι περισσότεροι άνθρωποι που πάσχουν από λευκοπάθεια πεθαίνουν από καρκίνο του δέρματος πριν κλείσουν τα 30.
<SPEAKER ID="236" NAME="Μάριος Ματσάκης">
συντάκτης. - (EN) Κύριε Πρόεδρε, τα άτομα με γενετική ανωμαλία λευκοπάθειας, πέραν των σοβαρών προβλημάτων υγειονομικής περίθαλψης, υποφέρουν από διαφόρων βαθμών διακρίσεις σε διεθνές επίπεδο.
<P>
Πρόσφατα, όμως, στην υποσαχάρια Αφρική και δη στην Τανζανία, τα λευκοπαθικά άτομα υπέστησαν επιπλέον άνευ προηγουμένου βάρβαρες επιθέσεις ακρωτηριασμού, τα δε όργανά τους χρησιμοποιήθηκαν από μάγους-γιατρούς ως συστατικά για την παραγωγή μαγικών φίλτρων που υπόσχονται να κάνουν πλούσιους τους ανθρώπους. Μια τέτοια κατάσταση, πέραν του προφανούς εγκληματικού της χαρακτήρα, δείχνει μια κοινωνία με σοβαρή υστέρηση, όπου εξακολουθούν να εφαρμόζονται νοσηρά ωμές πρακτικές μάγων.
<P>
" κυβέρνηση της Τανζανίας έχει την υποχρέωση να δράσει άμεσα και αποφασιστικά στους ακόλουθους τομείς: πρώτον, για την προστασία όλων των λευκοπαθικών ατόμων από περαιτέρω επιθέσεις· δεύτερον, για την πλήρη διερεύνηση όλων των εγκλημάτων κατά λευκοπαθικών ατόμων και την προσαγωγή των υπευθύνων ενώπιον της δικαιοσύνης· τρίτον, για την επαρκή εκπαίδευση των πολιτών τους, προκειμένου να τους απαλλάξουν από την κατάρα της μαγείας και των προλήψεων και, τέταρτον, για να διασφαλιστεί ότι στα λευκοπαθικά άτομα παρέχεται η καλύτερη δυνατή ιατρική και κοινωνική αρωγή που χρειάζονται για να ζήσουν μια φυσιολογική -στο μέτρο του δυνατού- ασφαλή και ήρεμη ζωή.
<SPEAKER ID="237" NAME="Erik Meijer">
συντάκτης. - (NL) Κύριε Πρόεδρε, εκείνο που συμβαίνει στην Τανζανία δεν είναι η βία που ασκείται από το κράτος. Οι διακρίσεις και η βία είναι πρακτικές που επιβίωσαν πριν από τους ιουδο-χριστιανο-ισλαμικούς πολιτισμούς, μια εποχή όπου δεν υπήρχε καμία παραδοχή ισότητας όλων των ανθρώπων.
<P>
" Τανζανία έχει 150 000 κατοίκους που, λόγω της έλλειψης της χρωστικής ουσίας της μελανίνης, έχουν κόκκινα μάτια, χλωμό δέρμα και ξανθά μαλλιά. Θεωρούνται προϊόν μαγείας. Πολλοί από αυτούς τους ανθρώπους δολοφονούνται και, κατόπιν, αφαιρείται το δέρμα τους και άλλα όργανά τους και χρησιμοποιούνται σε τελετουργίες μάγων. Λόγω του μεγάλου αριθμού λευκοπαθικών ατόμων της, η Τανζανία είναι ο μεγαλύτερος προμηθευτής ανθρώπινων οργάνων για ολόκληρη την Αφρική.
<P>
Δεν θα είναι δυνατό να θέσουμε ένα τέλος σε αυτές τις φρικτές πρακτικές χωρίς να εκπαιδεύσουμε ενεργά τους απλούς ανθρώπους στην Τανζανία και σε ολόκληρη την Αφρική, παρέχοντας καλύτερη ιατρική περίθαλψη και διασφαλίζοντας στα λευκοπαθικά άτομα εξέχουσες θέσεις απασχόλησης. " κυβέρνηση της Τανζανίας λαμβάνει μέτρα, περιλαμβανομένης της καταγραφής όλων των λευκοπαθικών ατόμων, με στόχο να μπορέσει να τους προστατέψει καλύτερα. Εάν δεν αλλάξει οι συμπεριφορά έναντι της θέσης των λευκοπαθικών ατόμων, θα μπορούσε να γίνει στρεβλή χρήση αυτού του μητρώου στο μέλλον για τον εντοπισμό και την εξολόθρευση αυτών των ατόμων. Είχαμε κακές εμπειρίες στην Ευρώπη τη δεκαετία του '40, με την καταγραφή επαπειλούμενων πληθυσμιακών ομάδων.
<SPEAKER ID="238" NAME="Charles Tannock">
εξ ονόματος της Ομάδας PPE-DE. (EN) - Κύριε Πρόεδρε, η μοίρα των λευκοπαθικών ατόμων στην Τανζανία φαντάζει ελάχιστα αξιόπιστη στη σημερινή εποχή. Όταν πρωτάκουσα για το θέμα αυτό, φαινόταν σαν να βγήκε κατευθείαν από το μυθιστόρημα του Joseph Conrad "Heart of Darkness". Θέλω να πιστεύω στην αναγέννηση και το δυναμικό της Αφρικής, όπως φαίνεται να πιστεύουν και τόσοι πολλοί άλλοι συνάδελφοι σε αυτό το Σώμα, η δολοφονία όμως λευκοπαθικών ατόμων για τα όργανά τους δεν κάνει τίποτα για να βελτιώσει την εικόνα της ηπείρου διεθνώς. Δυστυχώς, τα βάσανα των λευκοπαθικών ατόμων δεν περιορίζονται μόνο στην Τανζανία, αλλά συμβαίνουν σε ολόκληρη την Αφρική.
<P>
Τελείως ξέχωρα από τις ιατρικές συνέπειες της λευκοπάθειας στις τροπικές περιοχές, περιλαμβανομένου του υψηλού κινδύνου τρομερών καρκίνων του δέρματος, τα επί μακρόν πάσχοντα λευκοπαθικά άτομα στην καλύτερη των περιπτώσεων θεωρούνται παραδοσιακά ως τερατόμορφες ή αξιοπερίεργες περιπτώσεις, στη δε χειρότερη δολοφονούνται για να ικανοποιήσουν τη ζήτηση για παραδοσιακά φάρμακα, που προσιδιάζουν περισσότερο στη μεσαιωνική μαγεία.
<P>
" ΕΕ δεν πρέπει να διστάσει να κάνει εκστρατεία για το θέμα αυτό και να ασκήσει πίεση σε χώρες όπως η Τανζανία, όπου, κατά τα φαινόμενα, αποτελεί κοινό τόπο ο ελάχιστος σεβασμός έναντι των ανθρωπίνων δικαιωμάτων και της αξιοπρέπειας. Ωστόσο, με εμψυχώνει το γεγονός ότι ο πρόεδρος της Τανζανίας απηύθυνε έκκληση στον λαό του να αλλάξουν τον παραδοσιακό τρόπο σκέψης τους. Ας ελπίσουμε ότι και άλλοι ηγέτες σε ολόκληρη την Αφρική θα επαναλάβουν αυτό το σημαντικό μήνυμα.
<SPEAKER ID="239" NAME="Lidia Joanna Geringer de Oedenberg">
εξ ονόματος της Ομάδας PSE. - (PL) Κύριε Πρόεδρε, φέτος τον Μάρτιο περισσότερα από 25 λευκοπαθικά άτομα, που ζούσαν κοντά στη λίμνη Βικτώρια, δολοφονήθηκαν με ωμό τρόπο ή ακρωτηριάστηκαν. Μεταξύ των θυμάτων περιλαμβάνονταν παιδιά. Άτομα που εικαζόταν ότι έχουν υπερφυσικά χαρακτηριστικά υπέστησαν επιθέσεις στο παρελθόν σε αυτήν την περιοχή.
<P>
Πρέπει να υπενθυμίσουμε ότι το 36% του πληθυσμού της Τανζανίας ζει κάτω από το όριο της φτώχειας. Σε κάθε περίπτωση, αυτά τα άτομα δεν διαθέτουν καμία πρόσβαση σε υγειονομική περίθαλψη. " κανονική πρακτική είναι να στρέφεται κανείς σε τοπικούς γιατρούς-μάγους για βοήθεια. Το χαμηλό επίπεδο εκπαίδευσης του τοπικού πληθυσμού συμβάλλει στην πεποίθησή του για τις υπερφυσικές τους ιδιότητες. Μεγάλος αριθμός λευκοπαθικών ατόμων ζει στην υποσαχάρια Αφρική και αποτέλεσαν θύματα ανοικτών διακρίσεων εξαιτίας του γεγονότος ότι είναι διαφορετικοί. Δεν είναι μόνο ότι τα λευκοπαθικά άτομα στερούνται του δικαιώματος υγειονομικής περίθαλψης, αλλά στερούνται και του δικαιώματος κοινωνικής και νομικής αρωγής. Αποτελούν πάγια πρακτική οι διακρίσεις σε βάρος των λευκοπαθικών ατόμων στην καθημερινή ζωή, στα σχολεία, στους δημόσιους θεσμούς και στην αγορά εργασίας. Τα λευκοπαθικά άτομα νιώθουν ότι υφίστανται συνεχώς εξευτελισμό και ότι υφίστανται μεταχείριση πολίτη δευτέρας κατηγορίας.
<P>
" τρέχουσα μισαλλοδοξία μπορεί να αντιμετωπιστεί και ο αριθμός των επιθέσεων σε βάρος λευκοπαθικών ατόμων να μειωθεί στο μέλλον μέσω της τιμωρίας εκείνων που είναι ένοχοι φόνου, παράλληλα με τις προσπάθειες που θα πρέπει να καταβληθούν σε ό,τι αφορά το έργο της θεμελιώδους ευαισθητοποίησης της κοινωνίας της Τανζανίας. Είναι βασικό να υποστηρίξουμε τις πρωτοβουλίες που ανέλαβε η κυβέρνηση της Τανζανίας σε σχέση με αυτό. Ανάλογες πρωτοβουλίες περιλαμβάνουν την ειδική προστασία των λευκοπαθικών παιδιών μαζί με τη συνεργασία με την κοινωνία των πολιτών και μη κυβερνητικές οργανώσεις. Οι δράσεις πρέπει πρωτίστως να εστιάσουν στις αγροτικές περιοχές, όπου η κοινωνική ευαισθητοποίηση βρίσκεται στο πλέον χαμηλό επίπεδο. Επιπλέον, η Επιτροπή και τα κράτη μέλη πρέπει να παράσχουν ισχυρή στήριξη στις κατεπείγουσες δράσεις που ανέλαβε ο Σύλλογος Λευκοπαθικών Ατόμων της Τανζανίας. Μακροπρόθεσμα μέτρα πρέπει να έχουν ως στόχο τη διασφάλιση ότι όλος ο πληθυσμός των λευκοπαθικών ατόμων απολαμβάνει πλήρη δικαιώματα από πλευράς πρόσβασης στην εκπαίδευση, στην αγορά εργασίας, καθώς και στην κοινωνική και υγειονομική προστασία.
<SPEAKER ID="240" NAME="Ewa Tomaszewska">
εξ ονόματος της Ομάδας UEN. - (PL) Κύριε Πρόεδρε, από τον φετινό Μάρτιο, 25 λευκοπαθικά άτομα δολοφονήθηκαν στην Τανζανία. Αυτοί οι φόνοι συνδέονται με τις πρακτικές προλήψεων που υπάρχουν στην περιοχή και βασίζονται στην πεποίθηση ότι τα όργανα των λευκοπαθικών ατόμων, όπως τα πόδια, τα χέρια, τα μαλλιά και το αίμα, θα εξασφαλίσουν σε κάποιον υγεία, πλούτη και περιουσία. Το τελευταίο θύμα ήταν ένα επτάχρονο παιδί. Και πέρυσι, 25 λευκοπαθικά άτομα έχασαν τη ζωή τους.
<P>
Αυτές οι απόκρυφες πρακτικές πραγματοποιούνται κατά μήκος των παρόχθιων περιοχών της λίμνης Βικτώρια, σε αγροτικές περιοχές, καθώς και στους κύκλους των αλιέων και των εργατών ορυχείων. Τα λευκοπαθικά άτομα είναι θύματα διακρίσεων και διώξεων. Ο πρόεδρος Κικβέτε χρησιμοποιεί την αστυνομία για να προσπαθήσει να εντοπίσει τα λευκοπαθικά άτομα που κρύβονται. Ο πρόεδρος υποσχέθηκε να παράσχει προστασία στα λευκοπαθικά άτομα, οι τελευταίοι όμως παραμένουν δύσπιστοι, διότι ορισμένοι αστυνομικοί εμπλέκονται επίσης σε απόκρυφες πρακτικές. Μάγοι-γιατροί ευθύνονται για την οργάνωση του φόνου λευκοπαθικών ατόμων. Εκατόν εβδομήντα οκτώ ντόπιοι συνελήφθησαν, καθώς τους βαρύνουν υποψίες εμπλοκής τους στους φόνους.
<P>
Ο πρόεδρος της Τανζανίας διαδραμάτισε καταλυτικό ρόλο στον ορισμό της κ. Kway-Geer ως του πρώτου λευκοπαθικού ατόμου που γίνεται μέλος του κοινοβουλίου, αναγνωρίζοντας τον αγώνα της κατά των διακρίσεων. Επικροτούμε αυτόν τον διορισμό ως ένα βήμα προς τη σωστή κατεύθυνση. Υποστηρίζουμε τις δραστηριότητες του Συλλόγου Λευκοπαθικών Ατόμων της Τανζανίας και ευελπιστούμε ότι η Επιτροπή θα παράσχει πραγματική υποστήριξη.
<SPEAKER ID="241" NAME="Urszula Krupa">
εξ ονόματος της Ομάδας IND/DEM. - (PL) Κύριε Πρόεδρε, συζητούμε σήμερα για παραβιάσεις των ανθρωπίνων δικαιωμάτων στην Τανζανία. " τελευταία είναι μια υποτροπική χώρα, όπου τα λευκοπαθικά άτομα υφίστανται διακρίσεις, όπως συμβαίνει και σε πολλές άλλες αφρικανικές χώρες.
<P>
Ωστόσο, τα λευκοπαθικά άτομα δολοφονούνται με ιδιαίτερα ωμό τρόπο στην Τανζανία. Την περασμένη χρονιά, περισσότερα από 25 άτομα έχασαν τη ζωή τους κατ' αυτόν τον τρόπο. Υπάρχουν 39 εκατομμύρια Τανζανοί, εκ των οποίων 270 χιλιάδες πάσχουν από μια γενετική ανωμαλία, που προκαλείται από την παρουσία ενός υπολειπόμενου γονιδίου, πράγμα που σημαίνει ότι το δέρμα τους δεν διαθέτει χρωστική ουσία. Κατά συνέπεια, τα λευκοπαθικά άτομα μπορεί να πάσχουν από προβλήματα όρασης, εγκαύματα από τον ήλιο, καρκίνο και πρόωρο θάνατο. Αμφότεροι οι γονείς πρέπει να είναι φορείς του γονιδίου, ώστε να εμφανιστεί το πρόβλημα στα παιδιά τους. Οι γυναίκες που γεννούν λευκοπαθικά παιδιά εξαναγκάζονται να πάρουν διαζύγιο. Τα παιδιά θεωρούνται κατάρα για την οικογένειά τους. Θεωρείται ότι κατέχονται από ακάθαρτα πνεύματα και τα μεταχειρίζονται ως ζώα. Από την άλλη πλευρά, όμως, μάγοι-γιατροί διαδίδουν ιστορίες για τις μαγικές ιδιότητες του λευκού δέρματος των λευκοπαθικών ατόμων, που, όπως διατείνονται, φέρνει τύχη και πλούτη. Αυτό οδηγεί στη δολοφονία λευκοπαθικών ατόμων, που κατόπιν διαμελίζονται με ωμό τρόπο και τα όργανά τους χρησιμοποιούνται για την παραγωγή μαγικών φίλτρων.
<P>
Είναι δύσκολο να καταλάβει κανείς ποιος μπορεί να είναι ο λόγος για μια τέτοια ωμότητα και σε τι σκοπό μπορεί να χρησιμεύει. Ίσως είναι μια προσπάθεια να εξαλειφθούν άρρωστα άτομα που πάσχουν από γενετική ανωμαλία. Πιο πρόσφατα, η κυβέρνηση καταδίκασε τη χρήση βίας κατά των λευκοπαθικών αφρικανών και διεξήγαγε εκπαιδευτικές εκστρατείες. Ορίστηκε μάλιστα και λευκοπαθικό άτομο ως μέλος του κοινοβουλίου. Ωστόσο, η τραγωδία που πλήττει αυτά τα άτομα συνεχίζεται. Επιπλέον, υπάρχει έλλειψη χρηματοδότησης για προστατευτικό ρουχισμό και άλλη βοήθεια για αυτήν την περιθωριοποιημένη κατηγορία πληθυσμού, που υφίσταται διακρίσεις και δεν έχει δικαίωμα στην εργασία και την εκπαίδευση.
<P>
Οι διαμαρτυρίες και οι εκκλήσεις της διεθνούς κοινότητας, μαζί με την εκπαιδευτική και χρηματοδοτική βοήθεια, μπορούν να βοηθήσουν στην αντιμετώπιση των ακραίων διακρίσεων αυτού του είδους. Δύναται να συμβάλει, επίσης, η άσκηση διώξεων κατά των 173 εικαζόμενων μάγων-γιατρών που συνελήφθησαν και κατηγορήθηκαν για δολοφονική δραστηριότητα, παρακίνηση σε φόνο και εμπορία ανθρωπίνων οργάνων.
<SPEAKER ID="242" NAME="Avril Doyle" AFFILIATION="PPE-DE">
(EN) Κύριε Πρόεδρε, θέλω απλώς να εκφράσω και εγώ την υποστήριξή μου στα όσα είπαν οι συνάδελφοι από όλες τις πτέρυγες αυτού του Σώματος για την αποτρόπαια ιστορία της μεταχείρισης των λευκοπαθικών ατόμων στην Τανζανία. Γνωρίζω ότι συμβαίνει σε άλλα μέρη της Αφρικής, υπάρχει όμως ένα σημαντικό ποσοστό στην Τανζανία -ακούσαμε τον αριθμό των 270 000 λευκοπαθικών ατόμων- το οποίο υφίσταται διακρίσεις, περιθωριοποιείται, κακοποιείται και δολοφονείται για τα όργανά του, λόγω προλήψεων, μαγείας και διαφόρων απόκρυφων πρακτικών.
<P>
Εγείροντας εδώ αυτό το θέμα (και επαινώ όλους τους συναδέλφους μου που το ήγειραν και εκείνους που συμπεριέλαβαν αυτό το ζήτημα στην ημερήσια διάταξη), προσθέτουμε τις φωνές μας στο Ευρωπαϊκό Κοινοβούλιο στις διεθνείς φωνές διαμαρτυρίας και ελπίζουμε ότι η κυβέρνηση της Τανζανίας -καθώς και άλλοι- θα ακούσουν.
<P>
Αφορά κυρίως ένα ζήτημα εκπαίδευσης, πρωτίστως όμως πρέπει να παρασχεθεί προστασία στα λευκοπαθικά άτομα στις ίδιες τους τις κοινότητες· χρειάζεται πλήρης διερεύνηση. Το γεγονός ότι ορισμένα αστυνομικά όργανα είναι μέρος του προβλήματος και δεν μπορούμε να τα εμπιστευθούμε ως μέρος της λύσης είναι άκρως ανησυχητικό.
<SPEAKER ID="243" NAME="Benita Ferrero-Waldner">
Μέλος της Επιτροπής. - (EN) Κύριε Πρόεδρε, συμμεριζόμαστε την οργή του Κοινοβουλίου για τον αυξανόμενο αριθμό επιθέσεων στην Τανζανία κατά του πληθυσμού των λευκοπαθικών ατόμων και του αποτρόπαιου και παράνομου εμπορίου οργάνων των λευκοπαθικών ατόμων, εμπορίου που συνδέεται με την παραδοσιακή ιατρική, τις προλήψεις και τις πρακτικές των μάγων-γιατρών.
<P>
Ειδικότερα, συμμεριζόμαστε τις ανησυχίες που εξέφρασε πρόσφατα η Επιτροπή του Ο"Ε για την Εξάλειψη των Διακρίσεων Κατά των Γυναικών ότι, για παράδειγμα, οι γυναίκες και τα κορίτσια που πάσχουν από λευκοπάθεια αποτέλεσαν πολύ συγκεκριμένο στόχο στο πλαίσιο τελετουργικών δολοφονιών. Καταδικάζουμε όλες τις μορφές διακρίσεων και θυματοποίησης και έχουμε δεσμευτεί για την υποστήριξη πολιτικών και δράσεων με στόχο την εξάλειψή τους.
<P>
" κυβέρνηση της Τανζανίας, επίσης, πρέπει να το πούμε αυτό, έχει δεσμευτεί να εξαλείψει αυτές τις πρακτικές και να ενισχύσει την ευαισθητοποίηση για τη μοίρα του πληθυσμού των λευκοπαθικών ατόμων. Επομένως, επικροτούμε τον ορισμό ενός λευκοπαθικού ατόμου στο κοινοβούλιο, τις πρόσφατες συλλήψεις ορισμένων μάγων-γιατρών και τη δέσμευση του προέδρου, όπως αναφέρθηκε, να προσαχθούν οι υπεύθυνοι στη δικαιοσύνη.
<P>
Παρακολουθούμε, επίσης, στενά την κατάσταση των ανθρωπίνων δικαιωμάτων εν γένει στην Τανζανία, μαζί με τα κράτη μέλη και άλλους αναπτυξιακούς εταίρους. Αρκετά κράτη μέλη και άλλοι εταίροι υποστηρίζουν οργανώσεις, όπως το Κέντρο για τα Νομικά και τα Ανθρώπινα Δικαιώματα, που παρακολουθεί σε τακτή βάση πιθανές παραβιάσεις των ανθρωπίνων δικαιωμάτων. Ως μέλος της ομάδας των δωρητών για τη διακυβέρνηση, η Επιτροπή θα συνεχίσει να συντονίζει τις απαντήσεις των δωρητών, ώστε να αντιμετωπίσει το πρόβλημα, περιλαμβανομένης της Ένωσης Λευκοπαθικών Ατόμων.
<P>
" Επιτροπή θα εγείρει επίσης το πρόβλημα στην Τανζανία από κοινού με τα κράτη μέλη στο πλαίσιο του πολιτικού διαλόγου με τις αρχές της Τανζανίας.
<P>
Το πρόγραμμα για την κοινωνία των πολιτών, ύψους 3 εκατομμυρίων ευρώ, που χρηματοδοτείται από το Ευρωπαϊκό Ταμείο Ανάπτυξης θα συμβάλει στην ευαισθητοποίηση: οργανώνονται εργαστηριακά σεμινάρια προκειμένου να επισημανθεί η κατάσταση των λευκοπαθικών ατόμων, ενώ μια νέα εκστρατεία ενημέρωσης πρόκειται να υλοποιηθεί προσεχώς στην περιοχή Mwanza της Βόρειας Τανζανίας.
<P>
Επομένως, σε γενικές γραμμές, χρησιμοποιούμε τον τακτικό μας διάλογο για να αναφερθούμε σε αυτό το ζήτημα. Αυτά τα ζητήματα εγείρονται, βεβαίως, στο πλαίσιο της συνεχιζόμενης προσπάθειάς μας που αφορά τους δημόσιους πόρους και τους τομείς της υγείας, της εκπαίδευσης και της απασχόλησης. Πιστεύουμε ότι είναι ζωτικής σημασίας ένα ανεξάρτητο και λειτουργικό δικαστικό σύστημα.
<P>
Επομένως, εμείς, ως Επιτροπή, στις επαφές μας με τις αρχές, θα υπογραμμίσουμε τη σημασία της ενδεδειγμένης νομικής δράσης που αναλαμβάνεται κατά όσων διαπράττουν αυτές τις φρικτές πράξεις.
<P>
Θα επικοινωνήσουμε επίσης με την αξιότιμη Kway-Geer, την πρώτη λευκοπαθική γυναίκα βουλευτή στην Τανζανία (ήδη έγινε αναφορά σε αυτήν), και θα συζητήσουμε μαζί της πιθανές δράσεις, διότι μπορεί να μας πει ακόμη καλύτερα τι μπορεί να γίνει. Τέλος, μαζί με την προεδρία της Τανζανίας, θα συζητήσουμε αυτό το ζήτημα στο πλαίσιο της 60ης επετείου από την υπογραφή της Οικουμενικής Διακήρυξης για τα Δικαιώματα του Ανθρώπου, που θα εορταστεί στην Τανζανία στις 10 Δεκεμβρίου 2008.
<SPEAKER ID="244" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αμέσως μετά το πέρας της συζήτησης.

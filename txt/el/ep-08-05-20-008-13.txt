<CHAPTER ID="008-13">
13. Πρόοδος που έχει επιτευχθεί όσον αφορά την ισότητα ευκαιριών και την εξάλειψη των διακρίσεων στην ΕΕ (
<P>
- Πριν από την ψηφοφορία:
<SPEAKER ID="148" NAME="Philip Bushill-Matthews">
εξ ονόματος της Ομάδας PPE-DE. - (EN) Κύριε Πρόεδρε, η Ομάδα μας είχε σκοπό να ζητήσει τρεις επιπλέον ψηφοφορίες με ονομαστική κλήση, αλλά για άγνωστο λόγο τα αιτήματα αυτά χάθηκαν στην πορεία.
<P>
Θα ήθελα, μέσω υμών, κύριε Πρόεδρε -το ήλεγξα με τη γραμματεία ότι επιτρέπεται να το ζητήσω σήμερα- να ζητήσω να αποκατασταθούν αυτά τα αιτήματα. Αφορούν: την παράγραφο 2, τροπολογία 4Δ· την παράγραφο 6 του αρχικού κειμένου· και, τέλος, μετά την παράγραφο 36, την τροπολογία 12 που υπέβαλε η Ομάδα μου. Ελπίζω να κατανοείτε ότι πρόκειται για πολύ ευαίσθητο φάκελο και θα επιθυμούσαμε να υπάρχει δυνατότητα να καταχωρηθούν όχι μόνο όσα καταψηφίζουμε, αλλά και όσα υπερψηφίζουμε.
<P>
(Ο Πρόεδρος διαπιστώνει ότι δεν υπάρχει αντίρρηση να ληφθεί υπόψη αυτή η τροπολογία)
<P>
- Πριν από την ψηφοφορία επί της τροπολογίας 5:
<SPEAKER ID="150" NAME="Sophia in 't Veld Veld" AFFILIATION="ALDE">
(EN) Κύριε Πρόεδρε, συζητάμε για χώρες που δεν έχουν εφαρμόσει ή μεταφέρει επαρκώς την οδηγία κατά των διακρίσεων, αλλά υπάρχει μία χώρα που δεν την έχει εφαρμόσει καθόλου και, ως εκ τούτου, θα ήθελα να προτείνω την εξής προφορική τροπολογία: "Καλεί την τσεχική κυβέρνηση να μεταφέρει αποτελεσματικά την οδηγία για την απασχόληση και το τσεχικό κοινοβούλιο να παρακάμψει την αρνησικυρία του τσέχου προέδρου".
<P>
(Το Σώμα απορρίπτει την προφορική τροπολογία)
<P>
- Πριν από την ψηφοφορία επί των τροπολογιών 1, 16 και 17:
<SPEAKER ID="152" NAME="Richard Howitt" AFFILIATION="PSE">
(EN) Κύριε Πρόεδρε, θα ήθελα να δηλώσω, πολύ σύντομα, ότι φυσικά στηρίζω τη διακριτική σας ευχέρεια όσον αφορά την ερμηνεία του Κανονισμού, αλλά φαίνεται πολύ περίεργη η επιθυμία της Ομάδας ΕΛΚ-ΕΔ να εισαγάγει ψηφοφορίες με ονομαστική κλήση την τελευταία στιγμή μετά τη λήξη της προθεσμίας, γιατί, όπως υποστηρίζουν, θέλουν να δώσουν πλήρεις εξηγήσεις για τη θέση τους, όταν οι τροπολογίες τους επιδιώκουν τη διαγραφή -τη διαγραφή- παραγράφων από αυτήν την έκθεση. Πιστεύω ότι προσπαθούν να καλύψουν τις ρωγμές στη δική τους Ομάδα, και όχι να πουν κάτι θετικό όσον αφορά την καταπολέμηση των διακρίσεων.
<SPEAKER ID="153" NAME="Πρόεδρος">
Κύριε Howitt, πιθανώς το αίτημα για την ψηφοφορία στην οποία αναφέρεστε να υποβλήθηκε πολύ αργά, αλλά σας ρώτησα και, εν προκειμένω, αργήσατε πολύ να ζητήσετε να λάβετε τον λόγο. Εάν το είχατε ζητήσει αμέσως, ίσως να είχαμε ψηφίσει διαφορετικά.

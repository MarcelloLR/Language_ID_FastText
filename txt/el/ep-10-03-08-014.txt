<CHAPTER ID="014">
Παρεμβάσεις ενός λεπτού επί σημαντικών πολιτικών ζητημάτων
<SPEAKER ID="036" NAME="Πρόεδρος">
" ημερήσια διάταξη προβλέπει τις παρεμβάσεις ενός λεπτού επί σημαντικών πολιτικών ζητημάτων.
<SPEAKER ID="037" NAME="Elena Băsescu" AFFILIATION="PPE">
(RO) Στις 8 Φεβρουαρίου 2010, η Ρουμανία δέχτηκε την πρόσκληση που της απηύθυνε ο Πρόεδρος των "νωμένων Πολιτειών της Αμερικής να συμμετέχει στην ανάπτυξη του αντιπυραυλικού συστήματος ασφαλείας των "ΠΑ. Το γεγονός αυτό αποτελεί απόδειξη της εμπιστοσύνης προς τη χώρα μου, λαμβάνοντας υπόψη και τον επαγγελματισμό που επέδειξε ο ρουμανικός στρατός στο Αφγανιστάν και στο Ιράκ. Τρεις συστοιχίες, καθεμία από τις οποίες αποτελείται από οκτώ πυραύλους, θα σταθμεύσουν στο ρουμανικό έδαφος. Σύμφωνα με το χρονοδιάγραμμα που συμφωνήθηκε με την αμερικανική πλευρά, το σύστημα ασφαλείας αυτό σχεδιάζεται να λειτουργήσει από το 2015.
<P>
Πιστεύω ότι το θέμα της αντιπυραυλικής ασφάλειας πρέπει να γίνει επίκαιρο και να συμπεριληφθεί στην ημερήσια διάταξη της Ευρωπαϊκής Ένωσης, καθώς πρέπει να είμαστε ενήμεροι για τον κίνδυνο εξάπλωσης προγραμμάτων βαλλιστικών πυραύλων.
<P>
Πρέπει να τονίσω ότι το νέο σύστημα δεν έχει στόχο τη Ρωσία. Αντιθέτως, κάποια από τα σχόλια και τα αιτήματα που υποβλήθηκαν από τη Μόσχα ελήφθησαν υπόψη στον επαναπροσδιορισμό της νέας αρχιτεκτονικής του αμερικανικού συστήματος. Στην περίοδο που θα ακολουθήσει, θα ξεκινήσουν διμερείς διαπραγματεύσεις με σκοπό την υπογραφή των απαραίτητων συμφωνιών, οι οποίες θα πρέπει να επικυρωθούν από το ρουμανικό κοινοβούλιο.
<P>
Ευχαριστώ.
<SPEAKER ID="038" NAME="Γεώργιος Παπαστάμκος" AFFILIATION="PPE">
Κύριε Πρόεδρε, εκκινώ από τη μείζονα παραδοχή ότι η εξυγίανση των δημόσιων οικονομικών ενός κράτους μέλους της Ευρωζώνης βαρύνει το ίδιο. Ωστόσο απαιτείται συντονισμένη παρέμβαση για τη θωράκιση του κοινού νομίσματος έναντι των κερδοσκοπικών παιγνίων - αυτά που γίνονται εις βάρος του ευρώ.
<P>
" βαθύτατη δημοσιονομική κρίση στην Ελλάδα αλλά και η δημοσιονομική ανισορροπία σε άλλα κράτη μέλη, έφεραν στην επιφάνεια την ανάγκη συγκρότησης μιας πολιτικά κατευθυνόμενης ευρωπαϊκής οικονομικής διακυβέρνησης. Με ερώτησή μου την 17η Φεβρουαρίου 2010 προς την Επιτροπή, πρότεινα την καθίδρυση ενός ευρωπαϊκού νομισματικού ταμείου. Με ικανοποίηση βλέπω ότι ο Επίτροπος κ. Rehn κινείται προς αυτή την κατεύθυνση. Περιμένουμε το ολοκληρωμένο σχέδιο εκ μέρους της Επιτροπής.
<SPEAKER ID="039" NAME="Carlos José Iturgaiz Angulo" AFFILIATION="PPE">
(ES) Κύριε Πρόεδρε, ένας δικαστής του Κεντρικού Ανώτατου Δικαστηρίου της Ισπανίας επιβεβαίωσε αυτό που πολλοί από εμάς ήδη γνωρίζαμε, ότι δηλαδή ο Hugo Chávez, ο πρόεδρος της Βενεζουέλας συνεργάζεται με τρομοκράτες της ΕΤΑ και των FARC. Το γεγονός αυτό αποδεικνύει ότι ο κ. Chávez έχει συμπράξει με τους τρομοκράτες, ότι προσφέρει άσυλο σε δολοφόνους τρομοκράτες στο έδαφος της Βενεζουέλας και ότι τους βοηθά παραχωρώντας τους επίσημες θέσεις στην κυβέρνηση της Βενεζουέλας. Ο κ. Chávez συνεργάζεται κυρίως με εγκληματίες της ΕΤΑ.
<P>
Ως Βάσκος, Ισπανός και Ευρωπαίος θέλω να καταγγείλω και να καταδικάσω την αποκρουστική συμπεριφορά του δικτάτορα Hugo Chávez. Καλώ επίμονα τα ευρωπαϊκά θεσμικά όργανα να λάβουν όλα τα απαραίτητα μέτρα για να καταδικάσουν τον κ. Chávez και, κατ' επέκταση, να καταδικάσουν επίσης εκείνες τις πολιτικές του που υποστηρίζουν τους τρομοκράτες.
<P>
Θα ήθελα επίσης να υπενθυμίσω στην κυβέρνηση του κ. Rodríguez Zapatero, η οποία ασκεί σήμερα την εκ περιτροπής Προεδρία της Ευρωπαϊκής Ένωσης, ότι δεν υπάρχει κανένας λόγος να έχει φιλικές και χαλαρές σχέσεις με τον κ. Chávez, όπως κάνει μέχρι σήμερα. Δεν υπάρχει επιπλέον κανένας λόγος έκφρασης συμπάθειας, ή φιλικών χειρονομιών και συνεργασίας, γιατί όταν η ισπανική κυβέρνηση αθετεί τον λόγο της και ταπεινώνεται μπροστά στον κ. Chávez, όπως συνέβη πρόσφατα, η πράξη αυτή ισοδυναμεί με τιμωρία των θυμάτων της τρομοκρατίας, περιφρόνηση του ισπανικού συστήματος δικαιοσύνης και κατ' επέκταση τιμωρία της ελευθερίας και της δικαιοσύνης.
<SPEAKER ID="040" NAME="Vasilica Viorica Dăncilă" AFFILIATION="S&amp;D">
(RO) Παρόλο που το Ταμείο Αλληλεγγύης της Ευρωπαϊκής Ένωσης λειτουργεί καλά στο σύνολό του, η εμπειρία που έχουμε αποκτήσει κατά τα πρώτα χρόνια της εφαρμογής του υποδεικνύει ότι εξακολουθούν να υφίστανται σημαντικοί περιορισμοί και αδυναμίες στη λειτουργία του ταμείου. Οι περιορισμοί και οι αδυναμίες αυτές συνδέονται με την έλλειψη ταχύτητας του ταμείου ως προς την παροχή της χρηματοδότησης, με το επίπεδο διαφάνειας των κριτηρίων για την κινητοποίηση του ταμείου σε περίπτωση περιφερειακών καταστροφών, καθώς επίσης και με τον περιορισμό του στις φυσικές καταστροφές.
<P>
Θα πρέπει να σας υπενθυμίσω ότι η Ρουμανία έλαβε οικονομική βοήθεια από την Ευρωπαϊκή Ένωση για τα σχέδια που εφαρμόστηκαν στις περιοχές που επλήγησαν από πλημμύρες. Ωστόσο, οι πόροι του ταμείου διατέθηκαν καθυστερημένα σε σχέση με τη χρονική περίοδο κατά την οποία θα είχαν τη μέγιστη αποτελεσματικότητα.
<P>
Έχοντας αυτό υπόψη, πιστεύω ότι η δυνατότητα να παρέχεται βοήθεια με τη μορφή ενός συστήματος προκαταβολικής πληρωμής βασισμένου σε μια αρχική εκτίμηση των άμεσων απωλειών σε μια χώρα που πλήττεται από μια καταστροφή και κατόπιν αιτήματός της, θα αποτελούσε μια διευκόλυνση που θα την εκτιμούσαν δεόντως οι πληγείσες περιοχές, αμέσως μετά από μια καταστροφή.
<P>
Ευχαριστώ.
<SPEAKER ID="041" NAME="Antonio Masip Hidalgo" AFFILIATION="S&amp;D">
(ES) Κύριε Πρόεδρε, ο Fidel Castro και οι ολιγαρχικοί του πρόδωσαν τα ιδανικά της κουβανικής επανάστασης πριν από πολλά χρόνια. Τα ιδανικά αυτά αποτελούσαν κοινό κτήμα των λαών όλου του κόσμου, και ιδιαίτερα της εκλεκτής μερίδας της παγκόσμιας νεολαίας, την οποία ενέπνευσαν.
<P>
Σήμερα, ωστόσο, η δικτατορία των αδελφών Castro χαρακτηρίζεται από μια έλλειψη συμπόνιας για τους πολιτικούς κρατούμενους, τους κρατουμένους συνείδησης και για τον ίδιο τους τον λαό. Μου φέρνει στο νου την περίοδο που ο Franco έπνεε τα λοίσθια εξαιτίας της κακομεταχείρισης των πολιτικών κρατουμένων, οι οποίοι θεωρούνταν και εκείνοι κοινοί εγκληματίες, και εξαιτίας της ίδιας ψυχαναγκαστικής περιφρόνησης για τους εξόριστους.
<P>
Ο Castro έχει καταλήξει σαν τον Franco και σαν όλους τους άλλους εχθρούς της ελευθερίας που οχυρώνονται πίσω από την εξουσία. Ωστόσο, καλούμαστε να σώζουμε ζωές και να επιδεικνύουμε αλληλεγγύη σε εκείνους που μάχονται και υποφέρουν. Αυτό είναι το καθήκον που έχουμε ως Ευρωπαίοι αφοσιωμένοι στη δημοκρατία, την ελευθερία και τα ανθρώπινα δικαιώματα.
<SPEAKER ID="042" NAME="Gianni Vattimo" AFFILIATION="ALDE">
(IT) Κύριε Πρόεδρε, κυρίες και κύριοι, γνωρίζουμε ότι η Επιτροπή και η ισπανική Προεδρία επιταχύνουν σημαντικά τις διαπραγματεύσεις με ορισμένες χώρες της κεντρικής και νότιας Αμερικής προκειμένου να συναφθούν συμφωνίες σύνδεσης πριν από τη διάσκεψη κορυφής του Μαΐου μεταξύ της Ευρωπαϊκής Ένωσης και της Λατινικής Αμερικής.
<P>
Ως ένας εκ των αντιπροέδρων του EuroLat, θα ήθελα να επιστήσω την προσοχή του Κοινοβουλίου στο γεγονός ότι υπάρχει ο κίνδυνος να επισπευσθούν οι διαπραγματεύσεις με ορισμένες από τις χώρες αυτές παραγνωρίζοντας όμως ταυτόχρονα σημαντικά σημεία που αφορούν τα ανθρώπινα δικαιώματα και τον σεβασμό τους σε διάφορες περιοχές. Για παράδειγμα, στην Κολομβία, οι δολοφονίες των συνδικαλιστών εξακολουθούν να λαμβάνουν χώρα ουσιαστικά σε καθημερινή βάση. Στην Ονδούρα, με την οποία διαπραγματευόμαστε μια συμφωνία, παραμένει στην εξουσία μια κυβέρνηση η οποία αποτελεί το προϊόν ενός στρατιωτικού πραξικοπήματος που έλαβε χώρα τον περασμένο χρόνο. Στη Γουατεμάλα υπάρχουν παρόμοια προβλήματα που δεν σχετίζονται με τα ανθρώπινα δικαιώματα, αλλά αφορούν άλλες πλευρές των συμφωνιών, τα οποία παραβλέπονται.
<P>
Πιστεύω πως είναι σημαντικό η Επιτροπή και η Προεδρία να προχωρήσουν με μεγαλύτερη προσοχή.
<SPEAKER ID="043" NAME="Diana Wallis" AFFILIATION="ALDE">
Κύριε Πρόεδρε, δεδομένου ότι σήμερα είναι η Παγκόσμια "μέρα της Γυναίκας, θα ήθελα να αναφερθώ σε ένα ιδιαίτερο θέμα υγείας των γυναικών το οποίο εξακολουθεί να μην τυγχάνει της δέουσας προσοχής. Στεκόμουν εδώ δύο, ίσως και τρία χρόνια πριν και μιλούσα για μια σιωπηρή, απαρατήρητη, επώδυνη και εξαντλητική γυναικεία ασθένεια - την ενδομητρίωση: μια ασθένεια που καταστρέφει ζωές, οικογένειες και την γονιμότητα· βλέπετε, μερικές γυναίκες δεν έχουν καν την ευκαιρία να γίνουν μητέρες. Ίσως δεν θέλουμε να συζητάμε το θέμα αυτό επειδή σχετίζεται με την έμμηνο ρύση της γυναίκας· δεν θέλουμε ούτε καν να το κατονομάσουμε. Γι' αυτό θα το επαναλάβω - ενδομητρίωση.
<P>
Εξακολουθούμε να μην γνωρίζουμε τα αίτιά της, ούτε τη θεραπεία της και εξακολουθεί να προσβάλλει σχεδόν μία στις δέκα γυναίκες, με αυξανόμενα ποσοστά. " εβδομάδα αυτή είναι επίσης η εβδομάδα ευαισθητοποίησης του κοινού για την ενδομητρίωση σε όλη την Ευρώπη. Άρα, πότε θα δώσουμε την πρέπουσα σημασία στις γυναίκες αυτές, τις οικογένειές τους και τις δοκιμασίες τους; Είναι καλό το γεγονός ότι είστε εδώ, κύριε Επίτροπε, για να το ακούσετε αυτό· ίσως δοθεί κατάλληλη χρηματοδότηση - και, ελπίζω, πριν από το επόμενο έτος
<SPEAKER ID="044" NAME="Sandrine Bélier" AFFILIATION="Verts/ALE">
(FR) Κύριε Πρόεδρε, κυρίες και κύριοι, αναφερθήκατε στο θέμα της καταιγίδας Xynthia, που έπληξε τη δυτική Ευρώπη προκαλώντας το θάνατο 60 περίπου ανθρώπων καθώς και σημαντικές υλικές ζημιές.
<P>
Αισθάνομαι έντονη λύπη σήμερα, αλλά ταυτόχρονα και θυμό γιατί η ανθρώπινη αυτή καταστροφή θα μπορούσε να έχει αποφευχθεί· τουλάχιστον, οι επιπτώσεις της θα μπορούσαν να έχουν περιοριστεί. Μέχρι πρόσφατα στη Γαλλία και σε όλη τη σημερινή Ευρώπη οι παράκτιες περιοχές και οι περιοχές με κίνδυνο πλημμύρας αναπτύσσονταν παρά την ύπαρξη και κατά παράβαση της ισχύουσας ευρωπαϊκής, καθώς και της εθνικής, νομοθεσίας.
<P>
Οι περιοχές αυτές αποτελούν συχνά τοποθεσίες του δικτύου Natura 2000 και η προστασία τους από την αστικοποίηση είναι απαραίτητη για τον περιορισμό των επιπτώσεων παρόμοιων φυσικών συμβάντων. Εμείς οφείλουμε να επιδείξουμε μεγαλύτερη υπευθυνότητα, να διασφαλίσουμε ότι οι κανονισμοί της Κοινότητας -πιο συγκεκριμένα, η οδηγία περί των αγρίων πτηνών και η οδηγία περί οικοτόπων- εφαρμόζονται αυστηρά από τα κράτη μέλη και να θέσουμε όρους για τα διαρθρωτικά ταμεία με βάση τις απαιτήσεις της βιωσιμότητας, της ασφάλειας και της βιοποικιλότητας
<P>
" στρατηγική 2020 της ΕΕ είναι μια μοναδική ευκαιρία να επαναπροσδιορίσουμε τη σχέση μας με το περιβάλλον.
<P>
(Ο Πρόεδρος διακόπτει την ομιλήτρια)
<SPEAKER ID="045" NAME="Ivo Strejček" AFFILIATION="ECR">
(CS) Κύριε Πρόεδρε, κυρίες και κύριοι, σημαντικά μέσα ενημέρωσης της Τσεχίας ανέφεραν την προηγούμενη εβδομάδα ότι η γερμανική αστυνομία μεταφορών έχει καθιερώσει πολύ πιο αυστηρούς ελέγχους για τους τσέχους οδηγούς στη γερμανική πλευρά των συνόρων. Σύμφωνα με τις αναφορές, οι έλεγχοι είναι πιο συχνοί και πολύ πιο διεξοδικοί. Σύμφωνα με μάρτυρες, η κατάσταση επιδεινώνεται από το γεγονός ότι μερικοί άνθρωποι αναγκάζονται να παρέχουν ακόμα και δείγμα ούρων κατά τη διάρκεια του ελέγχου, υπό συνθήκες που ισοδυναμούν με προσβολή της ανθρώπινης αξιοπρέπειας. Δεν πρόκειται συνεπώς για ένα θέμα συνήθους καθ' οδόν ελέγχου που συνδυάζεται με τον έλεγχο των ταξιδιωτικών εγγράφων ή των εγγράφων που σχετίζονται με την τεχνική κατάσταση ή την προέλευση του οχήματος. Οι τσέχοι πολίτες που ταξιδεύουν ελεύθερα μέσα στον χώρο Σένγκεν δεν θα πρέπει να θεωρούνται πολίτες δεύτερης κατηγορίας. Είναι ολοκληρωμένοι, ισότιμοι και ανεξάρτητοι πολίτες ενός κράτους μέλους της Ευρωπαϊκής Ένωσης και θα πρέπει να αντιμετωπίζονται αναλόγως. Κύριε Πρόεδρε, θα ήθελα να σας ζητήσω να μεταβιβάσετε την πληροφορία αυτή στις αρμόδιες αρχές ώστε να την εξετάσουν καταλλήλως και να φροντίσουν για την απαραίτητη λύση.
<SPEAKER ID="046" NAME="Κυριάκος Τριανταφυλλίδης" AFFILIATION="GUE/NGL">
(EN) Κύριε Πρόεδρε, η ευρωπαϊκή ημέρα κατά της παχυσαρκίας αποτελεί μια πρωτοβουλία που συνενώνει τις κοινότητες των ιατρών, των ασθενών και των πολιτικών για τη στήριξη των υπέρβαρων και παχύσαρκων πολιτών της Ευρωπαϊκής Ένωσης. Στόχος της είναι να καθιερωθεί η 22α Μαΐου ως η ετήσια ευρωπαϊκή ημέρα κατά της παχυσαρκίας, να αυξηθεί η συνειδητοποίηση της ανάγκης για δράση σε ευρωπαϊκό επίπεδο και να διασφαλιστεί ότι η φωνή των υπέρβαρων και παχύσαρκων πολιτών ακούγεται.
<P>
" παχυσαρκία αποτελεί ασθένεια, όχι πρόβλημα. Κάθε κράτος μέλος θα πρέπει να αντιμετωπίσει την πρόκληση και να παρέχει την κατάλληλη στήριξη σε αυτή την ομάδα του πληθυσμού. Σύμφωνα με τον Παγκόσμιο Οργανισμό Υγείας, οι στατιστικές σχετικά με την παχυσαρκία σε όλη την Ευρώπη -όχι μόνο στην ΕΕ- είναι συγκλονιστικές, και η ασθένεια παίρνει διαστάσεις επιδημίας. Εάν δεν αναλάβουμε δράση, εκτιμάται ότι ο αριθμός των παχύσαρκων ενηλίκων στην περιοχή θα φτάσει τα 150 εκατομμύρια -20% του πληθυσμού- και των παχύσαρκων παιδιών και εφήβων τα 15 εκατομμύρια -10% του πληθυσμού- έως το 2020. Πρέπει κατά συνέπεια να ενισχύσουμε τη φωνή των υπέρβαρων και παχύσαρκων ασθενών.
<SPEAKER ID="047" NAME="Ilda Figueiredo" AFFILIATION="GUE/NGL">
(PT) Κύριε Πρόεδρε, γιορτάζουμε σήμερα τα εκατό χρόνια από την καθιέρωση της παγκόσμιας ημέρας της γυναίκας, που έχει γίνει το σύμβολο ενός επαναστατικού αγώνα. Σε μια παγκόσμια ημέρα δράσης των γυναικών υπέρ των δικαιωμάτων τους και ενάντια σε κάθε μορφή διάκρισης, απευθύνω χαιρετισμό σε όλες τις γυναίκες, κυρίως όμως στις γυναίκες εκείνες που εξακολουθούν να είναι θύματα διακρίσεων, ανισότητας και κάθε μορφής βίας.
<P>
Τη στιγμή αυτή είναι επίσης σημαντικό να τονίσουμε την επικαιρότητα του αγώνα αυτού για ισότητα απέναντι στον νόμο και στη ζωή, λαμβάνοντας υπόψη ότι η καπιταλιστική κρίση έχει ιδιαίτερες συνέπειες για τις ζωές των γυναικών, καθώς αποτελούν τα βασικά θύματα της επισφαλούς και κακοπληρωμένης εργασίας και της φτώχειας! Από τα 85 εκατομμύρια των ατόμων που ζουν σε ανέχεια στην Ευρωπαϊκή Ένωση, τα περισσότερα είναι γυναίκες.
<P>
Κατά συνέπεια, καθώς εορτάζουμε την ημέρα αυτή και καλούμε όλες τις γυναίκες να μην εγκαταλείψουν τα όνειρά τους, επαναλαμβάνουμε τη σημασία του αγώνα κατά της αδικίας και των διακρίσεων, χαράσσοντας νέους ορίζοντες για μια καλύτερη ζωή με ισότητα.
<SPEAKER ID="048" NAME="John Bufton" AFFILIATION="EFD">
(EN) Κύριε Πρόεδρε, θα ήθελα να σας επιστήσω την προσοχή στο γεγονός ότι στην Ουαλία θα διεξαχθεί πράγματι ένα δημοψήφισμα. Ναι, είτε το πιστεύετε είτε όχι, ένα δημοψήφισμα. Μας αρνήθηκαν ένα δημοψήφισμα για το Σύνταγμα, μας αρνήθηκαν ένα για τη συνθήκη της Λισαβόνας, αλλά θα έχουμε ένα στην Ουαλία για τη διεύρυνση των εξουσιών της Συνέλευσης της Ουαλίας.
<P>
Τώρα αυτό είναι το επίμαχο το θέμα, αλλά η κατάληξη δεν θα είναι ευχάριστη. Όλα τα πολιτικά κόμματα στην Ουαλία - οι Εργατικοί, οι Plaid Cymru, οι Φιλελεύθεροι Δημοκράτες και οι Συντηρητικοί - το υποστηρίζουν και επιθυμούν περισσότερες εξουσίες. Λοιπόν, τους έχω νέα: εγώ δεν το υποστηρίζω.
<P>
Αντιμετωπίζουν τον λαό της Ουαλίας σαν να είναι ανόητος. Σε μια χρονική στιγμή που η ανεξαρτησία θα αποτελέσει το επόμενο θέμα της ημερήσιας διάταξης, θα μπορούσαμε να καταλήξουμε με 80 μέλη στη Συνέλευση. Στην Ουαλία υπάρχουν οίκοι περίθαλψης που απειλούνται, σχολεία που κινδυνεύουν να κλείσουν, οι δρόμοι μας μοιάζουν με δρόμους τριτοκοσμικής χώρας και παρ' όλα αυτά η τάξη των πολιτικών μας στο Cardiff Bay, όπως και εδώ, είναι αποφασισμένη να προχωρήσει με την παράλογη αυτή ιδέα.
<P>
Καλωσορίζω το δημοψήφισμα ως γεγονός, αλλά ελπίζω ότι ο λαός της Ουαλίας θα ορθώσει το ανάστημά του και θα ψηφίσει "όχι".
<SPEAKER ID="049" NAME="Miroslav Mikolášik" AFFILIATION="PPE">
(SK) Επιτρέψτε μου να εκφράσω τη βαθιά μου συμπόνια και αλληλεγγύη προς τα θύματα της φυσικής καταστροφής στη Μαδέρα.
<P>
" κατάσταση έκτακτης ανάγκης απαιτεί ευέλικτη δράση, προκειμένου να ικανοποιηθούν γρήγορα οι βασικές ανάγκες του λαού, να παρασχεθεί υλική βοήθεια και να αποκατασταθεί τάχιστα η βασική υποδομή που έχει υποστεί ζημιές. Ελπίζω ότι οι πορτογαλικές αρχές θα υπολογίσουν το μέγεθος των ζημιών το συντομότερο δυνατόν και επίσης ότι δεν θα υπάρξουν τυπικά διοικητικά εμπόδια για την παροχή οικονομικής βοήθειας από το Ταμείο Αλληλεγγύης της ΕΕ.
<P>
Εφόσον η κινητοποίηση των πόρων από το Ταμείο Αλληλεγγύης απαιτεί τη συναίνεση του Ευρωπαϊκού Κοινοβουλίου, πιστεύω πως το Κοινοβούλιο θα αποτελέσει παράδειγμα και θα ανταποκριθεί άμεσα, εκδίδοντας ανάλογο ψήφισμα. Επιτρέψτε μου να εκφράσω ακόμα μία φράση αλληλεγγύης για την καταστροφή που προκλήθηκε στη δυτική Γαλλία από τις πρόσφατες καταρρακτώδεις βροχές στο Vendée.
<SPEAKER ID="050" NAME="Lena Kolarska-Bobińska" AFFILIATION="PPE">
(EN) Κύριε Πρόεδρε, εδώ στο Ευρωπαϊκό Κοινοβούλιο, πρόσφατα εκδώσαμε ένα ψήφισμα για την Ουκρανία, στο οποίο αμφισβητήσαμε την απονομή από τον πρώην πρόεδρο της Ουκρανίας ενός ανώτατου κρατικού βραβείου στον Stepan Bandera, ηγέτη του αγώνα για την ανεξαρτησία της χώρας. " παράγραφος αυτή του ψηφίσματός μας έχει αποτελέσει αντικείμενο έντονης κριτικής στη δυτική Ουκρανία.
<P>
Θα ήθελα να πω ότι το ψήφισμα αυτό δεν αμφισβητούσε τον σκοπό του Bandera για μια ανεξάρτητη Ουκρανία. Στην πραγματικότητα, το ψήφισμα υποστήριζε τον αγώνα για μια ισχυρή, ενωμένη και ελεύθερη Ουκρανία, η οποία έχει την πλήρη στήριξη της Ευρωπαϊκής Ένωσης και της πατρίδας μου της Πολωνίας, αλλά το ψήφισμα εξέφραζε θλίψη για το γεγονός ότι το βραβείο απονεμήθηκε χωρίς να δοθεί η δέουσα σημασία στις τραγικές συνθήκες του πολεμικού αγώνα για μια ανεξάρτητη Ουκρανία. Στο πλαίσιο του αγώνα αυτού διεπράχθησαν εθνοκαθάρσεις και στο όνομα του Bandera.
<P>
" άποψή μου είναι ότι αυτό που έλειπε από το βραβείο που απονεμήθηκε στον Bandera ήταν η έκφραση θλίψης για τα αθώα θύματα του αγώνα. Μόνο έτσι θα εξυπηρετούσε πλήρως τον σκοπό για μια ανεξάρτητη Ουκρανία με ειρηνικές σχέσεις με τους γείτονές της. Το βραβείο θα έπρεπε να συνοδεόταν από μία προσπάθεια συμφιλίωσης με τις οικογένειες.
<P>
(Ο Πρόεδρος διακόπτει την ομιλήτρια)
<SPEAKER ID="051" NAME="Csaba Sógor" AFFILIATION="PPE">
(HU) Ο γλωσσικός νόμος της Σλοβακίας έχει αποτελέσει το αντικείμενο πολλών επικριτικών σχολίων τον τελευταίο καιρό. Θα ήθελα τη στιγμή αυτή να σας επιστήσω την προσοχή στη γνωμοδότηση της Νομικής Υπηρεσίας της Ευρωπαϊκής Επιτροπής. Δηλώνει ότι ο γλωσσικός νόμος και οι ρυθμίσεις για την εφαρμογή του δεν είναι, στη σημερινή μορφή τους, συμβατοί με τα θεμελιώδη δικαιώματα, ούτε με τα συναφή έγγραφα του Συμβουλίου της Ευρώπης, ούτε καν με τον νόμο της Σλοβακίας για την προστασία των μειονοτήτων. Στη γνωμοδότηση εκφράζεται θλίψη για την έλλειψη λογικής και αναλογικότητας στις γλωσσικές απαιτήσεις. Θεωρεί ότι ο νόμος θέτει σε κίνδυνο την ελεύθερη κυκλοφορία των εργαζομένων, ένα από τα μεγαλύτερα επιτεύγματα της ευρωπαϊκής ολοκλήρωσης, καθώς και ότι αποτελεί απειλή για τη λειτουργία της ολοκληρωμένης εσωτερικής αγοράς της Ευρωπαϊκής Ένωσης. Επιπροσθέτως, δηλώνεται από τη Νομική Υπηρεσία ότι ο τροποποιημένος γλωσσικός νόμος παραβιάζει την οδηγία για τις υπηρεσίες οπτικοακουστικών μέσων καθώς και το άρθρο 56 της συνθήκης για τη λειτουργία της Ευρωπαϊκής Ένωσης, η οποία αναφέρεται στην ελευθερία παροχής υπηρεσιών. " έκθεση αναφέρει ότι η παράγραφος για τους οργανισμούς υγείας θα μπορούσε, στην πράξη, να οδηγήσει σε διακρίσεις και ότι, όσον αφορά στα θεμελιώδη δικαιώματα, οι κανόνες προστατεύουν πολύ περισσότερο τα συμφέροντα του κράτους παρά τα συμφέροντα των ατόμων. Ζητώ από την Επιτροπή να λάβει τα απαραίτητα μέτρα για να διασφαλίσει ότι ο κοινοτικός νόμος θα υπερισχύσει οπωσδήποτε.
<SPEAKER ID="052" NAME="Rovana Plumb" AFFILIATION="S&amp;D">
(RO) Πρέπει να αναφερθώ στο θέμα της συμμετοχής της γυναίκας στην αγορά εργασίας. Τα δεδομένα από την Eurostat επιβεβαιώνουν μια ενθαρρυντική τάση. Ενώ στη δεκαετία του 1970, οι γυναίκες δεν αντιπροσώπευαν ούτε καν το 30% της ευρωπαϊκής αγοράς εργασίας, το 2008, ο αριθμός αυτός άγγιξε το 43% και η παγκόσμια κρίση τον αύξησε περίπου στο 50%.
<P>
" τάση αυτή παρατηρείται και στη Ρουμανία, ως αποτέλεσμα της δημοσιονομικής κρίσης που έχει πλήξει του τομείς των επιχειρήσεων στους οποίους απασχολούνται κυρίως άντρες. Ωστόσο στην αγορά εργασίας υφίστανται διακρίσεις στους μισθούς ανδρών και γυναικών. Γι' αυτόν τον λόγο είναι σημαντικό η δέσμη νομοθετικών διατάξεων που προβλέπεται από την Επιτροπή να συμπεριλάβει στόχους σχετικά με την εξάλειψη των μισθολογικών αυτών διαφορών λόγω φύλου, προκειμένου να ενθαρρυνθεί μεγαλύτερη συμμετοχή των γυναικών στην αγορά εργασίας. Αυτή δέσμη νομοθετικών ρυθμίσεων θα πρέπει επίσης να συμπεριλαμβάνεται στη στρατηγική της Ευρωπαϊκής Ένωσης για το 2020.
<SPEAKER ID="053" NAME="Evelyn Regner" AFFILIATION="S&amp;D">
(DE) Κύριε Πρόεδρε, πρόσφατα γεγονότα στην Τουρκία επιβεβαίωσαν για μια ακόμα φορά ότι εξακολουθούν να υφίστανται ανεπαρκείς εγγυήσεις για τα δικαιώματα των συνδικάτων, καθώς και των εργαζομένων. Για περισσότερο από δύο μήνες, 12.000 υπάλληλοι του σήμερα ιδιωτικοποιημένου, πρώην κρατικού μονοπωλίου καπνού Tekel, μάχονταν εναντίον των μαζικών απολύσεων, της βραχύχρονης εργασίας και της απώλειας των κοινωνικών δικαιωμάτων που είχαν κατακτήσει.
<P>
Αρκετές φορές κατά τη διάρκεια της απεργίας, ο πρόεδρος Erdoğan απείλησε να διαλύσει τα στρατόπεδα των διαδηλωτών στην Άγκυρα με την αστυνομία. Στην αρχή της απεργίας, η αστυνομία επιτέθηκε στους εργάτες με δακρυγόνα και εκτοξευτήρα ύδατος.
<P>
Θα ήθελα να σας ζητήσω να απευθύνετε έκκληση προς τις τουρκικές αρχές να αντιμετωπίζουν τα συνδικάτα ως κοινωνικούς εταίρους με ίσα δικαιώματα και να εκδώσουν νομοθετικές διατάξεις που θα εγγυώνται την άνευ όρων προστασία των συνδικαλιστικών δικαιωμάτων. Τα δικαιώματα πρέπει να είναι προσαρμοσμένα στα πρότυπα της ΕΕ και τις συμβάσεις της ΔΟΕ.
<SPEAKER ID="054" NAME="Luigi de Magistris" AFFILIATION="ALDE">
(IT) Κύριε Πρόεδρε, κυρίες και κύριοι, πρόσφατα άλλη μια περιβαλλοντική καταστροφή έλαβε χώρα στην Ιταλία, στον ποταμό Lambro και στον ποταμό Po. Επίσης, πρόσφατα, το Δικαστήριο των Ευρωπαϊκών Κοινοτήτων στο Λουξεμβούργο καταδίκασε την Ιταλία για τους κινδύνους στους οποίους εκθέτει τη δημόσια υγεία με την παράνομη διάθεση αποβλήτων και με την ανικανότητά της να ελέγξει τη συλλογή απορριμμάτων στην Campania. Πρόσφατα αναφέρθηκαν αύξηση των περιπτώσεων λευχαιμίας στον Τάραντα εξαιτίας του χαλυβουργείου της Ilva καθώς και αφαίρεση αμίαντου στα σχολεία του Κρότωνα και διοξίνες στην Campania. Πρόκειται για μια συνεχή περιβαλλοντική καταστροφή.
<P>
Ρωτώ επίμονα την Επιτροπή τι σκοπεύει να κάνει προκειμένου να διασφαλίσει ότι η ιταλική κυβέρνηση θα ευθυγραμμιστεί με τα πρότυπα των οδηγιών της Ευρωπαϊκής Ένωσης, ιδιαίτερα όσον αφορά την πρόσφατη απόφαση του Δικαστηρίου των Ευρωπαϊκών Κοινοτήτων, η οποία καταδικάζει απερίφραστα την Ιταλία για την αδυναμία της να διαθέσει τα απόβλητα στην Campania. Για πολλές βδομάδες και μήνες, η πόλη της Νάπολης είχε γίνει ο περίγελως όλου του κόσμου.
<SPEAKER ID="055" NAME="Nicole Kiil-Nielsen" AFFILIATION="Verts/ALE">
(FR) Κύριε Πρόεδρε, η Διάσκεψη του Λονδίνου για το Αφγανιστάν προκάλεσε ένα κύμα πανικού στην καρδιά της αφγανικής κοινωνίας, και περισσότερο στις γυναίκες. Το ειρηνευτικό σχέδιο που συμφωνήθηκε από 70 χώρες περιλαμβάνει ένα ταμείο βοήθειας για την επανένταξη των Ταλιμπάν και ένα Loya Jirga -συμβούλιο ειρήνης- πρέπει να λάβει χώρα στους ερχόμενους μήνες προκειμένου να τεθεί σε ισχύ η συμφιλίωση αυτή.
<P>
Οι γυναίκες δεν θέλουν και δεν πρέπει να πληρώσουν το τίμημα για τη συμφιλίωση αυτή. Οι Ταλιμπάν εξακολουθούν να απαιτούν την κατάργηση των δικαιωμάτων των γυναικών και την επιστροφή της Σαρίας. Υπάρχει φόβος ότι το Loya Jirga θα τροποποιήσει το σύνταγμα και ότι τα άρθρα για την προστασία των δικαιωμάτων των γυναικών, συγκεκριμένα, το άρθρο 22 του κεφαλαίου 2, θα εξαφανιστούν.
<P>
Σήμερα, 8 Μαΐου 2010, ζητώ επισήμως από την Ευρωπαϊκή Ένωση να δράσει ως εγγυητής του μέλλοντος των γυναικών του Αφγανιστάν, καθώς η επανεμφάνιση του πιο "θηλυκτόνου" καθεστώτος στην ιστορία δεν είναι δυνατόν να επιδοκιμαστεί.
<SPEAKER ID="057" NAME="Simon Busuttil" AFFILIATION="PPE">
(MT) Το διπλωματικό επεισόδιο μεταξύ της Ελβετίας και της Λιβύης έχει κλιμακωθεί και έχει πολύ σοβαρές συνέπειες για πολλούς πολίτες της Ευρωπαϊκής Ένωσης που επιθυμούν να ταξιδέψουν στη Λιβύη, αλλά τους απαγορεύεται η είσοδος. Πιο συγκεκριμένα, δυσμενείς είναι οι συνέπειες για τους εργαζόμενους που κερδίζουν τα προς το ζην στη Λιβύη, καθώς και τους ευρωπαίους επενδυτές οι οποίοι δεν μπορούν να στέλνουν τους εργαζομένους τους εκεί. Στο μεταξύ, οι εργαζόμενοι που βρίσκονται ήδη στη Λιβύη προσπαθούν να παραμείνουν εκεί όσο το δυνατόν περισσότερο προκειμένου να καλύψουν εκείνους που δεν μπορούν ακόμα να εισέλθουν στη Λιβύη. " Ευρωπαϊκή Ένωση δεν έχει καμία σχέση με το επεισόδιο αυτό και έχει βρεθεί όμηρος ενός θέματος μεταξύ δύο τρίτων χωρών. Συνεπώς κάνω έκκληση στην Ευρωπαϊκή Ένωση να λάβει όλα τα μέτρα που δύναται για την επίλυση του θέματος αυτού το συντομότερο δυνατόν.
<SPEAKER ID="058" NAME="María Muñiz De Urquiza" AFFILIATION="S&amp;D">
(ES) Κύριε Πρόεδρε, η κυβέρνηση της Ισπανίας έχει ζητήσει από την κυβέρνηση της Βενεζουέλας μια εξήγηση σε συνέχεια μιας απόφασης δικαστηρίου, που αναφέρεται στην υποτιθέμενη συνεργασία ανάμεσα στην κυβέρνηση της Βενεζουέλας και την ΕΤΑ.
<P>
Ο κ. Iturgaiz θα έπρεπε να επικαιροποιήσει τις πληροφορίες του, καθώς το Σάββατο η κυβέρνηση της Βενεζουέλας και η κυβέρνηση της Ισπανίας εξέδωσαν μία κοινή ανακοίνωση σχετικά με το θέμα αυτό. Στην ανακοίνωση, και οι δύο κυβερνήσεις επαναβεβαίωσαν την πρόθεσή τους να συνεργαστούν πλήρως και να εργαστούν μαζί για την καταπολέμηση της τρομοκρατίας.
<P>
Θα έπρεπε όλοι να χαρούμε με την πρόθεση αυτή και να συγχαρούμε την κυβέρνηση της Βενεζουέλας για την επιθυμία που έχει εκφράσει να συνεργαστεί με την κυβέρνηση της Ισπανίας για την καταπολέμηση της τρομοκρατίας και της ΕΤΑ, αντί να στέλνουμε εμπρηστικά μηνύματα ή να επιχειρούμε να αποκομίσουμε πολιτικό όφελος από ένα τόσο σημαντικό ζήτημα όπως η τρομοκρατία.
<P>
Πιστεύω ότι είναι σημαντικό να σεβαστούμε την ανεξαρτησία των δικαστικών, διπλωματικών σχέσεων και κυρίως την συνεργασία μεταξύ των κρατών στο πλαίσιο των προσπαθειών μας να συνεχίσουμε τον κρίσιμο αγώνα κατά της τρομοκρατίας.
<SPEAKER ID="059" NAME="Olle Schmidt" AFFILIATION="ALDE">
(SV) Κύριε Πρόεδρε, το Σάββατο, ο λαός της Ισλανδίας είπε ένα ηχηρό "όχι" στη συμφωνία του Icesave. Μόλις μία εβδομάδα ενωρίτερα, η Επιτροπή εισηγήθηκε να αρχίσει η ΕΕ διαπραγματεύσεις προσχώρησης με την Ισλανδία.
<P>
Είναι αλήθεια ότι οι υπουργοί Οικονομικών στο Λονδίνο και τη Χάγη έχουν δίκιο από την πλευρά τους, αλλά έχουν ωστόσο και μια σημαντική ευθύνη. Εκείνοι οι καταναλωτές που δεν είχαν τη σύνεση να μην επενδύσουν στην Icesave έχουν επίσης το δικαίωμα σε κάποια αποζημίωση για τις απώλειές τους. Ωστόσο οι απαιτήσεις θα πρέπει να είναι λογικές και ανάλογες. Χρειαζόμαστε τώρα νέες διαπραγματεύσεις με τις κυβερνήσεις του Λονδίνου και της Χάγης.
<P>
Οι Ισλανδοί θα πρέπει να αισθανθούν καλοδεχούμενοι στην ΕΕ, αλλά φυσικά, δεν θα ψηφίσουν ποτέ υπέρ της προσχώρησης στην ΕΕ εάν επιτρέπεται στους υπουργούς Οικονομικών στο Λονδίνο και τη Χάγη να ορίζουν τη μοίρα της Ισλανδίας. Δεν πρέπει να επιτρέπεται στα υπουργεία Οικονομικών της Βρετανίας και της Ολλανδίας να ελέγχουν την Ευρωπαϊκή Ένωση. Είναι καιρός η ΕΕ να αναλάβει δράση και να δείξει αλληλεγγύη στους Ισλανδούς.
<P>
Θα ήθελα να παραθέσω από το Hávamál τα λόγια του Υψίστου Odin από την Ποιητική Edda: (Ο ομιλητής μιλά στα ισλανδικά)
<P>
Αυτό είναι ισλανδικό: "Πρέπει να λύσουμε τα προβλήματα μαζί".
<SPEAKER ID="061" NAME="Yannick Jadot" AFFILIATION="Verts/ALE">
(FR) Κύριε Πρόεδρε, τη νύχτα της 27ης προς την 28η Φεβρουαρίου, η καταιγίδα Xynthia έπληξε τη δυτική Γαλλία και στοίχισε τη ζωή πολλών ανθρώπων. Φυσικά, οι σκέψεις μας είναι κοντά στα θύματα και όλους όσοι κινητοποιήθηκαν για να βοηθήσουν. Ζητούμε πολύ ξεκάθαρα από την Ευρωπαϊκή Επιτροπή να καταστήσει τάχιστα το Ταμείο Αλληλεγγύης διαθέσιμο προκειμένου να βοηθηθούν οι άνθρωποι που επλήγησαν περισσότερο. Ωστόσο, πρέπει επίσης να μάθουμε από την τραγωδία αυτή.
<P>
Πώς είναι δυνατόν 5 με 6 εκατομμύρια άνθρωποι στη Γαλλία να ζουν σε περιοχές με κίνδυνο πλημμύρας. Υπάρχει προφανώς πίεση από την ομάδα συμφερόντων των ιδιοκτητών, αλλά είναι επίσης αλήθεια ότι λίγους μήνες πριν, ο πρόεδρος Sarkozy ζητούσε να επιτραπεί η ανοικοδόμηση των περιοχών με κίνδυνο πλημμύρας. Οι ευθύνες συνεπώς είναι πολιτικές.
<P>
Ζητούμε κάθε ευρωπαϊκή συγχρηματοδότηση που συνδέεται με την ανακατασκευή και αποκατάσταση να εξαρτάται από τον σεβασμό του νόμου: του νόμου για τις παράκτιες περιοχές και των σχεδίων πρόληψης για τον κίνδυνο πλημμύρας. Φυσικά, ζητούμε επίσης για άλλη μια φορά να προσφέρουμε γρήγορα υποστήριξη σε όλους τους τομείς που επλήγησαν περισσότερο, ιδιαίτερα στον τομέα της οστρακοκαλλιέργειας.
<SPEAKER ID="062" NAME="Ashley Fox" AFFILIATION="ECR">
(EN) Κύριε Πρόεδρε, το αβαείο του Buckfast παράγει τονωτικό κρασί στο Devon, την εκλογική μου περιφέρεια, από το 1890. Δυστυχώς το κρασί αυτό δέχεται τώρα την επίθεση κάποιων πολιτικών του κόμματος των Εργατικών. Προτιμούν να κατηγορούν ένα αλκοολούχο προϊόν για την αύξηση της αντικοινωνικής συμπεριφοράς από το να αποδεχτούν ότι οι κοινωνικές τους πολιτικές έχουν αποτύχει.
<P>
Το κρασί του Buckfast θα έπρεπε, όπως φαίνεται, να απαγορευθεί γιατί περιέχει και αλκοόλη και καφεΐνη. Εάν συμβεί αυτό, τι θα ακολουθήσει; Θα απαγορευθεί στους νέους να αναμειγνύουν Red Bull με βότκα; Θα απαγορευθεί το ποτό Irish coffee; Πώς θα ελέγχεται αυτό;
<P>
Πρόκειται για ένα υπερπροστατευτικό κράτος που τρελάθηκε. Ζητώντας την απαγόρευση ενός προϊόντος δεν λύνεται το πρόβλημα της ανεύθυνης κατανάλωσης αλκοόλ. Θα πρέπει να αφήσουμε τους πολίτες να απολαμβάνουν όποιο ποτό επιλέγουν. " πλειονότητα δεν θα πρέπει να τιμωρείται για τις πράξεις των ολίγων αδαών.
<P>
Πιστεύουν όντως οι άνθρωποι ότι, εάν απαγορευόταν το Buckfast, οι χούλιγκαν που σήμερα το καταναλώνουν σε υπερβολικό βαθμό θα άρχιζαν να πίνουν τσάι;
<SPEAKER ID="063" NAME="Rui Tavares" AFFILIATION="GUE/NGL">
(PT) Κύριε Πρόεδρε, ένα ή δύο χρόνια πριν, όταν το ευρώ ήταν ισχυρό, η εφημερίδα Wall Street Journal στοιχημάτιζε στην αποτυχία του και εξηγούσε πως κάτι τέτοιο θα μπορούσε να συμβεί. Οι οικονομίες του ευρώ είναι πολύ διαφορετικές, έλεγε. Αρκεί μόνο να αποτύχει η πιο ευάλωτη.
<P>
Αυτό ακριβώς συνέβη και τώρα όλοι παραπονούνται για τους ξένους κερδοσκόπους. Θα ήταν καλύτερα, ωστόσο, εάν παραπονούνταν για τους εαυτούς τους, εάν παραπονούνταν για τους ευρωπαίους ηγέτες. Κανείς δεν μας υποχρέωσε να δημιουργήσουμε μια νομισματική ένωση χωρίς πολιτική ενότητα και χωρίς κοινωνική συνοχή. Παρομοίως, κανείς δεν μας υποχρέωσε να διστάζουμε και να αμφιταλαντευόμαστε όταν οι επονομαζόμενες "περιφερειακές" οικονομίες δέχονται επίθεση.
<P>
Ας είμαστε ξεκάθαροι για ένα πράγμα: αυτό που ονομάζουμε "περιφερειακές" οικονομίες δεν υπάρχει. Όταν δέχεται επίθεση μία οικονομία του ευρώ, δέχεται επίθεση το ευρώ. Δέχεται επίθεση η Ένωση και θα έπρεπε να αντιδρά με αλληλεγγύη· με την ίδια αλληλεγγύη, η οποία υπήρξε πολύτιμη για την ανατολική Ευρώπη και η οποία υπήρξε πολύτιμη για τη Γερμανία στην επανένωσή της.
<P>
Εάν δεν ενεργήσουμε από αλληλεγγύη σήμερα, θα το κάνουμε από προσωπικό συμφέρον στο μέλλον, δεδομένου του μεγέθους των αγορών αυτών και του μεγέθους των χρεών τους και της έκθεσης των ευρωπαϊκών Κεντρικών Τραπεζών σε αυτές. Θα ήταν καλύτερα εάν αναλαμβάναμε δράση λόγω αλληλεγγύης.
<SPEAKER ID="064" NAME="John Stuart Agnew" AFFILIATION="EFD">
(EN) Κύριε Πρόεδρε, η πολιτική της Ευρωπαϊκής Ένωσης για την "εναρμόνιση των πάντων" προκαλεί πολλές απώλειες, μία από τις οποίες είναι και η αξιολόγηση των μετεωρολογικών συνθηκών για πτήσεις με όργανα (IMC) για τους χειριστές ιδιωτικών αεροσκαφών στο "νωμένο Βασίλειο. Αυτή η αξιολόγηση ασφάλειας είναι ζωτικής σημασίας καθώς επιτρέπει στους κατόχους να πετούν με τη χρήση οργάνων με νεφώσεις και περιορισμένη ορατότητα, κάτι το οποίο δεν τους επιτρέπεται από την άδεια χειριστή ιδιωτικών αεροσκαφών. " αξιολόγηση αυτή ισχύει μόνο για το "νωμένο Βασίλειο εξαιτίας των απρόβλεπτων καιρικών συνθηκών μας και έχει επίσης ένα πολύ καλό ιστορικό ασφάλειας.
<P>
Στο πλαίσιο της δημιουργίας μιας εναρμονισμένης ευρωπαϊκής άδειας χειριστή αεροσκάφους, ο Ευρωπαϊκός Οργανισμός Ασφάλειας της Αεροπορίας προτίθεται να καταργήσει την αξιολόγηση IMC, με αποτέλεσμα πολλοί χειριστές να μην έχουν τη δυνατότητα να πραγματοποιούν πτήσεις, εκτός εάν μπορούν να εγγυηθούν ανέφελο ουρανό για ολόκληρο το ταξίδι τους. Αυτό είναι λίγο σαν να εγγυάται κάποιος ότι η Αγγλία θα κερδίσει το Παγκόσμιο Κύπελλο στα πέναλτι. Αφού χάσει την οπτική προοπτική, ένας ανεκπαίδευτος πιλότος έχει περίπου 50 δευτερόλεπτα να την ανακτήσει προτού χάσει τον έλεγχο του αεροσκάφους. Κατά συνέπεια, η κατάργηση της αξιολόγησης IMC αποτελεί σοβαρή απειλή για την ασφάλεια και το μέλλον των πτήσεων με ιδιωτικά αεροσκάφη.
<P>
Ο Ευρωπαϊκός Οργανισμός Ασφάλειας της Αεροπορίας θα πρέπει να αναθεωρήσει. Πρόκειται για ένα ακόμα παράδειγμα υπαγωγής ενός λογικού, πρακτικού βρετανικού νόμου στην υπερβολική και δαπανηρή νομοθεσία της ΕΕ.
<SPEAKER ID="065" NAME="Angelika Werthmann" AFFILIATION="NI">
(DE) Κύριε Πρόεδρε, κυρίες και κύριοι, ένας από τους στόχους της χιλιετίας είναι η μείωση κατά το ήμισυ της παγκόσμιας φτώχειας. " Επιτροπή ανακήρυξε το 2010 το Ευρωπαϊκό Έτος για την καταπολέμηση της φτώχειας και του κοινωνικού αποκλεισμού. Το δεκαέξι τοις εκατό των Ευρωπαίων -δηλαδή 79 εκατομμύρια άνθρωποι- ζουν κάτω από το όριο της φτώχειας. Εβδομήντα εννέα εκατομμύρια Ευρωπαίοι πρέπει να καταφέρουν να ζήσουν με μόλις το 60% του μέσου εισοδήματος των αντίστοιχων κρατών τους. Εάν είσαι φτωχός χάνεις την ευκαιρία να συνεισφέρεις σε μεγάλα τμήματα της κοινωνίας των πολιτών. Εάν είσαι φτωχός, υποφέρεις. Οι στρατηγικές για το 2010, το Ευρωπαϊκό Έτος καταπολέμησης της φτώχειας και του κοινωνικού αποκλεισμού, πρέπει να έχουν έναν αντίκτυπο, ακόμα και κατά τη διάρκεια της οικονομικής κρίσης.
<SPEAKER ID="066" NAME="Rosa Estaràs Ferragut" AFFILIATION="PPE">
(ES) Κύριε Πρόεδρε, κυρίες και κύριοι, πήρα τον λόγο για να υπογραμμίσω και να καταδικάσω την εφαρμογή του νόμου της ισπανικής κυβέρνησης για την ακτογραμμή, και πιο συγκεκριμένα τις επιπτώσεις του στο νησί της Formentera. " Formentera είναι ένα από τα νησιά Βαλεαρίδες. Έχει μήκος 19 χιλιομέτρων και περίμετρο 69 χιλιομέτρων.
<P>
" εφαρμογή του νόμου αυτού θα έχει θετικά αποτελέσματα στις περιοχές που έχουν καταστραφεί από την αστική ανάπτυξη. Δεν θα ωφελήσει ωστόσο το νησί της Formentera, καθώς απαιτεί να πάψουν να υπάρχουν οι περισσότερες τουριστικές εγκαταστάσεις του νησιού, πράγμα το οποίο σημαίνει ότι θα κατασχεθούν μικρές οικογενειακές επιχειρήσεις. Οι εγκαταστάσεις αυτές αποτελούν τον βιοπορισμό του νησιού και έχουν κατοχυρωθεί νομικά για περίπου 30 με 40 χρόνια. Για παράδειγμα, θα μπορούσα να αναφέρω το ξενοδοχείο Rocabella, το οποίο ήταν το πρώτο ξενοδοχείο στο νησί, ή το μπαρ-εστιατόριο γνωστό ως Blue Bar, το οποίο είναι παγκοσμίως γνωστό και έχει βοηθήσει στην προβολή του νησιού στο εξωτερικό. Το εβδομήντα τοις εκατό των εγκαταστάσεων αυτών θα πληγεί από την εφαρμογή του προαναφερθέντος νόμου, παρά το γεγονός ότι είχαν ιδρυθεί νόμιμα όταν δημιουργήθηκαν. Το μόνο που θα επέφερε ο νόμος αυτός θα ήταν να επιτρέψει την κατάσχεση.
<P>
Ζητούμε κατά συνέπεια ένα δίκαιο σύστημα οριοθέτησης για το νησί της Formentera. Ζητώ από την ισπανική κυβέρνηση να αναλάβει μια νέα οριοθέτηση, που θα σέβεται την ιδιωτική περιουσία και θα είναι ευθυγραμμισμένη με την πληθώρα αποφάσεων του Δικαστηρίου των Ανθρωπίνων Δικαιωμάτων στο Στρασβούργο επί του θέματος αυτού. Ποτέ ξανά δεν θα πρέπει να συνταχθεί ένας παρόμοιος νόμος με αναδρομική ισχύ. Προκαλεί πολύ μεγάλες καταστροφές. Πιο συγκεκριμένα, θα πρέπει να ληφθεί υπόψη ότι όλες αυτές οι εγκαταστάσεις οικοδομήθηκαν με σεβασμό προς το περιβάλλον. Επιπλέον, η ακτή προστατεύεται από την εθνική και την τοπική νομοθεσία. Δεν επιτρέπεται η ανοικοδόμηση στα 300 μέτρα από την ακτή ή η αύξηση του αριθμού των ξενοδοχείων.
<SPEAKER ID="067" NAME="Proinsias De Rossa" AFFILIATION="S&amp;D">
(EN) Κύριε Πρόεδρε, η απάντηση που έλαβε πρόσφατα ο πρόεδρος Buzek από τον πρωθυπουργό Netanyahu, στην οποία δικαιολογεί την άρνησή του να επιτρέψει στην αντιπροσωπεία του Κοινοβουλίου την είσοδο στη Γάζα τον περασμένο Δεκέμβριο, απαιτεί μια ισχυρή αντίδραση. Είναι ελεύθερος να αντιτίθεται στις συναντήσεις μας με τους Παλαιστινίους στη Γάζα και την Ανατολική Ιερουσαλήμ, αλλά δεν έχει κανένα δικαίωμα να τις εμποδίσει - ούτε, πράγματι, να παρέμβει στα δημοκρατικά δικαιώματα του Κοινοβουλίου αυτού.
<P>
" Υπάτη Εκπρόσωπος Ashton πρέπει να πραγματοποιήσει την πρόθεσή της να επισκεφθεί τη Γάζα· πρέπει να πιέσει το Ισραήλ να λύσει την πολιορκία και να σταματήσει την ανθρωπιστική κρίση την οποία η έκθεση Goldstone έχει περιγράψει ως παράνομη συλλογική τιμωρία του πληθυσμού.
<P>
Τέλος, θα ήθελα να καλωσορίσω τη συμφωνία για τις συνομιλίες προσέγγισης, αλλά έχω σοβαρές ανησυχίες ότι η κλιμάκωση των εντάσεων στους θρησκευτικούς τόπους στην Ανατολική Ιερουσαλήμ και στη Χεβρώνα θα μπορούσε να καταστρέψει την πιθανότητα προόδου. Πιστεύω ότι η Υπάτη Εκπρόσωπος Ashton θα πρέπει να δράσει για να αποκλιμακωθούν οι εντάσεις αυτές.
<SPEAKER ID="068" NAME="Tunne Kelam" AFFILIATION="PPE">
Κύριε Πρόεδρε, όπως είχε την ευγένεια να μας υπενθυμίσει ο Πρόεδρος του Κοινοβουλίου, στις 11 Μαρτίου συμπληρώνονται 20 χρόνια από τότε που η Λιθουανία και η Εσθονία ψήφισαν δύο θεμελιώδεις νομοθετικές πράξεις.
<P>
Ενώ το Ανώτατο Συμβούλιο της Λιθουανίας εξέδιδε την διακήρυξη της ανεξαρτησίας στο Ταλίν, η πρώτη συνεδρίαση της Συνέλευσης της Εσθονίας ψήφιζε την διακήρυξη για την αποκατάσταση της νόμιμης εξουσίας του κράτους στο κράτος αυτό που εξακολουθούσε να βρίσκεται υπό σοβιετική κατοχή.
<P>
" Συνέλευση της Εσθονίας αποτελούσε μια μοναδική δημοκρατική εναλλακτική στα υφιστάμενα σοβιετικά θεσμικά όργανα. Εκλεγμένη από το 90 % των νεοεγγεγραμμένων εσθονών πολιτών, ένωσε την απόλυτη πλειοψηφία των Εσθονών, που εκπροσωπούνταν από 30 σχεδόν πολιτικά κόμματα και κινήματα, σε μια προσπάθεια για την αποκατάσταση της πραγματικής ανεξαρτησίας και ενός εθνικού κράτους. " προσπάθεια αυτή ήταν επιτυχής σε μεγάλο βαθμό και χάρη στην αλληλεγγύη της Ευρώπης.
<SPEAKER ID="069" NAME="Corina Creţu" AFFILIATION="S&amp;D">
(EN) Κύριε Πρόεδρε, ακολουθείτε τόσο πιστά τον κανονισμό που πιστεύω ότι, για τις παρεμβάσεις αυτές του ενός λεπτού, τουλάχιστον σήμερα, την παγκόσμια ημέρα της γυναίκας, το Κοινοβούλιο θα έπρεπε να είχε κάνει μια γενναιόδωρη κίνηση προς τις γυναίκες.
<P>
(RO) Θα ήθελα να σας επιστήσω την προσοχή σήμερα σε μια σειρά περιπτώσεων διακρίσεων σε βάρος ρουμάνων πολιτών στην Ευρώπη, οι οποίες, δυστυχώς, αυξάνονται σταθερά τον τελευταίο καιρό. Πολύ πρόσφατα, ο εκπρόσωπος της αστυνομίας της Κοπεγχάγης έκανε κάποιες ρατσιστικές και ξενοφοβικές δηλώσεις σε βάρος των ρουμάνων πολιτών, ενώ ο Τύπος στη Δανία στιγματίζει ένα ολόκληρο έθνος για το έγκλημα που, όπως φαίνεται, διαπράχθηκε από έναν ρουμάνο μετανάστη.
<P>
Στην αρχή του τρέχοντος έτους, στην Ιταλία, ένα δεκατριάχρονο κορίτσι από τη Ρουμανία αυτοκτόνησε, αφήνοντας πίσω της μια συγκλονιστική δήλωση για τις διακρίσεις που είχε υποστεί από τους συμμαθητές της. Κι εσείς μπορεί να έχετε δει επίσης πρόσφατα αφίσες στα τρένα του εθνικού σιδηροδρόμου της Γαλλίας, SNCF, που καλούσαν τους πελάτες να αναφέρουν οποιαδήποτε πράξη έχει διαπραχθεί από ρουμάνους πολίτες στην εθνική υπηρεσία ασφαλείας του SNCF.
<P>
Πιστεύω πως όλοι θα συμφωνήσετε μαζί μου ότι όποιος παραβαίνει τον νόμο πρέπει να τιμωρείται. Ωστόσο το να στιγματίζεται έτσι ένας ολόκληρος λαός είναι απαράδεκτο. Πράγματι, οι περιπτώσεις για τις οποίες σας μίλησα εδώ αντικατοπτρίζουν την επιδείνωση του κλίματος της συνύπαρξης των εθνοτήτων σε κράτη με δημοκρατική παράδοση. Αυτά αποτελούν δείγματα μιας συμπεριφοράς που δεν συμβαδίζει με τις αρχές που αποτελούν τα θεμέλια της Ευρωπαϊκής Ένωσης και αμαυρώνουν το πνεύμα της Ευρωπαϊκής Κοινότητας, αποκαλύπτοντας την ύπαρξη ενός επαίσχυντου σιδηρού παραπετάσματος ανάμεσα στους Ευρωπαίους πολίτες.
<SPEAKER ID="071" NAME="Seán Kelly" AFFILIATION="PPE">
(GA) Κύριε Πρόεδρε, έχω να πω δυο λόγια για τη στρατηγική για τον Ατλαντικό.
<P>
(EN) Κατά τη διάρκεια των τελευταίων εβδομάδων και μηνών, παρακολούθησα με ενδιαφέρον και, πράγματι, με ικανοποίηση τις συζητήσεις σχετικά με τη στρατηγική για τον Δούναβη και τη στρατηγική για τη Βαλτική, αλλά δεν άκουσα ούτε μια λέξη για μια στρατηγική για τον Ατλαντικό. Πιστεύω πως υπάρχουν και εδώ πολλές δυνατότητες ανάπτυξης.
<P>
" στρατηγική 2020 έχει καταστήσει σαφές ότι κανένα κράτος δεν μπορεί να βαδίζει μόνο του, και σίγουρα τα κράτη των ακτών του Ατλαντικού όπως η Ιρλανδία, η Μεγάλη Βρετανία, η Γαλλία, η Πορτογαλία και η Ισπανία μπορούν να σημειώσουν πολύ μεγάλη πρόοδο σε πολλούς τομείς, ιδιαίτερα σε αυτούς των υπεράκτιων ενεργειακών πόρων, των θαλάσσιων ερευνών, της αλιείας, της κατασκευής πλοίων και της ναυπηγικής βιομηχανίας, των λιμένων και της βιοποικιλότητας. Θα ήθελα να ζητήσω από την ισπανική Προεδρία το θέμα αυτό να αποτελέσει προτεραιότητα στους ερχόμενους μήνες.
<P>
(GA) Εάν επιτύχουν σε αυτό, θα έχουν πραγματοποιήσει κάτι σημαντικό μέχρι το τέλος της θητείας τους στην Προεδρία.
<SPEAKER ID="074" NAME="Maria do Céu Patrão Neves" AFFILIATION="PPE">
(PT) Κατά τη διάρκεια των τελευταίων τριών μηνών σημειώθηκαν στην Πορτογαλία έξι πολύ σοβαρά δυστυχήματα στη θάλασσα, στα οποία έχασαν τη ζωή τους 13 αλιείς. Σε οκτώ περιπτώσεις δεν έχει καταστεί ακόμα δυνατή η ανάσυρση των σορών, ενώ τα δυστυχήματα είχαν ως αποτέλεσμα την ολοκληρωτική απώλεια των σκαφών και του βιοπορισμού πολλών άλλων ανθρώπων.
<P>
Οι κοινότητες των αλιέων των Castelo de Neive, Matosinhos, Setúbal, Areosa, Peniche και Caminha θρηνούν. Θα ήθελα να συμμετάσχω στο πένθος τους με τη σημερινή παρέμβαση μου εδώ.
<P>
Ένας κάπως βαρύς χειμώνας που δεν επέτρεψε την αλιεία για πολλές ημέρες και η ανεπαρκής ενίσχυση που διατίθεται στους αλιείς που μένουν στην ξηρά, τους υποχρέωσε να βγουν στη θάλασσα υπό αντίξοες συνθήκες. " παλαιότητα μερικών σκαφών, η έλλειψη ασφάλειας στα σκάφη και η έλλειψη κατάλληλης εκπαίδευσης για την ασφάλεια καθιστούν τα δυστυχήματα ακόμα πιο πιθανά. " κατάσταση αυτή είναι απαράδεκτη και θα πρέπει να σταματήσει άμεσα.
<P>
Στο πλαίσιο αυτό, η θέσπιση όρων που μπορούν να εξασφαλίσουν την ασφάλεια των αλιέων θα πρέπει να αποτελεί έναν από τους βασικούς στόχους της μεταρρύθμισης της κοινής αλιευτικής πολιτικής, με επενδύσεις για τον εκσυγχρονισμό των σκαφών, την ενίσχυση των μέτρων ασφαλείας, την εκπαίδευση των αλιέων στη βασική ασφάλεια και σε αξιοπρεπείς συνθήκες ζωής όταν οι θαλάσσιες καιρικές συνθήκες επιβάλλουν την παραμονή στην ξηρά.
<SPEAKER ID="075" NAME="Alajos Mészáros" AFFILIATION="PPE">
(EN) Κύριε Πρόεδρε, θα αναφερθώ στην ανάγκη για μια κοινή προσέγγιση σχετικά με την αναγνώριση του Κοσσυφοπεδίου. Με την έγκριση της Συνθήκης της Λισαβόνας, τα κράτη μέλη έχουν αποδεχτεί πολλές νέες δεσμεύσεις. Μία από αυτές είναι οι νέες ολοκληρωμένες και ενοποιημένες διαδικασίες στην εξωτερική πολιτική και την πολιτική γειτονίας.
<P>
Το Κοσσυφοπέδιο έχει αναγνωριστεί ως ανεξάρτητο κράτος από 65 κράτη στον κόσμο έως σήμερα, μεταξύ των οποίων 24 από τα 28 κράτη μέλη του ΝΑΤΟ και 22 από τα 27 κράτη μέλη της ΕΕ. Τώρα είναι η κατάλληλη στιγμή να ενθαρρύνουμε τα κράτη μέλη που εμφανίζονται διστακτικά, δηλαδή την Κύπρο, την Ελλάδα, τη Ρουμανία, τη Σλοβακία και την Ισπανία να βάλουν στην άκρη τις ανησυχίες τους όσον αφορά το θέμα αυτό και να συνταχθούν με την πλειοψηφία αναγνωρίζοντας το Κοσσυφοπέδιο το συντομότερο δυνατόν. Αυτό θα αποτελούσε ένα σημαντικό μήνυμα της αυξανόμενη ενότητας και ολοκλήρωσης της ΕΕ.
<SPEAKER ID="076" NAME="Andrew Henry William Brons" AFFILIATION="NI">
(EN) Κύριε Πρόεδρε, ο παγκόσμιος καπιταλισμός μετακινεί τους ανθρώπους ανά τον κόσμο -άλλους νόμιμα, άλλους παράνομα- σαν να αποτελούν απλώς αναλώσιμα προϊόντα.
<P>
Μετακινεί αγαθά, ακόμα και υπηρεσίες, ανά τον κόσμο σε μια απόπειρα να προσφέρει τιμές χαμηλότερες από το τελευταίο του θύμα, κλείνοντας εργοστάσια, γεωργικές εγκαταστάσεις και γραφεία και αφήνοντας τους εργαζόμενους χωρίς δουλειά.
<P>
Μετακινεί το χρήμα ανά τον κόσμο, κλείνοντας χώρους εργασίας στην Ευρώπη και στον αναπτυγμένο κόσμο και εγκαθιστώντας τους σε τόπους όπου οι αποδοχές αποτελούν κλάσμα του κόστους.
<P>
Ο ενστερνισμός του διεθνούς καπιταλισμού από την Ευρωπαϊκή Ένωση θα μας καταστρέψει όλους. Κάθε φορά που υπάρχει δημοσιονομική κρίση, οι πολιτικοί ευθυγραμμίζονται για να καταγγείλουν τον προστατευτισμό. Ωστόσο μόνο ο προστατευτισμός θα μας επιτρέψει να ανοικοδομήσουμε τις κατασκευαστικές μας βάσεις και να εγγυηθούμε στους λαούς τον βιοπορισμό τους. Οι οικονομίες υπάρχουν, ή θα έπρεπε να υπάρχουν, για να εξυπηρετούν τους λαούς μας. Δεν υπάρχουμε για να εξυπηρετούμε τις οικονομικές δυνάμεις.
<P>
Δεν υπάρχει τρόπος για να μπορέσει να ανταγωνιστεί η Ευρώπη με τον τρίτο κόσμο χωρίς να γίνει μέρος του, και αυτό συμβαίνει ήδη.
<SPEAKER ID="077" NAME="Carlos José Iturgaiz Angulo" AFFILIATION="PPE">
(ES) Κύριε Πρόεδρε, λυπούμαι που κάποιοι από τους παρόντες σήμερα στο Κοινοβούλιο επιλέγουν να συγχαρούν τον κ. Chávez, ο οποίος συνεργάζεται με τους τρομοκράτες και έχει συμπεριλάβει ηγέτες της ΕΤΑ στην κυβέρνησή του. " Ομάδα μου και εγώ, αντιμετωπίζοντας την επιλογή μεταξύ του κ. Chávez και ενός δικαστή του Ανώτατου Κεντρικού Δικαστηρίου, όπως ο κ. Velasco, που προέρχεται από ένα κράτος που διέπεται από κράτος δικαίου, δεν έχουμε κανένα δισταγμό να στηρίξουμε τον δικαστή του Κεντρικού Ανώτατου Δικαστηρίου.
<P>
Επιπλέον, εάν ο κ. Rodríguez Zapatero αποφάσιζε να πάψει να είναι φιλικός με τον κ. Chávez και να ταπεινώνεται απέναντί του, και αντ' αυτού συμπεριφερόταν στον κ. Chávez σύμφωνα με αυτό που είναι, δηλαδή υποστηρικτής των τρομοκρατών, θα ενισχυόταν η αξιοπιστία της ισπανικής εξωτερικής πολιτικής στη διεθνή σκηνή.
<SPEAKER ID="078" NAME="Franz Obermayr" AFFILIATION="NI">
(DE) Κύριε Πρόεδρε, για μια ακόμα φορά, θα ήθελα να αναφερθώ σε όσα ειπώθηκαν κατά την τελευταία συζήτηση σχετικά με τις παρεμβάσεις ενός λεπτού, κατά την οποία εκφράσαμε τη δυσαρέσκειά μας για το γεγονός ότι είναι προφανώς ασαφές το πότε είναι η σειρά του καθενός και ότι όταν κάποιος έχει ζητήσει το λόγο πέντε φορές, θα ήθελε να γνωρίζει πότε θα τον λάβει. Αρκετοί συνάδελφοι υπέβαλαν το αίτημα αυτό. Τη στιγμή εκείνη προφανώς δεν αντιμετωπίστηκε θετικά. Δεν καταλαβαίνω γιατί προφανώς δεν μαθαίνουμε από αυτό και δεν προσπαθούμε να διευκολύνουμε τα μέλη του Κοινοβουλίου ανακοινώνοντας μια σαφή διαδικασία και τηρώντας την. Ζήτησα τον λόγο στις 17.00 και δεν καταλαβαίνω ακόμα τη διαδικασία.
<SPEAKER ID="079" NAME="Πρόεδρος">
Ακολουθούμε πιστά τη διαδικασία, αλλά θα πρέπει να λάβετε υπόψη σας ότι έχουμε πάνω από 60 αιτήματα και μόνο 30 λεπτά για τη διαδικασία αυτή. Δώσαμε το λόγο σε περίπου 35 από εσάς.
<P>
Θα σημειώσουμε το όνομά σας και σας υπόσχομαι ότι την επόμενη φορά θα είστε ανάμεσα στους πρώτους, αλλά αυτός είναι ο τρόπος που ακολουθούμε. Θα ήθελα να δώσω τον λόγο σε όλους σας αλλά, δυστυχώς δεν υπάρχει αρκετός χρόνος.
<SPEAKER ID="080" NAME="László Tőkés  (PPE">
). - (HU) Κύριε Πρόεδρε, έχω το ίδιο παράπονο. Δεν έχω λάβει τον λόγο εδώ και έξι μήνες. Δεν γνωρίζω τον κανόνα. Παρακολουθούμε πάντα τις συζητήσεις και καθόμαστε εδώ χωρίς λόγο.
<P>
(EN)Δεν έχω λάβει τοn λόγο εδώ και έξι μήνες. Δεν γνωρίζω κανέναν κανονισμό οπότε κάθομαι εδώ μάταια.
<SPEAKER ID="082" NAME="Πρόεδρος">
Κύριε Tőkés, εγώ προσωπικά σας έδωσα τον λόγο τουλάχιστον μια φορά. Δεν θεωρώ πως είναι σωστό να λέτε ότι δεν έχετε λάβει ποτέ τον λόγο.
<P>
Θα ήθελα να υπενθυμίσω στα μέλη να δίνουν τα ονόματά τους πολύ πριν την έναρξη, γιατί καταρτίζουμε έναν κατάλογο. Σας διαβεβαιώνω ότι την επόμενη φορά θα είστε ανάμεσα στους πρώτους.

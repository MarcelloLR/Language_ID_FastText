<CHAPTER ID="015">
Εξεταστική αποστολή στις περιοχές της Ανδαλουσίας, της Βαλένθιας και της Μαδρίτης (συζήτηση) 
<SPEAKER ID="307" NAME="Πρόεδρος">
" ημερήσια διάταξη προβλέπει:
<P>
την προφορική ερώτηση προς το Συμβούλιο σχετικά με την εξεταστική αποστολή στις περιοχές της Ανδαλουσίας, της Βαλένθιας και της Μαδρίτης, των κκ. Marcin Libicki και Michael Cashman, εξ ονόματος της Επιτροπής Αναφορών - B6-0127/2007), και
<P>
την προφορική ερώτηση προς το Συμβούλιο σχετικά με την εξεταστική αποστολή στις περιοχές της Ανδαλουσίας, της Βαλένθιας και της Μαδρίτης, των κκ. Marcin Libicki και Michael Cashman, εξ ονόματος της Επιτροπής Αναφορών - B6-0128/2007).
<P>
Νομίζω ότι, όπως και οι συνάδελφοι στο σύνολό τους, οφείλω να εκφράσω τη λύπη μου για την απουσία του Συμβουλίου, που δεν θα είναι παρόν για να απαντήσει στις ερωτήσεις που τέθηκαν από τους βουλευτές του ΕΚ.
<SPEAKER ID="308" NAME="Marcin Libicki " LANGUAGE="PL">
Κύριε Πρόεδρε, θα ήθελα να ελέγξω κάτι. Από όσο αντιλαμβάνομαι, έχω δυόμισι λεπτά να μιλήσω επειδή φαίνεται ότι και ο κ. Cashman πρόκειται να μιλήσει επίσης γι' αυτό το θέμα. Έχω δίκιο που πιστεύω ότι έχω δυόμισι λεπτά χρόνο ομιλίας; Ήθελα να το ελέγξω επειδή δεν το αναφέρατε αυτό νωρίτερα.
<P>
Κύριε Πρόεδρε, από την άποψη των τουριστών και των Βορειοευρωπαίων που επιθυμούν να μετεγκατασταθούν, η ακτή της Μεσογείου είναι ο πιο ελκυστικός προορισμός. " ακτή της Ισπανίας είναι ιδιαίτερα εκτεθειμένη σε εξαιρετικά έντονη αστικοποίηση. Αυτή η υπερβολική αστικοποίηση είχε ως αποτέλεσμα αρκετές διαφορές.
<P>
Φαίνεται ότι υπάρχουν τρεις πλευρές που εμπλέκονται σε αυτή τη διαφορά, δηλαδή οι παράγοντες οικοδομικής ανάπτυξης, οι αρχές και οι κάτοικοι. Επιπλέον, και αυτό πρέπει να τονιστεί, η διαφορά αφορά και ισπανούς και πολίτες άλλων κρατών μελών που θέλουν να εγκατασταθούν σε αυτές τις περιοχές, ή που έχουν ήδη μετακομίσει εκεί.
<P>
Ως αποτέλεσμα του τεράστιου αριθμού αναφορών σχετικά με αυτό το θέμα που εστάλησαν στην Επιτροπή Αναφορών, οργανώσαμε μια ειδική διερευνητική επίσκεψη και, ήδη από τον Δεκέμβριο του 2005, το Ευρωπαϊκό Κοινοβούλιο ενέκρινε ψήφισμα, βάσει αυτών των αναφορών, σχετικά με την παραβίαση των οδηγιών για τις δημόσιες συμβάσεις, την υδροδότηση και την παραβίαση των δικαιωμάτων ιδιοκτησίας.
<P>
Ακόμη μια διερευνητική επίσκεψη διεξήχθη φέτος και στις 11 Απριλίου 2007 η Επιτροπή Αναφορών κατάρτισε τη θέση της σχετικά με το θέμα, με αναφορά στο προηγούμενο ψήφισμα που εγκρίθηκε από το Ευρωπαϊκό Κοινοβούλιο.
<P>
Σε αυτό το πλαίσιο, θα ήθελα να απευθύνω μια ερώτηση τόσο στην Επιτροπή αλλά και στο Συμβούλιο. Ποιες δραστηριότητες έχουν αναληφθεί από την Επιτροπή και το Συμβούλιο προκειμένου να διασφαλιστεί ότι η κοινοτική νομοθεσία εφαρμόζεται δεόντως και ότι τηρούνται τα βασικά δικαιώματα ιδιοκτησίας των πολιτών, όπως ορίζεται από το άρθρο 6 της Συνθήκης για την Ευρωπαϊκή Ένωση;
<SPEAKER ID="309" NAME="Michael Cashman " AFFILIATION="PSE">
συντάκτης. - (EN) Κύριε Πρόεδρε, με λυπεί το γεγονός ότι είμαι αναγκασμένος να πάρω το λόγο και πάλι για το ίδιο θέμα. Περισσότερο από 18 μήνες μετά την έγκριση της έκθεσης Fourtou τον Δεκέμβριο του 2005 με συντριπτική πλειοψηφία του παρόντος Κοινοβουλίου, εξακολουθούμε να συζητούμε τα ίδια θέματα, και τίποτα δεν έχει αλλάξει. Το Συμβούλιο είναι απόν - αυτό είναι επαίσχυντο!
<P>
Σε πολλά κράτη μέλη, συμπεριλαμβανομένου του δικού μου, αλλά επίσης και στην Ισπανία, τη Γερμανία, την Ολλανδία και το Βέλγιο, οι τοπικές αρχές αποσπούν από τους πολίτες τις νομίμως αποκτηθείσες εκτάσεις χωρίς τη νόμιμη διαδικασία, γεγονός το οποίο είμαι πεπεισμένος ότι παραβιάζει την κοινοτική νομοθεσία. Επιπλέον, οι τελευταίοι εξαναγκάζονται να καταβάλλουν μεγάλα χρηματικά ποσά -δεκάδες χιλιάδες ευρώ- για νέες υποδομές και νέες εξελίξεις που δεν επιθυμούν και οι οποίες βρίσκονται στις εκτάσεις τους.
<P>
" κατάσταση που περιγράφω ακούγεται αδιανόητη για την ΕΕ του 21ου αιώνα αλλά αποτελεί θλιβερή πραγματικότητα για χιλιάδες πολίτες στην Ισπανία. Άνθρωποι αγόρασαν γη ή ακίνητη ιδιοκτησία καλή τη πίστει μόνο για να τη δουν να τους αφαιρείται για λόγους που μπορούν να περιγραφούν μόνο ως, στην καλύτερη περίπτωση, διοικητική ανικανότητα ή, στη χειρότερη περίπτωση, εγκληματική αμέλεια και διαφθορά.
<P>
Το εν λόγω θέμα ετέθη υπόψη της Επιτροπής Αναφορών το 2003. Τότε, 15 000 πολίτες μας απηύθυναν επιστολή ζητώντας βοήθεια. Τι κάναμε; Εγκρίναμε λοιπόν την έκθεση Fourtou, η οποία παρουσίασε μια σειρά συστάσεων στην κυβέρνηση της Βαλένθια. " κυβέρνηση της Βαλένθια προώθησε ελάσσονες αλλαγές στον νόμο της αυτόνομης περιφέρειας της Βαλένθια περί ρυθμίσεως της οικοδομικής δραστηριότητας (LUV), οι οποίες δεν αντιμετώπισαν τα βασικά προβλήματα της διαρπαγής εκτάσεων. Αξίζει να σημειωθεί ότι επισπεύσθηκε η εκτέλεση μεγάλου αριθμού σχεδίων στη Βαλένθια πριν τεθεί σε ισχύ η νέα νομοθεσία. Αυτό αποτελεί σαφή ένδειξη ότι οι κατασκευαστές και οι εργολάβοι ήθελαν να συνεχίσουν να εκμεταλλεύονται τα κενά της προγενέστερης νομοθεσίας.
<P>
Έχουμε στείλει επί του παρόντος τρεις διερευνητικές αποστολές. " τελευταία δέχτηκε επονείδιστες επιθέσεις από το Partido Popular, οι οποίες καταφέρονταν κατά της ακεραιότητας του Κοινοβουλίου. Με λυπεί το γεγονός ότι ο Πρόεδρος του παρόντος Κοινοβουλίου, κ. Pöttering, παραμένει απαθής στις επιθέσεις κατά της ακεραιότητας του παρόντος Κοινοβουλίου.
<P>
Οι πολιτικοί του Partido Popular υποστηρίζουν ότι οι αναφορές στη Βαλένθια έχουν επινοηθεί. Ο πόνος είναι πραγματικός, απελπιστικός και γι' αυτόν τον λόγο οι άνθρωποι στράφηκαν σε εμάς.
<P>
" Επιτροπή είναι δυστυχής. Πιστεύει ότι βρίσκονται σε εξέλιξη πιθανές παραβιάσεις της κοινοτικής νομοθεσίας. Ως εκ τούτου, δηλώνω το εξής: η απραξία δεν είναι επιλογή, έχουμε εξαντλήσει κάθε δυνατή ενέργεια στο πλαίσιο του παρόντος Κοινοβουλίου και αυτό θα επιλυθεί στο Δικαστήριο ή ενώπιον του Ευρωπαϊκού Δικαστηρίου Ανθρωπίνων Δικαιωμάτων στο Στρασβούργο, και θα είναι προς όνειδος του Partido Popular στην Ισπανία.
<SPEAKER ID="310" NAME="Charlie McCreevy">
μέλος της Επιτροπής. - (EN) Κύριε Πρόεδρε, επιτρέψτε μου να ξεκινήσω ευχαριστώντας τον κ. Libicki και τον κ. Cashman για το επίπονο έργο τους κατά την εκπόνηση της έκθεσης εξ ονόματος της Επιτροπής αναφορών σχετικά με την τρίτη διερευνητική αποστολή στη Βαλένθια. Αυτή η αποστολή έδωσε την ευκαιρία στα μέλη της επιτροπής να συναντήσουν τους εκπροσώπους των διοικήσεων και τους καταγγέλλοντες και να διαπιστώσουν από πρώτο χέρι την κατάσταση επί τόπου.
<P>
Τα σχέδια αστικοποίησης στις διακυβευόμενες ισπανικές περιοχές αφορούν τρεις κύριες πτυχές: τις δημόσιες συμβάσεις, τα θεμελιώδη δικαιώματα και τους περιβαλλοντικούς κανόνες. Επιτρέψτε μου να σας δώσω ορισμένα ενδεικτικά παραδείγματα των ενεργειών μας σε αυτούς τους τομείς.
<P>
Πρώτον, όσον αφορά τις δημόσιες συμβάσεις: η Επιτροπή είναι της γνώμης ότι η έγκριση των προγραμμάτων ολοκληρωμένης δράσης δυνάμει της νομοθεσίας περί χωροταξίας της Βαλένθια περιλαμβάνει την ανάθεση συμβάσεων δημόσιων έργων και υπηρεσιών. Θεωρούμε ότι ορισμένες δραστηριότητες διεξήχθησαν κατά τρόπο ο οποίος παραβιάζει την κοινοτική νομοθεσία περί δημοσίων συμβάσεων. Ενημέρωσα το Κοινοβούλιο σχετικά με αυτό τον Δεκέμβριο του 2005.
<P>
Αποφασίσαμε συνεπώς να κινήσουμε διαδικασίες επί παραβάσει κατά της Ισπανίας σχετικά με αυτό το θέμα. " Επιτροπή αμφισβήτησε τότε την υφιστάμενη νομοθεσία περί χωροταξίας. Στις 30 Δεκεμβρίου 2005, οι περιφερειακές αρχές ενέκριναν νέα νομοθεσία περί εγγείου ιδιοκτησίας η οποία ανακαλούσε και αντικαθιστούσε την προηγούμενη. Εντούτοις, η νέα νομοθεσία δεν επανορθώνει ορισμένες από αυτές τις παραβιάσεις, οι οποίες συνδέονται με προκηρύξεις διαγωνισμών ή με τις πληροφορίες που απαιτούνται από τις προκηρύξεις διαγωνισμών και τον ασαφή καθορισμό του αντικείμενου της σύμβασης. Περιέχει άλλες διατάξεις που είναι επίσης ασυμβίβαστες με την οδηγία για τα δημόσια έργα, και τις συμβάσεις προμηθειών και παροχής υπηρεσιών. Ακολουθήσαμε τη νόμιμη διαδικασία κατά τη διάρκεια του 2006. Οι απαντήσεις που λάβαμε από τις αρμόδιες αρχές δεν ήταν πειστικές. Σκοπεύω συνεπώς να προτείνω στην Επιτροπή να παραπέμψει αυτή την υπόθεση στο Δικαστήριο.
<P>
Δεύτερον, όσον αφορά τα θεμελιώδη δικαιώματα, η Επιτροπή δεν μπορεί να παρέμβει σε αυτόν τον τομέα. Κατά τη γνώμη μας, οι εικαζόμενες παραβιάσεις των δικαιωμάτων ιδιοκτησίας δεν αφορούν κάποια διάταξη κοινοτικής νομοθεσίας που θα έδινε τη δυνατότητα στην Επιτροπή να παρέμβει βάσει αυτού του ερείσματος.
<P>
Τρίτον, όσον αφορά την περιβαλλοντική νομοθεσία: και σε αυτόν τον τομέα η Επιτροπή μπορεί να λάβει νομικά μέτρα μόνο όταν παραβιάζεται η κοινοτική νομοθεσία. Εντούτοις, όσον αφορά το περιβάλλον, η πολιτική κτηματικής ανάπτυξης αυτή καθαυτή δεν εμπίπτει στην αρμοδιότητα της Ένωσης. Οι υπηρεσίες υπό την εποπτεία του συναδέλφου μου κ. Δήμα ερευνούν, ωστόσο, περιπτώσεις κτηματικής ανάπτυξης όπου εικάζεται ότι παραβιάζεται η κοινοτική περιβαλλοντική νομοθεσία. Μπορώ να σας βεβαιώσω ότι η Επιτροπή θα συνεχίσει να μεριμνά ώστε οι αρμόδιες ισπανικές αρχές να τηρούν τους κοινοτικούς περιβαλλοντικούς κανόνες κατά την εφαρμογή σχεδίων αστικής ανάπτυξης.
<P>
" Επιτροπή έχει ήδη αναλάβει δράση σε άλλες περιπτώσεις όταν εμπίπτουν στην αρμοδιότητά της, π.χ., όταν σχέδια αστικής ανάπτυξης παραβίασαν περιβαλλοντικές οδηγίες, επί παραδείγματι την οδηγία για τα ύδατα ή την εκτίμηση περιβαλλοντικών επιπτώσεων.
<SPEAKER ID="311" NAME="Carlos José Iturgaiz Angulo">
εξ ονόματος της Ομάδας PPE-DE. - (ES) Κύριε Πρόεδρε, αυτό το θέμα έχει συζητηθεί ενεργά και παθητικά, και δεν πρόκειται να υπεισέλθω στην ουσία του θέματος, επειδή έχει συζητηθεί επανειλημμένα στην Επιτροπή Αναφορών.
<P>
Θέλω, ωστόσο, θα μιλήσω για ένα θέμα που πιστεύω ότι είναι σημαντικό, και αυτό είναι ότι, φέρνοντας αυτό το ψήφισμα στην Ολομέλεια, αντιμετωπίζουμε ένα πρόβλημα αρμοδιοτήτων, διότι πιστεύω, κυρίες και κύριοι, ότι σφετεριζόμαστε εθνικές αρμοδιότητες. Θέλετε να υποκαταστήσετε τις αποφάσεις των αυτόνομων περιφερειακών κοινοβουλίων, θέλετε να υποκαταστήσετε τις αποφάσεις των εθνικών κοινοβουλίων, θέλετε να υποκαταστήσετε το Συνταγματικό Δικαστήριο, θέλετε να υποκαταστήσετε την ισπανική δικαιοσύνη. Με άλλα λόγια, αυτό το ψήφισμα αποτελεί μία παραβίαση αρμοδιοτήτων χωρίς προηγούμενο.
<P>
Επομένως πιστεύω ότι η νομική υπηρεσία του Κοινοβουλίου πρέπει να μας πει αν μπορούμε να ψηφίσουμε για οτιδήποτε όταν οι εθνικές και περιφερειακές αρμοδιότητες καταπατούνται, όπως συμβαίνει σε αυτή την περίπτωση.
<P>
" αλήθεια είναι ότι η απάντηση της Επιτροπής με έχει καθησυχάσει. Είναι καθησυχαστικό να ακούει η πολιτική ομάδα μου ότι δεν ήταν δυνατό, ότι δεν είναι δυνατό, να παρέμβει, διότι, φυσικά, το Κοινοβούλιο και η Κυβέρνηση της Βαλένθια, ενεργούσαν πάντα σύμφωνα με τον νόμο, σύμφωνα με τη νομοθετική προσέγγιση που πάντα υποστήριζε αυτή η κυβέρνηση.
<P>
Ήθελα απλά να τελειώσω με μια ερώτηση που ακούμε επίσης στο πλαίσιο της Επιτροπής Αναφορών: Μας έλεγαν ότι οι πολίτες θυμούνται, ότι, την ώρα της άσκησης του δικαιώματος της ψήφου, οι πολίτες θα μιλούσαν και ότι θα έκαναν την κυβέρνηση της Βαλένθια ή την κυβέρνηση της Μαδρίτης να πληρώσουν γι' αυτό που συνέβαινε.
<P>
Λοιπόν, οι πολίτες μίλησαν και έδειξαν σαφή υποστήριξη για ένα πρόγραμμα, για ένα γνωστό σχέδιο, γι' αυτό που έγινε στην Κοινότητα της Βαλένθιας, γι' αυτό που έγινε στην Κοινότητα της Μαδρίτης και έδωσαν την πλειοψηφία, όχι σχετική πλειοψηφία, αλλά απόλυτη πλειοψηφία, στις κυβερνήσεις του Λαϊκού Κόμματος, τόσο στη Μαδρίτη όσο και στη Βαλένθια.
<SPEAKER ID="312" NAME="Carlos Carnero González">
εξ ονόματος της Ομάδας PSE. - (ES) Κύριε Πρόεδρε, δεν πιστεύω ότι ο βασικός στόχος του εξαιρετικού έργου της Επιτροπής Αναφορών είναι να ρίξει οποιαδήποτε συγκεκριμένη περιφερειακή κυβέρνηση στην Ισπανία, όσο λυπηρές και αν ήταν οι ενέργειές της. Αυτό που έκανε η Επιτροπή Αναφορών ήταν να ενεργήσει σύμφωνα με μια αδιαμφισβήτητη πολιτικά αρχή.
<P>
Όταν πρόκειται για την υπεράσπιση των δικαιωμάτων των πολιτών, η εθνική κυριαρχία και τα εθνικά σύνορα δεν μετράνε. Το θέμα είναι ότι σε ορισμένες ισπανικές αυτόνομες κοινότητες, όχι στο σύνολο της χώρας, ορισμένες αυτόνομες περιφερειακές κυβερνήσεις καταστρέφουν το περιβάλλον, ζημιώνουν τη βιωσιμότητα της ζωής των πολιτών και επομένως παραβιάζουν ατομικά και συλλογικά δικαιώματα. Αυτό συμβαίνει στη Βαλένθια και συμβαίνει στη Μαδρίτη, που είναι η αυτόνομη κοινότητά μου.
<P>
" Πρόεδρος της Κοινότητας της Μαδρίτης δεν το έκανε μόνο στο παρελθόν, αλλά προτίθεται να συνεχίσει να το κάνει: μόλις σήμερα, τα σχέδιά της κινούνταν προς αυτή την κατεύθυνση. Δεν μιλάμε για σπίτια, αλλά, για παράδειγμα, είναι αποφασισμένη να προωθήσει ένα σχέδιο αυτοκινητόδρομου -τον πρώην M-50, τον οποίο αποκαλεί τώρα M-61- το οποίο πρόκειται να καταστρέψει ούτε λίγο ούτε πολύ το Monte de el Pardo, μια περιοχή τεράστιας οικολογικής σημασίας.
<P>
Θέλω να συγχαρώ την Επιτροπή Αναφορών και να πω ότι έχει δεχτεί τα αιτήματα των αναφερόντων και των πολιτών -και αυτό το ψήφισμα επίσης- και επιπλέον θέλω να εκφράσω την υποστήριξή μου σε αυτό το σοβαρό έργο και να πω ότι οι προσβολές στην ακεραιότητα αυτού του Κοινοβουλίου και των μελών αυτής της αντιπροσωπείας ήταν τόσο απαράδεκτες όσο και ορισμένα από τα περιεχόμενα που επιδιώκεται να διατηρηθούν εδώ. Το να κάνουμε το σωστό είναι πιο σημαντικό από οτιδήποτε άλλο.
<SPEAKER ID="313" NAME="David Hammerstein">
εξ ονόματος της Ομάδας Verts/ALE. - (ES) Κύριε Πρόεδρε, κύριε Iturgaiz, η νίκη στις εκλογές δεν δίνει σε κανέναν το δικαίωμα να δείχνει περιφρόνηση για την ευρωπαϊκή νομοθεσία. Μία απλή ψηφοφορία της πλειοψηφίας των δημοτικών συμβούλων ενός δήμου δεν μπορεί να οδηγήσει στη χρησιμοποίηση του δημόσιου συμφέροντος για τη δικαιολόγηση μιας μεγάλης κατάχρησης.
<P>
Μια πολιτική πλειοψηφία δεν μπορεί να χρησιμοποιείται ως δικαιολογία για την ακύρωση της τοπικής δημοκρατίας μέσω της δημιουργίας παράλληλων τοπικών συμβουλίων πρωταγωνιστές των οποίων είναι οι αχόρταγοι πολεοδόμοι και οι παντοδύναμες κατασκευαστικές εταιρείες.
<P>
Το απλό γεγονός της έγκρισης ενός πολεοδομικού σχεδίου δεν δίνει σε κανέναν το δικαίωμα να υπονομεύει της διατήρηση των αποθεμάτων νερού και πολύτιμης γης πολλών γενεών καλύπτοντας τα πάντα με μια χιονοστιβάδα τσιμέντου.
<P>
Αυτό που λείπει είναι μεγαλύτερη διαφάνεια και ένας ελάχιστος βαθμός σεβασμού για τους μικρούς ιδιοκτήτες και δημόσια συμμετοχή σε όλες τις διαδικασίες. Ναι, το οικοδομικό σκάνδαλο της Βαλένθια, της Ανδαλουσίας και της Μαδρίτης είναι ένα ευρωπαϊκό σκάνδαλο που απαιτεί μια ευρωπαϊκή απάντηση.
<P>
Απαιτούμε να αναλάβει η Επιτροπή επείγουσα και ενεργή δράση απέναντι στις κατάφωρες παραβιάσεις της οδηγίας για τις δημόσιες συμβάσεις, της οδηγίας πλαίσιο για τα ύδατα και της οδηγίας "Οικότοποι" εκ μέρους των βαλενθιανών αρχών και άλλων περιφερειακών κυβερνήσεων.
<P>
Πολλά από τα 750 000 σπίτια που κατασκευάστηκαν στην Ισπανία πέρυσι, περισσότερα απ' ό,τι στη Γαλλία και Γερμανία μαζί, δεν έχουν σεβαστεί το κοινοτικό δίκαιο. Γιατί δεν μπορεί η Επιτροπή να ενεργήσει αμέσως;
<SPEAKER ID="314" NAME="Proinsias De Rossa" AFFILIATION="PSE">
(EN) Κύριε Πρόεδρε, σαφώς τα θέματα που εξετάζονται σε σχέση με την Ισπανία δεν περιορίζονται στην Ισπανία, και το προσφέρω αυτό ως παρηγοριά στους ισπανούς συναδέλφους μας από την παράταξη Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών του Κοινοβουλίου. Παρεμφερή προβλήματα, όχι σε σχέση με την ακίνητη ιδιοκτησία αλλά ασφαλώς σε σχέση με το περιβάλλον, την κληρονομιά και, μάλιστα με την ποιότητα ζωής των ανθρώπων προκύπτουν ως συνέπεια σημαντικών εξελίξεων υποδομής στην Ιρλανδία, και φαίνεται να είναι ένα θέμα το οποίο δεν μπορέσαμε να αντιμετωπίσουμε σε ευρωπαϊκό επίπεδο επειδή η ευρωπαϊκή νομοθεσία δεν είναι αρκετά αυστηρή ή, στην πραγματικότητα, η Επιτροπή δεν είναι σε θέση να ενεργήσει αρκετά γρήγορα όσον αφορά την εξέταση των καταγγελιών όταν υποβάλλονται.
<P>
Όταν επισκέφτηκα τη Μαδρίτη, επί παραδείγματι, έλαβα γνώση της κατάστασης εκεί, κατά την οποία η περιφερειακή αρχή επαναχαρακτήρισε μια παρακαμπτήριο γύρω από τη Μαδρίτη ως αστική οδό, αποφάσισε να την μετατρέψει σε αυτοκινητόδρομο, τη διαίρεσε σε περίπου δώδεκα διαφορετικά τμήματα και υποστήριξε ότι συνεπώς δεν χρειαζόταν η διενέργεια εκτίμησης περιβαλλοντικών επιπτώσεων. Τώρα, η Επιτροπή αποφάσισε τελικά ότι αυτό ήταν εσφαλμένο, αλλά όταν ελήφθη η εν λόγω απόφαση, είχαν ήδη κατασκευαστεί τα τρία τέταρτα του αυτοκινητόδρομου.
<SPEAKER ID="315" NAME="Joan Calabuig Rull" AFFILIATION="PSE">
(ES) Κύριε Πρόεδρε, οι αποστολές αυτού του Κοινοβουλίου στην περιφέρεια της Βαλένθια ήταν απόρροια των καταγγελιών για περιπτώσεις πολεοδομικής κατάχρησης, οι οποίες εμφανίστηκαν στα μέσα ενημέρωσης και οι οποίες προκάλεσαν ανησυχία σε πολλούς πολίτες.
<P>
Δεν είναι οι επισκέψεις των βουλευτών του Ευρωπαϊκού Κοινοβουλίου που διώχνουν τους πιθανούς αγοραστές σπιτιών. Στην πραγματικότητα, αυτές οι αποστολές διευκολύνουν τους δεκάδες χιλιάδες ευρωπαίους πολίτες που επιθυμούν να ζήσουν στην επικράτειά μας να το κάνουν με την πεποίθηση ότι επενδύουν σε ένα μέρος που έχει σαφείς κανόνες και σέβεται το περιβάλλον. Οι μελλοντικοί πελάτες είναι ολοένα και πιο απαιτητικοί και αυτά τα δύο στοιχεία αποτελούν ένα ανταγωνιστικό πλεονέκτημα που δεν μπορούμε να επιτρέψουμε να καταστραφεί από την ανεξέλεγκτη πολεοδομία.
<P>
Τα τελευταία χρόνια, έχουν αυξηθεί οι καταγγελίες για τέτοιου είδους καταχρήσεις από πολίτες που πιστεύουν ότι είναι θύματα παρεμβάσεων οι οποίες έχουν επηρεάσει τις ιδιοκτησίες τους ή έχουν βλάψει σοβαρά το περιβάλλον στο οποίο ζουν. Παρ' όλα αυτά, θέλω επίσης να επισημάνω ότι δεν πιστεύω ότι είναι γενικευμένες ή ότι συμβαίνουν κάθε μέρα.
<P>
Ωστόσο, οι υποσχέσεις που δόθηκαν από τις περιφερειακές αρχές πριν από αυτές τις αποστολές δεν έχουν εκπληρωθεί, και δεν έχουν επιλύσει τα προβλήματα, δεν έχουν αναθεωρήσει τους νόμους, δεν έχουν βοηθήσει τους θιγόμενους πολίτες ούτε έχουν εφαρμόσει τις συστάσεις που ενέκρινε αυτό το Κοινοβούλιο το 2005.
<P>
Διεξήχθησαν εκλογές στην περιφέρεια της Βαλένθια στις 27 Μαΐου και είναι αλήθεια ότι αυτή είναι μια καλή στιγμή να αρχίσει μια νέα εποχή και, πάνω απ' όλα, να διορθωθεί και, καταρχάς, να αναγνωριστεί, αυτό το πρόβλημα, κάτι που η περιφερειακή κυβέρνηση δεν έχει κάνει ακόμη. Επίσης να αποδεχτεί το γεγονός ότι δεν ήταν ικανή να το επιλύσει μέχρι στιγμής. Είναι επίσης καιρός να εγκαταλείψει την αλαζονεία και την περιφρόνηση που έδειξε στους βουλευτές του Ευρωπαϊκού Κοινοβουλίου που επισκέφτηκαν την περιφέρεια.
<P>
Θέλω να πω, τέλος, ότι το κόμμα μου, το Σοσιαλιστικό Κόμμα, είναι για άλλη μια φορά πρόθυμο, όπως ήταν και σε άλλες περιπτώσεις, να συμβάλλει στην επίλυση αυτού του προβλήματος· στην περίπτωση της περιφέρειας της Βαλένθια, επομένως, επαναλαμβάνω για άλλη μια φορά ότι απαιτείται μια ευρεία κοινωνική και πολιτική συμφωνία που θα περιλαμβάνει όλες τις ενδιαφερόμενες πλευρές και η οποία προϋποθέτει τη μεταρρύθμιση του πολεοδομικού νόμου της Βαλένθια προκειμένου να εναρμονιστεί με τις Συνθήκες και προκειμένου να αυξηθεί η νομική ασφάλεια όλων των πλευρών, και η οποία θα περιλαμβάνει επίσης τη θέσπιση μηχανισμών συνδρομής και επίλυσης των διαφορών για πολίτες που θεωρούν ότι πλήττονται από πολεοδομικές καταχρήσεις.
<SPEAKER ID="316" NAME="Charlie McCreevy">
μέλος της Επιτροπής. - (EN) Κύριε Πρόεδρε, πολλές αναφορές σχετικά με αυτό το θέμα δείχνουν ότι η αγορά μιας ακίνητης ιδιοκτησίας μπορεί να είναι πραγματικό πρόβλημα. Οι αναφερθείσες περιπτώσεις εγείρουν αρκετά σύνθετα νομικά θέματα που συνδέονται με τη νομοθεσία περί ιδιοκτησίας. Αυτή είναι αποκλειστική αρμοδιότητα των κρατών μελών· η Επιτροπή δεν μπορεί να παρέμβει σε αυτό. Όλες οι προσφυγές γι' αυτό το θέμα πρέπει να απευθύνονται στις εθνικές αρχές και δεν μπορούμε να δημιουργούμε ψευδείς προσδοκίες στους αναφέροντες.
<P>
Εντούτοις, όπου οι περιπτώσεις θέτουν ζητήματα ευρωπαϊκής νομοθεσίας, η Επιτροπή αντιμετωπίζει σοβαρά τον ρόλο της ως θεματοφύλακα των Συνθηκών, όπου διαπιστώνουμε εάν υπάρχουν παραβιάσεις της κοινοτικής νομοθεσίας. Κατά την άποψή μας, αυτό ισχύει στην περίπτωση στης νομοθεσίας περί δημοσίων συμβάσεων. Έχουμε ήδη κινήσει διαδικασίες επί παραβάσει σχετικά με αυτό το θέμα. Σκοπεύουμε να συνεχίσουμε αυτές τις ενέργειες με στόχο την επίτευξη πλήρους συμμόρφωσης με την κοινοτική νομοθεσία.
<SPEAKER ID="317" NAME="Πρόεδρος">
Έλαβα, δυνάμει του άρθρου 108, παράγραφος 3, του Κανονισμού, πρόταση ψηφίσματος στο τέλος αυτής της συζήτησης.
<P>
" συζήτηση έληξε.
<P>
" ψηφοφορία θα διεξαχθεί αύριο.
<P>
(" συνεδρίαση διακόπτεται στις 17.35 και συνεχίζεται στις 18.00)

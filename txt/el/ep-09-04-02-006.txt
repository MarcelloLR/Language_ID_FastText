<CHAPTER ID="006">
Σύστημα κοινοτικού οικολογικού σήματος - Εκούσια συμμετοχή οργανισμών σε κοινοτικό σύστημα οικολογικής διαχείρισης και οικολογικού ελέγχου (EMAS) (συζήτηση) 
<SPEAKER ID="010" NAME="Πρόεδρος">
Το επόμενο σημείο της ημερήσιας διάταξης είναι η κοινή συζήτηση για τις εξής εκθέσεις:
<P>
Έκθεση του κ. Salvatore Tatarella εξ ονόματος της Επιτροπής Περιβάλλοντος, Δημόσιας Υγείας και Ασφάλειας τροφίμων για την πρόταση κανονισμού του Ευρωπαϊκού Κοινοβουλίου και του Συμβουλίου περί συστήματος κοινοτικού οικολογικού σήματος scheme - C6-0279/2008 -, και
<P>
Έκθεση της κ. Linda McAvan εξ ονόματος της Επιτροπής Περιβάλλοντος, Δημόσιας Υγείας και Ασφάλειας Τροφίμων για την πρόταση κανονισμού του Ευρωπαϊκού Κοινοβουλίου και του Συμβουλίου περί της εκούσιας συμμετοχής οργανισμών σε κοινοτικό σύστημα οικολογικής διαχείρισης και οικολογικού ελέγχου (EMAS) - C6-0278/2008 -.
<SPEAKER ID="011" NAME="Salvatore Tatarella">
εισηγητής. - (IT) Κύριε Πρόεδρε, κυρίες και κύριοι, θα ήθελα να ξεκινήσω ευχαριστώντας όλους όσους συνεργάστηκαν με τόσο αποτελεσματικό τρόπο για τη σύνταξη της παρούσας έκθεσης, δηλαδή τους σκιώδεις εισηγητές της Επιτροπής Περιβάλλοντος, Δημόσιας Υγείας και Ασφάλειας Τροφίμων, την Τσεχική Προεδρία, τους υπαλλήλους της Ευρωπαϊκής Επιτροπής και, τελευταίο και εξίσου σημαντικό, τους αξιοθαύμαστους υπαλλήλους όλων των πολιτικών ομάδων. Τους χρωστώ ευγνωμοσύνη για το εξαιρετικό έργο τους. " πολύτιμη συνεισφορά τους κατέστησε δυνατή την επίτευξη συμφωνίας στην πρώτη ανάγνωση.
<P>
Όταν ανέλαβα την ευθύνη εκ μέρους του Ευρωπαϊκού Κοινοβουλίου για την επανεξέταση της υπόθεσης για το σύστημα σήμανσης οικολογικής ποιότητας, Ecolabel, ενέργησα ώστε να επιταχυνθεί το σύστημα. " συνεχής επικαιροποίηση των περιβαλλοντικών απαιτήσεων για προϊόντα που δεν πληρούν τα πρότυπα υποχρεώνει τις εταιρείες να μπουν σε ένα συνεχή φαύλο κύκλο που βελτιώνει τα γενικά πρότυπα οικολογικής ποιότητας των προϊόντων που διατίθενται στην αγορά. Αυξάνοντας την παραγωγή και την κυκλοφορία των προϊόντων και των υπηρεσιών με οικολογικό σήμα, θα αποκτήσουμε σημαντικά μόνιμα και αυξανόμενα περιβαλλοντικά οφέλη σε ό,τι αφορά την εξοικονόμηση ενέργειας, τη μείωση της ατμοσφαιρικής ρύπανσης και την εξοικονόμηση νερού. Το οικολογικό σήμα αποτελεί μια εκούσια σήμανση οικολογικής ποιότητας με στόχο την προώθηση της διανομής των προϊόντων και των υπηρεσιών με χαμηλό περιβαλλοντικό αντίκτυπο καθ' όλη τη διάρκεια του κύκλου ζωής τους προσφέροντας στους καταναλωτές ακριβείς, μη παραπλανητικές και επιστημονικά ορθές πληροφορίες.
<P>
" αναθεώρηση από μέρους μας αυτού του κανονισμού αποτελεί μέρος ενός ευρύτερου ευρωπαϊκού σχεδίου δράσης για τη βιώσιμη παραγωγή και κατανάλωση και συνδέεται στενά με την αναθεώρηση του συστήματος EMAS και την οδηγία περί οικολογικού σχεδιασμού. " κοινοτική νομοθετική εξουσία ήδη προβλέπει αυτήν αναθεώρηση του κανονισμού δηλώνοντας ότι το σύστημα πρέπει να αναθεωρηθεί υπό το φως της αποκτηθείσας εμπειρίας και να μεταβληθεί ώστε να αυξηθεί η αποτελεσματικότητά του, να βελτιωθεί ο σχεδιασμός του και να απλουστευθεί η λειτουργία του. Σκοπός του σήματος είναι να κατευθύνει τους καταναλωτές προς προϊόντα που μπορούν να μειώσουν τον περιβαλλοντικό αντίκτυπο. Μέχρι σήμερα η εμπειρία μας με το οικολογικό σήμα ήταν ανομοιογενής. Από τη θετική πλευρά, όλο και περισσότερες εταιρείες υποβάλλουν αιτήσεις για πιστοποίηση ποιότητας στους πιο διαφορετικούς τομείς. Επομένως, αναγνωρίζουν την επιλεκτική και κινητήριο αξία του - η πιστοποίηση αυτή χαίρει μεγάλης εκτίμησης από τους πελάτες που είναι περισσότερο ενημερωμένοι για τις κοινωνικές ευθύνες των εταιρειών. Από αρνητικής πλευράς, μπορώ να αναφέρω κάποια προβλήματα: το ευρύ κοινό δεν διαθέτει σχεδόν καμία ενημέρωση σχετικά με το σήμα. Τα κριτήρια συχνά απαρχαιωμένα, επειδή οι αγορές μεταβάλλονται τόσο γρήγορα. Επίσης, η γραφειοκρατική γλώσσα αποτρέπει τους φορείς από το να συμμετάσχουν. Το πεδίο εφαρμογής του σε νέα προϊόντα θα καταστεί πιο ελκυστικό και θα επεκταθεί: μέχρι το 2015 σχεδιάζουμε να διπλασιάσουμε τον αριθμό των ομάδων, δηλαδή από 25 σε 40-50 ομάδες. Οι εκστρατείες προβολής βρίσκονται στη φάση του σχεδιασμού. Έχουμε προβλέψει ένα προϋπολογισμό ύψους 9,5 εκατ. ευρώ για τη διάθεση στην αγορά , ενώ 15.000 ευρώ έχουν εκχωρηθεί για τη δημιουργία μιας νέας ιστοσελίδας.
<P>
" αρχή για την οποία ενδιαφέρθηκαν περισσότερο οι σκιώδεις εισηγητές και βρήκε σύμφωνα όλα τα όργανα ήταν το γεγονός ότι το οικολογικό σήμα δεν πρέπει απλά να πιστοποιεί ένα αποτέλεσμα, αλλά πρέπει αντιθέτως να αποτελεί ένα δυναμικό εργαλείο που αναπτύσσεται διαρκώς, μια κινητήριος δύναμη που συνεχώς ωθεί τους κατασκευαστές και τα προϊόντα προς τη βελτίωση των προτύπων περιβαλλοντικής ποιότητας αξιολογώντας συνεχώς τα στοιχεία αναφοράς της αγοράς και παγιώνοντας νέα κριτήρια βασιζόμενο σε αυτά. Στόχος μας είναι να εγγυηθούμε τον έλεγχο ολόκληρου του κύκλου ζωής του προϊόντος, κάτι που θα δώσει τη δυνατότητα σε εμάς να εξετάσουμε τον περιβαλλοντικό αντίκτυπο σε όλα τα στάδια της παραγωγής και σε όλους τους φορείς του τομέα και τις ΜΚΟ να διαδραματίσουν ενεργό ρόλο στη διαδικασία αναθεώρησης των κριτηρίων συμβιβασμού.
<P>
(Ο Πρόεδρος διέκοψε τον ομιλητή)
<SPEAKER ID="012" NAME="Πρόεδρος">
Κύριε Tatarella, θέλετε να με ακούσετε; Έχετε στη διάθεσή σας πέντε λεπτά τώρα και δύο λεπτά στο τέλος της συζήτησης. Εάν εξαντλήσετε και τα επτά λεπτά τώρα, δεν θα έχετε καθόλου χρόνο στο τέλος της συζήτησης. Ωστόσο, από εσάς εξαρτάται εάν θα χρησιμοποιήσετε τα επτά λεπτά τώρα ή εάν θα μείνετε στα πέντε ή έξι λεπτά που ήδη χρησιμοποιήσατε έχοντας μόνο ένα λεπτό για να απαντήσετε στα σχόλια των συναδέλφων σας.
<SPEAKER ID="013" NAME="Salvatore Tatarella">
εισηγητής. - (IT) Δέχομαι την πρότασή σας.
<SPEAKER ID="014" NAME="Linda McAvan">
εισηγήτρια. - Κύριε Πρόεδρε, όπως και ο κ. Tatarella, θα ήθελα να ξεκινήσω ευχαριστώντας όσους συμμετείχαν στις εργασίες και μας βοήθησαν να καταλήξουμε σε συμφωνία στην πρώτη ανάγνωση σήμερα σχετικά με την έκθεση EMAS. Θα ήθελα να ευχαριστήσω τους σκιώδεις εισηγητές, που βρίσκονται εδώ σήμερα, την Επιτροπή, που μας βοήθησε πολύ σχετικά με την επίτευξη της συμφωνίας και την Τσεχική Προεδρία, της οποίας δεν παρίσταται κανένας εκπρόσωπος σήμερα για να ακούσει τις ευχαριστίες μου. Ευχαριστώ, επίσης, τους υπαλλήλους του Κοινοβουλίου και των ομάδων καθώς και τη βοηθό μου, Elizabeth, που συνέβαλε αποφασιστικά στο σημερινό αποτέλεσμα. Έγιναν όλα πολύ γρήγορα από την έναρξη των συζητήσεων μέχρι σήμερα, ώστε να καταλήξουμε σε συμφωνία πριν τις εκλογές.
<P>
Το σύστημα οικολογικής διαχείρισης και οικολογικού ελέγχου βασίζεται στην εκούσια συμμετοχή. Στόχος του παρεχόμενου πλαισίου είναι να βοηθήσει τις επιχειρήσεις και τους οργανισμούς να βελτιώσουν την περιβαλλοντική απόδοσή τους. Ξεκίνησε πριν 14 χρόνια και έχει σημειώσει μέτρια επιτυχία με περίπου 4.000 συμμετέχοντες, που αν το σκεφτείτε δεν είναι τόσο μεγάλος αριθμός για όλη την Ευρωπαϊκή Ένωση. " Επιτροπή έθεσε στόχο να αυξήσει τους συμμετέχοντες σε 35.000. Ο στόχος αυτός είναι πολύ φιλόδοξος, καθώς πρόκειται για σχεδόν δεκαπλάσια αύξηση.
<P>
Νομίζω ότι θα έπρεπε να προσπαθήσουμε να βελτιώσουμε την αξιοποίηση του συστήματος οικολογικής διαχείρισης και οικολογικού ελέγχου, καθώς διαφορετικά ο αντίκτυπός του θα παραμείνει περιορισμένος. Ωστόσο, εάν θέλουμε να αυξήσουμε τον αντίκτυπό του, πρέπει να διατηρήσουμε και την περιβαλλοντική ακεραιότητα του προγράμματος. Νομίζω πως η συμφωνία στην οποία καταλήξαμε σήμερα διατηρεί αυτήν την ισορροπία, καθιστώντας το σύστημα ελκυστικότερο στο κοινό και διατηρώντας ταυτόχρονα την περιβαλλοντική του ακεραιότητα.
<P>
Επιφέραμε κάποιες αλλαγές με τη συμφωνία της Επιτροπής, τις οποίες θεωρώ σημαντικές. Αρχικά, εταιρική καταχώριση, ώστε οι εταιρείες ή οι οργανισμοί με περισσότερες από μια εγκαταστάσεις να μπορούν να καταχωρισθούν σε μια χώρα, πράγμα πολύ σημαντικό. Το Ευρωκοινοβούλιο έπρεπε να καταχωρισθεί τρεις φορές, στο Λουξεμβούργο, τη Γαλλία και το Βέλγιο, για να συμμετάσχει στο σύστημα οικολογικής διαχείρισης και οικολογικού ελέγχου. Απ' ότι ακούω από το προσωπικό, δεν ήταν εύκολη διαδικασία. Επομένως, οι αλλαγές αυτές είναι σημαντικές. Επίσης, έχουμε τις ομαδικές καταχωρίσεις για οργανισμούς που δραστηριοποιούνται στον ίδιο τομέα, τα μειωμένα τέλη και τις λιγότερο αυστηρές απαιτήσεις υποβολής εκθέσεων για τις μικρομεσαίες επιχειρήσεις - νομίζω ότι το σύστημα οικολογικής διαχείρισης και οικολογικού ελέγχου είναι κάπως επαχθές για τους μικρούς οργανισμούς, επομένως πρέπει όντως να αλλάξει - και την καλύτερη εναρμόνιση με το ISO 14001. Ιδιαίτερα σημαντική για μένα είναι η εισαγωγή των τομεακών υποστηρικτικών εγγράφων. Νομίζω ότι η Επιτροπή θα εργαστεί πολύ σκληρά για αυτό το θέμα, πράγμα που θα βοηθήσει τους οργανισμούς να αξιολογηθούν σε σχέση με παρόμοιους οργανισμούς. Θα εισαχθούν, επίσης, βασικοί δείκτες, οι οποίοι είναι πολύ σημαντικοί για τη βελτίωση του προγράμματος και θα βοηθήσουν τους ανθρώπους εκτός του περιβάλλοντος να εξετάσουν τους οργανισμούς και να δουν πώς τα πηγαίνουν.
<P>
Ελπίζω ότι όλα αυτά θα ενθαρρύνουν τον κόσμο να συμμετάσχει στο σύστημα οικολογικής διαχείρισης και οικολογικού ελέγχου, όχι επειδή θέλω να παίξω με τους αριθμούς και να καταστήσω το EMAS ανταγωνιστικό του ISO, αλλά επειδή θεωρώ ότι το σύστημα αυτό είναι καλό και θα μας βοηθήσει να συμμορφωθούμε με τα κριτήρια βιωσιμότητας.
<P>
Σήμερα η προσοχή όλων εστιάζεται στο Λονδίνο, όπου οι ηγέτες του κόσμου συνήλθαν για να συζητήσουν για την οικονομική ύφεση και την παγκόσμια τραπεζική κρίση. Αναμφίβολα ορισμένοι θα αναρωτηθούν γιατί καθόμαστε εδώ και συζητάμε για τον περιβαλλοντικό έλεγχο σε μια στιγμή που οι οργανισμοί και οι εταιρείες υποφέρουν λόγω των χρηματοοικονομικών πιέσεων. Θα εκλάβουν αυτό το είδος πρωτοβουλίας από την Επιτροπή ως περισπασμό. Εγώ, όμως, νομίζω ότι αυτό είναι λάθος. Για μένα και τους συναδέλφους της Σοσιαλιστικής ομάδας, η "πράσινη" ατζέντα αποτελεί αναπόσπαστο τμήμα της λύσης για την έξοδο από την χρηματοπιστωτική κρίση την οποία αντιμετωπίζουμε. Πρέπει να επενδύσουμε στην ενέργεια και τις ανανεώσιμες πηγές της και πρέπει να μειώσουμε το περιβαλλοντικό μας αποτύπωμα. Παρ' όλο που το σύστημα οικολογικής διαχείρισης και οικολογικού ελέγχου είναι ένα πολύ μετριοπαθές πρόγραμμα, μέρος του γενικού προγράμματος για τις κλιματικές αλλαγές, για το οποίο έχει εργαστεί τόσο σκληρά ο Επίτροπος, νομίζω όμως ότι διαδραματίζει σημαντικό ρόλο στο να βοηθήσει την Ευρωπαϊκή Ένωση και τον υπόλοιπο κόσμο σχετικά με τη μείωση του περιβαλλοντικού μας αποτυπώματος.
<SPEAKER ID="015" NAME="Σταύρος Δήμας">
Μέλος της Επιτροπής. - (EL) Κύριε Πρόεδρε, θα ήθελα κατ' αρχάς να ευχαριστήσω και να συγχαρώ τους εισηγητές, κυρία McAvan και κύριο Tatarella, για τις εξαιρετικές εκθέσεις τους σχετικά με τις προτάσεις αναθεώρησης του οικολογικού σήματος της Ευρωπαϊκής Ένωσης και του συστήματος οικολογικής διαχείρισης και οικολογικού ελέγχου.
<P>
Πρόκειται για δύο σημαντικά μέτρα περιβαλλοντικής πολιτικής που αποτελούν αναπόσπαστο τμήμα του σχεδίου δράσης για την αειφόρο κατανάλωση και παραγωγή. Είναι θετικό ότι μπορεί να επιτευχθεί συμφωνία σε πρώτη ανάγνωση. " συμβολή των μελών του Ευρωπαϊκού Κοινοβουλίου ήταν καθοριστική· πέτυχε να διατηρήσει ακέραιη την περιβαλλοντική στόχευση της πρότασης της Επιτροπής, αλλά και να θέσει ακόμη πιο φιλόδοξους στόχους σε αρκετά και μάλιστα σημαντικά σημεία.
<P>
" επίτευξη συμφωνίας σε πρώτη ανάγνωση επιβεβαιώνει τη θέληση των θεσμικών οργάνων να αντιμετωπίσουν άμεσα τα προβλήματα που δημιουργεί η μη αειφόρος κατανάλωση και παραγωγή. " αναθεώρηση του συστήματος οικολογικής διαχείρισης και οικολογικού ελέγχου, του καλουμένου ΕΜΑS, παρέχει σε οργανισμούς και επιχειρήσεις απ' όλον τον κόσμο, τη δυνατότητα πιο αποτελεσματικής διαχείρισης των περιβαλλοντικών επιπτώσεων των δραστηριοτήτων. Το ΕΜΑS συντελεί στη διαρκή βελτίωση των περιβαλλοντικών επιδόσεων των οργανισμών και επιχειρήσεων, συμπεριλαμβανομένης βεβαίως και της τήρησης της σχετικής περιβαλλοντικής νομοθεσίας. Προσφέρει επίσης στους οργανισμούς και επιχειρήσεις πρόσθετα οφέλη, όχι μόνο μέσω της άμεσης εξοικονόμησης χρημάτων, αλλά και μέσω του περιορισμού γραφειοκρατικών διαδικασιών κατά την υποβολή εκθέσεων, καθώς και της παροχής κινήτρων από τις αρμόδιες αρχές των κρατών μελών.
<P>
Με την αναθεώρηση του συστήματος ήμαστε σε θέση να ανταποκριθούμε στην αυξανόμενη ζήτηση των καταναλωτών για αντικειμενικές, αμερόληπτες και αξιόπιστες πληροφορίες σχετικά με τις περιβαλλοντικές επιπτώσεις των προϊόντων που αγοράζουν. Το αναθεωρημένο σύστημα θα μας δώσει τη δυνατότητα να αυξήσουμε την ποικιλία προϊόντων με οικολογικό σήμα στην αγορά, και να ενθαρρύνουμε τις επιχειρήσεις να βελτιώσουν τις περιβαλλοντικές επιδόσεις τους. Εξάλλου, ο λογότυπος του οικολογικού σήματος θα τους προσφέρει πολλά ανταγωνιστικά πλεονεκτήματα. Για παράδειγμα: μείωση των τελών, επιβολή αυστηρότερων πρότυπων για το περιβάλλον, αποκλεισμό των επικίνδυνων ουσιών, απλούστευση των κριτηρίων και σύνδεσή τους με την πολιτική δημοσίων συμβάσεων και άλλες πολιτικές της Ευρωπαϊκής Ένωσης.
<P>
Επίσης, διευρύνεται το πεδίο εφαρμογής του αναθεωρούμενου κανονισμού για το οικολογικό σήμα. Ο κανονισμός γίνεται πιο ευέλικτος και ικανός να ανταποκριθεί στις νέες περιβαλλοντικές προκλήσεις και προτεραιότητες. Δεδομένου ότι αποτελεί νομοθετική πράξη-πλαίσιο, ο κανονισμός για το οικολογικό σήμα δεν ορίζει συγκεκριμένα κριτήρια για τα προϊόντα. Αντ' αυτού, προβλέπει τον καθορισμό περιβαλλοντικών κριτηρίων για επιλεγμένες κατηγορίες προϊόντων, με στόχο να μπορεί ο λογότυπος να απονέμεται στα καλύτερα προϊόντα ανά κατηγορία.
<P>
Σήμερα, βρισκόμαστε ενώπιον μιας ευρύτατης διάδοσης στην αγορά περιβαλλοντικών σημάτων, εικόνων, κειμένων, τα οποία μπορεί να προκαλέσουν σύγχυση στον καταναλωτή. Από τις εικόνες δασών πάνω σε δοχεία που περιέχουν επικίνδυνες ουσίες, μέχρι τους ισχυρισμούς για φαγητά με ουδέτερο ισοζύγιο εκπομπών άνθρακα ή ακόμη και για οικολογικά αυτοκίνητα. Έτσι ο καταναλωτής δεν ξέρει ποιον να εμπιστευτεί. " συμβιβαστική πρόταση κανονισμού για το οικολογικό σήμα συντελεί στην άρση των αμφιβολιών.
<P>
Πριν από τον καθορισμό κριτηρίων και κατηγοριών προϊόντων για τα τρόφιμα και τα ποτά, θα προηγηθεί μελέτη σχετικά με την προστιθέμενη αξία που μπορεί να προσφέρει το σήμα. Μετά την μελέτη αυτή και την έκδοση απόφασης της Επιτροπής μέσω της διαδικασίας της κοινοβουλευτικής εξέτασης, θα μπορεί να απονεμηθεί το λογότυπο του οικολογικού σήματος στα προϊόντα που έχουν τις καλύτερες περιβαλλοντικές επιδόσεις.
<P>
Ελπίζω ότι το Κοινοβούλιο θα υποστηρίξει πλήρως αυτή τη θετική δέσμη προτάσεων. Το οικολογικό σήμα είναι μια από τις λίγες περιπτώσεις πραγματικής και άμεσης επικοινωνίας ανάμεσα στους πολίτες και την Ευρωπαϊκή Ένωση στα θέματα του περιβάλλοντος. Χάρη στο οικολογικό σήμα οι πολίτες λαμβάνουν καλύτερα τις αποφάσεις τους σχετικά με τις αγορές τους και, κατ' επέκταση, συμμετέχουν άμεσα και ενεργά στην καταπολέμηση της μη αειφόρου κατανάλωσης.
<P>
" Ευρωπαϊκή Επιτροπή είναι σε θέση να αποδεχθεί τις συμβιβαστικές δέσμες προτάσεων στο σύνολό τους, ώστε να επιτευχθεί συμφωνία σε πρώτη ανάγνωση και για τους δύο κανονισμούς.
<P>
Ευχαριστώ και πάλι τους εισηγητές για την εξαιρετική εργασία τους .
<SPEAKER ID="016" NAME="Νικόλαος Βακάλης">
Εισηγητής της γνωμοδότησης της Επιτροπής Βιομηχανίας, Έρευνας και Ενέργειας. - (EL) Κύριε Πρόεδρε, θα ήθελα κατ' αρχήν να συγχαρώ τον εισηγητή και όλους όσους συμμετείχαν στις διαπραγματεύσεις με το Συμβούλιο. Θεωρώ πολύ ισορροπημένο το κείμενο που προέκυψε από τη συμφωνία μεταξύ Κοινοβουλίου και Συμβουλίου. Μ' αυτό, ενισχύουμε περαιτέρω το οπλοστάσιό μας στον αγώνα κατά της κλιματικής αλλαγής.
<P>
Δεν σας κρύβω, ότι το αρχικό κείμενο, η πρόταση της Ευρωπαϊκής Επιτροπής, με είχε ελαφρώς απογοητεύσει, όχι μόνο διότι δεν ήταν αρκετά φιλόδοξο αλλά διότι αδυνατούσε και να διορθώσει ακόμη αδυναμίες που είχαν προκύψει από την μέχρι τώρα εφαρμογή του συστήματος οικολογικής σήμανσης.
<P>
Όμως, το κείμενο που καλούμαστε να ψηφίσουμε ακυρώνει τους αρχικούς μου φόβους. Πιο συγκεκριμένα, με ικανοποιεί το γεγονός ότι ένας ευαίσθητος τομέας προϊόντων, όπως αυτός των τροφίμων και των ζωοτροφών, δεν θα συμπεριληφθεί εάν δεν ολοκληρωθεί προηγουμένως μια μελέτη σκοπιμότητας για τη θέσπιση αξιόπιστων κριτηρίων. Κριτηρίων που να καλύπτουν τις περιβαλλοντικές επιδόσεις σ' όλη τη διάρκεια κύκλου ζωής αυτών των προϊόντων.
<P>
Με ιδιαίτερη χαρά διαπίστωσα, ότι η Επιτροπή πλέον θα υποχρεούται να θεσπίζει μέτρα για τον καθορισμό ειδικών κριτηρίων χορήγησης οικολογικού σήματος για κάθε κατηγορία προϊόντων εντός εννέα μηνών από την έναρξη των διαβουλεύσεων για την οικολογική σήμανση με το Συμβούλιο.
<P>
" προθεσμία αυτή είναι υψίστης σημασίας διότι έχουν παρατηρηθεί μέχρι τώρα μεγάλες καθυστερήσεις κατά το στάδιο αυτό. Προσυπογράφω τον αποκλεισμό από το σύστημα οικολογικής σήμανσης προϊόντων που είναι καρκινογόνα, τοξικά ή επιβλαβή για το περιβάλλον, αλλά και την αναφορά στη μείωση των πειραμάτων σε ζώα.
<P>
Θετική εξέλιξη αποτελεί και το γεγονός ότι η διαδικασία συμμόρφωσης δεν εγκαταλείπεται, αλλά γίνεται πιο ευέλικτη. Με χαροποιούν επίσης και οι συχνές αναφορές στις μικρομεσαίες επιχειρήσεις οι οποίες, όπως όλοι γνωρίζουμε, είναι η ραχοκοκαλιά της ευρωπαϊκής οικονομίας. Ιδιαίτερα σήμερα, που βρισκόμαστε αντιμέτωποι με τη μεγαλύτερη οικονομική κρίση των τελευταίων ετών.
<P>
Τελειώνοντας κύριε Πρόεδρε, δεν θα ήθελα να σας κρύψω ότι, όσον αφορά τις δημόσιες προμήθειες, προσδοκούσα να κρατήσουν μια πιο τολμηρή, πιο θαρραλέα στάση. Φοβάμαι ότι ο συμβιβασμός που προέκυψε είναι κατώτερος των περιστάσεων. Παρόλα αυτά, θα τονίσω για μια τελευταία φορά ότι το αποτέλεσμα είναι ικανοποιητικό.
<SPEAKER ID="017" NAME="Anders Wijkman">
εξ ονόματος της Ομάδας PPE-DE. - Κύριε Πρόεδρε, εδώ και πολύ καιρό περιμέναμε το σχέδιο της Επιτροπής για τη βιώσιμη παραγωγή και κατανάλωση. Λάβαμε την πρόταση πριν μερικούς μήνες. Παρ' όλο που είναι περιεκτική, δυστυχώς πρέπει να πω ότι το συνολικό περιεχόμενο είναι μάλλον περιορισμένο και φτωχό. Έχοντας διαβάσει κάποια από τα πρώτα σχέδια των προτάσεων της Επιτροπής, γνωρίζω ότι στην ΓΔ Περιβάλλοντος ιδιαίτερα υπήρχαν πολλά περισσότερα σχέδια αρχικά. Έτσι, είναι προφανές ότι το έργο σχετικά με τα θέματα αυτά πρέπει να συνεχιστεί και να εμβαθυνθεί στο μέλλον.
<P>
Σήμερα συζητούμε για το σύστημα οικολογικού σήματος. " αναθεώρηση προσφέρει μια καλή ευκαιρία στο σήμα αυτό να απεγκλωβιστεί από τα περιθώρια της αγοράς, να κερδίσει μεγαλύτερη μερίδα της αγοράς και να συμβάλει στην αύξηση της ζήτησης για τα φιλικά προς το περιβάλλον προϊόντα. Οι νέοι κανόνες αποτελούν σημαντική βελτίωση. Είναι πιο δυναμικοί, θα εφαρμόσουν μια προσέγγιση με βάση τον κύκλο ζωής και λογικά θα μπορέσουν να προσελκύσουν πολύ περισσότερη προσοχή και ενδιαφέρον μεταξύ εταιρειών και καταναλωτών. Όπως είπε ο κ. Δήμας, οι κανόνες αυτοί θα συμβάλουν στην παγίωση της οικολογικής σήμανσης και την κατάργηση ορισμένων συστημάτων εκούσιας συμμετοχής που πολύ συχνά προκαλούν σύγχυση στους καταναλωτές.
<P>
Ωστόσο, ο τρόπος πληροφόρησης των καταναλωτών και των αγορών σχετικά με το σήμα εξακολουθεί να δημιουργεί πρόβλημα. " εμπορική στήριξη του σήματος ήταν πολύ περιορισμένη στο παρελθόν. Τα κονδύλια που εκχωρήθηκαν ήταν πολύ περιορισμένα σε σχέση με τους πόρους που βρίσκονταν πίσω από πολλές δραστηριότητες διαχείρισης σημάτων στην αγορά γενικά. Ελπίζω ότι η κατάσταση θα αλλάξει, πρώτα από όλα από τις επιχειρήσεις που θεωρούν το οικολογικό σήμα σημαντικό εργαλείο για το μέλλον. Ελπίζω, επίσης, όπως είπε και ο κ. Βακάλης, ότι στο μέλλον οι δημόσιες συμβάσεις θα επεκταθούν σε "πράσινους" τομείς και θα χρησιμοποιήσουν το οικολογικό σήμα ως πλατφόρμα.
<P>
Ελπίζω, επίσης, ότι η Επιτροπή θα υιοθετήσει μια περισσότερο προδραστική προσέγγιση για να στηρίξει το σύστημα. Θέλω να ευχαριστήσω όλους όσους συμμετείχαν στις εργασίες. Θεωρώ ότι κάναμε αρκετά καλή δουλειά σε διάστημα λίγων εβδομάδων. Τις τελευταίες ώρες καταφέραμε να άρουμε ένα μέρος της σύγχυσης γύρω από τα τρόφιμα, και ιδιαίτερα τα αλιευτικά προϊόντα.
<P>
Τέλος, θα ήθελα να επανέλθω στην παρέμβαση της κ. McAvan που αναφέρθηκε στην χρηματοοικονομική κρίση και τη σημερινή σύνοδο στο Λονδίνο. Νομίζω ότι είναι πολύ σχετική αυτή η αναφορά. Αυτή τη στιγμή αντιμετωπίζουμε τουλάχιστον τρεις παράλληλες κρίσεις: την χρηματοοικονομική κρίση, την κλιματική κρίση και αυτό που θα ονόμαζα "κρίση των οικοσυστημάτων", ή υπερεκμετάλλευση των φυσικών πόρων. Μόνο αντιμετωπίζοντας τις βαθύτερες αιτίες των προβλημάτων - δηλαδή, τη μη βιώσιμη χρήση των πόρων - μέσω των επενδύσεων στην παραγωγή και σε προϊόντα με χαμηλή περιεκτικότητα σε άνθρακα και φιλικά προς το περιβάλλον, θα καταφέρουμε να κτίσουμε ένα καλύτερο μέλλον. Θεωρώ ότι το σύστημα οικολογικού σήματος είναι ένας από τους πολλούς μηχανισμούς που μπορούν να συμβάλουν στην επίτευξη αυτού του στόχου.
<SPEAKER ID="018" NAME="Gyula Hegyi">
εξ ονόματος της Ομάδας PSE. - Κύριε Πρόεδρε, υπάρχουν διάφορα μέσα για να παγιώσουμε την περιβαλλοντική συνείδηση στις κοινωνίες μας. Υπάρχουν κανονισμοί, οδηγίες, ψηφίσματα. Μπορούμε να απαγορεύσουμε ορισμένα υλικά και ορισμένες δραστηριότητες. Μπορούμε, επίσης, να απαγορεύσουμε τις επικίνδυνες ουσίες και να επιδοτήσουμε την "πράσινη" τεχνολογία.
<P>
Ωστόσο, η οικονομία της αγοράς διαθέτει και άλλους μηχανισμούς. Μπορούμε να εστιάσουμε στους καταναλωτές μέσω των προϊόντων που αγοράζουν, συνιστώντας τα προϊόντα που είναι φιλικά προς το περιβάλλον και πληρούν τις απαιτήσεις της βιώσιμης ανάπτυξης.
<P>
" εν λόγω οδηγία κάνει ένα σημαντικό βήμα προς τη σωστή κατεύθυνση απλοποιώντας τη διαδικασία απόκτησης του οικολογικού σήματος. " Σοσιαλιστική Ομάδα υποστηρίζει την έκθεση. Οι σύντροφοί μου κι εγώ καταθέσαμε πολλές τροπολογίες, που είτε έχουν τη στήριξη της Επιτροπής Περιβάλλοντος είτε το πνεύμα τους συνάδει με το πακέτο του συμβιβασμού. Επομένως, η ομάδα μας θα ψηφίσει υπέρ της έκθεσης στης τελική ψηφοφορία σήμερα.
<P>
Θεωρούμε ότι ο περιβαλλοντικός αντίκτυπος των προϊόντων πρέπει να αποτελεί πολύ σημαντικό ζήτημα στην ΕΕ και η όλη ιδέα του οικολογικού σήματος προσφέρει ένα πολύ χρήσιμο προσανατολισμό στους καταναλωτές.
<P>
Φυσικά το οικολογικό σήμα θα πρέπει να απονέμεται στα πιο φιλικά για το περιβάλλον προϊόντα και οι αναγραφόμενες πληροφορίες θα πρέπει να είναι σαφείς και ορθές. Στους δύσκολους καιρούς της οικονομικής κρίσης που ζούμε, θα πρέπει να σεβόμαστε και τα συμφέροντα των παραγωγών και είμαι σίγουρος ότι η παρούσα έκθεση διατηρεί την ισορροπία των συμφερόντων των καταναλωτών και της βιομηχανίας.
<P>
Είναι πολύ σημαντικό να συμμετάσχουν οι μικρομεσαίες επιχειρήσεις στη διαδικασία του οικολογικού σήματος. Αυτό σημαίνει ότι το κόστος της αδειοδότησης δεν πρέπει να είναι υπερβολικά υψηλό. Ως σκιώδης εισηγητής της Σοσιαλιστικής Ομάδας, εισηγήθηκα την περαιτέρω μείωση του κόστους και ευχαριστώ τον εισηγητή που δέχθηκε τα επιχειρήματά μας.
<P>
Είναι ολοφάνερο ότι θα πρέπει να άρουμε τις γραφειοκρατικές δυσκολίες της αδειοδότησης για τις μικρομεσαίες επιχειρήσεις που προανέφερα. Πρέπει να απλοποιήσουμε τη διαδικασία απόκτησης του οικολογικού σήματος, επειδή στη σημερινή μορφή της η διαδικασία λήψης αποφάσεων είναι πολύ αργή και έχει έντονα γραφειοκρατικό χαρακτήρα.
<P>
Κυρίως οι μικρότερες επιχειρήσεις είναι αυτές που δεν διαθέτουν αρκετά χρήματα, αρκετό χρόνο και αρκετή ενέργεια να αφιερώσουν στη βραδεία αυτή διαδικασία απόκτησης του οικολογικού σήματος. Είναι πολύ σημαντικό να αναλύεται ολόκληρος ο κύκλος ζωής ενός προϊόντος, από την παραγωγή μέχρι την καταστροφή του. Δεν αρκεί να αξιολογούμε τα περιβαλλοντικά χαρακτηριστικά ενός έτοιμου προϊόντος. Πριν την απονομή του οικολογικού σήματος πρέπει, επίσης, να μελετώνται οι ουσίες που περιέχει ένα προϊόν, η διαδικασία με την οποία παράγεται, ο τρόπος μεταφοράς και η μέθοδος καταστροφής ή αποσύνθεσής του .
<P>
Είναι προφανές, τουλάχιστον για εμάς τους Σοσιαλιστές, ότι τα προϊόντα που φέρουν το κοινοτικό οικολογικό σήμα δεν πρέπει να περιέχουν επικίνδυνες ουσίες. Το ζήτημα αυτό προκάλεσε μεγάλες δυσκολίες κατά τη διάρκεια των συζητήσεών μας, αλλά τελικά καταφέραμε να καταλήξουμε σε έναν πολύ θετικό συμβιβασμό σε σχέση με τις επικίνδυνες ουσίες.
<P>
Ο βασικός κανόνας είναι, λοιπόν, ότι τα προϊόντα που φέρουν το οικολογικό σήμα δεν πρέπει να περιέχουν επικίνδυνες ουσίες, όμως υπάρχουν λίγες εξαιρέσεις. Ορισμένα ειδικά προϊόντα για τα οποία δεν υπάρχουν ισοδύναμες εναλλακτικές και των οποίων η γενική περιβαλλοντική απόδοση υπερβαίνει εκείνη άλλων προϊόντων της ίδιας κατηγορίας μπορούν να αποτελέσουν εξαίρεση. Το πιο χαρακτηριστικό και γνωστό παράδειγμα αποτελούν οι λαμπτήρες εξοικονόμησης ενέργειας, που έχουν πολλά περιβαλλοντικά πλεονεκτήματα, αλλά περιέχουν υδράργυρο.
<P>
Το θέμα των τροφίμων συζητήθηκε, επίσης, εκτενώς. Στην περίπτωση αυτή θα πρέπει να αναπτύξουμε περαιτέρω τα κριτήρια. Το κοινοτικό οικολογικό σήμα διαθέτει ουσιαστική περιβαλλοντική προστιθέμενη αξία, καθώς προβλέπει την εξέταση ολόκληρου του κύκλου ζωής του προϊόντος. Επιπλέον, η χρήση του δεν θα πρέπει να δημιουργεί σύγχυση στους καταναλωτές σε σύγκριση με άλλα σήματα τροφίμων. " Επιτροπή θα λάβει μέτρα για την παγίωση ειδικών κριτηρίων για το οικολογικό σήμα για κάθε ομάδα προϊόντων, συμπεριλαμβανομένων των τροφίμων. Το αργότερο τρεις μήνες μετά την τελική έκθεση και το σχέδιο κριτηρίων η Επιτροπή θα συμβουλευτεί το Συμβούλιο της ΕΕ για το οικολογικό σήμα για το σχετικό σχέδιο πρότασης.
<P>
Όπως έχω ήδη πει, το οικολογικό σήμα θα βασίζεται στην περιβαλλοντική απόδοση καθ' όλη τη διάρκεια του κύκλου ζωής των καλύτερων προϊόντων της ενιαίας αγοράς. Γι' αυτό το λόγο η έκθεση μας δίνει τη δυνατότητα να θέσουμε το επίπεδο φιλοδοξίας για τα κριτήρια του οικολογικού σήματος σε βάση ανά περίπτωση μεταξύ 10% και 20% των περισσότερο αποδοτικών προϊόντων της αγοράς, εξασφαλίζοντας έτσι ότι το σύστημα ανταμείβει μόνο τα πιο φιλικά προς το περιβάλλον προϊόντα, αλλά προσφέρει και επαρκείς επιλογές στους καταναλωτές.
<SPEAKER ID="019" NAME="Johannes Lebech" LANGUAGE="DA">
Κύριε Πρόεδρε, αρχικά θα ήθελα να ευχαριστήσω τον εισηγητή και τον σκιώδη εισηγητή για την εποικοδομητική συνεργασία τους. Πιστεύω ότι το αποτέλεσμα είναι πολύ καλό. Πέρυσι το φθινόπωρο το Παγκόσμιο Ταμείο για τη Φύση δημοσίευσε μια έκθεση που αποκάλυπτε ότι, εάν συνεχίσουμε να χρησιμοποιούμε τους πόρους του πλανήτη μας όπως σήμερα, μέχρι τα μέσα της δεκαετίας του 2030 θα χρειαζόμαστε δύο πλανήτες. Είναι πολύ απλό: υπερεκμεταλλευόμαστε τον πλανήτη μας. Χρησιμοποιούμε τους πόρους με ρυθμό ταχύτερο απ' ότι μπορούν να αναπληρωθούν, πράγμα που πρέπει να αλλάξει εάν θέλουμε να αποτρέψουμε την περιβαλλοντική κρίση. Ο τρόπος με τον οποίο εκμεταλλευόμαστε τους πόρους του πλανήτη πρέπει να αλλάξει και η ευθύνη δεν είναι μόνο των πολιτικών, αλλά και των παραγωγών και των καταναλωτών.
<P>
Το οικολογικό σήμα που βρίσκεται αυτή τη στιγμή υπό αναθεώρηση είναι ένας μηχανισμός με στόχο την προώθηση της βιώσιμης παραγωγής και πώλησης αγαθών. Μία από τις αδυναμίες του είναι ότι δεν είναι ιδιαίτερα γνωστό στους καταναλωτές - από αυτήν την άποψη συμφωνώ με τον κ. Wijkman - με αποτέλεσμα να μην είναι ιδιαίτερα ελκυστικό ούτε για τους παραγωγούς. Εάν οι παραγωγοί δεν μπορούν να χρησιμοποιήσουν το σήμα για να διαθέσουν στην αγορά ένα καλό προϊόν, γιατί τότε να προσπαθήσουν να παράγουν το πιο βιώσιμο προϊόν εντός μιας συγκεκριμένης ομάδας προϊόντων; Αυτό είναι άλλο ένα από τα προβλήματα που προσπαθήσαμε να διορθώσουμε με τις νέες μας ιδέες. Απαιτείται πλέον σαφώς από τα κράτη μέλη και την Επιτροπή να καταρτίσουν ένα σχέδιο δράσης για την προώθηση της ενημέρωσης σε σχέση με το οικολογικό σήμα μέσω διαφόρων εκστρατειών.
<P>
Συζητήσαμε εκτενώς για τα τρόφιμα και νομίζω ότι καταλήξαμε σε μια συνετή λύση. " πρόταση της Επιτροπής να εξετάσουμε μόνο τα επεξεργασμένα τρόφιμα και μόνο τα στάδια της μεταφοράς, της συσκευασίας και της επεξεργασίας δεν δίνει τέλος στο ζήτημα. Αντιθέτως, ζητήσαμε λεπτομερή διερεύνηση σχετικά με τον καλύτερο τρόπο με τον οποίο μπορούμε να συμπεριλάβουμε τα τρόφιμα στο σύστημα οικολογικής σήμανσης, ώστε να είμαστε σίγουροι ότι κάναμε τα πάντα και σωστά από την αρχή και ότι δεν θα δημιουργηθεί σύγχυση με άλλα είδη οικολογικής σήμανσης.
<P>
Τέλος, θα ήθελα να τονίσω ότι το σήμα πλέον ωφελεί, επίσης, τα προϊόντα που παράγονται για να διαρκέσουν μεγάλο χρονικό διάστημα και τα προϊόντα που μπορούν να επαναχρησιμοποιηθούν. Με άλλα λόγια, πρέπει να αλλάξουμε τον τρόπο που παράγουμε και καταναλώνουμε αν θέλουμε οι οικονομίες μας να καταστούν βιώσιμες. Πρέπει να εξετάζουμε ολόκληρο τον κύκλο ζωής ενός προϊόντος, έτσι ώστε να μπορέσουμε να βελτιώσουμε τον τρόπο με τον οποίο μεταχειριζόμαστε τις πρώτες ύλες κατά τη διάρκεια της παραγωγής ενός προϊόντος και, ιδιαίτερα, τον τρόπο με τον οποίο απορρίπτεται ένα προϊόν μετά τη χρήση του. Ελπίζω ότι ο βελτιωμένος μηχανισμός θα αποτελέσει πρόοδο για έναν πιο βιώσιμο πλανήτη.
<SPEAKER ID="020" NAME="Liam Aylward">
εξ ονόματος της Ομάδας UEN. - Κύριε Πρόεδρε, θα ήθελα κι εγώ με τη σειρά μου να συγχαρώ τον εισηγητή και το σκιώδη εισηγητή. Οι κλιματικές αλλαγές αποτελούν πρωταρχική προτεραιότητα για την Ευρώπη, όπως και για τον υπόλοιπο κόσμο. Ενίοτε αισθανόμαστε ανήμποροι ως άτομα μπροστά σε αυτήν την μαζική παγκόσμια πρόκληση. Οι άνθρωποι όμως πρέπει να ενθαρρύνονται να συμβάλλουν, καθώς οι μικρές συνεισφορές, όπως η εκστρατεία "Power of One", λειτουργούν αθροιστικά. Ίσως δεν προωθήσαμε αρκετά την εκστρατεία "Power of One".
<P>
Σήμερα θα ψηφίσουμε για ένα σύστημα εκούσιας συμμετοχής που πιστοποιεί το δικαίωμα των ορισμένων εταιρειών να τοποθετούν σήμανση στα προϊόντα τους χαρακτηρίζοντάς τα φιλικά προς το περιβάλλον. Με αυτόν τρόπο, τα άτομα μπορούν να βοηθήσουν άμεσα το περιβάλλον και να μειώσουν τις εκπομπές στην καθημερινή ζωή και τις καθημερινές αγορές τους. " σήμανση αποτελεί ένα σαφές και απλό μέτρο για την προώθηση της ενεργειακής απόδοσης, της παραγωγής με βάση δεοντολογικούς κανόνες και της ανάπτυξης των "πράσινων" τεχνολογιών. Επίσης, από την άποψη της υγείας το σύστημα αυτό θα μπορούσε να προστατεύσει τους ανθρώπους από δυνητικά καρκινογόνα, μεταλλαξογόνα, τοξικά για την αναπαραγωγή ή βιοσυσσωρευτικά προϊόντα, που ανιχνεύονται ενίοτε σε κλωστουφαντουργικά προϊόντα.
<P>
Το σύστημα κατηγοριοποιεί προϊόντα και υπηρεσίες, από το λεπτό χαρτί μέχρι τα υποδήματα και τους χώρους κατασκήνωσης. Επίσης, παρέχει τα μέσα για τη μείωση των δοκιμών σε ζώα και της παιδικής εργασίας. Δίνω έμφαση στην παιδική εργασία, επειδή πρόσφατα συμμετείχα στις εργασίες για μια σχετική έκθεση και με ενδιαφέρει ιδιαίτερα το ζήτημα.
<P>
" Ιρλανδία και η Ευρώπη μπορούν να επωφεληθούν προωθώντας περαιτέρω και χρησιμοποιώντας το σύστημα αυτό. Αυτή τη στιγμή 13 εταιρείες στην Ιρλανδία, κυρίως στον τομέα της φιλοξενίας, διαθέτουν το οικολογικό σήμα, αλλά πρέπει να ενθαρρύνουμε και άλλες να συμμετάσχουν. Χρειαζόμαστε, επίσης, μια πολύ σοβαρή εκστρατεία ενημέρωσης με χορηγό την Ευρωπαϊκή Ένωση.
<SPEAKER ID="021" NAME="Satu Hassi" LANGUAGE="FI">
Κύριε Πρόεδρε, κυρίες και κύριοι, ευχαριστώ και τους δύο εισηγητές για το εξαιρετικό έργο τους. Χαίρομαι πολύ που πρόκειται να λάβουμε μια τελική απόφαση σχετικά με τη νομοθεσία για τα δύο αυτά ζητήματα πριν τις εκλογές.
<P>
Σε σχέση με το οικολογικό σήμα, θεωρώ ότι δύο παράγοντες έχουν εξαιρετική σημασία: Πρώτον, το σήμα θα πρέπει να έχει δυναμικό χαρακτήρα. Με άλλα λόγια, τα κριτήριά του θα έπρεπε να γίνουν πιο αυστηρά με την εξέλιξη στη γνώση, τις δεξιότητες και την τεχνολογία και καθώς περισσότερα φιλικά προς το περιβάλλον προϊόντα εισέρχονται στην αγορά. Δεύτερον, το σήμα θα πρέπει να αφορά μόνο τα προϊόντα με ανώτερο περιβαλλοντικό χαρακτήρα. " χημική βιομηχανία ειδικότερα προωθεί μια πολιτική με βάση την οποία το οικολογικό σήμα πρέπει να χρησιμοποιείται για προϊόντα που απλά συμμορφώνονται με την ισχύουσα νομοθεσία. Για παράδειγμα, στο παρελθόν προσπάθησε να προωθήσει το οικολογικό σήμα για τα κλωστοϋφαντουργικά προϊόντα που περιείχαν άφλεκτα χημικά, τα οποία είχαν ήδη καταργηθεί για τον ηλεκτρικό εξοπλισμό. Ευτυχώς η προσπάθεια αυτή ματαιώθηκε τότε και τώρα θα αποκτήσουμε σαφή νομοθεσία επ' αυτού.
<P>
Πρόκειται να θεσπίσουμε νομοθετικούς κανόνες που θα δώσουν στους καταναλωτές τη δυνατότητα να έχουν σίγουροι ότι ένα προϊόν δεν περιέχει καρκινογόνα χημικά ή χημικά που θα μπορούσαν να αποβούν επιζήμια για την αναπαραγωγική τους ικανότητα. Υπάρχει δυνατότητα για εξαιρέσεις με την εφαρμογή αυστηρών κριτηρίων, εάν δεν υπάρχει εναλλακτική για μια δεδομένη ομάδα προϊόντων και με την προϋπόθεση ότι μια ουσία επιζήμια για την υγεία είναι απαραίτητη για ένα προϊόν, του οποίου ο συνολικός περιβαλλοντικός αντίκτυπος είναι κατά πολύ μικρότερος σε σχέση με άλλα προϊόντα της ίδιας ομάδας. Αυτό είναι σημαντικό για την αξιοπιστία του οικολογικού σήματος. Είναι, επίσης, σημαντικό τα κριτήρια του σήματος να έχουν δυναμικό χαρακτήρα, ώστε να καταστούν αυστηρότερα καθώς και όταν μπορέσουμε να παράγουμε περισσότερα φιλικά προς το περιβάλλον προϊόντα.
<P>
Άλλο ένα σημαντικό θέμα της συζήτησης ήταν η ενδεχόμενη δυνατότητα επέκτασης του οικολογικού σήματος στα τρόφιμα. Χαίρομαι που τώρα έχει ληφθεί η απόφαση να διενεργηθεί μια μελέτη χρηστικότητας και σκοπιμότητας πριν εφαρμοστεί το οικολογικό σήμα στα τρόφιμα, ώστε να μη δημιουργηθεί σύγχυση στους καταναλωτές μεταξύ του οικολογικού σήματος και της βιολογικής σήμανσης για τα βιολογικά παραγόμενα τρόφιμα. Εάν και όταν το οικολογικό σήμα επεκταθεί στα τρόφιμα κάποια στιγμή στο μέλλον, στα ψάρια για παράδειγμα, είναι σημαντικό τα κριτήρια να μην καλύπτουν μόνο τον τρόπο παραγωγής των τροφίμων, αλλά και άλλες σχετικές περιβαλλοντικές επιπτώσεις, όπως η μεταφορά.
<P>
Κυρίες και κύριοι, στον τομέα της ενεργειακής σήμανσης γίνεται περίπου η ίδια συζήτηση για το δυναμικό χαρακτήρα των κριτηρίων. Εγώ πιστεύω ότι είναι πολύ σημαντικό τόσο το οικολογικό σήμα όσο και το ενεργειακό σήμα τηρούν την ίδια αρχή, δηλαδή ότι τα κριτήρια πρέπει να γίνουν αυστηρότερα, καθώς οι γνώσεις μας, οι δεξιότητές μας και η τεχνολογία μας βελτιώνονται.
<SPEAKER ID="022" NAME="Roberto Musacchio">
εξ ονόματος της Ομάδας GUE/NGL. - (IT) Κύριε Πρόεδρε, κυρίες και κύριοι, θα ήθελα κι εγώ με τη σειρά μου να ευχαριστήσω τους εισηγητές. Ένα σήμα οικολογικό, αλλά και βιώσιμο: αυτή είναι η πρόκληση του νέου κανονισμού πλαίσιο για το οικολογικό σήμα. Ο κανονισμός αποτελεί το πρώτο βήμα. Το Ευρωπαϊκό Κοινοβούλιο και το Συμβούλιο διεξήγαγαν προσοδοφόρες και εποικοδομητικές διαπραγματεύσεις τουλάχιστον σχετικά με τις πτυχές που αφορούν τις χημικές ουσίες. Ήρθε τώρα η σειρά της Επιτροπής να αναπτύξει τα κριτήρια που έχουν καθιερωθεί, να υλοποιήσει ένα σχέδιο εργασίας και να καταρτίσει έναν αρχικό κατάλογο προϊόντων σε λειτουργικούς όρους εντός ενός έτους. Τα μεμονωμένα κράτη μέλη πρέπει να οργανώσουν τις αρμόδιες εθνικές αρχές, να δημιουργήσουν συνδέσεις με τον Ευρωπαϊκό φορέα και να εγκρίνει τα κριτήρια βιωσιμότητας ως δεσμευτικά.
<P>
Τι σημαίνει, όμως, περιβαλλοντική βιωσιμότητα για το οικολογικό σήμα; Σημαίνει εφαρμογή καινοτόμων κριτηρίων παραγωγής καθ' όλη τη διάρκεια του κύκλου παραγωγής: από τη μείωση των εκπομπών στις μεθόδους παραγωγής μέχρι τη μείωση της κατανάλωσης ενέργειας σε βασικά στοιχεία, όπως το νερό και τοποθέτηση των κέντρων παραγωγής κοντά στους τελικούς καταναλωτές. Όλα αυτά αποτελούν τουλάχιστον επανάσταση. Πρόκειται για μια πρόκληση που απαιτεί αξιόπιστη προσπάθεια για την καταπολέμηση των κλιματικών αλλαγών, αλλά και μια πραγματική επανάσταση στις μεθόδους παραγωγής. Για να αναπτύξουν αυτά τα κριτήρια, η Επιτροπή και ο νέος κοινοτικός φορέας καλούνται να εξασφαλίσουν την ενεργό συμμετοχή των βασικών φορέων και των βέλτιστων πρακτικών, έτσι ώστε χρησιμοποιήσουν τις καινοτομίες που έχουν δοκιμαστεί από αυτούς τους φορείς κατά τη διάρκεια των κύκλων παραγωγής τους και να τις καταστήσουν προσβάσιμες και διαφανείς με αυτόν τον τρόπο.
<P>
Ο σεβασμός των κοινωνικών προτύπων εργασίας αποτελεί αναπόσπαστο τμήμα αυτών των κριτηρίων, ακόμα και αν ο κανονισμός εξακολουθεί να περιλαμβάνει έναν νομοθετικά απαράδεκτο όρο χάρη στην ακατανόητη πίεση από το Συμβούλιο κατά τις τελικές διαπραγματεύσεις. Ο όρος που χρησιμοποιείται είναι ο εξής: "εάν ενδείκνυται". Στη βιώσιμη ανάπτυξη, οι κοινωνικές ρήτρες και η τακτική εργασία δεν μπορούν να αποτελούν επιλογές που εφαρμόζονται μόνο "εάν ενδείκνυται". Οι απαλλαγές που θα ισχύουν για το σήμα οικολογικής ποιότητας για τα προϊόντα που ακόμα περιέχουν χημικές ουσίες, που είναι επιζήμιες για το περιβάλλον, καρκινογόνες ή επιζήμιες για την αναπαραγωγή είναι, ωστόσο, σαφείς και αποτελεσματικοί. Αλλά προσοχή: ο έλεγχος του Ευρωπαϊκού Κοινοβουλίου για το θέμα αυτό θα είναι ιδιαίτερα αυστηρός.
<SPEAKER ID="023" NAME="Luca Romagnoli" AFFILIATION="NI">
(IT) Κύριε Πρόεδρε, κυρίες και κύριοι, το περιεχόμενο της έκθεσης του κ. Tatarella για το σύστημα κοινοτικού οικολογικού σήματος είναι ουσιαστικό. Τα συγχαρητήριά μου στον εισηγητή και την επιτροπή και πιστεύω ότι οι μέθοδοι παραγωγής και η προέλευση των προϊόντων πρέπει να δηλώνονται σαφώς και ανεπιφύλακτα. Αυτό ισχύει για την προστασία των καταναλωτών φυσικά, αλλά και οι εταιρείες πρέπει να τυγχάνουν ίσης μεταχείρισης και εάν θέλουμε να αποτρέψουμε τον ψευδή και αθέμιτο ανταγωνισμό, που συχνά οφείλεται σε όσους δεν σέβονται τις κοινωνικές και οικολογικές παραμέτρους της παραγωγής των προϊόντων, από το να συνεχίσει να βλάπτει και να διαστρεβλώνει την αγορά, όπως συμβαίνει επί του παρόντος.
<P>
Με άλλα λόγια, πρόκειται για το σεβασμό των κανόνων περιβαλλοντικής προστασίας και προφανώς των κοινωνικών δικαιωμάτων των εργαζομένων, το σεβασμό των οποίων πρέπει να εξασφαλίσουν οι θεσμοί μας. Συγχαρητήρια και πάλι στον εισηγητή για την εξαιρετική έκθεσή του.
<SPEAKER ID="024" NAME="Martin Bursík" LANGUAGE="CS">
Κύριε Πρόεδρε, Επίτροπε, κυρίες και κύριοι και αγαπητοί προσκεκλημένοι, θα ήθελα αρχικά να ζητήσω συγνώμη για την αργοπορία μου και να σας ευχαριστήσω που δώσατε την ευκαιρία να μιλήσω αμέσως μετά τον πρώτο γύρο των ομιλητών των πολιτικών ομάδων.
<P>
Εκτιμώ πολύ αυτήν την συζήτηση, επειδή στις παρεμβάσεις μέχρι στιγμής εκθειάζεται το έργο των εισηγητών, της Επιτροπής και του Συμβουλίου. Φαίνεται να υπάρχει συμβιβασμός επί της αρχής για τις δύο προτάσεις που περιμένουμε κατά την πρώτη ανάγνωση και χαίρομαι πάρα πολύ γι' αυτό. Οι προτάσεις αυτές αποτελούν μέρος του έκτου κοινοτικού προγράμματος δράσης και το συνδεδεμένο πακέτο όπως δημοσιεύθηκε από την Επιτροπή τον Ιούλιο του 2008. Φαίνεται πολύ καθαρά από το προτεινόμενο σχέδιο δράσης ότι είναι ανάγκη να αλλάξουν τα πρότυπα συμπεριφοράς, κατανάλωσης και παραγωγής και ότι οι μέθοδοι παραγωγής και κατανάλωσής που διαθέτουμε δεν είναι βιώσιμες. Βλάπτουμε το κλίμα και την ανθρώπινη υγεία, ενώ υπερκμεταλλευόμαστε τους φυσικούς πόρους με μη βιώσιμο τρόπο.
<P>
Το εν λόγω ζήτημα αποτελεί προτεραιότητα της Τσεχικής Προεδρίας και πιστεύω ακράδαντα ότι μέσω της έγκρισης και της αναθεώρησης των υφιστάμενων κανονισμών περί οικολογικής σήμανσης και συστήματος οικολογικής διαχείρισης και οικολογικού ελέγχου θα καταφέρουμε σε μεγάλο βαθμό να αντιμετωπίσουμε αυτήν την προτεραιότητα. Θα ήθελα να ευχαριστήσω την Ευρωπαϊκή Επιτροπή και τα κράτη μέλη για το έργο τους σχετικά με τους κανονισμούς αυτούς. Όσο για το τεράστιο έργο που επιτεύχθηκε από το Ευρωπαϊκό Κοινοβούλιο, θα ήθελα να ευχαριστήσω την εισηγήτρια Linda McAvan για το EMAS και τον εισηγητή Salvatore Tatarella για το οικολογικό σήμα καθώς και όλους όσους συμμετείχαν στο έργο αυτό.
<P>
Σε ό,τι αφορά την οικολογική σήμανση, καταρτίσθηκε ένα συμβιβαστικό κείμενο χάρη στη συνδυασμένη δουλειά του Συμβουλίου και το Κοινοβουλίου μαζί με την Επιτροπή και το κείμενο αυτό βελτιώνει το σύστημα εκούσιας συμμετοχής για τη σήμανση των προϊόντων, ιδιαίτερα με την απλούστευση του σύστηματος για την απονομή οικολογικών σημάτων. Είναι πολύ σημαντικό ότι το οικολογικό σήμα θα πρέπει να γίνει περισσότερο ελκυστικό για τους καταναλωτές. Υπάρχει πλέον δυνατότητα να επεκτείνουμε το σύστημα σε άλλα προϊόντα και, επίσης, καταφέραμε να λύσουμε το πρόβλημα σε σχέση με την πιθανή σήμανση των τροφίμων, χάρη στην οποία οι καταναλωτές θα έχουν τη δυνατότητα να εξετάσουν και να λάβουν υπόψη τους τον αντίκτυπο των προϊόντων ή των υπηρεσιών στο περιβάλλον, όταν κάνουν αγοραστικές επιλογές και αυτό είναι πολύ σημαντικό.
<P>
Σε ό,τι αφορά το συμβιβαστικό κείμενο για το σύστημα οικολογικής διαχείρισης και οικολογικού ελέγχου θα δημιουργήσει μεγαλύτερη ορατότητα για τους οργανισμούς που εισέρχονται στο σύστημα εθελούσια, αυξάνοντας έτσι την ελκυστικότητά του. Κατά τη γνώμη μου είναι πολύ σημαντικό να μειώσουμε το διοικητικό άχθος για τις μεγάλες και τις μικρομεσαίες επιχειρήσεις. Έχουμε μιλήσει πολύ για το κόστος του συστήματος αυτού και νομίζω ότι καταλήξαμε σ' έναν συνετό συμβιβασμό με ελάχιστο κόστος, το οποίο θα συνεχίσει να καλύπτει τα έξοδα συναλλαγών για την επιβολή των σημάτων.
<P>
Κατά τη γνώμη μου είναι σημαντικό να τονίσουμε ότι το αναθεωρημένο σύστημα οικολογικής διαχείρισης και οικολογικού ελέγχου δέχεται και οργανισμούς εκτός Ευρωπαϊκής Ένωσης, πράγμα που με τη σειρά του θα δώσει στο σύστημα μεγαλύτερη εξουσία προωθώντας την εφαρμογή του σε ευρύτερη κλίμακα.
<P>
Πιστεύω ακράδαντα ότι η έγκριση των εν λόγω κανονισμών θα ωφελήσει ουσιαστικά τις ευρωπαϊκές χώρες και ότι θα δημιουργήσει νέες ευκαιρίες σχετικές με την τρέχουσα κρίση και με την επίλυση του μεγαλύτερου παγκόσμιου περιβαλλοντικού προβλήματος, δηλαδή των παγκόσμιων κλιματικών αλλαγών.
<P>
Θα ήθελα να ευχαριστήσω για άλλη μια φορά το Ευρωπαϊκό Κοινοβούλιο, τους εισηγητές και τους Ευρωβουλευτές για την εποικοδομητική συνεργασία τους για την εξεύρεση συμβιβασμού και ανυπομονώ για τη συνέχεια της συζήτησης.
<SPEAKER ID="025" NAME="Amalia Sartori" AFFILIATION="PPE-DE">
(IT) Κύριε Πρόεδρε, κυρίες και κύριοι, πιστεύω ότι η πρωινή συζήτηση προέβαλε μέχρι στιγμής το γεγονός ότι έχει επιτευχθεί μεγάλο έργο και ότι υπάρχει ευρεία συμφωνία στο θέμα αυτό. Το γεγονός ότι, ακόμα και μετά από διαβούλευση με το Συμβούλιο, το σύστημα οικολογικής διαχείρισης και οικολογικού ελέγχου μπορεί να καταλήξει σε συμφωνία κατά την πρώτη ανάγνωση και με τριμερή διάλογο σημαίνει ακριβώς αυτό. Τι μπορούμε να πούμε, λοιπόν, πλην όσων έχουν ήδη λεχθεί; Το σύστημα οικολογικής διαχείρισης και οικολογικού ελέγχου και το οικολογικό σήμα είναι αναμφίβολα μηχανισμοί που ενθαρρύνουν τις συνειδητές επιλογές από πλευράς επιχειρήσεων, συλλόγων και ιδρυμάτων αφενός και των καταναλωτών αφετέρου. Ωστόσο, πρέπει να βελτιώσουμε την επικοινωνία. Πολλοί άλλοι συνάδελφοι που μίλησαν πριν από μένα έθιξαν αυτό το ζήτημα και εγώ με τη σειρά μου θα ήθελα να το επαναλάβω, επειδή θεωρώ ότι πρόκειται για απαραίτητο βήμα.
<P>
Διαθέτουμε το διεθνές σύστημα ISO, γνωστό σε όλους, πράγμα που αποδεικνύει ο αριθμός των καταχωρίσεων. Ως Ευρωπαϊκή Ένωση πρέπει να δώσουμε στις επιχειρήσεις να καταλάβουν, γιατί θα έπρεπε να προτιμήσουν το ευρωπαϊκό σύστημα από το διεθνές. Αυτό που έχουμε καταφέρει μέχρι στιγμής, δηλαδή η τόνωση της περιβαλλοντικής συνείδησης όλων των ανθρώπων μέσω μόνο 4.000-5.000 επιχειρήσεων ανά την Ευρωπαϊκή Ένωση, πράγμα δεν αποτελεί θετικό αποτέλεσμα. Πρέπει να βελτιωθούμε και βελτίωση σημαίνει πάνω απ' όλα πληροφόρηση, πληροφόρηση και πάλι πληροφόρηση.
<P>
Τα δημοτικά συμβούλια, για παράδειγμα, δεν γνωρίζουν ότι μπορούν να αποκτήσουν την πιστοποίηση EMAS και να αποτελέσουν εξαιρετικό παράδειγμα. Οι ειδοποιήσεις πιθανόν έχουν φτάσει στα γραφεία, αλλά δεν περάσει από το φίλτρο του μυαλού και της συνείδησης των διοικητικών αρχών. Επομένως, το σύστημα οικολογικής διαχείρισης και οικολογικού ελέγχου χρειάζεται περισσότερη συμμετοχή. Οι εργαζόμενοι ενός οργανισμού με πιστοποίηση EMAS παίζουν το ρόλο τους στη βελτίωση της περιβαλλοντικής απόδοσης: καταναλώνοντας λιγότερο νερό, λιγότερη ενέργεια και διαχωρίζοντας τα απορρίμματα. Αυτός θα πρέπει να είναι ο στόχος αρχικά αυτών που μπορούν να αποτελέσουν παράδειγμα για άλλους, και δευτερευόντως αυτών που μπορούν να εξάγουν οφέλη για τους εαυτούς τους, τις εταιρείες, την κοινότητα και τους καταναλωτές μας, που αισθάνονται ότι διαθέτουν καλύτερη εγγύηση χρησιμοποιώντας αυτή τη μέθοδο.
<SPEAKER ID="026" NAME="Richard Howitt" AFFILIATION="PSE">
Κύριε Πρόεδρε, μπορώ να υποστηρίξω τη συνάδελφο Linda McAvan και να συγχαρώ τα μέλη της Επιτροπής Περιβάλλοντος για την έκθεση που υπέβαλαν; Ως εισηγητής του Κοινοβουλίου για την εταιρική κοινωνική ευθύνη θα ήθελα να συνεισφέρω τοποθετώντας τη συζήτηση για το οικολογικό σήμα και το σύστημα οικολογικής διαχείρισης και οικολογικού ελέγχου σε σχέση με τις εκθέσεις των εταιρειών σε ευρύτερο πλαίσιο των όσων προσπαθούμε να καταφέρουμε σχετικά με την εταιρική ευθύνη και την απόδοση ευθυνών και ιδιαίτερα για να θίξουμε το ζήτημα του εάν τα συστήματα εκούσιας συμμετοχής, καθώς σε αντίθεση με εκ του νόμου προβλεπόμενα συστήματα, αποτελούν το σωστό τρόπο να προχωρήσουμε και το αν θα έπρεπε να έχουμε συστήματα επικεντρωμένα στη Ευρώπη ή μια παγκόσμια προσέγγιση.
<P>
Το πρόβλημα από την άποψη της εταιρικής ευθύνης είναι ότι η διάδοση των συστημάτων εκούσιας συμμετοχής μπορεί να γίνει πιο δαπανηρή και λιγότερο σαφής και μπορεί πραγματικότητα να οδηγήσει σε ανταγωνισμό ασύμφορο για τις εταιρείες, τους καταναλωτές και για όλους τους ενδιαφερόμενους κύκλους συμφερόντων. Φυσικά, υπάρχει ο πειρασμός για ορισμένες εταιρείες να χρησιμοποιήσουν το λιγότερο επίπονο και δαπανηρό, αλλά και λιγότερο αποτελεσματικό μηχανισμό.
<P>
Το πρόβλημα του εθελοντισμού μπορεί, επίσης, να είναι ότι δεν θα είναι αρκετό από την άποψη των κλιματικών αλλαγών σήμερα. Εξεπλάγην, όταν το νομοσχέδιο περί κλιματικών αλλαγών πέρασε από το εθνικό κοινοβούλιο της χώρας μου, του "νωμένου Βασιλείου δηλαδή, από τον τρόπο με τον οποίο η Βρετανική ομοσπονδία εργοδοτών (CBI) δήλωσε ότι επιθυμούσε την υποβολή δεσμευτικών και από το νόμο προβλεπόμενων εκθέσεων σχετικά με τις κλιματικές αλλαγές από τις επιχειρήσεις. Δεδομένων όσων λέγονται στην Ευρωπαϊκή Ένωση σχετικά με το τι πρέπει να γίνει για τις κλιματικές αλλαγές, το ζήτημα είναι εάν αρκεί ο εθελοντισμός, ακόμα και με τις συμφωνηθείσες στα πλαίσια της έκθεσης αλλαγές.
<P>
Τέλος, το θέμα παγκόσμια εναντίον ευρωπαϊκής διάστασης. Στο EMAS συμμετέχουν 4.000 εταιρείες, ενώ και στο ISO 14001 35.000. Αυτό οφείλεται στο γεγονός ότι το ISO είναι λιγότερο επαχθές ή στο ότι οι εταιρείες συμμετέχουν στις παγκόσμιες και όχι μόνο στις ευρωπαϊκές αγορές και επιθυμούν μια παγκόσμια προσέγγιση;
<P>
Καλώ την Επιτροπή όχι απλά να προωθήσει και να υλοποιήσει το σύστημα οικολογικής διαχείρισης και οικολογικού ελέγχου, του οποίου την επιτυχία επιθυμώ, αλλά επίσης να επιδιώξει την παγίωση και την ενίσχυση παγκοσμίων πρωτοβουλιών για την υποβολή εκθέσεων περί εκπομπών του διοξειδίου του άνθρακα από τις εταιρείες και άλλες πτυχές της εταιρικής ευθύνης, ώστε να αποκτήσουμε ισχυρούς παγκόσμιους μηχανισμούς, τους οποίους θα μπορέσουμε αργότερα να εφαρμόσουμε και να προωθήσουμε στην ήπειρό μας. Ας προσπαθήσουμε να ακολουθήσουμε και τους δύο δρόμους.
<SPEAKER ID="027" NAME="Mojca Drčar Murko" AFFILIATION="ALDE">
Κύριε Πρόεδρε, η ευρωπαϊκή νομοθεσία θεσπίστηκε για να ενθαρρύνει τις επιχειρήσεις να βελτιώσουν τα προϊόντα τους και να αποκτήσουν υψηλότερα πρότυπα ενεργειακής απόδοσης και περιβαλλοντικής συμμόρφωσης.
<P>
" οικολογική σήμανση ως μέρος του σχεδίου δράσης της ΕΕ για τη βιώσιμη παραγωγή, την κατανάλωση και τη βιομηχανική πολιτική αποτελεί τέτοιο μηχανισμό. Το ίδιο ισχύει με το EMAS, το σύστημα οικολογικής διαχείρισης και οικολογικού ελέγχου. Αφορά τη δημιουργία ισορροπίας μεταξύ ρυθμιστικών και βασιζόμενων στην αγορά μηχανισμών με στόχο την ανάπτυξη προτύπων εκούσιας συμμετοχής για διάφορα προϊόντα και υπηρεσίες ή τη συμβολή στη βελτιστοποίηση των διαδικασιών παραγωγής και την αποτελεσματικότερη χρήση των πόρων.
<P>
Τώρα, το θέμα είναι πώς μπορούν να χρησιμοποιηθούν οι σύγχρονες τεχνολογίες για την προστασία του περιβάλλοντος και πώς θα βοηθήσουμε τη βιομηχανία ή τις υπηρεσίες να προάγουν την περιβαλλοντική αξία της παραγωγής. Στόχος των πιστοποιητικών οικολογικής ποιότητας είναι η δημιουργία συνεργειών με άλλες νομικές πράξεις που αντιμετωπίζουν τις περιβαλλοντικές πτυχές των προϊόντων. Το σύστημα οικολογικής διαχείρισης και οικολογικού ελέγχου εξοικονομεί πόρους, μεταξύ των οποίων και το νερό.
<P>
Από τις εμπειρίες του παρελθόντος γνωρίζουμε ότι τα πιστοποιητικά σε διάφορα επίπεδα δεν τύγχαναν επαρκούς συντονισμού. Τα υφιστάμενα εθελούσια και ρυθμιστικά μέσα δεν συνδέονταν μεταξύ τους, ώστε να δημιουργούνται συνέργειες. " πρώτη αναθεώρηση του συστήματος οικολογικής διαχείρισης και οικολογικού ελέγχου δεν ήταν ενθαρρυντική. Αρχικά αναμέναμε καλύτερη απόδοση από τις εταιρείες που είχαν καταχωρισθεί στο σύστημα αυτό, καθώς οι περιβαλλοντικές απαιτήσεις του EMAS είναι αυστηρότερες σε σύγκριση με παλαιότερες και πιο γνωστές πιστοποιήσεις, όπως η ISO 14001. Ωστόσο, οι εταιρείες με πιστοποίηση EMAS δεν είχαν καλύτερη απόδοση και το σύστημα περιβαλλοντικής αριστείας ήταν πιο αδύναμο σε σχέση με το ISO 14001.
<P>
" Επιτροπή βρήκε τους λόγους της έλλειψης επιτυχίας - το σύστημα είναι υπερβολικά αυστηρό, δαπανηρό και περίπλοκο - και πρότεινε αποδεκτές απλοποιήσεις.
<P>
" εισηγήτρια, κ. McAvan, προσέθεσε επιπλέον τροποποιήσεις. Μεταξύ τους είναι και μια γραμμή στον ορισμό του EMAS, την οποία θεωρώ ιδιαίτερα σημαντική. Θα μπορούσε να βοηθήσει τους οργανισμούς να περάσουν από τα πρότυπα του ISO σε εκείνα του EMAS.
<P>
Είμαι σίγουρη ότι οι τροπολογίες μας κατέστησαν την πρόταση της Επιτροπής για τον κανονισμό καλύτερη, ώστε να προσεγγίσει τους καταναλωτές. Υποθέτουμε ότι και οι καταναλωτές θα εκτιμήσουν ένα αμερόληπτο σύστημα πιστοποίησης.
<P>
Ελπίζω ότι αυτό θα βοηθήσει τους οργανισμούς να επιλέξουν την πιο ορθολογική συστημική προσέγγιση, ώστε να συνδεθούν μεταξύ τους διαφορετικοί τομείς της περιβαλλοντικής προστασίας.
<SPEAKER ID="028" NAME="Roberta Angelilli" AFFILIATION="UEN">
(IT) Κύριε Πρόεδρε, κυρίες και κύριοι, αρχικά θα ήθελα να συγχαρώ τον εισηγητή για το εξαίρετο έργο του. Για ένα πράγμα είμαι σίγουρη: αυτό θα μας δώσει πρόσθετη ορμή για την εξάπλωση των προϊόντων με οικολογικό σήμα στην Ευρώπη. Σε μια περίοδο που το περιβάλλον αποτελεί ακανθώδες ζήτημα και η ζήτηση για τα "πράσινα" προϊόντα αυξάνεται, ακόμα και στις χώρες εκτός Ευρώπης, όπως οι "νωμένες Πολιτείες και η Κίνα, το κοινοτικό οικολογικό σήμα θα αποτελέσει έναν από τους μηχανισμούς που καθιστούν τα ευρωπαϊκά προϊόντα όλο και πιο ανταγωνιστικά στη διεθνή αγορά. Στην πραγματικότητα το οικολογικό σήμα είναι κάτι παραπάνω από μια ένδειξη περιβαλλοντικής ποιότητας: μέσω της συνεχούς ανοδικής προσαρμογής των απαιτήσεων περιβαλλοντικής αριστείας των προϊόντων, το οικολογικό σήμα θα αποτελέσει κίνητρο για συνεχή βελτίωση και καινοτομία.
<P>
" εν λόγω έκθεση θα επιτρέψει την περαιτέρω εξάπλωση των προϊόντων με οικολογικό σήμα, προωθώντας την ενημέρωση γι' αυτά χωρίς να μειώνονται με κανένα τρόπο οι εγγυήσεις περί προστασίας της υγείας των καταναλωτών. Συμπερασματικά, η χώρα μου, η Ιταλία, κατατάσσεται στις πρώτες θέσεις μεταξύ των χωρών της Ευρώπης για τον αριθμό των εκχωρηθεισών αδειών και πολλές εξ αυτών προέρχονται από τον τομέα του τουρισμού, που μπορεί να επωφεληθεί από αυτό το ευρωπαϊκό σήμα πιστοποίησης περιβαλλοντικής ποιότητας που χαίρει της εκτίμησης και της εγγύησης του ευρωπαϊκού κοινού.
<SPEAKER ID="029" NAME="Eva-Britt Svensson" AFFILIATION="GUE/NGL">
(SV) Κύριε Πρόεδρε, η εκούσια συμμετοχή στο σύστημα οικολογικής διαχείρισης και οικολογικού ελέγχου σημαίνει κατ' αρχήν ότι μια εταιρεία ή ένας οργανισμός πραγματοποιεί μια περιβαλλοντική επισκόπηση, εξετάζει τον περιβαλλοντικό αντίκτυπό του, καταρτίζει μια περιβαλλοντική πολιτική, θέτει στόχους και δημιουργεί σχέδιο δράσης. Δυστυχώς, το σύστημα οικολογικής διαχείρισης και οικολογικού ελέγχου δεν σημείωσε ιδιαίτερη επιτυχία μέχρι σήμερα, καθώς μόνο 4.200 οργανισμοί έχουν καταχωρισθεί στο σύστημα αυτό από τη δημιουργία του το 1993, φτωχό αποτέλεσμα σε σύγκριση με τους 35.000 οργανισμούς εντός της ΕΕ που έχουν λάβει πιστοποίηση ISO 14001. Γι' αυτό το λόγο η αναθεώρηση του ΕΜAS είναι δικαιολογημένη, πολύ απλά για να καταστεί ελκυστικότερο και να μειωθεί η γραφειοκρατία για τις εταιρείες και τους οργανισμούς.
<P>
Κατά τη διάρκεια των διαπραγματεύσεων μεταξύ του Συμβουλίου και του Κοινοβουλίου, εντάθηκαν πολλές πτυχές του συστήματος οικολογικής διαχείρισης και οικολογικού ελέγχου. Για παράδειγμα, απαιτείται πλέον από την Επιτροπή να καταρτίσει ένα περιεκτικό έγγραφο αναφοράς για όσο το δυνατόν περισσότερους τομείς με βάση ένα πρόγραμμα προτεραιοτήτων. Επίσης, το κείμενο αναφέρει σαφώς ότι το λογότυπο του EMAS σε καμία περίπτωση δεν μπορεί να συγχέεται με οποιοδήποτε άλλο περιβαλλοντικό σήμα προϊόντος, πράγμα που αποτελεί πραγματική βελτίωση.
<P>
Πριν λίγο καιρό, ο συνάδελφός μου, Jens Holm, ρώτησε την Επιτροπή εάν όλες οι γενικές διευθύνσεις της συμμετέχουν στο EMAS ή όχι, όπως συμβαίνει στο Κοινοβούλιο. Θα μπορούσε να νομίσει κανείς ότι όλα τα όργανα της ΕΕ είναι υποχρεωμένα να δώσουν το καλό παράδειγμα, αλλά η απάντηση ήταν ότι η Επιτροπή δεν εφαρμόζει κανέναν εσωτερικό στόχο περί εκπομπών και ότι μόνο πέντε γενικές διευθύνσεις έχουν συμμετέχουν στο EMAS. Κατά τη γνώμη μου, η κατάσταση αυτή είναι κάτι περισσότερο από αξιπκαταφρόνητη και θα ήθελα να επωφεληθώ της ευκαιρίας και να ρωτήσω την Επιτροπή ξανά: Πότε σκοπεύει η Επιτροπή να εξασφαλίσει ότι όλες οι γενικές διευθύνσεις της θα συμμετάσχουν στο σύστημα οικολογικής διαχείρισης και οικολογικού ελέγχου;
<SPEAKER ID="030" NAME="Roberto Fiore" AFFILIATION="NI">
(IT) Κύριε Πρόεδρε, κυρίες και κύριοι, κατανοώ απόλυτα τις καλές προθέσεις του εισηγητή, αλλά πιστεύω ότι αυτό το οικολογικό σήμα αντιτίθεται στα κύρια προβλήματα που επί του παρόντος επηρεάζουν την κτηνοτροφία και την παραγωγή, ιδιαίτερα εν μέσω της κρίσης. Αρχικά, πιστεύω ότι είναι απαραίτητο να προστατεύσουμε την εθνική παραγωγή από τον αθέμιτο ανταγωνισμό. Σκέφτομαι ορισμένες χώρες, όπως η Κίνα, όπου ορισμένα προϊόντα παράγονται υπό συνθήκες δουλείας. Πρόκειται για τα laogai,τα στρατόπεδα συγκέντρωσης όπου γίνεται η γεωργική και μεταποιητική παραγωγή, καθώς και για ορισμένα γνωστά ποτά που καταναλώνονται κατά κόρον ανά τον κόσμο παρά το γεγονός ότι δεν ξέρουμε τι περιέχουν. Με άλλα λόγια, πρέπει να προστατεύσουμε την παραγωγή από τον αθέμιτο ανταγωνισμό και έπειτα να εξασφαλίσουμε σταδιακά ότι θα ικανοποιεί τις εθνικές ανάγκες. Γνωρίζουμε ότι επί του παρόντος η παραγωγή σπόρων και άλλων γεωργικών προϊόντων της Ευρώπης είναι γενικά χαμηλή και ιδιαίτερα εν μέσω της κρίσης. Ανησυχώ μήπως το γεγονός αυτό επιφέρει αύξηση του κόστους για τους παραγωγούς μας, χωρίς ωστόσο να επηρεάσει το μεγάλο πρόβλημα που βρίσκεται στην καρδιά της κρίσης και των ευρωπαϊκών εθνικών οικονομιών, δηλαδή τον αθέμιτο ανταγωνισμό.
<SPEAKER ID="031" NAME="Avril Doyle" AFFILIATION="PPE-DE">
Κύριε Πρόεδρε, θα ήθελα αρχικά να συγχαρώ και τους δύο εισηγητές, την κ. McAvan και τον κ. Mr Tatarella, για τις εκθέσεις τους σχετικά με το σύστημα οικολογικής διαχείρισης και οικολογικού ελέγχου και το οικολογικό σήμα αντίστοιχα. Οι εκθέσεις αυτές πραγματεύονται πολύ σημαντικές πτυχές της οικολογικής διαχείρισης και της σήμανσης, τον τομέα της μείωσης των απορριμμάτων γενικά, τη μείωση της κατανάλωσης του νερού και, ελπίζω, τη μείωση των απορριμμάτων από τρόφιμα.
<P>
Εάν μου επιτρέπετε θα ήθελα να αναφέρω συγκεκριμένα κάτι που με ενοχλεί ιδιαίτερα. Στην ΕΕ το 30% όλων των τροφίμων καταλήγει στα απορρίμματα. Οι αποκαλούμενες "ημερομηνίες λήξης" συχνά είναι πάρα πολύ συντηρητικές, επιφέροντας άσκοπες σπατάλες λόγω της απόρριψης κατά τ' άλλα απόλυτα καταλλήλων προς βρώση προϊόντων. Αυτό αποτελεί μέρος της σήμανσης. Ας το λύσουμε και ας δούμε ποια κατεύθυνση θα πάρει.
<P>
Έχω, επίσης, πολλές επιφυλάξεις σχετικά με το ότι στη βιασύνη μας να ενημερώσουμε καλύτερα τους καταναλωτές, μπορεί στην πραγματικότητα να έχουμε το αντίθετο αποτέλεσμα από αυτό στο οποίο στοχεύουν η οδηγία περί ισχυρισμών υγείας, η επισήμανση των ΓΤΟ και η παροχή πληροφοριών για τα τρόφιμα στους καταναλωτές, θέμα του οποίου εκκρεμεί η λύση. Κι έπειτα έχουμε το όλο θέμα γύρω από την οικολογική σήμανση. Τη στιγμή που όλοι σπεύδουν να αναγράψουν τις διατροφικές πληροφορίες στο εμπρόσθιο μέρος της συσκευασίας, ή ακόμα και στο πίσω, πώς όλες αυτές οι πληροφορίες, που έχουν μεγάλη αξία αυτές καθαυτές, θα αναγραφούν σε ένα προϊόν με ευανάγνωστη γραμματοσειρά και θα καταλήξουν να συμβάλλουν πραγματικά στην πληροφόρηση του απλού πολίτη; Προβληματίζομαι αρκετά επ' αυτού.
<P>
Αν μπορούσα να μιλήσω ως αντιπρόεδρος της Επιτροπής Αλιείας αυτή τη στιγμή, θα ήθελα να καταγραφεί ότι φαίνεται να υπάρχουν δύο παράλληλες διαδικασίες για την οικολογική σήμανση των αλιευτικών προϊόντων. Το 2005 η Επιτροπή εξέδωσε μια ανακοίνωση για να ξεκινήσει ο διάλογος για μια κοινοτική προσέγγιση σε σχέση με τα προγράμματα οικολογικής σήμανσης στα αλιευτικά προϊόντα. Κατόπιν τούτου, το 2006 το Ευρωπαϊκό Κοινοβούλιο ενέκρινε την έκθεση της συναδέλφου μου Carmen Fraga Estévez, που παρότρυνε την Επιτροπή να υποβάλει πρόταση για τη δημιουργία κοινοτικού συστήματος οικολογικής σήμανσης για τα αλιευτικά προϊόντα. Το 2008 η ΓΔ Θαλάσσιων Υποθέσεων και Αλιείας ανακοίνωσε μια πρόταση κανονισμού σχετικά με κοινοτικό οικολογικό σήμα για τα αλιευτικά προϊόντα, η οποία προβλεπόταν να εγκριθεί το Μάρτιο του 2009. " πρόταση αυτή εκκρεμεί ακόμη, παρ' όλο που τώρα νομίζω ότι μας το έχουν υποσχεθεί ότι θα εγκριθεί μέχρι το τέλος του χρόνου.
<P>
Εν τω μεταξύ η ΓΔ Περιβάλλοντος έστειλε στο Ευρωπαïκό Κοινοβούλιο μια οριζόντια πρόταση για το κοινοτικό σύστημα οικολογικού σήματος που καλύπτει όλα τα προϊόντα, συμπεριλαμβανομένων των προϊόντων αλιείας και υδατοκαλλιέργειας, καθώς και των μεταποιημένων γεωργικών προϊόντων. Παρά τις γραπτές διαμαρτυρίες των προέδρων της Επιτροπής Αλιείας και της Επιτροπής Γεωργίας και Αγροτικής Ανάπτυξης, οι επιτροπές αυτές δεν συμμετείχαν στις σχετικές εργασίες.
<P>
Ωστόσο, είμαι στην ευχάριστη θέση να αναγνωρίσω εδώ σήμερα ότι μόλις πρόσφατα το Συμβούλιο, το Κοινοβούλιο και η Επιτροπή συμφώνησαν να κάνουν μια διακήρυξη για την περαιτέρω πορεία των εργασιών που δηλώνει ότι ανεξάρτητα από την υιοθέτηση του κανονισμού περί οικολογικού σήματος, η Επιτροπή επιβεβαιώνει ότι σκοπεύει να προτείνει ένα κανονισμό περί οικολογικής σήμανσης στα αλιευτικά προϊόντα πριν το τέλος του έτους. Επιπλέον, σύμφωνα με τη διακήρυξη αυτή η μελέτη που προβλέπεται στο Άρθρο 6, παρ.5 α του κανονισμού περί οικολογικού σήματος στα τρόφιμα, συμπεριλαμβανομένων των προϊόντων αλιείας και υδατοκαλλιέργειας, δεν πρόκειται να επηρεάσει ή να προδικάσει την έγκριση του εν λόγω κανονισμού. " διακήρυξη, επίσης, διευκρινίζει ότι το κοινοτικό οικολογικό σήμα θα λειτουργεί συμπληρωματικά ως προς τον Κανονισμό για τα ειδικά αλιευτικά προϊόντα.
<SPEAKER ID="032" NAME="Daciana Octavia Sârbu" AFFILIATION="PSE">
(RO) Στις μέρες μας η μείωση της κατανάλωσης ενέργειας και οι η αποτελεσματική διαχείριση των πόρων αποτελούν θεμελιώδεις αρχές για πολυάριθμους κοινωνικοοικονομικούς παράγοντες. Στην πραγματικότητα, από το 1993 οπότε και εισήχθη το κοινοτικό σύστημα οικολογικής διαχείρισης και οικολογικού ελέγχου, περίπου 4.200 οργανισμοί έχουν δηλώσει συμμετοχή. Θεωρώ ότι είναι απαραίτητο να εδραιωθεί το σύστημα αυτό μέσω της αύξησης του αριθμού των οργανισμών που το εφαρμόζουν και της αναγνώρισής του ως σύστημα αναφοράς για την οικολογική διαχείριση.
<P>
Το βουλευτικό μέγαρο της Ρουμανίας καταναλώνει τόσο ηλεκτρικό ρεύμα όσο μια πόλη 20.000 κατοίκων. Έχω ήδη προτείνει στη διοίκηση του φορέα αυτού να συμμετάσχει στο EMAS το συντομότερο δυνατόν. " ιδιαίτερη προσοχή που δίδεται στους μικρούς οργανισμούς, όπως οι μικρομεσαίες επιχειρήσεις και οι φορείς τοπικής αυτοδιοίκησης, αποτελεί κατά τη γνώμη μου σημαντικό βήμα προς την επέκταση της περιβαλλοντικής απόδοσης στη μεγαλύτερη δυνατή κλίμακα.
<P>
Θα ήθελα να ενθαρρύνω την Επιτροπή και τα Κράτη Μέλη να καταβάλουν προσπάθειες για να προάγουν το EMAS, ιδίως παρέχοντας κίνητρα ως αντάλλαγμα για τη συμμετοχή. Σε ό,τι αφορά την εποπτεία της προόδου που σημειώνει το σύστημα αυτό, θα οδηγήσει στην αποδοχή του και τη δημιουργία συνθηκών για τη θετική ανάπτυξη στον τομέα αυτό.
<P>
Θεωρώ ότι μπορούμε να καλωσορίσουμε την πρόταση του εισηγητή για την κατάρτιση εγχειριδίου χρήσης σε μια χρονική στιγμή κατά την οποία η προσβασιμότητα της διατύπωσης και των απαιτήσεων που ορίζονται θα αυξηθεί μέσω αυτού του εγγράφου. Αυτή τη στιγμή, χρησιμοποιείται ένας ετήσιος κύκλος υποβολής εκθέσεων, τον οποίο θεωρώ ενδεδειγμένο και δεν καταλαβαίνω γιατί θα έπρεπε να θεσπίσουμε τριετή κύκλο, που εν τέλει θα κατέληγε σε σύγχυση. Παρ' όλο που το σύστημα οικολογικής διαχείρισης και οικολογικού ελέγχου δεν έχει ακόμα αποδείξει τη βιωσιμότητα και την αποτελεσματικότητά του, υποστηρίζω τη συνέχιση της χρήσης του για όσο καιρό αυτό απαιτείται θέτοντας ως κύριο στόχο τη διατήρηση της ακεραιότητας του περιβάλλοντος. Ευχαριστώ.
<SPEAKER ID="034" NAME="Holger Krahmer" AFFILIATION="ALDE">
(DE) Κυρία Πρόεδρε, κυρίες και κύριοι, καλωσορίζω το ευρωπαϊκό οικολογικό σήμα και πιστεύω ότι δικαίως θα έπρεπε να καταβάλουμε μια νέα προσπάθεια για την περαιτέρω εξάπλωσή του. Πιστεύω, επίσης, ότι είναι σωστό να διατηρήσουμε τον εθελούσιο χαρακτήρα του συστήματος στο μέλλον.
<P>
Στο μέλλον, το σύστημα του οικολογικού σήματος θα εφαρμόζεται μόνο όπου ισχύουν σαφή κριτήρια και μεγέθη αναφοράς, τα οποία πρέπει να πληρούνται πριν την απόκτηση του οικολογικού σήματος. Από αυτήν την άποψη, καλώ την Επιτροπή να θεσπίσει συνετά, σαφή και κατανοητά κριτήρια, με βασικό στόχο να προσελκύσει κόσμο στο σύστημα. Θα ήταν πραγματικά κρίμα να αποτύχει η παγίωση του οικολογικού σήματος λόγω γραφειοκρατικών εμποδίων.
<P>
Στο τέλος, οι καταναλωτές είναι αυτοί που θα αποφασίσουν την επιτυχία ή την αποτυχία του οικολογικού σήματος, καθώς από αυτούς εξαρτάται η αποδοχή του. Εγώ είμαι στενά συνδεδεμένος με το οικολογικό σήμα Blue Angel που έχουμε στη Γερμανία. Εν τέλει, όμως, δεν πρέπει να πρόκειται για θέμα προσωπικής προτίμησης, αλλά για τη δυνατότητα του καταναλωτή να βλέπει με μια ματιά τις συγκεκριμένες ιδιότητες ενός προϊόντος. " προστιθέμενη αξία για τους καταναλωτές θα υπάρξει μόνο εάν τα κράτη μέλη δεν χρησιμοποιούν τα δικά τους σύμβολα και υπάρξει εν τέλει ένα ενιαίο σύμβολο σε ευρωπαϊκό επίπεδο. Τα πολλά σύμβολα περισσότερο αλλοτριώνουν παρά πληροφορούν. Ένα σύμβολο, ένα συμπέρασμα: αυτός πρέπει να είναι ο σκοπός όλων μας.
<SPEAKER ID="035" NAME="Antonio De Blasio" AFFILIATION="PPE-DE">
(HU) Το σύστημα οικολογικού σήματος με εκούσια συμμετοχή είναι ζωτικής σημασίας, καθώς στόχος του είναι η παγίωση ανά την Ευρώπη των φιλικών προς το περιβάλλον προϊόντων σε ό,τι αφορά τόσο την παραγωγή όσο και την κατανάλωση. Θα ήθελα να επιστήσω την προσοχή μας στη σπουδαιότητα της μεταρρύθμισης του συστήματος του οικολογικού σήματος και την ανάγκη απλούστευσής του μέσω της μείωσης του διοικητικού άχθους που περιλαμβάνεται στη χρήση του σήματος και τη γκάμα των κατηγοριών προϊόντων που συμμετέχουν στο σύστημα. Ωστόσο, εγώ πιστεύω ότι τίποτα από όλα αυτά δεν μπορεί να εγγυηθεί από μόνο του την επιτυχία της μεταρρύθμισης.
<P>
Ως αποτέλεσμα αυτών των διακανονισμών, τα προϊόντα που φέρουν το σήμα με το λουλούδι εμπίπτουν σε μια υψηλότερη τιμολογιακή κατηγορία, όπως στην περίπτωση των βιολογικών προϊόντων, τότε θα αποτύχουν οι προσπάθειες παγίωσης των προϊόντων αυτών.
<P>
Πιστεύω ότι πρέπει να ενεργήσουμε ώστε η προστιθέμενη αξία της χρήσης του οικολογικού σήματος σε ευρωπαϊκό επίπεδο να μην συντελέσει στην αύξηση των τιμών αυτών των προϊόντων. Μακροπρόθεσμα η εξασφάλιση και η προώθηση της ευρύτερης διανομής των προϊόντων αυτών θα καταστεί δυνατή μόνο αν συνοδεύεται από μέτρα για τον περιορισμό των τιμών και φορολογικά και άλλα πλεονεκτήματα.
<P>
Πέρα από τη διατήρηση της σταθερότητας των τιμών δεν πρέπει να ξεχνούμε την ανάγκη ευρείας πληροφόρησης προς τους καταναλωτές και τους παραγωγούς και, επομένως, τα όργανα της ΕΕ και οι κυβερνήσεις των κρατών μελών οφείλουν να παρέχουν πληροφορίες σχετικά με τα πλεονεκτήματα για τα οποία εγγυάται το σήμα και σχετικά με τον κατάλογο προϊόντων που συμμετέχουν στο σύστημα. Για να αλλάξουν οι καταναλωτές τις αγοραστικές τους συνήθειες, απαιτούνται μακρόπνοες εκστρατείες προβολής και πληροφόρησης.
<P>
Θα ήθελα, επίσης, να τονίσω τη σπουδαιότητα της κατάρτισης ενός λεπτομερούς προγράμματος εργασίας για την επίτευξη νέων στόχων, που θα εξασφαλίσουν ότι όλα τα ενδιαφερόμενα μέρη θα έχουν την ευκαιρία να συμμετάσχουν στην κατάρτισή του. Ως αποτέλεσμα του συνεχώς μεταβαλλόμενου περιβάλλοντος της παροχής υπηρεσιών, οι στόχοι αυτοί πρέπει να αναθεωρούνται σε ετήσια βάση.
<P>
Πρέπει να καταλάβουμε ότι άσχετα με την εθνικότητα ή τις εθνικές δεσμεύσεις μας, όλοι συμμεριζόμαστε το καθήκον της προστασίας του περιβάλλοντός μας, δημιουργώντας έτσι ευκαιρίες για τη διάδοση των στόχων και αξιών εκείνων που η Ευρωπαϊκή Ένωση θεωρεί ότι έχει και που είμαι πεπεισμένος ότι αποτελούν τις απαραίτητες προϋποθέσεις για μια πλήρη ανθρώπινη ζωή. " υποχρέωση αυτή από μέρους μας σημαίνει, επίσης, ότι πρέπει να έχουμε δυνατότητα επιλογής μεταξύ διαφόρων προϊόντων της ίδιας τιμολογιακή κατηγορία τα προϊόντα εκείνα που έχουν παραχθεί με διαδικασία φιλικής προς το περιβάλλον.
<P>
Ευχαριστώ τον εισηγητή για τη συνεργασία του σε σχέση με τις τροπολογίες που πρότεινα. Ευχαριστώ εκείνον για την έκθεσή του και εσάς για την προσοχή σας.
<SPEAKER ID="036" NAME="Justas Vincas Paleckis" AFFILIATION="PSE">
(LT) Θα ήθελα να συγχαρώ τους εισηγητές για το εξαίρετο έργο τους. Πιστεύω ότι οι συνάδελφοι Linda McAvan και Salvatore Tatarella συνέταξαν εκθέσεις που θα συμβάλουν ώστε η Ευρωπαϊκή Ένωση να παραμείνει μια από τις πλέον φιλικές προς το περιβάλλον περιοχές του κόσμου. Μερικές φορές οι άνθρωποι λένε αστειευόμενοι, αλλά και σοβαρότατα, ότι τα αυστηρά και σαφή πρότυπα είναι το πιο σημαντικό αγαθό που εξάγει η ΕΕ. Έχοντας προσαρμοστεί στις υψηλότερες ευρωπαϊκές απαιτήσεις οι εταιρείες από τις διάφορες ηπείρους συχνά συμμορφώνονται με τα πρότυπα αυτά και σε άλλες αγορές του κόσμου.
<P>
Αυτή τη στιγμή τα εθνικά οικολογικά σήματα είναι πιο διαδεδομένα και γνωστά από τα ευρωπαϊκά οικολογικά σήματα. Επομένως, συμφωνώ με τον εισηγητή ότι χρειάζονται περισσότερες προσπάθειες για να καταστεί το σήμα αυτό περισσότερο αναγνωρίσιμο σε όλους τους καταναλωτές στην Ευρώπη και όχι μόνο. Στον τομέα αυτό πρέπει τα όργανα της Ευρωπαϊκής Ένωσης, οι εθνικές κυβερνήσεις και οι μεμονωμένες εταιρείες να λάβουν περισσότερες πρωτοβουλίες. Με την βαθύτερη ολοκλήρωση των αγορών των χωρών της ΕΕ, η δημιουργία ενός ευρωπαϊκού σήματος και η εναρμόνιση των απαιτήσεων αποτελούν αναπόφευκτη διαδικασία, που θα ωφελήσει όλους τους φορείς της αγοράς.
<P>
" ανανέωση του συστήματος οικολογικής διαχείρισης και οικολογικού ελέγχου (ΕΜΑS) είναι, επίσης, ευπρόσδεκτη. Για την ώρα η δημοτικότητά του υστερεί σε σχέση με το πρότυπο ISO 14001. Συμφωνώ με τη γνώμη ότι μόλις εναρμονισθούν οι απαιτήσεις του EMAS και του ISO, θα μπορέσουμε να προσελκύσουμε περισσότερους οργανισμούς και τα πρότυπα αυτά θα αλληλοσυμπληρώνονται αντί να ανταγωνίζονται το ένα το άλλο.
<P>
Είμαι σίγουρος ότι στο μέλλον θα δοθεί περισσότερη προσοχή στην προστασία του περιβάλλοντος και τη μείωση της απεριόριστης κατανάλωσης. Κατά τη γνώμη μου, και οι δύο εκθέσεις κινούνται προς αυτή τη κατεύθυνση.
<SPEAKER ID="037" NAME="Dorette Corbey" AFFILIATION="PSE">
(NL) Κυρία Πρόεδρε, είμαι υπόχρεη στην κ. McAvan και τον κ. Tatarella για το εξαιρετικό έργο τους στο τομέα των οικολογικών σημάτων και το σύστημα οικολογικής διαχείρισης και οικολογικού ελέγχου (EMAS). Ο καταναλωτής με περιβαλλοντική συνείδηση μπορεί να επιλέξει μεταξύ διαφορετικών οικολογικών σημάτων, πολλά από τα οποία σχετίζονται με τα βιολογικά προϊόντα. Τα ευρωπαϊκό οικολογικό σήμα , όμως, σχετίζεται με όλα τα προϊόντα και αποτελεί πολύτιμη προσθήκη.
<P>
Το ευρωπαϊκό οικολογικό σήμα, ωστόσο, βρίσκεται σε φθίνουσα πορεία εδώ και πολλά χρόνια. Εγώ αναγνωρίζω το λουλουδάκι και τον κύκλο με τα αστέρια γύρω του μόνο από μια μάρκα χαρτιού τουαλέτας. Για το λόγο αυτό καλωσορίζω τους νέους κανόνες για τη βελτίωση του οικολογικού σήματος, που θα το καταστήσουν πιο διαδεδομένο. Τα κράτη μέλη πρέπει να εξασφαλίσουν ότι το οικολογικό σήμα θα γίνει πιο αναγνωρίσιμο στο ευρύ κοινό.
<P>
Το ευρωπαϊκό οικολογικό σήμα χρειάζεται σαφή κριτήρια και θα μπορούσε να βάλει ένα τέλος στη διάδοση όλων των ειδών των καλοπροαίρετων σφραγίδων γνησιότητας. Ένα οικολογικό σήμα άμεσα αναγνωρίσιμο που τυγχάνει ευρείας υποστήριξης θα μπορούσε να αποτελέσει κίνητρο για τους παραγωγούς, ώστε να βελτιώσουν τα προϊόντα τους, να κάνουν περικοπές στα υλικά και την ενέργεια και να ανακυκλώνουν περισσότερο. Φυσικά, για αυτό απαιτούνται σαφή κριτήρια. Οι παραγωγοί θα πρέπει να συμμορφωθούν ορθώς με νέα και αυστηρά κριτήρια, ώστε να πληρούν τις προϋποθέσεις για το οικολογικό σήμα. Τα κριτήρια θα βασίζονται σε μια επιστημονική ανάλυση ολόκληρου του κύκλου ζωής των προϊόντων, πράγμα εξαιρετικό. Τελικά, μόνο το 10% με 20% των κορυφαίων προϊόντων ανά κατηγορία θα μπορέσουν να λάβουν το οικολογικό σήμα.
<P>
Ο εισηγητής και οι σκιώδεις εισηγητές προτείνουν, επίσης, να διερευνηθεί το αν τα τρόφιμα και τα ποτά θα μπορούσαν να εμπίπτουν στο πεδίο εφαρμογής του οικολογικού σήματος. Με εκπλήσσει το γεγονός ότι ο χρόνος είναι καθοριστικός όχι μόνο για την αλιευτική βιομηχανία, αλλά επίσης και για ορισμένους άλλους τομείς. Εξάλλου, τα τρόφιμα και η βιομηχανία τροφίμων αποτελούν σημαντικό άχθος για το περιβάλλον και το οικολογικό σήμα θα μπορούσε σε οποιαδήποτε περίπτωση να αποτελέσει λύση.
<P>
Συμφωνώ, επίσης, με όσα είπαν η κ. McAvan και ο κ. Wijkman στην αρχή της συζήτησης: είναι σημαντικό, ειδικά τώρα, να δημιουργηθούν κίνητρα για παραγωγή φιλική προς το περιβάλλον με στόχο την αποδοτική ενεργειακά χρήση και αυτή η νομοθεσία θα διαδραματίσει το ρόλο της σε αυτό.
<SPEAKER ID="038" NAME="Martí Grau i Segú" AFFILIATION="PSE">
(ES) Κυρία Πρόεδρε, η υποστήριξη της βιώσιμης παραγωγής έχει πολλά πλεονεκτήματα με την έννοια ότι ωφελεί τόσο την ανταγωνιστικότητα των επιχειρήσεων όσο και τα συμφέροντα των καταναλωτών σε ό,τι αφορά την ποιότητα ζωής και την ατομική δέσμευση προς το περιβάλλον.
<P>
Από αυτήν την άποψη το οικολογικό σήμα είναι θετικό εργαλείο και θα έπρεπε, επομένως, να είμαστε ικανοποιημένοι από τα μέτρα ενδυνάμωσης που συζητούμε εδώ σήμερα. Το οικολογικό σήμα προς στιγμήν εφαρμόζεται μόνο σε ένα πολύ περιορισμένο αριθμό προϊόντων. Δεν είναι ακόμα ιδιαίτερα γνωστό στους καταναλωτές και παρ' όλα αυτά συχνά αντιγράφεται χωρίς καμία αυθεντική άδεια. Επομένως, πιστεύω ότι η αναθεώρηση που πραγματοποιούμε σε επίπεδο ευρωπαϊκών οργάνων θα συμβάλει στο να τεθούν υπό έλεγχο αυτά τα προβλήματα.
<P>
Θα πρέπει να έχουμε υπόψη μας άλλο ένα βασικό γεγονός: το οικολογικό σήμα δεν θα έπρεπε να αντικατοπτρίζει τα συνήθη φαινόμενα στο πλαίσιο της βιώσιμης παραγωγής, αλλά την αριστεία στο πλαίσιο της βιώσιμης παραγωγής, της οποίας η κυριαρχία θα πρέπει να αυξάνεται συνεχώς. " πρόκληση που αντιμετωπίζουμε είναι να δώσουμε στην οικονομία μας οικολογικό χαρακτήρα. Επομένως, το οικολογικό σήμα θα πρέπει να αποτελέσει την τελειότερη έκφραση της εφαρμογής ορθών πρακτικών που σχετίζονται με το σεβασμό του περιβάλλοντος.
<P>
Αυτήν την εβδομάδα, στην Επιτροπή Εσωτερικής Αγοράς και Προστασίας των Καταναλωτών είχαμε μια αρχική ανταλλαγή απόψεων σχετικά με την έκθεση σε ό,τι αφορά τα κλωστοϋφαντουργικά προϊόντα και τη σχετική με αυτά σήμανση, θέματα για τα οποία είμαι εισηγητής. Κατά τη γνώμη μου, ο τομέας της κλωστοϋφαντουργίας αποτελεί χαρακτηριστικό παράδειγμα του γεγονότος ότι δεν θα πρέπει μόνο να καταστήσουμε τις διαδικασίες έγκρισης για τα νέα προϊόντα - στην περίπτωση αυτή τις νέες ίνες - πιο ευέλικτες, αλλά επίσης να προσπαθήσουμε να ενισχύσουμε το οικολογικό σήμα μαζί με τα πιο μακρόπνοα μέτρα, ώστε ο ολόκληρος τομέας να κινηθεί προς την κατεύθυνση της βιωσιμότητας. Μόνο με αυτόν τον τρόπο θα καταφέρουμε να ανταγωνιστούμε τις άλλες αγορές που εφαρμόζουν λιγότερες διακρίσεις στην παραγωγή και θα καταφέρουμε να ικανοποιήσουμε τις απαιτήσεις των καταναλωτών που ευτυχώς γίνονται όλο και πιο αυστηρές.
<SPEAKER ID="039" NAME="Czesław Adam Siekierski" AFFILIATION="PPE-DE">
(PL) Κυρία Πρόεδρε, η ευρωπαϊκή νομοθεσία πρέπει να απλουστευθεί, ώστε οι νόμοι να είναι σαφείς και κατανοητοί για κάθε πολίτη. Οικολογική σήμανση σημαίνει πληροφόρηση των καταναλωτών σχετικά με περιβαλλοντικά θέματα, συμπεριλαμβανομένων των πληροφοριών σχετικά με το προϊόν, που διευκολύνουν τον καταναλωτή να αποφασίσει αν θα αγοράσει ή όχι ένα προϊόν. " εφαρμογή αυτού του συστήματος θα συμβάλει στη βελτίωση της κατάστασης του περιβάλλοντος και θα καταπολεμήσει τις κλιματικές αλλαγές. Θα συμβάλει, επίσης, στη μείωση της κατανάλωσης του νερού.
<P>
Τα περιβαλλοντικά σήματα των προϊόντων θα πρέπει να περιλαμβάνουν πληροφορίες ποσοτικής ή άλλης φύσης και να είναι σαφή και ευανάγνωστα. " μεγαλύτερη κατανάλωση βιολογικών και φυσικών τροφίμων και περιφερειακών προϊόντων θα συμβάλει στη βελτίωση της κατάστασης της υγείας των πολιτών.
<SPEAKER ID="040" NAME="Reinhard Rack" AFFILIATION="PPE-DE">
(DE) Κυρία Πρόεδρε, καθώς έχω εδώ μια ομάδα επισκεπτών από τη Στυρία στο θεωρείο των επισκεπτών σήμερα, θα ξεκινήσω μιλώντας την τοπική διάλεκτο της Αυστρίας.
<P>
Στην ετικέτα πρέπει να αναγράφεται ό,τι περιέχει ένα προϊόν και οι πληροφορίες αυτές πρέπει να είναι σωστές. Αυτό είναι σημαντικό για όλους μας και όχι μόνο για τη σημερινή συζήτηση. Πρέπει να δείξουμε ότι η Ευρώπη εργάζεται για συγκεκριμένους προβληματισμούς και έχει εξαιρετικά αποτελέσματα. Θα πρέπει, επίσης, να εξασφαλίσουμε ότι δεν θα έχουμε πληθώρα σημάτων για κάθε προϊόν και ήρθε ο καιρός - όχι μόνο τώρα μια ανάσα πριν τις ευρωεκλογές - να δείξουμε στους πολίτες των χωρών μας και όχι μόνο ότι η Ευρωπαϊκή Ένωση όντως εργάζεται σε τομείς που αξίζουν και ότι η δράση της έχει αντίκτυπο στους ίδιους τους πολίτες, καθώς επίσης και ότι πολλά από τα ανόητα πράγματα που ακούμε και διαβάζουμε καθημερινά δεν ανταποκρίνονται στην αλήθεια.
<SPEAKER ID="041" NAME="Πρόεδρος">
Ευχαριστώ, κ. Rack. Οι επισκέπτες σας θα γνωρίζουν ότι τους εκπροσωπείτε άρτια.
<SPEAKER ID="042" NAME="Silvia-Adriana Ţicău" AFFILIATION="PSE">
(RO) Οι πληροφορίες σχετικά με την οικολογική σήμανση των προϊόντων πρέπει να είναι κατανοητές, ενώ το ίδιο το οικολογικό σήμα πρέπει να τοποθετηθεί έτσι ώστε να ξεχωρίζει σαφώς και να καθορίζει το εν λόγω προϊόν. Οι πληροφορίες του οικολογικού σήματος πρέπει να σχετίζονται με την ενεργειακή απόδοση των προϊόντων, να είναι εύληπτες και να βασίζονται σε επιστημονική τεκμηρίωση.
<P>
" Επιτροπή και τα κράτη μέλη πρέπει να εξασφαλίσουν ότι θα εκχωρηθούν τα απαραίτητα κονδύλια εκστρατείες προβολής και ενημέρωσης σχετικά με το οικολογικό σήμα. Καλώ την Ευρωπαϊκή Επιτροπή να δημιουργήσει μια επίσημη ιστοσελίδα της Ευρωπαϊκής Ένωσης που θα περιλαμβάνει όλες τις πληροφορίες και τις πρακτικές πτυχές της οικολογικής σήμανσης στην ΕΕ.
<P>
Ωστόσο, η διαδικασία της αναθεώρησης των κριτηρίων του κοινοτικού οικολογικού σήματος για διαφορετικά προϊόντα σε διάστημα 18 μηνών περιλαμβάνει πάρα πολλή γραφειοκρατία. Εάν θέλουμε να καταστεί αποτελεσματικό το σύστημα αυτό, δεν πρέπει να συνοδεύεται από αύξηση της γραφειοκρατίας. Εντούτοις, θεωρώ ότι χρειάζεται ένα κοινοτικό πρόγραμμα εργασίας για μια περίοδο τριών ετών τουλάχιστον, ώστε να θέσουμε κοινούς στόχους και να καταρτίσουμε έναν μη εξαντλητικό κατάλογο για τις ομάδες προϊόντων που θα έχουν προτεραιότητα.
<P>
Κατά την καθιέρωση των κριτηρίων του οικολογικού σήματος, πρέπει να αποφύγουμε την επιβολή μέτρων, η εφαρμογή των οποίων μπορεί να συντελέσει στην επιβολή δυσανάλογων διοικητικών και οικονομικών διατάξεων για τις μικρομεσαίες επιχειρήσεις. Ευχαριστώ.
<SPEAKER ID="043" NAME="Martin Bursík" LANGUAGE="CS">
Θα ήθελα να σας ευχαριστήσω για την πολύ θετική και εξαιρετικά ενδιαφέρουσα συζήτηση. Κατά τη γνώμη μου η κατανάλωση είναι το θεμελιώδες χαρακτηριστικό της κοινωνίας των καταναλωτών. Είχα την ευκαιρία να ζήσω σε μια κοινωνία που βρισκόταν υπό καθεστώς ολοκληρωτισμού για 40 χρόνια, με έλλειψη αγαθών και τεράστιο καταναλωτικό δυναμικό. Περάσαμε από μια αναπτυξιακή διαδικασία και νομίζω ότι η εμπειρία μας είναι ενδιαφέρουσα σε σχέση με την περαιτέρω επέκταση της Ευρώπη και τον εκσυγχρονισμό των αναπτυσσόμενων χωρών. Περάσαμε μια περίοδο τεράστιας καταναλωτικής επιθυμίας. Παρ' όλα αυτά φαίνεται ότι όταν η επιλογή ξαφνικά εμφανίζεται με τη μορφή ευρείας γκάμας αγαθών και προϊόντων, τότε παρατηρείται αύξηση των πολιτών που νοιάζονται για την ποιότητα των τροφίμων, των προϊόντων, του νερού και του αέρα. Είναι πολύ σημαντικό να καταφέρει η Ευρώπη να παράσχει σε αυτούς τους καταναλωτές τις πληροφορίες σχετικά με τον αντίκτυπο που θα έχει η κατανάλωση ενός συγκεκριμένου προϊόντος στο περιβάλλον, την υγεία, το κλίμα και τη βιώσιμη ανάπτυξη σε άλλες περιοχές, συμπεριλαμβανομένων και των περιοχών εκτός της ΕΕ.
<P>
Για το λόγο αυτό πιστεύω ακράδαντα ότι αν το Ευρωπαϊκό Κοινοβούλιο εγκρίνει αυτούς τους δύο κανονισμούς, θα ωφελήσει αναμφίβολα τους πολίτες της ΕΕ δίνοντάς τους μεγαλύτερη δυνατότητα επιλογής. Πιστεύω, επίσης, ότι οι πολίτες σύντομα θα καταφέρουν να κατηγοριοποιήσουν τα προϊόντα και τα τρόφιμα που προκάλεσαν τόσα σχόλια σήμερα και κατά τη γνώμη μου με αυτόν τον τρόπο οι πολίτες της ΕΕ θα μπορέσουν να συμβάλουν ενεργά στην προστασία του περιβάλλοντος μέσω των καταναλωτικών επιλογών τους. Με τα νομοθετήματα αυτά δίνουμε στους πολίτες την ευκαιρία να αισθανθούν και να συνειδητοποιήσουν καλύτερα ότι ο καθένας από αυτούς συμμετέχει ενεργά στην προστασία του περιβάλλοντος. Για άλλη μια φορά είμαι στην ευχάριστη θέση να ευχαριστήσω τους εισηγητές, το Συμβούλιο, το Κοινοβούλιο και την Επιτροπή για αυτήν την πρόταση, για την εξαιρετική συνεργασία με την Τσεχική Προεδρία και για το γεγονός ότι καταφέραμε, πιστεύω, να έχουμε ένα επιτυχές αποτέλεσμα για το εν λόγω έγγραφο στην πρώτη ανάγνωση.
<SPEAKER ID="044" NAME="Σταύρος Δήμας">
Μέλος της Επιτροπής. - (EL) Κύριε Πρόεδρε, θα ήθελα πρώτα απ' όλα να ευχαριστήσω όλους τους ομιλητές της σημερινής συζήτησης για τις πολύ εποικοδομητικές και θετικές παρεμβάσεις τους.
<P>
Με βάση το κείμενο που συμφωνήθηκε για το ΕΜΑS, οργανισμοί και επιχειρήσεις, ιδίως οι μικρομεσαίες από όλον τον κόσμο, θα έχουν πρόσβαση σ' ένα απλό και αποτελεσματικό σύστημα οικολογικής διαχείρισης.
<P>
Με το αναθεωρημένο αυτό ΕΜΑS, οι επιχειρήσεις που συμμετέχουν, θα έχουν καθαρό όφελος, καθώς μέσω των περιβαλλοντικών τους εκθέσεων θα μπορούν να προβάλλουν στους καταναλωτές, στο κοινό, καθώς και στις άλλες επιχειρήσεις και στους επιθεωρητές και ελεγκτές, τις περιβαλλοντικές τους επιδόσεις.
<P>
Το κείμενο του κανονισμού για το οικολογικό σήμα, χάρη και στις τροπολογίες που έχει προτείνει το Κοινοβούλιο, έχει βελτιωθεί ακόμη περισσότερο από περιβαλλοντικής απόψεως και γίνεται πλέον πιο προσιτό στις επιχειρήσεις. Επίσης, οι τροπολογίες του Κοινοβουλίου έπαιξαν ιδιαίτερα σημαντικό ρόλο ώστε να διασφαλιστεί η αξιοπιστία του σήματος μεταξύ των καταναλωτών και των περιβαλλοντικών οργανώσεων.
<P>
Το αναθεωρημένο οικολογικό σήμα θα είναι πιο ευέλικτο, θα επιτρέψει σε μεταγενέστερο στάδιο τη διαμόρφωση κριτηρίων για την ένταξη ακόμη περισσοτέρων προϊόντων και υπηρεσιών, ιδίως δε από κατηγορίες προϊόντων με σημαντικές περιβαλλοντικές επιπτώσεις και, συνεπώς, με μεγάλες δυνατότητες βελτίωσης.
<P>
Με την έγκριση του κειμένου αυτού σε πρώτη ανάγνωση, θα αυξηθεί ο αριθμός προϊόντων με οικολογικό σήμα και έτσι οι καταναλωτές θα έχουν πολύ μεγαλύτερη επιλογή κατά τις αγορές τους. Στόχος μας είναι ασφαλώς να υπάρξει ευρεία αναγνώριση καθώς και διασφάλιση του κύρους και της αξιοπιστίας του ευρωπαϊκού συστήματος σήμανσης και στο διεθνές επίπεδο.
<P>
Ενδιαμέσως όμως, πρέπει να αναγνωριστεί πρώτα το οικολογικό αυτό σήμα από τους καταναλωτές και τις επιχειρήσεις σ' όλη την Ευρωπαϊκή Ένωση.
<P>
Γι' αυτό θα ήθελα να τονίσω ότι είναι πολύ σωστή η επισήμανση του κυρίου Wijkman, ότι πρέπει να ενισχύσουμε ακόμη περισσότερο την εμπορική προώθηση, το μάρκετινγκ, του οικολογικού σήματος. Γι ' αυτόν ακριβώς τον λόγο άλλωστε η Επιτροπή έχει διαθέσει πόρους και μέσα, περισσότερο από κάθε άλλη φορά για την ενδυνάμωση αυτού του μάρκετινγκ του οικολογικού σήματος.
<P>
Επίσης, συμμεριζόμαστε πλήρως την άποψη του κ. Howitt για τις προοπτικές του ΕΜΑS στο διεθνές επίπεδο. Πιο συγκεκριμένα, στο ΕΜΑS έχουν ήδη συμπεριληφθεί και ενσωματωθεί διεθνείς προδιαγραφές ΙSΟ. Το ΕΜΑS θα είναι πλέον ανοικτό σε υποβολή αιτήσεων από διεθνείς επιχειρήσεις εκτός Ευρωπαϊκής Ένωσης.
<P>
Θέλουμε να περιορίσουμε τη γραφειοκρατία και να εξασφαλίσουμε ότι τα διάφορα κείμενα που αναφέρονται στα σχετικά κριτήρια, θα είναι απλά και εύχρηστα, καθώς και ότι το οικολογικό σήμα θα είναι όσο το δυνατόν πιο εναρμονισμένο με άλλα διεθνή και εθνικά σήματα.
<P>
Το κείμενο της πρότασης μας προσφέρει αυτή τη δυνατότητα, καθώς περιέχει αναφορά στη σύνταξη ειδικών επεξηγηματικών εγγράφων και στη θέσπιση ειδικών κανόνων για την προώθηση της εναρμόνισης με τα εθνικά σήματα.
<P>
Καταθέτω στη γραμματεία του Κοινοβουλίου τρεις δηλώσεις της Επιτροπής για τα πρακτικά της σημερινής συνεδρίασης:
<P>
η πρώτη αφορά τον τρόπο αντιμετώπισης των παραπλανητικών ισχυρισμών στα προϊόντα αλιείας· η Επιτροπή σκοπεύει να προτείνει κανονισμό ο οποίος θα απαγορεύει τη σήμανση με παραπλανητικούς ισχυρισμούς που δεν ανταποκρίνονται στα δεδομένα της αειφόρου αλιείας·
<P>
η δεύτερη δήλωση αφορά την πρόθεση της Επιτροπής να διασφαλίσει ότι ο αναθεωρημένος κανονισμός οικολογικού σήματος δεν αντιβαίνει άλλους κανονισμούς που αφορούν χημικά προϊόντα, όπως συγκεκριμένα ο κανονισμός REACH·
<P>
η τρίτη δήλωση αφορά το σχέδιο της Επιτροπής να επανεξετάσει το επίπεδο των τελών που αντιστοιχούν στο οικολογικό σήμα.
<P>
Κλείνοντας, θέλω να αναφέρω ότι τόσο το ΕΜΑS όσο και το οικολογικό σήμα αποτελούν εξαιρετικές πρωτοβουλίες. Μέχρι σήμερα όμως, δεν έχει αξιοποιηθεί πλήρως το δυναμικό ούτε του ενός, ούτε του άλλου, και θα συμφωνήσω με την κυρία Svensson, ότι όχι μόνο στις πέντε Γενικές Διευθύνσεις και επιτροπές αλλά και στις υπόλοιπες Γενικές Διευθύνσεις πρέπει να εφαρμόζεται όπως γίνεται τώρα, και αυτό κάνουμε με απόφαση την οποία ετοιμάζουμε. Το Ευρωπαϊκό Κοινοβούλιο έχει λάβει την απόφαση να εφαρμόσει το ΕΜΑS και αναμένουμε και το Συμβούλιο.
<P>
Με τη σημερινή πρόταση αναθεώρησης, το ΕΜΑS και το οικολογικό σήμα μπορούν να εξελιχθούν σε σημεία αναφοράς χρηστής περιβαλλοντικής διαχείρισης και καλών περιβαλλοντικών επιδόσεων των προϊόντων.
<P>
Θα ήθελα λοιπόν να τονίσω για μια ακόμη φορά τη σημασία που έχει η επίτευξη συμφωνίας σε πρώτη ανάγνωση. Έχουν γίνει πολύ χρήσιμες αλλαγές στα κείμενα και το αποτέλεσμα είναι πολύ ισορροπημένο. Γι' αυτό σας προσκαλώ να υποστηρίξετε το κείμενο αυτό στο σύνολό του χωρίς άλλες αλλαγές.
<P>
Πριν κλείσω, θα ήθελα και πάλι να ευχαριστήσω τους εισηγητές για την εξαιρετικά χρήσιμη συνεισφορά τους και, πραγματικά, νομίζω ότι με τη δική τους σκληρή εργασία, αλλά και με τη συνεργασία της Τσεχικής Προεδρίας, είμαστε σε θέση να συμφωνήσουμε σε πρώτη ανάγνωση, κάτι το οποίο είναι πολύ σημαντικό.
<P>
1) Αναφορικά με τη σχέση του κανονισμού περί οικολογικού σήματος με την μελλοντική νομοθεσία περί αλιείας
<P>
Ανεξάρτητα από την υιοθέτηση του κανονισμού περί οικολογικού σήματος, η Επιτροπή επιβεβαιώνει ότι σκοπεύει να προτείνει πριν το τέλος του έτους κανονισμό περί οικολογικής σήμανσης των αλιευτικών προϊόντων, που θα βασίζεται κυρίως στα κριτήρια για τη βιώσιμη αλιεία.
<P>
" μελέτη που προβλέπεται από το άρθρο 6, παράγραφος 5α του κανονισμού περί οικολογικού σήματος που αναφέρεται στις συμπληρωματικές πτυχές όπως η επεξεργασία, η προσυσκευασία, η συσκευασία και η μεταφορά, η οποία θα εξετάσει τη σκοπιμότητα της επέκτασης του πεδίου εφαρμογής του κανονισμού περί οικολογικού σήματος στα τρόφιμα, συμπεριλαμβανομένων των προϊόντων αλιείας και υδατοκαλλιέργειας, δεν θα επηρεάσει ούτε θα προδικάσει την έγκριση αυτού του κανονισμού.
<P>
2) Αναφορικά με τη συνεκτικότητα με τη νομοθεσία περί χημικών
<P>
" Επιτροπή θα διασφαλίσει ότι η εφαρμογή του κανονισμού περί οικολογικού σήματος δεν θα αντιβαίνει σε άλλα νομοθετήματα της Κοινότητας που αφορούν τις ουσίες, τα παρασκευάσματα και τις προσμίξεις.
<P>
3) Αναφορικά με την επανεξέταση των τελών
<P>
" Επιτροπή επιβεβαιώνει ότι προτίθεται να επανεξετάσει το επίπεδο των τελών που αντιστοιχούν στο οικολογικό σήμα σε διάστημα 18 μηνών από τη θέση σε ισχύ του κανονισμού λαμβάνοντας υπόψη το κόστος που προκύπτει από τα κράτη μέλη κατά τη διαχείριση του συστήματος και να προτείνει μια αναπροσαρμογή των τελών αυτών, όπως ενδείκνυται.
<SPEAKER ID="045" NAME="Salvatore Tatarella">
εισηγητής. - (IT) Κυρία Πρόεδρε, Υπουργέ, Επίτροπε, κυρίες και κύριοι, δράττομαι της ευκαιρίας για να ευχαριστήσω όλους όσους πήραν μέρος στη συζήτηση, από την οποία προέκυψε ευρεία σύγκλιση απόψεων για το έργο της Επιτροπής Περιβάλλοντος, Δημόσιας Υγείας και Ασφάλειας των Τροφίμων. " συζήτηση προσέφερε, επίσης, πολλά στοιχεία, συμπληρωματικά ερεθίσματα και περαιτέρω προτάσεις που ελπίζω ότι θα αξιοποιήσουν η Επιτροπή και τα κράτη μέλη κατά την εκπλήρωση των καθηκόντων τους.
<P>
Με τη διεξαγωγή αυτής της συζήτησης και της ψηφοφορίας σήμερα, το Κοινοβούλιο ουσιαστικά εκπληρώνει τη δέσμευσή του για αυτά τα δύο σημαντικά θέματα. Τώρα το λόγο έχει η Επιτροπή. Άκουσα με μεγάλη ικανοποίηση τις τρεις δηλώσεις που κατατέθησαν στα πρακτικά από τον Επίτροπο. Αναμένουμε από την Επιτροπή να διενεργήσει με ακρίβεια τη μελέτη της, ώστε να αποκλειστεί οποιαδήποτε πιθανότητα σύγχυσης μεταξύ του σήματος και των βιολογικών προϊόντων. Περιμένουμε, επίσης, τον κανονισμό περί αλιευτικών προϊόντων και η Επιτροπή Αλιείας τον αναμένει με ιδιαίτερη ανυπομονησία. Ευχαριστώ την Επιτροπή Αλιείας για τη βοήθεια που μας προσέφερε κατά τη διάρκεια αυτής της δύσκολης περιόδου.
<P>
Εφιστώ την προσοχή της Επιτροπής στις απαλλαγές για τα τοξικά προϊόντα και την καλώ να προχωρήσει με μεγάλη προσοχή σε αυτό το ζήτημα. Σε ό,τι αφορά την εκστρατεία προβολής, ελπίζουμε στην αποτελεσματικότητα και το στοχευμένο χαρακτήρα των εκστρατειών της Επιτροπής, ώστε να αγγίξουν το γενικό κοινό και ιδιαίτερα τους νέους. Ελπίζουμε ότι οι αυστηρές προθεσμίες που προσπαθήσαμε καθιερώσουμε θα τηρηθούν και ότι η μείωση των δοκιμών σε ζώα θα γίνει, επίσης, σεβαστή. Πλέον ανησυχώ και λυπάμαι μόνο για ένα πράγμα. Ίσως θα μπορούσαμε να είχαμε κάνει περισσότερα για τις συμβάσεις. Αυτό θα γίνει την επόμενη φορά.
<SPEAKER ID="046" NAME="Linda McAvan">
εισηγήτρια. - Κυρία Πρόεδρε, θέλω απλά να αντιδράσω στα λεγόμενα της Avril Doyle όταν δήλωσε ότι διαθέτουμε πληθώρα πρωτοβουλιών και σημάτων που είναι βασίζονται σε δεοντολογικούς κανόνες και στη βιωσιμότητα, για να πω ότι πιστεύω πως η Επιτροπή πρέπει να εξετάσει αυτό το θέμα και να εξασφαλίσει ότι δεν παραπλανείται το κοινό. Ο Επίτροπος μόλις μας μίλησε για την επισήμανση στα αλιευτικά προϊόντα και την διασφάλιση ότι οι άνθρωποι γνωρίζουν τι αγοράζουν. Με άλλη ιδιότητα είχα αναμειχθεί στο θεμιτό εμπόριο και την προστασία του σχετικού σήματος. Τα τελευταία χρόνια, λοιπόν, διαπιστώνουμε την ανάπτυξη εναλλακτικών σημάτων. Κάποια είναι καλά, αλλά ορισμένα προσπαθούν να μιμηθούν το σήμα του θεμιτού εμπορίου, αλλά τη βγάζουν φτηνά, χωρίς να διαθέτουν την ανεξάρτητη επαλήθευση, η οποία απαιτείται για να διαθέτει κανείς ένα σωστό σύστημα σήμανσης. Ελπίζω, λοιπόν, ότι η Επιτροπή θα εξασφαλίσει ότι αυτά τα συστήματα σήμανσης και σήμανσης με βάση δεοντολογικούς κανόνες θα διατηρήσουν την ακεραιότητά τους και δεν θα υποτιμούνται για να γίνουν απλά εργαλεία μάρκετινγκ σε χέρια οργανισμών που επιθυμούν να πείσουν το κοινό ότι έχουν διαθέτουν οικολογικό και ηθικό χαρακτήρα, ενώ στην ουσία δεν είναι παρά φύλλα συκής.
<P>
Ελπίζω, λοιπόν, ότι η Επιτροπή θα εξετάσει αυτό το θέμα. Απαιτείται διϋπηρεσιακή εξέταση από μέρους της. Κάθε φορά που μιλώ γι' αυτό μου λένε "δεν είμαστε εμείς υπεύθυνοι, αλλά το άλλο τμήμα" και καθένας φαίνεται να ρίχνει το βάρος σε κάποιον άλλον.
<P>
Τέλος, θα ήθελα να ευχαριστήσω όλους όσους συνέβαλαν. Ανυπομονώ για την ψηφοφορία, που ελπίζω ότι θα είναι πολύ απλή και άμεση διαδικασία.
<SPEAKER ID="047" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί σήμερα στις 11.00.
<P>
Γραπτές δηλώσεις (Άρθρο 14 του Κανονισμού2)
<SPEAKER ID="048" NAME="Alin Lucian Antochi  " LANGUAGE="RO">
Στηρίζω πλήρως την έκθεση της κ. Vălean για την εφαρμογή της οδηγίας 2004/38/ΕΚ, πολύ περισσότερο διότι τα πρόσφατα γεγονότα που συνέβησαν σε ορισμένα κράτη μέλη τόνισαν την οφθαλμοφανή παράβαση μιας εκ των τεσσάρων θεμελιωδών ελευθεριών, και δη του δικαιώματος των πολιτών να κυκλοφορούν ελεύθερα και να εγκαθίστανται στην επικράτεια των κρατών μελών.
<P>
Επιπλέον, η αναποτελεσματική ή ακόμα και ανύπαρκτη μεταφορά της οδηγίας αυτής στο εθνικό δίκαιο των κρατών μελών συνετέλεσε σε ορισμένες καταχρήσεις, συμπεριλαμβανομένων των διοικητικών διατυπώσεων και της περιοριστικής ερμηνείας των νομοθετικών διατάξεων σχετικά με την έννοια της "διαμονής άνευ αδείας" που καταλήγουν στην άδικη κράτηση και απέλαση Ευρωπαίων πολιτών. Εντούτοις, δεν αποτελεί λύση το κλείσιμο των συνόρων, αλλά η αναζήτηση συγκεκριμένων μέτρων για τη διευκόλυνση της ενσωμάτωσης των πολιτών στην ποικιλότητα των ευρωπαϊκών κοινωνιών.
<P>
Πιστεύω ότι η υπό συζήτηση έκθεση θα συμβάλει σημαντικά στην παρακολούθηση της μεταφοράς στο εθνικό δίκαιο των κανόνων που ορίζει η εν λόγω οδηγία, εφόσον τα κράτη μέλη και η Επιτροπή μπορέσουν να συνεργαστούν με επιτυχία γι' αυτό το σκοπό.
<P>
Επί του παρόντος, κάθε Ευρωπαίος πολίτης επιθυμεί να ζήσει σε μια Ευρωπαϊκή Ένωση, όπου γίνονται σεβαστές οι θεμελιώδεις αξίες, όπως η ελεύθερη κυκλοφορία των ατόμων. Ωστόσο, δεν πρέπει να ξεχνούμε ότι για την επίτευξη αυτού του στόχου, πρέπει να συμβάλουμε όλοι.
<SPEAKER ID="049" NAME="Rovana Plumb  " LANGUAGE="RO">
" οικολογική σήμανση είναι ένα μέτρο εκούσιας συμμετοχής με στόχο να προωθήσει σε ευρωπαϊκό επίπεδο τη διανομή των προϊόντων με υψηλό επίπεδο απόδοσης και χαμηλό περιβαλλοντικό αντίκτυπο καθ' όλη τη διάρκεια του κύκλου ζωής τους.
<P>
" αποκτηθείσα εμπειρία ως αποτέλεσμα της εφαρμογής των συστημάτων πιστοποίησης σχεδόν για 10 χρόνια, που καλύπτει 26 κατηγορίες προϊόντων, 622 άδειες και πάνω από 3.000 προϊόντα και υπηρεσίες (απορρυπαντικά, χαρτί, ενδύματα, υποδήματα, κλωστοϋφαντουργικά προϊόντα, τουρισμός και προϊόντα κατασκήνωσης), φανερώνει την ανάγκη για ισχυρότερη παρέμβαση για την αντιμετώπιση ορισμένων βασικών απόψεων του συστήματος.
<P>
Δεδομένου ότι οι οικονομικοί φορείς είναι δυσαρεστημένοι λόγω της μεγάλης διάρκειας της διαδικασίας έγκρισης των κριτηρίων και της ταχύτητα με την οποία αυτά καταλήγουν πεπαλαιωμένα μετά την έγκρισή τους, υποβλήθηκαν τροπολογίες για τον τρόπο έγκρισης αυτών των κριτηρίων (μέγιστη περίοδος 180 ημερών από την ολοκλήρωση της αξιολόγησης και έγκριση με απλουστευμένη και συντομευμένη διαδικασία αναθεώρησης για τις επουσιώδεις αλλαγές στα κριτήρια) μαζί με ένα νέο σύστημα απονομής σημάτων.
<P>
" διατήρηση της αξιοπιστίας του συστήματος πιστοποίησης του οικολογικού σήματος απαιτεί:
<P>
εφαρμογή της γενικής αρχής της προστασίας της υγείας των καταναλωτών και του περιβάλλοντος, ακόμα και στην περίπτωση των προϊόντων με σήμανση.
<P>
δραστηριότητες προβολής: βελτίωση του τρόπου με τον οποίο ενημερώνονται οι καταναλωτές, εκστρατείες για τη διατήρηση της εμπιστοσύνης στην οικολογική σήμανση χρησιμοποιώντας τα ευρωπαϊκά κονδύλια.
<P>
ειδική προσοχή στις μικρομεσαίες επιχειρήσεις.
<P>
Υποστηρίζω την έκθεση και συγχαίρω τον εισηγητή για το αποτέλεσμα.
<SPEAKER ID="050" NAME="Esko Seppänen  " LANGUAGE="FI">
Θα ήθελα να υπογραμμίσω ότι το κοινοτικό οικολογικό σήμα θα εγκαθιδρύσει μια κοινή βάση για τη χρήση του, αλλά δεν θα πρέπει να αποτρέπει τα άλλα είδη σήμανσης. Νομίζω ότι είναι σημαντικό να μπορούμε να τοποθετήσουμε ένα σήμα σε ένα προϊόν πιστοποιώντας ότι έχει παραχθεί στη χώρα στην οποία πωλείται και διαφωνώ με τη θέση της Επιτροπής σχετικά με την κατάργηση αυτού στις εκστρατείες με κοινοτική χρηματοδότηση. " κοινοποίηση της χώρας προέλευσης στην τοπική παραγωγή τροφίμων, για παράδειγμα, αποτελεί το καλύτερο είδος οικολογικής σήμανσης.
<P>
(" συνεδρίαση διακόπηκε στις 10.35 και ξεκίνησε εκ νέου στις 11.00.)

<CHAPTER ID="004">
Στήριξη της αγροτικής ανάπτυξης μέσω του ΕΓΤΑΑ - Προαιρετική διαφοροποίηση των άμεσων πληρωμών στο πλαίσιο της ΚΓΠ (συζήτηση) 
<SPEAKER ID="032" NAME="Πρόεδρος">
" ημερήσια διάταξη προβλέπει την κοινή συζήτηση:
<P>
της έκθεσης του κ. Mulder, εξ ονόματος της Επιτροπής Γεωργίας και Ανάπτυξης της Υπαίθρου, σχετικά με την πρόταση κανονισμού του Συμβουλίου που αφορά την τροποποίηση του κανονισμού (ΕΚ) αριθ. 1698/2005 για τη στήριξη της αγροτικής ανάπτυξης από το Ευρωπαϊκό Γεωργικό Ταμείο Αγροτικής Ανάπτυξης (ΕΓΤΑΑ) C6-0237/2006·
<P>
της έκθεσης του κ. Goepel, εξ ονόματος της Επιτροπής Γεωργίας και Ανάπτυξης της Υπαίθρου, σχετικά με την πρόταση κανονισμού του Συμβουλίου που αφορά τον καθορισμό των κανόνων της προαιρετικής διαφοροποίησης των άμεσων ενισχύσεων που προβλέπονται από τον κανονισμό (ΕΚ) αριθ. 1782/2003 για τη θέσπιση κοινών κανόνων για τα καθεστώτα άμεσης στήριξης στα πλαίσια της κοινής γεωργικής πολιτικής και για τη θέσπιση ορισμένων καθεστώτων στήριξης για τους γεωργούς, και για την τροποποίηση του κανονισμού (EΚ) αριθ. 1290/2005 C6-0235/2006.
<SPEAKER ID="033" NAME="Lutz Goepel " AFFILIATION="PPE-DE">
εισηγητής. - (DE) Κύριε Πρόεδρε, σύμφωνα με την ημερήσια διάταξη, έπρεπε να μπορέσουμε να διεξαγάγουμε και να ολοκληρώσουμε τη συζήτηση για την έκθεση του κ. Mulder και τη δική μου σήμερα το πρωί και έπειτα να έχουμε τη δυνατότητα να ψηφίσουμε επ' αυτών.
<P>
Τώρα μας απομένουν μέχρι την ώρα της ψηφοφορίας ακριβώς δεκαοχτώ λεπτά. Είναι απολύτως άδικο προς τους γεωργούς και τους αγρότες μας να ξεκινήσουμε μια τέτοια συζήτηση και να κλείσουμε ενδεχομένως το απόγευμα με κάποια έκτακτη ψηφοφορία αυτό το τόσο σημαντικό θέμα της προαιρετικής διαφοροποίησης του 20% - δηλαδή μια πολιτική, κατά την οποία το ένα πέμπτο των υφιστάμενων άμεσων ενισχύσεων προς τους γεωργούς πρόκειται να μεταφερθεί ή να μειωθεί.
<P>
Ζητώ να αναβληθεί αυτή η συζήτηση μέχρι τον Νοέμβριο.
<P>
(Χειροκροτήματα)
<SPEAKER ID="034" NAME="Πρόεδρος">
Ζητάτε την αναβολή της συζήτησης ή της ψηφοφορίας;
<SPEAKER ID="035" NAME="Lutz Goepel " AFFILIATION="PPE-DE">
εισηγητής. - (DE) Κύριε Πρόεδρε, πότε σκοπεύουμε να διεξαγάγουμε αυτή τη συζήτηση; Σίγουρα όχι τώρα, στα δεκαπέντε λεπτά που απομένουν. Ζητώ, εξ ονόματος της Ομάδας μου και των συναδέλφων ευρωβουλευτών, να αναβάλουμε την συζήτηση. Γνωρίζω φυσικά ότι, σύμφωνα με τον εσωτερικό κανονισμό αυτό, πρέπει να ζητηθεί 24 ώρες πριν από την συζήτηση. Ωστόσο, πριν από 24 ώρες δεν γνώριζα ακόμα ότι το Κοινοβούλιο δεν θα τηρήσει την ημερήσια διάταξη.
<P>
(Χειροκροτήματα)
<SPEAKER ID="036" NAME="Κατερίνα Μπατζελή" AFFILIATION="PSE">
Κύριε Πρόεδρε, εκ μέρους της Σοσιαλιστικής Ομάδας, υποστηρίζουμε απόλυτα την πρόταση του εισηγητή, κυρίου Goepel, να μεταφερθεί η συζήτηση και η ψηφοφορία στην ολομέλεια του Νοεμβρίου.
<SPEAKER ID="037" NAME="Niels Busk" AFFILIATION="ALDE">
(DA) Κύριε Πρόεδρε, αναπληρώνω σήμερα τον κ. Mulder, ο οποίος δεν μπόρεσε να βρίσκεται εδώ για προσωπικούς λόγους και θα ήθελα, εξ ονόματος της Ομάδας μου επίσης, να υποστηρίξω την πρόταση του κ. Goepel. Ταυτόχρονα, θα ήθελα να απευθύνω κάποια κριτική προς την Προεδρία. Είναι απόλυτα εξωφρενικό αυτό το εξαιρετικά σημαντικό ζήτημα -που έπρεπε να μπορέσουμε να συζητήσουμε αυτή την εβδομάδα, λόγω χρονικών περιορισμών, μεταξύ άλλων- να τυγχάνει τώρα τόσο άσχημης μεταχείρισης και να αντιμετωπίζεται με αυτόν τον τρόπο. Υποστηρίζω, συνεπώς, την πρόταση του κ. Goepel για αναβολή τόσο της συζήτησης όσο και της ψηφοφορίας.
<SPEAKER ID="038" NAME="Neil Parish" AFFILIATION="PPE-DE">
(ΕΝ) Κύριε Πρόεδρε, υποστηρίζω την πρόταση της κ. Μπατζελή, του κ. Goepel και του κ. Busk. Πρόκειται για μια πολύ σημαντική συζήτηση: έχει να κάνει με το όλο μέλλον της κοινής γεωργικής πολιτικής. Αφορά όλες τις χώρες της Ευρωπαϊκής Ένωσης, αλλά περισσότερο απ' όλες το "νωμένο Βασίλειο. Καθώς πρέπει να προλάβουμε τις πτήσεις μας σήμερα το απόγευμα, είναι πρακτικώς αδύνατον να συζητήσουμε τώρα. Είναι πραγματική ανάγκη να αναβάλουμε τη συζήτηση και την ψηφοφορία για τον Νοέμβριο. Ελπίζω να αποδεχτείτε αυτή την κατάσταση.
<SPEAKER ID="039" NAME="Friedrich-Wilhelm Graefe zu Baringdorf" AFFILIATION="Verts/ALE">
(DE) Κύριε Πρόεδρε, εξ ονόματος της Ομάδας μου θα ήθελα και εγώ να υποστηρίξω την πρόταση του εισηγητή. Κοιτάζοντας την έκθεση, θα μπορούσαν ακόμα και οι μη μυημένοι να βγάλουν το συμπέρασμα ότι έχουμε να κάνουμε με ένα μάλλον τυπικό θέμα. Πίσω από όλα αυτά, βρίσκεται -όπως επεσήμανε ήδη ο κ. Parish- το βασικό μέλημα της χρηματοδότησης της γεωργικής πολιτικής κατά τα επόμενα χρόνια και η θέση του Κοινοβουλίου για αυτό το ζήτημα. Για τον λόγο αυτό, οφείλουμε να συζητήσουμε αυτό το θέμα την κατάλληλη χρονική στιγμή, όταν θα διαθέτουμε αρκετό χρόνο. Δεν μπορούμε να διαμελίσουμε το θέμα κατ' αυτόν τον τρόπο.
<P>
Επομένως, υποστηρίζω αυτήν την πρόταση και θα σας παρακαλούσα να συμφωνήσετε και να ενημερώσετε το Προεδρείο για τη σημασία αυτής της συζήτησης. Ίσως το Προεδρείο να μην είχε επίγνωση της σημασίας της.
<SPEAKER ID="040" NAME="Ilda Figueiredo" AFFILIATION="GUE/NGL">
(PT) Κύριε Πρόεδρε, θα ήθελα απλά να πω ότι συμφωνώ με την πρόταση αναβολής αυτής της συζήτησης και της ψηφοφορίας για τον Νοέμβριο, για τους λόγους που αναφέρθηκαν, δηλαδή επειδή πρόκειται για ένα πολύ σημαντικό ζήτημα ώστε να συζητηθεί βιαστικά μέσα σε 15 λεπτά ή λίγο περισσότερο.
<SPEAKER ID="041" NAME="Hannes Swoboda" AFFILIATION="PSE">
(DE) Κύριε Πρόεδρε, καταρχάς, θα ζητούσε να ψηφίσουμε απλώς σχετικά με αυτήν την πρόταση, ούτως ώστε να έχετε και τη σύσταση του Σώματος. Άλλωστε, θα μπορούσαμε να ψηφίσουμε μόνο για μια αναβολή. " απόφαση για το πότε θα τεθεί το θέμα ξανά στην ημερήσια διάταξη εξαρτάται, φυσικά, από τη Διάσκεψη των Προέδρων και εντέλει από το Κοινοβούλιο στο σύνολό του. Ωστόσο, θα ήμουν και εγώ προσωπικά υπέρ της αναβολής και των δύο. Θα μπορούσαμε ίσως να ψηφίσουμε, ώστε να δείτε ποια είναι η σαφής βούληση του Σώματος.
<SPEAKER ID="042" NAME="Reimer Böge" AFFILIATION="PPE-DE">
(DE) Κύριε Πρόεδρε, θα ήθελα να συμφωνήσω με την πρόταση του εισηγητή και με όσα είπε ο κ. Swoboda. Ως εισηγητής για τον δημοσιονομικό προγραμματισμό, θα ήθελα επίσης να επισημάνω ότι αυτή η δύσμοιρη πρόταση βασίζεται στα συμπεράσματα του Ευρωπαϊκού Συμβουλίου και ότι η Επιτροπή ήταν υποχρεωμένη να υποβάλει πρόταση σχετικά με αυτή τη λεγόμενη προαιρετική διαφοροποίηση.
<P>
Κατά τη διάρκεια των διαπραγματεύσεων για τον δημοσιονομικό προγραμματισμό, εμείς επιφυλαχθήκαμε ρητώς για τη θέση μας σχετικά με τη νομοθετική διαδικασία. Αυτό ακριβώς παρατηρεί τώρα ο εισηγητής. Δεδομένης της σημασίας αυτού του θέματος, θεωρώ ότι είναι πρέπον να ζητήσουμε από το Συμβούλιο να είναι παρόν στην επόμενη συζήτηση έπειτα από οποιαδήποτε αναβολή και να μας διαβεβαιώσει για αυτό.
<SPEAKER ID="043" NAME="Janusz Wojciechowski" AFFILIATION="UEN">
(PL) Εξ ονόματος της Ομάδας Ένωση για την Ευρώπη των Εθνών, ήθελα απλά να πω ότι υποστηρίζω επίσης απόλυτα την πρόταση του κ. Goepel. Αυτές οι εκθέσεις είναι σημαντικές και αξίζει να συζητηθούν σοβαρά, όχι υπό τις παρούσες συνθήκες. Υποστηρίζω πλήρως τον κ. Goepel.
<SPEAKER ID="044" NAME="Πρόεδρος">
Τα επιχειρήματα με έπεισαν. Προτείνω, ως Πρόεδρος της παρούσας συνεδρίασης, να αλλάξουμε την ημερήσια διάταξη αποσύροντας την κοινή συζήτηση σχετικά με τις εκθέσεις των κ.κ. Mulder και Goepel.
<P>
(Το Σώμα εγκρίνει την απόσυρση των δύο εκθέσεων από την ημερήσια διάταξη της συγκεκριμένης ημέρας)
<SPEAKER ID="045" NAME="Lutz Goepel " AFFILIATION="PPE-DE">
εισηγητής. - (DE) Κύριε Πρόεδρε, θα ήθελα να ευχαριστήσω ειλικρινά όλα τα πολιτικά κόμματα και τις ομάδες.
<P>
(Χειροκροτήματα και γέλια)
<SPEAKER ID="046" NAME="Πρόεδρος">
Καταλήξαμε σε μια λογική λύση. " συζήτηση θα διεξαχθεί σε πιο βολική ώρα, υπό ευνοϊκότερες συνθήκες.
<P>
(" συνεδρίαση διακόπτεται στις 11.20 και συνεχίζεται στις 11.40)

<CHAPTER ID="019">
Ομάδες ταχείας επέμβασης στα σύνορα (συζήτηση) 
<SPEAKER ID="396" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Deprez, εξ ονόματος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου για τη θέσπιση μηχανισμού σύστασης ομάδων ταχείας επέμβασης στα σύνορα και την τροποποίηση του κανονισμού (ΕΚ) αριθ. 2007/2004 του Συμβουλίου όσον αφορά τον εν λόγω μηχανισμό - C6-0253/2006 -.
<SPEAKER ID="397" NAME="Joe Borg" LANGUAGE="EN">
Κύριε Πρόεδρε, η Επιτροπή χαιρετίζει θερμά τον εξαιρετικό συμβιβασμό που επετεύχθη από το Ευρωπαϊκό Κοινοβούλιο και το Συμβούλιο σχετικά με τον κανονισμό που αφορά τις ομάδες ταχείας επέμβασης στα σύνορα.
<P>
Όπως γνωρίζετε, τα τελευταία χρόνια η Ευρωπαϊκή Ένωση βιώνει μια αυξανόμενη ανάγκη για παροχή επιχειρησιακής βοήθειας στα κράτη μέλη τα οποία, λόγω της γεωγραφικής θέσης τους και της πολυπλοκότητας των εξωτερικών συνόρων τους, πρέπει να επωμιστούν τα μεγαλύτερα βάρη όσον αφορά τους συνοριακούς ελέγχους. Σε απάντηση αυτού του προβλήματος, η Ευρωπαϊκή Ένωση δημιούργησε το 2004 τον Οργανισμό Frontex ως μέτρο για τη διοχέτευση της αλληλεγγύης μεταξύ των κρατών μελών και της Κοινότητας όσον αφορά την επιχειρησιακή συνεργασία. Επίσης, ένα νέο Ταμείο Εξωτερικών Συνόρων θα χρησιμοποιείται από το προσεχές έτος για τη διασφάλιση της χρηματοδοτικής αλληλεγγύης, με την ενίσχυση της ικανότητας όλων των κρατών μελών να αντιμετωπίσουν τις προκλήσεις που δημιουργούν τα διαφορετικά εξωτερικά τους σύνορα.
<P>
" θέσπιση ενός μηχανισμού για τη δημιουργία και την ανάπτυξη ομάδων ταχείας επέμβασης στα σύνορα αποτελεί ένα περαιτέρω μέτρο αλληλεγγύης. Είναι ένα σημαντικό βήμα στη συνεργασία μεταξύ των κρατών μελών και της Κοινότητας, με τον έλεγχο των εξωτερικών συνόρων της Ευρωπαϊκής Ένωσης και τη διενέργεια ελέγχων των προσώπων σε αυτά τα σύνορα.
<P>
Οι ομάδες ταχείας επέμβασης στα σύνορα θα συγκροτούνται από ειδικά εκπαιδευμένους και εξειδικευμένους συνοριοφύλακες, οι οποίοι θα επιστρατεύονται άμεσα από τον Οργανισμό Frontex σε ένα κράτος μέλος που χρειάζεται τη βοήθειά τους. Ως κάτι νέο και καινοτόμο σε αυτό το πλαίσιο, οι ομάδες ταχείας επέμβασης θα έχουν τη δυνατότητα να εκτελούν όλες τις απαραίτητες λειτουργίες που σχετίζονται με τους ελέγχους προσώπων στα εξωτερικά σύνορα, με τον ίδιο τρόπο όπως διεξάγονται οι έλεγχοι από τους εθνικούς συνοριοφύλακες του κράτους μέλους υποδοχής.
<P>
Σε αυτό το πλαίσιο, η Επιτροπή θέλει να προβεί στην ακόλουθη προφορική δήλωση σχετικά με το διεθνές δίκαιο της θάλασσας και τις διεθνείς υποχρεώσεις προστασίας.
<P>
Κάθε κράτος μέλος που μετέχει στις επιχειρήσεις οι οποίες συντονίζονται από τον Οργανισμό Frontex στα ανοιχτά ύδατα παραμένει απολύτως προσηλωμένο στη μεμονωμένη υποχρέωσή του να σέβεται την αρχή της μη επανόρθωσης όπως αυτή καθορίζεται, συγκεκριμένα, στη Σύμβαση της Γενεύης σχετικά με το καθεστώς των προσφύγων της 28ης Ιουλίου 1951 και της Σύμβασης των "νωμένων Εθνών κατά των βασανιστηρίων και άλλων τρόπων σκληρής, απάνθρωπης ή ταπεινωτικής μεταχείρισης ή τιμωρίας για όλα τα άτομα που υπάγονται στη δικαιοδοσία του. Όταν διενεργείται μια επιχείρηση αναχαίτισης ή διάσωσης στα χωρικά ύδατα ενός κράτους μέλους, ισχύει το κοινοτικό κεκτημένο για την παροχή ασύλου. Αυτό περιλαμβάνει τον κανονισμό του Δουβλίνου. Συνεπώς, απουσία άλλων συναφών κριτηρίων, το κράτος μέλος στα χωρικά ύδατα του οποίου διενεργήθηκε η επιχείρηση αναχαίτισης ή διάσωσης, θα είναι υπεύθυνο για την εξέταση τυχόν αιτήσεων παροχής ασύλου. Αυτές οι αρχές εξακολουθούν να ισχύουν πλήρως σε περιπτώσεις μελλοντικών αναπτύξεων των ομάδων ταχείας επέμβασης στα σύνορα μετά την έγκριση αυτού του κανονισμού.
<P>
Όπως υπογράμμισε η Επιτροπή στην ανακοίνωσή της στις 30 Νοεμβρίου 2006 σχετικά με τη βελτίωση της διαχείρισης των βόρειων εξωτερικών θαλάσσιων συνόρων, δεν είναι σαφές υπό ποιες συνθήκες μπορεί ένα κράτος να είναι υποχρεωμένο να αναλάβει την ευθύνη για την εξέταση μιας αίτησης παροχής ασύλου όταν η επιχείρηση αναχαίτισης ή διάσωσης λαμβάνει χώρα στα ανοιχτά ύδατα ή στα χωρικά ύδατα μιας τρίτης χώρας. Ομοίως, δεν είναι σαφές υπό ποιες συνθήκες το κράτος μέλος υποδοχής μιας επιχείρησης που συντονίζεται από τον Οργανισμό Frontex θα μπορούσε να θεωρηθεί τελικά υπεύθυνο για τη συμμόρφωση με αυτή την αρχή.
<P>
Είναι προφανές ότι η περαιτέρω ανάπτυξη ενός ολοκληρωμένου συστήματος για τη διαχείριση των εξωτερικών θαλάσσιων συνόρων πρέπει να βασίζεται σε μια σαφή κοινή κατανόηση των υποχρεώσεων προστασίας των κρατών μελών. Για τον λόγο αυτόν, η Επιτροπή πρότεινε να αντιμετωπίζουν τα κράτη μέλη αυτά τα θέματα συλλογικά και ρεαλιστικά, είτε στο πλαίσιο ευρύτερων διμερών ή περιφερειακών συμφωνιών είτε μέσω της ανάπτυξης πρακτικών κατευθυντηρίων γραμμών σε στενή συνεργασία με τον Διεθνή Οργανισμό Ναυτιλίας, τον Ύπατο Αρμοστή του Ο"Ε για τους Πρόσφυγες και άλλους συναφείς ενδιαφερομένους.
<P>
Για να υποστηρίξει αυτή τη διαδικασία, η Επιτροπή θα δημοσιεύσει προσεχώς μελέτη σχετικά με το δίκαιο της θάλασσας που θα αφορά αυτά και άλλα συναφή θέματα. " δημοσίευση της μελέτης θα συνοδευτεί από συνάντηση των εμπειρογνωμόνων με εκπροσώπους των κρατών μελών για να καθοριστεί η πρακτική παρακολούθηση του θέματος, έχοντας υπόψη τα όρια της ευθύνης της Κοινότητας σε αυτόν τον τομέα καθώς και την προφορική δήλωση.
<P>
Τέλος, θέλω να τονίσω ξανά ότι η Επιτροπή είναι ιδιαίτερα ικανοποιημένη από την καλή συνεργασία μεταξύ των τριών θεσμικών οργάνων που συμμετείχαν στην επίτευξη συμφωνίας γι' αυτή την εξαιρετικά σημαντική νέα νομοθεσία και θέλω να ευχαριστήσω θερμά τον εισηγητή, κ. Deprez, τους σκιώδεις εισηγητές και την Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων για την εξαιρετική συμβολή τους στην επιτυχία αυτού του φακέλου.
<SPEAKER ID="398" NAME="Gérard Deprez " AFFILIATION="ALDE">
εισηγητής. - (FR) Κύριε Πρόεδρε, κύριε Επίτροπε, κυρίες και κύριοι συνάδελφοι, επιτρέψτε μου να εκφράσω την ικανοποίησή μου λέγοντας αμέσως ότι το σχέδιο κανονισμού για τις ομάδες ταχείας επέμβασης στα σύνορα (RABIT) μπορεί να τεθεί σε ψηφοφορία στο Σώμα αύριο με στόχο τη συμφωνία σε πρώτη ανάγνωση χάρη στο γεγονός ότι τα τρία θεσμικά όργανά μας συνεργάστηκαν κατά τρόπο που θα περιέγραφα ως υποδειγματικό.
<P>
Καταρχάς, χάρη στην Επιτροπή. " αρχική της πρόταση ήταν υψηλής ποιότητας και καθ' όλη τη διαδικασία συζήτησης επέδειξε σταθερά μεγάλη ικανότητα εξομάλυνσης των διαφορών και διευκόλυνσης της εξεύρεσης συμβιβασμού. Χάρη επίσης στο Συμβούλιο, ιδίως στη διάρκεια της φινλανδικής Προεδρίας και τώρα στη διάρκεια της γερμανικής Προεδρίας. Επιβεβαίωνε σταθερά την επιθυμία της να επιτύχει και δεν εφείσθη προσπαθειών προκειμένου να πείσει όλα τα κράτη μέλη. Χάρη, ιδίως, στην πλέον πρόσφατη προεδρία της κ. Monika Schmitt-Vockenhausen. Σε ό,τι με αφορά, εκ μέρους του Κοινοβουλίου, κατάφερα να βασιστώ εξαρχής στη σθεναρή στήριξη και εμπιστοσύνη της πλειονότητας των σκιωδών εισηγητών από τις άλλες πολιτικές ομάδες εντός της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, θέλω δε να τους ευχαριστήσω δημοσίως. Ελπίζω να διαπιστώσουν σε αυτό την έκφραση της ευγνωμοσύνης μου.
<P>
" ρίζα του προβλήματος το οποίο πρέπει να αντιμετωπίσουμε, κύριε Πρόεδρε, είναι και απλή και επιτακτική. Συνίσταται στην οργάνωση βοήθειας από τα κράτη μέλη προς εκείνα τα κράτη μέλη που πρέπει να αντιμετωπίσουν την αιφνίδια άφιξη τεράστιου αριθμού λαθρομεταναστών, οι οποίοι αγωνιούν να διασχίσουν τα εξωτερικά σύνορα της Ένωσης. Αυτό το πρόβλημα πλήττει τώρα, όπως γνωρίζουμε -και τραγικές εικόνες μας υπενθυμίζουν συνεχώς αυτό το γεγονός- τις χώρες του Νότου της Ένωσης. Ωστόσο, κανείς δεν μπορεί να απορρίψει το ενδεχόμενο ότι, στο μέλλον, άλλα σύνορα -ιδίως αυτά στα νοτιοανατολικά και στα ανατολικά- δεν θα υφίστανται την ίδια αιφνίδια, επαναλαμβανόμενη πίεση.
<P>
Το σχέδιο κανονισμού το οποίο υποβλήθηκε στο Σώμα επιβεβαιώνει τέσσερις μείζονες αρχές, τις οποίες ανέκαθεν υπερασπιζόμουν με σθένος εξ ονόματος του Κοινοβουλίου. " πρώτη αρχή: η αλληλεγγύη στο πεδίο του ελέγχου των εξωτερικών συνόρων δεν είναι επιλογή, αλλά υποχρέωση. Γι' αυτόν ακριβώς τον λόγο το σχέδιο κανονισμού ορίζει ότι τα κράτη μέλη πρέπει να συμβάλουν στις εφεδρείες ταχείας επέμβασης και πρέπει να διαθέσουν συνοριοφύλακες στον Frontex, κατόπιν αιτήματός του, εκτός και αν τα ίδια αντιμετωπίζουν επείγουσα κατάσταση, στην οποία πρέπει να προστρέξουν.
<P>
" δεύτερη μείζονα αρχή: όταν αναπτύσσονται στην επικράτεια ενός άλλου κράτους μέλους στο πλαίσιο των ομάδων ταχείας επέμβασης, οι συνοριοφύλακες που έχουν τεθεί στην εφεδρεία δεν είναι βοηθητικοί ή όργανα δεύτερης κατηγορίας σε σύγκριση με τους συνοριοφύλακες του κράτους μέλους. Βεβαίως -και αυτό είναι αυτονόητο- τα μέλη των ομάδων θα λαμβάνουν τις οδηγίες τους από το κράτος μέλος, το οποίο τους υποδέχεται, κατά τα άλλα όμως, είναι ισότιμοι με τους εθνικούς συνοριοφύλακες. Οι εργασίες που ενδέχεται να επιτελέσουν είναι οι ίδιες. Έχουν το δικαίωμα να φέρουν τη δική τους στολή, με την προσθήκη ενός ευρωπαϊκού σήματος. Δύνανται να φέρουν το υπηρεσιακό τους όπλο, σύμφωνα με το εθνικό δίκαιο του δικού τους κράτους μέλους, με μόνη εξαίρεση αν υπάρξει διαφωνία μεταξύ των δύο εμπλεκόμενων κρατών μελών. Δύνανται να λαμβάνουν άδεια πρόσβασης σε ευρωπαϊκές και εθνικές βάσεις δεδομένων, το δε έγγραφο διαπίστευσής τους, το οποίο προβλεπόταν στο αρχικό σχέδιο, απηλλάγη από όλα τα προσκόμματα, τα οποία θεωρώ ότι περιείχε.
<P>
" τρίτη μείζονα αρχή -το λέω δε αυτό ιδίως προς όφελος του κ. Catania- είναι πως ο σεβασμός των θεμελιωδών δικαιωμάτων ισχύει σε όλες τις περιστάσεις. Γι' αυτόν τον λόγο το σχέδιο κανονισμού ορίζει: καταρχάς, ότι τα μέλη των ομάδων, μαζί με τους εθνικούς συνοριοφύλακες, πρέπει να απέχουν από κάθε συμπεριφορά που συνιστά διακριτική μεταχείριση· δεύτερον, ότι πρέπει να δρουν σύμφωνα με τις υποχρεώσεις των κρατών μελών όσον αφορά τη διεθνή προστασία και τη μη επαναπροώθηση· και, τρίτον, ότι τα μέλη των ομάδων πρέπει να δρουν συμμορφούμενα πλήρως με τις υποχρεώσεις του διεθνούς ναυτικού δικαίου, ιδίως σε σχέση με την έρευνα και τη διάσωση. Αυτό ακριβώς μας επαναβεβαίωσε μόλις ο Επίτροπος εδώ. Επομένως, κύριε Catania, η τροπολογία που υποβάλλετε είναι περιττή. Τολμώ μάλιστα να πω ότι είναι προσβλητική, διότι βασίζεται στην υπόθεση εργασίας ότι, όταν ανακαλύπτουν πλοία που βρίσκονται σε κίνδυνο, οι συνοριοφύλακες, περιλαμβανομένων αυτών από την Ισπανία, την Ιταλία ή τη Μάλτα τώρα, δεν θα ενδιαφέρονται ιδιαίτερα να σώσουν ανθρώπους. Τέλος, το σχέδιο κανονισμού ορίζει ότι οι ευρωπαϊκές οδηγίες για την προστασία των προσωπικών δεδομένων πρέπει να εφαρμόζονται κατά γράμμα.
<P>
" τέταρτη αρχή: ενώ η κατάσταση είναι επείγουσα, είναι επείγουσα για τους πάντες. Δεδομένου ότι το θέμα αφορά την αντιμετώπιση έκτακτων καταστάσεων, οι όροι του κανονισμού παρέχουν λίαν στενά χρονικά περιθώρια επέμβασης. Ο διευθυντής του Frontex διαθέτει το μέγιστο πέντε εργάσιμες ημέρες να αποφασίσει τον τρόπο επέμβασης. Αμέσως μόλις καταρτιστεί το επιχειρησιακό σχέδιο, πρέπει να αναπτυχθούν οι ομάδες ταχείας επέμβασης το αργότερο εντός των πέντε αυτών εργάσιμων ημερών. Ούτως εχόντων των πραγμάτων, ήταν επομένως ορθότατο, σε περιπτώσεις επεμβάσεων, οι οποίες δικαιολογούνται, αλλά για τις οποίες δεν επαρκούν οι πόροι του Frontex για την αντιμετώπιση του σχετικού κόστους, να πρέπει να αναλάβει η δημοσιονομική αρχή δέσμευση, σύμφωνα με τις διατάξεις του χρηματοδοτικού κανονισμού, ούτως ώστε να εξευρίσκεται επειγόντως δημοσιονομική λύση. Αυτό είναι το νόημα της τροπολογίας, η οποία προστέθηκε στο κείμενο του σχεδίου κανονισμού και αυτό επισημοποιεί τη συμφωνία που επετεύχθη εν προκειμένω μεταξύ της Επιτροπής, του Κοινοβουλίου και του Συμβουλίου.
<P>
Αυτά είχα να πω, κύριε Πρόεδρε, κυρίες και κύριοι βουλευτές, για το σχέδιο επί του οποίου καλείται το Σώμα να ψηφίσει αύριο. Δεν αμφιβάλλω και ευελπιστώ ότι θα λάβει την ευρεία στήριξή σας.
<SPEAKER ID="399" NAME="Agustín Díaz de Mera García Consuegra">
εξ ονόματος της Ομάδας PPE-DE. - (ES) Κύριε Πρόεδρε, δεν πρόκειται να χρησιμοποιήσω τα τρία λεπτά που έχω στη διάθεσή μου διότι εξετάζουμε μια πολύ καλά εκπονημένη έκθεση, η οποία χρησιμοποιεί μια αξιέπαινη μέθοδο εργασίας, και επομένως θέλω να συγχαρώ τον κ. Deprez.
<P>
Δεύτερον, χαίρομαι επίσης για τη σπουδαία συμφωνία που επιτεύχθηκε μεταξύ του Συμβουλίου, της Επιτροπής και του Ευρωπαϊκού Κοινοβουλίου.
<P>
Τέλος επιθυμώ να εκφράσω μερικές σκέψεις.
<P>
Επισημαίνω -όπως έκανα στο προεδρείο του κόμματος μου την προηγούμενη εβδομάδα, στη Γρανάδα- ότι η αρμοδιότητα για τον έλεγχο των συνόρων και των εξωτερικών συνόρων εμπίπτει στα κράτη μέλη και μόνο στα κράτη μέλη.
<P>
Τι είναι ο Frontex λοιπόν; Ο Frontex και οι ομάδες ταχείας επέμβασης (RABIT) σημαίνουν βασικά συντονισμό, συνεργασία, και συνέργια.
<P>
Οι ομάδες ταχείας επέμβασης στα σύνορα είναι επιπρόσθετα μέσα συνέργιας και συνεργασίας προκειμένου να αποτραπεί να προστεθεί η διαπερατότητα των εξωτερικών συνόρων της Ένωσης στη διαπερατότητα των εσωτερικών συνόρων και να δημιουργηθεί ανάμεσά τους μια σκηνή ανθρωπιστικής εγκατάλειψης. Ας θυμηθούμε ότι, ως αποτέλεσμα της διάσχισης του Ατλαντικού μέσω της χρησιμοποίησης των εγκληματικών μηχανισμών της μαφίας, η Ευρωπαϊκή Ένωση έχει υπολογίσει σε 10 000 τον αριθμό των θανάτων που έχουν καταγραφεί εξαιτίας αυτού του απάνθρωπου επικού ταξιδιού.
<P>
Οι ομάδες ταχείας επέμβασης, οι οποίες έτυχαν τόσο μεγάλης συναίνεσης και τόσο μεγάλης συμφωνίας, αποτελούν ένα επιπρόσθετο μέσο συνέργιας και συνεργασίας.
<P>
Αυτή η υποχρεωτική αλληλεγγύη δεν αποτελεί μια αντίφαση, κύριε Πρόεδρε. Είναι μια αναγκαία πραγματικότητα που έχουμε αναγνωρίσει σήμερα στη συμφωνία που ελπίζω ότι θα υποστηριχτεί από τη μεγάλη πλειοψηφία του Κοινοβουλίου αύριο.
<P>
Το οικονομικό μέσο στο οποίο αναφέρθηκε ο κ. Deprez είναι πολύ περισσότερα από μια δήλωση προθέσεων για την αντιμετώπιση κρίσιμων καταστάσεων και μαζικών εισβολών σε ένα μέρος του εδάφους μας. Προσφέρει μια άμεση απάντηση που δείχνει αλληλεγγύη και παρέχει δημοσιονομικούς πόρους.
<P>
Θα τελειώσω όπως άρχισα, κύριε Πρόεδρε, εκφράζοντας την ευχαρίστησή μου για την επίτευξη ενός μέσου που επιδεικνύει τόσο μεγάλη αλληλεγγύη και είναι τόσο χρήσιμο από την άποψη του ελέγχου των συνόρων της Ένωσης.
<SPEAKER ID="400" NAME="Javier Moreno Sánchez">
εξ ονόματος της Ομάδας PSE. - (FR) Κύριε Πρόεδρε, θα κάνω χρήση της μητρικής γλώσσας του εισηγητή μας για να τον συγχαρώ και να τον ευχαριστήσω για το ενδελεχές έργο του και για την έκβαση του έργου του: την έξοχη έκθεση που θα εγκρίνουμε αύριο.
<P>
Κύριε Deprez, χωρίς να αρχίσω τώρα τα λογοπαίγνια, πιστεύω ότι, μαζί με τους σκιώδεις εισηγητές, καταφέρατε να δημιουργήσετε μια πραγματική ομάδα ταχείας επέμβασης στην Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων, πράγμα που μας επέτρεψε να ενεργήσουμε ταχέως και να εγκρίνουμε σε πρώτη ανάγνωση ένα κείμενο, το οποίο έχαιρε ευρείας συναίνεσης κατά την ψηφοφορία στην επιτροπή.
<P>
Καταφέραμε, επίσης, να προωθήσουμε τις προτάσεις μας στο Συμβούλιο, χάρη στον εποικοδομητικό διάλογο που διενεργήσαμε με τη γερμανική Προεδρία, η οποία συμπεριέλαβε αυτόν τον κανονισμό ανάμεσα στις προτεραιότητές της και η οποία κράτησε λίαν επιδεκτική στάση έναντι των προτάσεών μας.
<P>
(ES) Κυρίες και κύριοι, έχουμε βελτιώσει από κοινού το κείμενο, γεγονός που αποδεικνύει για άλλη μια φορά την ωριμότητα του Κοινοβουλίου όταν πρόκειται για νομοθέτηση σε ένα τόσο ευαίσθητο πεδίο όπως η καταπολέμηση της λαθρομετανάστευσης. Επομένως, πρέπει να επεκτείνουμε το πεδίο της συναπόφασης σε όλες τις πτυχές της μεταναστευτικής πολιτικής.
<P>
Χαιρετίζουμε το γεγονός ότι το Συμβούλιο Δικαιοσύνης και Εσωτερικών Υποθέσεων ενέκρινε τον κανονισμό την περασμένη Πέμπτη στο Λουξεμβούργο και τον συμβιβασμό που επιτεύχθηκε από τα τρία θεσμικά όργανα για τη διασφάλιση της επαρκούς χρηματοδότησης των επιχειρήσεων.
<P>
Ελπίζουμε ότι οι ομάδες θα είναι λειτουργικές αυτό το καλοκαίρι, ακόμη και νωρίτερα, όπως ζήτησε ο Αντιπρόεδρος της Επιτροπής, κ. Frattini.
<P>
Πιστεύω ότι κινούμαστε προς τη σωστή κατεύθυνση, κυρίες και κύριοι. Προχωράμε αργά, αλλά προς τη σωστή κατεύθυνση. Έχουμε κάνει ένα μικρό βήμα προς μια κοινή πολιτική μετανάστευσης.
<P>
Οι κυβερνήσεις μας έχουν κατανοήσει ότι η μετανάστευση είναι μια κοινή ευρωπαϊκή πρόκληση που απαιτεί μια συνολική και κοινή απάντηση βασισμένη στην αλληλεγγύη, την αμοιβαία εμπιστοσύνη και τις μοιρασμένες ευθύνες.
<P>
Για τον σκοπό αυτό, η υποχρεωτική αρχή της αλληλεγγύης εκ μέρους των κρατών μελών που θεσπίζεται στο άρθρο 3 του κανονισμού είναι εξαιρετικά σημαντική. Αυτό το μέσο δεν αποτελεί πανάκεια, αλλά αντιπροσωπεύει πρόοδο στην καταπολέμηση της λαθρομετανάστευσης και της εμπορίας ανθρώπων.
<P>
Αυτές οι ομάδες θα συμβάλουν στην ενίσχυση της αλληλεγγύης και της αμοιβαίας βοήθειας προκειμένου να είμαστε σε θέση να ελέγχουμε τα εξωτερικά σύνορα της Ευρώπης, να σώσουμε ζωές -ειδικά στα ύδατα του Ατλαντικού και της Μεσογείου- και να αντιμετωπίσουμε σωστά τους μετανάστες που προσπαθούν να εισέλθουν στο έδαφος της Ένωσης παράνομα.
<P>
Οι πολίτες μας θέλουν η Ευρωπαϊκή Ένωση να απαντά στις ανησυχίες τους. Οι ομάδες ταχείας επέμβασης στα σύνορα είναι μια συγκεκριμένη απάντηση.
<P>
Οι πολίτες μας και οι μετανάστες δικαιούνται να μας δουν να αντιμετωπίζουμε το θέμα της λαθρομετανάστευσης σοβαρά. Επομένως καλώ την Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών να δείξει συνέπεια. Δεν μπορείτε να επικρίνετε στη Γρανάδα τη νομιμοποίηση που εφάρμοσε η ισπανική κυβέρνηση ενώ ταυτόχρονα, στο Λουξεμβούργο, δύο κυβερνήσεις που ανήκουν στην πολιτική σας οικογένεια ανακοινώνουν επικείμενες νομιμοποιήσεις, τις οποίες εμείς οι Σοσιαλιστές κατανοούμε και σεβόμαστε πλήρως, παρεμπιπτόντως.
<P>
Κυρίες και κύριοι της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, μην επιτρέψετε να καθοδηγηθείτε από το Ισπανικό Λαϊκό Κόμμα, το οποίο ρίχνει άσφαιρα στην ισπανική κυβέρνηση.
<SPEAKER ID="402" NAME="Bernat Joan i Marí">
εξ ονόματος της Ομάδας Verts/ALE. - (FR) Κύριε Πρόεδρε, θέλω να ξεκινήσω συγχαίροντας τον εισηγητή, τον κ. Deprez, για το έργο του. Φρονώ ότι πρόκειται για ένα πολύ γερά θεμελιωμένο, πολύ ενδιαφέρον και πολύ καλά εκπονημένο έργο για ένα πραγματικά δύσκολο θέμα. Πιστεύω ότι μπορούμε να μιλήσουμε περί μιας συμφωνίας σε αρκετά στάδια.
<P>
(EN) Μπορούμε να μιλήσουμε σε μακροπρόθεσμο, μεσοπρόθεσμο ή βραχυπρόθεσμο επίπεδο. Πιστεύω ότι η έκθεση αυτή είναι θετική και αποτελεί καλή λύση για τα προβλήματα που αντιμετωπίζουμε ή χρειάστηκε να αντιμετωπίσουμε στο παρελθόν στην Ευρωπαϊκή Ένωση. Οι ομάδες ταχείας επέμβασης στα σύνορα, υπό κοινούς κανόνες, θα αποτελέσουν ένα καλό μέσο για τη λήψη των αναγκαίων μέτρων προκειμένου να αντιμετωπιστούν τα άτομα που εισέρχονται παράνομα στην Ευρωπαϊκή Ένωση.
<P>
Από την άλλη πλευρά, πιστεύω ότι η Ευρώπη χρειάζεται μια κοινή πολιτική μετανάστευσης. Ως μέλος της Ευρωπαϊκής Ελεύθερης Συμμαχίας, δεν συμφωνώ ότι τα κράτη μέλη πρέπει να είναι οι κάτοχοι των συνόρων. Θεωρώ ότι, στο μέλλον, τα σύνορα της Ευρωπαϊκής Ένωσης πρέπει να αποτελούν κοινό θέμα. Πρέπει να εργαστούμε μαζί γι' αυτό το θέμα και να εξετάσουμε μια κοινή πολιτική μετανάστευσης, πάντα σύμφωνα με τις βασικές ευρωπαϊκές αξίες και τις αρχές της Ευρωπαϊκής Ένωσης. " Ευρωπαϊκή Ένωση πρέπει να είναι πιο συνεπής προκειμένου να παράσχει τα καλύτερα μέτρα σε αυτές τις περιπτώσεις.
<P>
Πρέπει επίσης να συνδράμουμε την ανάπτυξη των χωρών ΑΚΕ και, συγκεκριμένα, των γειτόνων μας στη νότια Μεσόγειο. " εξεύρεση λύσης σε αυτή την περιοχή του κόσμου αποτελεί εγγύηση για μια λύση στο τρέχον πρόβλημά μας. " επίλυση προβλημάτων στις χώρες από τις οποίες μεταναστεύουν οι άνθρωποι στην Ευρωπαϊκή Ένωση αποτελεί την κύρια βάση για την αποφυγή μιας κατάστασης που είναι ορισμένες φορές τραγική.
<P>
Όχι μόνο τα κράτη μέλη, αλλά και το σύνολο της Ευρωπαϊκής Ένωσης πρέπει να έχει επίγνωση της πολιτικής όσον αφορά τη μετανάστευση, περιλαμβανομένων περιφερειών με συνταγματικές αρμοδιότητες, για παράδειγμα τα Κανάρια Νησιά. " κυβέρνηση των Καναρίων θα έπρεπε να είχε κάτι να πει στην πρόσφατη κρίση στο συγκεκριμένο μέρος του κόσμου. Θέλω να επισημάνω ότι σήμερα είναι η 300ή επέτειος της Μάχης της Αλμάνσα, όταν η χώρα της Βαλένθια ηττήθηκε και άρχισε το τέλος του έθνους των Καταλανών. Πιστεύω ότι οι περιφέρειες, τα έθνη χωρίς κράτος και όλα τα πολιτικά όργανα στην Ευρωπαϊκή Ένωση έχουν κάτι να πουν σε θέματα αυτού του είδους.
<P>
Όπως είπα, εκτιμώ ότι η έκθεση είναι ολοκληρωμένη, πολύ καλή και πολύ ενδιαφέρουσα. Έχουμε ορισμένους φόβους, ίσως λόγω αισθήματος ευθύνης, καθώς και από τον φόβο ότι οι δράσεις των ομάδων ενδέχεται να εμποδίσουν τα άτομα να αναζητήσουν προστασία, στερώντας τους έτσι το δικαίωμα στο άσυλο σύμφωνα με τις διεθνείς συμβάσεις. Το είδαμε όταν μιλούσαμε με μετανάστες που εισήλθαν παράνομα στα Κανάρια Νησιά. Δεν είναι εύκολο γι' αυτούς τους ανθρώπους να ζητήσουν άσυλο όταν το θέλουν πραγματικά, διότι οι πληροφορίες δεν κυκλοφορούν σωστά και λόγω άλλων συνθηκών.
<P>
" θέση της Ομάδας Verts/ALE είναι ότι οι ομάδες ταχείας επέμβασης στα σύνορα αποτελούν μέρος της εργαλειοθήκης που αναπτύχθηκε στο πλαίσιο του κανονισμού Frontex και πρέπει να χρησιμοποιούνται ειδικά για την εκπλήρωση πιο επιτακτικών απαιτήσεων υποστήριξης στα εξωτερικά σύνορα. Συνεπώς, μπορούμε να πούμε ότι τα πλεονεκτήματα και τα μειονεκτήματα σχετίζονται στενά με τη θέση της Ομάδας όσον αφορά τις επιχειρήσεις του Frontex. Βλέπουμε τον κανονισμό ως μέσο για άμεση δράση υπό αυτή την έννοια.
<SPEAKER ID="404" NAME="Giusto Catania">
εξ ονόματος της Ομάδας GUE/NGL. - (IT) Κύριε Πρόεδρε, κυρίες και κύριοι, θέλω να ευχαριστήσω τον κ. Deprez για το έργο που επιτέλεσε και το οποίο μας επιτρέπει να εγκρίνουμε την έκθεσή του σε πρώτη ανάγνωση, πράγμα που αποδεικνύει τις διαμεσολαβητικές του ικανότητες με τις πολιτικές ομάδες, το Συμβούλιο και την Επιτροπή.
<P>
Θέλω να τον ευχαριστήσω, μολονότι διατηρώ στο έπακρο τις επιφυλάξεις μου όσον αφορά αυτόν τον κανονισμό, καθώς θεωρώ ότι στην πραγματικότητα χρησιμεύει αποκλειστικά και μόνο για να ανατεθούν κάποια καθήκοντα στον Frontex, σε αυτόν τον ανώφελο, μικρό οργανισμό που ιδρύθηκε από τα κοινοτικά θεσμικά όργανα και μέχρι εχθές δεν επιτελούσε κανέναν απολύτως έργο. Πιστεύω ότι η σύσταση των ομάδων ταχείας επέμβασης αποτελεί απλώς μια προπαγανδιστική κίνηση, καθώς είναι προφανές ότι, στην πραγματικότητα, η κρίση στην Ευρωπαϊκή Ένωση σε σχέση με την παράνομη μετανάστευση δεν προέρχεται από τη Νότιο Ευρώπη ή από τα σκάφη που καταφθάνουν από τη θάλασσα. Αυτό αποδεικνύεται αδιάψευστα από όλα τα στοιχεία και από όλες τις στατιστικές που έχουμε στη διάθεσή μας. Ακόμη και η Ευρωπαϊκή Επιτροπή παραδέχεται ότι μόνον το 14% των λαθρομεταναστών που ζουν στην Ευρώπη έχει έλθει εδώ από τη θάλασσα.
<P>
Δεν κατανοώ, συνεπώς, γιατί είναι αναγκαία η σύσταση αυτών των ομάδων ταχείας επέμβασης. Το ίδιο ισχύει και για τις χώρες της Νοτίου Ευρώπης, για την Ιταλία, την Ισπανία και τη Μάλτα, την οποία πρέπει να βοηθήσουμε. Ο Επίτροπος Borg γνωρίζει ασφαλώς καλύτερα από εμένα ότι είναι αναγκαίο να καταβάλουμε προσπάθειες για να βοηθήσουμε τη Μάλτα, τροποποιώντας ίσως τον κανονισμό Δουβλίνο II και όχι συστήνοντας ομάδες ταχείας επέμβασης που θα δυσκολεύονται να επέμβουν στη θάλασσα και να διακρίνουν εάν η θάλασσα είναι ιταλική ή μαλτέζικη.
<P>
Πιστεύω, συνεπώ,ς ότι θα πρέπει να προσπαθήσουμε να εφαρμόσουμε μια συνεκτική και σοβαρή πολιτική στον τομέα αυτό, αναθεωρώντας ίσως ριζικά την προσέγγισή μας. Για τον λόγο αυτόν, επιμένω ότι το μόνο σοβαρό καθήκον που μπορούν να αναλάβουν αυτές οι ομάδες ταχείας επέμβασης, είναι η διάσωση των ανθρώπων στη θάλασσα.
<P>
Κύριε Deprez, το θέμα δεν είναι εάν οι αστυνομικοί είναι καλοί ή κακοί. Τα τελευταία χρόνια έχει αποδειχθεί πέραν κάθε αμφιβολίας ότι οι τραγωδίες στη θάλασσα έχουν αυξηθεί. Υπάρχουν στατιστικές που αποδεικνύουν με αδιάψευστο τρόπο ότι χιλιάδες άνθρωποι έχουν χάσει τη ζωή τους στη Μεσόγειο και στον Ατλαντικό Ωκεανό. Θεωρώ λοιπόν ότι χρειάζονται ομάδες ταχείας επέμβασης που θα έχουν ως προτεραιότητα τη διάσωση ανδρών και γυναικών που επιχειρούν να φτάσουν στην Ευρώπη.
<P>
Πιστεύω πως δεν είναι περιττό να τονίσουμε αυτήν την ανάγκη στην υπό συζήτηση έκθεση και καλώ, συνεπώς, το Σώμα και τον κ. Deprez να υποστηρίξουν την τροπολογία μου, η οποία δηλώνει ρητά ότι ένα από τα πρωταρχικά καθήκοντα αυτών των ομάδων πρέπει να είναι η διάσωση στη θάλασσα.
<P>
Φρονώ πως εάν επιλέξουμε αυτήν τη λογική θα μπορέσουμε να συμβάλουμε ουσιαστικά στη μετατροπή της πολιτικής μετανάστευσης και ελέγχου των εξωτερικών συνόρων σε μια κοινή και ωφέλιμη δράση για την Ευρωπαϊκή Ένωση.
<SPEAKER ID="405" NAME="Johannes Blokland">
εξ ονόματος της Ομάδας IND/DEM. - (NL) Κύριε Πρόεδρε, θέλω καταρχάς να συγχαρώ τον εισηγητή για τον ταχύ χειρισμό της έκθεσής του, η οποία είναι καλός οιωνός για τις ομάδες ταχείας επέμβασης.
<P>
Πέρυσι, είχα την τύχη να επισκεφθώ, μαζί με τον κ. Deprez και άλλους, τον οργανισμό Frontex στη Βαρσοβία και αυτό αποδείχτηκε μια ιδιαίτερα πολύτιμη εμπειρία. Ο Οργανισμός διένυε ακόμα την παιδική του ηλικία και οι εργασίες επιταχύνονταν, με το κοινό και τους πολιτικούς να τρέφουν υψηλές προσδοκίες γι' αυτόν, κάτι το οποίο μπορεί να οδηγήσει σε απογοητευτικά αποτελέσματα. Εν πάση περιπτώσει, ο Frontex έχει περιορισμένη εντολή. " ανάπτυξη ομάδων ταχείας επέμβασης από τον Οργανισμό προϋποθέτει τη συνεργασία των κρατών μελών.
<P>
Μολονότι με ανησυχεί η υλοποίηση της πρότασης ως προς δύο σημεία, ο Επίτροπος Borg ενδεχομένως να ανταποκριθεί και να διασκεδάσει τις ανησυχίες μου σε σχέση με αυτό. " πρώτη ανησυχία μου αφορά τη διαθεσιμότητα ανθρώπινου δυναμικού και εξοπλισμού. Τα κράτη μέλη τα οποία έχουν ενταχθεί στον Frontex δεσμεύτηκαν να συνεργαστούν και μόνο σε εξαιρετικές περιπτώσεις μπορούν να υπαναχωρήσουν. Θέλω να ακούσω από τον Επίτροπο ποιες εξαιρέσεις κατάφεραν να εξασφαλίσουν τα κράτη μέλη. Επίσης, καταγράφηκε αυτό επαρκώς, ούτως ώστε ο Frontex να μπορεί να διαθέτει δυνάμεις και εξοπλισμό εντός του οριζόμενου διαστήματος;
<P>
" δεύτερη ανησυχία μου αφορά τον συντονισμό στα κράτη μέλη. Σε κάθε περίπτωση, ο Frontex απαιτεί ειδικά εκπαιδευμένα άτομα. Επιπλέον, ιδιαίτερα στη Μεσόγειο, απαιτείται κατάλληλος ναυτικός εξοπλισμός. Μου κάνει εντύπωση που κυρίως τα υπουργεία Άμυνας των κρατών μελών μπορούν να διαθέσουν αυτά τα άτομα και αυτόν τον εξοπλισμό, ενώ οι υπουργοί Δικαιοσύνης προβαίνουν σε υποσχέσεις προς το Συμβούλιο σε αυτόν τον τομέα. Επομένως, στη χώρα μου, ο υπουργός Δικαιοσύνης πρέπει να διαβουλευτεί με τους υπουργούς Εσωτερικών και Άμυνας για τη διάθεση προσωπικού και εξοπλισμού. Κάθε υπουργός αγωνίζεται από το μετερίζι του σε αυτό το θέμα. Μπορεί ο Επίτροπος να μας διευκρινίσει αν αυτό το πρόβλημα συντονισμού υφίσταται και σε άλλα κράτη μέλη και σε ποιόν βαθμό εμπλέκονται τα υπουργεία Άμυνας;
<SPEAKER ID="406" NAME="Giuseppe Castiglione" AFFILIATION="PPE-DE">
(IT) Κύριε Πρόεδρε, κύριε Επίτροπε, κυρίες και κύριοι, θα ήθελα καταρχάς να ευχαριστήσω τον εισηγητή κ. Deprez για τις προσπάθειες που κατέβαλε στην εκπόνηση αυτής της έκθεσης και επιθυμώ να του απευθύνω τα θερμά μου συγχαρητήρια γιατί κατόρθωσε σε τόσο σύντομο χρονικό διάστημα να πετύχει έναν συμβιβασμό με το Συμβούλιο για ένα τόσο σημαντικό και επείγον θέμα.
<P>
Τα κύματα της παράνομης μετανάστευσης, όπως αυτά που παρακολουθήσαμε το προηγούμενο καλοκαίρι στα νότια σύνορα της Ευρωπαϊκής Ένωσης, δεν αφορούν μόνο τα κράτη μέλη που εμπλέκονται άμεσα, αλλά όλα τα κράτη μέλη της Ένωσης. Στη Σικελία, όπως γνωρίζει πολύ καλά ο κ. Catania, μπορεί να δει κανείς πόσο επείγον είναι να αντιμετωπισθεί και να επιλυθεί το πρόβλημα.
<P>
Όπως κάθε χρόνο, τους προσεχείς μήνες οι αποβιβάσεις παράνομων μεταναστών στη Λαμπεντούσα και στα άλλα νησιά θα συνεχίζονται αδιάκοπα ημέρα και νύχτα, με απαγορευτικές καιρικές συνθήκες και πολύ ριψοκίνδυνες καταστάσεις από άποψη ασφαλείας. " αποτελεσματική διαχείριση των εξωτερικών συνόρων μας απαιτεί συνεπώς ρεαλιστικές πολιτικές πρόληψης για την εσωτερική ασφάλεια και πολιτικές για την καταπολέμηση της παράνομης εισόδου και της εμπορίας ανθρώπων.
<P>
" σύσταση ομάδων ταχείας επέμβασης στα σύνορα αποτελεί ένα πρώτο, πρακτικό μέτρο κοινής αντίδρασης που βασίζεται στην αλληλεγγύη, τον σεβασμό των ανθρωπίνων δικαιωμάτων και την αμοιβαία συνδρομή μεταξύ των κρατών, τα οποία καλούνται να συμμετάσχουν διαθέτοντας οικονομικούς και ανθρώπινους πόρους. Οι εθνικές αστυνομικές μας δυνάμεις δεν μπορούν να αντιμετωπίσουν πλέον μόνες το δύσκολο καθήκον της υπεράσπισης των συνόρων μας και, προπαντός, της υποδοχής και της περίθαλψης των λαθρομεταναστών.
<P>
Οι συμπολίτες μας δεν μπορούν να συνεχίσουν να ζουν με αυτή την έλλειψη ασφάλειας και σταθερότητας και μας ζητούν επιτακτικά συγκεκριμένα μέτρα για την καταπολέμηση των οργανωμένων εγκληματικών ομάδων που διακινούν αυτά τα μεταναστευτικά ρεύματα, τροφοδοτώντας πολύ συχνά την αγορά της μαύρης εργασίας και της πορνείας. Για να ανταποκριθούμε σε αυτά τα αιτήματα, ελπίζω τα μέλη των ομάδων ταχείας επέμβασης να αναλάβουν αμέσως δράση από αυτό κιόλας το καλοκαίρι.
<P>
Παράλληλα πρέπει να συνεχίσουμε τις προσπάθειές μας σε αυτό το μέτωπο και να αναζητήσουμε τις καλύτερες λύσεις για το ζήτημα της μετανάστευσης. Πιστεύω πως το νομοσχέδιο της ιταλικής κυβέρνησης δεν βαδίζει προς αυτήν την κατεύθυνση, καθώς, αντί να συνταχθεί μαζί μας σε έναν σοβαρό αγώνα κατά της λαθρομετανάστευσης, η κυβέρνηση προτιμά να εφαρμόσει αντιφατικές και πρόχειρες πολιτικές που θα έχουν αναμφίβολα σοβαρές επιπτώσεις σε ολόκληρη την Ευρωπαϊκή Ένωση.
<P>
Κύριε Επίτροπε, καθώς είναι επείγουσα η ανάγκη να διασφαλίσουμε τη συνέχεια μεταξύ Ευρωπαϊκής Ένωσης και κρατών μελών, σας παρακαλώ θερμά να επαγρυπνείτε σε αυτό το καυτό ζήτημα, προκειμένου η κυρίαρχη δέσμευσή μας να βοηθούμε τους ασθενέστερους να συνδέεται ολοένα και περισσότερο με την αυξανόμενη ανάγκη για ασφάλεια.
<SPEAKER ID="407" NAME="Wolfgang Kreissl-Dörfler" AFFILIATION="PSE">
(DE) Κύριε Πρόεδρε, κύριε Επίτροπε, κυρίες και κύριοι, θα ήθελα να συγχαρώ κι εγώ θερμά τον κ. Deprez για την εξαίρετη -όπως πάντα- εργασία του για το θέμα αυτό, αλλά και σε άλλους τομείς.
<P>
Με το σχέδιο αυτό κάναμε ένα βήμα εμπρός. Ενισχύεται η αλληλεγγύη μεταξύ των κρατών μελών και μοιράζεται η ευθύνη. Δεν μπορούμε να επιτρέψουμε να αντιμετωπίσουν το πρόβλημα αυτό μόνες τους χώρες όπως η Ισπανία, η Μάλτα ή η Ιταλία. Όμως πρέπει να δώσουμε προσοχή και στα "πράσινα σύνορα", από όπου υπάρχει επίσης μαζική είσοδος μεταναστών.
<P>
Για εμάς τους σοσιαλιστές, ωστόσο, είναι επίσης αποφασιστικής σημασίας να μην παραμένουν στα χαρτιά όλες οι πτυχές που αφορούν τα ανθρώπινα δικαιώματα, να μην γίνονται διακρίσεις και να ελέγχουμε ως Κοινοβούλιο πώς εφαρμόζεται αυτό στην πράξη. Τι γίνεται με τους ανθρώπους που στέλνονται πίσω; Παραδίδονται ξανά σε αυτές τις εν μέρει διεφθαρμένες κυβερνήσεις; Είδαμε άλλωστε την καταστροφή στο Μαρόκο, όπου έστειλαν απλά στη Σαχάρα τους ανθρώπους που στάλθηκαν πίσω, και αυτό που θα προτιμούσαν είναι να τους αφήσουν χωρίς νερό για να πεθάνουν εκεί από τη δίψα. Πρέπει να συμπεριλάβουμε και να λάβουμε εξίσου υπόψη αυτούς τους προβληματισμούς.
<P>
Δεν πρέπει να θεωρήσουμε πανάκεια τον Frontex και την ομάδα επέμβασης. Είναι ένα μέσο και όχι η λύση του προβλήματος. Χρειαζόμαστε μία κοινή πολιτική για τη μετανάστευση και όχι μόνο μία κοινή πολιτική απέλασης. Αυτό που χρειαζόμαστε δεν είναι ένα νέο αμυντικό τείχος για την Ευρώπη, ούτε ένα Σιδηρούν Παραπέτασμα στον Ατλαντικό ή στη Μεσόγειο. Αντίθετα, πρέπει να αντιμετωπίσουμε άμεσα το θέμα και γι' αυτό πρέπει επίσης να προωθήσουμε τη λύση των προβλημάτων στις χώρες προέλευσης των μεταναστών.
<P>
Σας λέω ότι αν συνεχίσει να χειροτερεύει το κλίμα, αν οι κυβερνήσεις στις χώρες προέλευσης γίνουν ακόμα πιο διεφθαρμένες και παραμείνουν διεφθαρμένες, θα πρέπει να περιμένουμε αύξηση του μεταναστευτικού ρεύματος, γιατί κι εμείς δεν θα κάναμε τίποτα διαφορετικό, αλλά θα αναζητούσαμε κι εμείς κάπου αλλού την τύχη μας αντί να λιμοκτονούμε και να πεθαίνουμε από τη φτώχεια.
<P>
Εκφράζω και πάλι τα συγχαρητήριά μου για την έκθεση. Χαίρομαι που τα καταφέραμε. Στη συνέχεια, πρέπει επίσης ως Κοινοβούλιο να παρακολουθούμε την εξέλιξη των πραγμάτων.
<SPEAKER ID="408" NAME="Αθανάσιος Παφίλης" AFFILIATION="GUE/NGL">
Κύριε Πρόεδρε, αλήθεια, για να αντιμετωπιστούν οι εξαθλιωμένοι μετανάστες ή για να διασωθούν αυτοί που πνίγονται στις θάλασσες, προσπαθώντας να βρουν μια καλύτερη ζωή, απαιτούνται ομάδες ταχείας επέμβασης, άριστα εξοπλισμένες, που θα έχουν δικαίωμα να κάνουν συλλήψεις, που θα οπλοφορούν, που θα έχουν δικαίωμα χρήσης των όπλων στο όνομα της αυτοάμυνας, που θα χρησιμοποιούν βία, που θα είναι επίλεκτες, που θα έχουν προηγμένο τεχνολογικό εξοπλισμό και που θα δρουν σαν στρατιωτική δύναμη; Αλήθεια, περιμένετε να πιστέψουμε ότι γι' αυτό το λόγο χρησιμοποιούνται οι δυνάμεις αυτές;
<P>
Εμείς θεωρούμε ότι και αυτός ο Κανονισμός και αυτή η έκθεση αποκαλύπτει τον ίδιο τον χαρακτήρα της πολιτικής σας, που είναι επιθετικός: φτιάχνετε ομάδες ταχείας επέμβασης για εξωτερικές επεμβάσεις και ομάδες ταχείας επέμβασης οι οποίες να μπορούν να χρησιμοποιηθούν σε οποιαδήποτε κρίση υπάρχει, ακόμη και να στραφούν κατά των ίδιων των λαών. Γι' αυτό δεν συμφωνούμε.
<P>
Τα επιχειρήματα ότι οι ομάδες αυτές θα αντιμετωπίσουν τη μαφία, νομίζω ότι υποτιμούν την κοινή λογική. Αν υπάρξει πολιτική βούληση, μπορούν να βρεθούν όλοι αυτοί οι λαθρέμποροι και να αντιμετωπιστεί αυτή η μαφία. Πώς τους βρίσκουν οι λαθρομετανάστες και δεν μπορούν να τους βρουν οι διάφορες αστυνομίες; Όμως δεν υπάρχει πολιτική βούληση, γιατί αυτή η μαφία τροφοδοτεί το ευρωπαϊκό κεφάλαιο με φτηνό κρέας, με φτηνή εργατική δύναμη, που είναι οι μετανάστες. Και αν θέλετε πραγματικά και αγωνιάτε για την διάσωση των λαθρομεταναστών, γιατί δεν δίνετε περισσότερα χρήματα, ώστε να δημιουργηθούν εθνικά σώματα που θα μπορούν να παρεμβαίνουν και να σώζουν τέτοιες ζωές; Εμείς δεν συμφωνούμε. Θεωρούμε ότι αυτό είναι αντιδημοκρατικό, ότι κινείται σε μια κατεύθυνση καταστολής, όπως κινείται και η συνολική πολιτική σας.
<SPEAKER ID="409" NAME="Carlos Coelho" AFFILIATION="PPE-DE">
(PT) Κύριε Πρόεδρε, κύριε Επίτροπε, κυρίες και κύριοι συνάδελφοι, θέλω καταρχάς να προσυπογράψω το εγκώμιο του κ. Díaz de Mera και του κ. Castiglione, αμφότερων από την Ομάδα μου, προς τον εισηγητή, τον κ. Deprez, ο οποίος μας υπέβαλε μια υποδειγματική έκθεση. Ο κ. Deprez κατέβαλε επίπονες προσπάθειες για την επίτευξη συμβιβασμού ανάμεσα σε όλες τις πολιτικές ομάδες και στο Συμβούλιο με στόχο να εξασφαλιστεί συμφωνία σε πρώτη ανάγνωση.
<P>
Πρόκειται για μια καθ' όλα καλοδεχούμενη πρωτοβουλία, σε μια στιγμή κατά την οποία η Ευρώπη διέρχεται την πλέον σημαντική μεταναστευτική κρίση στην ιστορία της. " μαζική εισροή παράνομων μεταναστών στις ευρωπαϊκές ακτές καθιστά πλέον επιτακτική την ανάγκη να λάβουμε μέτρα κατεπειγόντως. Μολονότι πλήττονται πιο άμεσα οι περιοχές της νότιας Ευρώπης, αυτό το πρόβλημα δεν μπορεί να θεωρηθεί ότι αφορά αποκλειστικώς τα άμεσα ενδιαφερόμενα κράτη μέλη και περιοχές. " μαζική λαθρομετανάστευση και η συνδεόμενη με αυτήν ανθρωπιστική τραγωδία έχουν συνέπειες για την ασφάλεια και τη συνοχή σε ολόκληρη την Ευρωπαϊκή Κοινότητα.
<P>
Επικροτώ τα διάφορα επιχειρησιακά μέτρα που αφορούν τη διαχείριση των εξωτερικών θαλάσσιων συνόρων μας στο νότο, όπως είναι η δημιουργία ενός επιχειρησιακού κέντρου ελέγχου για τον συντονισμό ενός δικτύου περιπολιών στις ακτές της Μεσογείου και η δημιουργία κεντρικού μητρώου διαθέσιμου τεχνικού εξοπλισμού, προς χρήση για τον έλεγχο και την παρακολούθηση των εξωτερικών συνόρων, οπότε οι αναγκαίοι πόροι -επί παραδείγματι, πλοία, ελικόπτερα και αεροπλάνα- θα διατίθενται προς χρήση σε κοινές επιχειρήσεις. Επικροτώ επίσης με θέρμη τη δημιουργία ομάδων ταχείας επέμβασης στα σύνορα, γεγονός το οποίο θα προσφέρει ταχεία τεχνική και επιχειρησιακή συνδρομή στα κράτη μέλη που θα το ζητήσουν.
<P>
Αυτό θα αποτελέσει έναν τρόπο ενίσχυσης της αλληλεγγύης και της αμοιβαίας συνδρομής μεταξύ των κρατών μελών. Αυτός ο κανονισμός αφορά την ανάπτυξη ομάδων ταχείας επέμβασης στα σύνορα προκειμένου να παρέχεται ταχεία βοήθεια σε περίπτωση επανάληψης προηγούμενων καταστάσεων, όπως για παράδειγμα στις Κανάριες Νήσους. Συμφωνώ ότι η βοήθεια πρέπει να παρέχεται για περιορισμένο διάστημα, σε εξαιρετικές ή κατεπείγουσες καταστάσεις και μετά από αίτημα του ενδιαφερόμενου κράτους μέλους.
<P>
Κύριε Πρόεδρε, ο ευρωπαϊκός οργανισμός Frontex καλείται να διαδραματίσει κρίσιμο ρόλο στον συντονισμό αυτής της βοήθειας, πράγμα το οποίο πρέπει να πράξει ανταποκρινόμενος άμεσα και αποτελεσματικά. Εντός πέντε ημερών, λαμβάνεται απόφαση, εκπονείται σχέδιο, το οποίο ορίζει τη διάρκεια, τη γεωγραφική θέση, την αποστολή που πρέπει να εκτελεστεί, τη σύνθεση, τον αριθμό και το είδος των εμπειρογνωμόνων που κάθε κράτος μέλος θα κληθεί να παράσχει στην ομάδα. Όλοι μας -στο Κοινοβούλιο, στην Επιτροπή και στο Συμβούλιο- πρέπει να διαθέσουμε τους αναγκαίους ανθρώπινους και οικονομικούς πόρους σε θεσμικό επίπεδο ούτως ώστε η αποστολή να εκτελεστεί αποτελεσματικά.
<SPEAKER ID="410" NAME="Ryszard Czarnecki" AFFILIATION="UEN">
(PL) Κύριε Πρόεδρε, σας ευχαριστώ πολύ για την υπομονή σας. Μόλις σήμερα, πολωνοί μέλη του ΕΚ από διάφορες πολιτικές ομάδες συναντήθηκαν με τον επικεφαλής των πολωνών συνοριοφυλάκων, ο οποίος είναι και ο αξιωματικός επικοινωνιών της πρεσβείας μας στο Βέλγιο. Μας ενημέρωσε λεπτομερώς για τη σοβαρότητα του προβλήματος, το οποίο συζητάμε σήμερα.
<P>
Είμαι αντιπρόσωπος της Πολωνίας, η οποία μετά τη Φινλανδία, έχει τα μεγαλύτερα εξωτερικά χερσαία σύνορα στην Ευρωπαϊκή Ένωση. Αυτό καθιστά ιδιαίτερα ζέον για μας το θέμα της αποτελεσματικής διαχείρισης των εξωτερικών συνόρων μέσω του ελέγχου και της προστασίας και της καταπολέμησης της λαθρομετανάστευσης και της παράνομης διακίνησης ανθρώπων.
<P>
Οι ομάδες για τις οποίες συζητάμε σήμερα θα φανούν ακόμα πιο αναγκαίες καθώς η ΕΕ καθίσταται ολοένα και πιο ελκυστικός οικονομικός παράδεισος για μετανάστες από διάφορες ηπείρους, καθώς και από την πρώην Σοβιετική Ένωση. Συμφωνώ με τις δηλώσεις του κ. Coelho σχετικά με την τεράστια επικείμενη κρίση, που μας περιμένει. " μόνη προϋπόθεση για τη δημιουργία των ομάδων ταχείας επέμβασης στα σύνορα είναι η πλήρης συμφωνία μας με την πρόταση του κράτους μέλους, τα σύνορα του οποίου υφίστανται το πρόβλημα.
<SPEAKER ID="411" NAME="Hubert Pirker" AFFILIATION="PPE-DE">
(DE) Κύριε Πρόεδρε, κύριε Επίτροπε, η παράνομη είσοδος μεταναστών έχει προσλάβει πλέον δραματικές διαστάσεις. Σύμφωνα με συντηρητικές εκτιμήσεις, στην Ευρώπη υπάρχουν περίπου 15 εκατομμύρια παράνομοι μετανάστες. Αρκεί να συγκρίνετε τα αριθμητικά στοιχεία του 2005 και του 2006 για να δείτε ότι ο αριθμός τους έχει εξαπλασιαστεί.
<P>
" μεταφορά λαθρομεταναστών στην ΕΕ έχει γίνει μια μεγάλη επιχείρηση και αποτελεί μέρος του οργανωμένου εγκλήματος. Ορισμένα κράτη μέλη δεν μπορούν πλέον να αντιμετωπίσουν την κατάσταση. Δεν μπορούμε να τα εγκαταλείψουμε, χρειάζονται βοήθεια. Εδώ πρέπει να παρέμβει η ΕΕ.
<P>
Επικροτώ τη σύσταση του Frontex, και μάλιστα επικροτώ ακόμα περισσότερο το γεγονός ότι τώρα δημιουργείται ένα λειτουργικό μέσον, δηλαδή οι ομάδες ταχείας επέμβασης στα σύνορα, που μπορεί να παρέχει βοήθεια σε συγκεκριμένες περιοχές και για περιορισμένο χρονικό διάστημα, μετά από αίτηση των κρατών μελών, καθώς και ότι -όπως τόνισε ο κ. Díaz de Mera García Consuegra- διασαφηνίζεται επίσης πως η ασφάλεια των συνόρων παραμένει αρμοδιότητα των κρατών μελών. Πρέπει να μας είναι σαφές ότι οι RABITs βοηθούν για σύντομο χρονικό διάστημα, ενώ μεσοπρόθεσμα και μακροπρόθεσμα χρειαζόμαστε επιπλέον μέτρα. Περιμένω να γίνει συμφωνία συνεργασίας μεταξύ Frontex και Europol για την καλύτερη καταπολέμηση της παράνομης μεταφοράς μεταναστών, να υπάρχουν συνέπειες για την παράνομη παραμονή -εδώ πρέπει να εξετάσουμε επίσης τη βοήθεια για επαναπατρισμό- και να μην γίνονται πλέον μαζικές νομιμοποιήσεις γιατί το αποτέλεσμά τους είναι πάντα η έλξη για άλλα κράτη και η μετάθεση των προβλημάτων σε αυτά.
<P>
Όμως χρειαζόμαστε και περισσότερες ενημερωτικές εκστρατείες με σκοπό την πρόληψη, προκειμένου οι πιθανοί μετανάστες να γνωρίζουν πώς λειτουργεί η νόμιμη μετανάστευση, ποιες είναι οι συνέπειες της παράνομης μετανάστευσης και ποιοι κίνδυνοι συνδέονται με αυτήν. Επίσης, χρειάζονται προγράμματα σταθεροποίησης και ενίσχυσης στις χώρες προέλευσης. Με αυτά τα RABITs πάντως δείχνουμε ως ΕΕ ότι οδεύουμε προς μία Ένωση ασφαλείας, ενώ ταυτόχρονα εξετάζουμε πώς θα λύσουμε μεσοπρόθεσμα και μακροπρόθεσμα τα προβλήματα της μετανάστευσης, ιδίως δε της λαθρομετανάστευσης.
<P>
Τέλος, ευχαριστώ τον εισηγητή για τον εξαίρετο συντονισμό.
<SPEAKER ID="412" NAME="Simon Busuttil" AFFILIATION="PPE-DE">
(EN) Κύριε Πρόεδρε, θέλω καταρχάς να ευχαριστήσω, όπως και οι συνάδελφοί μου, τον εισηγητή κ. Deprez για την εξαιρετική έκθεσή του και ειδικότερα για την ολοκλήρωση αυτής της έκθεσης εγκαίρως για την πρώτη ανάγνωση.
<P>
Χαιρετίζω θερμά αυτή τη νομοθεσία διότι αποτελεί ένα μέσο αλληλεγγύης. Καθώς προέρχομαι από ένα νότιο κράτος μέλος, την χαιρετίζω ακόμα πιο θερμά, διότι εκτιμώ ότι η αλληλεγγύη δεν είναι εύκολη ούτε φθηνή.
<P>
Αυτός ο νόμος σημαίνει ότι τα κράτη μέλη δεσμεύονται τώρα να βοηθούν άλλες χώρες που αντιμετωπίζουν δυσκολίες. Όπως είπε ο κ. Deprez, αυτή η αλληλεγγύη είναι υποχρεωτική και όχι προαιρετική. Αυτό την καθιστά αληθινή αλληλεγγύη. Δεν είναι φιλανθρωπία, διότι η φιλανθρωπία είναι εθελοντική. Είναι μια υποχρεωτική δέσμευση. Χάρη σε αυτή τη νομοθεσία, οι χώρες που αντιμετωπίζουν καταστάσεις έκτακτης ανάγκης όσον αφορά τη μετανάστευση θα αρχίσουν επιτέλους να αισθάνονται ότι δεν είναι πλέον εντελώς μόνες τους.
<P>
Συνεπώς, αυτός ο νόμος είναι ένα θετικό βήμα προόδου. Ωστόσο, από μόνος του δεν είναι αρκετός για να ξεπεραστεί η πρόκληση της παράνομης μετανάστευσης. Πρέπει, συνεπώς, να αποφύγουμε την αύξηση των προσδοκιών των πολιτών ότι αυτός ο νόμος θα τα λύσει όλα: δεν θα το κάνει. Ως εκ τούτου, πρέπει επίσης να κάνουμε περισσότερα για να ενισχύσουμε τα νότια σύνορα της Ένωσης. Τον περασμένο Νοέμβριο η Ευρωπαϊκή Επιτροπή εξέδωσε ανακοίνωση σχετικά με την ενίσχυση των νότιων θαλασσίων συνόρων, και ζητώ από την Επιτροπή να ασκήσει πίεση για την υλοποίηση των πρωτοβουλιών που αναφέρονται σε αυτή την ανακοίνωση. Ας μην ξεχνάμε ότι οι έλεγχοι των εξωτερικών συνόρων είναι προς όφελος όλων των κρατών μελών και όχι μόνο των χωρών που αντιμετωπίζουν δυσκολίες και, εφόσον είναι προς όφελος όλων, πρέπει επίσης να αποτελεί ευθύνη όλων - να αποτελούν κοινή ευθύνη.
<SPEAKER ID="413" NAME="Πρόεδρος">
Σας ευχαριστώ πολύ, κύριε Busuttil. Σας ευχαριστώ, επίσης, για την κατανόησή σας. Γνωρίζω ότι θα προτιμούσατε να είχατε μιλήσει στα μαλτέζικα απόψε, δυστυχώς όμως οι ομάδες μας δεν ήταν διαθέσιμες και σας ευχαριστώ για την ευελιξία σας.
<SPEAKER ID="414" NAME="Francesco Musotto" AFFILIATION="PPE-DE">
(IT) Κύριε Πρόεδρε, κύριε Επίτροπε, κυρίες και κύριοι, θεωρώ ότι σήμερα επετεύχθη ένας πολύ σημαντικός στόχος, καθώς η συμφωνία σχετικά με τις ομάδες ταχείας επέμβασης στα σύνορα αποδεικνύει ότι όλα τα θεσμικά όργανα της Ευρωπαϊκής Ένωσης έχουν κατανοήσει πως η λαθρομετανάστευση είναι ένα σοβαρό πρόβλημα που δεν μπορούν να αντιμετωπίσουν μόνες τους οι περιοχές, οι οποίες είναι εκτεθειμένες στα μαζικά μεταναστευτικά ρεύματα λόγω της γεωγραφικής θέσης τους.
<P>
Όπως επισημάναμε στην έκθεση σχετικά με τις νησιωτικές περιφέρειες που ενέκρινε το Σώμα, η Ευρώπη δεν μπορούσε να παραμένει αδιάφορη μπροστά στη διαρκή κατάσταση έκτακτης ανάγκης που αντιμετωπίζουν περιφέρειες όπως η δική μου, η Σικελία, με το αποκορύφωμα της Λαμπεντούσα, οι Κανάριες νήσοι ή η Μάλτα, οι οποίες επιβαρύνονται με αβάστακτο τρόπο από τις αποβάσεις των λαθρομεταναστών. Δεν μπορούσε να παραμείνει αδιάφορη ενώπιον της ανθρώπινης τραγωδίας των σαπιοκάραβων που βυθίζονται στη Μεσόγειο ή του οργανωμένου εγκλήματος που εκμεταλλεύεται την απελπισία αυτών των ανθρώπων. Με το άνοιγμα των εσωτερικών μας συνόρων τα εξωτερικά σύνορα μετατράπηκαν στα κοινά μας σύνορα και, ως εκ τούτου, μόνο σε ευρωπαϊκό επίπεδο μπορούν να βρεθούν αποτελεσματικές και μακροπρόθεσμες λύσεις για το ζήτημα της μετανάστευσης.
<P>
Ασφαλώς η σύσταση των ομάδων ταχείας επέμβασης δεν αποτελεί παρά την αφετηρία. " Ευρώπη πρέπει να επιταχύνει τη διαδικασία θέσπισης της πολιτικής για τη νόμιμη μετανάστευση, μιας και ένα ζήτημα τέτοιας σημασίας δεν μπορεί να επαφίεται μόνο στη βούληση των κυβερνήσεων. " ιταλική κυβέρνηση θέσπισε προσφάτως έναν νόμο που μεταβάλλει και τροποποιεί τις προηγούμενες νομοθετικές ρυθμίσεις, αλλά δεν πρόκειται για λύσεις που μπορούν να θεωρηθούν οριστικές και να οδηγήσουν στην υποδοχή και στην οικοδόμηση ενός καλύτερου μέλλοντος.
<P>
" Ευρώπη οφείλει να πράξει το αντίθετο. Πρέπει να θεσπίσει μια πολιτική νόμιμης μετανάστευσης για τη διαχείριση όλων των ρευμάτων, τα οποία, όπως και ο άνεμος, δεν μπορούν να ανακοπούν, αλλά πρέπει να τεθούν υπό έλεγχο.
<SPEAKER ID="415" NAME="Barbara Kudrycka" AFFILIATION="PPE-DE">
(PL) Κύριε Πρόεδρε, οι ομάδες ταχείας επέμβασης έχουν την ευκαιρία να αποτελέσουν ένα σημαντικό εργαλείο των κρατών μελών και του Frontex, μολονότι, παρεμπιπτόντως, αυτό δεν είναι κάτι το καινούριο για τον Frontex. Συμμετείχαμε και στο παρελθόν σε κοινές επιχειρήσεις. Χρειαζόμαστε ομάδες ταχείας επέμβασης, αρκεί όμως αυτές να μην χρησιμοποιούνται ως μέσο μετάθεσης ευθυνών για την περιπολία των εθνικών συνόρων, η οποία με βάση τις ισχύουσες Συνθήκες εμπίπτει στην αρμοδιότητα των κρατών μελών. Είναι σημαντικό, επομένως, αυτές οι ομάδες να παραμένουν σε εφεδρεία ενόψει καταστάσεων που συνιστούν πραγματικές κρίσεις, οι οποίες υπερβαίνουν το πεδίο ανάλυσης κινδύνων που έχει προηγηθεί. Μόνο τότε τα κράτη μέλη έχουν το δικαίωμα και την υποχρέωση να υλοποιήσουν τους μηχανισμούς της ευρωπαϊκής αλληλεγγύης.
<P>
Έχω σαφώς συνειδητοποιήσει ότι το βάρος του ελέγχου των εξωτερικών συνόρων της ΕΕ κατανέμεται ανισομερώς στα κράτη μέλη. Υπάρχουν τα νότια κράτη, με δύσκολα θαλάσσια σύνορα, και χώρες με εκτεταμένα χερσαία σύνορα. Οι ομάδες, από κοινού με άλλα στοιχεία σε ένα ολοκληρωμένο σύστημα διαχείρισης συνόρων, το οποίο αναφέρω εδώ ως σημαντικό πόρο για τα εξωτερικά μας σύνορα, θα συμβάλουν στη βελτιωμένη συνεργασία και συντονισμό των προσπαθειών, καθώς και στην καταπολέμηση της λαθρομετανάστευσης και της παράνομης διακίνησης ανθρώπων. Ωστόσο, προσδοκώ όντως ο Frontex Και οι ομάδες RABITS να λαμβάνουν αρκούντως υπόψη τα δικαιώματα και τις ανάγκες των ατόμων, τα οποία διασχίζουν τα σύνορα με καλή πίστη. Γι' αυτόν τον λόγο πρέπει επίσης να βελτιώσουμε τον συντονισμό όσον αφορά τις συνοριακές υπηρεσίες για τους ταξιδιώτες αυτής της κατηγορίας. Όσον αφορά τις ομάδες RABITS θέλω να επισημάνω την ανάγκη ενημέρωσης του κοινού αναφορικά με τις ομάδες ταχείας επέμβασης και αναφορικά με το ποια είναι τα δικαιώματα και οι υποχρεώσεις των απλών ανθρώπων, όταν συναντούν αυτές τις ομάδες, προκειμένου να αποφεύγονται οι παρανοήσεις και οι συγκεχυμένες καταστάσεις. Αυτό θα απαιτήσει ενημερωτικές εκστρατείες. Τέλος, θέλω να εκφράσω τη χαρά μου για τη συναίνεση που επιτύχαμε όσον αφορά τη σύσταση αυτών των ομάδων και να συγχαρώ τον κ. Deprez για την έξοχη έκθεσή του.
<SPEAKER ID="416" NAME="Joe Borg" LANGUAGE="EN">
Κύριε Πρόεδρε, όπως ανέφερα προηγουμένως, η Επιτροπή χαιρετίζει θερμά τον συμβιβασμό που επετεύχθη μεταξύ των τριών θεσμικών οργάνων γι' αυτόν τον φάκελο. Αποτελεί ένα σημαντικό βήμα στη συνεργασία μεταξύ των κρατών μελών και είναι ένα εξαιρετικό παράδειγμα αλληλεγγύης στην αντιμετώπιση των συνοριακών ελέγχων.
<P>
Όσον αφορά τα θέματα που αναφέρθηκαν κατά τη διάρκεια της συζήτησης, ειδικά από τον κ. Blokland, επιτρέψτε μου να δηλώσω ότι στο Συμβούλιο Δικαιοσύνης και Εσωτερικών Υποθέσεων την περασμένη εβδομάδα τα κράτη μέλη είχαν ήδη θέσει τεχνικό εξοπλισμό κλπ. στη διάθεση του Frontex για τις κοινές επιχειρήσεις. Επιπλέον, ο Αντιπρόεδρος Frattini κάλεσε τα κράτη μέλη που δεν το έχουν ήδη πράξει να εξετάσουν το ενδεχόμενο της συνδρομής τους.
<P>
Όσον αφορά το άλλο θέμα του συντονισμού, επιτρέψτε μου να διευκρινίσω ότι ο Frontex θα συντονίζει τις επιχειρήσεις με τη συμμετοχή των αρμοδίων αρχών των πολλών εμπλεκομένων κρατών μελών.
<P>
Θέλω να ολοκληρώσω συγχαίροντας τον εισηγητή κ. Deprez για το δύσκολο έργο του και χαιρετίζοντας τη συμφωνία που επετεύχθη μεταξύ των θεσμικών οργάνων για τον κανονισμό σχετικά με τις ομάδες ταχείας επέμβασης στα σύνορα. Επαναλαμβάνω ότι αποτελεί εξαιρετικό παράδειγμα αλληλεγγύης και επιχειρησιακής συνεργασίας.
<SPEAKER ID="417" NAME="Πρόεδρος">
Σας ευχαριστώ, κύριε Επίτροπε.
<P>
" συζήτηση έληξε.
<P>
" ψηφοφορία θα διεξαχθεί αύριο, Πέμπτη, στις 12.00.
<P>
Γραπτές δηλώσεις (άρθρο 142 του Κανονισμού)
<SPEAKER ID="418" NAME="Louis Grech " LANGUAGE="EN">
" σημερινή εποπτεία ελέγχου των εξωτερικών συνόρων δεν διαθέτει τους κατάλληλους και επαρκείς πόρους για να καταπολεμήσει αποτελεσματικά την παράνομη μετανάστευση και την εμπορία ανθρώπων. Αυτό το πρόβλημα δεν αφορά μία χώρα ή μία περιφέρεια αλλά όλα τα κράτη μέλη.
<P>
Σε αυτό το πλαίσιο, η έκθεση του κ. Deprez επισημαίνει τις διάφορες ελλείψεις και πραγματεύεται τα πραγματικά θέματα που αφορούν την ανάπτυξη των ομάδων ταχείας επέμβασης στα σύνορα. Ομολογουμένως, η δημιουργία αυτής της ομάδας ταχείας επέμβασης αποτελεί θετικό βήμα προς τη σωστή κατεύθυνση και επομένως πρέπει να κατανεμηθούν όλοι οι αναγκαίοι πόροι προκειμένου να λειτουργήσει αυτό το σχέδιο με βιώσιμο τρόπο.
<P>
" αποτελεσματική διαχείριση των εξωτερικών συνόρων μέσω ελέγχων επιλύει μόνο ένα μικρό τμήμα αυτού του θεμελιώδους ζητήματος. Δυστυχώς, πιστεύω ότι τα θεσμικά όργανα, ειδικά το Συμβούλιο, δεν αντιμετωπίζουν αυτό το τραγικό πρόβλημα με την απαραίτητη προσήλωση και επιτακτικότητα που του αξίζει. " σοβαρή εφαρμογή της αρχής της κατανομής των βαρών απέχει πολύ από την εφαρμογή της με συγκεκριμένο και απτό τρόπο.
<SPEAKER ID="419" NAME="Andrzej Jan Szejna " AFFILIATION="PSE">
γραπτώς. - (PL) Κύριε Πρόεδρε, βάσει του κοινοτικού δικαίου, τα ίδια τα κράτη μέλη, περιλαμβανομένης της Πολωνίας, έχουν την ευθύνη ελέγχου των εξωτερικών συνόρων τους.
<P>
Δυστυχώς, πρέπει να πούμε ότι η βοήθεια που παρέχεται στην παρούσα φάση σε ευρωπαϊκό επίπεδο για την αντιμετώπιση καταστάσεων στα εξωτερικά σύνορα και η προστασία αυτών των συνόρων δεν είναι αρκετά. Είναι ένα θέμα το οποίο δεν μπορεί να αγνοηθεί, διότι ο έλεγχος των εξωτερικών συνόρων της Ευρωπαϊκής Ένωσης πραγματικά σημαίνει αφενός την καταπολέμηση της παράνομης διακίνησης ανθρώπων και της λαθρομετανάστευσης και, αφετέρου, την αποτροπή απειλών σε βάρος της εσωτερικής ασφάλειας των κρατών μελών, της δημόσιας τάξης, της δημόσιας υγείας και των διεθνών σχέσεων. Επομένως, οι συνοριακοί έλεγχοι δεν είναι απλώς προς το συμφέρον του κράτους μέλους που έχει το σύνορο, αλλά εξίσου σημαντικοί για όλα τα κράτη μέλη, τα οποία ήραν τους ελέγχους στα εσωτερικά τους σύνορα.
<P>
Ο Ευρωπαϊκός Οργανισμός για τη διαχείριση της επιχειρησιακής συνεργασίας στα εξωτερικά σύνορα των κρατών μελών της ΕΕ (Frontex) έχει ήδη συσταθεί κατ' εντολή του Συμβουλίου. Πρέπει τώρα να κάνουμε το επόμενο βήμα, να δημιουργήσουμε δηλαδή ομάδες ταχείας επέμβασης, οι οποίες θα αποστέλλονται στην επικράτεια ενός κράτους μέλους, το οποίο θα έχει ανάγκη ανάλογης βοήθειας, αλλά οι οποίες δεν θα έχουν ως αποστολή την παροχή μακροπρόθεσμης βοήθειας. Ωστόσο, ο συντονισμός όσον αφορά τη σύνθεση, την εκπαίδευση και την αποστολή αυτών των ομάδων ταχείας επέμβασης στα σύνορα πρέπει να είναι αρμοδιότητα του Οργανισμού.
<P>
Αυτή η προσέγγιση θα αυξήσει την αλληλεγγύη και την αμοιβαία συνδρομή μεταξύ των κρατών μελών.
<SPEAKER ID="420" NAME="Luca Romagnoli " AFFILIATION="ITS">
γραπτώς. - (IT) Κύριε Πρόεδρε, κυρίες και κύριοι, πολύ συχνά η μετανάστευση παρουσιάζεται στην κοινή γνώμη ως ένας πόρος, και μάλιστα απαραίτητος, αποσιωπώντας τις δραματικές της συνέπειες για όσους την υφίστανται. Εκείνοι που εγκαταλείπουν τους ανθρώπους τους και τις χώρες τους πολύ συχνά δεν είναι οι φτωχότεροι άνθρωποι, αλλά καταρτισμένοι νέοι, καθώς επίσης -χωρίς καμία δημαγωγική διάθεση- άνθρωποι που αποτελούν τους εν δυνάμει στόχους στρατολόγησης του οργανωμένου εγκλήματος στις χώρες υποδοχής.
<P>
" ανάγκη θέσπισης κοινών κανόνων όσον αφορά τα καθήκοντα των συνοριοφυλάκων και των ομάδων ταχείας επέμβασης καθίσταται εμφανής από τα κύματα των ανθρώπων που πιέζουν στα σύνορα της Ένωσης. Αυτά τα μεταναστευτικά ρεύματα τροφοδοτούν το ειδεχθές εμπόριο ανθρώπων, υπό τις γνωστές τραγικές συνθήκες, και θεωρώ ότι οι πολιτικοί είναι ηθικοί συνεργοί σε αυτό όταν ισχυρίζονται ότι είναι σωστό και αρμόζον ή ακόμη χρέος μας να δεχθούμε αυτούς τους ανθρώπους, χωρίς να λαμβάνουν υπόψη ούτε τους λόγους ούτε τις δυνατότητες υποδοχής. " Ιταλία αποφάσισε μάλιστα να δέχεται όλους όσοι παρουσιάζονται στα σύνορά της, χωρίς να εγγυάται κανείς για την απασχόληση και τη φιλοξενία τους!
<P>
Στο πλαίσιο αυτό, αναρωτιέμαι σε τι χρησιμεύουν τα μέτρα που εξαγγέλλονται. Στην Ιταλία θα χρησιμεύσουν μόνο για την παροχή βοήθειας και θα αυξήσουν τις παράνομες αφίξεις ανθρώπων που θα ενισχύσουν στη συνέχεια τα ταμεία των ΜΚΟ. Σε τι χρησιμεύει άραγε ένας Ευρωπαϊκός Οργανισμός για τη Διαχείριση της Συνεργασίας στα Εξωτερικά Σύνορα, εάν οι πολιτικές μετανάστευσης των κρατών μελών διαφέρουν τόσο πολύ; Σε τίποτε άλλο εκτός από τη διασπάθιση των χρημάτων των φορολογουμένων και τη δημαγωγία που προκαλεί μόνον κοινωνική αναταραχή και προβλήματα.

<CHAPTER ID="007-19">
19. Μηχανισμός μεσοπρόθεσμης οικονομικής στήριξης του ισοζυγίου πληρωμών των κρατών μελών
<P>
-Πριν από την ψηφοφορία
<SPEAKER ID="142" NAME="Pervenche Berès" AFFILIATION="PSE">
(FR) Κυρία Πρόεδρε, θα ήθελα να μιλήσω στο σημείο αυτό, επειδή στην Επιτροπή Οικονομικών και Νομισματικών Θεμάτων πραγματοποιήσαμε μια σημαντική συζήτηση σχετικά με τα ζητήματα που αφορούν τον δανεισμό, και η Ομάδα του Ευρωπαϊκού Λαϊκού Κόμματος (Χριστιανοδημοκράτες) και οι Ευρωπαίοι Δημοκράτες κατέθεσαν μια τροπολογία λαμβάνοντας υπόψη ότι δεν υπήρχε νομική βάση για ευρωπαϊκό δάνειο.
<P>
Είχαμε συμφωνήσει για μια τροπολογία την οποία καταρτίσαμε κατόπιν συμφωνίας με τον κ. Langen, ο οποίος ήταν ο κύριος διαπραγματευτής της Ομάδας PPE, αν και όχι ο σκιώδης εισηγητής για το ζήτημα αυτό, για να προσθέσω ότι δεν υπάρχει ειδική βάση για τον κοινοτικό δανεισμό. Υπό αυτές τις περιστάσεις καταθέσαμε την τροπολογία 2, επομένως εκπλήσσομαι ιδιαίτερα που άρτια ενημερωμένοι εμπειρογνώμονες μου είπαν ότι στον κατάλογο της PPE υπάρχει η ένδειξη πλην δίπλα σε αυτή την τροπολογία, και θα ήθελα να δώσω στον κ. Langen την ευκαιρία να διορθώσει τον κατάλογο της PPE.
<SPEAKER ID="143" NAME="Werner Langen" AFFILIATION="PPE-DE">
(DE) Κυρία Πρόεδρε, δεν υπάρχει κανένας λόγος να εξηγήσω πώς συντάσσεται ο εκλογικός κατάλογος της ομάδας μου. Το έχουμε συζητήσει και, έχοντας επανεξετάσει το ζήτημα, μπορούμε να στηρίξουμε πλήρως αυτή την πρόταση ψηφίσματος.

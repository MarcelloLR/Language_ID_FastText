<CHAPTER ID="1">
<SPEAKER ID="1" LANGUAGE="" NAME="" AFFILIATION="Προέδρου">
<SPEAKER ID="2" LANGUAGE="" NAME="Πρόεδρος." AFFILIATION="">
<P>
   – Κηρύσσω την επανάληψη της συνόδου του Ευρωπαϊκού Κοινοβουλίου που είχε διακοπεί την Πέμπτη, 12 Φεβρουαρίου 2004.(1) 
<SPEAKER ID="3" LANGUAGE="" NAME="" AFFILIATION="Έγκριση των συνοπτικών πρακτικών της προηγούμενης συνεδρίασης – Κατάθεση εγγράφων – Διαβίβαση εκ μέρους του Συμβουλίου κειμένων συμφωνιών – Γραπτές δηλώσεις (Άρθρο 51) – Συνέχεια που δόθηκε στις γνωμοδοτήσεις και τα ψηφίσματα του Κοινοβουλίου:"/>
<SPEAKER ID="4" LANGUAGE="" NAME="Πρόεδρος." AFFILIATION="(Χειροκροτήματα)">
<P>
   Με επιστολή στις 24 Φεβρουαρίου 2004, ο Πρόεδρος του Κοινοβουλίου της Καταλονίας μας ενημέρωσε ότι ο κ. Joan Colom i Naval διορίστηκε μέλος του Ελεγκτικού Συνεδρίου της Καταλονίας.
<P>
Κύριε Colom i Naval, σας συγχαίρω για τον διορισμό σας και, σύμφωνα με το άρθρο 8(4) του Κανονισμού, ενημερώνω το Σώμα ότι η θητεία του κ. Colom i Naval ως βουλευτή του Ευρωπαϊκού Κοινοβουλίου –η οποία, θα προσέθετα, υπήρξε μακροχρόνια και επωφελής– λήγει επισήμως αύριο, στις 26 Φεβρουαρίου 2004. Είναι, επομένως, η τελευταία ημέρα του Joan εδώ και έχει τον σεβασμό και τις καλύτερες ευχές του Σώματος.
<P>
Με επιστολή στις 19 Φεβρουαρίου 2004, οι αρχές του Βελγίου με ενημέρωσαν ότι η κυρία Frédérique Ries ορίστηκε μέλος της κυβέρνησης του Βελγίου. Επιτρέψτε μου και πάλι –αυτή τη φορά εν τη απουσία της– να συγχαρώ την κυρία Ries για τον διορισμό της και να σημειώσω, σύμφωνα με το άρθρο 8(4), ότι η θητεία της ως βουλευτή του Ευρωπαϊκού Κοινοβουλίου έληξε και ότι από τις 12 Φεβρουαρίου 2004 η θέση χηρεύει.
<P>
Στην ίδια επιστολή, οι αρχές του Βελγίου με ενημέρωσαν ότι από τις 19 Φεβρουαρίου 2004 η κυρία Ries αντικαταστάθηκε από την κυρία Jacqueline Rousseaux. Καλωσορίζω τη νέα μας συνάδελφο και υπενθυμίζω στους βουλευτές ότι η εντολή πρέπει να εξακριβωθεί σύμφωνα με τη σχετική διαδικασία.(1) 
<SPEAKER ID="5" LANGUAGE="" NAME="" AFFILIATION="Σύνθεση του Κοινοβουλίου – Σύνθεση Επιτροπών και Αντιπροσωπειών:"/>
<SPEAKER ID="6" LANGUAGE="" NAME="Banotti (PPE-DE )." AFFILIATION="(">
<P>
   – Κύριε Πρόεδρε, ήθελα απλώς να επιστήσω την προσοχή του Σώματος σε ένα σημαντικό σεμινάριο το οποίο πραγματοποιήθηκε στο Δουβλίνο τις τελευταίες δύο ημέρες με θέμα τον ιό HIV/AIDS. Θα ήθελα επίσης να θέσω υπόψη της Επιτροπής αυτό που διαπιστώθηκε κατά το συνέδριο αυτό, ιδιαίτερα το ότι η αύξηση των κρουσμάτων AIDS είναι τόσο τρομακτική που θεωρείται χειρότερη από την εξάπλωση της πανώλης τον 14ο αιώνα. Ελπίζω ειλικρινά ότι οι συνάδελφοι –όχι μόνο αυτής της συνόδου του Κοινοβουλίου αλλά και του επόμενου Κοινοβουλίου– θα κατανοήσουν το σοβαρό, καταστροφικό και θανατηφόρο πρόβλημα που αντιμετωπίζουμε.
<SPEAKER ID="7" LANGUAGE="" NAME="Πρόεδρος." AFFILIATION="">
<P>
   Το συνέδριο που αναφέρατε, κυρία Banotti, ενέκρινε μια δήλωση. Προτείνω στην επόμενη Διάσκεψη των Προέδρων να δοθεί ένα αντίγραφο αυτής της δήλωσης στους αρχηγούς των Ομάδων, και επίσης να αναφερθώ εν συντομία στο πώς αντιλήφθηκα εγώ τη συνάντηση για τον ιό HIV/AIDS, η οποία πράγματι επιβάλλει στο όργανο αυτό και την Ευρωπαϊκή Κοινότητα εν γένει μια υποχρέωση πρόνοιας. 
<SPEAKER ID="8" LANGUAGE="" NAME="Ludford (ELDR )." AFFILIATION="(">
<SPEAKER ID="9" LANGUAGE="" NAME="Πρόεδρος." AFFILIATION="">
<SPEAKER ID="10" LANGUAGE="" NAME="De Rossa (PSE )." AFFILIATION="(">
<SPEAKER ID="11" LANGUAGE="DE" NAME="Flemming (PPE-DE )." AFFILIATION="(Χειροκροτήματα)">
<SPEAKER ID="12" LANGUAGE="PT" NAME="Lage (PSE )." AFFILIATION="">
<P>
   – Κύριε Πρόεδρε, κυρίες και κύριοι, τη Δευτέρα η Επιτροπή χορήγησε στους μη ευρωπαίους οινοπαραγωγούς –στη Νότιο Αφρική, την Αυστραλία και τις ΗΠΑ– άδεια χρησιμοποίησης των τριών ονομασιών του κρασιού πόρτο: Tawny, Ruby και Vintage. Αυτή η απόφαση της Επιτροπής προκάλεσε την οργισμένη αντίδραση στην καθορισμένη περιοχή παραγωγής του κρασιού πόρτο, την παλαιότερη περιοχή παραγωγής οίνου στην Ευρώπη, και θα έχει καταστροφικό αντίκτυπο στα έννομα συμφέροντα των παραγωγών του κρασιού πόρτο.
<SPEAKER ID="13" LANGUAGE="" NAME="Πρόεδρος." AFFILIATION="">
<P>
   Ζητώ από την Επιτροπή να σημειώσει το σχόλιο του κ. Lage. 
<SPEAKER ID="14" LANGUAGE="DA" NAME="Frahm (GUE/NGL )." AFFILIATION="(Χειροκροτήματα)">
<P>
   – Κύριε Πρόεδρε, τα σχόλια της αξιοσέβαστης συναδέλφου μου, κ. Ludford, με ώθησαν να ζητήσω τον λόγο. Συμφωνώ απολύτως μαζί της ότι είμαστε αντιμέτωποι με μια πολύ δυσάρεστη κατάσταση στην οποία κινδυνεύουμε να δούμε τις επικείμενες εκλογές για το Ευρωπαϊκό Κοινοβούλιο να στιγματίζονται από φόβο για τους αλλοδαπούς και εχθρικότητα απέναντι τους.
<SPEAKER ID="15" LANGUAGE="" NAME="Πρόεδρος." AFFILIATION="">
<P>
   Πολύ σωστή παρατήρηση. Η ομιλία σίγουρα μεταφράζεται στις γλώσσες των σημερινών 15 κρατών μελών και θα φροντίσω να μεταφραστεί και στις γλώσσες των υπό ένταξη χωρών. Θα διερευνήσω επίσης αν είναι δυνατόν να διανείμουν οι υπηρεσίες πληροφόρησής μας την ομιλία από τα μέσα μαζικής ενημέρωσης, ώστε να φτάσει σε ευρύτερο κοινό από αυτό που είχε μέχρι τώρα πρόσβαση σε αυτήν. 
<SPEAKER ID="16" LANGUAGE="DE" NAME="Klamt (PPE-DE )." AFFILIATION="">
<P>
   – Κύριε Πρόεδρε, θα ήθελα να επιστήσω την προσοχή σας σε μια γραπτή δήλωση μέλους του Σώματος, συγκεκριμένα του βουλευτού κ. Glyn Ford, στην οποία απευθύνει έκκληση για μποϋκοτάζ των προϊόντων συγκεκριμένης εταιρείας στην Ευρωπαϊκή Ένωση. Θα ήθελα επίσης να διαβιβάσετε αυτήν τη δήλωση στο Συμβούλιο, την Επιτροπή και τα κράτη μέλη. Σας παρακαλώ να ζητήσετε γνωμάτευση από τη νομική υπηρεσία για το εάν αυτό επιτρέπεται. Στην πατρίδα μου, τη Γερμανία, αυτό απαγορεύεται από τον νόμο. 
<SPEAKER ID="17" LANGUAGE="IT" NAME="Fiori (PPE-DE )." AFFILIATION="">
<P>
   – Κύριε Πρόεδρε, θα ήθελα να επανέλθω στο θέμα που ετέθη από προηγούμενο ομιλητή. Η απόφαση που έλαβε η Επιτροπή στις 20 Φεβρουαρίου για την τροποποίηση της περιγραφής, της ονομασίας, της παρουσίασης και της προστασίας ορισμένων αμπελοοινικών προϊόντων είναι σημαντική γιατί το πρόβλημα δεν αφορά μόνο την Πορτογαλία, αλλά όλες τις ευρωπαϊκές αμπελοοινικές περιοχές.
<SPEAKER ID="18" LANGUAGE="" NAME="Deva (PPE-DE )." AFFILIATION="(">
<P>
   – Κύριε Πρόεδρε, θέλω να επιστήσω την προσοχή του Κοινοβουλίου και της Επιτροπής στον σεισμό που έγινε αργά χθες το βράδυ στην οροσειρά του Άτλαντα στο Μαρόκο και προκάλεσε σημαντικό αριθμό θανάτων στην περιοχή. Μιλώντας και εκ μέρους του φίλου και συναδέλφου κ. Deprez, επισημαίνω ότι υπάρχουν πολλοί στις Βρυξέλλες και στο Κοινοβούλιο των οποίων οι οικογένειες βρίσκονται στο Μαρόκο. Η Επιτροπή τα καταφέρνει καλά στην παροχή ανθρωπιστικής βοήθειας μέσω της Υπηρεσίας Ανθρωπιστικής Βοήθειας της Ευρωπαϊκής Κοινότητας (ECHO), και αυτή είναι μια περίπτωση στην οποία θα πρέπει να κινηθούμε όσο το δυνατόν πιο γρήγορα. 
<SPEAKER ID="19" LANGUAGE="" NAME="Πρόεδρος." AFFILIATION="">
<SPEAKER ID="20" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει την ανακοίνωση της Επιτροπής για την ετήσια πολιτική στρατηγική της για το 2005. 
<SPEAKER ID="21" LANGUAGE="ES" NAME="De Palacio," AFFILIATION="Αντιπρόεδρος της Επιτροπής">
<P>
    Κύριε Πρόεδρε, κυρίες και κύριοι, έχω την τιμή να παρουσιάσω την Ετήσια Πολιτική Στρατηγική που υιοθέτησε σήμερα το πρωί η Επιτροπή. Περιλαμβάνει τις πολιτικές προτεραιότητες για το 2005 και τις απαραίτητες πρωτοβουλίες για την υλοποίησή τους. Επίσης, περιγράφει τις δημοσιονομικές κατευθυντήριες γραμμές που απαιτούνται για να διασφαλιστεί ότι οι πρωτοβουλίες προτεραιότητας χρηματοδοτούνται σωστά.
<P>
Η κ. Schreyer θα αναφερθεί σε αυτό το τελευταίο σημείο. Εγώ θα επικεντρωθώ στο πρώτο θέμα που ανέφερα.
<P>
Εδώ και δύο χρόνια, είχε γίνει έθιμό μας να διεξάγουμε έναν διαρθρωμένο διάλογο με το Ευρωπαϊκό Κοινοβούλιο και το Συμβούλιο σε ετήσια βάση. Λαμβάνοντας υπόψη τα ιδιαίτερα θέματα του 2004, ο διαρθρωμένος διάλογος θα λάβει τη μορφή συνάντησης της Επιτροπής και της Διάσκεψης των Προέδρων που θα πραγματοποιηθεί τον Απρίλιο. Στη συνέχεια, θα υπάρξει η ευκαιρία να γίνει ο απολογισμός σε μια δεύτερη συνάντηση με τη Διάσκεψη των Προέδρων τον Σεπτέμβριο.
<P>
Κύριε Πρόεδρε, κυρίες και κύριοι, το 2005 θα είναι το πρώτο ολοκληρωμένο έτος με μια Επιτροπή 25 μελών, μια Ένωση 25 κρατών μελών, με μια νέα Επιτροπή και ένα νέο Κοινοβούλιο. Επομένως, αυτή η νέα Επιτροπή θα έχει το καθήκον να αρχίσει να εφαρμόζει ένα πολιτικό πρόγραμμα συνεπές με την εντολή που θα έχει λάβει.
<P>
Επιπλέον, το 2005 θα είναι ένα έτος κλειδί όσον αφορά την ολοκλήρωση των διαπραγματεύσεων για την υιοθέτηση της δέσμης των μελλοντικών δημοσιονομικών προοπτικών. Αυτό το θέμα πρέπει να επιλυθεί πριν από το τέλος του 2005.
<P>
Σε διεθνές επίπεδο, η εστίαση το 2005 θα παραμείνει κυρίως σε θέματα που σχετίζονται με τη διεθνή ασφάλεια και σταθερότητα, την καταπολέμηση της τρομοκρατίας και την ανοικοδόμηση του Ιράκ.
<P>
Η Ευρωπαϊκή Ένωση θα πρέπει να διαχειριστεί χερσαία σύνορα μήκους άνω των 6 000 χιλιομέτρων και θαλάσσια σύνορα άνω των 85 000 χιλιομέτρων. Υπάρχουν ήδη πάνω από 15 εκατομμύρια υπήκοοι τρίτων χωρών που διαμένουν στην Ευρωπαϊκή Ένωση και επιπλέον 1,5 εκατομμύριο περίπου εισέρχεται κάθε χρόνο.
<P>
Κύριε Πρόεδρε, η τρίτη προτεραιότητα είναι ο ρόλος της Ευρωπαϊκής Ένωσης στον κόσμο, δηλαδή, οι εξωτερικές ευθύνες της. Θέματα συνεργασίας και γειτονικών χωρών είναι ιδιαιτέρως σημαντικά. Η νέα διάσταση της Ευρωπαϊκής Ένωσης, τα νέα εξωτερικά σύνορα μετά τη διεύρυνση σημαίνουν ότι πρέπει να υπάρχει ένα σταθερό και ολοκληρωμένο πολιτικό πλαίσιο που θα συμπεριλαμβάνει τους γείτονές μας στον Νότο και στην Ανατολή. Η Επιτροπή θα εφαρμόσει επομένως μια νέα πολιτική της Ένωσης για τις γείτονες χώρες, η οποία θα απευθύνεται σε εκείνες τις χώρες που δεν επιθυμούν να ενταχθούν στην Ευρωπαϊκή Ένωση. Επιπλέον, η εξωτερική δράση της Επιτροπής θα αποφασιστεί από τους ακόλουθους στόχους. Καταρχάς, τη συμβολή στη διαδικασία της διεύρυνσης που βρίσκεται σε εξέλιξη. Αυτό συνεπάγεται την προετοιμασία της ένταξης της Ρουμανίας και της Βουλγαρίας το 2007. Μετά τις αποφάσεις που ελήφθησαν το 2004, η Επιτροπή θα συνεχίσει επίσης την προενταξιακή στρατηγική με την Τουρκία. Θα μπορούσαν επίσης να ξεκινήσουν ενεργές διαπραγματεύσεις με την Κροατία, αν σημειωθεί η αναγκαία πρόοδος.
<P>
Όπως είπα στην αρχή της ομιλίας μου, η κ. Schreyer θα δώσει λεπτομέρειες όσον αφορά τους ανθρώπινους και οικονομικούς πόρους. Θα ήθελα, ωστόσο, να σας καταστήσω σαφές ότι η κατάσταση αναφορικά με αυτά τα δύο θέματα είναι τόσο κρίσιμη όσο και λεπτή, όπως θα εξηγήσει σε λίγα λεπτά.
<SPEAKER ID="22" LANGUAGE="DE" NAME="Schreyer," AFFILIATION="Επιτροπή">
<P>
   .  Κύριε Πρόεδρε, κυρίες και κύριοι βουλευτές, η Αντιπρόεδρος της Επιτροπής παρουσίασε τις προτεραιότητες της Επιτροπής για το έτος 2005. Πρέπει να διατεθούν οι απαιτούμενοι για τις προτεραιότητες αυτές πόροι προκειμένου να μπορέσουν να εκπληρωθούν οι στόχοι και οι προσδοκίες από την ευρωπαϊκή πολιτική. Το 2005 θα είναι το δεύτερο έτος που θα έχουμε προϋπολογισμό για μια Ευρωπαϊκή Ένωση με 25 κράτη μέλη και ελπίζω ότι η πρώτη ανάγνωση του εν λόγω προϋπολογισμού θα αφορά μια Ευρωπαϊκή Ένωση στην οποία θα ανήκουν ήδη και όλοι οι πολίτες της Κύπρου.
<P>
Το δημοσιονομικό πλαίσιο του επομένου οικονομικού έτους ορίστηκε στις δημοσιονομικές προοπτικές, τις οποίες προσαρμόσαμε πέρυσι στη διεύρυνση. Η προσαρμογή έγινε σύμφωνα με τις αποφάσεις της Κοπεγχάγης και τις τροποποιήσεις του Ευρωπαϊκού Κοινοβουλίου. Οι αποφάσεις της Κοπεγχάγης περιλαμβάνονται στις συνθήκες ένταξης και ορίζουν τις οικονομικές μας δεσμεύσεις προς τα νέα κράτη μέλη. Πέραν τούτου, το Συμβούλιο αποφάσισε αύξηση της προενταξιακής βοήθειας για τη Βουλγαρία, τη Ρουμανία και την Τουρκία. Έτσι, οι διαφορές του προϋπολογισμού του 2005 από τον σημερινό καθορίζονται σαφώς από τη διεύρυνση. Από πολιτική, οικονομική και περιβαλλοντική άποψη, η διεύρυνση συνιστά μεγάλο κέρδος για την Ένωση, αποτελεί όμως και μια πρόκληση για τα νέα κράτη μέλη, τα οποία πρέπει να εφαρμόσουν το σύνολο της νομοθεσίας της ΕΕ, αλλά και για την Επιτροπή, η οποία ως θεματοφύλακας των Συνθηκών πρέπει να διασφαλίσει την εφαρμογή της νομοθεσίας αυτής και την επιτυχία της ένταξής τους κατά τα επόμενα χρόνια.
<P>
Για τον σκοπό αυτόν πρέπει να γίνουν αλλαγές στο προσωπικό της Επιτροπής. Η Επιτροπή υπέβαλε ήδη το 2002 το γενικό σχέδιο ανάπτυξης σύμφωνα με το οποίο απαιτείται αύξηση που αφορά συνολικά 3 900 θέσεις. Για το 2005 προβλέπεται αύξηση κατά 700 θέσεις, για τις οποίες θα ζητήσουμε έγκριση από την αρμοδία επί του προϋπολογισμού αρχή.
<P>
Επιτρέψτε μου στο σημείο αυτό να εκφράσω –όπως και η συνάδελφός μου Loyola de Palacio– τις θερμές μου ευχαριστίες στην αρμοδία επί του προϋπολογισμού αρχή και ιδίως στο Κοινοβούλιο. Τα περασμένα χρόνια υποστηρίξατε σημαντικά την Επιτροπή και εξακολουθούμε να υπολογίζουμε στην υποστήριξή σας προκειμένου να μπορέσει και η νέα Επιτροπή να ανταποκριθεί στις θεσμικές απαιτήσεις και τα καθήκοντά της.
<P>
Οι δημοσιονομικές προοπτικές προβλέπουν για το 2005 ένα πλαίσιο 114 δισ. ευρώ. Τα ανώτατα όρια των δημοσιονομικών υποχρεώσεων που μπορούμε να αναλάβουμε για τις εσωτερικές και εξωτερικές πολιτικές, καθώς και για διοικητικές δαπάνες, είναι χαμηλότερα από τα προγραμματισθέντα, γιατί απαιτήθηκε μικρότερη προσαρμογή των τιμών εξαιτίας μεταβολών της νομισματικής ισοτιμίας. Έτσι, το περιθώριο ελιγμών θα είναι εξαιρετικά στενό το προσεχές έτος.
<P>
Οι Γενικοί Γραμματείς των θεσμικών οργάνων θα υποβάλουν τις επόμενες ημέρες έκθεση για το πώς πρέπει να αντιμετωπιστεί αυτή η λιτότητα του προϋπολογισμού. Οι πόροι για νέες πρωτοβουλίες ως προς τις εσωτερικές και εξωτερικές πολιτικές είναι πολύ περιορισμένοι. Παρ’ όλα αυτά, η Επιτροπή προτείνει και για το 2005 νέες πρωτοβουλίες και αυξήσεις πόρων σύμφωνα με τις προτεραιότητες. Αναφέρω μερικά μόνο παραδείγματα: στον τομέα των μεταφορών και της ενέργειας για την προετοιμασία ενός ευρωπαϊκού συστήματος διαχείρισης της εναέριας κυκλοφορίας, στον τομέα της βιομηχανικής πολιτικής για τη σύσταση του οργανισμού ελέγχου χημικών ουσιών, στον τομέα του δικαίου και της εσωτερικής πολιτικής για την περαιτέρω ανάπτυξη του συστήματος πληροφοριών Σένγκεν, ενώ στον τομέα της έρευνας απαιτούνται περισσότεροι πόροι για την εξυγίανση εγκαταστάσεων πυρηνικής έρευνας.
<P>
Πρέπει να εκπληρώσουμε τις υποχρεώσεις που αναλάβαμε στους διάφορους τομείς της εξωτερικής πολιτικής, από την καταπολέμηση του AIDS και τα μέτρα στο Κοσσυφοπέδιο μέχρι τη συνεργασία με ΜΚΟ για την ενίσχυση της δημοκρατίας. Σήμερα περιμένουμε ότι και το 2005 θα χρειαστεί οικονομική υποστήριξη του Ιράκ. Άρα θα αναγκαστούμε και πάλι να καταφύγουμε στο μέσο ευελιξίας προκειμένου να μπορέσουμε να εκπληρώσουμε τα καθήκοντα που ανέλαβε η Ευρωπαϊκή Ένωση.
<P>
Όπως ήδη ανέφερε η Αντιπρόεδρος, οι διαβουλεύσεις για τον προϋπολογισμό του 2005 θα γίνουν σε νέο πλαίσιο και με νέα σύνθεση σε όλα τα θεσμικά όργανα. Για το Συμβούλιο, θα είναι κάτι νέο το να υιοθετήσει έναν προϋπολογισμό για 25 μέλη. Ήδη κατά την πρώτη ανάγνωση θα έχουμε το νεοεκλεγέν Κοινοβούλιο, είναι όμως πολύ καλό ότι ως κύριος εισηγητής ορίστηκε ο κ. Garriga Polledo, ο οποίος έχει μεγάλη πείρα και θα διασφαλίσει τη συνέχεια των διαβουλεύσεων.
<P>
Η Επιτροπή θα αλλάξει μεταξύ της πρώτης και της δεύτερης ανάγνωσης του προϋπολογισμού του 2005. Από άποψη θεσμικών οργάνων, στη διαδικασία του προϋπολογισμού του 2005 θα εμφανιστούν πολλά νέα πρόσωπα. Στις 16 Μαρτίου 2004 θα διεξαχθεί τριμερής διάλογος για τις προτεραιότητες του προϋπολογισμού 2005 και αισιοδοξώ ότι γρήγορα θα επιτύχουμε –όπως και τα περασμένα χρόνια– συμφωνία ως προς τα κύρια σημεία, έτσι ώστε να μπορέσουμε να ψηφίσουμε και για το 2005 έναν καλό ευρωπαϊκό προϋπολογισμό. 
<SPEAKER ID="23" LANGUAGE="" NAME="Πρόεδρος." AFFILIATION="">
<SPEAKER ID="24" LANGUAGE="ES" NAME="Garriga Polledo (PPE-DE )." AFFILIATION="">
<P>
Επιπλέον, όπως γνωρίζει η Επίτροπος Schreyer, το Κοινοβούλιο έχει ήδη τις δικές του θέσεις σχετικά με τις δημοσιονομικές προοπτικές. Έχει επιτύχει θέσεις σε βασικά θέματα, όπως η διασφάλιση των κοινοβουλευτικών μας δικαιωμάτων και η διάρκεια των δημοσιονομικών προοπτικών. Το Κοινοβούλιο έχει καταστήσει ήδη γνωστές τις απόψεις του σχετικά με τις τελευταίες. Έχει καταλήξει επίσης σε μια θέση σχετικά με τις προτεραιότητές μας για το μέλλον. Θα θέλαμε οι πολιτικές προοπτικές για το τι πρόκειται να χρηματοδοτηθεί να είναι απολύτως σαφείς πριν θεσπιστούν οποιαδήποτε ανώτατα όρια.
<P>
Τέλος, όσον αφορά τη χρηματοδότηση της κατηγορίας 4, νομίζω ότι πραγματικά πρέπει να προσεγγίσετε το Συμβούλιο, κυρία Επίτροπε, και ιδίως τα μέλη του που έχουν υπογράψει τη λεγόμενη “επιστολή του ένα τοις εκατό”. 
<SPEAKER ID="25" LANGUAGE="DE" NAME="Schreyer," AFFILIATION="Επιτροπή">
<P>
   .  Κύριε Garriga Polledo, καταρχάς σας ευχαριστώ πολύ για τη δήλωσή σας ότι θα εξακολουθήσετε να υποστηρίζετε την Ευρωπαϊκή Επιτροπή. Θεωρώ ότι πρέπει πραγματικά να υπογραμμίσουμε πως μια διεύρυνση κατά δέκα κράτη μέλη δεν είναι παιχνιδάκι και οι πολίτες περιμένουν από τα ευρωπαϊκά θεσμικά όργανα να εφαρμόσουν από την αρχή την ισονομία. Γι’ αυτό απαιτείται και το ανάλογο προσωπικό, ασφαλώς και σε σχέση με το γλωσσικό ζήτημα, πρέπει δε να εξασφαλιστεί ότι θα καλυφθούν οι θέσεις που απαιτούνται.
<P>
Σχετικά με το τελευταίο σας ερώτημα για το πώς θα είναι ο προϋπολογισμός του 2005: φυσικά δεν έχουμε φθάσει ακόμα στο σημείο να είναι έτοιμο το προσχέδιο του προϋπολογισμού, όμως μπορεί ήδη κανείς να διαπιστώσει σαφώς ότι το Συμβούλιο έχει ήδη αποφασίσει ορισμένες αυξήσεις. Πρέπει δηλαδή να συνυπολογίσουμε και ορισμένους εξωτερικούς παράγοντες και ύστερα να λάβουμε τις σχετικές αποφάσεις με βάση την πραγματικότητα. Θεωρώ ότι θα ήταν πολύ κακό μήνυμα να αρχίσουμε λίγο πριν από τη διεύρυνση να αμφισβητούμε τις αποφάσεις της Κοπεγχάγης. Άλλωστε, κανείς δεν το θέλει και ασφαλώς αυτό θα το λάβουμε υπόψη στο προσχέδιο του προϋπολογισμού. Κύριε εισηγητή, μπορώ να σας υποσχεθώ ότι το προσχέδιο του προϋπολογισμού για το έτος 2005 θα σας υποβληθεί στην ώρα του. 
<SPEAKER ID="26" LANGUAGE="DE" NAME="Swoboda (PSE )." AFFILIATION="(Χειροκροτήματα)">
<P>
   – Κυρία Αντιπρόεδρε της Επιτροπής, κυρία Επίτροπε, μπορώ οπωσδήποτε να συμφωνήσω με τις προτεραιότητές σας. Δεν νομίζετε όμως κι εσείς, κυρία Αντιπρόεδρε, ότι υπάρχει ένα γενικό σύνθημα που θα πρέπει οπωσδήποτε να μπει στο έτος 2005, συγκεκριμένα το σύνθημα “ανάπτυξη και απασχόληση”; Δεν συμφωνείτε ότι είμαστε από κοινού υπεύθυνοι για το ότι η Ευρώπη τα τελευταία χρόνια δεν πέτυχε επαρκή ανάπτυξη και δημιουργία θέσεων εργασίας και ότι αυτό είναι ένα πολύ σημαντικό καθήκον της νέας Επιτροπής; Τώρα, στο πλαίσιο αυτής της τριμερούς διάσκεψης κορυφής, έγινε λόγος για έναν υπερεπίτροπο ή αντιπρόεδρο της Επιτροπής που θα ασχοληθεί με οικονομικές μεταρρυθμίσεις. Δεν θεωρείτε κι εσείς ότι, εφόσον γίνει αυτό, ένας τέτοιος Επίτροπος θα πρέπει να είναι πρωτίστως υπεύθυνος για την ανάπτυξη και την απασχόληση, διότι θα συναντήσουμε δυσκολίες στη διάδοση της ευρωπαϊκής ιδέας εάν δεν έχουμε ως προτεραιότητα την ανάπτυξη και την απασχόληση;
<P>
Τώρα θα αναφερθώ σε ένα σημείο που έθιξε πρώτη η κυρία Flemming, δηλαδή το θέμα των Ρομ και των Σίντι. Όταν αργότερα θα προστεθούν στη διευρυμένη Ένωση η Βουλγαρία και η Ρουμανία, θα έχουμε 8 εκατομμύρια Ρομ και Σίντι, οι οποίοι ζουν σε εξαιρετικά δύσκολες κοινωνικές συνθήκες – πολύ πιο δύσκολες από ό,τι σε πολλά κράτη μέλη. Είστε διατεθειμένη να προετοιμάσετε από τώρα τον επόμενο προϋπολογισμό κατά τρόπο ώστε να μπορέσει να προαχθεί περισσότερο και οικονομικά –γιατί το ζήτημα δεν είναι μόνο οικονομικό– η ένταξη των Ρομ και των Σίντι στην κοινωνία μας; Διαφορετικά θα αντιμετωπίσουμε κρίσεις που είναι κατάφωρα αντίθετες με την ιδέα της ενοποίησης της Ευρώπης.
<SPEAKER ID="27" LANGUAGE="ES" NAME="De Palacio," AFFILIATION="Αντιπρόεδρος της Επιτροπής">
<P>
    Κύριε Πρόεδρε, κυρίες και κύριοι, θα ήθελα να εκμεταλλευτώ αυτή την ευκαιρία για να επισημάνω ότι, όπως εξήγησε ο κ. Πρόντι στην επιστολή του προς τον Πρόεδρο του Κοινοβουλίου στις 20 Φεβρουαρίου, δεν μπορούσε να είναι εδώ σήμερα καθώς είχε συναντήσεις που είχαν προγραμματιστεί πολύ καιρό πριν με τον πρωθυπουργό της Ρουμανίας και τον Πρόεδρο της Ακτής του Ελεφαντοστού. Καθώς είναι δυστυχώς αδύνατο να βρίσκεται ο κ. Πρόντι σε δύο μέρη ταυτόχρονα, δεν παρίσταται στο Σώμα σήμερα.
<P>
Όσον αφορά το θέμα της απασχόλησης και της ανάπτυξης, κυρίες και κύριοι, δεν πρόκειται να συζητήσω το θέμα του υπερεπιτρόπου. Είναι υπόθεση της επερχόμενης Επιτροπής να αποφασίσει πώς θα οργανωθεί μια Επιτροπή 25 μελών. Σύμφωνα με τη Συνθήκη της Νίκαιας, ο νέος Πρόεδρος θα έχει εκτεταμένη αρμοδιότητα σε αυτό το θέμα. Πιστεύω ότι είναι δυνατό να είναι πολύ καλά οργανωμένη και να λειτουργήσει πολύ καλά. Μια Επιτροπή 25 μελών δεν σημαίνει απαραιτήτως προβλήματα. Στην πραγματικότητα, ισχύει το αντίθετο.
<P>
Κυρίες και κύριοι, συμφωνώ απολύτως μαζί σας σχετικά με την ανάγκη να βρεθεί ένας τρόπος ενίσχυσης των βιομηχανικών πολιτικών. Ο κ. Liikanen έχει εργαστεί σκληρά σε αυτό το θέμα όλα αυτά τα χρόνια. Είναι αυτονόητο, ωστόσο, ότι είναι σημαντικό να κάνουμε μεγαλύτερη πρόοδο σε αυτό το θέμα υπό το πρίσμα του νέου φαινομένου της παγκοσμιοποίησης. Είναι επίσης σημαντικό να αναπτύξουμε το εξωτερικό εμπόριο, καθώς αυτά τα δύο συνδέονται στενά.
<P>
Όπως είπα, ο κ. Swoboda έχει απόλυτο δίκιο. Πρέπει να αποκαταστήσουμε την ανάπτυξη. Πρέπει να επιτύχουμε ισχυρά επίπεδα ανάπτυξης, προκειμένου να προχωρήσουμε μπροστά και να απορροφήσουμε τα νέα κράτη μέλη. Η διεύρυνση πρέπει να είναι επιτυχής. Ελπίζουμε και περιμένουμε όλοι ότι θα είναι.
<SPEAKER ID="28" LANGUAGE="DE" NAME="Stenzel (PPE-DE )." AFFILIATION="">
<P>
   – Θα ήθελα να ευχαριστήσω κι εγώ την Αντιπρόεδρο της Επιτροπής και την Επίτροπο Schreyer για την πολύ σαφή και εκτενή παρουσίαση του δημοσιονομικού σχεδιασμού για το 2005, κυρίως δε εσάς, κυρία de Palacio, για την παρατήρηση ότι μια Επιτροπή με 25 μέλη μπορεί να λειτουργήσει και θα λειτουργήσει το ίδιο καλά με τη σημερινή. Αυτό πιστεύω και εγώ και θεωρώ πολύ σημαντικό η Επιτροπή αυτή να μην είναι μόνο ανοιχτή για 25 μέλη, αλλά να είναι επίσης αξιόπιστη και ισχυρή και να μπορεί να επιβάλλει τις πολιτικές της. Ειδικά στο θέμα του Συμφώνου Σταθερότητας και Ανάπτυξης βλέπει κανείς πόσο σημαντικό είναι αυτό. Εδώ η Επιτροπή πέρασε ήδη από εξετάσεις και θα περάσει κι άλλες ως προς τη διασφάλιση και τη στήριξη των αρχών της πολιτικής για την ανάπτυξη και τη σταθερότητα. Αυτό είναι προς το συμφέρον όλων μας, διότι η “οικονομία και η ανάπτυξη”, αφενός, και η “σταθερότητα και η ανάπτυξη”, αφετέρου, είναι δύο όψεις του ιδίου νομίσματος.
<SPEAKER ID="29" LANGUAGE="DE" NAME="Schreyer," AFFILIATION="Επιτροπή">
<P>
   .  Κύριε Πρόεδρε, πρώτα θα αναφερθώ στην ερώτηση του κ. Swoboda για την κατάσταση των Σίντι και των Ρομ στην Ευρωπαϊκή Ένωση. Επιτρέψτε μου να επαναλάβω ότι σε όλες τις διαπραγματεύσεις για τη διεύρυνση τις οποίες διεξήγαγε το Συμβούλιο και η Επιτροπή δόθηκε ιδιαίτερη σημασία στο θέμα της αντιμετώπισης των μειονοτήτων. Εξετάσαμε το ζήτημα με ιδιαίτερη προσοχή και μπορούμε να πούμε ξεκάθαρα ότι με τη διεύρυνση τα δικαιώματα αυτών των μειονοτήτων ενισχύονται πολύ και, κυρίως, προστατεύονται οι μειονότητες. Έτσι, πιστεύω ότι ειδικά αυτές οι μειονότητες επικροτούν τη διεύρυνση της Ευρωπαϊκής Ένωσης. Σχετικά τώρα με την οικονομική και κοινωνική τους κατάσταση, τα νέα κράτη μέλη θα έχουν πρόσβαση στα κοινωνικά ταμεία, από τα οποία συγχρηματοδοτούνται και ειδικά προγράμματα που είναι ιδιαίτερα σημαντικά για την ενσωμάτωση των μειονοτήτων. Τα νέα κράτη μέλη θα έχουν το 2005 στη διάθεσή τους συνολικά 900 εκατ. ευρώ από το Ευρωπαϊκό Κοινωνικό Ταμείο. Νομίζω ότι θα είναι επίσης σημαντικό να φροντίσουμε να χρησιμοποιηθεί μέρος αυτών των πόρων για τους παραπάνω σκοπούς.
<P>
Σχετικά με τα θέματα της ασφάλειας: στον εν λόγω τομέα το Συμβούλιο έλαβε πολλές νέες αποφάσεις. Σε κανέναν άλλο τομέα εκτός από εκείνον της δικαιοσύνης και των εσωτερικών υποθέσεων δεν έχουν ληφθεί τα τελευταία χρόνια τόσο πολλές νέες αποφάσεις από το Συμβούλιο, και φυσικά πρέπει να διατίθενται πόροι για να υλοποιηθούν οι αποφάσεις αυτές. Για το 2005 προβλέπεται για παράδειγμα η διάθεση περισσοτέρων πόρων από ό,τι μέχρι σήμερα για το σύστημα πληροφοριών Σένγκεν, συγκεκριμένα 4 εκατ. ευρώ παραπάνω. Επιτρέψτε μου να αναφέρω μερικές δράσεις: προτείνεται η χρηματοδότηση της μετατροπής της Ευρωπαϊκής Αστυνομικής Ακαδημίας σε ένα ευρωπαϊκό θεσμικό όργανο που θα εκπαιδεύει ηγετικά στελέχη της αστυνομίας, ενώ πρόκειται να ενισχυθεί το δίκτυο των εθνικών εκπαιδευτικών ιδρυμάτων. Επιτρέψτε μου να υπογραμμίσω ακόμα ότι τα τελευταία χρόνια αυξήσαμε επίσης πολύ το προσωπικό στον εν λόγω τομέα. Ειδικότερα, το 1999 ο τομέας είχε 82 θέσεις, το προσεχές έτος θα έχει πάνω από 300, ακριβώς επειδή το ζητούμενο είναι η δημιουργία μιας ζώνης ελευθερίας, ασφαλείας και δικαιοσύνης. 
<SPEAKER ID="30" LANGUAGE="IT" NAME="Fatuzzo (PPE-DE )." AFFILIATION="">
<P>
   – Κύριε Πρόεδρε, την παρέμβασή μου προκάλεσαν η Αντιπρόεδρος της Επιτροπής κ. de Palacio και ο ιταλός πρωθυπουργός κ. Σίλβιο Μπερλουσκόνι.
<P>
Παρεμβαίνω εξαιτίας της Αντιπροέδρου κ. de Palacio γιατί, δεδομένου ότι με εξέλεξαν οι ιταλοί συνταξιούχοι το 1999 για να τους εκπροσωπήσω στο Ευρωπαϊκό Κοινοβούλιο, δεν άκουσα τίποτα –και λυπάμαι που το λέω– που να επιβεβαιώνει την πολιτική για τους ηλικιωμένους και τους συνταξιούχους που μέχρι σήμερα εφήρμοσε χωρίς επιτυχία η Ευρωπαϊκή Επιτροπή.
<SPEAKER ID="31" LANGUAGE="ES" NAME="De Palacio," AFFILIATION="Αντιπρόεδρος της Επιτροπής">
<SPEAKER ID="32" LANGUAGE="" NAME="Deva (PPE-DE )." AFFILIATION="(">
<P>
Όσον αφορά την ατζέντα της Λισαβόνας, θα ήθελα να ζητήσω από την Επίτροπο να θυμηθεί τις επιδόσεις του κόμματος των συντηρητικών: το 1977 η χώρα μου θεωρείτο ο ασθενής της Ευρώπης· το κόμμα μου ανέλαβε την εξουσία υπό τη Μάργκαρετ Θάτσερ και σήμερα αποτελούμε μια από τις πλουσιότερες και πιο ευημερούσες περιφέρειες της Ευρώπης. Δεν χρειάζεται να ανακαλύψετε και πάλι τον τροχό: διαβάστε παρακαλώ τα κείμενα. 
<SPEAKER ID="33" LANGUAGE="" NAME="Πρόεδρος." AFFILIATION="">
<SPEAKER ID="34" LANGUAGE="ES" NAME="De Palacio," AFFILIATION="Αντιπρόεδρος της Επιτροπής">
<SPEAKER ID="35" LANGUAGE="" NAME="Πρόεδρος." AFFILIATION="ΓΡΑΠΤΕΣ ΔΗΛΩΣΕΙΣ (ΑΡΘΡΟ 120)">
<SPEAKER ID="36" LANGUAGE="PT" NAME="Ribeiro (GUE/NGL )," AFFILIATION="γραπτώς">
<P>
   . – Η Ετήσια Πολιτική Στρατηγική για το 2005 (ΕΠΣ) αποτελεί μέρος της πρότασης πλαισίου για τις δημοσιονομικές προοπτικές για την περίοδο 2007-2013 και είναι το αποτέλεσμα του σχεδίου που είναι γνωστό ως “Ευρωπαϊκό Σύνταγμα”, το οποίο προχωράει τη νεοφιλελεύθερη, ομοσπονδιακή και στρατιωτική ανάπτυξη ένα βήμα περισσότερο.
<SPEAKER ID="37" LANGUAGE="" NAME="Πρόεδρος." AFFILIATION="">
<P>
- Έκθεση (A5-0045/2004) της κ. Randzio-Plath, σχετικά με την κατάσταση της ευρωπαϊκής οικονομίας – έκθεση σχετικά με τους γενικούς προσανατολισμούς των οικονομικών πολιτικών·
<P>
- Έκθεση (A5-0044/2004) του κ. Bigliardo, σχετικά με την ανακοίνωση της Επιτροπής προς το Συμβούλιο και το Ευρωπαϊκό Κοινοβούλιο όσον αφορά τα δημόσια οικονομικά στην ΟΝΕ – 2003. 
<SPEAKER ID="38" LANGUAGE="" NAME="Roche," AFFILIATION="Συμβούλιο">
<P>
     Κύριε Πρόεδρε, σας ευχαριστώ για την ευκαιρία να ενημερώσω τους βουλευτές του Ευρωπαϊκού Κοινοβουλίου σήμερα για τα σχέδιά μας για την εαρινή σύνοδο του Ευρωπαϊκού Συμβουλίου. Ο ιρλανδός πρωθυπουργός, Bertie Ahern, έστειλε επιστολές στους αρχηγούς κρατών και κυβερνήσεων στις 17 Φεβρουαρίου 2004 και μετέφερε τις προτεινόμενες προτεραιότητές μας για το Συμβούλιο, όπως αυτές περιγράφονται στο σχολιασμένο σχέδιο ημερήσιας διάταξης για το Συμβούλιο, το οποίο θα έχουν δει οι βουλευτές. Σκοπεύουμε να διαθέσουμε την πρωινή συνεδρίαση της Παρασκευής 26 Μαρτίου για την ετήσια εξέταση της στρατηγικής της Λισαβόνας για την οικονομική, κοινωνική και περιβαλλοντική ανανέωση.
<P>
Το Κοινοβούλιο θα γνωρίζει ήδη, από την προσφώνηση του ιρλανδού πρωθυπουργού στις 14 Ιανουαρίου 2004, ότι στο πρόγραμμα για την Προεδρία της, η Ιρλανδία προσδίδει μέγιστη σημασία στην υλοποίηση της στρατηγικής της Λισαβόνας. Ως Προεδρία, γνωρίζουμε πολύ καλά ότι βρισκόμαστε σχεδόν στη μέση όσον αφορά την προθεσμία του 2010, έτος κατά το οποίο πρέπει να έχουν επιτευχθεί οι στόχοι που τέθηκαν το 2000. Είναι σημαντικό να σημειώσουμε τη σημαντική πρόοδο που έχει ήδη επιτευχθεί σε πολλούς τομείς, από την ελευθέρωση της ενέργειας έως την εφαρμογή της εσωτερικής αγοράς στον τομέα των χρηματοπιστωτικών υπηρεσιών.
<P>
Γνωρίζουμε όλοι ότι ο κλάδος των υπηρεσιών κίνησε την οικονομία της ΕΕ την τελευταία δεκαετία, αποτελώντας έναν δυναμικό μοχλό ανάπτυξης που δημιούργησε το 70% του ΑΕγχΠ της ΕΕ και των ευκαιριών απασχόλησής της. Θεωρούμε ότι η πλήρης εφαρμογή των αρχών της εσωτερικής αγοράς στον κλάδο αυτόν αποτελεί ζωτικής σημασίας μέσο προκειμένου να μπορέσουν οι ανταγωνιστικές επιχειρήσεις να επεκταθούν σε όλη την ΕΕ και να προσφέρουν περισσότερες επιλογές στους καταναλωτές της. Συνεπώς, προσβλέπουμε σε μια γόνιμη συνεργασία με το Κοινοβούλιο κατά το προσεχές έτος, ώστε να προωθηθεί σημαντικά η προτεινόμενη οδηγία για την εσωτερική αγορά των υπηρεσιών.
<P>
Η στρατηγική της Λισαβόνας αναγνώρισε ρητώς ότι η ΕΕ, προκειμένου να είναι ανταγωνιστική παγκοσμίως, πρέπει να επιτρέψει τη μετάβαση σε μια οικονομία βασισμένη στη γνώση στην οποία η τεχνολογίες αιχμής και η εξειδίκευση θα προσδίδουν σημαντική προστιθέμενη αξία στα προϊόντα και τις υπηρεσίες της ΕΕ. Ωστόσο, συνεχίζουμε να υστερούμε απέναντι στους πιο σημαντικούς διεθνείς ανταγωνιστές μας όσον αφορά τις επενδύσεις που πραγματοποιούμε ή τη σημασία που αποδίδουμε στην καινοτομία. Ο αριθμός των ερευνητών στην ΕΕ ανέρχεται μόνο στο 5,7 τοις χιλίοις του εργατικού δυναμικού, ενώ τα αντίστοιχα ποσοστά για τις ΗΠΑ είναι 8,1 τοις χιλίοις και για την Ιαπωνία 9,1 τοις χιλίοις. Πράγματι, όπως σημειώνεται στην εαρινή έκθεση της Επιτροπής, ο ιδιωτικός τομέας επενδύει τρεις φορές περισσότερο στο ανθρώπινο κεφάλαιο στην Ιαπωνία και, κατά τρόπο εντυπωσιακό, πέντε φορές περισσότερο στις ΗΠΑ από ό,τι στην ΕΕ.
<P>
Η δεύτερη προτεραιότητά μας είναι περισσότερες και καλύτερες θέσεις εργασίας. Η προσέγγιση της Προεδρίας μας στο ζήτημα της απασχόλησης διαπνέεται από τις συστάσεις της ειδικής ομάδας για την απασχόληση υπό την προεδρία του κ. Wim Kok, η οποία υπέβαλε έκθεση στην Ευρωπαϊκή Επιτροπή στα τέλη του 2003. Επικροτούμε την πλήρη ένταξη των μηνυμάτων πολιτικής της ειδικής ομάδας στην ανάλυση και αξιολόγηση που περιγράφεται στην κοινή έκθεση για την απασχόληση. Προτείνουμε, συνεπώς, να συμφωνήσει το Ευρωπαϊκό Συμβούλιο ότι, στο πλαίσιο μιας γενικής στρατηγικής για την απασχόληση, τα κράτη μέλη θα πρέπει να δώσουν ιδιαίτερη προσοχή σε τρεις διαρθρωτικές αλλαγές, συγκεκριμένα την ικανότητα προσαρμογής, τη μεγαλύτερη συμμετοχή του εργατικού δυναμικού και την επένδυση σε ανθρώπινο κεφάλαιο.
<P>
Όπως γνωρίζετε, σύμφωνα με τη στρατηγική της Λισαβόνας, θέσαμε στόχο να φτάσει η συμμετοχή του γυναικείου εργατικού δυναμικού στο 60% και να αυξηθεί το ποσοστό των μεγαλύτερων σε ηλικία εργαζομένων στο 50% έως το 2010. Η εαρινή έκθεση της Επιτροπής κατέγραψε την αύξηση στο ποσοστό της γυναικείας απασχόλησης σε 55,6% τα τελευταία τρία έτη, εν μέρει λόγω της προόδου που σημειώθηκε στη βελτίωση της διαθεσιμότητας και προσβασιμότητας σε υπηρεσίες φροντίδας για παιδιά κάτω των τριών ετών. Αν μπορέσουμε να διατηρήσουμε αυτόν τον ρυθμό προόδου, θα έχουμε μια ρεαλιστική ευκαιρία να επιτύχουμε τον στόχο του 60% για τη γυναικεία συμμετοχή έως το 2010.
<P>
Ως Προεδρία, θεωρούμε ότι τα πιο επείγοντα ζητήματα τα οποία πρέπει να αντιμετωπίσουμε, όσον αφορά την προσέλκυση περισσότερων γυναικών στο εργατικό δυναμικό, είναι η συνεχιζόμενη ανισότητα αμοιβών που βιώνουν οι γυναίκες και η σημασία του εργασιακού περιβάλλοντος, το οποίο πρέπει να είναι περισσότερο φιλικό προς την οικογένεια. Ωστόσο, αντιμετωπίζουμε σοβαρότερες δυσκολίες όσον αφορά τον στόχο για το ποσοστό απασχόλησης των μεγαλύτερων σε ηλικία εργαζομένων. Το ποσοστό απασχόλησης για την ηλικιακή ομάδα εργαζομένων μεταξύ 55 και 64 ετών έφτανε μόνο στο 40,1% το 2002, γεγονός που σημαίνει ότι απαιτούνται άλλες 7 εκατομμύρια θέσεις εργασίας προκειμένου να μπορέσουμε να επιτύχουμε τον στόχο του 50% έως το 2010. Έχοντας συναίσθηση της σημασίας αυτού του ζητήματος, η ιρλανδική Προεδρία προτείνει να θεσπιστούν τα κατάλληλα νομικά και οικονομικά κίνητρα ώστε να παραμείνουν στο εργατικό δυναμικό οι μεγαλύτεροι σε ηλικία εργαζόμενοι.
<P>
Η διαδικασία της αλλαγής είναι αναπόφευκτα δύσκολη. Μπορούμε, ωστόσο, να οικοδομήσουμε ένα καλύτερο μέλλον για τους πολίτες της Ένωσής μας, και της διευρυμένης Ένωσης. Πιστεύουμε ότι η διαδικασία υλοποίησης της στρατηγικής της Λισαβόνας θα ωφεληθεί τα μέγιστα από τη συμβολή των νέων κρατών μελών, κάθε ένα από τα οποία αναγκάστηκε να διαχειριστεί θεμελιώδεις και ευρείες οικονομικές μετατροπές. Αν και έχουμε πολλά να κάνουμε, τα οφέλη για τους πολίτες μας από την αποτελεσματική υλοποίηση της στρατηγικής της Λισαβόνας θα είναι σημαντικά. Το έπαθλο είναι μεγάλο. Το πρόγραμμα εργασίας μας και τα ενδεχόμενα οφέλη για τη Λισαβόνα εμπεριέχονται στο μήνυμα της Προεδρίας που επιλέξαμε. Εμείς, ως Ευρωπαίοι, “συνεργαζόμαστε” για να διασφαλίσουμε “καλύτερη ποιότητα ζωής” για όλους τους πολίτες της Ευρώπης έως το 2010.
<SPEAKER ID="39" LANGUAGE="ES" NAME="Solbes Mira," AFFILIATION="Επιτροπή">
<P>
Από το 2002, έχει παγιωθεί η πρακτική να καθορίζονται οι μελλοντικοί στόχοι στην εαρινή Σύνοδο Κορυφής. Αν διασφαλίσουμε την αποτελεσματικότητα και την επιτυχία της συνόδου κορυφής, θα εδραιώσουμε επιπλέον την αναδυόμενη οικονομική διακυβέρνηση της Ένωσης. Εγώ προσωπικά είμαι ένθερμος υποστηρικτής της οικονομικής διακυβέρνησης, η οποία υποστηρίζεται επίσης από όλη την Επιτροπή.
<P>
Ο απολογισμός που παρέχεται στην εαρινή έκθεση είναι πολύ σαφής. Δεν θα επεκταθώ σε αυτόν, αν και θα ήθελα να κάνω μερικά σύντομα σχόλια σχετικά με το περιεχόμενό του. Το υλικό που εγκρίθηκε στις 21 Ιανουαρίου περιείχε ήδη τα κύρια πολιτικά μηνύματα και τα βασικά συμπεράσματα. Μια σειρά θετικών αποτελεσμάτων αναφέρθηκε, κυρίως αναφορικά με τη δημιουργία απασχόλησης. Έξι εκατομμύρια θέσεις απασχόλησης έχουν δημιουργηθεί παρά το αδύναμο κλίμα ανάπτυξης. Η σημαντική βελτίωση στην κατάσταση αναφορικά με τη μακροχρόνια ανεργία και τη γυναικεία απασχόληση αναφέρθηκε επίσης. Επιπλέον, υπήρχε αναφορά στο άνοιγμα του ανταγωνισμού σε στρατηγικές αγορές δικτύου, και στην αυξανόμενη διείσδυση του Διαδικτύου σε σχολεία, επιχειρήσεις, δημόσιες αρχές και νοικοκυριά.
<P>
Μια πρόσφατη μελέτη της Επιτροπής επιβεβαιώνει ότι η διαδικασία της οικονομικής μεταρρύθμισης που ξεκίνησε τα τελευταία χρόνια συνέβαλε στην επιπρόσθετη αύξηση του ΑΕγχΠ πάνω από μισή μονάδα μεταξύ του 1996 και του 2001. Αυτό είναι σίγουρα ένα θετικό σημείο. Δεν πρέπει, ωστόσο, να οδηγήσει στην υποτίμηση των δυσκολιών που έχουν προκύψει ήδη σε σχέση με τη διαδικασία. Αυτές οι δυσκολίες είναι ιδιαίτερα έντονες, αν συγκριθούν με τη φιλοδοξία και τους στόχους που τέθηκαν στη Λισαβόνα.
<P>
Η προώθηση της ανάπτυξης της γνώσης και του ανθρώπινου κεφαλαίου είναι κρίσιμη γι’ αυτή την προσπάθεια. Μένουν ακόμη πολλά να γίνουν από αυτή την άποψη. Η Επίτροπος Reding είναι μαζί μου εδώ σήμερα και θα λάβει τον λόγο σε λίγο. Θα παρουσιάσει έναν λεπτομερή απολογισμό των σχετικών μέτρων που έχουν συμφωνηθεί στο πλαίσιο της στρατηγικής της Λισαβόνας.
<P>
Η σύσταση της Επιτροπής του 2004 για τον εκσυγχρονισμό των ισχυουσών γενικών κατευθύνσεων της οικονομικής πολιτικής διευκόλυνε το Κοινοβούλιο να πραγματοποιήσει μια ενδιαφέρουσα μελέτη. Η κ. Randzio-Plath ήταν σε μεγάλο βαθμό υπεύθυνη γι’ αυτή τη μελέτη. Για άλλη μια φορά, η κ. Randzio-Plath συνεργάστηκε στην ανάλυση της στρατηγικής της Λισαβόνας και στην ανάπτυξη των πολιτικών που περιέχονται σε αυτές τις γενικές κατευθύνσεις. Εκφράζει τη λύπη της για την ελλιπή τους εφαρμογή και πιστεύει ότι οι επενδύσεις είναι αναμφίβολα το κεντρικό θέμα στο οποίο πρέπει να εστιάσουμε στο μέλλον. Η Επιτροπή χαιρετίζει ασφαλώς την ανανεωμένη υποστήριξη του Κοινοβουλίου στους κύριους άξονες της στρατηγικής της οικονομικής πολιτικής που περιέχονται στις γενικές κατευθύνσεις. Η ευρεία κοινή ατζέντα για διαρθρωτική μεταρρύθμιση είναι κρίσιμη για την ενίσχυση του αναπτυξιακού δυναμικού της Ευρώπης.
<P>
Επίσης, δεν διακρίνω καμία έλλειψη συνέπειας μεταξύ των μέσων, όπως επισημαίνεται. Οι τρέχουσες κατευθύνσεις καλύπτουν την περίοδο 2003-2005. Επικεντρώνονται ιδιαίτερα στη συνεισφορά των οικονομικών πολιτικών για την επίτευξη των στόχων της Λισαβόνας τα επόμενα τρία χρόνια. Κατά συνέπεια, οι προαναφερθείσες γενικές κατευθύνσεις είναι ένας βασικός στόχος στην εφαρμογή της στρατηγικής της Λισαβόνας. Η προστιθέμενη αξία τους έγκειται ακριβώς στο γεγονός ότι παρέχουν μια ολοκληρωμένη προσέγγιση για την αντιμετώπιση των διαφόρων προκλήσεων που προκύπτουν. Αυτή η καθολική προσέγγιση αναπτύσσεται χάρη στην εκλογίκευση του συντονισμού των πολιτικών. Από αυτή την άποψη, έχει σημειωθεί πρόοδος στην ευθυγράμμιση των γενικών κατευθύνσεων της οικονομικής πολιτικής με τις κατευθύνσεις της απασχόλησης. Ως εκ τούτου, βελτιώθηκε η γενική συνοχή.
<P>
Θα ήθελα επίσης να σχολιάσω την έκθεση του κ. Bigliardo σχετικά με τα δημόσια οικονομικά στην Ένωση. Αποτελεί μια πολύτιμη και χρήσιμη συνεισφορά. Εκτιμώ την ευρεία υποστήριξη προς την προσέγγιση της Επιτροπής για την ενίσχυση του Συμφώνου Σταθερότητας και Ανάπτυξης, και την οικονομική διακυβέρνηση ιδιαίτερα.
<P>
Το τελευταίο μου σχόλιο σχετικά με την οικονομική διακυβέρνηση είναι ότι οι στόχοι που τέθηκαν στη Λισαβόνα ήταν τόσο φιλόδοξοι όσο και ρεαλιστικοί. Η επιτυχία εξαρτιόταν από την αποφασιστικότητα και τη δέσμευση όλων. Τώρα φαίνεται ότι η αδυναμία επίτευξης των ενδιάμεσων στόχων θα θέσει σε κίνδυνο την επίτευξη των όσων είχαν συμφωνηθεί για το 2010. Η βασική πρόκλησή μας είναι να διασφαλίσουμε αποτελεσματική οικονομική διακυβέρνηση. Σε ευρωπαϊκό επίπεδο γίνεται σταθερή πρόοδος. Έχουν τεθεί οι σωστές προτεραιότητες και έχουν προσδιοριστεί τα κατάλληλα μέτρα και οι κατάλληλες πολιτικές. Όσον αφορά τη λήψη αποφάσεων, ωστόσο, οι δυσκολίες και οι καθυστερήσεις αυξάνονται. Επιπλέον, τα κράτη μέλη δεν κατάφεραν να ενσωματώσουν αποτελεσματικά τις προαναφερθείσες προτεραιότητες στις διάφορες εθνικές πολιτικές τους.
<SPEAKER ID="40" LANGUAGE="FR" NAME="Reding," AFFILIATION="Επιτροπή">
<P>
     Κύριε Πρόεδρε, κυρίες και κύριοι βουλευτές του Ευρωπαϊκού Κοινοβουλίου, η συμμετοχή μου στη συγκεκριμένη σύνοδο της Ολομέλειας, μαζί με τον συνάδελφο Pedro Solbes, με χαροποιεί ιδιαίτερα. Η κοινή μας παρουσία έχει εξαιρετικά συμβολικό χαρακτήρα, επειδή σηματοδοτεί ότι η στρατηγική της Λισαβόνας δεν βασίζεται αποκλειστικά και μόνο στην οικονομία και τα οικονομικά –τομείς που προφανώς παραμένουν απόλυτα ουσιώδεις– αλλά ότι και η κοινωνική και ανθρώπινη διάσταση της στρατηγικής αυτής έχει εξίσου κομβική σημασία. Πώς μπορούμε να παραβλέψουμε, φέρ’ ειπείν, το γεγονός ότι το 20% περίπου των νέων Ευρωπαίων αποφοιτούν από τα συστήματα εκπαίδευσης και κατάρτισης χωρίς προσόντα; Πώς είναι δυνατόν να μην προβληματιστούμε για τον κοινωνικό αποκλεισμό στον οποίο έχει καταδικαστεί ένα ποσοστό των πολιτών μας; Πώς μπορούμε να ανταποκριθούμε στην αυξανόμενη ανάγκη των ατόμων για διά βίου μάθηση, προκειμένου να εξακολουθούν να είναι σε θέση να εργάζονται ή να διαδραματίζουν ενεργό ρόλο στη ζωή των κοινωνιών μας; Όπως έχω επαναλάβει συχνά: οι ανθρώπινοι πόροι συνιστούν το μεγαλύτερο πλεονέκτημα της Ένωσης, με την προϋπόθεση ότι μπορούμε να αποκομίσουμε το μέγιστο κέρδος από αυτούς. Ωστόσο, χωρίς ποιοτική εκπαίδευση και κατάρτιση, είναι παραπλανητικό να σκεφτόμαστε ότι θα κατορθώσουμε να επιτύχουμε τους στόχους ανάπτυξης και απασχόλησης που έχουμε θέσει ή εκείνους που συνδέονται με την κοινωνική συνοχή. Το γεγονός είναι ότι οι οικονομικές μας δυνατότητες εδράζονται στο ανθρώπινο κεφάλαιό μας. Εμπειρογνώμονες υπολόγισαν, για παράδειγμα, ότι μια αύξηση της διάρκειας σπουδών ενός έτους κατά μέσο όρο ερμηνεύεται ως κέρδος στην παραγωγικότητα ύψους 6% και πλέον. Γνωρίζουμε επίσης ότι η εκπαίδευση είναι καίριος παράγων της αστικής και κοινωνικής ένταξης. Κυρίες και κύριοι, η δημιουργία του οικοδομήματος “διαδικασία της Λισαβόνας” πρέπει να ξεκινήσει έχοντας ως στερεό θεμέλιο την εκπαίδευση και την κατάρτιση.
<P>
Τον Απρίλιο του 2003 και μετά από ευρείες διαβουλεύσεις εγκρίθηκε η ανακοίνωση “Επενδύοντας στην έρευνα: το πρόγραμμα δράσης για την Ευρώπη”, η οποία όρισε δράσεις για την αύξηση του μέσου επιπέδου επενδύσεων, προκειμένου από το 1,9% του ΑΕγχΠ, που βρίσκεται αυτή τη στιγμή, να ανέλθει στο 3% μέχρι το 2010, ενώ τα δύο τρίτα των επενδύσεων θα πρέπει να προέρχονται από τον ιδιωτικό τομέα. Αυτό το πρόγραμμα δράσης του 3% περιλαμβάνει τέσσερις μεγάλες πτυχές, ήτοι την υποστήριξη των προσπαθειών που καταβάλλουν τα ευρωπαϊκά κράτη και οι εμπλεκόμενοι φορείς, διασφαλίζοντας την αμοιβαία συνέπειά τους· την ουσιαστική βελτίωση των δημοσίων ενισχύσεων στην έρευνα και την καινοτομία της τεχνολογίας· την αύξηση του επιπέδου των δημοσίων επενδύσεων· τη βελτίωση του ευρωπαϊκού περιβάλλοντος έρευνας και καινοτομίας της τεχνολογίας. Οι στόχοι δεν είναι διόλου εύκολοι, βεβαίως. Η επιτυχία του συγκεκριμένου προγράμματος δράσης αξιώνει αποφασιστικές και συντονισμένες προσπάθειες εκ μέρους των κρατών μελών και του ιδιωτικού τομέα. Ωστόσο, πρέπει να επισημανθεί ότι οι επενδύσεις του σήμερα θα είναι η μεγέθυνση, η παραγωγικότητα και η απασχόληση του αύριο.
<P>
Επιπλέον, είναι απαραίτητο να επιταχύνουμε τις προσπάθειες για τον εκσυγχρονισμό των συστημάτων εκπαίδευσης και κατάρτισης και για την προσαρμογή τους στις ανάγκες της κοινωνίας της γνώσης. Εξάλλου, η Επιτροπή και τα κράτη μέλη αντιμετώπισαν τα ζητήματα αυτά με μεγάλη σοβαρότητα. Τον Φεβρουάριο του 2002 συμφωνήσαμε σχετικά με ένα πρόγραμμα εργασίας, προκειμένου μέχρι το 2010 να αναγάγουμε τα συστήματα εκπαίδευσης και κατάρτισης σε αναφορά ποιότητας παγκοσμίως. Επίσης, οι υπουργοί Παιδείας ενέκριναν ευρωπαϊκά σημεία αναφοράς σε πέντε βασικούς τομείς, όπως οι βασικές δεξιότητες και η διά βίου μάθηση. Επιπλέον, η δήλωση της Κοπεγχάγης το 2002 δρομολόγησε τη διαδικασία ευρωπαϊκής συνεργασίας στην επαγγελματική κατάρτιση. Τα πρώτα αποτελέσματα ελήφθησαν παραδείγματος χάριν με τη βοήθεια του κοινού ευρωπαϊκού πλαισίου αναφορών (Europass) ή των εργασιών για την αναγνώριση της άτυπης εκπαίδευσης. Τον Νοέμβριο του 2003, η Επιτροπή παρουσίασε μια ενδιάμεση έκθεση σχετικά με την εφαρμογή του προγράμματος εργασίας, στην οποία έκρουσα τον κώδωνα του κινδύνου, αναφέροντας ότι, εάν δεν επιταχύνουμε τον ρυθμό των μεταρρυθμίσεων στα συστήματα εκπαίδευσης και κατάρτισης, θα είναι πολύ δύσκολο –εάν όχι αδύνατον– να επιτύχουμε τους καθορισμένους στόχους. Όχι μόνο τους στόχους για την εκπαίδευση και την κατάρτιση, αλλά τους στόχους της στρατηγικής της Λισαβόνας συνολικά – γεγονός ακόμη πιο ανησυχητικό. Διότι τα ελλείμματα στην εκπαίδευση και την κατάρτιση οδηγούν σχεδόν αυτόματα σε οικονομική υστέρηση και σε κοινωνικά προβλήματα.
<P>
Η έκθεση προβάλλει επίσης τον πρωταγωνιστικό ρόλο των πανεπιστημίων στην κοινωνία της γνώσης. Βέβαια, παρότι τα πανεπιστήμιά μας διαθέτουν πολλά πλεονεκτήματα, δεν μπορούμε να αρνηθούμε ότι πρέπει να αντιμετωπίσουν τις καίριες προκλήσεις που τίθενται στο συνεχώς παγκοσμιοποιούμενο και ανταγωνιστικό περιβάλλον. Κατά γενικό κανόνα, τα πανεπιστήμιά μας διαθέτουν λιγότερους πόρους σε σύγκριση, για παράδειγμα, με τα μεγάλα αμερικανικά πανεπιστήμια. Επίσης, από τη δεκαετία του ’80 έχουν πάψει να αποτελούν προτιμώμενο προορισμό για τους ξένους σπουδαστές. Πώς θα ενισχύσουμε την αριστεία των πανεπιστημίων μας σε παγκόσμιο επίπεδο; Πώς θα προσελκύσουμε τους καλύτερους σπουδαστές, ερευνητές και εκπαιδευτικούς; Ήδη έχουν γίνει βήματα προόδου: μέσω της διαδικασίας της Μπολόνια, η οποία αποσκοπεί στη σύγκλιση των συστημάτων τριτοβάθμιας εκπαίδευσης· μέσω των προγραμμάτων μας Σωκράτης και Leonardo da Vinci τα οποία στηρίζουν την καινοτομία στην εκπαίδευση και την κατάρτιση· και, πιο πρόσφατα, μέσω του προγράμματος Erasmus mundus, το οποίο υποστήριξε με εξαιρετικό σθένος το Κοινοβούλιο – και για το οποίο σας επαναλαμβάνω τις ευχαριστίες μου. Μπορούμε σε αυτόν τον τομέα και σε άλλους να δηλώσουμε ικανοποιημένοι; Οφείλουμε απλώς να παραμείνουμε εκεί; Δεν το νομίζω. Προσωπικά φρονώ ότι οφείλουμε να συνεχίσουμε τις προσπάθειές μας σε όλα τα επίπεδα, και ενδεχομένως να τις εντείνουμε, εάν χρειαστεί.
<P>
Αυτό είναι εξάλλου το μήνυμα της εαρινής έκθεσης της Επιτροπής και της ενδιάμεσης έκθεσης. Ακόμη, το μήνυμα αυτό συνδέεται άμεσα με την πρόταση της Επιτροπής σχετικά με τις νέες δημοσιονομικές προοπτικές. Στις 10 του τρέχοντος μηνός, ο Πρόεδρος Πρόντι σάς ενημέρωσε για το υπόβαθρο των δημοσιονομικών προοπτικών καθώς και για τα βασικά τους χαρακτηριστικά. Οι συζητήσεις θα είναι σχοινοτενείς και επίπονες, και θα ασχοληθούμε πολύ με τα αριθμητικά στοιχεία και τα ποσοστά. Ωστόσο, πριν ξεκινήσουμε τη συζήτηση, ας επικεντρωθούμε στο δικό μας πρόγραμμα και στις φιλοδοξίες μετά το 2010. Όπως επεσήμανε ο Πρόεδρος Πρόντι κατά την ομιλία του στο Κοινοβούλιο, κανένα ευρωπαϊκό κράτος δεν μπορεί από μόνο του να αντιμετωπίσει τις προκλήσεις της παγκοσμιοποίησης. Το ίδιο ισχύει και για τη στρατηγική της Λισαβόνας συνολικά, άρα και για τους τομείς της εκπαίδευσης και της κατάρτισης. Βεβαίως γνωρίζω ότι η εκπαίδευση και η κατάρτιση εμπίπτουν στον τομέα της επικουρικότητας. Κανείς δεν το αμφισβητεί. Όμως η δράση σε επίπεδο ΕΕ μάς επέτρεψε να πραγματοποιήσουμε σημαντική πρόοδο. Ένα εκατομμύριο σπουδαστές Erasmus· ο αριθμός φαντάζει ίσως σημαντικός, ωστόσο αντιστοιχεί μόνο στο 2% των σπουδαστών μας στην τριτοβάθμια εκπαίδευση. Δεν αρκεί, λοιπόν. Πρέπει να προχωρήσουμε περισσότερο. Το ίδιο ισχύει και για τους ασκούμενους. Επίσης, το γεγονός ότι δύο εκατομμύρια σπουδαστές περίπου συμμετείχαν στα σχολικά μας προγράμματα φαντάζει ίσως σημαντικό, ωστόσο δεν πρόκειται ούτε καν για το 1% του συνολικού πληθυσμού των μαθητών σε ολόκληρη την Ευρώπη. Ως εκ τούτου, οφείλουμε πράγματι να προχωρήσουμε χωρίς να βασιζόμαστε στο γεγονός ότι τα κοινοτικά προγράμματα –τα οποία συνιστούν πραγματικά εργαστήρια καινοτομίας– συμβάλλουν στις μεταρρυθμίσεις και τις προσαρμογές των συστημάτων εκπαίδευσης, καθώς και στη μεταφορά εμπειριών. Για παράδειγμα, η διαδικασία της Μπολόνια δεν θα είχε υλοποιηθεί χωρίς το πρόγραμμα Erasmus και χωρίς την αυξανόμενη ζήτηση των σπουδαστών για μεγαλύτερη κινητικότητα
<P>
Συνεπώς, η κοινοτική δράση, τόσο μέσα από τα προγράμματα όσο και μέσα από την πολιτική συνεργασία, συμβάλλει στην υλοποίηση τριών θεμελιωδών στόχων: να καταστούν το ευρωπαϊκό οικοδόμημα και η ευρωπαϊκή ιθαγένεια απτά και ορατά· να αναπτυχθεί η ευρωπαϊκή διάσταση της εκπαίδευσης και της κατάρτισης· να υποστηριχθεί η βελτίωση της ποιότητας των συστημάτων μας για την εκπαίδευση και την κατάρτιση. Η δράση μας σε ευρωπαϊκό επίπεδο είναι καίρια, εάν επιθυμούμε να επιτύχουμε τους οικονομικούς και κοινωνικούς μας στόχους. Στο πλαίσιο αυτό, θα καταθέσω τον Μάρτιο στο σώμα των Επιτρόπων ανακοίνωση σχετικά με τη νέα γενιά προγραμμάτων για την περίοδο 2007-2013, η οποία θα φιλοδοξεί να αναγάγει την εκπαίδευση και την κατάρτιση σε μια πραγματικότητα για όλους. Η ανακοίνωση αυτή θα παρουσιάζει τις γενικές κατευθύνσεις και τα μέτρα προτεραιότητας της νέας γενιάς εκπαιδευτικών προγραμμάτων. Μια επίσημη πρόταση θα πρέπει να υποβληθεί πριν από το καλοκαίρι. Αυτό σημαίνει, κυρίες και κύριοι, ότι θα έχουμε χρόνο να την συζητήσουμε. Όμως, στο εξής θα βασιστώ στην αρωγή σας, την οποία έχετε αποδεδειγμένα παράσχει στο παρελθόν. 
<SPEAKER ID="41" LANGUAGE="FR" NAME="Grossetête (PPE-DE )." AFFILIATION="">
<P>
Επιτρέψτε μου να ξεκινήσω με τα οικονομικά, νομισματικά και βιομηχανικά θέματα. Τώρα, τη στιγμή της διεύρυνσης, είναι απαραίτητο να υπάρχει σταθερός συντονισμός των μακροοικονομικών πολιτικών των κρατών μελών στο πνεύμα του Συμφώνου Σταθερότητας και Ανάπτυξης, προκειμένου να ενισχυθεί η ανταγωνιστικότητά μας στην παγκόσμια αγορά. Η ανταγωνιστικότητα θα υλοποιηθεί όχι μόνο μειώνοντας τα κόστη, αλλά επίσης, και πρωτίστως, με την καθιέρωση συνθηκών που ευνοούν την ιδιωτική πρωτοβουλία και την ελευθέρωση της εργασίας. Είναι ζωτικής σημασίας να ενθαρρύνουμε όλες τις επενδύσεις, ιδιωτικές ή δημόσιες, ούτως ώστε οι δαπάνες για την έρευνα και την ανάπτυξη να ανέλθουν μέχρι το 2010 στο 3% του ΑΕγχΠ. Εν προκειμένω, οφείλουμε να αποδείξουμε ότι όντως επιθυμούμε να σταματήσουμε τη σταθερά αυξανόμενη υστέρηση που παρατηρείται τα τελευταία έτη έναντι των ΗΠΑ, καθώς και τη διαρροή των εγκεφάλων μας προς άλλες ηπείρους. Θα πρέπει επί του παρόντος να εστιάσουμε τις προσπάθειές μας στους τομείς της υψηλής τεχνολογίας, όπως η υγεία και οι βιοτεχνολογίες, η άμυνα και το διάστημα –εν προκειμένω, το Galileo συνιστά καλό παράδειγμα– οι πλέον σύγχρονες τηλεπικοινωνίες ή επίσης οι ανανεώσιμες πηγές ενέργειας. Οι προσπάθειες αυτές όμως δεν πρέπει να αποκρύψουν το γεγονός ότι ο οικονομικός ιστός της Ευρώπης βασίζεται στους επιχειρηματίες μας και στις πολυάριθμες ΜΜΕ. Οφείλουμε να λάβουμε μέτρα για να διασφαλίσουμε τη βιωσιμότητά τους. Από την οπτική αυτή, η εφαρμογή μιας φορολογικής δομής που δεν παρεμποδίζει τη μεταβίβαση κυριότητας των ΜΜΕ συνιστά καίρια συνθήκη.
<P>
Όσον αφορά πλέον τη δεύτερη πλευρά του τριγώνου, δηλαδή την απασχόληση, οφείλουμε να ανταποκριθούμε στις προσδοκίες των συμπολιτών μας, για τους οποίους η απασχόληση παραμένει η ύψιστη ανησυχία. Πρέπει απλούστατα να απαλλαγούμε από αυτές τις πολιτικές της παροχής βοήθειας και της πρόχειρης κάλυψης των ρωγμών που επανεμφανίζονται με το πρώτο αεράκι, και να ξεκινήσουμε αληθινές διαρθρωτικές μεταρρυθμίσεις. Πράγματι, η δημιουργία 15 εκατομμυρίων θέσεων απασχόλησης απαιτεί, στο πλαίσιο του προγράμματος δράσης της Λισαβόνας, καινοτομίες χάρη σε νέες πρωτότυπες και δυναμικές πολιτικές, οι οποίες βασίζονται στην ιδιωτική πρωτοβουλία. Επισημαίνω ότι ο Προεδρεύων του Συμβουλίου ελπίζει σε περισσότερες θέσεις απασχόλησης καλύτερης ποιότητας και ότι η κ. Reding επέμεινε στην ανάγκη για ποιότητα και προσαρμογή των εκπαιδευτικών μας συστημάτων. Αντίστοιχα, επιτρέψτε μου να προσθέσω ότι θα πρέπει να προβούμε σε εντατικές συζητήσεις σχετικά με το πρόβλημα του δημογραφικού ελλείμματος και την ανάγκη να αναζητήσουμε χωρίς καθυστέρηση τις σωστές πολιτικές για τους μετανάστες. Οφείλουμε να εξετάσουμε από κοινού τις πιθανές λύσεις.
<P>
Πολλοί ανησυχούν επίσης για την απουσία της κοινωνικής Ευρώπης. Εντούτοις, η κοινωνική Ευρώπη βρίσκεται παντού, είναι μια πραγματικότητα. Δεν είναι επιβεβλημένη· εφαρμόζεται σε εθελούσια βάση και αποσκοπεί να ενθαρρύνει την ισότητα ανδρών και γυναικών και να περιορίσει τις διακρίσεις. Δεν χρειάζεται να προσθέσω τίποτε σε όσα ανέφερε η κ. Reding για το θέμα. Αντιθέτως, πρέπει να γίνουν συγκεκριμένες προσπάθειες στο πλαίσιο των ελάχιστων ευρωπαϊκών κανόνων από την άποψη του δικαίου εργασίας και της κοινωνικής ασφάλισης για τους διαρκώς μετακινούμενους εργαζομένους, προκειμένου να αποφευχθεί κάθε αθέμιτος ανταγωνισμός που θα μπορούσε να βασίζεται στους χαμηλούς μισθούς των υπαλλήλων και στις άσχημες συνθήκες εργασίας.
<SPEAKER ID="42" LANGUAGE="" NAME="" AFFILIATION="Αντιπροέδρου">
<SPEAKER ID="43" LANGUAGE="ES" NAME="Barón Crespo (PSE )." AFFILIATION="(Χειροκροτήματα)">
<P>
Κύριε Πρόεδρε, ελπίζω ότι θα μου επιτρέψετε να αναφερθώ στις τρέχουσες εξελίξεις. Καταρχάς, η Ομάδα μου και το Κοινοβούλιο στο σύνολό του πιστεύουν ότι η έναρξη ισχύος της οικονομικής και νομισματικής ένωσης απαιτούσε την ενίσχυση της οικονομικής διακυβέρνησης. Πιστεύω ότι αυτή ήταν η άποψη της πλειοψηφίας που εκφράστηκε στη θέση μας σχετικά με τη Συνέλευση. Ο Επίτροπος το ανέφερε αυτό. Μια από τις συναντήσεις των ηγετών μας προσέλκυσε ιδιαίτερα την προσοχή των μέσων μαζικής ενημέρωσης. Αναφέρομαι στη συνάντηση που έγινε στο Βερολίνο, όπου προτάθηκε η δημιουργία της θέσεως του υπερεπιτρόπου για τα οικονομικά θέματα. Αυτό είναι σίγουρα ένα σημαντικό θέμα. Προϋποθέτει συμφωνία για την εφαρμογή της κοινοτικής μεθόδου. Αυτό είναι απολύτως βασικό. Προϋποθέτει επίσης την επίτευξη συμφωνίας σε αυτό για το οποίο ήταν αντίθετες οι κυβερνήσεις στη Συνέλευση. Οι απόψεις έχουν αλλάξει. Τώρα, κρίνεται αναγκαίο να ενισχυθεί η οικονομική ένωση. Αυτό μπορεί να μεταφραστεί σε μια διορθωτική προσέγγιση. Η ετοιμότητα για διορθώσεις είναι σημάδι σοφίας. Από αυτή την άποψη, υπάρχει η προθυμία να διορθωθεί το σχέδιο συντάγματος. Δεν πιστεύω ότι το Κοινοβούλιο θα έχει πρόβλημα να προσφέρει σαφή υποστήριξη σε αυτή την προσέγγιση. Σε τελική ανάλυση, δεν είναι λογικό να συζητάμε τη δημιουργία της θέσης ενός υπουργού Εξωτερικών και να μην έχουμε μια αντίστοιχη θέση για τις οικονομικές υποθέσεις. Είμαι σίγουρος ότι ο Επίτροπος Solbes θα υποστηρίξει πολύ ευχαρίστως αυτή την πρόταση, ή ακόμη και θα την υπερασπιστεί ενώπιον της Επιτροπής.
<P>
Θα ήθελα να επισημάνω ένα ακόμη σημαντικό θέμα, κύριε Πρόεδρε. Ο Επίτροπος το ανέφερε εν συντομία. Αναφέρομαι στον καθορισμό των επικείμενων δημοσιονομικών προοπτικών. Η ιρλανδική Προεδρία θα είναι αυτή που θα εγκαινιάσει και αυτή τη συζήτηση. Είναι ένα πολύ σημαντικό θέμα, διότι μετά τη Σύνοδο Κορυφής του Βερολίνου και μια συγκεκριμένη επιστολή, γίνεται συζήτηση για την πρόθεση να αναληφθούν πολύ περισσότερες δραστηριότητες με πολύ λιγότερους πόρους. Αναφέρομαι για παράδειγμα στη στρατηγική της Λισαβόνας και στη διεύρυνση. Γίνονται όλα θέμα τυφλής πίστης. Δεν είναι λογικό να ελπίζουμε απλώς για θαύματα. Η εφαρμογή συνετών οικονομικών αρχών, ωστόσο, ασφαλώς και είναι λογική. Συνεπώς, προκειμένου να απαλλαγεί από την ευθύνη της, η Επιτροπή έκανε μια πρόταση που παρουσιάστηκε στο Κοινοβούλιο από τον Επίτροπο Barnier. Το προτεινόμενο 1,24% του ΑΕγχΠ μπορεί να φαίνεται πολύ περιορισμένο, αλλά πιστεύουμε ότι είναι το ελάχιστο που αξίζει τον κόπο να εξετάσουμε. Στη Γαλλία, στην πατρίδα μου, και παντού στην Ευρωπαϊκή Ένωση οι ερευνητές είναι έξω στους δρόμους και διαδηλώνουν. Επαναλαμβάνω, οι ερευνητές είναι στους δρόμους, όχι μόνο οι εργαζόμενοι. Απλώς, δεν είναι δυνατό να ζητάμε περισσότερη έρευνα και έπειτα να μειώνουμε δραστικά τους πόρους.
<P>
Είναι επομένως απαραίτητο να παράσχουμε πλήρη υποστήριξη στο σχέδιο που πρότεινε η Επίτροπος Reding και ανέπτυξε ο Επίτροπος Busquin.
<SPEAKER ID="44" LANGUAGE="" NAME="Watson (ELDR )." AFFILIATION="(">
<P>
Η Ευρώπη έχει κολλήσει στη δεύτερη ταχύτητα. Καθώς η Αμερική επιταχύνει, καθώς η ανακάμπτουσα Ασία κάνει προσπέραση, η Ευρώπη σέρνεται πίσω τους. Δεν πρέπει να μας παραπλανά η ανάκαμψη. Αν η Ευρώπη αυξάνει ταχύτητα, αυτό οφείλεται περισσότερο στο ότι ο δρόμος είναι κατηφορικός παρά στην κατάσταση του κινητήρα μας. Όπως είπε ο Επίτροπος Lamy πριν από μια εβδομάδα, αυξήσαμε πολύ τις προσδοκίες της Λισαβόνας και επενδύσαμε πολύ λίγο σε αποτελέσματα. Η οικονομική ανάκαμψη στην Ευρώπη, για να είναι βιώσιμη, πρέπει να βασιστεί στη δημιουργία θέσεων εργασίας. Η οδηγούμενη από τις εξαγωγές επιστροφή στην ανάπτυξη μπορεί να υποκρύπτει μια ανάκαμψη αμερικανικού τύπου χωρίς θέσεις εργασίας, η οποία θα μας αφήσει στην ίδια κατάσταση όταν θα ξαναβρεθούμε σε ίσιο δρόμο ή όταν αρχίσει η επόμενη ανηφόρα. Το κλειδί για συνεχιζόμενη ανάπτυξη και ευημερία και ο μόνος βιώσιμος δρόμος για κοινωνική συνοχή είναι η περισσότερη και καλύτερη απασχόληση.
<P>
Η Προεδρία ορθώς αναγνώρισε την ανάγκη αποφασιστικότερης δράσης των ευρωπαϊκών κυβερνήσεων, όχι μόνο στο Συμβούλιο αλλά και στις χώρες τους. Σε πολλές περιπτώσεις οι δεσμεύσεις που ελήφθησαν στο Συμβούλιο αφέθηκαν να καθυστερήσουν στο στάδιο της μεταφοράς. Τα τελευταία στοιχεία από την Επιτροπή δείχνουν ότι τον τελευταίο μήνα 131 οδηγίες εσωτερικής αγοράς –δηλαδή το 8,5% του συνόλου– δεν εφαρμόστηκαν πλήρως τουλάχιστον σε ένα κράτος μέλος κατά παράβαση των ίδιων τους των προθεσμιών! Πρέπει να είμαστε αυστηρότεροι στην αστυνόμευση της εσωτερικής αγοράς.
<SPEAKER ID="45" LANGUAGE="PT" NAME="Figueiredo (GUE/NGL )." AFFILIATION="">
<SPEAKER ID="46" LANGUAGE="FR" NAME="Jonckheer (Verts/ALE )." AFFILIATION="">
<P>
Τέλος, το τρίτο και τελευταίο σημείο, το οποίο σπανίως θίγεται στο πλαίσιο της εκτίμησης αυτής είναι η αξιολόγηση της ελευθέρωσης. Είμαστε όντως σίγουροι ότι η ελευθέρωση αυτή επιτρέπει πράγματι μεγαλύτερες προσφορές, ότι ευνοεί την καινοτομία και ότι προκαλεί μείωση των τιμών – όπως αρέσκεται να επαναλαμβάνει ο κ. Monti; Δεν είμαι τόσο βέβαιος. Αντιθέτως, πιστεύω ότι έχει δημιουργήσει πολυάριθμα ολιγοπώλια.
<P>
Η ανησυχία μας, κύριε Προεδρεύων του Συμβουλίου, σε σχέση με το συγκεκριμένο Ευρωπαϊκό Συμβούλιο είναι η ακόλουθη. Διαβάζοντας τα έγγραφα της Προεδρίας σας, καθώς επίσης και την επιστολή που συνέταξαν οι συντηρητικοί και οι σοσιαλιστές πρωθυπουργοί ή αρχηγοί των κρατών που συναντήθηκαν στο Βερολίνο, φοβούμεθα την ανάσχεση της προόδου που πραγματοποίησε το Ευρωπαϊκό Συμβούλιο στο Γκέτεμποργκ· με άλλα λόγια, φοβούμεθα την επιστροφή στη φιλοσοφία του “ενός από τα δύο”, η οποία συνοψίζεται στο εξής: τα υψηλά περιβαλλοντικά πρότυπα και οι κοινωνικοί κανόνες που επιτρέπουν μια αξιοπρεπή ποιότητα ζωής αντιβαίνουν προς την ανταγωνιστικότητα και τη δημιουργία θέσεων απασχόλησης. Η ιστορία αυτή είναι παλιά. Την ακούσαμε, για παράδειγμα, επ’ ευκαιρία του προγράμματος REACH (καταχώρηση, αξιολόγηση και έγκριση χημικών). Εάν το Ευρωπαϊκό Συμβούλιο επιθυμεί να πραγματοποιήσει εποικοδομητικές προτάσεις, τότε θα του συνιστούσα να υιοθετήσει μια βιομηχανική πολιτική η οποία να ωφελεί το περιβάλλον. Πώς είναι δυνατόν να προτείνει η Επιτροπή ένα καλό σχέδιο σχετικά με τις περιβαλλοντικές τεχνολογίες και να μην το συνοδεύει από έναν οδικό χάρτη σχετικά με τη χρηματοδότηση ή την εκτέλεση; Πέρα από τις χρηματοδοτήσεις της Ευρωπαϊκής Τράπεζας Επενδύσεων, γιατί να μην δρομολογήσουμε την ιδέα μιας μεγάλης δημόσιας ευρωπαϊκής δανειοδότησης για τη χρηματοδότηση της βιώσιμης ανάπτυξης, δεδομένου ότι βρισκόμαστε σε ζώνες όπου η αποταμίευση είναι εξαιρετικά υψηλή και χρησιμεύει για να χρηματοδοτεί τα αμερικανικά ελλείμματα;
<P>
Τέλος, κύριε Solbes, όσον αφορά την πολιτική των τιμών, και κυρίως την επανακατεύθυνση των κρατικών ενισχύσεων και των επιδοτήσεων, το Συμβούλιο υπουργών Οικονομίας και Οικονομικών θα πρέπει να προτείνει ένα πενταετές σχέδιο σταδιακής απαγόρευσης των επιδοτήσεων για δραστηριότητες που είναι επιζήμιες για το περιβάλλον. Τίποτε δεν έχει γίνει. Η διασφάλιση ότι οι τιμές αντικατοπτρίζουν το πραγματικό κόστος παραγωγής, αλλά και το κοινωνικό κόστος, συνιστά ένα ακόμη καθήκον του Συμβουλίου των υπουργών Οικονομίας και Οικονομικών. Τέλος, προκειμένου να προωθήσουμε τη διαδικασία, θα ήταν επίσης ευχής έργο να χρησιμοποιούσαμε την ευρωπαϊκή νομοθεσία για τις κρατικές προμήθειες η οποία μας επιτρέπει να προσφύγουμε στην περιβαλλοντική τεχνολογία. Θα μπορούσα να αναφερθώ σε πολλά ακόμη, όμως τρία λεπτά είναι πράγματι πολύ λίγος χρόνος για ένα τέτοιο θέμα! 
<SPEAKER ID="47" LANGUAGE="" NAME="Πρόεδρος." AFFILIATION="">
<SPEAKER ID="48" LANGUAGE="" NAME="Collins (UEN )." AFFILIATION="(">
<P>
   – Κύριε Πρόεδρε, επικροτώ ιδιαίτερα το γεγονός ότι η επερχόμενη σύνοδος κορυφής των ηγετών της Ευρωπαϊκής Ένωσης θα επικεντρωθεί πρωτίστως στο πώς μπορούμε να βελτιώσουμε την οικονομική και ανταγωνιστική θέση της ΕΕ. Όλοι υποστηρίζουμε τους στόχους που έθεσαν οι ηγέτες της ΕΕ αναφορικά με την υλοποίηση της στρατηγικής της Λισαβόνας. Και όλοι θέλουμε να διασφαλίσουμε ότι η ΕΕ θα γίνει όντως η πιο ανταγωνιστική οικονομία με βάση τη γνώση στον κόσμο έως το 2010.
<P>
Είδαμε πρόοδο στους τομείς πολιτικής για την έρευνα και την ανάπτυξη, τις χρηματοπιστωτικές υπηρεσίες, την ελευθέρωση των αγορών ενέργειας και τηλεπικοινωνιών, την περιβαλλοντική προστασία και τις κανονιστικές μεταρρυθμίσεις· τώρα είναι πολύ πιο εύκολο να μετακινούνται στην ΕΕ εργαζόμενοι και φοιτητές για δουλειά ή εκπαίδευση· είναι πιο εύκολο να στηθεί και να λειτουργήσει μια μικρή επιχείρηση· οι καταναλωτές απολαμβάνουν ήδη φθηνότερα τηλεφωνήματα· έχουν γίνει σημαντικά βήματα όσον αφορά την ισότητα και την κοινωνική προστασία· η ίδια η εσωτερική αγορά συνέβαλε στη δημιουργία δυόμισι εκατομμυρίων θέσεων εργασίας στην Ευρώπη μόνο τα τελευταία δέκα χρόνια· και όμως, παρά τα επιτεύγματα αυτά, είναι ολοένα σαφέστερο ότι, αν δεν εφαρμόσουμε ένα ευρύτερο πρόγραμμα μεταρρυθμιστικής πολιτικής στην Ευρώπη, δεν θα κάνουμε την ΕΕ την πιο ανταγωνιστική οικονομία στον κόσμο έως το 2010.
<P>
Γίνονται διαπραγματεύσεις σχετικά με τις δημοσιονομικές προοπτικές της ΕΕ για την περίοδο μετά το 2006 και πρέπει να προσέξουμε πρωτίστως να διασφαλίσουμε ότι τα δημοσιονομικά μέτρα θα υποστηρίζουν πρωτοβουλίες για τη δημιουργία βιώσιμης ανάπτυξης και αυξημένης απασχόλησης σύμφωνα με τη στρατηγική της Λισαβόνας.
<P>
Υποστηρίζω την υλοποίηση της πρωτοβουλίας “δράση για την οικονομική μεγέθυνση”, η οποία θα έχει ως αποτέλεσμα περισσότερες επενδύσεις στην ευρωπαϊκή ενέργεια και τα δίκτυα μεταφορών. Το σχέδιο δράσης για τις χρηματοπιστωτικές υπηρεσίες πρέπει να υλοποιηθεί ώστε να διασφαλιστεί η ύπαρξη ολοκληρωμένης αγοράς χρηματοπιστωτικών υπηρεσιών στην ΕΕ έως το 2005. Αυτό θα διασφαλίσει ότι οι τράπεζες, οι επιχειρήσεις διαχείρισης κεφαλαίων και οι ασφαλιστές θα μπορούν να λειτουργούν σε ολόκληρη την ΕΕ, κάτι που είναι προς όφελος και της μελλοντικής ανάπτυξης του κλάδου των χρηματοπιστωτικών υπηρεσιών αλλά και των καταναλωτών αυτών των υπηρεσιών.
<SPEAKER ID="49" LANGUAGE="FR" NAME="Abitbol (EDD )." AFFILIATION="">
<P>
   – Κύριε Πρόεδρε, στον υπέροχο κόσμο της Ευρωπαϊκής Ένωσης, δεν αφήνουμε ποτέ την αλήθεια να παρεισφρήσει στα όνειρά μας, και, από τη μια Σύνοδο Κορυφής στην άλλη, συνεχίζουμε να αφηγούμαστε μεταξύ μας όμορφα παραμύθια, όπως η στρατηγική της Λισαβόνας ή το Ευρωπαϊκό Σύνταγμα. Στην πραγματικότητα η Ευρωπαϊκή Ένωση και ιδιαίτερα η ευρωζώνη είναι ο Ασθενής της παγκόσμιας οικονομίας. Μόλις χθες, μάθαμε ότι το 2003 η ευρωζώνη παρουσίασε μείωση 58% στο ισοζύγιο εξωτερικού εμπορίου, η οποία οφείλεται αποκλειστικά στη μείωση των βιομηχανικών της εξαγωγών.
<P>
Σε όλες τις πτυχές του παιγνιδιού, κύριε Επίτροπε –μεγέθυνση, απασχόληση, επενδύσεις και ανταγωνιστικότητα– η ευρωζώνη υστερεί έναντι όλων των άλλων οικονομικών και νομισματικών ζωνών, συμπεριλαμβανομένης πλέον και της Ιαπωνίας. Όμως ο κ. Solbes στον τομέα του και ο κ. Trichet στον δικό του συνεχίζουν να αυτοεξαίρονται και να μας κατακλύζουν με τις λανθασμένες διαγνώσεις τους, όπως ο ιατρός Diafoirus και ο γιος του στο έργο του Μολιέρου “Ο κατά φαντασίαν ασθενής”: “η διάγνωσις είναι το παν, βεβαίως”, αναφωνεί ο Diafoirus Solbes, “η διάγνωσις, βεβαίως-βεβαίως” απαντά ο Diafoirus Trichet. Να μην έχετε καμία αμφιβολία, κύριοι, ότι με τέτοια ιατρική η Ευρώπη θα έχει όψη υγείας, όταν θα κείται στο φέρετρό της.
<P>
Εντούτοις, χαίρομαι που το Σύμφωνο Σταθερότητας πέθανε και που έχει ήδη μπει στον τάφο. Χαίρομαι επίσης που ο θάνατός του επήλθε στα χέρια εκείνων που στην αρχή το ήθελαν άλλα που στη συνέχεια άλλαξαν γνώμη –κάτι που είχαν το δικαίωμα να πράξουν– ήτοι η Γερμανία και η Γαλλία. Συνεπώς, είναι μάταιο, κύριε Bigliardo –ο οποίος, όπως βλέπω, δεν βρίσκεται καν εδώ– να αγιοποιείτε καθυστερημένα το Σύμφωνο και να επιτίθεστε στη Γαλλία, για λόγους ουσιαστικά ακατανόητους. Προφανώς, θα πρόκειται για το πάθος του νεοφώτιστου.
<P>
Όσο για εσάς, κύριε Solbes, θεωρώ ότι καλό θα ήταν να χρησιμοποιήσετε τους λίγους μήνες που σας απομένουν για να τοποθετήσετε στη θέση του το ξύλινο σπαθί σας, το οποίο δεν σας χρησίμευσε ιδιαίτερα, αλλά και να αποσύρετε την προσφυγή στο Δικαστήριο των Ευρωπαϊκών Κοινοτήτων εναντίον του Συμβουλίου, καθώς πρόκειται για ένα θέμα που θα μπορούσε να προκαλέσει πραγματικό πόλεμο αποσχίσεων στην Ευρώπη. Θα ήταν προτιμότερο να διερωτηθείτε σχετικά με το ευρώ, όπως έπραξε ο ιταλός Προεδρεύων του Συμβουλίου. Διότι το ευρώ δυναμιτίζει την ανάκαμψη της ευρωζώνης, επειδή μετετράπη σε μεταβλητή παθητικής προσαρμογής των νομισματικών και εμπορικών προκλήσεων προς τις ΗΠΑ και την Ασία. Το συγκεκριμένο σημείο μπορεί κάλλιστα να αποδειχθεί, εάν συγκρίνουμε, στους κόλπους της ίδιας της Ένωσης και υπό το φως των στόχων της Λισαβόνας, τις επιδόσεις των χωρών της ευρωζώνης με εκείνες των χωρών που δεν συμμετέχουν σε αυτήν. Έλεος, κύριοι, διότι πλησιάζουμε στο τέλος της κοινοβουλευτικής περιόδου! Ανοίξτε τα μάτια, βγάλτε τις παρωπίδες και κοιτάξτε την αλήθεια κατάματα! 
<SPEAKER ID="50" LANGUAGE="IT" NAME="Della Vedova (NI )." AFFILIATION="">
<P>
   – Κύριε Πρόεδρε, Επίτροπε Solbes Mira, Επίτροπε Reding, δυσκολεύομαι και εγώ να παρακολουθήσω κάθε φορά τη γνωστή επωδό των στόχων της Λισαβόνας. Την επαναλαμβάνουμε δε προσπαθώντας να πεισθούμε ότι θα κατορθώσουμε να επιτύχουμε στην Ευρώπη πράγματα για τα οποία δεν είμαστε ικανοί.
<P>
Συζητάμε για δημόσιους προϋπολογισμούς, για τον ρόλο που μπορεί να διαδραματίσει η ευρωπαϊκή δημόσια διοίκηση και η δημόσια διοίκηση των μεμονωμένων κρατών στην προώθηση της οικονομίας της έρευνας και της καινοτομίας. Συζητάμε γι’ αυτά τα θέματα όταν οι δημοσιονομικές προοπτικές της Ευρωπαϊκής Ένωσης προβλέπουν έναν προϋπολογισμόστον οποίο οι γεωργικές δαπάνες θα απορροφήσουν πάλι το 40 με 50% των πόρων. Πιστεύει η Επιτροπή ότι θα επιτύχουμε τους στόχους της Λισαβόνας δαπανώντας για τη γεωργία; Εάν δεν έχουμε την τόλμη να θέσουμε υπό συζήτηση το θέμα αυτό, σε επίπεδο προϋπολογισμού της Ευρωπαϊκής Ένωσης, θα είναι πολύ δύσκολο να θέσουμε σε κίνηση έναν μηχανισμό τόσο σημαντικό όσο οι ευρωπαϊκές δαπάνες προς όφελος της τεχνολογικής καινοτομίας και της επιστημονικής έρευνας.
<P>
Κατά τη συνάντηση για το Σύμφωνο Σταθερότητας και Ανάπτυξης είδαμε σημαντικές κυβερνήσεις –χωρών που είναι σημαντικές για την Ευρωπαϊκή Ένωση και ακόμη περισσότερο για την ευρωζώνη– να συζητούν για να φθάσουν σε ένα έλλειμμα 4-5% του δημοσίου προϋπολογισμού. Διερωτώμαι εάν χώρες όπως η Γαλλία και η Γερμανία –οι δημόσιες δαπάνες των οποίων φθάνουν ή ξεπερνούν το 50% του ΑΕγχΠ– θα μπορούσαν να βρουν σε αυτά τα σημαντικά ποσά τους αναγκαίους πόρους για την υλοποίηση των επενδύσεων σε υποδομές και για την ανάπτυξη της επιστημονικής έρευνας και κατάρτισης, ιδίως της πανεπιστημιακής.
<P>
Παράδειγμα αποτελεί μια άλλη μεγάλη ευρωπαϊκή χώρα. Δεν πιστεύω, αντίθετα με τον κ. Abitbol, ότι οι καλύτερες οικονομικές επιδόσεις της Μεγάλης Βρετανίας πηγάζουν από το γεγονός ότι οι Βρετανοί διατήρησαν τη στερλίνα και δεν υιοθέτησαν το ευρώ. Ένα σημαντικό παράδειγμα έρχεται από τη Μεγάλη Βρετανία, όπου μια επιτροπή –όχι η ίδια η κυβέρνηση Μπλερ, αλλά μια κυβερνητική επιτροπή– υπέδειξε τη δυνατότητα κατάργησης 80 000 θέσεων εργασίας στον δημόσιο τομέα, οι οποίες κρίθηκαν ασήμαντες όσον αφορά τη συμβολή τους στην απόδοση της δημόσιας διοίκησης, προκειμένου να εξοικονομηθούν 20 δισ. ευρώ –ήτοι το 1,5% του ΑΕγχΠ της Μεγάλης Βρετανίας– τα οποία θα χρησιμοποιηθούν για την εκπαίδευση, την υγεία και την ασφάλεια. Οι πόροι θα πρέπει να βρεθούν από τους δημόσιους προϋπολογισμούς, και πρέπει να έχουμε το κουράγιο να κάνουμε επιλογές με πολιτικό κόστος.
<P>
Δύο επιπλέον ζητήματα είναι οι προοπτικές της Ευρωπαϊκής Ένωσης και η οικονομική ανάπτυξη. Προς το παρόν διαβάσαμε στις εφημερίδες το κείμενο που εκπόνησε μια επιτροπή ειδικών του Επιτρόπου Lamy –δεν είναι ακόμη θέσεις του Επιτρόπου Lamy– με το οποίο ζητούν την εξάρτηση του διεθνούς εμπορίου στην Ευρώπη από τους εθνικούς δείκτες. Αυτό σημαίνει ότι η Ευρωπαϊκή Ένωση υιοθετεί τον δρόμο του προστατευτισμού. Με αυτόν τον τρόπο θα αναπτυχθούμε οικονομικά;
<P>
Τέλος, κύριε Πρόεδρε, Επίτροπε Solbes Mira, Επίτροπε Reding, θα ήθελα να σταθώ στο ζήτημα της μετανάστευσης. Μόλις πριν από ένα μήνα, ο Γενικός Γραμματέας των Ηνωμένων Εθνών, Κόφι Ανάν, ήρθε εδώ για να παροτρύνει την Ευρώπη να εφαρμόσει μια πολιτική μεγαλύτερου ανοίγματος καταρχάς προς όφελος της ίδιας της Ευρώπης και της οικονομίας της. Πώς απαντά η Ευρώπη; Απαντά κλείνοντας τα σύνορα της Ευρώπης των Δεκαπέντε στους εργαζόμενους της διευρυμένης Ευρώπης. Οι εργαζόμενοι από τις δέκα χώρες που θα ενταχθούν στην Ευρωπαϊκή Ένωση, θα είναι εργαζόμενοι δεύτερης κατηγορίας· θα έχουμε παράνομους εργαζόμενους από χώρες της Κοινότητας. Αυτή είναι λοιπόν η απάντηση για τη μετανάστευση. Και από αυτήν την άποψη, αντί να αποδεχθεί την πρόκληση της διεύρυνσης, η Ευρώπη κλείνει τα σύνορά της. Η Ευρώπη που κλείνει τα σύνορα δεν βαδίζει προς την κατεύθυνση της Λισαβόνας, αλλά προς μια διαρκώς χαμηλότερη οικονομική ανάπτυξη σε σχέση με τις Ηνωμένες Πολιτείες, αλλά και την Ιαπωνία. Ωστόσο, η Ευρώπη επιλέγει μόνη της το μέλλον της. 
<SPEAKER ID="51" LANGUAGE="DE" NAME="Randzio-Plath (PSE )," AFFILIATION="εισηγήτρια">
<P>
   . – Κύριε Πρόεδρε, έχουμε τη μεγάλη αποστολή να επιτύχουμε μια νέα σύνθεση των στόχων που έχει θέσει η κοινωνία μας παραμένοντας ταυτόχρονα πιστοί στα ιδανικά που συνιστούν τον χαρακτήρα και το όνομα της Ευρώπης. Αυτή η νέα σύνθεση πρέπει να περιλάβει την εργασία ως παράγοντα της κοινωνικής ενσωμάτωσης, τις ίσες ευκαιρίες και τις απαιτήσεις της οικονομίας, την ανταγωνιστικότητα και τη δημιουργία θέσεων εργασίας. Το απόσπασμα αυτό από τη Λευκή Βίβλο του 1993 του Jacques Delors διατηρεί πλήρως την ισχύ του και θεωρώ πως το γεγονός ότι η Λευκή Βίβλος δεν μπόρεσε να εφαρμοστεί ποτέ, μολονότι την επαίνεσαν και την υποστήριξαν όλοι οι αρχηγοί κρατών και κυβερνήσεων, αλλά και το Ευρωπαϊκό Κοινοβούλιο, δείχνει πόσο σημαντικό είναι να μην αφήσουμε άλλο τη διαδικασία της Λισαβόνας σε στασιμότητα παρά να κάνουμε τα πάντα για την υλοποίησή της σε εθνικό και τοπικό επίπεδο – ευτυχώς, αυτό θέλει να το κάνει η ιρλανδική Προεδρία. Λυπάμαι διότι δεν βλέπω πρόοδο ως προς την εφαρμογή της, και ο κύριος λόγος για να λυπούμαστε όλοι γι’ αυτό είναι ότι όλα τα κράτη χρησιμοποιούν ως επιχείρημα πως δεν είναι εφικτό να χρηματοδοτηθεί η επίτευξη περαιτέρω προόδου.
<P>
Θεωρώ ότι το πρόσχημα αυτό δεν πρέπει να γίνεται πλέον αποδεκτό γιατί, αφενός, υπάρχει τώρα η επενδυτική πρωτοβουλία –μολονότι είναι πολύ περιορισμένη και ασφαλώς δεν θα έχει τα αποτελέσματα που σημείωσε ως προς την ανασυγκρότηση της Ευρώπης το σχέδιο Marshall με λιγότερα χρήματα– και, αφετέρου, γιατί δεν εξετάζουμε πώς θα μπορούσαν να ανακτηθούν τα χαμένα έσοδα με καλύτερο συντονισμό των κρατών μελών. Αυτό δεν ισχύει μόνο για την καταπολέμηση του οργανωμένου εγκλήματος ή της παράνομης εργασίας, αλλά πρωτίστως για την καταπολέμηση της φοροδιαφυγής.
<P>
Στον τομέα του ΦΠΑ και μόνο θα μπορούσαν να εισπραχθούν 100 δισ. ευρώ παραπάνω κάθε χρόνο και με αυτό θα μπορούσαμε πραγματικά να επιτύχουμε πολύ πιο αξιόπιστη χρηματοδότηση. Επίσης, θεωρώ ότι είναι πια καιρός να σταματήσουμε να σκεφτόμαστε ως προς τις χρηματοδοτήσεις μόνο την Ευρωπαϊκή Τράπεζα Επενδύσεων και την πραγματικά πολύτιμη συμβολή της στην οργάνωση της ανάπτυξης και να επανεξετάσουμε μήπως η Ευρωπαϊκή Ένωση θα έπρεπε να εφαρμόσει επιτέλους το μέσον των Eurobonds, για το οποίο είχαμε συζητήσει ήδη το 1993.
<SPEAKER ID="52" LANGUAGE="IT" NAME="Bigliardo (UEN )," AFFILIATION="εισηγητής">
<P>
   . – Κύριε Πρόεδρε, κυρίες και κύριοι, το 2003 η Ευρωπαϊκή Επιτροπή υποχρεώθηκε να αναθεωρήσει τις οικονομικές προβλέψεις της προς τα κάτω για τρίτο συναπτό έτος. Το ποσοστό ανάπτυξης του ΑΕγχΠ το 2003 μειώθηκε κι άλλο στην ευρωζώνη και πέρασε από το 3,5% το 2000, στο 1,5% το 2001, στο 0,9% το 2002 και στο 0,5% το 2003, πράγμα που σημαίνει μια σχεδόν στασιμότητα της ευρωπαϊκής οικονομίας. Τα προβλήματα αυτά προκάλεσαν τη συζήτηση στο πλαίσιο της Επιτροπής Οικονομικής και Νομισματικής Πολιτικής και οδήγησαν στην έκθεση που παρουσιάζω σήμερα στο Σώμα. Πρόκειται για μια έκθεση που λαμβάνει υπόψη ορισμένες σημαντικές ανάγκες και καταρχάς την ανάγκη να γίνει καλά κατανοητό τι αντιπροσωπεύει αυτήν τη στιγμή για την Ευρώπη το Σύμφωνο Σταθερότητας και Ανάπτυξης. Το ερώτημα που τίθεται ολοένα και πιο έντονα και πιεστικά είναι εάν μπορεί να υπάρξει σταθερότητα χωρίς πραγματική ανάπτυξη.
<P>
Προσπαθήσαμε να απαντήσουμε στο ερώτημα αυτό γιατί, από όσα συνέβησαν όταν το Συμβούλιο ECOFIN ενέκρινε τη γνωστή θέση σχετικά με τα προβλήματα της Γαλλίας και της Γερμανίας, κατανοήσαμε ότι η Ευρώπη μας αντιμετωπίζει διαφοροποιημένη και διασπασμένη ένα πρόβλημα αυτής της εμβέλειας. Δεν χωρεί καμιά αμφιβολία ως προς το ότι η διατήρηση του Συμφώνου Σταθερότητας κάτω από το 3% αποτελεί μια θεμελιώδη συνθήκη, ιδίως σήμερα που –ενόψει της διεύρυνσης– είμαστε αναγκασμένοι να τηρούμε συστηματικούς και τακτικούς προϋπολογισμούς.
<P>
Όπως επεσήμανε προηγουμένως η κ. Randzio-Plath, την οποία ευχαριστώ για τη συνεργασία της στην εκπόνηση των δύο αυτών εκθέσεων, η Ευρώπη βρίσκεται αντιμέτωπη με μια κατάσταση για την οποία πρέπει να βρει τον δικό της συγκεκριμένο και ακριβή τρόπο δράσης, ανεξάρτητα από κάθε τύπο οικονομικής σύνδεσης με τις Ηνωμένες Πολιτείες Αμερικής. Στο επίπεδο αυτό, θα πρέπει να ξεκινήσουμε τη στρατηγική της Λισαβόνας, σε σχέση με την οποία σημειώνονται σημαντικές καθυστερήσεις. Πρόθεσή μας είναι να επενδύσουμε περισσότερα στην έρευνα και, προπαντός, να εφαρμόσουμε μια πολιτική που θα δίνει λύσεις στα παγκόσμια προβλήματα της ανεργίας και θα παρέχει, μέσω της ανάπτυξης, τη δυνατότητα στις νέες γενιές να προσβλέπουν σε μια ασφαλή και σταθερή σχέση εργασίας στην Ευρώπη.
<SPEAKER ID="53" LANGUAGE="DE" NAME="Karas (PPE-DE )." AFFILIATION="(Χειροκροτήματα)">
<P>
Νομίζω ότι πρέπει να σταματήσουμε επιτέλους να θρηνολογούμε και να καταλογίζουμε ευθύνες, και αντί γι’ αυτό να θυμηθούμε ότι έχουμε λάβει αρκετές αποφάσεις και έχουμε ορίσει αρκετούς στόχους και ότι πρέπει τώρα επιτέλους να ασχοληθούμε με την τήρηση των αποφάσεων και την επίτευξη των στόχων αυτών. Είναι πλέον κυριολεκτικά παράδοξο να συμφωνούν ειδικά η Γερμανία, η Γαλλία και η Μεγάλη Βρετανία ότι θέλουν να εγκαταστήσουν στις Βρυξέλλες έναν υπερεπίτροπο υπεύθυνο για τον οικονομικό συντονισμό – ειδικά οι χώρες αυτές, εκ των οποίων η μία δεν ανήκει στην ευρωζώνη και εμποδίζει το σύνταγμα που θα κάνει πιο δυνατή την Ευρώπη στον κόσμο, ενώ οι άλλες δύο παραβιάζουν το Σύμφωνο Σταθερότητας και Ανάπτυξης, δηλαδή παραβιάζουν κοινοτικό δίκαιο εξαναγκάζοντας την Επιτροπή να φθάσει ώς το Ευρωπαϊκό Δικαστήριο. Κατά τη γνώμη μου, ένας υπερεπίτροπος δεν μπορεί να υποκαταστήσει την έλλειψη πολιτικής βούλησης των κρατών μελών και δεν θα πρέπει να χρησιμοποιηθεί για να μας αποσπάσει την προσοχή. Αντιθέτως, θα πρέπει να υλοποιήσουμε επιτέλους τις ειλημμένες αποφάσεις μας, δηλαδή να τις επιβάλουμε στα κράτη μέλη. Πρέπει δε να πω και στον κ. Della Vedova πως αυτό ισχύει και για τον γεωργικό προϋπολογισμό. Διότι ειδικά αυτοί οι αρχηγοί κρατών και κυβερνήσεων ήταν που έχουν ήδη αποφασίσει να μείνει σταθερά σε αυτό το επίπεδο ο γεωργικός προϋπολογισμός για τα έτη 2006-2013 και ως εκ τούτου δεν είναι δυνατόν να γίνει καμία αλλαγή – πράγμα που επιδοκιμάζω.
<SPEAKER ID="54" LANGUAGE="FR" NAME="Goebbels (PSE )." AFFILIATION="">
<P>
Η Δεξιά μάς υπερθεματίζει την πειθαρχία ισχυριζόμενη ότι ο τρόπος αυτός προστατεύει τις επερχόμενες γενεές από τα βάρη που δημιουργεί η δική μας γενεά. Όμως τι θα πουν οι μελλοντικές γενεές, εάν τους αφήσουμε έναν κόσμο γεμάτο κραυγαλέες ανισότητες, όπου η ανασφάλεια και η ανεργία θα οδηγούν ολοένα και περισσότερα άτομα στην περιθωριοποίηση; Μας επαινούν την αμερικανική ευελιξία. Εντούτοις, στην Αμερική το ποσοστό ανεργίας πλήττει το 6% περίπου του πληθυσμού που αναζητεί ενεργά μια θέση απασχόλησης. Η έννοια της “ενεργού αναζήτησης εργασίας” είναι σημαντική, διότι συνετέλεσε στην εξαφάνιση πέντε εκατομμυρίων Αμερικανών από τα στατιστικά στοιχεία της ανεργίας, από τότε που ανέλαβε την Προεδρία της χώρας ο Μπους. Επιπλέον, η χώρα του Αγάλματος της Ελευθερίας διατηρεί στη φυλακή 2,2 εκατομμύρια ενηλίκους σε ηλικία να εργαστούν. Το αμερικανικό κοινωνικό πρότυπο δεν είναι σαφέστατα προς μίμηση.
<P>
Αντιθέτως, η Ευρώπη οφείλει να αντλήσει έμπνευση από τις Ηνωμένες Πολιτείες στους τομείς της έρευνας και των δημοσίων και ιδιωτικών επενδύσεων. Εκεί όπου οι Ευρωπαίοι εντοπίζουν κινδύνους, για παράδειγμα στον τομέα της βιοτεχνολογίας, οι Αμερικανοί αναγνωρίζουν ευκαιρίες. Ενώ η Ένωσή μας επενδύει περί τα 700 εκατομμύρια ευρώ ετησίως στην έρευνα για τις βιοτεχνολογίες, οι Ηνωμένες Πολιτείες επενδύουν ετησίως 25 δισεκατομμύρια δολάρια στα Εθνικά Ινστιτούτα Υγείας (National Health Institutes). Η Ευρώπη έχει θέσει ως στόχο τη διάθεση του 3% του ΑΕγχΠ της στην έρευνα. Ναι, αλλά πού είναι τα χρήματα; Εν τω μεταξύ, 400 000 περίπου ευρωπαίοι επιστήμονες εργάζονται στην Αμερική. Μεγάλες ευρωπαϊκές εταιρείες, όπως η Nokia, επενδύουν περισσότερα κονδύλια στην έρευνα που διεξάγουν στις ΗΠΑ παρά στην Ευρώπη. Το ίδιο ισχύει για τις επενδύσεις στις υποδομές. Η Ευρώπη ενέκρινε προσφάτως ένα σχέδιο ύψους 62 δισεκατομμυρίων ευρώ για την ανάκαμψη των διευρωπαϊκών δικτύων μέχρι το 2010. Εν τω μεταξύ, η αμερικανική Γερουσία εξετάζει τη χορήγηση 318 δισεκατομμυρίων δολαρίων για έξι χρόνια προκειμένου να υλοποιηθεί το σχέδιο βελτίωσης ενός μόνο δικτύου αυτοκινητοδρόμων, ενώ η Βουλή των Αντιπροσώπων είχε αρχικά ζητήσει πιστώσεις ύψους 375 δισεκατομμυρίων δολαρίων.
<SPEAKER ID="55" LANGUAGE="DA" NAME="Riis-Jørgensen (ELDR )." AFFILIATION="">
<P>
Δεν πρέπει να γίνουμε σαν τον Mogens Lykketoft, τον αρχηγό της αντιπολίτευσης στη Δανία, και να προτείνουμε την θέσπιση μιας δασμολογικής κύρωσης που καταβάλλεται από τις επιχειρήσεις κάθε φορά που προειδοποιούν έναν εργαζόμενο ηλικίας άνω των 50 ετών για την απόλυσή του. Αυτό θα εμπόδιζε την πρόσληψη ηλικιωμένων υπαλλήλων, θα έκανε την αγορά εργασίας μη ευέλικτη και θα προκαλούσε την απώλεια θέσεων εργασίας. Δεν είναι λύση.
<P>
Εμείς, στην Ομάδα του Ευρωπαϊκού Κόμματος των Φιλελευθέρων, Δημοκρατών και Μεταρρυθμιστών, υποστηρίζουμε τις δύο εκθέσεις της κ. Randzio-Plath και του κ. Bigliardo, αντίστοιχα, όπως εγκρίθηκαν από την επιτροπή, αλλά όχι τις προτεινόμενες τροπολογίες. 
<SPEAKER ID="56" LANGUAGE="FR" NAME="Herzog (GUE/NGL )." AFFILIATION="">
<P>
Υπάρχει βεβαίως το ζήτημα της διακυβέρνησης. Οι κκ. Μπλερ, Σιράκ και Σρέντερ προτείνουν έναν υπερ-υπουργό. Γιατί όχι; Όμως σε τι μπορεί να χρησιμεύσει ένας υπουργός, όταν κανείς δεν μπορεί να βρει λύση στην ουσία ενός προβλήματος; Περισσότερο ενδιαφέρον παρουσιάζει η παρατήρηση που αποτυπώνεται στην έκθεση της κ. Randzio-Plath, σύμφωνα με την οποία η διακυβέρνηση αντιμετωπίζει δημοκρατικό έλλειμμα. Η κ. Randzio-Plath ζητεί να διεξαχθούν συζητήσεις σε κάθε χώρα, σε κάθε εθνικό κοινοβούλιο και με τη συμμετοχή ολόκληρης της κοινωνίας, ήδη πριν από το εαρινό Συμβούλιο. Θα ήθελα, ωστόσο, να σας επισημάνω ότι ανάλογη πρόταση ψηφίστηκε από το Κοινοβούλιο το 1996 μετά από μια έκθεσή μου περί δημόσιας συμμετοχής στο θεσμικό σύστημα της Ένωσης. Δυστυχώς, η απόφαση αυτή δεν εφαρμόστηκε ποτέ, ούτε όμως το Κοινοβούλιο επεδίωξε την εφαρμογή της.
<SPEAKER ID="57" LANGUAGE="" NAME="Evans, Jillian (Verts/ALE )." AFFILIATION="(">
<SPEAKER ID="58" LANGUAGE="" NAME="Crowley (UEN )." AFFILIATION="(">
<P>
Η εμπειρία μας τα τελευταία χρόνια, ιδιαίτερα μετά τη θέσπιση του Συμφώνου Σταθερότητας και Ανάπτυξης το 1996, μας έχει δείξει ότι μπορούμε να ανταποκριθούμε σε αυτές τις αλλαγές και τις δυσκολίες που επέρχονται με μια αυστηρή πολιτική δημοσιονομικής διαχείρισης, μια απάντηση στη διαφοροποίηση των νομισματικών διαφορών και επένδυση –σε καθαρά ανθρώπινους όρους– ως προς την εκπαίδευση, τις υποδομές, την ανάπτυξη και ούτω καθεξής.
<SPEAKER ID="59" LANGUAGE="NL" NAME="Blokland (EDD )." AFFILIATION="">
<P>
   – Κύριε Πρόεδρε, σε πέντε χρόνια, δέκα μήνες και τέσσερις ημέρες θα μπούμε στο έτος 2010, το έτος κατά το οποίο, όπως συμφωνήθηκε στη Λισαβόνα, η Ευρωπαϊκή Ένωση πρέπει να είναι η πιο ανταγωνιστική και δυναμική οικονομία της γνώσης στον κόσμο. Συνεπώς, δεν έχουμε στη διάθεσή μας αρκετό χρόνο για να επιτύχουμε έναν φιλόδοξο στόχο, ο οποίος ήταν μέχρι στιγμής αντικείμενο μόνο πολλών συζητήσεων και τίποτα άλλο. Όταν διαβάζω τις εκθέσεις των συναδέλφων μου για την κατάσταση της οικονομίας σήμερα, τότε υπάρχει λόγος να αντιμετωπίζουμε αυτήν την έλλειψη χρόνου με φόβο και ταραχή.
<SPEAKER ID="60" LANGUAGE="FR" NAME="Berthu (NI )." AFFILIATION="">
<P>
   – Κύριε Πρόεδρε, οι εκθέσεις για το εαρινό Ευρωπαϊκό Συμβούλιο μας οδηγούν σε ένα γενικότερο συμπέρασμα το οποίο θα μπορούσαμε συνοπτικά να αποδώσουμε ως εξής: το Συμβούλιο της Λισαβόνας έθεσε στην Ευρώπη τον στόχο να γίνουμε μέχρι το 2010 η ανταγωνιστικότερη οικονομία στον κόσμο. Εντούτοις, από το 2000 και εξής, όλα μας τα σχέδια έχουν υποχωρήσει από όλες τις απόψεις, με αποτέλεσμα σήμερα να έχουμε απομακρυνθεί από τον στόχο μας. Όλοι οι δείκτες έχουν φτάσει στο κόκκινο. Ειδικότερα όμως για τη ζώνη του ευρώ επισημαίνω τα εξής: επιβράδυνση της ανάπτυξης στο 0,4% το 2003, αύξηση της ανεργίας για τη ζώνη του ευρώ, υστέρηση της παραγωγικότητας σε σύγκριση με τις ΗΠΑ, συρρίκνωση των δημοσίων και ιδιωτικών επενδύσεων, επιδείνωση των δημοσιονομικών ισορροπιών και, τέλος, απουσία ουσιαστικής διάθεσης για διαρθρωτικές μεταρρυθμίσεις.
<SPEAKER ID="61" LANGUAGE="IT" NAME="Andria (PPE-DE )." AFFILIATION="δήλωσε">
<P>
   – Κύριε Πρόεδρε, καταρχάς θα ήθελα να προβώ σε μια διευκρίνιση όσον αφορά την παρέμβαση του κ. Abitbol: ο Πρόεδρος Μπερλουσκόνι δεν είπε ποτέ ότι το ευρώ προκαλεί στασιμότητα στην οικονομία, αλλά κάτι διαφορετικό, και συγκεκριμένα ότι με την υιοθέτηση του ευρώ παρουσιάσθηκαν φαινόμενα κερδοσκοπίας, τα οποία πρέπει ασφαλώς να εξαλειφθούν.
<P>
Μετά την εισαγωγή αυτή, θα ήθελα να συγχαρώ τον κ. Bigliardo για την έκθεση που παρουσίασε και η οποία αποτελεί μια εμπεριστατωμένη μελέτη της ευρωπαϊκής οικονομικής κατάστασης, αλλά και μια προσπάθεια νέας ερμηνείας του Συμφώνου Σταθερότητας και Ανάπτυξης, με την προσεκτική εξέταση των δημοσίων οικονομικών της Ευρωπαϊκής Ένωσης. Η ανάκαμψη της οικονομίας που άρχισε 2002 αποδείχθηκε εφήμερη και ασφαλώς δεν πυροδότησε την αναγκαία δυναμική για την οικονομική ανάπτυξη. Η Ευρωπαϊκή Ένωση υπέστη, μεταξύ άλλων, αύξηση της ανεργίας και σταδιακή εξασθένιση των δημοσίων οικονομικών. Παράλληλα, το ισχυρό ευρώ προκάλεσε δυσκολίες στις εξαγωγές και η τάση της αργής μείωσης του πληθωρισμού οδήγησε στη στασιμότητα της κατανάλωσης. Με αφετηρία τη μελέτη των προβλημάτων αυτών, θα πρέπει να αναρωτηθούμε εάν η αυστηρότητα του Συμφώνου Σταθερότητας και Ανάπτυξης μπορεί να είχε κάποιες αρνητικές επιπτώσεις στην αύξηση της παραγωγικότητας και στην ενίσχυση της απασχόλησης. Για να βελτιωθεί η ευελιξία της αγοράς εργασίας θα πρέπει ασφαλώς να καταργηθούν τα εμπόδια που υπάρχουν ακόμη, να εγκριθεί η αναγνώριση των επαγγελματικών προσόντων και να καθιερωθούν κίνητρα για τις επιχειρήσεις που θα συνδέονται με την παραγωγικότητα. Θα πρέπει επίσης να αυξηθεί ο αριθμός των προγραμμάτων που στοχεύουν στον εκσυγχρονισμό των παραγωγικών διαδικασιών, ενώ είναι αναγκαίο να γίνουν μεγαλύτερες επενδύσεις στους τομείς της έρευνας και της ανάπτυξης.
<P>
Συνεπώς, εγκρίνουμε ανεπιφύλακτα τον στόχο να ανέλθουν μέχρι το τέλος της δεκαετίας οι δαπάνες για την έρευνα και την ανάπτυξη στο 3% του ΑΕγχΠ, τα δύο τρίτα του οποίου, όπως ενέκρινε το Συμβούλιο της Βαρκελώνης, πρέπει να καταλήγουν στον ιδιωτικό τομέα, για να επιβραβεύεται η συμμετοχή των μικρών και μεσαίων επιχειρήσεων σε αυτές τις διαδικασίες. Θα χαιρόμασταν εάν, αυτές τουλάχιστον, δεν συμπεριληφθούν στο μέλλον στο σύνολο των δαπανών που καθορίζουν το έλλειμμα του προϋπολογισμού, το οποίο πρέπει να περιορισθεί στο 3% του ΑΕγχΠ. Η οικονομική ανάπτυξη μιας περιοχής εξαρτάται σε μεγάλο βαθμό από τις επενδύσεις που προγραμματίζονται και υλοποιούνται και από τις προτεραιότητες που τίθενται. Ασφαλώς, απαιτείται να δοθεί μεγαλύτερο ενδιαφέρον στους διαδρόμους διέλευσης και στα δίκτυα μεταφοράς εμπορευμάτων και επιβατών. Στη δημιουργία και την ανάπτυξη των δικτύων θα πρέπει να προβλέπεται η ολοκλήρωση των μεγάλων αξόνων, η κατάργηση των σημείων συμφόρησης, ιδίως στις διασυνοριακές ζώνες, με την ανάπτυξη συνδέσεων και στρατηγικών διασυνδέσεων.
<SPEAKER ID="62" LANGUAGE="" NAME="De Rossa (PSE )." AFFILIATION="(">
<SPEAKER ID="63" LANGUAGE="NL" NAME="Plooij-van Gorsel (ELDR )." AFFILIATION="">
<P>
Με αυτό το ψήφισμα, προτρέπουμε τα κράτη μέλη να εργαστούν για τους στόχους της Λισαβόνας και να διατηρήσουν τις οικονομίες τους υγιείς. Ωστόσο, εμείς, στο Ευρωπαϊκό Κοινοβούλιο, ενδέχεται να μην επιβαρύνουμε τη βιομηχανία με άνευ λόγου υψηλά διοικητικά και οικονομικά βάρη, όπως συμβαίνει με την προτεινόμενη πολιτική για τα χημικά “REACH”. Μόνο τα κράτη μέλη είναι εκείνα που μπορούν να εξασφαλίσουν, ωστόσο, ότι η Ευρώπη θα παραμείνει ανταγωνιστική σε παγκόσμιο επίπεδο. Από αυτή την άποψη είναι σημαντικό να κρατήσουμε το Σύμφωνο Σταθερότητας και κάθε χώρα να διατηρήσει τον προϋπολογισμό της σε επιθυμητή κατάσταση. Αυτό από μόνο του μπορεί να φέρει την ευημερία και να αυξήσει την απασχόληση, κάτι που χρειάζεται τόσο απεγνωσμένα ο λαός. 
<SPEAKER ID="64" LANGUAGE="SV" NAME="Schmid, Herman (GUE/NGL )." AFFILIATION="">
<SPEAKER ID="65" LANGUAGE="DE" NAME="Langen (PPE-DE )." AFFILIATION="(Χειροκροτήματα)">
<SPEAKER ID="66" LANGUAGE="DE" NAME="Linkohr (PSE )." AFFILIATION="">
<P>
   – Κύριε Πρόεδρε, λίγο ακόμα και θα υποκύψω στον πειρασμό να αρχίσω με τον κ. Langen μια συζήτηση για τα μορατόρια. Ήμουν αντίθετος με αυτά αναφορικά με τη βιοτεχνολογία και είμαι επίσης αντίθετος στην προκειμένη περίπτωση. Θα ήθελα ωστόσο να επικεντρωθώ στην έρευνα, γιατί, για να έχουμε μια ανταγωνιστική ευρωπαϊκή οικονομία, χρειαζόμαστε πολιτική για την έρευνα. Προξενεί έκπληξη ότι ειδικά ως προς αυτό, για το οποίο συμφώνησαν βασικά όλοι, έγιναν περικοπές τα τελευταία χρόνια, ιδίως στα κράτη μέλη. Το πιο εντυπωσιακό είναι ασφαλώς ότι, για πρώτη φορά στην Ευρώπη, οι ερευνητές βγήκαν στους δρόμους στη Γαλλία, ενώ και σε άλλα μέρη είναι διατεθειμένοι να κάνουν το ίδιο – προφανώς λοιπόν τώρα πια δεν διαδηλώνουν μόνον οι αγρότες αλλά και οι ερευνητές. Αυτό το βρίσκω πολύ ενδιαφέρον, αλλά και λυπηρό, διότι εδώ βλέπουμε πολύ καθαρά την αντίθεση που παρουσιάζουν οι πομπώδεις ρήσεις των αρχηγών κρατών και κυβερνήσεων με τις πολιτικές λιτότητας που ασκούν.
<P>
Γι’ αυτό, θα ήθελα να συνηγορήσω υπέρ του να μην εγκαταλείψουμε τον αγώνα ως Ευρωπαϊκό Κοινοβούλιο, παρά να αγωνιστούμε για το 3% για ερευνητικές δαπάνες και να δρομολογήσουμε μια στρατηγική καινοτομιών για τις μικρές και μεσαίες επιχειρήσεις. Τελειώνοντας, θα ήθελα να απευθύνω έκκληση στα μέλη του Ευρωπαϊκού Κοινοβουλίου να παρευρεθούν στο επιστημονικό συνέδριο που σκοπεύουμε να διοργανώσουμε εδώ στις Βρυξέλλες στις αρχές Απριλίου, προκειμένου να δείξουμε ότι τουλάχιστον το Κοινοβούλιο υποστηρίζει ακόμα τη στρατηγική αυτήν. 
<SPEAKER ID="67" LANGUAGE="PT" NAME="Figueiredo (GUE/NGL )." AFFILIATION="">
<P>
Η Πορτογαλία είναι ένα παράδειγμα αυτής της δουλοπρεπούς εφαρμογής του Συμφώνου Σταθερότητας. Η χώρα έχει βυθιστεί στην οικονομική ύφεση με μια μείωση του ΑΕγχΠ που μπορεί να υπερβεί το 1% και τα υψηλότερα ποσοστά ανεργίας στην ΕΕ, γεγονός που διακυβεύει όχι μόνο την οικονομική σύγκλιση με την ΕΕ, αλλά επίσης, για τρίτη συνεχή χρονιά, τις συνθήκες που απαιτούνται για μια ταχεία και σταθερή ανάκαμψη. Η δημοσιονομική σταθεροποίηση δεν πρέπει να χρησιμοποιηθεί ως ράβδος με την οποία θα πλήξουμε τις δημόσιες υπηρεσίες, ούτε πρέπει να θέσει σε κίνδυνο τις δημόσιες επενδύσεις. Πρέπει να αποτελεί εγγύηση για ποιοτικές δημόσιες υπηρεσίες. Η πολιτική αυτή, αυτό το Σύμφωνο Σταθερότητας, πρέπει να τροποποιηθεί. Πρέπει καταρχάς να μιλήσουμε για ένα σύμφωνο αειφόρου ανάπτυξης και απασχόλησης προκειμένου να μπορέσουμε να ανταποκριθούμε στα οικονομικά και κοινωνικά προβλήματα της ΕΕ. 
<SPEAKER ID="68" LANGUAGE="ES" NAME="García-Orcoyen Tormo (PPE-DE )." AFFILIATION="">
<P>
   – Κύριε Πρόεδρε, θα ήθελα και εγώ να αναφερθώ καταρχάς στις πτυχές της έρευνας και της ανάπτυξης οι οποίες μπορούν να αποτελέσουν την κινητήριο δύναμη που παράγει αξία για τις επιχειρήσεις. Συμφωνώ με τον κ. Linkohr ότι θα ήταν χρήσιμο να ανοίξει μια συζήτηση σχετικά με τη συμβολή του κ. Lange. Δυστυχώς, αυτό δεν είναι δυνατό.
<SPEAKER ID="69" LANGUAGE="DE" NAME="Lange (PSE )." AFFILIATION="(Χειροκροτήματα)">
<P>
   – Κύριε Πρόεδρε, κυρίες και κύριοι, μερικές φορές έχω την εντύπωση ότι πολύ πρόσφατα μερικοί έβγαλαν από το χρονοντούλαπο της ιστορίας τη θεωρία του 19ου αιώνα ότι αρκεί να απελευθερώσει κανείς τις δυνάμεις της αγοράς·
<P>
· για να δημιουργηθεί ξαφνικά πληθώρα θέσεων εργασίας. Εγώ νομίζω ότι αυτό είναι απολύτως λανθασμένο. Αν εξετάσουμε επακριβώς πού βρίσκουμε τις τελευταίες δεκαετίες τη μεγαλύτερη ώθηση για ανάπτυξη και απασχόληση, θα δούμε ότι πρόκειται για ακριβώς εκείνους τους τομείς που ανέφερε προηγουμένως ο συνάδελφος Langen, δηλαδή για τους τομείς της αειφόρου ανάπτυξης και της προστασίας του περιβάλλοντος. Θεωρώ ότι είναι αναγκαίο να ενισχυθούν εδώ οι επενδυτικές δραστηριότητες, ιδίως σε σχέση με την ανανέωση των πόλεών μας, τόσο από κοινωνική όσο και από οικολογική σκοπιά, αλλά και στον τομέα των μεταφορών. Και εν προκειμένω είναι σαφές ότι το μεγαλύτερο αναπτυξιακό δυναμικό έγκειται στους κοινωνικούς και περιβαλλοντικούς παράγοντες, και επομένως εδώ μπορούν να σημειωθούν οι μεγαλύτερες επιδράσεις στην απασχόληση. Θεωρώ ότι δεν μπορεί κανείς να παραβλέψει ότι μια μη ρυθμισμένη αγορά θα έχει επίσης σημαντικές αρνητικές επιπτώσεις για το περιβάλλον. Φυσικά, η επένδυση στους εν λόγω τομείς θα συνέβαλε στη διασφάλιση των περιβαλλοντικών προϋποθέσεων για τη ζωή μας.
<SPEAKER ID="70" LANGUAGE="DE" NAME="Mann, Thomas (PPE-DE )." AFFILIATION="">
<P>
Και ένα τελευταίο σημείο: όλες οι απόπειρες αποδυνάμωσης του Συμφώνου Σταθερότητας και Ανάπτυξης ή απαξίωσής του ως μη λειτουργικού θα αποτύχουν. Εδώ, κύριε Solbes Mira, η Επιτροπή έχει απόλυτο δίκιο. Οι παραβάτες του προϋπολογισμού πρέπει να καταγγέλλονται στο Ευρωπαϊκό Δικαστήριο. Αυτό αξίζει κάθε πολιτική στήριξη, ειδικά επειδή οι επιχειρήσεις μας –τόσο οι εργαζόμενοι όσο και η διοίκηση– χρειάζονται διασφαλισμένη και μακροπρόθεσμη σταθερότητα. 
<SPEAKER ID="71" LANGUAGE="" NAME="" AFFILIATION="Αντιπροέδρου">
<SPEAKER ID="72" LANGUAGE="DE" NAME="Bullmann (PSE )." AFFILIATION="">
<P>
   – Κύριε Πρόεδρε, εξετάζοντας την οικονομική κατάσταση της Ευρωπαϊκής Ένωσης, συμπεραίνουμε ότι η προσεχής σύνοδος έχει τρία κύρια καθήκοντα: να φροντίσει, πρώτον, για περισσότερες επενδύσεις, δεύτερον, για περισσότερες επενδύσεις και τρίτον, για καλύτερες επενδύσεις. Υπολειπόμαστε συγκριτικά με τις ΗΠΑ, και μάλιστα τόσο στον ιδιωτικό όσο και στον δημόσιο τομέα, στον τελευταίο κατά 1%. Δεν καταλαβαίνω καθόλου πώς μπορούν οι συνάδελφοι στο Σώμα να μας δίνουν τις δυο παρακάτω συμβουλές ενόψει αυτής της οικονομικής κατάστασης: πρώτον, “να ξεπεράσετε την κρίση αφήνοντας περισσότερους ρύπους να φθάσουν στην ατμόσφαιρα” –αυτό ήταν το ένα τμήμα της πρότασης του συναδέλφου Langen– και, δεύτερον, “να παραμείνετε σε αυτήν την άκαμπτη πορεία καταστροφής της οικονομίας με τη λιτότητα αντί να της δώσετε τις κατάλληλες ωθήσεις”. Υπάρχουν πολλά κακά διδακτικά βιβλία πολιτικής οικονομίας, όμως δεν έχω βρει μέχρι τώρα κανένα που να είναι τόσο κακό ώστε να κάνει τέτοιες συστάσεις σε μια οικονομική φάση όπως αυτή που περνάμε σήμερα.
<P>
Το αντίθετο μάλιστα! Στην κατάστασή μας είμαστε υποχρεωμένοι να κάνουμε αυτό που ανέφερε εδώ ο συνάδελφος De Rossa: να υιοθετήσουμε μια δυναμική στάση απέναντι στην απαραίτητη ισορροπία μεταξύ σταθερότητας και αποτελεσματικότητας. Περιμένω με μεγάλο ενδιαφέρον να δω πώς θα αντιμετωπίσει η Επιτροπή το σύνθημα “ισορροπία μεταξύ σταθερότητας και αποτελεσματικότητας”. Περιμένουμε με ανυπομονησία τις προτάσεις σας, Επίτροπε Solbes, και θέλουμε να γίνει μια εποικοδομητική συζήτηση. 
<SPEAKER ID="73" LANGUAGE="NL" NAME="Pronk (PPE-DE )." AFFILIATION="">
<P>
   – Κύριε Πρόεδρε, θα ήθελα καταρχάς να εκφράσω τις θερμές ευχαριστίες μου στον κ. Roche για την ενημέρωση στην οποία προέβη εκ μέρους του Συμβουλίου, και ειδικότερα για όσα είπε για τους ηλικιωμένους εργαζόμενους. Πιστεύω ότι θα μπορούσαμε να επιτύχουμε τους στόχους της Λισαβόνας στο πεδίο της απασχόλησης προκειμένου να μπορέσουμε να δημιουργήσουμε μια καλύτερη αγορά εργασίας για τους ηλικιωμένους εργαζόμενους, συνεπώς με απογοητεύει το ότι διαπιστώνω ότι η Επιτροπή μιλά μόνο για κατάργηση των οικονομικών μέσων που έχουν στη διάθεσή τους. Θα μπορούσαμε ακόμη να τους αρνηθούμε το δικαίωμα ψήφου. Αυτά που δηλώνει η Επιτροπή είναι εντελώς απαράδεκτα. Πρέπει να δημιουργήσουμε μια αγορά εργασίας ικανή να προσφέρει ευκαιρίες, μια αγορά εργασίας που θα κάνει αυτές τις ρυθμίσεις λιγότερο αναγκαίες από ό,τι είναι σήμερα.
<P>
Φυσικά, υπάρχει και το περιβάλλον. Πράγματι, στην αξιολόγηση των υφιστάμενων περιβαλλοντικών νόμων, και κατά την κατάρτιση των νέων, πρέπει οι συνέπειές τους στην απασχόληση να ληφθούν πολύ περισσότερο υπόψη από ό,τι μέχρι σήμερα. Είναι πάρα πολύ εύκολο να ευτελίσουμε το σημείο αυτό, όπως έκανε ο κ. Langen.
<SPEAKER ID="74" LANGUAGE="IT" NAME="Bodrato (PPE-DE )." AFFILIATION="">
<SPEAKER ID="75" LANGUAGE="DE" NAME="Konrad (PPE-DE )." AFFILIATION="">
<P>
Δεύτερον: η διαδικασία που ζητά η Ευρωπαϊκή Κεντρική Τράπεζα για τη διαρθρωτική μεταρρύθμιση πρέπει να γίνει στα εθνικά κράτη. Εδώ παρουσιάζονται ελλείμματα, ιδίως στη Γερμανία. Είναι αποκαλυπτικό αυτό που διαβάζουμε αυτές τις ημέρες, ότι το μέσο κατά κεφαλήν ΑΕγχΠ έχει μειωθεί και η Γερμανία είναι τέταρτη από το τέλος. Ασφαλώς, αυτό δεν συνηγορεί υπέρ του ότι οι Σοσιαλδημοκράτες κυβερνούν σωστά τη Γερμανία. Αυτό σημαίνει επίσης ότι βασικά ο κ. Verheugen δυσφημίζεται εδώ στις Βρυξέλλες ως ενδεχόμενος υπερεπίτροπος από το γεγονός και μόνο ότι είναι μέλος του κόμματος αυτού.
<P>
Και μια τελευταία επισήμανση: η διαδικασία της Λισαβόνας τελικά δεν σημαίνει ότι πρέπει να οργανώσει κανείς με ένα πρόγραμμα μεγάλων δαπανών ένα ακριβό πυροτέχνημα. Αντίθετα, πρέπει να γίνουν οικονομίες και σε ευρωπαϊκό επίπεδο και για τον λόγο αυτόν δεν καταλαβαίνω το αίτημα της Επιτροπής για αύξηση του προϋπολογισμού κατά 50%. Αυτό θα αποτελούσε άλλη μια υπέρμετρη επιβάρυνση των καθαρών πληρωτών στην Ευρωπαϊκή Ένωση. Σε μερικούς εδώ στο Σώμα θα έκανε καλό να καθήσουν να σκεφτούν, και πιστεύω ότι γενικά θα έκανε καλό στην Ευρωπαϊκή Ένωση μια φάση συγκέντρωσης. 
<SPEAKER ID="76" LANGUAGE="" NAME="Villiers (PPE-DE )." AFFILIATION="(">
<SPEAKER ID="77" LANGUAGE="ES" NAME="Solbes Mira," AFFILIATION="Επιτροπή">
<P>
Οι προτάσεις μας γι’ αυτό το έτος επικεντρώνονται σε εκείνα τα στοιχεία που μπορούν να διευκολύνουν την παραγωγικότητα και να διασφαλίσουν την αύξησή της. Η έρευνα και η ανάπτυξη είναι πράγματι ένας από τους στόχους που έχουν τεθεί. Ωστόσο, είναι σημαντικό να τοποθετήσουμε τη συζήτηση για την έρευνα και την ανάπτυξη στο κατάλληλο πλαίσιο. Σαφώς, το 3% του ΑΕγχΠ είναι ένα ποσοστό παρόμοιο με εκείνο των Ηνωμένων Πολιτειών, αλλά αν κάποιος κάνει τη διάκριση μεταξύ δημοσίων και ιδιωτικών επενδύσεων για την έρευνα και την ανάπτυξη στην Ευρώπη και την έρευνα και την ανάπτυξη στις Ηνωμένες Πολιτείες, το ποσοστό των δημοσίων επενδύσεων στην Ευρώπη είναι υψηλότερο από εκείνο στις Ηνωμένες Πολιτείες.
<P>
Υπάρχει πράγματι ένα όριο, αυτό το περίφημο 3%. Η εμπειρία έχει αποδείξει ότι είναι ένα λογικό όριο. Είμαι πεπεισμένος ότι αυτό εξακολουθεί να ισχύει, και ότι είναι χρήσιμο για την Ευρωπαϊκή Ένωση να έχει ένα φορολογικό πλαίσιο. Πιστεύω επίσης ότι αυτό το φορολογικό πλαίσιο απαιτεί να επιτευχθεί δημοσιονομική ισορροπία μεσοπρόθεσμα, δεδομένων των αναμενόμενων δυσκολιών και της γήρανσης του πληθυσμού. Επιπλέον, πιστεύω ότι αυτό το 3% ως ονομαστική αναφορά είναι ένας παράγοντας κλειδί γι’ αυτή τη δημοσιονομική ισορροπία μεσοπρόθεσμα. Είναι βασικό για το επιθυμητό αποτελεσματικό σύστημα που θα μας επιτρέψει να ελέγχουμε τις δραστηριότητες που βρίσκονται σε εξέλιξη και θα μας επιτρέψει να συνεργαστούμε.
<P>
Πιστεύω ότι το σημείο αφετηρίας είναι ορθό. Η αυξημένη ανάπτυξη θα ήταν φυσικά ευπρόσδεκτη, και το περιθώριο ελιγμών είναι πράγματι περιορισμένο. Καθορίζοντας τις δημοσιονομικές της προοπτικές, η Επιτροπή προσπάθησε να επιτύχει μια ισορροπία μεταξύ, αφενός, της μη υπέρβασης του τρέχοντας περιθωρίου ελιγμών, παρά τις επιπρόσθετες υποχρεώσεις, και, αφετέρου, της μη αύξησης του τρέχοντος δημοσιονομικού περιθωρίου περισσότερο απ’ όσο είναι απολύτως αναγκαίο. Έχουμε απόλυτη επίγνωση του γεγονότος ότι τελικά ο προϋπολογισμός της Ένωσης είναι 1, 1,4, 1,24%. Εκτιμούμε ότι η βασική συνιστώσα των δημοσίων δαπανών βρίσκεται σήμερα σε εθνικό επίπεδο. Επομένως, αν δεν υπάρχει συνεργασία σε εθνικό επίπεδο, δεν θα είναι δυνατό να προχωρήσουμε προς αυτή την αυξημένη ανάπτυξη που επιθυμούμε όλοι για την Ευρώπη. 
<SPEAKER ID="78" LANGUAGE="" NAME="Roche," AFFILIATION="Συμβούλιο">
<P>
Ο κ. Blokland, για παράδειγμα, τόνισε ότι η ατζέντα της Λισαβόνας τελειώνει: μπορούμε να μετρήσουμε το χρόνο που απομένει σε ημέρες. Αυτή ήταν μια πολύ ενδιαφέρουσα παρατήρηση. Ο κ. Crowley τόνισε την ευελιξία στην προσέγγισή μας και ο κ. De Rossa επεσήμανε πόσο δυναμική είναι μια παγκόσμια Ευρώπη και πόσο σημαντικές είναι οι προκλήσεις που απορρέουν από αυτό.
<P>
Δεν προκαλεί εντύπωση το γεγονός ότι οι ομιλητές ήταν ιδιαίτερα σαφείς ως προς την ανάγκη συνεχούς απομάκρυνσης των εμποδίων που παρακωλύουν την πλήρη υλοποίηση της στρατηγικής της Λισαβόνας. Ο κ. Baron είχε απόλυτο δίκιο όταν είπε ότι ο δρόμος προς την κόλαση είναι στρωμένος με καλές προθέσεις· η στρατηγική της Λισαβόνας βρίθει καλών προθέσεων. Ως Προεδρία, γνωρίζουμε ότι, εκτός από την έκφραση των καλών προθέσεων, πρέπει και να επικεντρώσουμε την όλη διαδικασία κατά τον τρόπο που συνέστησε ο κ. Watson.
<P>
Η στρατηγική δεν ανήκει στα θεσμικά όργανα της Ευρώπης αλλά στους πολίτες της Ευρώπης. Είναι πολλοί οι εταίροι εδώ – όπως σωστά παρατήρησε η κυρία Randzio-Plath. Πρέπει με κάποιο τρόπο να κεντρίσουμε την προσοχή όλων αυτών των εταίρων –όχι μόνο των κυβερνήσεων των κρατών μελών και των θεσμικών οργάνων αλλά των πολιτών της Ευρώπης– και να διασφαλίσουμε ότι επικεντρώνουν την προσοχή τους στην ίδια την ατζέντα και στο τι αυτή σημαίνει στην πραγματικότητα.
<P>
Πολλοί βουλευτές μίλησαν για το ζήτημα του κανονισμού. Δεν είμαι βέβαιος ότι ο κ. Jonckheer και εγώ θα μπορούσαμε να συμφωνήσουμε, αλλά έκανε μια παρατήρηση σχετικά με τους προβληματισμούς που υπάρχουν όσον αφορά την ελευθέρωση και τη ρύθμιση, ένα θέμα το οποίο έθιξαν και πολλοί άλλοι ομιλητές. Πιστεύουμε ακράδαντα ότι πρέπει να αφιερωθεί ιδιαίτερος χρόνος και προσοχή προκειμένου να διασφαλιστεί η αποτελεσματικότητα της ρύθμισης, ότι δηλαδή βοηθά τη διαδικασία και δεν την δυσκολεύει.
<P>
Ένα άλλο σημείο στο οποίο επικεντρώθηκε η συζήτηση ήταν οι δομές που πρέπει να δημιουργηθούν προκειμένου να δημιουργήσουμε μια οικονομία που να βασίζεται πραγματικά στη γνώση. Θα συμφωνήσω με την Επίτροπο Reding, η οποία ευθύς εξαρχής επεσήμανε την απαραίτητη έμφαση που πρέπει να δοθεί στην εκπαίδευση. Θα συμφωνήσω επίσης με τις παρατηρήσεις της κ. Grossetête και της κ. García-Orcoyen Tormo για την ανάγκη έρευνας και ανάπτυξης. Υπήρξαν πολλές αναφορές σε όλη τη διάρκεια της συζήτησης για το πώς θα χειριστούμε το θέμα της δημιουργίας μιας οικονομίας βασισμένης στη γνώση και πιστεύω ότι οι βουλευτές είχαν δίκιο όταν σημείωναν ότι η εκπαίδευση είναι το κλειδί, όπως και οι επενδύσεις στην έρευνα και ανάπτυξη.
<P>
Η στρατηγική της Λισαβόνας δεν είναι μια απαρχαιωμένη ακαδημαϊκή έννοια· είναι ζωτικής σημασίας για τη ζωή των πολιτών στην ΕΕ των 15 και, από την 1η Μαΐου 2004, θα είναι ζωτικής σημασίας και για τη ζωή και την ευημερία 450 εκατομμυρίων πολιτών της Ένωσής μας σε 25 κράτη. Είναι ένα εγχείρημα το οποίο αξίζει όλη μας την προσοχή, την ενεργητικότητα και την επινοητικότητα. Όσον αφορά την Προεδρία, αποτελεί ουσιαστική προτεραιότητα και έχει όλη μας την προσοχή και το ενδιαφέρον.
<SPEAKER ID="79" LANGUAGE="" NAME="Πρόεδρος." AFFILIATION="ΓΡΑΠΤΕΣ ΔΗΛΩΣΕΙΣ (ΑΡΘΡΟ 120)">
<P>
Συνεπεία των δηλώσεων για την παρακολούθηση της στρατηγικής της Λισαβόνας, έλαβα τρεις προτάσεις ψηφίσματος.(1)
<P>
Η ψηφοφορία θα διεξαχθεί αύριο στις 11.00.
<SPEAKER ID="80" LANGUAGE="" NAME="Fitzsimons (UEN )," AFFILIATION="γραπτώς">
<P>
Είμαι υπέρ του να γίνει η Ευρωπαϊκή Ένωση η πιο ανταγωνιστική στον κόσμο οικονομία με βάση τη γνώση έως το 2010. Και πρέπει να εργαστούμε όλοι για τον στόχο αυτόν. 
<SPEAKER ID="81" LANGUAGE="NL" NAME="Maaten (ELDR )," AFFILIATION="γραπτώς">
<P>
Επιπλέον, κατά τη διάρκεια της εαρινής συνόδου κορυφής, η Επιτροπή πρέπει να δείξει τι έχει γίνει σχετικά με την κατάργηση της περιττής νομοθεσίας, το 25% της οποίας πρόκειται να ακυρωθεί σύμφωνα με τις υποσχέσεις της Επιτροπής στην ευρωπαϊκή βιομηχανία. Μειώνοντας τα διοικητικά βάρη, οι εταιρείες θα έχουν ακόμη μια φορά την ευκαιρία να είναι τολμηρές και να προκαλέσουν κατ’ αυτόν τον τρόπο οικονομική ανάπτυξη. Ένας ευρωπαίος “υπερ-Επίτροπος” για την οικονομία δεν είναι η απάντηση. Ο Γερμανός Καγκελάριος Σρέντερ θα έπρεπε να το γνωρίζει, διότι ο γερμανός “υπερυπουργός” για την οικονομία και την απασχόληση, ο Wolfgang Clement, δεν κατόρθωσε να εμποδίσει τη γερμανική οικονομία από το να παρουσιάσει έναν από τους χαμηλότερους ρυθμούς ανάπτυξης στην Ευρώπη. 
<SPEAKER ID="82" LANGUAGE="" NAME="Πρόεδρος." AFFILIATION="">
<P>
   – Η ημερήσια διάταξη προβλέπει τη συζήτηση της προφορικής ερώτησης (B5-0011/2004) του κ. Costa, εξ ονόματος της Επιτροπής Περιφερειακής Πολιτικής, Μεταφορών και Τουρισμού, προς το Συμβούλιο σχετικά με την παράλειψη διαβούλευσης με το Ευρωπαϊκό Κοινοβούλιο όσον αφορά τα σχέδια ταχείας δρομολόγησης των ΔΕΔ. 
<SPEAKER ID="83" LANGUAGE="IT" NAME="Costa, Paolo (ELDR )." AFFILIATION="">
<P>
   – Κύριε Πρόεδρε, κύριε Προεδρεύων του Συμβουλίου, η ερώτηση που κατατέθηκε στόχο έχει να απομακρύνει κάθε αμφιβολία και να αποτρέψει την τρέχουσα διαδικασία συναπόφασης σχετικά με την ανάπτυξη του διευρωπαϊκού δικτύου μεταφορών να επηρεάσει τον κατάλογο των έργων σχεδίων προτεραιότητας που καθόρισε η Επιτροπή στην ανακοίνωσή της προς το Συμβούλιο της 11ης Νοεμβρίου 2003 σχετικά με την ανάπτυξη, η οποία προσδιορίζει έργα και σχέδια που προορίζονται να απορροφήσουν τις διαθέσιμες σήμερα κοινοτικές χρηματοδοτήσεις, καθώς και τις σχετικές πιστώσεις της Ευρωπαϊκής Τράπεζας Επενδύσεων.
<P>
Στις 27 Ιανουαρίου, η Αντιπρόεδρος της Επιτροπής, κ. de Palacio, διευκρίνισε γραπτώς στην κοινοβουλευτική επιτροπή στην οποία συμμετέχω ότι η ανακοίνωση σχετικά με την πρωτοβουλία για την ανάπτυξη και ο κατάλογος των σχεδίων προτεραιότητας δεν αποτελούν δεσμευτικά έγγραφα από νομικής απόψεως, ούτε κατάλογο έργων που προορίζονται να τύχουν ειδικής μεταχείρισης. Κατά συνέπεια, σύμφωνα με την Επιτροπή πρόκειται απλώς για έναν μη ολοκληρωμένο κατάλογο δράσεων στο πλαίσιο των σχεδίων προτεραιότητας που έχουν προσδιοριστεί από την Ευρωπαϊκή Επιτροπή και τα κράτη μέλη ως επαρκώς ώριμα για να τεθούν άμεσα σε ισχύ, έχοντας ως αποτέλεσμα την ενίσχυση της ευρωπαϊκής οικονομίας.
<SPEAKER ID="84" LANGUAGE="" NAME="Roche," AFFILIATION="Συμβούλιο">
<P>
     Κύριε Πρόεδρε, στη συνεδρίαση της 12ης και 13ης Δεκεμβρίου 2003, το Ευρωπαϊκό Συμβούλιο προσυπέγραψε το ευρωπαϊκό σχέδιο δράσης για την ανάπτυξη με βάση τις εκθέσεις του Ecofin, της Επιτροπής και της Ευρωπαϊκής Τράπεζας Επενδύσεων. Η δράση είναι ένα σημαντικό βήμα στην υλοποίηση της ατζέντας της Λισαβόνας για τη βελτίωση της ανταγωνιστικότητας, της απασχόλησης και του δυναμικού ανάπτυξης στη διευρυμένη Ένωση. Η διαρθρωτική μεταρρύθμιση θα συμπληρωθεί από υψηλότερες επενδύσεις τόσο στο φυσικό όσο και στο ανθρώπινο κεφάλαιο.
<P>
Η ανακοίνωση της Επιτροπής αποτελεί έναν μη εξαντλητικό κατάλογο δράσεων στο πλαίσιο των σχεδίων προτεραιότητας που έχουν καθοριστεί από την Επιτροπή και τα κράτη μέλη. Τα σχέδια αυτά θεωρούνται επαρκώς ώριμα ώστε να ξεκινήσουν αμέσως και επομένως να τονώσουν την ευρωπαϊκή οικονομία προς το παρόν. Είναι σημαντικό το Συμβούλιο και το Κοινοβούλιο να συνεχίσουν την εποικοδομητική δέσμευσή τους στις τρέχουσες συζητήσεις για την αναθεώρηση των κατευθύνσεων. Ως προς αυτό, το Συμβούλιο χαιρετίζει την επιστολή του Προέδρου Cox προς τον Πρόεδρο Πρόντι που εστάλη τον Νοέμβριο του 2003.
<P>
Η συμφωνία θα ανοίξει τον δρόμο για την εξασφάλιση σημαντικών επενδύσεων σε βασικά σχέδια δικτύου και επομένως τη διευκόλυνση της επιδίωξης του θεμελιώδους στόχου μας που είναι η προαγωγή της οικονομικής ανάπτυξης για τη διευρυμένη Ένωση. Η έγκριση ενός σχεδίου απόφασης για τα ΔΕΔ την παραμονή της διεύρυνσης –την 1η Μαΐου– θα έχει μεγάλη συμβολική σημασία. Θα αποτελέσει επίσης εύγλωττη απόδειξη της δέσμευσης της ΕΕ για τη γρήγορη ενσωμάτωση των οικονομιών των νέων κρατών μελών.
<P>
Ολοκληρώνοντας, επιτρέψτε μου να προσθέσω ότι άκουσα πολύ προσεκτικά την παρέμβαση του κ. Costa στη συζήτηση. Φάνηκε ότι υπάρχει κάποια ανησυχία για τη δυνατότητα του Κοινοβουλίου να συμβάλει στον τομέα αυτόν. Αυτό δεν έχει ίσως αναγνωριστεί πλήρως. Θα ήθελα να διαβεβαιώσω τον ίδιο αλλά και το Σώμα ότι το θέμα που εξετάζουμε αποτελεί μέρος ενός μεγαλύτερου ζητήματος στο οποίο η ιρλανδική Προεδρία θα αξιοποιήσει πλήρως το Κοινοβούλιο και το έμψυχο δυναμικό του. 
<SPEAKER ID="85" LANGUAGE="DE" NAME="Jarzembowski (PPE-DE )." AFFILIATION="">
<P>
Αρχίσατε να δίνετε μακροσκελείς εξηγήσεις για τον λόγο που καθιστά αναγκαίο τον κατάλογο ταχείας εκκίνησης, αλλά δεν λάβατε θέση ως προς το ότι αυτός ο κατάλογος δίνει την εντύπωση –θεωρώ δε ότι τα λόγια σας την ενισχύουν– πως θέλατε να βγάλετε απ’ έξω το Κοινοβούλιο κατά τον ορισμό των σχεδίων που έχουν προτεραιότητα. Επιχειρήσαμε να σας βγάλουμε από τις δυσκολίες σας διασαφηνίζοντας ότι το παράρτημα III των σχεδίων για τα ΔΕΔ, τα σχέδια που έχουν προτεραιότητα, πρέπει να τα καθορίσουμε μαζί και ότι το Συμβούλιο δεν μπορεί να καταρτίσει μόνο του έναν ειδικό κατάλογο σχεδίων με προτεραιότητα λέγοντας πως από τα 30 σχέδια βρίσκει καλύτερα τα Χ και Ψ και θα αποφασίσει τώρα την έναρξή τους. Στη συνέχεια προσπαθήσατε να απαλύνετε το ζήτημα λέγοντας ότι το κριτήριο ήταν εάν είναι έτοιμα να λειτουργήσουν ή εάν υπάρχει η κατάλληλη χρηματοδότηση. Ασφαλώς, το ποια σχέδια θα δρομολογηθούν και πότε δεν το αποφασίζει το Συμβούλιο. Ποια σχέδια είναι έτοιμα για κατασκευή, ποια είναι ώριμα ως προς τον σχεδιασμό και ποια ως προς τη χρηματοδότηση πρέπει να αποφασίζεται στο πλαίσιο των κριτηρίων του παραρτήματος III.
<SPEAKER ID="86" LANGUAGE="FR" NAME="Savary (PSE )." AFFILIATION="">
<P>
   – Κύριε Πρόεδρε, η συγκεκριμένη προφορική ερώτηση διαθέτει ένα τουλάχιστον θετικό στοιχείο: κατόρθωσε σήμερα να καταστήσει απολύτως ορατό έναν φάκελο-φάντασμα – καθώς μόλις τώρα το Συμβούλιο μας διαβεβαίωσε ότι όσα διαβάζαμε στον Τύπο, όσα ακούγαμε να ψιθυρίζονται στο Συμβούλιο και όσα επίσης έλεγαν κάποιοι Επίτροποι σε κάποιες περιπτώσεις, όντως ισχύουν. Υπάρχει όντως ένα πρόγραμμα ταχείας δρομολόγησης· παρότι η Επίτροπος de Palacio μας εξηγούσε ότι δεν υπήρχε. Συνεπώς, εκφράζω τις ευχαριστίες μου προς τον Προεδρεύοντα του Συμβουλίου, ο οποίος μας επιβεβαίωσε σήμερα ανενδοίαστα την ύπαρξή του, καθώς επίσης και προς το σύνολο των συναδέλφων που συμμετείχαν στη συγκεκριμένη προφορική ερώτηση.
<P>
Συνεπώς, συμμερίζομαι τη θέση του κ. Jarzembowski· θεωρώ δηλαδή ανεπίτρεπτο να μην ενημερωθεί το Κοινοβούλιο, το οποίο συμβάλλει στην κατάρτιση του συγκεκριμένου καταλόγου. Δεν είμαι βέβαιος εάν πρέπει να προχωρήσουμε μέχρι τη συναπόφαση όσον αφορά τη μέθοδο χρηματοδότησης και υλοποίησης των ΔΕΔ. Ωστόσο, είμαι βέβαιος –όπως αποδεικνύεται και μέσα από την αξίωση που εξέφρασα από κοινού με ορισμένους συναδέλφους– ότι χρειαζόμαστε τακτική ενημέρωση για την υλοποίηση των τριάντα σχεδίων ΔΕΔ που θα υπερψηφίσουμε. Ευελπιστώ, λοιπόν, ότι μια τέτοια συνεδρίαση θα μας εξασφαλίσει τουλάχιστον τα εξής: ότι, αφενός, θα προσπαθήσουμε να διευκρινίσουμε τη διαδικασία, προκειμένου να διαλευκάνουμε εάν εμπίπτει στο πεδίο της συναπόφασης –θέμα επί του οποίου θα πρέπει να λάβουμε σαφή απάντηση– και, αφετέρου, εάν το θέμα δεν εμπίπτει τελικά στο πεδίο της συναπόφασης, ότι θα πρέπει τουλάχιστον να λαμβάνουμε μια ετήσια έκθεση σχετικά με την υλοποίηση των σχεδίων που έχουμε υπερψηφίσει. 
<SPEAKER ID="87" LANGUAGE="DA" NAME="Blak (GUE/NGL )." AFFILIATION="">
<P>
Στη Σλοβακία, για παράδειγμα, εγκρίθηκε ένα έργο κατασκευής αυτοκινητοδρόμου που θα συνδέσει το Katowice με τη Zilina, το οποίο δεν συμμορφώνεται κατ’ ουδένα τρόπο με τις προδιαγραφές μας. Το έργο εγκρίθηκε παρόλο που δεν υπάρχει καμία αιτιολόγηση γι’ αυτό ούτε από οικονομικής πλευράς ούτε από την άποψη της κυκλοφορίας. Δυστυχώς, βλέπουμε πάρα πολλά παραδείγματα έργων που εγκρίνονται χωρίς την κατάλληλη έρευνα, χωρίς αναλύσεις κόστους/ωφέλειας και χωρίς να ληφθούν υπόψη οι περιβαλλοντικές συνέπειές τους. Το πρόγραμμα ΔΕΔ είναι επιτυχημένο, αλλά δεν πρέπει να κατασκευάζουμε αυτοκινητοδρόμους και γέφυρες αν δεν χρειάζονται.
<P>
Επιτρέψτε μου να δώσω ένα παράδειγμα έργου που προορίζεται να χρηματοδοτηθεί τόσο από την ΕΕ όσο και από τη συνεργασία δημοσίου και ιδιωτικού τομέα. Αυτή είναι η σταθερή ζεύξη μεταξύ Δανίας και Γερμανίας κατά μήκος της ζώνης Fehmarn. Υπάρχει σαφέστατα η ανάγκη μιας γέφυρας κατά μήκος της ζώνης έτσι ώστε να μπορέσουμε να μεταφέρουμε το μποτιλιάρισμα από τον άξονα Βορρά-Νότου. Από τη δανική πλευρά, καταβάλλονται σταθερά προσπάθειες για να εξασφαλιστεί ότι αυτό το μεγάλο έργο θα μπορέσει να υλοποιηθεί. Δυστυχώς, φαίνεται ότι υπάρχει μάλλον έλλειψη πολιτικής βούλησης στη Γερμανία.
<P>
Μόλις το έργο ξεκινήσει, και ελπίζουμε ότι αυτό δεν θα αργήσει να συμβεί, η ΕΕ θα είναι ισχυρότερη και, παράλληλα, οι περιοχές και από τις δύο πλευρές της ζώνης Fehmarn θα διαπιστώσουν ότι δόθηκε μια οικονομική τόνωση στην απασχόληση. 
<SPEAKER ID="88" LANGUAGE="PT" NAME="Nogueira Román (Verts/ALE )." AFFILIATION="">
<P>
Ζητώ, συνεπώς, εκ μέρους της Ομάδας των Πρασίνων/Ευρωπαϊκής Ελεύθερης Συμμαχίας, αυτό το κρίσιμο ζήτημα να τεθεί προς εξέταση από το Κοινοβούλιο. Εν πάση περιπτώσει, ως μέλος αυτού του Σώματος, θα ήθελα να επιστήσω σήμερα την προσοχή σας στα έργα για τις σιδηροδρομικές συνδέσεις υψηλής ταχύτητας στη Γαλικία, την Πορτογαλία, στα βορειοανατολικά της χερσονήσου και στην Aquitaine· με άλλα λόγια σε μια ιδιαίτερα σημαντική έκταση της ατλαντικής ακτής της ΕΕ. Αναφέρομαι στα έργα που συνδέουν το Oporto, το Vigo και το El Ferrol· το Santiago de Compostela, τη La Coruña, το Vigo, το Orense, τη Valladolid και την Aquitaine· και τέλος το El Ferrol και το Bilbao. Όλα αυτά περιέχονται στα σχέδια που καταρτίζονται από τις κυβερνήσεις της Πορτογαλίας και της Ισπανίας, σε αυτή την περίπτωση στο σχέδιο για τη Γαλικία. Θέλουμε να ολοκληρωθεί ο σχεδιασμός αυτού του έργου και να εγκριθεί καταλλήλως με τη διαδικασία της συναπόφασης. 
<SPEAKER ID="89" LANGUAGE="DE" NAME="Rack (PPE-DE )." AFFILIATION="">
<P>
   – Κύριε Πρόεδρε, κύριε Προεδρεύων του Συμβουλίου, πριν από λίγες ημέρες έγινε νέα δημοσκόπηση από το Ευρωβαρόμετρο. Αυτό που προξένησε ιδιαίτερη εντύπωση είναι τα εξαιρετικά μικρά μεγέθη αναφορικά με τη συμμετοχή στις ευρωπαϊκές εκλογές του ερχόμενου Ιουνίου. Σε ορισμένες χώρες, λιγότερο από το 20% δήλωσε ενδιαφέρον για τις εκλογές αυτές, ενώ σε σχεδόν όλες τις χώρες το ποσοστό ήταν μικρότερο του 50%. Θα ήταν εντελώς εσφαλμένο να απορήσουμε για τα μεγέθη αυτά, εφόσον οι Ευρωπαίοι πολίτες ακούν χρόνο με τον χρόνο τα ίδια και τα ίδια: κάθε τι κακό προέρχεται από τις Βρυξέλλες και τα καλά προέρχονται μόνο από το εκάστοτε εθνικό κράτος. Στον “μουτζούρη” που παίζεται εδώ, ιδιαίτερα καλός παίκτης είναι το Συμβούλιο, καθώς κατά κανόνα αποσιωπεί ότι είναι τμήμα των Βρυξελλών και θέλει να εμφανίζεται ως ευεργέτης –ο μοναδικός, φυσικά– μόνον εκεί που μπορεί να παίξει τον Άγιο Βασίλη, όπως για παράδειγμα τώρα σχετικά με τα ΔΕΔ. Κανείς δεν σκοτίζεται για το ότι η Συνθήκη μιλάει εδώ για συναπόφαση του Συμβουλίου και του Κοινοβουλίου για το διευρωπαϊκό δίκτυο μεταφορών.
<P>
Όταν μοιράζονται υποσχέσεις και ευεργεσίες, τα εξοχότατα μέλη του Συμβουλίου θέλουν να είναι μόνα τους. Δεν πρέπει να μοιραστεί κανένας άλλος ούτε ένα κομματάκι από τη δόξα τους, ιδίως δε το Κοινοβούλιο. Δεν είμαστε διατεθειμένοι να συμμετάσχουμε σε αυτό το παιχνίδι παραπληροφόρησης, ούτε καταρχήν, ούτε βέβαια τώρα, λίγο πριν από τη 13η Ιουνίου. Αυτό θέλουμε να υπογραμμίσουμε με το ψήφισμα που προτείνουμε. Ζητούμε πρωτίστως να δοθεί ένα σαφές μήνυμα στους Ευρωπαίους πολίτες, ότι από την Ευρώπη δεν έρχονται μόνο κακά και ότι το Ευρωπαϊκό Κοινοβούλιο και τα μέλη του είναι συνυπεύθυνα για πολλά πράγματα που είναι σημαντικά για την ευρωπαϊκή κοινή γνώμη και που στη συγκεκριμένη περίπτωση ελπίζουμε ότι θα είναι και ευεργετικά. 
<SPEAKER ID="90" LANGUAGE="DE" NAME="Swoboda (PSE )." AFFILIATION="">
<P>
   – Κύριε Πρόεδρε, αντιμετωπίζω με μεγάλη εμπιστοσύνη το Συμβούλιο και ειδικά τον υπουργό Roche και έδωσα σε όσα είπε την ερμηνεία ότι μάλλον τάσσεται υπέρ του πλήρους δικαιώματος του Ευρωπαϊκού Κοινοβουλίου να λαμβάνει αποφάσεις σε όλα τα θέματα που θίξαμε εδώ. Από ό,τι ακούω όμως, οι συνάδελφοί μου δεν είναι το ίδιο καλόπιστοι. Θα παρακαλούσα τον Προεδρεύοντα του Συμβουλίου, πρώτον, να πει τώρα πραγματικά ξεκάθαρα αν αναγνωρίζει το πλήρες δικαίωμα συναπόφασης σε όλα αυτά τα ζητήματα – είτε τον κατάλογο ταχείας εκκίνησης είτε άλλους καταλόγους.
<P>
Δεύτερον, η αρμόδια επιτροπή, υπό την προεδρία του κ. Costa, συμφώνησε ότι το Κοινοβούλιο δεν είναι τόσο ανεύθυνο ώστε ο καθένας να μπορεί να επιμείνει να προστεθούν τα πέντε-έξι αγαπημένα σχέδιά του. Τουναντίον, στην Επιτροπή Περιφερειακής Πολιτικής, Μεταφορών και Τουρισμού προσθέσαμε έναν περιορισμένο αριθμό σχεδίων και το αιτιολογήσαμε λογικά. Νομίζω ότι τα σχέδια ήταν κάπου έξι και αναφέρω μόνο δύο, τα οποία ενισχύουν ειδικά τη συνοχή και την ενότητα της Ευρώπης όχι μόνο μέσα στα κράτη μέλη και γύρω από αυτά, αλλά και στις μελλοντικές υποψήφιες χώρες στην περιοχή των Βαλκανίων. Πρόκειται για μια γραμμή από την Πράγα που θα περνάει από το Linz διασχίζοντας ολόκληρη την Αυστρία και για μια δεύτερη γραμμή που θα έρχεται από τα βόρεια, θα περνάει από τη Βιέννη και θα κατευθύνεται στην Κροατία μέσω Graz – πρόκειται δηλαδή για γραμμές που ασφαλώς είναι σκόπιμο να γίνουν. Εγώ είμαι πραγματικά της γνώμης ότι το Κοινοβούλιο έδειξε τους περασμένους μήνες ότι είναι υπεύθυνο και ότι δεν προσθέτει αδιάκριτα το ένα σχέδιο μετά το άλλο ούτε καν σε προεκλογικές περιόδους. Όμως το δικαίωμα συναπόφασης του Ευρωπαϊκού Κοινοβουλίου πρέπει να διασφαλιστεί πλήρως. Θα ήταν καλό να γίνει η σημερινή αμφίσημη απάντηση του Προέδρου του Συμβουλίου μια σαφής και ξεκάθαρη δήλωση ότι το Συμβούλιο αναγνωρίζει πλήρως το δικαίωμα συναπόφασης του Ευρωπαϊκού Κοινοβουλίου, επειδή το τελευταίο επιδεικνύει μεγάλη υπευθυνότητα και προσφέρει μερικές συμπληρωματικές ιδέες ειδικά όσον αφορά αυτά τα σημαντικά επενδυτικά σχέδια. Βασικά το Συμβούλιο και η Προεδρία του θα έπρεπε να θέλουν να λάβουν μερικές καλές ιδέες παραπάνω και αυτές θα τις προσφέρει η Επιτροπή Μεταφορών του Σώματος. 
<SPEAKER ID="91" LANGUAGE="ES" NAME="Ortuondo Larrea (Verts/ALE )." AFFILIATION="">
<P>
Ορισμένα τμήματα της σιδηροδρομικής γραμμής υψηλής ταχύτητας θα μπορούσαν να ολοκληρωθούν σε μεγάλο βαθμό από σήμερα μέχρι το 2006. Η γραμμή Βιτόρια-Νταξ είναι ένα από αυτά, και όμως δεν υπάρχει στον κατάλογο ταχείας δρομολόγησης. Έχω επίσης την άποψη ότι οι λεγόμενες θαλάσσιες οδοί πρέπει να χαρακτηριστούν διασυνοριακά σχέδια υπό την προϋπόθεση ότι συνδέουν λιμένες δύο κρατών μελών. 
<SPEAKER ID="92" LANGUAGE="DE" NAME="Schroedter (Verts/ALE )." AFFILIATION="">
<P>
   – Κύριε Πρόεδρε, διαπιστώνω με μεγάλη έκπληξη ότι η Επιτροπή λάμπει διά της απουσίας της σε αυτήν την τόσο σημαντική συζήτηση. Θα ήθελα μάλιστα να επισημάνω άλλη μια φορά συμπληρώνοντας όσα είπαν οι συνάδελφοι ότι ούτε η Επίτροπος de Palacio χειρίζεται τη συγκεκριμένη υπόθεση με ιδιαίτερα δημοκρατικό τρόπο. Επιχείρησε δύο φορές να αναμιχθεί σε εσωτερικές υποθέσεις του Ευρωπαϊκού Κοινοβουλίου: τη μια υποδεικνύοντας με επιστολή στον πρόεδρο της επιτροπής ποιος θα πρέπει να είναι εισηγητής για την εν λόγω υπόθεση και την άλλη ασκώντας πίεση στις Ομάδες για να υπάρξει απλουστευμένη διαδικασία και όχι πλήρης συναπόφαση.
<SPEAKER ID="93" LANGUAGE="DE" NAME="Jarzembowski (PPE-DE )." AFFILIATION="">
<P>
   – Κύριε Πρόεδρε, θα ήθελα να μιλήσω προσωπικά και να αποκρούσω τις επιθέσεις κατά της κ. de Palacio. Η κ. de Palacio δεν επιχείρησε κατά κανένα τρόπο να επηρεάσει αρνητικά την Επιτροπή Μεταφορών παρά προσέφερε βοήθεια για την περάτωση της υπόθεσης των ΔΕΔ που ήταν πολύτιμη. Θα ήθελα όμως να ρωτήσω τον Πρόεδρο του Συμβουλίου: Δεν έχετε τίποτα να μας πείτε; Μήπως οι ερωτήσεις μας είναι τόσο ασήμαντες ώστε δεν θέλετε να μας δώσετε μια απάντηση; 
<SPEAKER ID="94" LANGUAGE="" NAME="Roche," AFFILIATION="Συμβούλιο">
<SPEAKER ID="95" LANGUAGE="" NAME="Πρόεδρος." AFFILIATION="ΓΡΑΠΤΗ ΔΗΛΩΣΗ (ΑΡΘΡΟ 120)">
<P>
Προς περάτωση της παρούσας συζήτησης, έλαβα μια πρόταση ψηφίσματος.(1)
<P>
Η ψηφοφορία θα διεξαχθεί αύριο στις 11.00.
<SPEAKER ID="96" LANGUAGE="ES" NAME="Ferrández Lezaun (Verts/ALE )," AFFILIATION="γραπτώς">
<SPEAKER ID="97" LANGUAGE="" NAME="Πρόεδρος." AFFILIATION="">
<P>
   – Η ημερήσια διάταξη προβλέπει τη συζήτηση της προφορικής ερώτησης (Β5-0063/2004) του κ. Rocard, εξ ονόματος της Επιτροπής Πολιτισμού, Νεότητας, Παιδείας, Μέσων Ενημέρωσης και Αθλητισμού, προς το Συμβούλιο σχετικά με την ολυμπιακή εκεχειρία. 
<SPEAKER ID="98" LANGUAGE="DE" NAME="Prets (PSE )." AFFILIATION="">
<P>
   – Κύριε Πρόεδρε, κυρίες και κύριοι, σήμερα υπάρχουν παγκοσμίως πολλές συγκρούσεις και εστίες κρίσεων – ας επικαλεστούμε τη λογική κι ας ενεργήσουμε για να σώσουμε ζωές. Αυτός είναι ο στόχος μιας αρχαίας και ευγενούς παράδοσης, της ολυμπιακής εκεχειρίας, που έχει ηλικία σχεδόν 3 000 ετών. Εδώ και πάνω από 10 χρόνια, η Διεθνής Ολυμπιακή Επιτροπή προσπαθεί να αναβιώσει αυτήν την παράδοση. Σε μια εποχή γεμάτη συγκρούσεις στο Ιράκ, το Αφγανιστάν, την Αφρική, τον Ειρηνικό και τις γειτονικές περιοχές, πρέπει να δώσουμε ένα ισχυρό μήνυμα για την προαγωγή της εκεχειρίας, για διάλογο και συμφιλίωση κατά τη διάρκεια των Ολυμπιακών Αγώνων και μετά από αυτούς.
<P>
Τον Νοέμβριο του 2003 η Γενική Συνέλευση του ΟΗΕ εξέδωσε ομόφωνα ψήφισμα για τη δημιουργία ενός καλύτερου, ειρηνικού κόσμου χάρη στον αθλητισμό και μέσω του ολυμπιακού ιδεώδους. Αυτήν τη δήλωση για την ολυμπιακή εκεχειρία την υπέγραψαν χιλιάδες προσωπικότητες από ολόκληρο τον κόσμο που εκπροσωπούν όλους τους τομείς, όπως π.χ. πολιτικοί και καλλιτέχνες. Στο πλαίσιο του Ευρωπαϊκού Έτους της Εκπαίδευσης μέσω του Αθλητισμού μπορούμε και πρέπει να περάσουμε το μήνυμα ότι ο αθλητισμός μπορεί να διαδραματίσει καίριο ρόλο στη διαδικασία αυτήν. Πρέπει να αξιοποιήσουμε την ευρεία δημοσιότητα τόσο των Ολυμπιακών Αγώνων όσο και του Ευρωπαϊκού Έτους της Εκπαίδευσης μέσω του Αθλητισμού προκειμένου να μεταφέρουμε μηνύματα ειρήνης, να συζητήσουμε για την επίλυση των κρίσεων και να υπογραμμίσουμε την πολύτιμη κοινωνική λειτουργία του αθλητισμού. Πρέπει ωστόσο και να αναρωτηθούμε γιατί χρειάζονται ολοένα και πιο αυστηρά μέτρα ασφαλείας για τους Ολυμπιακούς Αγώνες και για πολλές άλλες διεθνείς αθλητικές εκδηλώσεις. Στην Αθήνα, 50 000 άτομα θα φροντίσουν για την προστασία 10 500 αθλητριών και αθλητών από 201 χώρες και των θεατών, και για τον σκοπό αυτόν θα δαπανηθούν 650 εκατ. ευρώ.
<SPEAKER ID="99" LANGUAGE="" NAME="" AFFILIATION="Αντιπροέδρου">
<SPEAKER ID="100" LANGUAGE="" NAME="Roche," AFFILIATION="Συμβούλιο">
<P>
   .  Κύριε Πρόεδρε, θέλω να ευχαριστήσω ιδιαίτερα την κυρία Prets για την ερώτηση. Το Ευρωπαϊκό Συμβούλιο του Δεκεμβρίου 2003 εξέφρασε την υποστήριξή του στην ιδέα της ολυμπιακής εκεχειρίας και επικρότησε το σχετικό ψήφισμα που συμφωνήθηκε ομόφωνα στη Γενική Συνέλευση των Ηνωμένων Εθνών. Στην πραγματικότητα δεν είναι σύμπτωση ότι το 2004 είναι τόσο έτος Ολυμπιακών Αγώνων όσο και Ευρωπαϊκό Έτος της Εκπαίδευσης μέσω του Αθλητισμού.
<P>
Το Συμβούλιο υπενθυμίζει στο Κοινοβούλιο ότι οι παιδευτικές αξίες του αθλητισμού αναγνωρίστηκαν ήδη από το Ευρωπαϊκό Συμβούλιο της Νίκαιας τον Δεκέμβριο του 2000, επιβεβαιώνοντας κατ’ αυτόν τον τρόπο προηγούμενες δηλώσεις, ιδιαίτερα τη δήλωση 29 η οποία προσαρτάται στη Συνθήκη του Άμστερνταμ. Ο αθλητισμός καθορίζεται ως κάτι το οποίο σφυρηλατεί την ταυτότητα των ανθρώπων. Το ψήφισμα του Συμβουλίου της 17ης Δεκεμβρίου 1999 παρουσίαζε επίσης τις αθλητικές δραστηριότητες ως έχουσες παιδαγωγική αξία η οποία συμβάλλει στην ενδυνάμωση της κοινωνίας των πολιτών.
<P>
Ένας από τους στόχους του Ευρωπαϊκού Έτους της Εκπαίδευσης μέσω του Αθλητισμού, όπως καθορίστηκαν από την απόφαση του Φεβρουαρίου 2003 του Ευρωπαϊκού Κοινοβουλίου και του Συμβουλίου, είναι η αξιοποίηση των αξιών που εκφράζονται μέσω του αθλητισμού για την ανάπτυξη γνώσεων και δεξιοτήτων, ιδιαίτερα στους νέους ανθρώπους. Ο αθλητισμός επιτρέπει στους νέους ανθρώπους ιδιαίτερα όχι μόνο να αναπτύσσουν φυσικές δεξιότητες και ετοιμότητα για φυσική προσπάθεια, αλλά παρέχει και κοινωνικές δεξιότητες όπως η ομαδική εργασία, η αλληλεγγύη, η ανοχή και, φυσικά, η ευγενής άμιλλα.
<P>
Το Συμβούλιο επιβεβαιώνει τη δέσμευσή του σε αυτούς τους στόχους και τις αξίες και είμαι βέβαιος ότι το ίδιο κάνει και το Κοινοβούλιο. Θα πρέπει να τονίσω ότι οι συγκεκριμένες ενέργειες τις οποίες προτείνει η αξιότιμη βουλευτής δεν εμπίπτουν στις αρμοδιότητες του Συμβουλίου. Ωστόσο, στη συνεδρίαση της 29ης Ιανουαρίου 2004 για την κήρυξη της έναρξης του Ευρωπαϊκού Έτους Εκπαίδευσης μέσω του Αθλητισμού, η τρόικα των υπουργών Παιδείας και Αθλητισμού τόνισε τη σημασία της ολυμπιακής εκεχειρίας. Οι υπουργοί υποστήριξαν την εκεχειρία για το μήνυμα ειρήνης, ανοχής και φιλίας που εκπέμπει· τη μοναδική της θέση στη ζωή των πολιτών και τον θετικό της ρόλο στην προαγωγή της φιλίας και την κατάρρευση των κοινωνικών και πολιτιστικών φραγμών. Οι υπουργοί της τρόικας συνέστησαν επίσης θερμά τη σύγκλιση των στόχων του Ευρωπαϊκού Έτους Εκπαίδευσης μέσω του Αθλητισμού με εκείνους της ολυμπιακής εκεχειρίας κατά τη διάρκεια του 2004 μέσω κοινών δράσεων.
<P>
Σε προσωπικό επίπεδο, εξ ονόματος της Προεδρίας, θα ήθελα να ευχηθώ ειρηνικούς και επιτυχείς Ολυμπιακούς Αγώνες στο ελληνικό έθνος και σε όλους τους αθλητές που θα μεταβούν στην Ελλάδα για να αγωνιστούν. Ελπίζω ότι οι Αγώνες αυτοί, όπως είπε η κυρία Prets, θα διεξαχθούν σε κλίμα ανοχής και ειρήνης. 
<SPEAKER ID="101" LANGUAGE="ES" NAME="Zabell (PPE-DE )." AFFILIATION="">
<SPEAKER ID="102" LANGUAGE="" NAME="Ζορμπά (PSE )." AFFILIATION="">
<P>
   – Κύριε Πρόεδρε, σε μια προσπάθεια τερματισμού των συγκρούσεων που μάστιζαν την Πελοπόννησο, το Μαντείο των Δελφών συμβούλευσε το 776 π.Χ. τις αντιμαχόμενες πλευρές να διοργανώσουν αγώνες, παραμερίζοντας τις διαφορές τους, για να μπορέσουν οι αθλητές και οι πολίτες από όλη την Ελλάδα να συμμετάσχουν στους αγώνες αυτούς με ασφάλεια. Έτσι γεννήθηκε η αρχαία ελληνική παράδοση της ολυμπιακής εκεχειρίας, που τηρήθηκε για περισσότερα από 1000 χρόνια.
<P>
Την αναβίωση του θεσμού αυτού προώθησε η Ελλάδα, με τη συμπαράσταση του ΟΗΕ, του Ευρωπαϊκού Συμβουλίου, της Ουνέσκο και της Διεθνούς Ολυμπιακής Επιτροπής. Ενόψει μάλιστα της διεξαγωγής των Ολυμπιακών Αγώνων το 2004 στην Ελλάδα, ιδρύθηκε το Διεθνές Κέντρο Ολυμπιακής Εκεχειρίας το οποίο ανέλαβε μια μεγάλη εκστρατεία. Πάνω από 400 προσωπικότητες παγκοσμίως έχουν συνυπογράψει το κείμενο της ολυμπιακής εκεχειρίας.
<P>
Σ’ αυτή την προσπάθεια αναμένουμε από το Συμβούλιο και από την ιρλανδική Προεδρία την υποστήριξη και τη συμπαράστασή τους. Το κεντρικό σύνθημα της ολυμπιακής εκεχειρίας είναι: “Εάν καταφέρουμε να έχουμε ειρήνη για 16 μέρες ίσως να τα καταφέρουμε για πάντα”.
<SPEAKER ID="103" LANGUAGE="" NAME="Πρόεδρος." AFFILIATION="">
<SPEAKER ID="104" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A5-0062/2004) του κ. Kuckelkorn, εξ ονόματος της Επιτροπής Προϋπολογισμών, σχετικά με τον προϋπολογισμό 2005: κατευθυντήριες γραμμές για τα τμήματα II, IV, V, VI, VII, VIII (A) και VIII (B) και προσχέδιο συμπληρωματικής κατάστασης προβλέψεων (τμήμα I). 
<SPEAKER ID="105" LANGUAGE="DE" NAME="Kuckelkorn (PSE )," AFFILIATION="εισηγητής">
<P>
   . – Κύριε Πρόεδρε, κυρία Επίτροπε, κυρίες και κύριοι, θα ήθελα να σας παρουσιάσω σήμερα τις κατευθυντήριες γραμμές για τα άλλα τμήματα και το προσχέδιο συμπληρωματικής κατάστασης προβλέψεων του Ευρωπαϊκού Κοινοβουλίου για το 2005.
<P>
Η ιδιαιτερότητα του οικονομικού έτους 2005 συνίσταται στο ότι πρόκειται για το πρώτο πλήρες οικονομικό έτος της διευρυμένης Ένωσης, το πρώτο πλήρες έτος δραστηριότητας του νεοεκλεγέντος Ευρωπαϊκού Κοινοβουλίου και της νέας Επιτροπής, αλλά και το πρώτο πλήρες έτος εφαρμογής του νέου καθεστώτος των υπαλλήλων. Η τεχνική προσαρμογή μειώνει το ανώτατο όριο των δημοσιονομικών προοπτικών της κατηγορίας 5 για το 2005 κατά 94 εκατ. ευρώ σε τρέχουσες τιμές. Λόγω αυτών των δημοσιονομικών περιορισμών κατά το 2005, θα καθυστερήσει η ίδρυση νέων οντοτήτων όπως η ευρωπαϊκή σχολή διοίκησης, εκτός αν πραγματοποιούνται εξοικονομήσεις πόρων με την έναρξη λειτουργίας των οργανισμών αυτών. Η δύναμη του προσωπικού στα περισσότερα θεσμικά όργανα αυξάνεται ταχύρυθμα προκειμένου να καλυφθούν οι ανάγκες της διεύρυνσης. Ο κύριος όγκος των πρόσθετων αναγκών σε σχέση με τη διεύρυνση καλύπτεται με τους προϋπολογισμούς των ετών 2002-2004, μολονότι μένει να ληφθεί ακόμη μια σειρά από μέτρα.
<P>
Ενόψει της καθυστέρησης των διαδικασιών νέων προσλήψεων θα αξιολογηθεί σε βάθος η κατάσταση σε σχέση με τον προϋπολογισμό του 2005. Οι οικονομικές επιπτώσεις της διεύρυνσης από άποψη κτιρίων θεωρείται ότι θα κάνουν αισθητή την παρουσία τους κυρίως μετά το 2005. Η διοικητική μεταρρύθμιση των οργάνων θα αποτελέσει κεντρικό ζήτημα και για τον προϋπολογισμό 2005.
<P>
Επιτρέψτε μου να περάσω τώρα στο Κοινοβούλιο – Τμήμα Ι. Εδώ υπάρχουν μερικές αβεβαιότητες που πρέπει να ληφθούν υπόψη κατά την κατάρτιση του προϋπολογισμού του Κοινοβουλίου για το 2005, όπως για παράδειγμα η έλλειψη συμφωνίας σχετικά με το Καθεστώς των Βουλευτών που δυστυχώς έχουμε μέχρι σήμερα, η επιτυχία των προσλήψεων που έγιναν στο πλαίσιο της διεύρυνσης το 2004 και οι εξελίξεις διαφόρων σχεδίων περί ακινήτων. Γι’ αυτό, σήμερα θα ήταν κάπως πρόωρη μια δήλωση για το όριο του 20% των δαπανών στην κατηγορία 5. Το γεγονός ότι τα κράτη μέλη δεν μπόρεσαν να συμφωνήσουν σχετικά με το καθεστώς των βουλευτών είναι λυπηρό και ελπίζω ότι θα σημειωθεί πρόοδος κατά τη διάρκεια του 2004. Το ίδιο ισχύει για τη θέσπιση καθεστώτος για τους βοηθούς. Σχετικά με τη χρηματοδότηση για τα ευρωπαϊκά πολιτικά κόμματα, νομίζω πως καταρχήν συμφωνούμε ότι η συγκεκριμένη δαπάνη δεν θα πρέπει να παραμείνει εντός του αυτοεπιβληθέντος ανωτάτου ορίου του 20% για την κατηγορία 5, δεδομένου ότι δεν πρόκειται για διοικητική δαπάνη του Κοινοβουλίου αλλά για λειτουργικά κονδύλια. Ωστόσο, είμαι πρόθυμος να δεχθώ έναν συμβιβασμό σε ένα σημείο και να υιοθετήσω το κείμενο της τροπολογίας 8 της κ. Buitenweg που αφήνει ανοιχτό το ενδεχόμενο χρηματοδότησης αυτών των δαπανών και εντός του ανωτάτου ορίου του 20%. Επειδή σημειώνονται καθυστερήσεις στις διαδικασίες πρόσληψης προσωπικού από τα νέα κράτη μέλη και σημειώθηκαν δυσκολίες ιδιαίτερα όσον αφορά τις προσλήψεις μεταφραστών και διερμηνέων από ορισμένα νέα κράτη μέλη, η απόφαση σχετικά με τη διάθεση πιστώσεων για πρόσθετο προσωπικό στο πλαίσιο της διεύρυνσης μπορεί να ληφθεί μόνο κατά την πρώτη ανάγνωση του προϋπολογισμού του 2005. Είναι αναγκαίος ο μεσοπρόθεσμος προγραμματισμός των σχεδίων περί ακινήτων προκειμένου να καθοριστεί το επίπεδο του προϋπολογισμού του Κοινοβουλίου για το 2005 ενόψει της πιθανής διάθεσης των κεφαλαίων που απαιτούνται για την άσκηση της πολιτικής περί ακινήτων
<P>
Σχετικά με το Συμβούλιο (τμήμα II), ζητείται από το Συμβούλιο να εξετάσει το ενδεχόμενο υποβολής της κατάστασης προβλέψεών του στο πλαίσιο του ΠΣΠ και όχι κατά την πρώτη ανάγνωση, προκειμένου να αυξηθεί η διαφάνεια. Δεύτερον, το Κοινοβούλιο θα συνεχίσει να παρακολουθεί τον επιχειρησιακό προϋπολογισμό του Συμβουλίου, τηρώντας παράλληλα τη συμφωνία κυρίων για τις διοικητικές δαπάνες.
<P>
Ως προς το Δικαστήριο (Τμήμα IV), πρέπει να επισημανθεί ότι τα τελευταία δυο χρόνια το Δικαστήριο εμφανίζει μεγαλύτερους ρυθμούς αύξησης προσωπικού από ό,τι τα περισσότερα άλλα θεσμικά όργανα.
<P>
Όσον αφορά το Ελεγκτικό Συνέδριο (Τμήμα V), το Ελεγκτικό Συνέδριο κατένειμε την αύξηση του προσωπικού του στο πλαίσιο της διεύρυνσης στους προϋπολογισμούς του 2004 και του 2005.
<P>
Τέλος, σχετικά με την Οικονομική και Κοινωνική Επιτροπή και την Επιτροπή των Περιφερειών (Τμήματα VI και VII αντιστοίχως), οι δύο επιτροπές καλούνται να επιδιώξουν τη δημοσιονομική πειθαρχία στις προβλέψεις τους, ιδιαίτερα όσον αφορά τα αιτήματα για πρόσληψη προσωπικού και τα ακίνητα, και να βελτιώσουν τη συνεργασία τους στις κοινές υπηρεσίες, προκειμένου να επωφεληθούν πλήρως από τα νέα κοινά κτίρια. Αναμένεται ότι η μετακόμιση στο κτίριο Belliard και η εκκένωση των σημερινών κτιρίων θα πραγματοποιηθούν σύμφωνα με τις προβλέψεις.
<SPEAKER ID="106" LANGUAGE="ES" NAME="Garriga Polledo (PPE-DE )." AFFILIATION="">
<P>
   – Κύριε Πρόεδρε, κυρία Επίτροπε, θα ήθελα να συγχαρώ τον εισηγητή, κ. Kuckelkorn, ο οποίος είναι γνωστός για τη σχολαστικότητά του, όπως γνωρίζουμε πολύ καλά εμείς που έχουμε εργαστεί μαζί του στην Επιτροπή Οικονομικής και Νομισματικής Πολιτικής και στην Επιτροπή Προϋπολογισμών, ιδιαίτερα κατά τη διαπραγμάτευση του θέματος των ευρωπαϊκών οργανισμών για μακρά χρονική περίοδο.
<P>
Αυτή τη στιγμή, οι συνήθεις εκκλήσεις για δημοσιονομική λιτότητα και εξοικονόμηση είναι πιο απαραίτητες και πιο ρεαλιστικές από ποτέ, διότι τώρα υπάρχει μια μείωση στο ανώτατο όριο για την κατηγορία 5 και δεν νομίζω ότι θα μπορούσε να βρεθεί εισηγητής πιο σχολαστικός από τον κ. Kuckelkorn για να φέρει σε πέρας αυτές τις περικοπές.
<P>
Επιπλέον, είμαι πραγματικά περίεργος να δω την έκθεση των Γενικών Γραμματέων των θεσμικών οργάνων σχετικά με τις προβλεπόμενες εκτιμήσεις των διοικητικών αναγκών για το 2005. Πιστεύω ότι πρόκειται να είναι ένας πολύ τυχερός και ωφέλιμος χρόνος για όλους, εφόσον οι Γραμματείς των διαφόρων θεσμικών οργάνων θα πρέπει να συμβιβάσουν τη διεύρυνση και τις διοικητικές της απαιτήσεις με τον περιορισμό που πρόκειται να αντιμετωπίσουμε το επόμενο έτος με τη μείωση των 140 εκατομμυρίων ευρώ στην κατηγορία 5. Παρεμπιπτόντως, αυτή η αυστηρότητα που ζητάμε από τα υπόλοιπα θεσμικά όργανα πρέπει να εφαρμοστεί επίσης στην Επιτροπή και στο ίδιο το Ευρωπαϊκό Κοινοβούλιο.
<P>
Η Ομάδα μας, κύριε Kuckelkorn, θεωρεί ότι είναι απολύτως εφικτό να παραμείνουμε το επόμενο έτος μέσα στο όριο του 20% για τον προϋπολογισμό του Ευρωπαϊκού Κοινοβουλίου, ιδιαίτερα αφότου το Συμβούλιο, ως αποτέλεσμα της αντίθεσης, κυρίως, της γερμανικής κυβέρνησης, εμπόδισε τη μεταρρύθμιση του καθεστώτος των βουλευτών.
<P>
Η Ομάδα μας κατέθεσε και υποστήριξε τροπολογίες στην Επιτροπή Προϋπολογισμών ιδιαίτερα σχετικά με το θέμα της πολυγλωσσίας και την εφαρμογή της. Το προσπαθήσαμε αυτό στον προϋπολογισμό του 2004 και θα χαιρόμασταν ιδιαίτερα να δούμε τώρα ότι έχουμε έναν συνομιλητή ανοικτό στον διάλογο σχετικά με τις πιθανές πρωτοβουλίες που παρουσιάζει η Ομάδα μας. Αυτή τη στιγμή η έκθεση, όπως ψηφίστηκε στην Επιτροπή Προϋπολογισμών, την υποστηρίζει.
<P>
Συμφωνούμε απόλυτα με τα υπόλοιπα μέτρα στην έκθεση του κ. Kuckelkorn και μας μένει τελικά το θέμα της χρηματοδότησης των πολιτικών κομμάτων. Η Ομάδα μου θα ήθελε –και απείχαμε μία ψήφο από το να το επιτύχουμε στην Επιτροπή Προϋπολογισμών– να εκφράσει αυτή η επιτροπή την υποστήριξή της στη συμπερίληψη αυτής της χρηματοδότησης των ευρωπαϊκών πολιτικών κομμάτων στο όριο του 20% του Κοινοβουλίου. Αυτό που δεν θέλαμε με αυτή την τροπολογία που παρουσιάζουμε ήταν να πρέπει να διαπραγματευόμαστε τη χρηματοδότηση των πολιτικών κομμάτων κάθε χρόνο, πράγμα που θα συνέβαινε αν τα χρηματοδοτούσαμε πέρα από το όριο του 20%. Η χρηματοδότησή τους μέσα στο όριο του 20% θα απέτρεπε αυτή την κατάσταση και θα διασφάλιζε μια γρήγορη διαπραγμάτευση μέσω μιας μεταφοράς. Πρέπει να θυμόμαστε ότι ο απαραίτητος κώδικας συμπεριφοράς γι’ αυτή τη μεταφορά αναμένεται να ολοκληρωθεί πολύ σύντομα.
<P>
Ωστόσο, λόγω της αντίθεσης άλλων πολιτικών ομάδων, και ιδιαίτερα της δικής σας, κύριε Kuckelkorn, αυτό δεν στάθηκε δυνατό και, επομένως, η συμβιβαστική λύση που προτάθηκε στην τροπολογία της Ομάδας των Πρασίνων/Ευρωπαϊκής Ελεύθερης Συμμαχίας πιστεύουμε ότι είναι αποδεκτή ως ο μόνος τρόπος για να αποφύγουμε να τεθεί σε κίνδυνο η μεταφορά, η οποία πρέπει να εκτελεστεί μέσα στο 2004, σε αυτό το οικονομικό έτος. Επιπλέον, με αυτόν τον συμβιβασμό, με αυτή την τροπολογία των Πρασίνων, θα αποτρέπαμε το ενδεχόμενο να θέσει σε κίνδυνο ο δημοσιονομικός περιορισμός της κατηγορίας 5 τη λειτουργία των πολιτικών κομμάτων κατά τη διάρκεια του προσεχούς Σεπτεμβρίου, όπως προειδοποιούν τα ίδια, που μπορεί να βρεθούν αντιμέτωπα με σοβαρά λειτουργικά προβλήματα διοικητικής φύσεως αν αυτή η μεταφορά δεν γίνει.
<P>
Χαίρομαι που ο κ. Kuckelkorn είναι διατεθειμένος να λάβει υπόψη αυτόν τον συμβιβασμό –να ψηφίσει αυτή την τροπολογία– και, αν συμβεί αυτό, κύριε Πρόεδρε, πιστεύω ότι η υπόλοιπη ψηφοφορία σχετικά με την έκθεση του κ. Kuckelkorn θα είναι πρακτικά ομόφωνη διότι, στα υπόλοιπα σημαντικά ζητήματα, συμμεριζόμαστε απόλυτα το σκεπτικό του. 
<SPEAKER ID="107" LANGUAGE="FI" NAME="Virrankoski (ELDR )." AFFILIATION="">
<P>
   – Κύριε Πρόεδρε, καταρχάς θα ήθελα να συγχαρώ τον εισηγητή κ. Kuckelkorn για την καλή έκθεση. Ο διοικητικός προϋπολογισμός του προσεχούς έτους είναι εξαιρετικά αυστηρός, όπως δήλωσε ο εισηγητής. Η αυστηρότητα εντείνεται περαιτέρω από το γεγονός ότι κατά το τρέχον έτος θα δεχθούμε δέκα νέα κράτη μέλη και ταυτόχρονα θα αποκτήσουμε ίσο αριθμό νέων επισήμων γλωσσών.
<P>
Μείζον πολιτικό θέμα των τελευταίων ετών αποτέλεσε η έγκριση του νομικού καθεστώτος των βουλευτών. Η απόρριψή του λόγω εσωτερικής διαφωνίας στο Συμβούλιο δημιούργησε μεγάλη απογοήτευση. Το Ευρωπαϊκό Κοινοβούλιο, και ιδιαίτερα ο σημερινός του Πρόεδρος, Patrick Cox, κατέβαλαν τεράστιες προσπάθειες για τη διευθέτηση του θέματος, και για τον λόγο αυτόν ο τορπιλισμός του ήταν ατυχής συγκυρία. Η έγκριση του Καθεστώτος θα πρέπει να πραγματοποιηθεί τάχιστα, καθώς είναι προτιμότερο να τεθεί σε ισχύ ήδη πριν από την έναρξη της επόμενης κοινοβουλευτικής περιόδου.
<SPEAKER ID="108" LANGUAGE="FI" NAME="Seppänen (GUE/NGL )." AFFILIATION="">
<P>
   – Κύριε Πρόεδρε, η έκθεση του εισηγητού Kuckelkorn συνιστά μια πρώτη τοποθέτηση όσον αφορά τους πόρους και τις δαπάνες του Κοινοβουλίου για το έτος 2005. Είναι λυπηρό ότι το Συμβούλιο δεν μπόρεσε να εγκρίνει το νέο Καθεστώς των βουλευτών. Το γεγονός ότι το Κοινοβούλιο ψήφισε υπέρ της μεταρρύθμισης του συστήματος αποζημιώσεων που αφορά τις βουλευτικές αποζημιώσεις και τα έξοδα ταξιδίου ήταν ένα σημαντικό βήμα προς τη σωστή κατεύθυνση· δεν είναι ηθικώς ορθόν να κερδοσκοπούμε από τα έξοδα ταξιδίου, παρότι δεν παραβιάζουμε τους κανόνες του Κοινοβουλίου, όταν ταξιδεύουμε σε τουριστική θέση με εισιτήριο σε τιμή διακεκριμένης θέσης. Ήταν λυπηρό ότι, παρόλο που οι βουλευτές ήταν έτοιμοι να αποποιηθούν εντελώς τη συγκεκριμένη αδικαιολόγητη πηγή εσόδων προς όφελος των αεροπορικών εταιρειών, το Συμβούλιο δεν ανταποκρίθηκε στη συγκεκριμένη προσφορά. Η Γερμανία, η Γαλλία, η Αυστρία και η Σουηδία είναι πλέον υπαίτιες για τη δικαιολογημένη κριτική που ασκούν οι πολίτες όσον αφορά τα κακώς κείμενα του συστήματος αμοιβής και αποζημιώσεων των μελών του Ευρωπαϊκού Κοινοβουλίου.
<SPEAKER ID="109" LANGUAGE="NL" NAME="Van Dam (EDD )." AFFILIATION="">
<P>
   – Κύριε Πρόεδρε, αυτός ο προϋπολογισμός για το πρώτο ημερολογιακό έτος με 25 κράτη μέλη στην Ευρωπαϊκή Ένωση θα είναι πράγματι μια δοκιμασία αντοχών. Σε τελική ανάλυση, η διοικητική μεταρρύθμιση της Επιτροπής μόλις πρόσφατα τέθηκε σε πλήρη εφαρμογή. Η Επιτροπή θα πρέπει να καταβάλει κάθε δυνατή προσπάθεια για να επιτύχει την υγιή οικονομική διαχείριση, να αποκτήσει ένα σύστημα πληροφόρησης που λειτουργεί καλά και πλήρως αξιόπιστους λογαριασμούς.
<P>
Ο εισηγητής, κ. Kuckelkorn, ορθώς αναφέρεται στη δυνατότητα μείωσης του κόστους μέσω της διοργανικής συνεργασίας. Μπορούν να γίνουν σημαντικές εξοικονομήσεις πόρων αν το Κοινοβούλιο αυτό δεν είναι πλέον αναγκασμένο να συνεδριάζει στο Στρασβούργο, αλλά αυτό φαίνεται νομικά αδύνατο χωρίς τη συνεργασία της Γαλλίας. Για τον λόγο αυτόν θα ήθελα να προτείνω στο Προεδρείο ότι το Συμβούλιο, ή η Γαλλική Δημοκρατία, θα πρέπει να πληρώσει τον λογαριασμό για τον διπλό τόπο των συνεδριάσεων, που ανέρχεται σε περισσότερα από 200 εκατομμύρια ευρώ ετησίως.
<SPEAKER ID="110" LANGUAGE="FR" NAME="Esclopé (EDD )." AFFILIATION="">
<P>
   – Κύριε Πρόεδρε, η διαδικασία ψηφοφορίας χωρίς συζήτηση, η οποία ισχύει για την έκθεση Haug σχετικά με τους ίδιους πόρους των Κοινοτήτων, μας στερεί τη δυνατότητα για κοινή συζήτηση με την υπό εξέταση έκθεση σχετικά με τις κατευθυντήριες γραμμές για τον προϋπολογισμό του 2005. Εν πάση περιπτώσει, το γεγονός παραμένει ότι οι εκθέσεις Haug και Kuckelkorn διαθέτουν ένα κοινό σημείο το οποίο χρήζει της προσοχής μας, αλλά και μιας ευρύτερης συζήτησης από αυτήν που μας επιτρέπεται εδώ. Αμφότερες οι εκθέσεις ξεκινούν ζητώντας χρηστή διαχείριση και πειθαρχία. Όμως σε επόμενο σημείο της υπό εξέταση έκθεσης διαβάζουμε ότι για τον δικό του προϋπολογισμό το Κοινοβούλιο εμμένει στη θέση περί ορίου αύξησης 20% το οποίο επέβαλε στις διοικητικές του δαπάνες. Στην αιτιολογική έκθεση της έκθεσης Haug διαβάζουμε επίσης μια φράση την οποία παραθέτω αυτούσια: “πρέπει να θεσπισθούν νέοι ίδιοι πόροι οι οποίοι, αφενός, δεν λαμβάνουν τη μορφή συνεισφορών των κρατών μελών και αφετέρου λαμβανόμενοι ως σύνολο δεν αυξάνουν το άχθος της φορολογίας που βαρύνει τους πολίτες”. Συνεπώς, η κατάσταση είναι σαφής: η πλειοψηφία του Κοινοβουλίου επιθυμεί την αύξηση του προϋπολογισμού της Ένωσης, προκειμένου κυρίως να χρηματοδοτηθεί η διεύρυνση. Όλοι αναλογιζόμαστε την πιθανότητα ενός ευρωπαϊκού φόρου, περισσότερο ή λιγότερο συγκεκαλυμμένου. Και αυτό είναι λογικό· οι υποσχέσεις πρέπει να χρηματοδοτηθούν και οι πόροι δεν είναι ανεξάντλητοι.
<SPEAKER ID="111" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί αύριο στις 11.00. 
<SPEAKER ID="112" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A5-0081/2004) της κ. Gröner, εξ ονόματος της Επιτροπής Πολιτισμού, Νεότητας, Παιδείας, Μέσων Ενημέρωσης και Αθλητισμού, σχετικά με την ανακοίνωση της Επιτροπής στο Συμβούλιο –Σχετικά με τη συνέχεια που δόθηκε στο λευκό βιβλίο “Μια νέα πνοή για την ευρωπαϊκή νεολαία”– Προτεινόμενοι κοινοί στόχοι για τη συμμετοχή και την ενημέρωση των νέων σε απάντηση στο ψήφισμα του Συμβουλίου της 27ης Ιουνίου 2002 σχετικά με ένα πλαίσιο ευρωπαϊκής συνεργασίας στον τομέα της νεολαίας.
<SPEAKER ID="113" LANGUAGE="DE" NAME="Gröner (PSE )," AFFILIATION="εισηγήτρια">
<P>
Χαίρομαι διότι η κ. Επίτροπος εκτίμησε κι εκείνη κάπως διαφορετικά τον χρόνο. Τι μπορούμε να κάνουμε προκειμένου να διατηρηθεί στη ζωή η Λευκή Βίβλος “Μια νέα πνοή για την ευρωπαϊκή νεολαία” που γεννήθηκε στην Ευρώπη τον Νοέμβριο του 2001 μετά από ωρίμανση δύο χρόνων και πολλές διαβουλεύσεις με όλους τους εμπλεκομένους; Θεωρώ ότι το Συμβούλιο, η Επιτροπή και το Κοινοβούλιο βρίσκονται στον σωστό δρόμο. Πρέπει να ενσωματωθούν τα 75 εκατομμύρια των νέων μεταξύ 15 και 25 χρονών στα κράτη μέλη μας που σύντομα θα φθάσουν τα 25. Πρέπει να φέρουμε τους νέους και τις οργανώσεις τους στον πολιτικό στίβο. Ως εισηγήτρια για τη νεολαία και τη Λευκή Βίβλο, παρακολούθησα τις συζητήσεις των τελευταίων ετών και άκουσα με μεγάλη προσοχή αυτά που μας είπαν οι νέοι της Ευρώπης. Το συμπέρασμα των πολλών αυτών συζητήσεων ήταν ότι οι νέοι θέλουν να τους παίρνουμε στα σοβαρά και δεν πρέπει να διαψεύσουμε τις προσδοκίες τους.
<P>
Η περιφερειακή συνεργασία, ο πολιτισμός και ο αθλητισμός, ως γέφυρα για την υπέρβαση των προκαταλήψεων, θα βοηθήσουν στην επίλυση των μελλοντικών προβλημάτων. Τον Νοέμβριο του 2003 το Συμβούλιο όρισε κοινούς στόχους. Η πρώτη αξιολόγηση των νέων γραμμών δράσης θα γίνει μέχρι το τέλος του 2005 επί τη βάσει όλων των εκθέσεων των κρατών μελών, με βάση τις οποίες η Επιτροπή θα συντάξει έκθεση προόδου.
<SPEAKER ID="114" LANGUAGE="FR" NAME="Reding," AFFILIATION="Επιτροπή">
<P>
   .  Κύριε Πρόεδρε, κυρίες και κύριοι, στις 27 Φεβρουαρίου, η Επιτροπή Πολιτισμού, Νεότητας, Παιδείας, Μέσων Ενημέρωσης και Αθλητισμού του Ευρωπαϊκού Κοινοβουλίου ενέκρινε ομόφωνα την έκθεση πρωτοβουλίας που υπέβαλε η κ. Gröner. Ορθώς η εν λόγω επιτροπή ενέκρινε ομόφωνα την έκθεση, δεδομένου ότι συνιστά δείγμα εξαίρετης προσπάθειας. Είναι η εργασία ενός ατόμου που γνωρίζει τους νέους, που αγαπά τους νέους και που θα ήθελε οι νέοι να συμμετέχουν πολύ περισσότερο στο παρόν της Ευρώπης που οικοδομούμε αυτή τη στιγμή.
<P>
Οι προτάσεις αυτές, όπως δήλωσε η κ. Gröner, αποτελούν τμήμα μιας ευρύτερης προσέγγισης η οποία αποσκοπεί αφενός να αναπτύξει τα σχέδια που αφορούν συγκεκριμένα τις πολιτικές για τη νεολαία και ταυτόχρονα να συνδράμει ώστε οι άλλες πολιτικές να συνεκτιμούν περισσότερο τα ενδιαφέροντα των νέων. Λαμβάνοντας υπόψη μας αυτήν την παράμετρο, εκπονούμε προτάσεις που αφορούν γραμμές δράσης για εθελοντικές δραστηριότητες οι οποίες, όπως πολύ σωστά δηλώσατε, συνιστούν τους προτιμώμενους τρόπους μέσα από τους οποίους οι νέοι μπορούν να συμμετέχουν και να αναλαμβάνουν τις ευθύνες τους ως πολίτες.
<P>
Πιστεύω, κύριε Πρόεδρε, ότι οι κοινοβουλευτικές πρωτοβουλίες οι οποίες δρομολογήθηκαν για τους νέους και από κοινού με τους νέους συνιστούν μια εξαίρετη απάντηση σε όσα ακούμε συχνά να διατυπώνονται στη βάση, όπου η μονίμως επαναλαμβανόμενη επωδός είναι ότι η Ευρώπη δεν επιδεικνύει επαρκή προσοχή στην πολιτική για τη νεότητα. Συνεπώς, θα ήθελα πραγματικά η έκθεση πρωτοβουλίας της κ. Gröner και του Ευρωπαϊκού Κοινοβουλίου να διαβαστεί από πολλούς νέους και από πολλούς υπεύθυνους για τις πολιτικές που αφορούν τους νέους, προκειμένου να δουν ιδίοις όμμασιν ότι τούτο δεν αληθεύει. 
<SPEAKER ID="115" LANGUAGE="ES" NAME="Zabell (PPE-DE )." AFFILIATION="">
<P>
   – Κύριε Πρόεδρε, κυρία Επίτροπε, καταρχάς θα ήθελα να πω, εξ ονόματος της σκιώδους εισηγήτριας, κ. Zissener, ότι η Ομάδα μας, η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, τάσσεται υπέρ αυτής της έκθεσης με την προϋπόθεση ότι θα γίνει σεβαστή η αρχή την επικουρικότητας.
<P>
Σύμφωνα με τη νέα σφυγμομέτρηση του Ευρωβαρομέτρου για τις επικείμενες εκλογές του Ευρωπαϊκού Κοινοβουλίου, αναμένεται να ψηφίσει μόνο το 30% του πληθυσμού κατά μέσον όρο. Πιστεύω ότι αυτό είναι ένα εξωφρενικά χαμηλό ποσοστό και πρέπει να καταβάλουμε μεγάλη προσπάθεια για να το αυξήσουμε. Δεν είναι αρκετό να καθόμαστε όλοι εδώ λέγοντας πόσο πολύ ανησυχούμε· πρέπει να το αποδείξουμε στην πράξη. Είναι επιπλέον προφανές ότι κάνουμε κάτι λάθος. Θα σας πω ένα ανέκδοτο, κυρίες και κύριοι, που αφορά μια κατάσταση την οποία έζησα εδώ ακριβώς σήμερα το απόγευμα.
<P>
Γνωρίζετε όλοι πολύ καλά ότι το 2004 είναι το Ευρωπαϊκό Έτος της Παιδείας μέσω του Αθλητισμού και, μολονότι απευθύνεται σε όλους τους ευρωπαίους πολίτες, απευθύνεται ιδιαίτερα στους νέους. Ωστόσο, σήμερα το απόγευμα πήγα να δω μια ομάδα νέων ισπανών φοιτητών επισκεπτών από τον Νότο της Ισπανίας, από την Ανδαλουσία, την περιοχή μου, και στη σύντομη συνομιλία που είχα μαζί τους τους ρώτησα αν μπορούσε να μου πει κάποιος από αυτούς ποιο ευρωπαϊκό έτος είναι το 2004. Κανείς τους –ούτε ένας από τους 30 νέους στην αίθουσα– δεν ήξερε να μου απαντήσει. Όταν τους το είπα, ξαφνιάστηκαν πολύ, διότι συνειδητοποίησαν όλοι ότι ήταν κάτι που απευθυνόταν ιδιαίτερα σε εκείνους. Αυτό είναι ένα σημάδι ότι ίσως κάνουμε κάτι λάθος και πρέπει να το διορθώσουμε το συντομότερο δυνατό.
<P>
Γι’ αυτόν τον σκοπό χρειαζόμαστε μεγαλύτερη συνεργασία μεταξύ των οργανώσεων νεολαίας και των δημοσίων αρχών. Πρέπει να εργαστούμε σκληρά για να το πετύχουμε αυτό και πιστεύω ότι η έκθεση της κ. Gröner είναι ένα πρώτο βήμα για την παροχή περισσότερης ενημέρωσης στους Ευρωπαίους νέους. 
<SPEAKER ID="116" LANGUAGE="FI" NAME="Iivari (PSE )." AFFILIATION="">
<P>
Η εισηγήτριά μας Lissy Gröner, η οποία ενσαρκώνει απόλυτα την πολιτική νεότητας του Κοινοβουλίου, έχει εκπονήσει μια εξαίρετη εργασία. Από την πλευρά μου θα ήθελα να ευχαριστήσω επίσης την Επιτροπή για το έργο που εξακολουθεί να πραγματοποιεί σχετικά με τους νέους. Η ευρεία διαβούλευση που προηγήθηκε της Λευκής Βιβλίου σχετικά με την πολιτική για τη νεότητα αποτέλεσε σημαντική προσπάθεια, η οποία τελικά ενέπνευσε τις οργανώσεις των νέων να δράσουν σε επίπεδο ΕΕ. Οφείλουμε πλέον να μεριμνήσουμε, ώστε να ενθαρρύνεται και μελλοντικά η συμμετοχή των οργανώσεων, ενώ τα αποτελέσματα των εργασιών τους θα πρέπει επίσης να είναι ορατά στην εφαρμοζόμενη κοινοτική πολιτική για τη νεότητα. Ικανοποίηση μου προκαλεί το γεγονός ότι εγκρίθηκε πρότασή μου για αύξηση της χορήγησης πιστώσεων προς τις οργανώσεις νέων στο πλαίσιο του προϋπολογισμού του τρέχοντος έτους. Θετικά αντιμετωπίστηκε επίσης το πολυετές πρόγραμμα δράσης σχετικά με τη χρηματοδότηση των οργανώσεων νέων, το οποίο βρίσκεται στην τελική του φάση και τους παρέχει επιτέλους νομική βάση.
<SPEAKER ID="117" LANGUAGE="IT" NAME="Calò (ELDR )." AFFILIATION="">
<P>
   – Κύριε Πρόεδρε, θα ήθελα να υπογραμμίσω τη σημασία της προσοχής που αποδίδεται εκ νέου στην τρέχουσα κοινοβουλευτική περίοδο στα 75 εκατομμύρια ανθρώπων ηλικίας από 15 έως 25 ετών που από 1ης Μαΐου θα αποτελούν τμήμα της διευρυμένης Ευρώπης και θα μπορούσαν να είναι περισσότεροι εάν συμπεριλαμβάνονταν και οι ηλικίες έως 30 ετών.
<P>
Πράγματι, στην Ιταλία και σε άλλες χώρες της Ευρωπαϊκής Ένωσης αυτή είναι η μόνη ηλικιακή ομάδα που εισέρχεται στην αγορά εργασίας σε μόνιμη βάση. Μια βασική άποψη συνίσταται στο γεγονός ότι οι ενήλικοι νέοι δεν διαφέρουν από τους ενηλίκους μεγαλύτερης ηλικίας, αλλά είναι ενήλικοι με διαφορετικό τρόπο. Έχουν, συνεπώς, δικαιώματα και υποχρεώσεις που εν μέρει διαφέρουν και εν μέρει είναι ανάλογες με των υπολοίπων πολιτών. Βασιζόμενη σε μια εμπεριστατωμένη και ευρεία έρευνα, η έκθεση Gröner μάς προτείνει μια δέσμευση που αποτελεί παράλληλα και μια πρόκληση: να ενισχύσουμε την ενημέρωση και τη συμμετοχή των νέων στην πολιτική. Η ενημέρωση που οφείλουμε να διαχειρισθούμε και να τους παράσχουμε πρέπει να είναι σαφής και συγκεκριμένη. Η επίτευξη της συμμετοχής που επιδιώκουμε δεν θα είναι εύκολη, αλλά η εκπαίδευση στη συμμετοχή και στην ενημέρωση αποτελούν την ιδανική προσέγγιση για να αναπτυχθεί η συνείδηση του ενεργού πολίτη που δεν διαθέτουν ακόμη όλοι οι ενήλικες. Εάν αληθεύει ότι όποιος δεν έχει παρελθόν δεν έχει μέλλον, η μόνη επιλογή που έχουμε είναι να μεταβιβάσουμε τις θεμελιώδεις αρχές του παρελθόντος μας στους νέους που αποτελούν το μέλλον μας. Με αυτόν τον τρόπο, οι ανανεωμένες και αναθεωρημένες αυτές αρχές θα αποτελέσουν τον σπόρο για την ανάπτυξη του αύριο.
<SPEAKER ID="118" LANGUAGE="" NAME="Hyland (UEN )." AFFILIATION="(">
<P>
Οι συνάδελφοι γνωρίζουν πως σε λίγους μόνο μήνες οι πολίτες της Ευρώπης θα έχουν την ευκαιρία να ψηφίσουν στις εκλογές για το Ευρωπαϊκό Κοινοβούλιο. Πρόσφατες έρευνες κοινής γνώμης για το ενδιαφέρον για τις εκλογές είναι, πρέπει να πω, ανησυχητικές, ιδιαίτερα όσον αφορά τα χαμηλά ποσοστά των νέων ανθρώπων που δηλώνουν ότι σκοπεύουν να ψηφίσουν. Όταν γίνουν μέλη οι δέκα νέες χώρες, ο αριθμός των νέων ανθρώπων μεταξύ 15 και 25 ετών θα ανέλθει στα 75 εκατομμύρια. Πολλοί από αυτούς τους νέους ανθρώπους θα μπορέσουν να εκφράσουν την πολιτική βούλησή τους ως νέοι εκλογείς στις ευρωπαϊκές εκλογές. Η εισηγήτρια προσδιορίζει τη συμμετοχή και την ενημέρωση ως βασικούς τομείς για την ανάπτυξη στο πλαίσιο της πολιτικής της ΕΕ για τη νεότητα. Αυτοί είναι βασικοί τομείς και για τις ευρωπαϊκές εκλογές και εμείς ως εκπρόσωποι των πολιτών έχουμε ουσιαστικό ρόλο στην ενημέρωση των νέων ανθρώπων για την Ευρώπη και για το τι κάνει γι’ αυτούς, καθώς και στο να τους ενθαρρύνουμε να κάνουν τη φωνή τους να ακουστεί.
<SPEAKER ID="119" LANGUAGE="IT" NAME="Fatuzzo (PPE-DE )." AFFILIATION="">
<P>
Πιστεύω πώς όχι, κύριε Πρόεδρε. Η απάντηση που έδωσα θα σας εκπλήξει. Συμφωνώ ότι οι νέοι πρέπει να λαμβάνουν αποφάσεις και να επηρεάζουν όλα όσα αφορούν τους πάντες και τη ζωή όλων. Πώς αλλιώς θα μπορούσα να δικαιολογήσω το γεγονός ότι αυτήν ακριβώς τη στιγμή η κόρη μου, Elisabetta Fatuzzo, τριάντα δύο ετών, ετοιμάζεται να μιλήσει στην τηλεόραση της Λομβαρδίας για τους συνταξιούχους και τους ηλικιωμένους; Δεν θα ήταν δυνατόν εάν πιστεύαμε ότι οι ηλικιωμένοι μπορούν να μιλήσουν καλύτερα για τους ηλικιωμένους από ό,τι οι νέοι, και το αντίθετο.
<SPEAKER ID="120" LANGUAGE="" NAME="Πρόεδρος." AFFILIATION="(Η συνεδρίαση διακόπτεται στις 20.00 και συνεχίζεται στις 21.00)">
<P>
Η ψηφοφορία θα διεξαχθεί αύριο στις 11.00.
<SPEAKER ID="121" LANGUAGE="" NAME="" AFFILIATION="Αντιπροέδρου">
<SPEAKER ID="122" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A5-0080/2004) του κ. Graça Moura, εξ ονόματος της Επιτροπής Πολιτισμού, Νεότητας, Παιδείας, Μέσων Ενημέρωσης και Αθλητισμού, σχετικά με τον ρόλο των σχολείων και της σχολικής εκπαίδευσης για τη μεγιστοποίηση της πρόσβασης του κοινού στον πολιτισμό. 
<SPEAKER ID="123" LANGUAGE="PT" NAME="Graça Moura (PPE-DE )," AFFILIATION="εισηγητής">
<P>
Ο πολιτισμός πρέπει, ως εκ τούτου, να αποτελεί μια από τις πιο στερεές πλατφόρμες που υποστηρίζουν μια Ευρώπη των πολιτών. Δεν είναι πλέον δυνατόν, όπως θα είχε ευχηθεί ο Jean Monnet, να κάνουμε τον πολιτισμό το σημείο εκκίνησης, που θα μπορούσε να είναι μια αμφισβητούμενη έννοια σε μια εποχή που μας απασχολούν κυρίως οι προτεραιότητες της οικονομικής παρέμβασης. Πρέπει να αναλάβουμε τις ευθύνες του πολιτισμού και να ανταποκριθούμε στις προκλήσεις που θέτει η ευρωπαϊκή ολοκλήρωση εξυμνώντας την ποικιλία των πολιτισμών και της πολιτιστικής διάστασης της Ευρώπης.
<P>
Ζούμε σε μια παγκοσμιοποιημένη κοινωνία, σε μια διευρυμένη Ευρώπη, σε μια εποχή διαφόρων κρίσεων, αντιμέτωποι με τη νέα, εκσυγχρονισμένη και διεγερτική παρουσία των εθνικών ταυτοτήτων και των παραδοσιακών πολιτισμών σχεδόν 400 εκατομμυρίων πολιτών. Σε αυτό το πλαίσιο, οι πολιτικοί πρέπει να εγκύψουν με σοβαρότητα στα ζητήματα της πρόσβασης στον πολιτισμό και της διαμόρφωσης μιας ευρωπαϊκής κοσμοθεωρίας, μιας εικόνας ικανής να ενσωματώσει τις διαφορές στις διαδικασίες της, διασφαλίζοντας παράλληλα ότι αυτές οι διαφορές γίνονται σεβαστές και αποτιμώνται κατά τρόπο πλουραλιστικό, ανεκτικό και δυναμικό.
<SPEAKER ID="124" LANGUAGE="FR" NAME="Reding," AFFILIATION="Επιτροπή">
<P>
   .  Κύριε Πρόεδρε, κύριε Graça Moura, κυρίες και κύριοι, θα ήθελα να ευχαριστήσω την Επιτροπή Πολιτισμού, Νεότητας, Παιδείας, Μέσων Ενημέρωσης και Αθλητισμού και πρωτίστως τον εισηγητή της, κ. Vasco Graça Moura, για την οξυδερκή του έκθεση, όπου υπογραμμίζεται η σχέση μεταξύ σχολείου και πολιτισμού. Θα ήθελα να διευρύνω το φάσμα της συζήτησης, επιδιώκοντας να εντάξω εκτός από το σχολείο με τη στενή έννοια του όρου και το σχολείο της ζωής, που είναι η οικογένεια. Εκεί ακριβώς ξεκινούν όλα, για να συνεχιστούν στο σχολείο. Με χαροποιεί ιδιαίτερα, κύριε Πρόεδρε, το γεγονός ότι το Κοινοβούλιο –όπως πάντα– όχι μόνο στηρίζει τις ενέργειες της Επιτροπής, αλλά προσθέτει και έναν λόγο ύπαρξης στις νέες ιδέες που αναπτύσσει η Επιτροπή, βοηθώντας την έτσι να προχωρήσει μπροστά.
<P>
Ορθώς, αναφέρετε ότι δεν μπορούμε να οικοδομήσουμε την Ευρώπη αποκλειστικά στη βάση της οικονομίας και των οικονομικών. Η Ευρώπη οικοδομείται στη βάση των ανδρών και των γυναικών· άρα, των πολιτισμών. Συμφωνώ μαζί σας ότι τα εκπαιδευτικά ιδρύματα οφείλουν να διασφαλίζουν ότι οι μαθητές, μετά το πέρας της δευτεροβάθμιας εκπαίδευσης, πρέπει να κατέχουν τις απαραίτητες γνώσεις και ικανότητες που θα τους προετοιμάσουν να αναλάβουν τους ρόλους τους ως πολίτες της Ευρώπης. Λέω μάλιστα “πρέπει”, επειδή η πραγματικότητα είναι ελαφρώς διαφορετική, όπως όλοι γνωρίζουμε. Παρότι οι μαθητές ενίοτε αποκτούν γνώσεις σχετικά με τις ρίζες τους σε περιφερειακό ή εθνικό επίπεδο, εξακολουθούν να απέχουν παρασάγγες από το να μάθουν για τις ρίζες των γειτόνων τους. Κατά την προηγούμενη συζήτηση σχετικά με τη νεότητα, σας έδωσα ένα αριθμητικό στοιχείο. Αναφέρθηκα στο πρόγραμμα Comenius το οποίο συνδέει τα σχολεία της Ευρωπαϊκής Ένωσης μεταξύ τους, ούτως ώστε οι νέοι να μπορούν να συμμετέχουν σε κοινά σχέδια, μαθαίνοντας κατ’ αυτόν τον τρόπο για τον πολιτισμό των όμορων χωρών τους. Βέβαια, παρότι στο συγκεκριμένο πρόγραμμα συμμετείχαν δύο εκατομμύρια μαθητές, ο συγκεκριμένος αριθμός δεν αντιστοιχεί παρά μόνο στο 1% του μαθητικού πληθυσμού. Συνεπώς, εξακολουθούμε να απέχουμε πολύ από την επίτευξη των στόχων μας. Πράττουμε το σωστό, όμως δεν πράττουμε αρκετά, και αυτό θα πρέπει να το γνωρίζουμε.
<P>
Συνεπώς, τα εκπαιδευτικά μας προγράμματα προσπαθούν να ανταποκριθούν στην επιθυμία τόσο του εισηγητή όσο και της Επιτροπής Πολιτισμού, Νεότητας, Παιδείας, Μέσων Ενημέρωσης και Αθλητισμού, αλλά και στην ανάγκη που κρύβεται πίσω από την επιθυμία αυτή, δηλαδή να ενημερωθούν οι νέοι μας για την πραγματικότητα του κόσμου στον οποίον ζουν. Στο πλαίσιο αυτό, τα πολιτιστικά μας προγράμματα αποδεικνύονται πολύτιμα εργαλεία στην προσπάθειά μας να ενημερώσουμε τους Ευρωπαίους για την πολιτιστική τους πολυμορφία. Ωστόσο, επαναλαμβάνω ότι δεν επαρκούν για να φτάσουν σε όλους τους πολίτες μας ή ακόμη και στη μεγάλη τους πλειονότητα. Στον τομέα του κινηματογράφου, υπάρχει το πρόγραμμα MEDIA, το οποίο επίσης συμβάλλει στη συνειδητοποίηση της πολιτιστικής πολυμορφίας μέσω των κινηματογραφικών ταινιών, με καλά αποτελέσματα. Θα ήθελα επίσης να σας υπενθυμίσω το πρώτο μείζον πανευρωπαϊκό πολιτιστικό γεγονός, τις Ημέρες Κινηματογράφου (Cinedays), το οποίο είχε ως πρώτο στόχο να διδάξει στους νέους την πολιτιστική πολυμορφία μέσα από τον κινηματογράφο. Και πάλι, βεβαίως, πρόκειται για ένα θετικό βήμα, το οποίο όμως δεν είναι αρκετό.
<P>
Κατά συνέπεια, θα ήθελα να σας πω ότι θα χρειαστώ την αμέριστη συμπαράστασή σας, προκειμένου να ενισχύσω τη συγκεκριμένη πτυχή στις δημοσιονομικές προοπτικές και στα νέα προγράμματα που προτίθεμαι να σας υποβάλω προσεχώς. Η αλήθεια είναι ότι ήδη καταβάλλουμε προσπάθειες, όμως οι προσπάθειες αυτές δεν είναι παρά σταγόνα στον ωκεανό. Με αυτό εννοώ, για παράδειγμα, το πρόγραμμα Πολιτισμός 2000 και το σχέδιο RESEO, το οποίο συντάσσει τις εκπαιδευτικές υπηρεσίες που διαθέτουν οι μεγαλύτερες όπερες της Ευρώπης στον ίδιο σκοπό, δηλαδή να δοθεί στα παιδιά και στους νέους η ευκαιρία να ανακαλύψουν την όπερα μέσα από τις πολιτιστικές της ρίζες. Αναλογίζομαι επίσης το εργαστήριο “Κλειώ” το οποίο εγκαινιάζει τη συνεργασία μεταξύ των πολυάριθμων ευρωπαϊκών πανεπιστημίων, προκειμένου να παραχθεί υλικό για τη διδασκαλία της ευρωπαϊκής ιστορίας. Όντως, όλα αυτά υπάρχουν. Όμως πρέπει να υπάρξει και προθυμία σε εθνικό επίπεδο, ώστε να καταστεί υποχρεωτική η διδασκαλία των μαθημάτων της ιστορίας και του πολιτισμού.
<P>
Θα ήθελα επίσης να επωφεληθώ από τη συγκεκριμένη ευκαιρία για να ανακοινώσω ότι έχει δρομολογηθεί μια πρωτοβουλία που αποσκοπεί στην πραγματοποίηση ευρείας μελέτης για τη σύνταξη ενός καταλόγου βέλτιστων πρακτικών όσον αφορά τη σύνδεση του πολιτισμού με την εκπαίδευση στα κράτη μέλη, τις υποψήφιες χώρες και τις τρίτες χώρες του Ευρωπαϊκού Οικονομικού Χώρου. Το επόμενο Κοινοβούλιο θα λάβει τα αποτελέσματα της συγκεκριμένης έρευνας στις αρχές του 2005. Άρα, δεν αρκούμαστε να κλαίμε τη μοίρα μας. Πραγματοποιούμε πρόοδο, παρότι γνωρίζουμε ότι η πρόοδος αυτή είναι εξαιρετικά περιορισμένη.
<P>
Κύριε Graça Moura, κατανοείτε βεβαίως ότι υπ’ αυτές τις συνθήκες η έκθεσή σας είναι απολύτως επίκαιρη και μας προσφέρει μια νέα προοπτική, καθώς μας δίνει ιδέες, υποστηρίζει τις δράσεις μας και μας υποδεικνύει τη σωστή κατεύθυνση – στοιχείο πολύ χρήσιμο σε μια εποχή που η εκπαίδευση και ο πολιτισμός θεωρούνται όλο και περισσότερο μείζονα στοιχεία για την οικοδόμηση της ευρωπαϊκής ιθαγένειας. Τέλος, κύριε Πρόεδρε, θα ήθελα να εκφράσω ένα μεγάλο ευχαριστώ στο Κοινοβούλιο και στον εισηγητή του για τη σημαντική αυτή συμβολή σε ό,τι αφορά το μέλλον των νέων μας πολιτών. 
<SPEAKER ID="125" LANGUAGE="" NAME="Beazley (PPE-DE )." AFFILIATION="(">
<P>
   – Κύριε Πρόεδρε, διαθέτω τρία λεπτά για να αναφερθώ στη σημασία του πολιτισμού για τα παιδιά μας και το μέλλον των εκπαιδευτικών συστημάτων σε όλη την Ευρωπαϊκή Ένωση. όπως θα σχολίαζε ίσως ένας φημισμένος γάλλος ιστορικός: αυτό το θέμα δεν πρέπει να το αντιμετωπίζουμε ελαφρά. Η Επίτροπος Reding έχει απόλυτο δίκιο ότι πρέπει να ενθαρρύνουμε τις εθνικές μας κυβερνήσεις να υποστηρίξουν την πρωτοβουλία του εισηγητή, την οποία υποστηρίζει η Επιτροπή, ότι, όσον αφορά τα προγράμματα και τα σχέδια που αφορούν την εκπαίδευση, θα πρέπει να εξετάσουν το ενδεχόμενο μιας κάποιας γενναιοδωρίας πνεύματος, και σίγουρα οικονομικής γενναιοδωρίας στα προγράμματα για την υποστήριξη των οποίων εργαζόμαστε από κοινού.
<P>
Ποιος είναι ο ρόλος των σχολείων μας στην ανατροφή των νέων; Όπως επεσήμανε η Επίτροπος Reding, δεν είναι μόνο τα σχολεία – και μιλώ ως πρώην δάσκαλος μικρών παιδιών. Γνώριζα, ωστόσο, πάντοτε ότι οι εντυπώσεις που διαρκούν έχουν δημιουργηθεί πολύ πριν από το σχολείο, από τις οικογένειες· από τους γονείς και τους παππούδες.
<SPEAKER ID="126" LANGUAGE="DE" NAME="Junker (PSE )." AFFILIATION="">
<P>
   – Κύριε Πρόεδρε, κυρία Επίτροπε, κυρίες και κύριοι, πιστεύω ότι ο κ. Graça Moura υπέβαλε μια έκθεση που πραγματικά διασαφηνίζει πώς μπορεί το σχολείο να ανοίξει στο κοινό τον δρόμο για τον πολιτισμό. Κυρία Επίτροπε, δικαιολογημένα επισημάνατε ότι ανάμεσα σε αυτήν τη θεωρία και την πράξη στα ευρωπαϊκά σχολεία υπάρχει ακόμα ένα μεγάλο χάσμα. Για να κλείσει το χάσμα αυτό, πρέπει να επιτύχουμε μεγαλύτερη ευαισθητοποίηση, γιατί το σχολείο στη σημερινή περίπλοκη και μεταβαλλόμενη εποχή μας διαδραματίζει καίριο ρόλο στο να μεταδίδει μια ανοικτή στάση προς τους διάφορους πολιτισμούς. Αυτό δεν σημαίνει ότι περιφρονείται η εθνική πολιτιστική κληρονομιά· πέρα όμως από αυτήν, σημαίνει τη δημιουργία μιας πιο ανοικτής αντιμετώπισης των πολιτισμών που θα καθιστά δυνατή τη συμβίωση πέρα από τα σύνορα, χωρίς να δημιουργούνται εχθρότητες.
<SPEAKER ID="127" LANGUAGE="NL" NAME="Sanders-ten Holte (ELDR )." AFFILIATION="">
<P>
   – Κύριε Πρόεδρε, κυρία Επίτροπε, κυρίες και κύριοι, θα ήθελα καταρχάς να συγχαρώ θερμά τον κ. Graça Moura για την πρωτοβουλία του να συζητήσουμε τον ρόλο της εκπαίδευσης σε σχέση με τον πολιτισμό και τη διάχυσή του και, καθώς η σχολική εκπαίδευση είναι υποχρεωτική σε ολόκληρη την Ευρώπη, είναι ένα καλό εργαλείο για να φέρουμε τον πολιτισμό, συμπεριλαμβανομένου του κοινού ευρωπαϊκού πολιτισμού, στους μελλοντικούς πολίτες.
<P>
Συμμερίζομαι την άποψη του κ. Graça Moura ότι δεν πρέπει να δοθεί έμφαση μόνο στα ακαδημαϊκά γνωστικά αντικείμενα, αλλά ότι πρέπει να ληφθούν επίσης δεόντως υπόψη τα δημιουργικά γνωστικά αντικείμενα. Από αυτή την άποψη, θα ήθελα να υπερασπιστώ τη μουσική αγωγή, συμπεριλαμβανομένης της κλασσικής μουσικής και της όπερας, που έχουν και οι δύο μακρά παράδοση στην Ευρώπη, αλλά στα σχολεία είναι σχεδόν ανύπαρκτες.
<SPEAKER ID="128" LANGUAGE="ES" NAME="Zabell (PPE-DE )." AFFILIATION="in situ">
<P>
   – Κύριε Πρόεδρε, κυρία Επίτροπε, θα ήθελα να ευχαριστήσω τον εισηγητή, κ. Graça Moura, για όλο το έργο που επιτέλεσε σε αυτή την έκθεση.
<SPEAKER ID="129" LANGUAGE="DE" NAME="Prets (PSE )." AFFILIATION="">
<P>
   – Κύριε Πρόεδρε, κυρία Επίτροπε, ποια είναι η αποστολή της δημόσιας παιδείας; Πόσο μακριά φθάνει και τι πρέπει να περιλαμβάνει; Θεωρώ ότι αυτά είναι ερωτήματα που θίξαμε στην έκθεση. Ο κ. Graça Moura το αντιμετώπισε πολύ καλά. Το ένα ερώτημα είναι σε ποιο μέτρο πρέπει να διδάσκεται ο πολιτισμός στα σχολεία και το άλλο είναι σε ποιο μέτρο πρέπει να χρηματοδοτείται και να ενισχύεται αυτό, γιατί το δεύτερο αποτελεί προϋπόθεση για το πρώτο. Θεωρώ ότι αυτό είναι εξαιρετικά σημαντικό εάν θέλουμε οι νέοι μας να συνειδητοποιήσουν την ταυτότητά τους και να την βιώσουν με αυτοπεποίθηση, πράγμα που θα τους δώσει και την ικανότητα να γίνουν ενεργοί Ευρωπαίοι πολίτες. Πρέπει να εργαστούμε γι’ αυτό και να αρχίσουμε να εξοικειώνουμε τους νέους με τις πολιτιστικές ανταλλαγές όσο ενωρίτερα γίνεται. Σε αυτό το πλαίσιο πρέπει επίσης να μάθουμε πώς να προτείνουμε στους νέους λύσεις στις συγκρούσεις. Και αυτό είναι μέρος του μαθήματος του πολιτισμού που περιμένουμε να δούμε στα σχολεία, είναι δε και προϋπόθεση για να επιτύχουμε τους στόχους της Λισαβόνας, για τους οποίους τόσος λόγος έγινε σήμερα.
<P>
Θεωρώ ότι δεν πρέπει να αγνοήσουμε τον πολιτισμό της Ευρωπαϊκής Ένωσης και την ιστορία της ως βάσεις ενός κοινού οικονομικού χώρου και ότι πρέπει να πραγματοποιήσουμε πολύ μεγαλύτερες επενδύσεις για την παιδεία από ό,τι σήμερα. Οι δημόσιες δαπάνες για την παιδεία είναι στη Γερμανία κατά μέσον όρο το 4,94% του ΑΕΠ. Στη Σουηδία είναι 7% και στην Αυστρία 5,75%, αλλά και στις δύο χώρες μειώνονται. Θεωρώ εσφαλμένη την προσέγγιση αυτήν. Σε πολλές χώρες αυτόν τον καιρό αφαιρούνται πόροι από την πολιτική για την παιδεία αντί να αυξάνονται, και αυτό δεν μπορεί να είναι σωστό.
<SPEAKER ID="130" LANGUAGE="ES" NAME="Gutiérrez-Cortines (PPE-DE )." AFFILIATION="">
<P>
   – Κύριε Πρόεδρε, οφείλω να συγχαρώ τον κ. Graça Moura, διότι αυτό το έγγραφο είναι το αποτέλεσμα μιας κοινής πεποίθησης, μιας επαγγελματικής προσέγγισης αφιερωμένης στον πολιτισμό. Η υποστήριξη της κοινής μάθησης στα σχολεία σε μια χρονική στιγμή που οι εθνικιστικές συζητήσεις αυξάνονται πιστεύω ότι είναι θαρραλέα και αντάξια της ευγνωμοσύνης μας. Λέω ότι είναι άξια επαίνων, διότι βασικά, μολονότι αυτό το έγγραφο φαίνεται να εισάγει μια νότα ξεγνοιασιάς, υπερασπίζεται απόλυτα την παγκοσμιότητα της γνώσης και της σοφίας. Επίσης διαπιστώνουμε ένα βαθμό εξέγερσης κατά της υπερβολικής ερμηνείας της επικουρικότητας. Εμείς, σε αυτό το Κοινοβούλιο, πιστεύουμε ότι η εκπαίδευση για μια ολοκληρωμένη Ευρώπη δεν εξαντλείται απλώς με το ευρώ ή άλλες κοινές οικονομικές πτυχές, αλλά ότι πρέπει να είναι το αποτέλεσμα μιας αίσθησης κοινής πατρίδας, ενός κοινού σχεδίου το οποίο πρέπει να βασίζεται στην ιστορία, στην επίγνωση του ποιοι είμαστε, ποια είναι τα κοινά μας θεμέλια και, πάνω απ’ όλα, πού βρίσκονται οι αρχές και οι αξίες της εποχής μας και ποιο είναι το σκεπτικό πίσω από την ενωμένη Ευρώπη προς την οποία κινούμαστε.
<SPEAKER ID="131" LANGUAGE="FI" NAME="Iivari (PSE )." AFFILIATION="">
<P>
   – Κύριε Πρόεδρε, κυρία Επίτροπε, παρότι η εκπαίδευση στην Ένωση εμπίπτει στο πεδίο ευθύνης των κρατών μελών, η Ευρωπαϊκή Ένωση διαθέτει πολλούς διαύλους για να υποστηρίξει την πολιτιστική εκπαίδευση στο σχολείο. Στους βασικότερους συγκαταλέγονται τα πολυετή προγράμματα, όπως το Σωκράτης, το Leonardo da Vinci και το Πολιτισμός 2000. Όλα αυτά ενθαρρύνουν την πολιτιστική δημιουργικότητα και κινητικότητα, τον διαπολιτισμικό διάλογο και την εκμάθηση της ιστορίας των ευρωπαϊκών λαών. Η εκμάθηση γλωσσών, η οποία συνδέεται στενά με τις πολιτιστικές δεξιότητες, διαδραματίζει σημαντικό ρόλο στην κοινοτική πολιτική. Το 2001 εορτάσαμε το ευρωπαϊκό έτος γλωσσών.
<P>
Ο πολιτισμός, η εκπαίδευση και η έρευνα κατέχουν κεντρική θέση στην πρόταση της Επιτροπής σχετικά με το χρηματοδοτικό πλαίσιο των ετών 2007-2013. Οι προσπάθειες προς την κατεύθυνση αυτή έχουν κομβική σημασία για την επιτυχία της στρατηγικής της Λισαβόνας, όμως ο πολιτισμός και η εκπαίδευση συνιστούν ένα καθήκον μεγαλύτερο από την οικονομική επιτυχία. Δημιουργούν ένα πλαίσιο πνευματικής ανάπτυξης του ατόμου και αμοιβαίας κατανόησης Προς τούτο χαιρέτισα τη σύσταση της έκθεσης ότι η Επιτροπή και τα κράτη μέλη θα πρέπει να διασφαλίσουν στα ευρωπαϊκά ερευνητικά προγράμματα την ενθάρρυνση των έργων εκείνων που αφορούν τα κύρια χαρακτηριστικά του ευρωπαϊκού πολιτισμού, όπως το κοινό δίκαιο, η ιστορία των θεσμών και της εκπαίδευσης, οι κανόνες κοινής διαβίωσης, οι κοινωνικές και ανθρωπολογικές πρακτικές και οι τρόποι καλλιτεχνικής έκφρασης.
<SPEAKER ID="132" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί αύριο στις 11.00. 
<SPEAKER ID="133" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A5-0017/2004) της κ. Frahm, εξ ονόματος της Επιτροπής Περιβάλλοντος, Δημόσιας Υγείας και Πολιτικής των Καταναλωτών, σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου που αφορά τους έμμονους οργανικούς ρύπους και την τροποποίηση των οδηγιών 79/117/ΕΟΚ και 96/59/ΕΚ. 
<SPEAKER ID="134" LANGUAGE="" NAME="Monti," AFFILIATION="Επιτροπή">
<P>
   .  Κύριε Πρόεδρε, θα ήθελα να ευχαριστήσω το Ευρωπαϊκό Κοινοβούλιο και ιδιαίτερα την εισηγήτρια, την κ. Frahm, για το συστηματικό έργο της ως προς την έκθεση σχετικά με την πρόταση της Επιτροπής για ρύθμιση των έμμονων οργανικών ρύπων. Είμαι ευγνώμων για την υποστήριξη που προσέφερε το Κοινοβούλιο και η εισηγήτρια στον ταχύ χειρισμό αυτής της νομοθετικής πρότασης. Είμαι επίσης πολύ ικανοποιημένος από την αποτελεσματική συνεργασία μεταξύ του Κοινοβουλίου και του Συμβουλίου, κάτι που καθιστά δυνατή μια συμφωνία κατά την πρώτη ανάγνωση.
<P>
Η άμεση έγκριση αυτού του κανονισμού θα επιτρέψει στην Επιτροπή να επικυρώσει τη Σύμβαση της Στοκχόλμης κατά τη θέση της σε ισχύ τον Μάιο του 2004. Επιπλέον, ο κανονισμός θα επιτρέψει σε εκείνα τα κράτη μέλη που δεν έχουν ακόμα επικυρώσει τη Συνθήκη να το πράξουν άμεσα. Κυρίως, όμως, ο κανονισμός θα διασφαλίσει ότι η Ευρωπαϊκή Ένωση θα μπορεί στο σύνολό της να ανταποκριθεί στις διεθνείς υποχρεώσεις της αναφορικά με τους έμμονους οργανικούς ρύπους. Οι ουσίες αυτές παραμένουν στο περιβάλλον επί δεκαετίες, συσσωρεύονται στους ζωντανούς οργανισμούς και ταξιδεύουν πέρα από τα σύνορα μακριά από τις πηγές τους. Οι περισσότερες από αυτές τις ουσίες είναι γνωστά καρκινογόνα ή άλλα τοξικά. Είναι προφανές ότι απαιτείται παγκόσμια δράση για να αντιμετωπιστούν οι κίνδυνοι που δημιουργούνται από αυτές τις ουσίες.
<P>
Ωστόσο, θα ήθελα να επιστήσω την προσοχή του Κοινοβουλίου σε ένα σημαντικό ζήτημα το οποίο θίγεται στο σχέδιο έκθεσης, δηλαδή τη νομική βάση του κανονισμού. Η Επιτροπή προτείνει να βασιστεί ο κανονισμός στο άρθρο 175(1) –περιβάλλον– και στο άρθρο 95(1) – εσωτερική αγορά. Στο σχέδιο έκθεσης προτείνεται να βασιστεί ο κανονισμός σε μια μόνο νομική βάση, συγκεκριμένα στο άρθρο 175(1). Ενώ η Επιτροπή μπορεί κατά τα άλλα να υποστηρίξει πλήρως τον συμβιβασμό που επετεύχθη μεταξύ της εισηγήτριας και του Συμβουλίου, δεν μπορεί να δεχθεί την αλλαγή της νομικής βάσης. Η νομική βάση που προτείνεται από την Επιτροπή αιτιολογείται από το γεγονός ότι οι διατάξεις των άρθρων 3 και 4 στον προτεινόμενο κανονισμό –που αφορούν την παραγωγή, τη διάθεση στην αγορά και τη χρήση διεθνώς παραγόμενων έμμονων οργανικών ρύπων– αφορούν τη λειτουργία της εσωτερικής αγοράς. Επιπλέον, οι συγκεκριμένοι αυτοί κανόνες πρόκειται να μεταφερθούν στον μελλοντικό κανονισμό REACH για τα χημικά, ο οποίος βασίζεται μόνο στο άρθρο 95(1). 
<SPEAKER ID="135" LANGUAGE="DA" NAME="Frahm (GUE/NGL )," AFFILIATION="εισηγήτρια.">
<P>
Θα παρατηρήσετε ότι υπάρχουν συνολικά 121 τροπολογίες στην έκθεση, αλλά δεν είναι αυτή η βάση επί της οποίας θα ψηφίσουμε αύριο. Θα ψηφίσουμε σε τρεις ομάδες, και ελπίζω το Κοινοβούλιο να εγκρίνει αμέσως την πρώτη ομάδα, οπότε η δεύτερη ομάδα θα καταστεί αυτομάτως περιττή, και να ψηφίσει τελικά υπέρ της τρίτης ομάδας. Αν το πράξουμε, θα καταλήξουμε σε συμφωνία με το Συμβούλιο στην πρώτη ανάγνωση.
<P>
Οι εξαιρέσεις που περιέχονται κατά τα άλλα στον κανονισμό είναι σαφέστατα εξαιρέσεις που πρέπει να εφαρμοστούν μόνο σε πολύ ειδικές περιπτώσεις, ενώ απαιτείται η ύπαρξη κατάλληλων επιστημονικών αποδείξεων πριν να εφαρμοστούν. Εισήχθησαν περιοριστικές διατάξεις ελέγχου τόσο για τα υφιστάμενα όσο και για τα νέα χημικά προϊόντα που περιέχουν έμμονους οργανικούς ρύπους. Νομίζω ότι αυτό είναι πάρα πολύ σημαντικό, ιδιαίτερα διότι η πρόοδος είναι σήμερα, δυστυχώς, αργή στις εργασίες σχετικά με το REACH.
<P>
Θεσπίσαμε διατάξεις που δηλώνουν ότι όλα τα αποθέματα που περιέχουν έμμονους οργανικούς ρύπους πρέπει να καταστραφούν και να αντιμετωπιστούν ως απόβλητα. Εισαγάγαμε επίσης ορισμένες πολύ περιοριστικές διατάξεις παρακολούθησης όσον αφορά τα αποθέματα των έμμονων οργανικών ρύπων, με αποτέλεσμα να μειωθεί από 100 σε 50 κιλά η οριακή τιμή στην οποία τίθεται σε εφαρμογή η υποχρέωση κοινοποίησης. Θεσπίσαμε κάποιες διεθνείς δεσμεύσεις σχετικά με το ότι τα κράτη μέλη πρέπει να συνεργάζονται για την παροχή τεχνικής και οικονομικής στήριξης στις αναπτυσσόμενες χώρες, έτσι ώστε να μπορέσουν να συμμορφωθούν με τη Σύμβαση της Στοκχόλμης. Εισαγάγαμε ορισμένες γενικές διατάξεις, σύμφωνα με τις οποίες όσοι παράγουν ή αποθηκεύουν απόβλητα πρέπει να εμποδίζουν τη μόλυνση των αποβλήτων από τους έμμονους οργανικούς ρύπους.
<P>
Εισαγάγαμε επίσης διατάξεις σύμφωνα με τις οποίες η μόνιμη αποθήκευση μπορεί να θεωρηθεί μόνον ως εξαίρεση, όπως ζήτησε επιτακτικά το Συμβούλιο Υπουργών. Δίνουμε έμφαση στο ότι πρόκειται για μια εξαίρεση που μπορεί να εφαρμοστεί μόνο αν αποδειχθεί ότι είναι η καλύτερη δυνατή λύση για το περιβάλλον. Δεν είναι μια μόνιμη εξαίρεση. Ήταν επιθυμία μας να μην υπάρχει η δυνατότητα να παραταθεί αυτομάτως, και νομίζω ότι το Κοινοβούλιο πρέπει να αποστείλει ένα σαφές μήνυμα στο Συμβούλιο Υπουργών και τη βιομηχανία, εφόσον το Κοινοβούλιο άκουσε προσεκτικά τα επιχειρήματα του Συμβουλίου. Ακούσαμε τα επιχειρήματα της βιομηχανίας σε αυτόν τον τομέα, και τώρα νομίζουμε επίσης ότι η βιομηχανία και το Συμβούλιο Υπουργών –δηλαδή, οι υπουργοί στα κράτη μέλη– πρέπει να επιδείξουν υπευθυνότητα. Πρέπει να διατεθούν πόροι στην έρευνα και την ανάπτυξη έτσι ώστε οι μέθοδοι να βελτιώνονται διαρκώς. Ο στόχος είναι, σε τελική ανάλυση, να μην παραταθούν οι εξαιρέσεις όταν θα αναθεωρηθούν το 2009. Ο καιρός, φυσικά, θα δείξει. Εναπόκειται στο Συμβούλιο, τη βιομηχανία και το Κοινοβούλιο να δώσουν συνέχεια σε αυτό το θέμα.
<P>
Απορρίπτουμε τις οριακές τιμές που πρότεινε αρχικά το Συμβούλιο Υπουργών, διότι πιστεύουμε ότι είναι υπερβολικά υψηλές. Αντ’ αυτού, συμφωνήσαμε τώρα ότι θα καθοριστούν το 2005 και πρέπει να διασφαλίσουμε ότι θα παρασχεθεί υψηλό επίπεδο προστασίας και σε αυτόν τον τομέα. Υπογραμμίσαμε ότι πρέπει να γίνει κάτι για να συμμετάσχει ο πληθυσμός στην εφαρμογή των κανόνων για τους έμμονους οργανικούς ρύπους. Πρέπει επίσης να θεσπιστεί πληροφόρηση που να απευθύνεται ειδικότερα στις ευάλωτες ομάδες, ενώ παράλληλα είναι υποχρεωτική η δημοσιοποίηση των παραβιάσεων των κανόνων.
<SPEAKER ID="136" LANGUAGE="ES" NAME="García-Orcoyen Tormo (PPE-DE )." AFFILIATION="">
<P>
Πιστεύω ότι αυτό το θέμα έχει επιλυθεί στο νέο Παράρτημα IV(α), το οποίο είναι αποτέλεσμα διαπραγματεύσεων κατά τη διάρκεια της ιρλανδικής Προεδρίας. Από αυτή την άποψη πιστεύω ότι πρέπει να συγχαρούμε την κ. Frahm, διότι επιτέλεσε εξαιρετικό έργο όσον αφορά την επίτευξη συναίνεσης, καταρχάς, μεταξύ των κοινοβουλευτικών πολιτικών ομάδων και, δεύτερον, επίσης με το Συμβούλιο, ώστε να μπορέσουμε να εγκρίνουμε αυτή την έκθεση στην πρώτη ανάγνωση. Αυτός είναι ο λόγος για τον οποίο, μολονότι δεν συμφωνώ απολύτως μαζί της στο θέμα της έμφασης στις περιβαλλοντικές πτυχές πάνω από οτιδήποτε άλλο, ενώ πιστεύω ότι πρέπει να επιτύχουμε την ισορροπία που είναι αυτό που υποστηρίζουμε πραγματικά εμείς στην Ευρωπαϊκή Ένωση και στα κράτη μέλη, πιστεύω ότι ολοκλήρωσε το έργο της επιτυχώς, πιστεύω ότι αντιμετώπισε δυσκολίες στην επίτευξη συμφωνιών σε θέματα όπως τα απόβλητα ή η ειδική εξαίρεση της παρασκευής dicofol, μιας ουσίας που γίνεται δεκτή υπό πολύ συγκεκριμένους περιορισμούς, σε μια βιομηχανική διαδικασία που είναι επίσης πολύ συγκεκριμένη και η οποία εκτελείται κατά τρόπο περιορισμένο και απολύτως απομονωμένο από το περιβάλλον.
<P>
Επίσης, συμφωνώ με τη ρήτρα αναθεώρησης, στην οποία αναφέρεται ότι η Επιτροπή θα αναθεωρήσει την ειδική κατάσταση του dicofol στο τέλος του 2008 και πιστεύω ότι αυτό γίνεται για να εφαρμοστεί, για άλλη μια φορά, με λογικό τρόπο, η αρχή της πρόληψης, καθιστώντας τη βιομηχανική δραστηριότητα πραγματικά συμβατή με τη μέγιστη προστασία του περιβάλλοντος και την ασφάλεια των πολιτών.
<P>
Αναφορικά με το Παράρτημα II, το οποίο απαριθμεί ουσίες οι οποίες μπορεί να υπόκεινται σε περιορισμούς, πιστεύω ότι ήταν σωστό που διατηρήθηκε η δομή αυτού του Παραρτήματος –γνωρίζω ότι η εισηγήτρια δεν ήταν υπέρ αυτού– αλλά πιστεύω ότι, μολονότι αυτή τη στιγμή δεν περιλαμβάνει καμία συγκεκριμένη ουσία, αφήνει την πόρτα ανοιχτή για μελλοντικές ουσίες που μπορεί να εμφανιστούν και οι οποίες τόσο η Επιτροπή όσο και το Κοινοβούλιο, μέσω της έγκρισής τους, πιστεύουν ότι πρέπει να χρησιμοποιηθούν, να παραχθούν ή να διατεθούν στην αγορά υπό συγκεκριμένους περιορισμούς.
<P>
Όσον αφορά το θέμα του λινδανίου, πιστεύω ότι είναι πολύ καλό το γεγονός ότι μεταφέρθηκε στο Παράρτημα I ως απαγορευμένη ουσία και ότι η χρήση του μπορεί να επιτραπεί μόνο υπό ορισμένους επίσης πολύ αυστηρούς περιορισμούς όπως προτείνεται στη συμφωνία.
<SPEAKER ID="137" LANGUAGE="SV" NAME="Sjöstedt (GUE/NGL )." AFFILIATION="">
<P>
Είναι γεγονός ότι γνωρίζουμε σχετικά λίγα για το τι σημαίνει αυτό για την υγεία και τη φυσική μας κατάσταση, αλλά γνωρίζουμε αρκετά ώστε να ανησυχούμε. Είδαμε μια σειρά από ανησυχητικές εκθέσεις σχετικά με το ότι οι διάφορες χημικές ουσίες προκαλούν ασθένειες και μπορούν, για παράδειγμα, να επηρεάσουν την ικανότητά μας για τεκνοποίηση. Στο πλαίσιο αυτό, η παρούσα πρόταση είναι ιδιαίτερα ευπρόσδεκτη, και όχι μόνον η πρόταση αλλά, πρωτίστως, ο συμβιβασμός. Είναι γεγονός ότι αυτός ο συμβιβασμός που αποτέλεσε αντικείμενο των διαπραγματεύσεων αποτελεί σημαντική βελτίωση της πρότασης που παρουσίασε η Επιτροπή. Θα ήθελα, κυρίως, να ευχαριστήσω την εισηγήτρια, την κ. Frahm, για το έργο της.
<P>
Νομίζω επίσης ότι ο πυρήνας της πρότασης –η σαφής απαγόρευση της παραγωγής, χρήσης και εμπορικής διάθεσης– είναι πολύ σημαντικός. Είναι ιδιαίτερα θετικό να περιληφθεί στην πρόταση η απαγόρευση του εξαχλωροκυκλοεξανίου (HCH), συμπεριλαμβανομένου του λινδανίου.
<P>
Αυτό μας υπενθυμίζει ότι η πολιτική της ΕΕ για τα χημικά δεν λειτουργεί στην πράξη. Γνωρίζουμε ότι τα χημικά προϊόντα που κυκλοφορούν στην αγορά τα οποία έχουν ελεγχθεί και των οποίων τις συνέπειες γνωρίζουμε είναι πάρα πολύ λίγα. Η παρούσα πρόταση καλύπτει μόνο ένα μικρό μέρος της πολιτικής για τα χημικά, και χρειαζόμαστε αποτελεσματική, ενιαία νομοθεσία για τα χημικά προϊόντα στο πλαίσιο του συστήματος REACH για την καταγραφή, αξιολόγηση και έγκριση των χημικών ουσιών. Πρόκειται για πρόταση στην οποία γίνεται τώρα αρκετά σφοδρή επίθεση, αλλά πρέπει να διαπιστώσουμε ποιες είναι οι συνέπειες αυτών των χημικών ουσιών, ακόμη και όταν, όπως στην περίπτωση πολλών χημικών ουσιών, υπάρχουν σε σχετικά μικρές ποσότητες. Αν εξαιρεθούν πάρα πολλές από αυτές τις χημικές ουσίες, δεν θα αποκτήσουμε αποτελεσματική πολιτική για τα χημικά. Νομίζω ότι αυτή η εργασία δείχνει ότι είναι σωστό να λαμβάνονται ορθές αποφάσεις όσον αφορά ζητήματα που σχετίζονται με τις χημικές ουσίες, και καταδεικνύει ποιον δρόμο πρέπει να ακολουθήσουμε πριν από τη συζήτηση για το REACH.
<SPEAKER ID="138" LANGUAGE="SV" NAME="Schörling (Verts/ALE )." AFFILIATION="">
<P>
    Κύριε Πρόεδρε, θα ήθελα να ξεκινήσω συγχαίροντας την κ. Frahm και προσφέροντας ίσως κάποια συγχαρητήρια σε όσους από εμάς συμμετείχαν σε αυτές τις διαπραγματεύσεις με το Συμβούλιο. Κατορθώσαμε να καταλήξουμε σε συμφωνία με την ιρλανδική Προεδρία γι’ αυτόν τον κανονισμό και για την εφαρμογή της Σύμβασης της Στοκχόλμης για τους έμμονους οργανικούς ρύπους.
<P>
Ίσως να μην ήταν τόσοι πολλοί εκείνοι που πίστευαν ότι θα καταλήγαμε σε συμφωνία, αλλά η κ. Frahm χειρίστηκε εξαιρετικά καλά το θέμα. Ακόμη και αν όλα όσα επιτεύχθηκαν δεν είναι ιδεατά και ακριβώς αυτά που θα θέλαμε, είναι ίσως το καλύτερο που θα μπορούσε να γίνει, δεδομένου ότι είναι δυνατό από πολιτικής απόψεως. Είμαι πολύ ευχαριστημένη.
<P>
Όπως είπαν και άλλοι, είναι σημαντικό πλέον να εφαρμοστεί ο κανονισμός το συντομότερο δυνατόν, διότι οι έμμονοι οργανικοί ρύποι είναι στο αρχείο των σεσημασμένων επικίνδυνων χημικών ουσιών. Δεν διασπώνται, αλλά συσσωρεύονται στο σώμα μας και σε ολόκληρη την τροφική αλυσίδα. Τα επίπεδα είναι τώρα τόσο υψηλά που αποτελούν κίνδυνο για τη δημόσια υγεία και για τα οικοσυστήματα και τη λειτουργία τους. Ο στόχος πρέπει να είναι να τεθεί οριστικό τέλος στις εκλύσεις έμμονων οργανικών ρύπων απαγορεύοντας την παραγωγή, τη χρήση και την εισαγωγή τους. Πρέπει, ως εκ τούτου, να προχωρήσουμε περισσότερο και, σε αρκετές περιπτώσεις, πολύ περισσότερο απ’ όσο καταδεικνύει τόσο η Σύμβαση της Στοκχόλμης όσο και το Πρωτόκολλο 1979 της Συμφωνίας για τη Διαμεθοριακή Ρύπανση της Ατμόσφαιρας σε Μεγάλη Απόσταση. Αυτό πρέπει επίσης να ισχύσει για τα νέα κράτη μέλη που πρόκειται να ενταχθούν στην ΕΕ τον Μάιο του τρέχοντος έτους. Σε ορισμένες περιπτώσεις, έχουν υποβληθεί αιτήσεις για εξαιρέσεις για το εξαχλωροκυκλοεξάνιο (HCH) και το λινδάνιο, για παράδειγμα, αλλά αυτές δεν μπορούν να γίνουν δεκτές υπό οποιεσδήποτε συνθήκες.
<P>
Όσον αφορά τη νομική βάση, δεν κατανοώ την Επιτροπή, ούτε κατανοώ γιατί πρέπει να υπάρχει μια τέτοιου είδους διαμάχη. Η νομική βάση πρέπει να είναι το άρθρο 175 της Συνθήκης για την ίδρυση της Ευρωπαϊκής Κοινότητας, διότι οι αποφάσεις αυτές λαμβάνονται για να προστατεύσουν την υγεία των ανθρώπων και το περιβάλλον. Το σύνολο της νομοθεσίας για τα χημικά προορίζεται, φυσικά, να κάνει ακριβώς αυτό. Το θέμα αυτό συζητείται μετά το Chester, δηλαδή ότι πρέπει να λάβουμε ορθές αποφάσεις όσον αφορά μια περιεκτική και συνολική άποψη της νομοθεσίας για τα χημικά, διότι δεν μπορούμε να προστατεύσουμε διαφορετικά τη δημόσια υγεία και το περιβάλλον.
<SPEAKER ID="139" LANGUAGE="NL" NAME="Blokland (EDD )." AFFILIATION="">
<P>
   – Κύριε Πρόεδρε, χαιρετίζω την πρόταση της Επιτροπής. Οι έμμονοι οργανικοί ρύποι είναι ουσίες που θέτουν σε κίνδυνο το κοινό και το περιβάλλον και έτσι πρέπει να τους μεταχειριστούμε με προσοχή. Όσον αφορά τη νομική βάση, συμμερίζομαι την άποψη της εισηγήτριας ότι πρέπει να επιλέξουμε αποκλειστικά το άρθρο 175. Αυτό κάναμε στο παρελθόν, όσον αφορά παρόμοιες συνθήκες όπως αυτές του Ρότερνταμ ή της Βασιλείας, και επομένως πρέπει να είμαστε συνεπείς σε αυτό. Η σύσταση της Επιτροπής Νομικών Θεμάτων και Εσωτερικής Αγοράς υποστηρίζει επίσης την επιλογή του άρθρου 175.
<P>
Είμαι πράγματι περίεργος για το αν η Επιτροπή θα προσφύγει για μια ακόμη φορά στο Δικαστήριο, όπως συνέβη, προς έκπληξη όλων μας, με τη Συνθήκη του Ρότερνταμ. Μπορεί ο Επίτροπος Monti να μας διαφωτίσει επ’ αυτού;
<P>
Επιπλέον, οι προδιαγραφές για τις τιμές συγκέντρωσης στο Παράρτημα IV πρέπει να καθοριστούν το συντομότερο δυνατό. Ένα κενό παράρτημα δεν μας ενδιαφέρει. Θα ήθελα να ζητήσω, ως εκ τούτου, από την Επιτροπή να αρχίσει να εργάζεται γι’ αυτό το θέμα.
<P>
Τέλος, θα ήθελα να ευχαριστήσω την εισηγήτρια, κ. Frahm, για την εργασία της. Ήταν ένα δύσκολο ζήτημα, το οποίο έφερε εις πέρας με επιτυχία, σε στενή συνεργασία με τους σκιώδεις εισηγητές. 
<SPEAKER ID="140" LANGUAGE="" NAME="Doyle (PPE-DE )." AFFILIATION="(">
<P>
Οι ΕΟΡ περιλαμβάνουν φυτοφάρμακα όπως τα aldrin, chlordane, DDT, dieldrin, endrin, heptachlor, myrex και toxaphene· βιομηχανικά χημικά όπως τα πολυχλωριωμένα διφαινύλια (PCB) και η hexachlorophine· και ανεπιθύμητα παραπροϊόντα καύσης και βιομηχανικών διεργασιών, όπως οι διοξίνες και τα φουράνια. Υπάρχουν ήδη σημαντικοί έλεγχοι στο πλαίσιο της πολιτικής της ΕΕ και συναφών οδηγιών, όπως η οδηγία για τα απόβλητα ειδών ηλεκτρικού και ηλεκτρονικού εξοπλισμού, η οδηγία σχετικά με τον περιορισμό της χρήσης ορισμένων επικίνδυνων ουσιών σε είδη ηλεκτρικού και ηλεκτρονικού εξοπλισμού, η οδηγία πλαίσιο στον τομέα των υδάτων, η οδηγία Seveso και διάφορες οδηγίες για τα επικίνδυνα απόβλητα.
<P>
Ο προτεινόμενος κανονισμός στοχεύει να συμμαζέψει την υπάρχουσα νομοθεσία για τους περιορισμούς στην εμπορία και χρήση οκτώ ΕΟΡ φυτοφαρμάκων και να τροποποιήσει ελαφρώς την οδηγία περί διάθεσης πολυχλωριωμένων διφαινυλίων (PCB). Τα μέτρα αυτά θα διευκολύνουν τα κράτη, ως συμβαλλόμενα μέρη στο Πρωτόκολλο της Σύμβασης του Άρχους, και ιδιαίτερα στη Σύμβαση της Στοκχόλμης, να επικυρώσουν και τις δύο αυτές διεθνείς συμφωνίες. 48 χώρες έχουν ήδη επικυρώσει τη Σύμβαση της Στοκχόλμης, συμπεριλαμβανομένων 8 κρατών μελών και 2 υπό ένταξη χωρών. Η Ιρλανδία δεν την έχει επικυρώσει ακόμα.
<P>
Η συνολική συμβιβαστική δέσμη γι’ αυτή τη συμφωνία κατά την πρώτη ανάγνωση με το Ευρωπαϊκό Κοινοβούλιο εγκρίθηκε στο Coreper στις 13 Φεβρουαρίου και στη συνέχεια από όλες τις πολιτικές ομάδες. Βλέπω ότι δεν κατατέθηκαν περαιτέρω τροπολογίες. Συγχαίρω την κυρία Frahm για το έργο που επιτέλεσε μαζί με την ιρλανδική Προεδρία και την ιταλική Προεδρία πριν από αυτήν.
<P>
Ο προτεινόμενος κανονισμός είναι ένα προσωρινό μέτρο, διότι στο μεσοδιάστημα οι ουσίες αυτές θα εμπίπτουν στην πρόταση REACH. Τα απόβλητα των ΕΟΡ, όπως και όλα τα επικίνδυνα απόβλητα στη χώρα μου, την Ιρλανδία, εξάγονται κυρίως στη Γερμανία. Η Γερμανία έχει ιδιαίτερη συμμετοχή στην αποθήκευση χωρίς επεξεργασία των αποβλήτων ΕΟΡ σε αλατωρυχεία. Εισάγει εμπορικά απόβλητα ΕΟΡ για να τα διαθέτει κατ’ αυτόν τον τρόπο. Προκειμένου να διευκολύνει αυτές τις λειτουργίες, επεδίωξε να επιτραπεί η συνέχιση αυτής της πρακτικής, κάτι το οποίο υποστηρίζω πλήρως. Το ζήτημα της διάθεσης αποβλήτων μολυσμένων από ΕΟΡ βρέθηκε στο επίκεντρο των δυσκολιών επίτευξης συμβιβασμού. Υπήρξαν έντονες διαφωνίες για τις μεθόδους διάθεσης: αποτέφρωση, ταφή με βαθιά αποθήκευση σε πετρώματα ή σε αλατωρυχεία και σε χώρους υγειονομικής ταφής, για να αναφέρω μερικές μόνο. Σύμφωνα με τους όρους της Σύμβασης της Στοκχόλμης υπάρχουν δύο βασικές μέθοδοι επεξεργασίας των αποβλήτων των ΕΟΡ, συγκεκριμένα η καταστροφή ή η μη αναστρέψιμη μετατροπή. Σύμφωνα με αυτόν τον κανονισμό, υπάρχουν επιλογές για τη διαχείριση αποβλήτων χαμηλής περιεκτικότητας σε ΕΟΡ με βάση τις διατάξεις της οδηγίας πλαίσιο για τα απόβλητα.
<SPEAKER ID="141" LANGUAGE="" NAME="McKenna (Verts/ALE )." AFFILIATION="(">
<P>
   – Κύριε Πρόεδρε, θα ήθελα κι εγώ να συγχαρώ την κυρία Frahm για την εξαιρετική έκθεσή της αλλά και όσους συνέβαλαν στην επίτευξη συμβιβασμού. Όπως επεσήμανε η συνάδελφός μου, η κ. Schörling, οι έμμονοι οργανικοί ρύποι –οι ΕΟΡ– είναι χημικές ουσίες που παραμένουν στο περιβάλλον. Συσσωρεύονται μέσω της διατροφικής αλυσίδας και είναι δυνάμει επικίνδυνες όχι μόνο για το περιβάλλον, αλλά και για την ανθρώπινη υγεία, προκαλώντας δυσμενείς επιπτώσεις σε αυτή. Οι ρύποι αυτοί, όπως αναφέρθηκε, μπορούν να περάσουν τα σύνορα: μπορούν να καταλήξουν πολύ πιο μακριά από εκεί από όπου προήλθαν και στην πραγματικότητα μπορούν να βρεθούν σε περιοχές στις οποίες δεν έχουν χρησιμοποιηθεί ποτέ· επομένως, αποτελούν απειλή για το περιβάλλον.
<P>
Η Ευρωπαϊκή Κοινότητα και όλα τα κράτη μέλη υπέγραψαν το 1998 το Πρωτόκολλο της Περιφερειακής Σύμβασης της Οικονομικής Επιτροπής των Ηνωμένων Εθνών για την Ευρώπη σχετικά με τη διασυνοριακή ρύπανση της ατμόσφαιρας σε μεγάλες αποστάσεις για τους ΕΟΡ, και το 2001 την Παγκόσμια Σύμβαση της Στοκχόλμης για τους έμμονους οργανικούς ρύπους. Αν και όλα τα κράτη μέλη υπέγραψαν και τα δύο κείμενα, πολλά κράτη, συμπεριλαμβανομένου του δικού μου, δεν τα έχουν ακόμα επικυρώσει. Η Υπηρεσία Προστασίας του Περιβάλλοντος στην Ιρλανδία λαμβάνει μέτρα για την επικύρωσή τους, κάτι το οποίο επικροτώ.
<P>
Παρ’ όλο που οι περισσότεροι καταγεγραμμένοι ΕΟΡ δεν παράγονται ούτε χρησιμοποιούνται στην Κοινότητα, συνεχίζει να υφίσταται το πρόβλημα ότι η νομοθεσία δεν εμποδίζει τη διάθεσή τους στην αγορά. Όπως επεσήμανε η κ. Frahm, είναι πολύ σημαντική η αλλαγή της νομικής βάσης προκειμένου να διασφαλιστεί ότι είναι θέμα δημόσιας υγείας και περιβάλλοντος: δεν είναι απλώς θέμα εσωτερικής αγοράς.
<P>
Η έκθεση αυτή είναι ιδιαίτερα ευπρόσδεκτη· θα πρέπει να συγχαρούμε την κ. Frahm για την εργασία της στο θέμα. Χαίρομαι επίσης πολύ που ακούω ότι η ιρλανδική Προεδρία συνέβαλε εποικοδομητικά στο θέμα και στην προσπάθεια να βοηθήσει να περάσει η δέσμη. Και αυτό πρέπει να επικροτηθεί. 
<SPEAKER ID="142" LANGUAGE="DA" NAME="Andersen (EDD )." AFFILIATION="">
<P>
   – Κύριε Πρόεδρε, η πρόταση της Επιτροπής χρειάζεται πραγματικά να γίνει πιο αυστηρή, και οι τοξικοί έμμονοι οργανικοί ρύποι έπρεπε να έχουν εξαλειφθεί από την καθημερινή μας ζωή πολύ νωρίτερα. Αυτό δεν θα συμβεί ως αποτέλεσμα της πρότασης της Επιτροπής. Πρέπει, συνεπώς, να χαιρετίσουμε το γεγονός ότι, στην έκθεσή της, η κ. Frahm κάνει μια δραστήρια προσπάθεια να επιβάλει πιο αυστηρές διατάξεις, οπότε υποστηρίζω όλες τις προτάσεις της εισηγήτριας.
<P>
Ωστόσο, χρειάζεται ένα πιο ριζοσπαστικό σχέδιο για να επιτευχθεί μια αισθητή κατάργηση των επιβλαβών χημικών ουσιών, συμπεριλαμβανομένων των ιδιαίτερα τοξικών έμμονων οργανικών ρύπων. Ένα τέτοιο σχέδιο, το οποίο εξαλείφει όλες τις περιττές χημικές ουσίες από την καθημερινή μας ζωή, δεν ενδείκνυται ως τροποποίηση αυτού του κανονισμού. Θα ήθελα, ως εκ τούτου, να το υποβάλω σε σχέση με τη συζήτηση για την πρόταση της Επιτροπής για τις χημικές ουσίες, ήτοι το πρόγραμμα REACH.
<P>
Στο πλαίσιο της κατάργησης των τοξικών χημικών ουσιών, πρέπει επίσης να αναληφθεί δράση ώστε να εφαρμοστεί η αρχή “ο ρυπαίνων πληρώνει”, την οποία θεσπίζει η Συνθήκη. Πρέπει να επιβληθεί ένας δασμός στις χημικές ουσίες προκειμένου να χρηματοδοτηθεί η παρακολούθηση, η αξιολόγηση και η αποκατάσταση των βλαβών που προκαλεί η χρήση σύμφωνα με τους κανόνες, καθώς και προκειμένου να χρηματοδοτηθεί η ανάπτυξη εναλλακτικών ουσιών. Η πρώτη ουσία στην οποία πρέπει να επιβληθεί ένας τέτοιος φόρος είναι το πολυβινυλοχλωρίδιο (PVC). Πρέπει επίσης να γίνουν επενδύσεις σε αληθινές οικολογικές εναλλακτικές, που είτε υπάρχουν είτε αναπτύσσονται, οι οποίες θα αντικαταστήσουν τις περισσότερες χημικές ουσίες. Αυτές περιλαμβάνουν τα φυτοφάρμακα τα οποία αποτελούν αντικείμενο της παρούσας οδηγίας.
<SPEAKER ID="143" LANGUAGE="" NAME="Bowe (PSE )." AFFILIATION="(">
<P>
Το όλο θέμα της συμβατότητας με την οδηγία REACH είναι κάτι που πρέπει όλοι να έχουμε συνεχώς υπόψη. Η νέα αυτή πρόταση για την οδηγία REACH θα είναι πολύ σημαντική, αλλά πρέπει να είναι περιεκτική ως προς το εύρος. Πρέπει να βρούμε έναν τρόπο για να διασφαλίσουμε, για παράδειγμα, ότι στην πρόταση περιλαμβάνονται τα χημικά τα οποία περιέχουν ΕΟΡ ή που μπορεί να παράγουν ΕΟΡ ως κατάλοιπο, παρ’ όλο που οι ΕΟΡ δεν περιλαμβάνονται στην πρόταση REACH. Αυτό θα είναι ένα πολύ σημαντικό βήμα προόδου. Σίγουρα θα καλύψει κάθε πιθανό κενό που μπορεί να δημιουργηθεί στο διάστημα κατά το οποίο θα εργαζόμαστε πάνω σε αυτή την πολύ σημαντική πρόταση εδώ το φθινόπωρο.
<SPEAKER ID="144" LANGUAGE="" NAME="Monti," AFFILIATION="Επιτροπή">
<P>
Όσον αφορά το ζήτημα της νομικής βάσης, οι διατάξεις για τις απαγορεύσεις και τους περιορισμούς των προγραμματισμένα παραγόμενων χημικών ΕΟΡ θα επηρεάσουν τη λειτουργία της εσωτερικής αγοράς και συνεπώς τα μέτρα αυτά θα πρέπει να βασίζονται στο άρθρο 95(1) της Συνθήκης. Το γεγονός ότι αυτές οι απαγορεύσεις ή οι περιορισμοί εισάγονται προκειμένου να προστατευθεί η ανθρώπινη υγεία ή το περιβάλλον δεν σημαίνει ότι οι διατάξεις αυτές δεν μπορούν να εγκριθούν στη βάση του άρθρου 95.
<P>
Τα άρθρο 95(3) αναφέρει σαφώς ότι η Επιτροπή μπορεί να προτείνει νομοθεσία που να αφορά την υγεία ή την προστασία του περιβάλλοντος με βάση το άρθρο 95(1) αν τα μέτρα αυτά έχουν οποιοδήποτε αντίκτυπο στη λειτουργία της εσωτερικής αγοράς. Πρέπει συνεπώς ο κανονισμός να βασιστεί και στο άρθρο 175(1) και στο άρθρο 95(1). Επιπλέον, θα πρέπει να σημειωθεί ότι η Επιτροπή προτείνει επίσης τη μεταφορά των απαγορεύσεων παραγωγής και χρήσης από τον κανονισμό εφαρμογής των ΕΟΡ στον μελλοντικό κανονισμό REACH για τα χημικά, ο οποίος βασίζεται στο άρθρο 95. Αν η νομική βάση διαφέρει, η κίνηση αυτή θα επηρεάσει την επιλογή των κρατών μελών να εγκρίνουν αυστηρότερα μέτρα. Επομένως, η Επιτροπή θεώρησε ότι ήταν σωστότερο να βασιστούν οι διατάξεις αυτές στο άρθρο 95.
<P>
Ο κ. Blokland αναρωτήθηκε αν η Επιτροπή σκοπεύει να προσφύγει στο Ευρωπαϊκό Δικαστήριο: μπορώ μόνο να επιστήσω την προσοχή του Σώματος στο γεγονός ότι η Επιτροπή καταχώρησε δήλωση στα πρακτικά του Συμβουλίου η οποία διευκρινίζει τη θέση της ως προς αυτό.
<P>
Στο θέμα της διαχείρισης αποβλήτων, το οποίο ανέφεραν οι κυρίες Frahm, García-Orcoyen Tormo και Doyle, έχει σημασία να σημειώσουμε ότι η τροποποιημένη πρόταση προβλέπει σαφώς ότι για τα απόβλητα ο κανόνας είναι η καταστροφή ή η μη αναστρέψιμη μετατροπή, ενώ μπορούν να επιτραπούν άλλες λειτουργίες διαχείρισης αποβλήτων μόνο σε συγκεκριμένες, σαφώς καθορισμένες περιπτώσεις. Ιδιαίτερα όσον αφορά τα απόβλητα με υψηλή περιεκτικότητα σε ΕΟΡ, η Επιτροπή επισημαίνει ότι η μόνιμη αποθήκευση ή άλλες λειτουργίες μπορούν να επιτραπούν μόνο αν η καταστροφή του περιεχομένου ΕΟΡ δεν αποτελεί την προτιμητέα για το περιβάλλον επιλογή. Αυτό συνάδει πλήρως με τις διατάξεις της Σύμβασης της Στοκχόλμης. Επιπλέον, οι τροποποιημένες διατάξεις προβλέπουν πρόσθετους όρους και μια διαδικασία προκειμένου να διασφαλιστεί ότι δεν θα γίνει κατάχρηση των παρεκκλίσεων. Με αυτό το σκεπτικό η Επιτροπή μπορεί να αποδεχτεί τον συμβιβασμό.
<P>
Συγχαίρω την εισηγήτρια, την κυρία Frahm, και το Κοινοβούλιο γι’ αυτό το πολύ σημαντικό νομοθέτημα. 
<SPEAKER ID="145" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί αύριο στις 11.00. 
<SPEAKER ID="146" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A5-0056/2004) της κ. Randzio-Plath, εξ ονόματος της Επιτροπής Οικονομικής και Νομισματικής Πολιτικής, σχετικά με την πρόταση κανονισμού του Συμβουλίου που αφορά την τροποποίηση του κανονισμού (ΕΚ) αριθ. 1177/2002 σχετικά με προσωρινό αμυντικό μηχανισμό της ναυπηγικής βιομηχανίας. 
<SPEAKER ID="147" LANGUAGE="" NAME="Monti," AFFILIATION="Επιτροπή">
<P>
   .  Κύριε Πρόεδρε, λυπάμαι που η κυρία Randzio-Plath δεν μπορεί να είναι μαζί μας απόψε. Θα ήθελα να την συγχαρώ και να την ευχαριστήσω για την εργασία την οποία έφερε σε πέρας τόσο άμεσα και ομαλά.
<P>
Υπό το πρίσμα του αθέμιτου ανταγωνισμού από ναυπηγεία της Κορέας και της μη εφαρμογής από την Κορέα των διατάξεων των Εγκεκριμένων Πρακτικών που αφορούν την παγκόσμια ναυπηγία, που υπογράφηκε από την ΕΕ και την Κορέα στις 22 Ιουνίου 2000, η Επιτροπή ενέκρινε μια διττή στρατηγική για να αντιμετωπίσει αυτές τις αθέμιτες πρακτικές στο τομέα της ναυπηγικής βιομηχανίας. Η στρατηγική περιλαμβάνει δύο εργαλεία: την προσφυγή κατά της Κορέας στον ΠΟΕ και την έγκριση προσωρινής και περιορισμένης λειτουργικής βοήθειας συνδεδεμένης με τις συμβάσεις υπό τον προσωρινό αμυντικό μηχανισμό –ΠΑΜ– για να συνδράμει τα ναυπηγεία της Κοινότητας στους κλάδους εκείνους στους οποίους υπήρξαν δυσμενείς επιπτώσεις λόγω του αθέμιτου ανταγωνισμού από την Κορέα.
<P>
Εξαρχής, ο ΠΑΜ συνδέθηκε στενά με την προσφυγή της ΕΕ κατά της Κορέας ενώπιον του ΠΟΕ. Καθώς οι διαδικασίες του ΠΟΕ παίρνουν περισσότερο χρόνο από ό,τι είχε αρχικά προβλεφθεί, και καθώς η Κορέα συνεχίζει να μην εφαρμόζει τα Εγκεκριμένα Πρακτικά, η Επιτροπή προτείνει τώρα να παραταθεί η εφαρμογή του κανονισμού ΠΑΜ έως τις 31 Μαρτίου 2005, οπότε αναμένεται η τελική απόφαση του δευτεροβάθμιου οργάνου του ΠΟΕ.
<P>
Ο κανονισμός ΠΑΜ εγκρίθηκε από το Συμβούλιο στις 27 Ιουνίου 2002. Προβλέπει κρατική βοήθεια συνδεδεμένη με την εκάστοτε σύμβαση έως 6% της αξίας της σύμβασης, προς όφελος των ναυπηγείων που επλήγησαν από τον κορεάτικο αθέμιτο ανταγωνισμό. Θα ήθελα να υπογραμμίσω ότι ο μηχανισμός αυτός ήταν εξαρχής αυστηρά περιορισμένου εύρους και χρόνου. Όσον αφορά το εύρος, είναι επιλέξιμοι για βοήθεια μόνο εκείνοι οι τομείς της αγοράς στους οποίους έχει αποδειχθεί ότι η ναυπηγική βιομηχανία της ΕΕ υπέστη αρνητικές συνέπειες ως αποτέλεσμα του αθέμιτου κορεατικού ανταγωνισμού: πλοία μεταφοράς εμπορευματοκιβωτίων, δεξαμενόπλοια για χημικά και προϊόντα, και δεξαμενόπλοια μεταφοράς υγροποιημένου φυσικού αερίου.
<P>
Όσον αφορά τη χρονική στιγμή, ο αμυντικός μηχανισμός επρόκειτο να εφαρμοστεί μόνο έως την ολοκλήρωση των διαδικασιών του ΠΟΕ κατά της Κορέας ή έως τη διακοπή των διαδικασιών με το σκεπτικό ότι η ΕΕ θεωρούσε ότι τα Εγκεκριμένα Πρακτικά είχαν εφαρμοστεί αποτελεσματικά. Σε κάθε περίπτωση, ο υποστηρικτικός μηχανισμός θα έληγε στις 31 Μαρτίου 2004, την αναμενόμενη ημερομηνία ολοκλήρωσης των διαδικασιών του ΠΟΕ. Η Επιτροπή περιορίζει αυστηρά την πρότασή της σε αυτή την παράταση και δεν προτείνει άλλες αλλαγές όπως την επέκταση του εύρους. Συμφωνώ απολύτως με την κ. Randzio-Plath ότι θα ήταν αντιπαραγωγικό να εξασθενίσουμε τη στρατηγική της ΕΕ για την αντιμετώπιση της συμπεριφοράς της Κορέας στη ναυπηγική βιομηχανία στο κρίσιμο χρονικό σημείο στο οποίο αναμένεται η ικανοποιητική ολοκλήρωση των διαδικασιών του ΠΟΕ.
<SPEAKER ID="148" LANGUAGE="" NAME="Riis-Jørgensen (ELDR )." AFFILIATION="(">
<P>
   – Κύριε Πρόεδρε, συγχωρήστε με που γελάω αλλά δεν είμαστε μόνοι πια, κύριε Monti! Βλέπω ότι έρχονται άλλοι δύο βουλευτές! Πίστευα ότι θα μπορούσαμε να μείνουμε μόνοι, αλλά ίσως μια άλλη φορά! 
<SPEAKER ID="149" LANGUAGE="DA" NAME="Riis-Jørgensen (ELDR )." AFFILIATION="">
<P>
Ως εισηγήτρια της δήλωσης του Κοινοβουλίου για την αρχική πρόταση, είναι αρκετά σαφές για μένα ότι ζήτησα από την Επιτροπή μια εγγύηση ότι αυτός ο μηχανισμός θα ήταν μόνο προσωρινός. Η Επιτροπή με διαβεβαίωσε γι’ αυτό, όπως άλλωστε κι εσείς, κύριε Monti. Για τον ίδιο λόγο, ο κανονισμός ήταν επίσης χρονικά περιορισμένος. Ο κανονισμός περιείχε, επιπλέον, μια ρήτρα-παγίδα σύμφωνα με την οποία ο κανονισμός θα έπαυε να ισχύει αμέσως στην περίπτωση που επιλύονταν οι διαφορές με τη Νότιο Κορέα.
<SPEAKER ID="150" LANGUAGE="" NAME="Riis-Jørgensen (ELDR )." AFFILIATION="(">
<P>
   – Δεν είστε πλέον ο αγαπημένος μου Επίτροπος, κύριε Monti, αλλά αυτό μπορεί να αλλάξει αν μου δώσετε τη σωστή απάντηση απόψε! 
<SPEAKER ID="151" LANGUAGE="" NAME="Monti," AFFILIATION="Επιτροπή">
<P>
   .  Κύριε Πρόεδρε, συζητάμε για προσωρινά γεγονότα και γνωρίζω ότι το να είμαι ο αγαπημένος Επίτροπος της κυρίας Riis-Jørgensen είναι στην καλύτερη περίπτωση μια προσωρινή κατάσταση – είναι κάτι το οποίο αλλάζει διαρκώς. Πιστεύω ότι συνεχίζω να δικαιούμαι αυτόν τον χαρακτηρισμό, όχι μόνο λόγω της έμφυτης γενναιοδωρίας της κ. Riis-Jørgensen, αλλά επίσης διότι πιστεύω –και το λέω αυτό παρουσία μαρτύρων!– ότι είμαστε απολύτως συνεπείς με την υπόσχεση που δώσαμε σε εσάς και σε άλλους στο Κοινοβούλιο.
<P>
Για να μιλήσω ευθέως, διαβεβαιώνω ότι σε καμία περίπτωση δεν πρόκειται για την επανεισαγωγή ενός μόνιμου μηχανισμού. Συνεχίζει να εξαρτάται ως προς τη διάρκειά του αυστηρά από την ολοκλήρωση της διαδικασίας του ΠΟΕ. Θα ήθελα να διευκρινίσω περαιτέρω –και είμαι βέβαιος ότι η κυρία Riis-Jørgensen θα το εκτιμήσει– ότι, παρά την ύπαρξη άλλων απόψεων, δεν υπήρξε διεύρυνση της εφαρμογής σε άλλους τομείς της αγοράς. 
<SPEAKER ID="152" LANGUAGE="" NAME="Πρόεδρος." AFFILIATION="(Η συνεδρίαση λήγει στις 22.30)">
<P>
Η ψηφοφορία θα διεξαχθεί αύριο στις 11.00.(1)
<SPEAKER ID="153" LANGUAGE="" NAME="" AFFILIATION="Ημερήσια διάταξη της επόμενης συνεδρίασης:"/>

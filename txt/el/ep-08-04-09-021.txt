<CHAPTER ID="021">
Καταπολέμηση του καρκίνου στη διευρυμένη Ευρωπαϊκή Ένωση (συζήτηση) 
<SPEAKER ID="165" NAME="Πρόεδρος">
" ημερήσια διάταξη προβλέπει την προφορική ερώτηση - B6-0015/2008) προς την Επιτροπή του βουλευτή Miroslav Ouzký, εξ ονόματος της Επιτροπής Περιβάλλοντος, Δημόσιας Υγείας και Ασφάλειας των Τροφίμων, σχετικά με την καταπολέμηση του καρκίνου στη διευρυμένη Ευρωπαϊκή Ένωση.
<P>
" Επίτροπος Βασιλείου βρίσκεται μαζί μας για πρώτη φορά για να λάβει μέρος στη συζήτηση αυτή. Καλώς ήλθατε, κυρία Επίτροπε· ελπίζω ανάμεσά μας να αισθάνεστε "σαν το σπίτι σας". " ομιλία σας, όταν έρθει η στιγμή, θα σηματοδοτήσει την αρχή της συνεργασίας και της σύμπραξής σας με το Ευρωπαϊκό Κοινοβούλιο.
<SPEAKER ID="166" NAME="Miroslav Ouzký">
συντάκτης. - (CS) Καταρχάς, θα ήθελα να εκμεταλλευτώ αυτήν την ευκαιρία, ως πρόεδρος της Επιτροπής Περιβάλλοντος, Δημόσιας Υγείας και Ασφάλειας των Τροφίμων, για να συγχαρώ την Επίτροπο, που επιλέχτηκε και διορίστηκε σήμερα στην Επιτροπή. Παρ' όλο που σημαντικοί λόγοι δεν μου επέτρεψαν να ακούσω προσωπικά την παρουσίασή της, οφείλω να ομολογήσω ότι έκανε εξαιρετικά καλή εντύπωση στα μέλη της επιτροπής μου και την καλωσόρισαν ομόφωνα στη νέα της ιδιότητα.
<P>
Σχετικά με την προφορική ερώτηση, θα ήθελα να ξεκινήσω εξηγώντας τι μας έκανε να εξετάσουμε αυτό το ζήτημα και να ζητήσουμε από τα μεμονωμένα κράτη να δώσουν περισσότερη προσοχή σε αυτήν τη σοβαρή διάγνωση. Ίσως να γνωρίζετε, όπως τονίστηκε στην έκθεση και στην ερώτηση, ότι τα περιστατικά καρκίνου στην Ευρώπη αυξάνονται συνεχώς. Πολλοί είναι οι λόγοι γι' αυτό: όπως γνωρίζουμε, ο πληθυσμός γερνά και όλο και περισσότεροι άνθρωποι εκτίθενται σε καρκινογόνες ουσίες. Σύμφωνα με τις συνδικαλιστικές οργανώσεις, τουλάχιστον το 8% των ετήσιων θανάτων από καρκίνο οφείλονται άμεσα στην έκθεση σε καρκινογόνες ουσίες στον χώρο εργασίας. Δεν πρέπει να ξεχνάμε ότι σε έναν στους τρεις Ευρωπαίους διαγιγνώσκεται καρκίνος κάποια στιγμή κατά τη διάρκεια της ζωής του και ότι ένας στους τέσσερις Ευρωπαίους πεθαίνει από τη νόσο.
<P>
Άλλο ένα σημαντικό ζήτημα είναι οι σημαντικές διαφορές των ποσοστών επιτυχίας των θεραπειών καρκίνου μεταξύ παλαιών και νέων κρατών μελών. Αυτή η ανισορροπία αποτελεί αναμφίβολα αντικείμενο προβληματισμού. Τι μπορούμε να κάνουμε σε αυτόν τον τομέα και τι μπορούμε να συστήσουμε στην Ευρωπαϊκή Κοινότητα; Μια δομή όπως η ΕΕ έχει αναμφίβολα την ικανότητα και τη δύναμη να συντονίσει τις επιμέρους εθνικές πολιτικές. Υιοθετώντας εθνικά προγράμματα ελέγχου του καρκίνου μπορούμε να μειώσουμε τη θνησιμότητα από καρκίνο έως και 30%. Γνωρίζουμε ότι μόλις το 3% του συνολικού προϋπολογισμού στις αναπτυγμένες χώρες δαπανάται για την πρόληψη του καρκίνου, έναντι ποσοστού 97% για τη θεραπεία.
<P>
Θα ήθελα επίσης να εκμεταλλευτώ αυτήν την ευκαιρία για να απευθύνω έκκληση εξ ονόματος των ασθενών, που αποτελούν το επίκεντρο της θεραπείας μας και πρέπει να γίνουν το επίκεντρο της φροντίδας μας: πρέπει να έχουν καλύτερη πρόσβαση σε νέες επιστημονικές γνώσεις και πληροφορίες. " Ευρωπαϊκή Ένωση πρέπει να προωθήσει τη δημιουργία ενός ενιαίου μητρώου και, στο μέτρο του δυνατού, την παροχή κοινής εκπαίδευσης. Παραδόξως, η Ευρωπαϊκή Ένωση δεν έχει εισαγάγει ακόμη σε όλα τα κράτη μέλη της ένα τόσο σημαντικό, αναντίρρητα, αντικείμενο όπως η ογκολογία. Παρ' όλο που η ογκολογία είναι διεπιστημονικό αντικείμενο, η αναγνώρισή του ως αυτοτελούς αντικειμένου αποτελεί απαραίτητη προϋπόθεση για την επιτυχή καταπολέμηση της νόσου.
<P>
Καθώς επιθυμώ να παραχωρήσω ορισμένο από τον χρόνο αγόρευσής μου στον συνάδελφό μου από την Ομάδα ΕΛΚ-ΕΔ καθηγητή Τρακατέλλη, θα ολοκληρώσω σε αυτό το σημείο την εισαγωγή μου.
<SPEAKER ID="167" NAME="Ανδρούλα Βασιλείου">
Μέλος της Επιτροπής. - Κύριε Πρόεδρε, αξιότιμοι βουλευτές, μια και αυτή είναι η πρώτη μου επίσημη εμφάνιση ενώπιον του Σώματος, επιτρέψτε μου να εκφράσω κατ' αρχάς τις ευχαριστίες μου προς τα μέλη του Ευρωπαϊκού Κοινοβουλίου για την εμπιστοσύνη που εκδηλώσατε προς το άτομό μου με την ψήφο σας. Επαναλαμβάνω αυτό που είπα και κατά την ακρόασή μου ότι, δηλαδή, επιδίωξή μου είναι να έχω μια καλή και ειλικρινή συνεργασία με τα μέλη του Ευρωπαϊκού Κοινοβουλίου.
<P>
Και τώρα, κύριε Πρόεδρε, σε ό,τι αφορά το θέμα του καρκίνου:
<P>
(EN) Εκτός από την προτεραιότητα που έχετε δώσει εσείς και η σλοβενική Προεδρία στον καρκίνο, το συγκεκριμένο ζήτημα με απασχολεί και εμένα ιδιαιτέρως εδώ και πολλά έτη και, ως εκ τούτου, χαίρομαι που είναι το πρώτο θέμα για το οποίο θα μιλήσω ενώπιον της Ολομέλειας.
<P>
Κάθε χρόνο, 3,2 εκατομμύρια Ευρωπαίοι διαγιγνώσκεται ότι πάσχουν από καρκίνο, αλλά αυτή η επιβάρυνση δεν κατανέμεται ισόποσα στην Ένωση. Για παράδειγμα, τα πλέον πρόσφατα στοιχεία καταδεικνύουν ότι τα ποσοστά καρκίνου του τραχήλου της μήτρας είναι πάνω από τέσσερις φορές υψηλότερα στη Βουλγαρία από ό,τι στη Φινλανδία, και ο κίνδυνος θανάτου από καρκίνο του τραχήλου της μήτρας είναι σχεδόν πέντε φορές υψηλότερος στη Λιθουανία από ό,τι στην Ιταλία. Αυτές οι αποκλίσεις καταδεικνύουν ότι υπάρχουν περιθώρια βελτίωσης στην Ένωση.
<P>
Σαφώς, την κύρια ευθύνη για την παροχή ολοκληρωμένων υπηρεσιών για τον καρκίνο φέρουν τα κράτη μέλη, αλλά η δράση σε ευρωπαϊκό επίπεδο μπορεί να κάνει τη διαφορά. " Επιτροπή συντάσσει επί του παρόντος έκθεση σχετικά με την εφαρμογή της σύστασης του Συμβουλίου του 2003 όσον αφορά τον προληπτικό έλεγχο για τον καρκίνο. Αναμένω ότι αυτή η έκθεση θα καταδείξει ότι έχει σημειωθεί πρόοδος, αλλά και ότι πρέπει να γίνουν ακόμη περισσότερα. Θα συνεργαστούμε με τα κράτη μέλη προς τον σκοπό αυτόν.
<P>
Αλλά παρ' όλο που ο προληπτικός έλεγχος είναι σημαντικός, πιστεύω ότι η κοινοτική δράση κατά του καρκίνου πρέπει να καλύπτει ευρύτερο φάσμα ζητημάτων. Για παράδειγµα: πληροφορίες υγείας και στοιχεία για το φορτίο του καρκίνου που θα επισημάνουν τις ανισότητες και τις βέλτιστες πρακτικές σε όλη την Ευρώπη· προληπτικά μέτρα και προώθηση της υγείας σε ζητήματα όπως ο καπνός, η διατροφή και το αλκοόλ· βέλτιστες πρακτικές για τη θεραπεία και την ολοκληρωμένη φροντίδα του καρκίνου, όπως η παρηγορητική παρακολούθηση· συγκέντρωση εμπειρογνωμοσύνης μέσω ευρωπαϊκών δικτύων αναφοράς· επενδύσεις σε υποδομές μέσω των διαρθρωτικών ταμείων· και υποστήριξη της έρευνας για τον καρκίνο σε κοινοτικό επίπεδο.
<P>
Σκοπεύω να παρουσιάσω κατά το επόμενο έτος προτάσεις σχεδίου δράσης για τον καρκίνο. Στόχος του θα είναι να αποτελέσει το επίκεντρο και να διασφαλίσει τη συνοχή όλων αυτών των δράσεων. Θα εξετάσουμε επίσης εάν οι επιστημονικές ενδείξεις δικαιολογούν την ενημέρωση των υφιστάμενων συστάσεων σχετικά με τον προληπτικό έλεγχο για τον καρκίνο. Ορισμένες δράσεις έχουν ήδη δρομολογηθεί. Σκοπεύουμε να συμπεριλάβουμε διατάξεις για ευρωπαϊκά δίκτυα αναφοράς στο πλαίσιο των επικείμενων προτάσεων για την εφαρμογή των δικαιωμάτων των ασθενών σε διασυνοριακή υγειονομική περίθαλψη. Οι προτάσεις που θα υποβληθούν αργότερα φέτος σχετικά με τις σπάνιες ασθένειες θα συμβάλλουν επίσης στη βελτίωση, μεταξύ άλλων, της κατάστασης σχετικά με σπάνια είδη καρκίνου.
<P>
Επιπλέον, όταν κάποιος πάσχει από καρκίνο, επηρεάζεται βαθύτατα ο ίδιος, αλλά ταυτόχρονα επηρεάζεται η οικογένειά του, ο εργοδότης του, καθώς και η κοινωνία συνολικά. Οι προτάσεις μου θα συνοδεύονται από εκτίμηση των επιπτώσεων που θα καταστήσει σαφές όχι μόνο το ανθρώπινο κόστος του καρκίνου, αλλά και το ευρύτερο κοινωνικό και οικονομικό κόστος.
<P>
Ανυπομονώ να ακούσω τις υποδείξεις σας σχετικά με ζητήματα που πρέπει να εξετάσουμε όσο αναπτύσσουμε αυτές τις προτάσεις. Μπορείτε να είστε βέβαιοι ότι οι προτάσεις σας θα ληφθούν υπόψη όσο αναπτύσσουμε αυτό το σχέδιο δράσης, και υπολογίζω στη στήριξή σας για όλες τις μελλοντικές μας δράσεις.
<SPEAKER ID="169" NAME="Αντώνιος Τρακατέλλης">
εξ ονόματος της Ομάδας PPE-DE. - Κύριε Πρόεδρε, θα ήθελα κατ' αρχήν να συγχαρώ την κυρία Επίτροπο για την ανάληψη των καθηκόντων της και χαίρομαι για τις απόψεις που ήδη εξέφρασε περί του καρκίνου. Νομίζω, κυρία Επίτροπε, ότι ήρθε η στιγμή να υιοθετήσουμε μια αποτελεσματική στρατηγική κατά του καρκίνου, προσαρμοσμένη στην πρόοδο της επιστήμης και της τεχνολογίας, ώστε να πάψει η νόσος να αποτελεί την πρώτη αιτία θανάτου στην Ευρώπη.
<P>
Σήμερα, το ένα τρίτο όλων καρκίνων μπορεί να προληφθεί. Πρέπει επομένως να αναθεωρήσουμε τα υφιστάμενα προγράμματα και τις δράσεις στον τομέα της πρόληψης, αλλά και να δημιουργήσουμε νέα ώστε να καλυφθούν όλα τα πεδία πρόληψης.
<P>
Σε ό,τι αφορά την επιστημονική γνώση, πρέπει να αναθεωρηθεί η σύσταση του Συμβουλίου σχετικά με την έγκαιρη διάγνωση. Να προστεθούν καλύτερες διαγνωστικές τεχνικές και περισσότεροι τύποι καρκίνου. Πέραν από τον καρκίνο του μαστού, του τραχήλου της μήτρας και του παχέος εντέρου, πρέπει να προστεθούν οι καρκίνοι του δέρματος και πιθανότατα των πνευμόνων και του προστάτη. Ενδυναμώνοντας την πρόληψη και την έγκαιρη διάγνωση, μπορεί να καλυφθεί το 70% σχεδόν των περιπτώσεων.
<P>
Για τις περιπτώσεις εκείνες για τις οποίες δεν κατέστη δυνατή η πρόληψη ή η έγκαιρη διάγνωση, είναι αναγκαία η βελτίωση -όπως είπατε- των θεραπευτικών προσεγγίσεων και της θεραπευτικής πρακτικής με πιο αποτελεσματικές και καινοτόμες μεθόδους. Πρέπει να εξασφαλίσουμε τη δυνατότητα αξιοποίησης των θεραπευτικών μέσων -ολοένα και πιο αποτελεσματικών- που προσφέρει η καινοτομία και η έρευνα. Αναγκαία και ικανή προϋπόθεση προς τούτο είναι η παροχή κινήτρων για έρευνα καινοτόμων θεραπειών του καρκίνου και η αύξηση των χρηματικών πόρων για έρευνα.
<P>
Αυτονόητο ακόμη είναι ότι οι γραφειοκρατικές διατυπώσεις δεν θα εμποδίζουν την έρευνα και επιπλέον θα αναθεωρηθούν οι διαδικασίες αδειοδότησης· έτσι, θα καταστεί δυνατή, αφενός η επιτάχυνση των διαδικασιών για τα νέα φάρμακα και αφετέρου η παράλληλη διατήρηση υψηλών επιπέδων ασφάλειας. Όλα αυτά είναι εφικτά σήμερα, κυρία Επίτροπε. Τα μέσα τα οποία η Ένωση διαθέτει μπορούν να οδηγήσουν στο άμεσο μέλλον στην επίτευξη του ελέγχου του καρκίνου που θα απαλλάξει σε μεγάλο βαθμό τον ευρωπαίο πολίτη από αυτή τη μάστιγα.
<P>
Σταθερά λοιπόν προσηλωμένοι σ' αυτό το στόχο καλούμαστε σήμερα και οφείλουμε να προχωρήσουμε, στην επεξεργασία -όπως και εσείς είπατε- των διαφόρων συνθετικών στοιχείων αυτής της στρατηγικής. Θέλουμε να πιστεύουμε ότι τόσο η Ευρωπαϊκή Επιτροπή, όσο και το Συμβούλιο θα υποστηρίξουν το ψήφισμα του Κοινοβουλίου και θα αναλάβουν τις κατάλληλες δράσεις για την επίτευξη των στόχων που ψηφίζουμε.
<SPEAKER ID="170" NAME="Glenis Willmott">
εξ ονόματος της Ομάδας PSE. - (EN) Κύριε Πρόεδρε, ο καρκίνος προσβάλλει έναν στους τρεις ανθρώπους στην Ευρωπαϊκή Ένωση και προκαλεί πάνω από ένα εκατομμύριο θανάτους. Συνεπώς, η νόσος έχει διττό κόστος: πρώτον, το ανθρώπινο κόστος όσον αφορά τις επιπτώσεις της νόσου στους πάσχοντες και τις οικογένειές τους και, δεύτερον, τη σημαντική υγειονομική επιβάρυνση της κοινωνίας συνολικά. Περαιτέρω, λόγω των δημογραφικών αλλαγών που αντιμετωπίζουμε, με έναν πληθυσμό γηράσκοντα, πρόκειται για πρόβλημα που μόνο θα εντείνεται.
<P>
Οφείλουμε να διασφαλίσουμε ότι όλοι οι πολίτες μας έχουν πρόσβαση σε υψηλής ποιότητας προγράμματα προληπτικού ελέγχου, διάγνωσης και θεραπείας, περιλαμβανομένης της παρηγορητικής παρακολούθησης. Μια ειδική επιχειρησιακή ομάδα για την καταπολέμηση του καρκίνου θα διασφάλιζε συνεκτική και συντονισμένη προσέγγιση σε όλες τις πτυχές της νόσου, εξασφαλίζοντας την ανταλλαγή πληροφοριών και την προώθηση βέλτιστων πρακτικών.
<P>
Πρέπει να εξασφαλίσουμε ότι θα αναληφθούν περισσότερες δράσεις για τη διασφάλιση της έρευνας και της καινοτομίας, παρέχοντας σε όσο το δυνατόν περισσότερους ανθρώπους πρόσβαση στη βέλτιστη πρόληψη και θεραπεία του καρκίνου. Πρέπει επίσης να επισημάνουμε τη σχέση του καρκίνου με την παχυσαρκία - τη δεύτερη αιτία καρκίνου με τις περισσότερες δυνατότητες να αποφευχθεί, μετά το κάπνισμα. Ζωτικής σημασίας είναι επίσης να διασφαλιστεί ότι οι εργαζόμενοι προστατεύονται από ουσίες που προκαλούν καρκίνο -περίπου το 8% όλων των ειδών καρκίνου προκαλούνται από έκθεση σε καρκινογόνες ουσίες στην εργασία- και χρειάζεται να θεσπίσουμε δεσμευτικά όρια για το κρυσταλλικό πυρίτιο, το οποίο μπορεί να προκαλέσει αναπηρία και θανατηφόρα πνευμονική νόσο. Στο σημείο αυτό, θα ήθελα να παροτρύνω τους βουλευτές να υποστηρίξουν την παράγραφο 33 και την αιτιολογική σκέψη ΙΑ του αρχικού κειμένου που ενέκρινε η επιτροπή - υπενθυμίζεται ότι ο οικοδομικός κλάδος δεν περιλαμβάνεται στη συμφωνία των κοινωνικών εταίρων για το κρυσταλλικό πυρίτιο.
<P>
Υπάρχουν τεράστιες διαφορές στη θεραπεία του καρκίνου και τον προληπτικό έλεγχο για καρκίνο στην Ευρώπη. Πολλοί από τους θανάτους από καρκίνο θα μπορούσαν να αποτραπούν μέσω προληπτικών μέτρων, όπως η πρόσβαση σε πληροφορίες και σε ολοκληρωμένα προγράμματα προληπτικού ελέγχου. " αντιμετώπιση αυτών των ανισοτήτων πρέπει να αποτελέσει προτεραιότητα. Αποτελεί ηθικό καθήκον μας και είναι κάτι εφικτό. Αυτό που χρειαζόμαστε είναι η πολιτική βούληση να το επιτύχουμε.
<SPEAKER ID="171" NAME="Georgs Andrejevs">
εξ ονόματος της Ομάδας ALDE. - (EN) Κύριε Πρόεδρε, επί τη ευκαιρία, θα ήθελα να ευχαριστήσω τη σλοβενική Προεδρία που έθεσε το ζήτημα του καρκίνου τόσο υψηλά στην πολιτική της ατζέντα.
<P>
Θα ήθελα να επισημάνω, συγκεκριμένα, μία πρωτοβουλία: την ευρωπαϊκή διάσκεψη καρκινοπαθών, που πραγματοποιήθηκε αυτήν την εβδομάδα εδώ, στις Βρυξέλλες, υπό την αιγίδα της σλοβενικής Προεδρίας, με τη συμμετοχή πάνω από 150 ομάδων ασθενών από ολόκληρη την Ευρώπη.
<P>
Αυτή η πολύ επιτυχημένη διάσκεψη, όπου και εγώ είχα την τιμή να μιλήσω στο κοινό, ήταν η πρώτη εκδήλωση όπου παρέστη η νέα Επίτροπος Υγείας υπό τη νέα της αυτή ιδιότητα. Πρέπει να ομολογήσω ότι εντυπωσιάστηκα από την ομιλία της Επιτρόπου και τη δέσμευσή της για την καταπολέμηση του καρκίνου γενικότερα και τους προβληματισμούς της για τους καρκινοπαθείς ειδικότερα.
<P>
Προς μεγάλη μου ευχαρίστηση πληροφορήθηκα επίσης ότι η Επίτροπος σκοπεύει να υποβάλει νέο σχέδιο δράσης για τον καρκίνο, ξεκινώντας από το επόμενο έτος, προκειμένου να διασφαλίσει ότι ο καρκίνος θα εξακολουθήσει να βρίσκεται σε υψηλή θέση στην ατζέντα της Επιτροπής.
<P>
Οι πρωτοβουλίες αυτές της Προεδρίας και της Επιτροπής πρέπει να ενθαρρύνουν όλους μας να επικεντρωθούμε σε αυτά που πρέπει να γίνουν, να επανεξετάσουμε τι έχουμε επιτύχει και να ανακαλύψουμε ποιες είναι οι σημερινές ελλείψεις. Και τώρα αναμένουμε με μεγάλες προσδοκίες τα επερχόμενα συμπεράσματα του Συμβουλίου σχετικά με το ζήτημα αυτό. Είμαι βέβαιος ότι τα εν λόγω συμπεράσματα θα παράσχουν μια πολύ καλή και στέρεη βάση για τις επόμενες Προεδρίες, ώστε να συνεχίσουν προς την κατεύθυνση που ορίζεται σε αυτά. Ως εκ τούτου, θα ήθελα να προτρέψω την επερχόμενη γαλλική Προεδρία να συνεχίσει τις αναληφθείσες πρωτοβουλίες και να διατηρήσει τον καρκίνο στην ατζέντα της ως θέμα προτεραιότητας.
<P>
Τέλος, θα ήθελα να ευχαριστήσω όλους τους συναδέλφους που συνεισέφεραν σημαντικά στη σύνταξη της πρότασης ψηφίσματος για την καταπολέμηση του καρκίνου στη διευρυμένη Ευρωπαϊκή Ένωση, για την οποία θα ψηφίσουμε αύριο.
<SPEAKER ID="172" NAME="Αδάμος Αδάμου">
εξ ονόματος της Ομάδας GUE/NGL. - Κύριε Πρόεδρε, κυρία Επίτροπε, συγχαρητήρια και από εμένα, για πολλοστή φορά. Είστε πολύ καλή γνώστρια του καρκίνου, διότι προεδρεύατε ογκολογικού κέντρου πριν έρθετε εδώ ως Επίτροπος. Άρα, πρέπει να είσαστε συνηθισμένη σε αυτά που ακούτε.
<P>
Δεν θα ασχοληθώ με τα στατιστικά στοιχεία, τα ακούτε από τους συναδέλφους μου. Ο κ. Τρακατέλλης είπε ότι με την πρόληψη μπορούν να σωθούν οι άνθρωποι σε ποσοστό 30%. Εγώ, σαν γιατρός ογκολόγος, σας λέω ότι άλλο ένα 30% μπορεί να σωθεί με τα ανιχνευτικά, έγκυρα προγράμματα. Αλλά πόσες, από τις 27 χώρες στην Ευρωπαϊκή Ένωση, έχουν τέτοια προγράμματα;
<P>
Άρα κάτι πρέπει να κάνετε γι' αυτό, όπως να συντονίσετε και έτσι να βοηθήσετε. Ίσως θα έπρεπε να αξιοποιήσετε και κεφάλαια από τα διαρθρωτικά ταμεία και το 7ο ερευνητικό πρόγραμμα-πλαίσιο προκειμένου να βοηθηθούν όλες αυτές οι πρακτικές. " αναγνώριση της ογκολογίας, πολύ σημαντικό αυτό που είπατε, πρέπει να βοηθήσετε και σ αυτό. Τη Σλοβενική Προεδρία να τη συγχαρούμε, αλλά ένα άλλο σημαντικό θέμα πρέπει να είναι η δημιουργία μιας ομάδας δράσης που θα ασχολείται μόνιμα με το θέμα του καρκίνου
<SPEAKER ID="173" NAME="Irena Belohorská" AFFILIATION="NI">
(SK) Κυρία Επίτροπε, θα ήθελα και εγώ με τη σειρά μου να σας συγχαρώ για τον διορισμό σας.
<P>
Με χαροποιεί ιδιαιτέρως να βλέπω ότι το ζήτημα του καρκίνου αντιμετωπίζεται όχι μόνο από εμπειρογνώμονες αλλά και από πολιτικούς, κάτι που είναι πολύ σημαντικό στην προκειμένη περίπτωση. Οι εμπειρογνώμονες εφιστούν την προσοχή μας στις ανησυχητικές στατιστικές και οι τάσεις στην εμφάνιση καρκίνου είναι εξαιρετικά δυσμενείς. Εχτές, συζητούσα με οργανώσεις ασθενών μέχρι το μεσημέρι και μπορώ να σας διαβεβαιώσω ότι αυτό που επιθυμούν είναι επαρκής θεραπεία, η οποία μπορεί να είναι πολύ απαιτητική, ιδιαίτερα στην περίπτωση σπάνιων τύπων καρκίνου. Εξακολουθεί να υπάρχει τεράστιο χάσμα μεταξύ των 15 παλαιών και των 12 νέων κρατών μελών όσον αφορά την εμφάνιση της νόσου, την όψιμη διάγνωσή της και την προσέγγιση της θεραπείας της σε όλα τα στάδιά της. " ανεπαρκής πρόληψη και η όψιμη διάγνωση ή θεραπεία επιδεινώνουν την κατάσταση της υγείας των ασθενών και τις πιθανότητες να γίνουν καλά.
<P>
Κυρία Επίτροπε, σας παρακαλώ να διασφαλίσετε ότι ο αγώνας για την καταπολέμηση του καρκίνου δεν θα αποτελέσει προτεραιότητα μόνο για την εξάμηνη Προεδρία, ή για επαγγελματικές ιατρικές οργανώσεις, όπως η ESMO, ή οργανώσεις ασθενών. Και εμείς, οι βουλευτές, θα σας στηρίξουμε στην έρευνα για την εξεύρεση λύσης.
<SPEAKER ID="175" NAME="Alojz Peterle" AFFILIATION="PPE-DE">
(SL) Κυρία Επίτροπε, δεν περίμενα ότι θα μου δινόταν η ευκαιρία να σας μιλήσω για τον καρκίνο τρεις φορές μέσα σε μία εβδομάδα. Βλέπω ότι έχουμε μια Επίτροπο που γνωρίζει την κατάσταση σχετικά με τον καρκίνο και η οποία, μαζί με εμάς, θα δώσει τον δικό της αγώνα. Γνωρίζοντας ότι η υγεία αποτελεί ευθύνη των κρατών μελών, οι ευρωπαίοι πολίτες επιθυμούν συγκεκριμένες εργασίες να εκτελούνται σε ευρωπαϊκό επίπεδο, καθώς μόνο σε αυτό το επίπεδο μπορούν να εκτελούνται σωστά.
<P>
Χαίρομαι που ανακοινώσατε το σχέδιο δράσης για την καταπολέμηση του καρκίνου. Το χρειαζόμαστε επειγόντως, και αν ο καρκίνος έχει την εκθετική δυναμική των επιδημιών, πρέπει και εμείς να αποκτήσουμε τη δική μας πολιτική δυναμική, διαφορετικά το χάσμα και οι επιπτώσεις του καρκίνου θα γίνουν ακόμα χειρότερες.
<P>
Χαίρομαι που η σλοβενική Προεδρία ενίσχυσε τις προσδοκίες ότι, στο μέλλον, οι δράσεις θα είναι πιο συντονισμένες, θα χαρακτηρίζονται από μεγαλύτερη συνέχεια, και οι πρωτοβουλίες θα είναι πιο δυναμικές και, όπως αναφέρατε και εσείς η ίδια σε άλλη περίσταση αυτήν την εβδομάδα, αυτό θα συμπέσει με πολύ-εταιρικές σχέσεις.
<P>
Επιπλέον, πιστεύω ότι θα ήταν προτιμότερο οι χώρες που αναλαμβάνουν την Προεδρία της ΕΕ να μην δίνουν προτεραιότητα σε μεμονωμένες πτυχές, αλλά να εξετάζουν συνεχώς ολόκληρο το μέτωπο του αγώνα κατά του καρκίνου, όπως ήδη προαναφέρθηκε σήμερα.
<P>
Σε αυτό το πνεύμα, ευελπιστώ ότι με τη βοήθειά σας θα συσταθεί μια ομάδα εργασίας -ή ίσως να μπορούσαμε να την ονομάσουμε αλλιώς- προκειμένου να έρθουν σε επαφή τα βασικά θεσμικά όργανα και οι κύριοι παράγοντες στον αγώνα κατά του καρκίνου, όχι με την πρόθεση να δημιουργηθεί μια νέα πηγή γραφειοκρατίας, αλλά με σκοπό να επιτευχθούν καλύτερα συνδυασμένα αποτελέσματα χάρη στις καλές μεθόδους συνεργασίας.
<P>
Κυρία Επίτροπε, σας εύχομαι κάθε επιτυχία στο έργο σας.
<SPEAKER ID="176" NAME="Karin Jöns" AFFILIATION="PSE">
(DE) Κυρία Πρόεδρε, κυρία Επίτροπε, τα μέσα μαζικής ενημέρωσης στη χώρα μου επισημαίνουν τις θετικές επιδόσεις της Γερμανίας στους προληπτικούς μαστογραφικούς ελέγχους. Για μία ακόμη φορά, οι κατευθυντήριες γραμμές της ΕΕ για τη διασφάλιση ποιότητας αποδεικνύουν την αξία τους. Ωστόσο, έχουν ήδη διατυπωθεί αιτήματα για την παροχή αυτής της υπηρεσίας και σε γυναίκες μικρότερης ηλικίας. Αυτό καταδεικνύει πόσο σημαντικές είναι οι ευρωπαϊκές κατευθυντήριες γραμμές.
<P>
Συνεπώς, στην πρόταση ψηφίσματός του, το Κοινοβούλιο πρέπει να ζητήσει αύριο την περαιτέρω ανάπτυξη κατευθυντήριων γραμμών της ΕΕ βάσει τεκμηρίων για τον έγκαιρο εντοπισμό, τη διάγνωση και τη θεραπεία όλων των συχνά εμφανιζόμενων καρκίνων και τη θέσπιση μιας επειγόντως απαραίτητης διαδικασίας διαπίστευσης και πιστοποίησης για τις σχετικές εγκαταστάσεις. Τα κριτήρια από μόνα τους δεν είναι αρκετά στη συγκεκριμένη περίπτωση. Μόνο με αυτό τον τρόπο θα κατορθώσουμε να θέσουμε την ποιότητα πάνω από τον λαϊκισμό, τις τάξεις και τα συμφέροντα της αγοράς, για τον έγκαιρο εντοπισμό και τη θεραπεία του καρκίνου.
<P>
Θα ήθελα να ζητήσω από όλους τους συναδέλφους βουλευτές -αλλά και από την Επίτροπο- να συνεχίσουν να πείθουν και να εξασφαλίσουν τη συμμετοχή των κρατών μελών που εξακολουθούν να έχουν αμφιβολίες για τη διαδικασία διαπίστευσης.
<SPEAKER ID="177" NAME="Elizabeth Lynne" AFFILIATION="ALDE">
(EN) Κυρία Πρόεδρε, ο καρκίνος είναι ήδη ο δεύτερη σημαντικότερη αιτία θανάτων στην Ευρώπη, αλλά στην πραγματικότητα πολλοί καρκίνοι μπορούν να προληφθούν και πολλοί θάνατοι από καρκίνο μπορούν να αποτραπούν.
<P>
Ο προληπτικός έλεγχος, η διάγνωση και η θεραπεία έχουν βελτιωθεί, αλλά όχι αρκετά. Πρέπει να θεσπίσουμε μηχανισμούς σε κοινοτικό επίπεδο προκειμένου να διασφαλιστεί η αποτελεσματικότερη ανταλλαγή βέλτιστων πρακτικών. Ας πάρουμε για παράδειγμα τον ορθοκολικό καρκίνο. Υπολογίζεται ότι πάνω από 27 000 ζωές θα μπορούσαν να σώζονται κάθε χρόνο στην ΕΕ εάν εφαρμόζονταν σύγχρονα προγράμματα προληπτικούς ελέγχου σε ολόκληρη την Ευρώπη.
<P>
Οφείλουμε επίσης να διασφαλίσουμε ότι όσοι πάσχουν από καρκίνο δεν υφίστανται δυσμενείς διακρίσεις στον χώρο εργασίας. Πρέπει να καλύπτονται από την οδηγία για την απασχόληση του 2000 σχετικά με την καταπολέμηση των διακρίσεων στον χώρο εργασίας, αλλά πολλά κράτη μέλη δεν κατατάσσουν τις χρόνιες νόσους και τον καρκίνο στις αναπηρίες. Για τον λόγο αυτόν, χρειαζόμαστε έναν ορισμό της αναπηρίας σε επίπεδο ΕΕ που θα περιλαμβάνει και τους καρκινοπαθείς.
<SPEAKER ID="178" NAME="Bairbre de Brún" AFFILIATION="GUE/NGL">
(GA) Κυρία Πρόεδρε, υποστηρίζω τη σύσταση μιας διοργανικής ομάδας εργασίας για τον καρκίνο που θα επέτρεπε σε εκπροσώπους από το Ευρωπαϊκό Κοινοβούλιο, την Επιτροπή και το Συμβούλιο να συναντώνται σε τακτική βάση. Ακόμη, η έρευνα για τον εντοπισμό και την πρόληψη του καρκίνου πρέπει να χρηματοδοτηθεί από το έβδομο πρόγραμμα πλαίσιο. Επικροτώ τη σημερινή συμβολή της Επιτροπής σε αυτήν τη συζήτηση για τον καρκίνο. Πρέπει να εφαρμοστούν στρατηγικές που να περιλαμβάνουν τις γυναίκες και, συγκεκριμένα, τον ανέξοδο και τακτικό προληπτικό έλεγχο του τραχήλου της μήτρας και τον ανέξοδο και ταχύ προληπτικό έλεγχο των μαστών.
<P>
Πρέπει επίσης να εξετάσουμε την επίδραση των χημικών ουσιών, η ρύθμιση των οποίων πρέπει να γίνεται μέσω του κανονισμού REACH.
<P>
Τέλος, η φτώχεια αποτελεί καίριο παράγοντα για τις ασθένειες. Οι φτωχοί άνθρωποι είναι πιο πιθανό να νοσήσουν και να πεθάνουν νωρίτερα σε σχέση με τους πιο εύπορους. Αυτό ισχύει ιδιαιτέρως όσον αφορά την πρόληψη και θεραπεία του καρκίνου.
<SPEAKER ID="179" NAME="Miroslav Mikolášik" AFFILIATION="PPE-DE">
(SK) Και εγώ, με τη σειρά μου, θα ήθελα να συγχαρώ την κ. Βασιλείου που διορίστηκε σήμερα νέα Επίτροπος Υγείας. Αναμένω πολλά από αυτήν τη νέα συνεργασία και, μιλώντας προσωπικά, η παρουσίασή της στην Επιτροπή Περιβάλλοντος, Δημόσιας Υγείας και Ασφάλειας των Τροφίμων με έπεισε για τις ικανότητές της και την όρεξή της να επιλύσει συγκεκριμένα προβλήματα όπως, για παράδειγμα, όσα σχετίζονται με το κάπνισμα, ένα θέμα που με απασχολεί ιδιαιτέρως.
<P>
Σε αυτό το πλαίσιο, θα ήθελα τώρα να επικεντρωθώ σε ένα παρόμοιο θέμα. Γνωρίζουμε ότι ένας στους τρεις Ευρωπαίους θα νοσήσει από καρκίνο κατά τη διάρκεια της ζωής του και ότι οι πιο συχνές διαγνώσεις είναι ο καρκίνος του πνεύμονα, ο καρκίνος του εντέρου (που ανέφεραν ορισμένοι) και ο καρκίνος του μαστού. Είναι ευρέως γνωστό ότι ο καρκίνος του πνεύμονα εμφανίζεται έως και πέντε φορές συχνότερα από όλα τα υπόλοιπα είδη καρκίνου μαζί. Δεν υπάρχει καμία αμφιβολία ότι το παθητικό κάπνισμα προκαλεί καρκίνο ακριβώς όπως και το ενεργητικό κάπνισμα, και γνωρίζουμε ακόμη ότι έως και το 95% όσων διαγιγνώσκεται ότι πάσχουν από καρκίνο του πνεύμονα είναι καπνιστές ή παθητικοί καπνιστές. Το να βάζουμε προειδοποιήσεις στα πακέτα των τσιγάρων δεν είναι αρκετό. Είναι καιρός να θεσπίσουμε επαρκή νομοθεσία για την προστασία των μη καπνιστών στα παλαιά και τα νέα κράτη μέλη που εξακολουθούν να αναβάλλουν κάτι τέτοιο για λόγους που είναι δύσκολο να κατανοήσουμε. Σε χώρες που εφαρμόζονται καλοί και επαρκώς περιοριστικοί νόμοι, η κατάσταση της υγείας των πολιτών έχει βελτιωθεί σημαντικά και έχουν εξοικονομηθεί δισεκατομμύρια αντί να δαπανώνται για τη θεραπεία του καρκίνου.
<P>
Κυρίες και κύριοι, άρθρα που δημοσιεύτηκαν πρόσφατα σε επαγγελματικά ιατρικά έντυπα υποδεικνύουν άμεση σχέση της ορμονικής αντισύλληψης με τον καρκίνο του μαστού. Θα ήθελα να ζητήσω από την Επιτροπή και τα προγράμματά μας να διαθέσουν κονδύλια για την έρευνα και σε αυτό τον τομέα, προκειμένου να αναστραφούν αυτές οι τάσεις και να βελτιωθεί η υγεία των γυναικών.
<SPEAKER ID="180" NAME="Μάριος Ματσάκης" AFFILIATION="ALDE">
(EN) Κύρια Πρόεδρε, ο καρκίνος, όπως πολλοί γνωρίζουν, δεν είναι απαραίτητα μια ανίατη νόσος. Οι σύγχρονες μεθοδολογίες θεραπείας, σε συνδυασμό με την έγκαιρη και ακριβέστερη διάγνωση, συνεπάγονται ότι πολλά είδη καρκίνου μπορούν σήμερα να αντιμετωπιστούν σε μεγάλο βαθμό με επιτυχία.
<P>
Φυσικά, πολλά πρέπει να γίνουν ακόμη, και γι' αυτόν τον λόγο η ΕΕ πρέπει να αναλάβει να κηρύξει πόλεμο στον καρκίνο με κάθε μέσο. Πρέπει να πολεμήσουμε αυτήν τη νόσο σε όλα τα μέτωπα, με έντονη δυναμικότητα και ατελείωτη αποφασιστικότητα. Για παράδειγμα, οι προσπάθειές μας πρέπει να προσανατολίζονται προς τη διασφάλιση ότι λειτουργούν και εφαρμόζονται αποτελεσματικά προγράμματα προληπτικού ελέγχου στις ομάδες του πληθυσμού που τα χρειάζονται περισσότερο. Πρέπει επίσης να προσανατολίζονται προς τη διασφάλιση ότι διατίθεται πάντα επαρκής χρηματοδότηση σε ερευνητικά ιδρύματα που μας προσφέρουν ελπίδα για το μέλλον. Οι πολίτες μας πρέπει να καθησυχαστούν ότι ο καρκίνος μπορεί να νικηθεί και εμείς, στο Ευρωπαϊκό Κοινοβούλιο, είμαστε αποφασισμένοι να συνεχίσουμε τη στήριξή μας προς αυτόν τον αγώνα, μέχρι να στεφθούμε νικητές.
<P>
Ολοκληρώνοντας, επιτρέψτε μου επί τη ευκαιρία να συγχαρώ και εγώ τη νέα Επίτροπο Υγείας, κ. Βασιλείου.
<SPEAKER ID="181" NAME="Péter Olajos" AFFILIATION="PPE-DE">
(HU) Σας ευχαριστώ, κυρία Πρόεδρε, και ευχές στη νέα Επίτροπο.
<P>
Ο καρκίνος είναι η δεύτερη συχνότερη αιτία θανάτου. Το 1993 και το 2003, η Ουγγαρία ήταν η χώρα με τους περισσότερους θανάτους από καρκίνο στον κόσμο, με συχνότερους τον καρκίνο του πνεύμονα, τον καρκίνο του εντέρου και τον καρκίνο του μαστού.
<P>
Γνωρίζουμε τις αιτίες: ανθυγιεινή διατροφή, ελάχιστη άσκηση, αντισυλληπτικά, αλκοόλ, κάπνισμα και επιβλαβείς περιβαλλοντικοί παράγοντες. Παρ' όλο που γνωρίζουμε ότι ο πιο οικονομικά αποδοτικός τρόπος για την καταπολέμηση του καρκίνου είναι η πρόληψη, υπάρχουν κράτη μέλη, περιλαμβανομένης ενδεικτικά και της Ουγγαρίας, όπου φέτος παρέχονται πόροι σε προγράμματα προληπτικού ελέγχου μόνο για καρκίνο του στόματος, του μαστού και του τραχήλου της μήτρας, και όχι για άλλα είδη καρκίνου. Οι ασθενείς πρέπει να περιμένουν έξι με οκτώ εβδομάδες για να κάνουν αξονική ή μαγνητική τομογραφία και να ξεκινήσουν θεραπεία.
<P>
Πιστεύω ότι αυτή η έκθεση θα ανοίξει τα μάτια των κρατών μελών -περιλαμβανομένων και των ούγγρων πολιτικών- και θα ενισχύσει την τρέχουσα νομοθετική συζήτηση για την καταπολέμηση του καπνίσματος. Σας ευχαριστώ πολύ, και πάλι εύχομαι τα καλύτερα στην Επίτροπο.
<SPEAKER ID="182" NAME="Genowefa Grabowska" AFFILIATION="PSE">
(PL) Κυρία Πρόεδρε, είναι θετικό ότι η σλοβενική Προεδρία όρισε τον αγώνα για την καταπολέμηση του καρκίνου ως μία από τις προτεραιότητές της· αλλά αυτό δεν μπορεί να αποτελεί έκτακτη δράση. Ο αγώνας κατά του καρκίνου πρέπει να συμπεριλαμβάνεται στις προτεραιότητες κάθε επόμενης Προεδρίας, καθώς η επίπτωση αυτής της τρομερής νόσου στην Ευρώπη αυξάνεται και θα συνεχίζει να αυξάνεται όσο η κοινωνία μας γερνά. Θα ήθελα να επιστήσω την προσοχή στις ανισότητες που τόνισε η Επίτροπος όσον αφορά τον εντοπισμό και τη διάγνωση του καρκίνου, που γίνονται ιδιαίτερα εμφανείς όταν συγκρίνουμε την παλαιά και τη νέα Ένωση. Οι στατιστικές καταδεικνύουν υψηλότερο ποσοστό επιβίωσης και χαμηλότερη θνησιμότητα στην παλαιά ΕΕ και, ως εκ τούτου, απευθύνω έκκληση στην Ευρωπαϊκή Επιτροπή να εφαρμόσει ειδική παρακολούθηση όσον αφορά την υλοποίηση του κοινοτικού προγράμματος "" Ευρώπη κατά του καρκίνου" ιδίως στην κεντρική και την ανατολική Ευρώπη.
<P>
Για τους πολίτες των νέων κρατών μελών πρέπει να ισχύουν οι ίδιες συνθήκες με αυτές που ισχύουν για τους πολίτες της παλαιάς Ένωσης όσον αφορά την πρόληψη της νόσου και, εάν έχουν προσβληθεί από αυτήν, την καταπολέμησή της.
<SPEAKER ID="183" NAME="Erna Hennicot-Schoepges" AFFILIATION="PPE-DE">
(FR) Κυρία Πρόεδρε, θα ήθελα να παρατηρήσω ότι η πρόληψη είναι ο καλύτερος τρόπος να καταπολεμήσουμε τον καρκίνο και ότι, ως εκ τούτου, δεν πρέπει να υποχωρήσουμε από την αυστηρή μας θέση σχετικά με τη διάθεση στην αγορά καρκινογόνων ουσιών και ενδοκρινικών διαταρακτών. Απευθύνω έκκληση σε όλους τους συναδέλφους βουλευτές που δεν υιοθέτησαν τη σωστή θέση κατά την πρώτη ψηφοφορία για τα φυτοφάρμακα. Θα μπορούσαν να επανορθώσουν στη δεύτερη ψηφοφορία για τη διάθεση των φυτοφαρμάκων στην αγορά.
<P>
Σχετικά με την τήρηση εθνικών μητρώων, θα ήθελα να επισημάνω στην Επίτροπο ότι αυτό προτάθηκε κατά την ψηφοφορία για το έβδομο πρόγραμμα πλαίσιο πριν από δύο έτη, αλλά δεν εγκρίθηκε. Επομένως, θα πρέπει να εργαστείτε σκληρά, κυρία Επίτροπε, για να ενθαρρύνετε τα κράτη μέλη να αποδεχτούν αυτήν την αρχή.
<P>
Εν τω μεταξύ, θα ήθελα να σας συγχαρώ για τον διορισμό σας και να σας ευχηθώ καλή επιτυχία.
<SPEAKER ID="184" NAME="Gyula Hegyi" AFFILIATION="PSE">
(HU) Σας ευχαριστώ πολύ, κυρία Πρόεδρε. Θα ήθελα και εγώ να πω δυο λόγια για τη σημασία της πρόληψης. Αυτή η συζήτηση άγγιξε το ζήτημα του καπνίσματος. Το κάπνισμα αποτελεί πιθανώς ένα καλό παράδειγμα για το πώς μπορούν να προκληθούν κοινωνικές αντιδράσεις. Σήμερα, σε πολλά μέρη το κάπνισμα δεν είναι -αν μπορούμε να το θέσουμε έτσι- μια ευρέως αποδεκτή ή "μοδάτη" συνήθεια.
<P>
Παράλληλα, ο καρκίνος οφείλεται και σε άλλες αιτίες που δεν έχουν προκαλέσει μέχρι σήμερα την υγιή αντίδραση της κοινωνίας. " χημική μόλυνση και η ατμοσφαιρική ρύπανση αποτελούν σημαντικές αιτίες καρκίνου. Στον τομέα της προστασίας του περιβάλλοντος, ωστόσο, δεν έχει αναπτυχθεί ακόμη το είδος της κοινωνικής ευαισθητοποίησης που θα μπορούσε να μας κάνει να συνειδητοποιήσουμε ότι ορισμένες χημικές ουσίες πρέπει να εξαλειφθούν από το σύστημά μας, ότι η υπερβολική αστική κυκλοφορία βλάπτει την υγεία των κατοίκων των πόλεων, ή ότι η μείωση της ποσότητας των τοξικών και της μόλυνσης στην οποία εκτιθέμεθα συνεπάγεται καθολική αλλαγή της ζωής μας.
<P>
Επομένως, θα ήθελα να συνειδητοποιήσουμε όλοι μας πόσο στενά αλληλένδετες είναι οι έννοιες της καταπολέμησης του καρκίνου, του υγιεινού τρόπου ζωής και της προστασίας του περιβάλλοντος. Σας ευχαριστώ.
<SPEAKER ID="185" NAME="Czesław Adam Siekierski" AFFILIATION="PPE-DE">
(PL) Κυρία Πρόεδρε, οφείλουμε να ευχαριστήσουμε τη σλοβενική Προεδρία για το γεγονός ότι αναγνώρισε τον αγώνα κατά του καρκίνου ως μία από τις προτεραιότητές της για το 2008.
<P>
Δυστυχώς, στην Ευρωπαϊκή Ένωση ο καρκίνος θερίζει ένα εκατομμύριο ζωές ετησίως. Οι αριθμοί προκαλούν σοκ. Στο 33% περίπου των ανθρώπων που ζουν στην Ευρώπη θα διαγνωστεί ένας όγκος κατά τη διάρκεια της ζωής τους, και για το 25% ο καρκίνος αποτελεί την αιτία θανάτου. Το υψηλότερο ποσοστό των θανάτων από καρκίνο του πνεύμονα, του προστάτη και του μαστού καταγράφεται στα νέα κράτη μέλη, δηλαδή στις φτωχότερες χώρες.
<P>
Πρέπει να αναληφθεί δράση σε κοινοτικό επίπεδο προκειμένου να εξαλειφθούν οι ανισότητες στην παροχή ογκολογικών υπηρεσιών, ιδίως όσον αφορά την παρακολούθηση και τον προληπτικό έλεγχο. Ας μην ξεχνάμε ότι ο έγκαιρος εντοπισμός του καρκίνου αυξάνει τις πιθανότητες θεραπείας του. Υπολογίζεται ότι το ένα τρίτο των περιστατικών θα μπορούσαν να έχουν αποφευχθεί μέσω της υιοθέτησης υγιεινού τρόπου ζωής, της αποφυγής του καπνίσματος ή της κατάχρησης αλκοόλ, καθώς και μέσω της άθλησης και της σωστής διατροφής.
<SPEAKER ID="186" NAME="Silvia-Adriana Ţicău" AFFILIATION="PSE">
(RO) Θα ήθελα και εγώ να συγχαρώ τη σλοβενική Προεδρία που έθεσε αυτό το ζήτημα και, φυσικά, την κυρία Επίτροπο για την ευκαιρία που μας έδωσε να συζητήσουμε το θέμα αυτό παρουσία της.
<P>
Θα ήθελα να τονίσω ότι είναι σημαντικό να διαθέτουμε ποιοτικές υπηρεσίες για τον προληπτικό έλεγχο, τον εντοπισμό και τη θεραπεία της συγκεκριμένης νόσου.
<P>
Πιστεύω επίσης ότι είναι σημαντικό να πιστοποιούμε ιδρύματα με αρμοδιότητες στον τομέα της ογκολογικής θεραπείας και οι κυβερνήσεις των κρατών μελών πρέπει να χρηματοδοτούν επαρκώς αυτά τα ιδρύματα.
<P>
Τέλος, θα ήθελα να τονίσω τη σημασία της κοινωνικής ενσωμάτωσης των ασθενών· δεν πρέπει να θεωρούν τους εαυτούς τους άτομα με αναπηρία και, για τον λόγο αυτόν, πιστεύω ότι η ψυχολογική κατάσταση αυτών των ασθενών θα μπορούσε να συμβάλλει στην καταπολέμηση της συγκεκριμένης νόσου.
<SPEAKER ID="187" NAME="Ανδρούλα Βασιλείου">
Μέλος της Επιτροπής. - (EN) Κυρία Πρόεδρε, παρακολούθησα με ενδιαφέρον τη συζήτηση για τον καρκίνο και οφείλω να δηλώσω για μία ακόμη φορά ότι ο καρκίνος δεν αποτελεί ζήτημα που περιλαμβάνεται προσωρινά στην ατζέντα μας: πρόκειται για τόσο σοβαρό ζήτημα για ολόκληρη την Ευρωπαϊκή Ένωση -και όχι μόνο- ώστε δεν μπορούμε να επαναπαυόμαστε και θα συγκαταλέγεται πάντα στις προτεραιότητές μας.
<P>
Με έχουν χαρακτηρίσει εμπειρογνώμονα στον καρκίνο. Οφείλω να ομολογήσω ότι δεν είμαι εμπειρογνώμων στον καρκίνο. Υπάρχουν άνθρωποι εδώ που είναι πραγματικά εμπειρογνώμονες στον καρκίνο. Είμαι και θα παραμείνω ένας άνθρωπος που εργάζεται πολλά χρόνια στον αγώνα κατά του καρκίνου.
<P>
Άκουσα πολύ ενδιαφέροντα σχόλια. Θα προσπαθήσω να απαντήσω σε ορισμένα από αυτά, αλλά να είστε βέβαιοι ότι έχω σημειώσει όλα τα σχόλια που έγιναν, και θα τα συμπεριλάβουμε στις συζητήσεις μας κατά τη διαμόρφωση του σχεδίου δράσης μας.
<P>
Σχετικά με τα διαρθρωτικά ταμεία, η Επιτροπή συμπεριέλαβε πλέον την υγεία στους τομείς προτεραιότητας για χρηματοδότηση, ώστε οι πόροι να μπορούν να χρησιμοποιηθούν για υποδομές υγείας, περιλαμβανομένων υποδομών για τον καρκίνο.
<P>
Έγινε αναφορά στις καρκινογόνες ουσίες στον χώρο εργασίας. Διαθέτουμε ήδη αυστηρά ευρωπαϊκά πρότυπα, όπως γνωρίζετε, σχετικά με την υγεία και την ασφάλεια. " Επιτροπή θα εργάζεται, φυσικά, ώστε να διατηρούνται αυτά τα πρότυπα ενημερωμένα, καθώς η επιστήμη ενημερώνει τις γνώσεις μας σχετικά με τους κινδύνους. Επ' αυτού, θα συνεργαστώ με τον Επίτροπο Špidla, ο οποίος είναι αρμόδιος για αυτόν τον τομέα της νομοθεσίας.
<P>
Προτάθηκε επανειλημμένα η σύσταση διοργανικής ειδικής επιχειρησιακής ομάδας για την καταπολέμηση του καρκίνου. Θα εξετάσω αυτό το ζήτημα κατά τις συζητήσεις του επικείμενου Συμβουλίου Υγείας στη Σλοβενία, και θα ήθελα να προσθέσω κάτι ακόμη σε αυτήν την πρόταση: ότι θα ήθελα να συμμετέχουν σε αυτήν την ειδική επιχειρησιακή ομάδα αντιπρόσωποι ασθενών και επαγγελματιών.
<P>
" αναγνώριση της ογκολογίας ως ειδίκευσης είναι απαραίτητη, πράγματι, αλλά θα ήθελα να επισημάνω ότι είναι κάτι για το οποίο πρέπει να αναλάβουν δράση τα κράτη μέλη. Αλλά, όσον με αφορά, θα ασκήσω όλη μου την επιρροή ενθαρρύνοντας τα κράτη μέλη να το πράξουν.
<P>
Πολλοί ομιλητές αναφέρθηκαν σε εκστρατείες κατά του καπνίσματος. Όλοι γνωρίζουμε ότι το κάπνισμα είναι ένας από τους επιβλαβέστερους παράγοντες για την υγεία, και πρόθεσή μου είναι όχι μόνο να συνεχίσουμε την εκστρατεία κατά του καπνίσματος αλλά και να προσπαθήσουμε να εξασφαλίσουμε τη συμμετοχή των νέων σε αυτήν, όχι μόνο για να καταστήσουμε το κάπνισμα λιγότερο ελκυστικό σε αυτούς, αλλά και για να τους κάνουμε να συνειδητοποιήσουν ότι είναι προς όφελός τους να μην ξεκινήσουν το κάπνισμα και να τους κάνουμε να συμμετάσχουν ενεργά στην εκστρατεία ώστε να διαδοθούν τα οφέλη μεταξύ των νέων, γιατί αυτό είναι το πρώτο στάδιο για την αποφυγή του καπνίσματος - να ξεκινήσουμε με τους νέους.
<P>
Όπως είπα, εκφράστηκαν πολλές ακόμη ενδιαφέρουσες προτάσεις. Θα τις λάβω όλες υπόψη μου και θα συνεχίσω να συνεργάζομαι στενά με τους βουλευτές του Κοινοβουλίου για τη σύνταξη ενός πολύ καλού σχεδίου δράσης για την επόμενη χρονιά.
<P>
(Χειροκροτήματα)
<SPEAKER ID="188" NAME="Πρόεδρος">
Σύμφωνα με το άρθρο 108, παράγραφος 5, του Κανονισμού, έχω λάβει πρόταση ψηφίσματος εξ ονόματος της Επιτροπής Περιβάλλοντος, Δημόσιας Υγείας και Ασφάλειας των Τροφίμων, για την ολοκλήρωση αυτής της συζήτησης.
<P>
" συζήτηση έληξε.
<P>
" ψηφοφορία θα διεξαχθεί αύριο.
<P>
Γραπτές δηλώσεις (άρθρο 142 του Κανονισμού)
<SPEAKER ID="189" NAME="Alessandro Battilocchio  " AFFILIATION="PSE">
γραπτώς. - (IT) Κυρία Πρόεδρε, κυρίες και κύριοι, υποστηρίζω τα κύρια σημεία της εν λόγω έκθεσης. Εντούτοις, πιστεύω ότι πρέπει να είμαστε πιο σαφείς και αποφασιστικοί: πρέπει να επενδυθούν περισσότεροι πόροι στην έρευνα, στην πράξη και όχι μόνο στα λόγια, και πρέπει να διασφαλιστούν καλύτερες συνθήκες για τους ερευνητές. Τα τελευταία λίγα έτη επιτεύχθηκαν σημαντικά αποτελέσματα, δίνοντας περισσότερες ελπίδες στους καρκινοπαθείς και τις οικογένειές τους, αλλά έχουμε ακόμη πολύ δρόμο να διανύσουμε.
<P>
Ωστόσο, πιστεύω ότι μια πιο κοσμική προσέγγιση σε δεοντολογικά ζητήματα θα ήταν επιθυμητή και στα 27 κράτη μέλη, καθώς τα ζητήματα αυτά συνιστούν συχνά εμπόδιο και περιορισμό στην ελευθερία της έρευνας. Ο πρωταρχικός στόχος, ταυτόχρονα με τη συμμόρφωση με τις τρέχουσες νομοθεσίες, πρέπει να είναι η εκρίζωση της νόσου, η οποία με τις ποικίλες και τρομερές μορφές της συνεχίζει να προκαλεί τον θάνατο πάρα πολλών ανθρώπων σε ολόκληρη την Ευρώπη. Εμείς έχουμε καθήκον και υποχρέωση να χαράξουμε αυτήν την πορεία.
<SPEAKER ID="190" NAME="Anna Záborská  " AFFILIATION="PPE-DE">
γραπτώς. - (SK) Παρότι ο χαρακτηρισμός "επιδημία" για τον αριθμό των περιστατικών καρκίνου στην Ευρωπαϊκή Ένωση προκαλεί ανησυχία, πρόκειται για κατάλληλο όρο, καθώς ο καρκίνος προκαλεί τον θάνατο άνω του 1 εκατομμυρίου ανθρώπων ετησίως. Ωστόσο, οι επιδημίες εκδηλώνονται στις χώρες όπου τα πρότυπα υγιεινής και επιδημιολογίας δεν πληρούνται και οι άνθρωποι ζουν σε κακές συνθήκες ή δεν έχουν πρόσβαση σε αποτελεσματική υγειονομική περίθαλψη. Δεν γνωρίζω ποια από αυτές τις συνθήκες πληροί η ΕΕ.
<P>
Ομιλούμε για επιδημία καρκίνου στην ΕΕ την ίδια στιγμή που ομιλούμε για βελτίωση της οικονομίας και της ανταγωνιστικότητας, για μαζικές επενδύσεις στην πρόληψη, σε νέες αποτελεσματικές μεθόδους θεραπείας και στη φαρμακευτική βιομηχανία.
<P>
Στη χώρα μου, τη Δημοκρατία της Σλοβακίας, λειτουργεί πάνω από 30 χρόνια εθνικό ογκολογικό πρόγραμμα για την πρόληψη του καρκίνου. Παρ' όλα αυτά, τα ποσοστά εμφάνισης καρκίνου συνεχίζουν να αυξάνονται. Πρόκειται για σφάλμα των γιατρών ή των ασθενών;
<P>
Πώς χρησιμοποιούνται οι κοινοτικοί πόροι για την πρόληψη του καρκίνου; Το 2003, η Επιτροπή Δικαιωμάτων των Γυναικών και Ισότητας των Φύλων συνέταξε μια έκθεση πρωτοβουλίας για τον καρκίνο του μαστού. Παρ' όλο που προσδιορίζονταν επακριβώς οι αιτίες και οι πιθανές λύσεις, ελάχιστα από όσα περιλαμβάνονταν στην έκθεση εφαρμόστηκαν.
<P>
Μερικές φορές, πιστεύω ότι η αριστερή χείρα δεν γνωρίζει τι ποιεί η δεξιά και ότι η κοινωνία μας, και η ΕΕ συνολικά σιωπούν ηθελημένα όσον αφορά τις πραγματικές αιτίες της νόσου, ίσως για την προβολή μιας καλύτερης εικόνας ή από φόβο να ειπωθεί η αλήθεια. " καταπολέμηση του καρκίνου δεν μπορεί να συνιστά προτεραιότητα μόνο για μία Προεδρία της ΕΕ. " εφαρμογή της ως συστηματικής κοινοτικής πολιτικής θα έπρεπε να αποτελούσε εδώ και αρκετά έτη τον κανόνα.

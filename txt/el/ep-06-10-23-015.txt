<CHAPTER ID="015">
Παρεμβάσεις ενός λεπτού επί σημαντικών πολιτικών ζητημάτων
<SPEAKER ID="039" NAME="Πρόεδρος">
" ημερήσια διάταξη προβλέπει τις παρεμβάσεις ενός λεπτού επί σημαντικών πολιτικών ζητημάτων.
<SPEAKER ID="040" NAME="Vytautas Landsbergis" AFFILIATION="PPE-DE">
- (LT) Στα τέλη του 19ου αιώνα, το μέλλον του ευρωπαϊκού φασισμού γεννήθηκε στη Ρωσία. Το σύνθημα ήταν συνεκτικό και σαφές: "Κατατροπώστε τους Εβραίους! Σώστε τη Ρωσία!" Περισσότερα από εκατό χρόνια αργότερα, η πολιτική κουλτούρα της Ρωσίας μπορεί να χαρακτηριστεί από ένα παρόμοιο σύνθημα έκφρασης μίσους: "Κατατροπώστε τους Γεωργιανούς! Σώστε τη Ρωσία!"
<P>
Οι λέξεις έχουν μετατραπεί σε όπλο για τον ρώσο πρόεδρο, τους υπουργούς Εξωτερικών και Άμυνας και τη ρωσική Δούμα. Κατώτεροι αξιωματούχοι και φασιστικές συμμορίες τρομοκρατών ενισχύουν τον διωγμό. Δεν πρόκειται για κάτι ασυνήθιστο, από τη στιγμή που η δολοφονία ανθρώπων με πιο σκούρο δέρμα είναι πλέον συνήθης στους δρόμους των ρωσικών πόλεων.
<P>
" Ευρωπαϊκή Ένωση πρέπει να χρησιμοποιήσει το δικό της σύνθημα: "Σώστε τη Ρωσία! Σταματήστε τον ρωσικό ναζισμό!" Ως εκ τούτου, οι εκπρόσωποι της ρωσικής κυβέρνησης και οι δημοκρατικές δυνάμεις πρέπει να κληθούν να συζητήσουν πώς μπορεί η Ευρωπαϊκή Ένωση να βοηθήσει τη σημερινή Ρωσία να αποφύγει τη διαβρωτική μάστιγα της ξενοφοβίας στην κοινή διάσκεψη καλής θέλησης για το νομικό περιβάλλον.
<SPEAKER ID="041" NAME="Magda Kósáné Kovács" AFFILIATION="PSE">
(HU) Το 2006, το Νόμπελ Ειρήνης απονεμήθηκε στον Muhammad Yunus, έναν οικονομολόγο από το Μπαγκλαντές και την τράπεζά του, Grameen.
<P>
" απόφαση της Επιτροπής Νόμπελ δεν αποτέλεσε απλώς αιτία πανηγυρισμών, αλλά άνοιξε επίσης τον δρόμο και προσέφερε ελπίδα σε αυτούς που αγωνίζονται για έναν ανθρώπινο και ειρηνικό κόσμο. Πολλοί από εμάς πιστεύουμε ότι η φτώχεια και ο κοινωνικός αποκλεισμός τοποθετούνται μεταξύ των βαθύτερων αιτιών του πολέμου και των καταστρεπτικών κινήτρων. Υπάρχουν άνθρωποι οι οποίοι είναι ξένοι στην ίδια τους τη χώρα, που έχουν χάσει κάθε ανθρώπινη επαφή και την ευκαιρία να αισθάνονται άνετα ζώντας μέσα στον κόσμο. Το μικροπιστωτικό σύστημα του Muhammad Yunus δεν αποτελεί απλώς φιλανθρωπία, η οποία συχνά συμβάλλει στην άμβλυνση της ένοχης συνείδησης όσων πραγματοποιούν καλές πράξεις. Αντιθέτως, δανείζει χρήματα και καθιστά δυνατή τη συνεργασία, καθώς και την αποκατάσταση της ελπίδας των ανθρώπων για μελλοντικές ευκαιρίες.
<P>
Εμείς, ως βουλευτές του ΕΚ, πρέπει να αντιμετωπίσουμε το φετινό βραβείο Νόμπελ Ειρήνης ως μια πρόκληση και ένα καθήκον. " φτώχεια, όπως υπάρχει στο Μπαγκλαντές, υπάρχει και στην Ευρώπη. Ας εξετάσουμε επανειλημμένα τη δυναμική των μικρών βημάτων, είτε όσον αφορά τις πιστώσεις, την επιχειρηματικότητα ή την αυξημένη γνώση, καθώς αυτά τα μικρά βήματα θα μας οδηγήσουν προς την ανθρώπινη αξιοπρέπεια.
<SPEAKER ID="042" NAME="Graham Watson" AFFILIATION="ALDE">
(EN) Κύριε Πρόεδρε, θα σας θέσω ένα ζήτημα περισσότερο υπό μορφή ερώτησης. Γνωρίζω ότι ο κ. Borrell Fontelles απηύθυνε επιστολή στον κ. Barroso και τον κ. Vanhanen, ζητώντας τους να ανακοινώσουν στο Κοινοβούλιο τα ονόματα και τα χαρτοφυλάκια των δύο νέων Επιτρόπων από τη Βουλγαρία και τη Ρουμανία έως τις 23 Οκτωβρίου. Θα ήθελα να γνωρίζω αν υπάρχει ενημέρωση για αυτό το θέμα και αν αναμένουμε να μας ανακοινωθούν τα ονόματα και τα χαρτοφυλάκια την τρέχουσα εβδομάδα.
<SPEAKER ID="043" NAME="Πρόεδρος">
Προσωπικά δεν διαθέτω την ενημέρωση που ζητήσατε. Θα προσπαθήσω να το επιβεβαιώσω μέσω του γραφείου του Προέδρου.
<SPEAKER ID="044" NAME="Claude Turmes" AFFILIATION="Verts/ALE">
(FR) Κύριε Πρόεδρε, πριν από δύο εβδομάδες, σημειώθηκε σύγκρουση αμαξοστοιχιών στη γραμμή μεταξύ Λουξεμβούργου και Γαλλίας. " σύγκρουση αυτή στοίχισε τη ζωή σε έξι ανθρώπους και δώδεκα περίπου άνθρωποι τραυματίστηκαν. Θα ήθελα, επομένως, να εκφράσω τα συλλυπητήριά μου στις οικογένειες των θυμάτων. Μετά από ένα τέτοιο δυστύχημα, πρέπει να προχωρήσουμε μπροστά.
<P>
Ένα από τα προβλήματα των διασυνοριακών σιδηροδρόμων είναι ότι τα συστήματα ασφαλείας τους διαφέρουν σημαντικά από τη μία χώρα στην άλλη. Το Λουξεμβούργο διαθέτει ένα σύστημα διαφορετικό από αυτό του Βελγίου, το οποίο με τη σειρά του διαφέρει από αυτό της Γαλλίας, που διαφέρει με τη σειρά του από αυτό της Γερμανίας. Οι σιδηρόδρομοι του Λουξεμβούργου αντιμετωπίζουν λοιπόν τρία επιπλέον διαφορετικά συστήματα εκτός από το δικό τους.
<P>
" καλύτερη λύση μετά από αυτήν τη σύγκρουση, συνίσταται στην αύξηση των επενδύσεων στο ευρωπαϊκό σύστημα ασφαλείας ERMTS. Ελπίζω ότι η Ευρωπαϊκή Επιτροπή θα καταστήσει το Λουξεμβούργο και την ευρύτερη περιοχή του μια πιλοτική περιοχή για τη θέσπιση νέων συστημάτων και ρυθμίσεων.
<P>
Πιστεύω επιπλέον ότι το τρένο-ναυαρχίδα, το TGV δηλαδή που θα συνδέει το Παρίσι με το Λουξεμβούργο από το επόμενο έτος, το οποίο πρέπει οπωσδήποτε να είναι ...
<P>
(Ο Πρόεδρος διακόπτει τον ομιλητή)
<SPEAKER ID="045" NAME="Κυριάκος Τριανταφυλλίδης" AFFILIATION="GUE/NGL">
Κύριε Πρόεδρε, την περασμένη εβδομάδα ξεκίνησε στην Τουρκία η δίκη τριών ατόμων που είναι υπεύθυνα για την τουρκική μετάφραση ενός βιβλίου του αμερικανού συγγραφέα Νόαμ Τσόμσκι στα τουρκικά. Με βάση το άρθρο 301 του ποινικού κώδικα της Τουρκίας, ο εκδότης, ο μεταφραστής και ο επιμελητής της έκδοσης κατηγορούνται για πρόκληση δημόσιας έκφρασης και εχθρότητας κατά της τουρκικής ταυτότητας και για δυσφήμηση κατά της δημοκρατίας και του τουρκικού κοινοβουλίου.
<P>
Θυμίζω ότι στην Ολομέλεια του Σεπτεμβρίου είχαμε ξαναμιλήσει για το άρθρο 301 και για το γεγονός ότι η Τουρκία θα πρέπει, επιτέλους, να συμμορφωθεί με μερικές αξίες που πρεσβεύει η Ευρωπαϊκή Ένωση εάν θέλει να αποκτήσει το ευρωπαϊκό προφίλ που τόσο ποθεί. Έναν μήνα μετά, βλέπουμε ότι τα πράγματα παραμένουν τα ίδια και ότι η τουρκική αδιαλλαξία εξακολουθεί να παραμένει αμείωτη.
<P>
Σας ερωτώ λοιπόν, αγαπητέ κύριε Πρόεδρε, εάν θα συνεχίσουμε να παρακολουθούμε αυτό το θέατρο του παραλόγου ή θα ενισχύσουμε τον δημοκρατικό λόγο καταδικάζοντας αυτήν τη νέα δίκη που παραβιάζει την ελευθερία του λόγου και τα ανθρώπινα δικαιώματα;
<SPEAKER ID="046" NAME="Janusz Wojciechowski" AFFILIATION="UEN">
(PL) Κύριε Πρόεδρε, χθες στην Ιταλία πραγματοποιήθηκαν διαδηλώσεις διαμαρτυρίας κατά των στρατοπέδων καταναγκαστικής εργασίας σε αυτήν τη χώρα. Στηρίζω απόλυτα τους διαδηλωτές, θα ήθελα όμως επίσης να επισημάνω ότι στις αρχές Σεπτεμβρίου η ομάδα μου, η Ομάδα Ένωση για την Ευρώπη των Εθνών, ζήτησε τη διεξαγωγή συζήτησης σχετικά με την κατάσταση των αλλοδαπών εργατών στα κράτη μέλη της Ευρωπαϊκής Ένωσης. Δεν πρόκειται απλώς για ένα πρόβλημα της Ιταλίας· επηρεάζει επίσης άλλες χώρες, κάποιες περισσότερο από άλλες. Το Κοινοβούλιο δεν μπορεί να σιωπήσει για αυτό το ζήτημα. Πρέπει να στείλουμε ένα σαφές μήνυμα. Ειδικότερα, πρέπει να ζητήσουμε από τα κράτη μέλη να μην επιτρέψουν σοβαρές παραβιάσεις των ανθρωπίνων δικαιωμάτων. Αυτό περιμένουν οι πολίτες, γεγονός που αποτελεί έναν επιπλέον λόγο να μην σιωπήσει το Κοινοβούλιο. Ζητώ, επομένως, για ακόμη μία φορά να διεξαχθεί η συζήτηση που ζήτησε η Ομάδα Ένωση για την Ευρώπη των Εθνών.
<SPEAKER ID="047" NAME="Γεώργιος Καρατζαφέρης" AFFILIATION="IND/DEM">
Κύριε Πρόεδρε, ο Πρόεδρος Borrell θα επισκεφθεί την άλλη εβδομάδα την Αθήνα στο πλαίσιο επισήμου προγράμματος. Θα ήθελα να παρακαλέσω τον κ. Πρόεδρο να βρει λίγο χρόνο -έστω και μισή ώρα- να πεταχτεί απέναντι από το κοινοβούλιο που βρίσκεται ο Παρθενώνας. Εκεί θα διαπιστώσει ότι λείπουν μερικά από τα ωραιότερα δημιουργήματα του μεγαλύτερου καλλιτέχνη όλων των εποχών, του Φειδία. Τα έχουν πάρει οι Άγγλοι. Βρίσκονται στο βρετανικό μουσείο. Είναι αδιανόητο αυτά τα έργα του Παρθενώνα, που είναι ένα από τα επτά θαύματα του κόσμου, να βρίσκονται εκτός του Παρθενώνα.
<P>
Θέλω λοιπόν να παρακαλέσω τον Πρόεδρο Borrell να τον επισκεφθεί, να δει αυτό το αποκρουστικό θέαμα και να συνηγορήσει μαζί μας για την επιστροφή αυτών των γλυπτών που μειωτικά οι Άγγλοι τα λένε "μάρμαρα". Είναι τα γλυπτά του Παρθενώνα. Επαναλαμβάνω: ένα από τα επτά θαύματα του κόσμου το οποίο έχει "πετσοκοπεί", του έχουν αφαιρεθεί κομμάτια που στολίζουν σήμερα το βρετανικό μουσείο.
<P>
Κάνω μια έκκληση προς όλους τους πολιτισμένους ανθρώπους να επιστραφούν τα γλυπτά στον τόπο όπου δημιουργήθηκαν. Στον χώρο της Ακροπόλεως! Σε έναν χώρο που πρέπει να επισκεφθούν όλοι οι πολιτισμένοι άνθρωποι.
<SPEAKER ID="048" NAME="Ryszard Czarnecki" AFFILIATION="NI">
(PL) Κύριε Πρόεδρε, κατά τη διάρκεια των δύο τελευταίων ετών, υπήρξαν περιπτώσεις όπου προέκυψε σοβαρή διάσταση απόψεων μεταξύ του κ. Borrell, του Προέδρου του Ευρωπαϊκού Κοινοβουλίου, και αρκετών πολωνών βουλευτών του ΕΚ, οι οποίοι στην πλειονότητά τους άσκησαν κριτική σχετικά με την άποψη του Προέδρου για τη χώρα μας. Σήμερα ωστόσο, πρέπει να ευχαριστήσω τον Πρόεδρο για τη στάση του κατά την πρόσφατη διάσκεψη κορυφής του Lahti και είμαι πεπεισμένος ότι μιλώ εξ ονόματος πολλών άλλων πολωνών βουλευτών του ΕΚ. Σύμφωνα με τη γαλλική εφημερίδα Libération, ο κ. Borrell υπήρξε ένας από τους πέντε ευρωπαίους ηγέτες που τόλμησαν να ασκήσουν έντονη κριτική στη Ρωσία. Με αυτήν συμφώνησαν ο πρόεδρος της Πολωνίας και οι πρωθυπουργοί της Σουηδίας, της Δανίας και της Λεττονίας. Θα ήθελα να ευχαριστήσω τον κ. Borrell για τη δήλωσή του ότι η Ένωση δεν θα διαπραγματευτεί τα ανθρώπινα δικαιώματα για την ενέργεια. Θα ήθελα επίσης να τον ευχαριστήσω για την ερώτησή του αν η Ρωσία εξακολουθεί να είναι δημοκρατική. " Ευρώπη θα θυμάται αυτές τις δηλώσεις του Προέδρου Borrell και οι χώρες της Κεντρικής και Ανατολικής Ευρώπης θα θυμούνται το θάρρος του. Θα ήθελα, για αυτόν τον λόγο, να ευχαριστήσω τον Πρόεδρο στη γλώσσα του: gracias, Señor Presidente.
<SPEAKER ID="049" NAME="Michael Gahler" AFFILIATION="PPE-DE">
(DE) Κύριε Πρόεδρε, θέλω να ενημερώσω το Σώμα ότι την προηγούμενη Πέμπτη οι αιθιοπικές αρχές απέλασαν δύο διπλωμάτες της αντιπροσωπείας της ΕΕ. Αυτό σχετίζεται με τη σύλληψη της κ. Yalemzewd Bekele, ενός μέλους αιθιοπικής ιθαγένειας εκ του προσωπικού της αντιπροσωπείας, η οποία κατηγορείται από τις αρχές για ενεργό αντίσταση κατά της αιθιοπικής κυβέρνησης και η οποία, γι' αυτόν τον λόγο, είχε προσπαθήσει να διαφύγει στην Κένυα.
<P>
Πριν από δύο εβδομάδες η κ. Glenys Kinnock και εγώ συναντήσαμε στην Αντίς Αμπέμπα τους δύο διπλωμάτες και την κ. Bekele, η οποία κρατείται επί του παρόντος στις φυλακές Moyale, και ανησυχούμε ιδιαίτερα όσον αφορά τον τρόπο με τον οποίο την μεταχειρίζονται εκεί. " υπόθεση αυτή απέσπασε και την προσοχή του ειδικού εισηγητή του Ο"Ε για τα βασανιστήρια.
<P>
Ζητώ επειγόντως από την Επιτροπή να πάρει στα σοβαρά το καθήκον αρωγής που έχει ως εργοδότης και να παράσχει στην κ. Bekele νομική συνδρομή. Επίσης, η τρόικα πρέπει να ταξιδέψει από την Αντίς Αμπέμπα στο Moyale, να βεβαιωθεί για τη σωματική ακεραιότητα της κ. Bekele και να απαιτήσει από τις αιθιοπικές αρχές να διασαφηνίσουν τις κατηγορίες που της προσάπτουν Επιπλέον, ο Πρόεδρός μας πρέπει να απευθύνει επιστολή στον αιθίοπα ομόλογό του.
<SPEAKER ID="050" NAME="Csaba Sándor Tabajdi" AFFILIATION="PSE">
(HU) Σήμερα, γιορτάζουμε την 50ή επέτειο της Ουγγρικής Επανάστασης του 1956. Δεν πρόκειται αποκλειστικά για μια ουγγρική επέτειο αλλά για μια διεθνή: 56 αρχηγοί κρατών και κυβερνήσεων ταξίδεψαν στην Ουγγαρία για να γιορτάσουν μαζί μας. " σημασία αυτού του γεγονότος μπορεί να συγκριθεί με αυτή της Άνοιξης της Πράγας το 1968 και του κινήματος της Πολωνικής Αλληλεγγύης, καθώς χωρίς αυτά τα τρία ιστορικά γεγονότα, η πτώση του κομμουνισμού σοβιετικού τύπου και οι αλλαγές του καθεστώτος στην Κεντρική Ευρώπη το 1989 και το 1990 δεν θα ήταν δυνατόν να συμβούν. " Ουγγρική Επανάσταση του 1956 είναι, ωστόσο, μοναδική, γιατί κανένα από τα άλλα κινήματα αντίστασης δεν περιελάμβαναν ένοπλη μάχη εναντίον του σοβιετικού στρατού και σε καμία άλλη περίπτωση μια χώρα δεν αποχώρησε από το Σύμφωνο της Βαρσοβίας δηλώνοντας την ουδετερότητά της. Οι ήρωες του 1956 ήταν ενωμένοι όσον αφορά την πεποίθηση ότι ένα μικρό έθνος θα μπορούσε να υπερνικήσει μια ολοκληρωτική υπερδύναμη. Το 1956 αίτημά μας ήταν: "Επιστροφή στην Ευρώπη!" Και το 2004, με την προσχώρηση της Ουγγαρίας στην Ευρωπαϊκή Ένωση, η κληρονομιά του 1956 εκπληρώθηκε.
<SPEAKER ID="051" NAME="Sarah Ludford" AFFILIATION="ALDE">
(EN) Κύριε Πρόεδρε, θα ήθελα να ζητήσω από την προεδρία του Κοινοβουλίου, καθώς και από τους βουλευτές του ΕΚ όλου του φάσματος, να συνεχίσουν να πιέζουν την ΕΕ και τις αρχές του "νωμένου Βασιλείου, προκειμένου αυτές να προσπαθήσουν να πείσουν τον πρόεδρο Musharraf του Πακιστάν να ασκήσει επειγόντως την εξουσία του και να δώσει χάρη ή να μειώσει την ποινή του Mirza Tahir Hussain.
<P>
Ο κ. Hussain είναι βρετανός και πακιστανός πολίτης που βρίσκεται στον προθάλαμο του θανάτου επί 18 χρόνια, έχοντας καταδικαστεί για φόνο για τον οποίο διακήρυσσε πάντοτε ότι ήταν αθώος. Πράγματι, καταδικάστηκε μόνο σε δικαστήρια ισλαμικού δικαίου (σαρία) έχοντας προηγουμένως αθωωθεί από τα κανονικά κοσμικά δικαστήρια. Πληροφορηθήκαμε την προηγούμενη εβδομάδα ότι η ημερομηνία της εκτέλεσής του αναβλήθηκε για άλλους δύο μήνες, ώστε να μην συμπέσει με την επίσημη επίσκεψη του διαδόχου του βρετανικού θρόνου, πρίγκιπα της Ουαλίας, εκείνην την εβδομάδα στο Πακιστάν.
<P>
Ωστόσο, απευθύνω σε όλους έκκληση να καταβάλουν κάθε δυνατή προσπάθεια ώστε να πείσουν τον πρόεδρο Musharraf να κάνει χρήση των αδιαμφισβήτητων εξουσιών που του παρέχει το σύνταγμα, προκειμένου να επιλυθεί αυτή η κατάσταση με γνώμονα τη δικαιοσύνη και όχι απλώς να αναβάλει την εκτέλεση.
<SPEAKER ID="052" NAME="Willy Meyer Pleite" AFFILIATION="GUE/NGL">
(ES) Κύριε Πρόεδρε, καλώ την Επιτροπή και το Συμβούλιο -δηλαδή, την Ευρωπαϊκή Ένωση- να εκφράσουν την ανησυχία τους στις αρχές της Αργεντινής για την τύχη των βασικών μαρτύρων στις συνεχιζόμενες δίκες για την αντιμετώπιση της ατιμωρησίας και την απόδοση ευθυνών για όλες τις παράνομες δράσεις που έλαβαν χώρα κατά τη διάρκεια της δικτατορίας.
<P>
Μία από αυτές τις υποθέσεις αφορά την εξαφάνιση του Jorge Julio López, βασικού μάρτυρα στη δίκη εναντίον ενός αστυνομικού του Μπουένος Άιρες, του Miguel Etchecolatz, ο οποίος ήταν βασανιστής κατά τη διάρκεια της δικτατορίας, της πιο σκοτεινής περιόδου στην ιστορία της Αργεντινής. Αυτός ο μάρτυρας αγνοείται από τον Σεπτέμβριο και αυτό το γεγονός έχει προκαλέσει μεγάλη ανησυχία στους πολυάριθμους μάρτυρες που πρέπει να συνεχίσουν να καταθέτουν προκειμένου να αποκαλυφθεί η αλήθεια και να διασφαλιστεί ότι κανένα έγκλημα δεν θα μείνει ατιμώρητο.
<P>
Ως εκ τούτου, καλώ την Ευρωπαϊκή Ένωση να εγείρει αυτό το συγκεκριμένο θέμα στις αρχές της Αργεντινής.
<SPEAKER ID="053" NAME="Gerard Batten" AFFILIATION="IND/DEM">
(EN) Κύριε Πρόεδρε, στις 20 Αυγούστου 1989, στον ποταμό Τάμεση, ο βαθυκόρος Bowbelle συγκρούστηκε με το σκάφος αναψυχής Marchioness και 51 άνθρωποι έχασαν τη ζωή τους. " τραγωδία αυτή συντέλεσε στην εφαρμογή αυστηρότερων μέτρων ασφαλείας από την κυβέρνηση για τα πλεούμενα στον ποταμό Τάμεση.
<P>
Αυτοί οι κανονισμοί ασφαλείας κινδυνεύουν να εξαλειφθούν σήμερα, ως άμεση συνέπεια της πρόθεσης της κυβέρνησης να εφαρμόσει την ευρωπαϊκή οδηγία 96/50/ΕΚ. Τα ισχύοντα πρότυπα του "νωμένου Βασιλείου θα αντικατασταθούν από πολύ χαμηλότερα πρότυπα δυνάμει μιας εναρμονισμένης ευρωπαϊκής άδειας ναυτικής ικανότητας. Ωστόσο, δεν είναι απαραίτητο, όπως επιτρέπει η ίδια οδηγία βάσει του άρθρου 3 παράγραφος 2, να εφαρμόζουν τα κράτη μέλη απαλλαγές σε εθνικές πλωτές οδούς και να εκδίδουν άδειες βάσει των δικών τους όρων.
<P>
Επομένως, καλώ όλους τους βουλευτές του ΕΚ του "νωμένου Βασιλείου να απευθύνουν επιστολή στον υπουργό, δρα Stephen Ladyman, και να του ζητήσουν, για τη θέσπιση υψηλότερων προτύπων ασφαλείας στον ποταμό Τάμεση, να εφαρμόσει την παρέκκλιση που επιτρέπεται βάσει της οδηγίας.
<SPEAKER ID="054" NAME="Jim Higgins" AFFILIATION="PPE-DE">
(EN) Κύριε Πρόεδρε, αν η συμφωνία μεταφορών "Ανοιχτοί αιθέρες" για την αεροπορία συμφωνηθεί μεταξύ των "νωμένων Πολιτειών και της Ευρώπης, θα προκύψουν πολλά οφέλη: περισσότεροι αεροδιάδρομοι, μεγαλύτερος ανταγωνισμός και φθηνότεροι αεροπορικοί ναύλοι - περισσότερα οφέλη συνολικά για τον ταξιδιώτη και τον καταναλωτή. Ένα μεγάλο εμπόδιο, δηλαδή μια ένσταση από την ευρωπαϊκή πλευρά για την ανταλλαγή δεδομένων των επιβατών με τις "νωμένες Πολιτείες, έχει ξεπεραστεί σήμερα. Ωστόσο, υπάρχει άλλο ένα εμπόδιο σχετικά με την ιδιοκτησία των αεροπορικών εταιρειών, το οποίο προκαλεί μεγάλα προβλήματα στις "νωμένες Πολιτείες και απορρίφθηκε στο Κογκρέσο.
<P>
Εν τω μεταξύ, ο υπουργός Μεταφορών της Ιρλανδίας, κ. Cullen, προσπαθεί να πείσει την Επιτροπή να συμφωνήσει για μια κοινή διμερή συμφωνία μεταξύ της Ιρλανδίας και των "νωμένων Πολιτειών. Διαφωνώ με αυτό για δύο λόγους. Πρώτον, θα υπονομεύσει την παγκόσμια εμπιστοσύνη στους ανοιχτούς αιθέρες· και δεύτερον, θα προκαλέσει ανεπανόρθωτη βλάβη στο αεροδρόμιο Shannon στην Ιρλανδία, το οποίο υπήρξε η πύλη διατλαντικών ταξιδιών. Έως ότου υπάρξει μια πλήρης παγκόσμια συμφωνία, δεν θα πρέπει να συναφθεί καμία διμερής συμφωνία μεταξύ της Ιρλανδίας και των "νωμένων Πολιτειών. " Επιτροπή θα πρέπει να την απορρίψει.
<SPEAKER ID="055" NAME="Yannick Vaugrenard" AFFILIATION="PSE">
(FR) Κύριε Πρόεδρε, εδώ και λίγο καιρό, το μεταναστευτικό ρεύμα περιγράφεται ως μια φαινομενικά απαράδεκτη απειλή. Αυτή η ρητορική υιοθετήθηκε από την ακροδεξιά, η οποία διαιωνίζει τη σύγχυση μεταξύ εγκληματικότητας και μετανάστευσης και ευδοκιμεί σε αυτόν τον χώρο.
<P>
Στην πραγματικότητα αυτοί οι μετανάστες είναι καταρχάς και πρωτίστως θύματα: θύματα των μαφιόζικων δικτύων που πλουτίζουν φέρνοντας άνδρες και γυναίκες που θέλουν να οικοδομήσουν το μέλλον τους και θύματα ευρωπαίων επιχειρηματιών και ιδιοκτητών κατοικιών υποβαθμισμένων περιοχών οι οποίοι ευημερούν υποδουλώνοντας φθηνό εργατικό δυναμικό στην πρώτη περίπτωση και νοικιάζοντας ανθυγιεινές κατοικίες σε εξωφρενικές τιμές στη δεύτερη περίπτωση.
<P>
Ενώπιον αυτής της κατάστασης, ας θέσουμε σε εφαρμογή όλα τα ισχύοντα κοινοτικά μέσα για την καταπολέμηση αυτών των κυκλωμάτων. Ας αναθεωρήσουμε τον κανονισμό που ορίζει ότι οι αιτήσεις χορήγησης ασύλου πρέπει να εξετάζονται από το πρώτο κράτος μέλος στο οποίο καταφεύγουν οι αιτούντες άσυλο, γιατί αυτό αποτελεί ανυπόφορο βάρος για τις χώρες της Νοτιοανατολικής Ευρώπης. Επιπλέον, τα πυκνοκατοικημένα και απάνθρωπα στρατόπεδα διαμετακόμισης προσφύγων δεν είναι πλέον αποδεκτά.
<P>
Τέλος, ας έχουμε την αντικειμενικότητα και το θάρρος να πούμε ότι η Ευρώπη θα χρειαστεί τους νόμιμους μετανάστες για να αναπληρώσει το δημογραφικό της έλλειμμα. Ας εγκαταλείψουμε επομένως την πολιτική πεπατημένη, ας σταματήσουμε να επιδιδόμαστε σε δηλώσεις εύκολου ιδεολογικού περιεχομένου και ας δηλώσουμε σαφώς ότι η μετανάστευση μπορεί και να αποτελέσει ευκαιρία για την Ευρώπη.
<SPEAKER ID="056" NAME="Γεώργιος Παπαστάμκος" AFFILIATION="PPE-DE">
Κύριε Πρόεδρε, ο ισολογισμός της πολιτικής της Ένωσης έναντι των κρατών της Νοτιοανατολικής Ευρώπης, με επίκεντρο τα Δυτικά Βαλκάνια, αποκαλύπτει θετικά και αρνητικά αποτελέσματα.
<P>
Μετά την κριτική που δέχεται η στρατηγική της περαιτέρω διεύρυνσης της Ένωσης, η οποία αφορά και τα Δυτικά Βαλκάνια, υπάρχει η αίσθηση ότι μειώθηκε η ικανότητα ακροάσεως των ευρωπαϊκών θεσμών έναντι της εν λόγω περιοχής.
<P>
Πιστεύω ότι στο πλαίσιο της κοινοβουλευτικής διπλωματίας έχουμε την ευθύνη να καταστήσουμε περισσότερο συνεκτική, διαφανή και αποτελεσματική τη στρατηγική της Ένωσης, ώστε να γίνει περισσότερο ορατή η νότια διάσταση της ευρωπαϊκής πολιτικής.
<SPEAKER ID="057" NAME="Marie-Noëlle Lienemann" AFFILIATION="PSE">
(FR) Κύριε Πρόεδρε, κυρίες και κύριοι, η EADS και τα βιομηχανικά σχέδια που υλοποιεί αυτός ο όμιλος, μεταξύ των οποίων και η Airbus, αποτελούν μία από τις μεγαλύτερες ναυαρχίδες της Ευρώπης, μια βιομηχανική ναυαρχίδα, το σύμβολο της μελλοντικής τεχνολογίας μας και των δυνατοτήτων μας. Ωστόσο, αυτή η επιχείρηση αντιμετωπίζει μεγάλες δυσκολίες. Δεν θα επιμείνω στους λόγους -συμπεριλαμβανόμενων αυτών που αφορούν κυρίως τον τρόπο διοίκησής της- που θα μπορούσαν να αιτιολογήσουν ή να εξηγήσουν ορισμένες από τις δυσκολίες που αντιμετωπίζει σήμερα, οι οποίες με τη σειρά τους απαιτούν την εξεύρεση αποτελεσματικών επανορθωτικών λύσεων.
<P>
Αντίθετα, θα επιμείνω στις δηλώσεις των διοικητικών στελεχών της Airbus, οι οποίοι μας εξηγούν ότι για να είναι ανταγωνιστική η επιχείρηση, πρέπει ενδεχομένως να μετεγκαταστήσει ή να εγκαταστήσει ορισμένες από τις λειτουργίες της στη λεγόμενη νομισματική ζώνη "δολαρίου", για τον αποκλειστικό λόγο ότι η συναλλαγματική ισοτιμία ευρώ/δολαρίου είναι δυσμενής για έναν από τους σημαντικότερους τομείς τεχνολογιών αιχμής της Ευρωπαϊκής Ένωσης. Όταν ρωτήθηκε για αυτό το θέμα, ο κ. Trichet είπε μόνο: "Δεν είμαι υποχρεωμένος να δώσω εξηγήσεις για τη συναλλαγματική ισοτιμία!".
<P>
Δεν πιστεύετε, κύριε Πρόεδρε, κυρίες και κύριοι, ότι είναι επιτακτική η ανάγκη αλλαγής της νομισματικής πολιτικής της Ευρώπης;
<P>
(Ο Πρόεδρος διακόπτει την ομιλήτρια)
<SPEAKER ID="058" NAME="András Gyürk" AFFILIATION="PPE-DE">
(HU) Σαν σήμερα, πριν από 50 χρόνια, ξέσπασε η επανάσταση στην Ουγγαρία. Ο χώρος της πρώτης μάχης του εκκολαπτόμενου αγώνα για την απελευθέρωση από τη σοβιετική καταπίεση βρισκόταν στα κεντρικά γραφεία του ουγγρικού ραδιοφώνου. Οι αντάρτες γνώριζαν ότι, εκτός από τη στρατιωτική δύναμη, το σύστημα είχε οικοδομηθεί πάνω από όλα σε ψέματα. Το έμβλημα αυτών των ψεμάτων ήταν το φερέφωνο του κομμουνιστικού κόμματος, δηλαδή το κρατικό ραδιόφωνο. " μάχη έληξε με νίκη των επαναστατών και, κατά συνέπεια, ο ραδιοφωνικός σταθμός κατάφερε να μεταδώσει τα λόγια που αργότερα θα αποτελούσαν ένα σλόγκαν: "Λέγαμε ψέματα μέρα-νύχτα, λέγαμε ψέματα σε κάθε περίπτωση".
<P>
Στρατιωτική δύναμη και ψέματα: αυτά διατήρησαν ζωντανό τον κομμουνισμό στην Ουγγαρία και αυτά αποτέλεσαν τα δομικά στοιχεία της καταπίεσης στον υπόλοιπο σοβιετικό συνασπισμό επίσης. Παρόλο που η Ουγγρική Επανάσταση καταπνίγηκε από την ακατανίκητη φάλαγγα των αρμάτων μάχης που κυκλοφορούσαν στη χώρα, σήμερα γνωρίζουμε ότι τα γεγονότα στη Βουδαπέστη, την Πράγα και το Γκντανσκ δεν συνέβησαν μάταια και ότι τα θύματα δεν έχασαν μάταια τις ζωές τους. Χάρη σε αυτούς, η Ευρώπη σήμερα είναι ελεύθερη και ενωμένη.
<P>
Ωστόσο, προκειμένου να διασφαλιστεί ότι κανένα σύστημα της ηπείρου μας δεν θα οικοδομηθεί ποτέ ξανά στη στρατιωτική δύναμη και τα ψέματα, πρέπει να διατηρήσουμε τη μνήμη μας. Για αυτόν τον λόγο, οι συνάδελφοί μου βουλευτές και εγώ, προωθήσαμε μια πρωτοβουλία να καταστήσουμε την 4η Νοεμβρίου επέτειο της κατατρόπωσης της Ουγγρικής Επανάστασης, μια ημέρα μνήμης για τα θύματα του κομμουνισμού στην Ευρώπη.
<SPEAKER ID="059" NAME="Παναγιώτης Μπεγλίτης" AFFILIATION="PSE">
Κύριε Πρόεδρε, στις 29 Αυγούστου ο γενικός γραμματέας του Ο"Ε, ο κ. Κόφι Ανάν, υπέβαλε στα μέλη της Γενικής Συνέλευσης ένα κείμενο έκθεσης του εμπειρογνώμονα Paulo Sérgio Pinheiro σχετικά με τη βία κατά των παιδιών.
<P>
" έκθεση αυτή, κύριε Πρόεδρε, περιγράφει με τα πιο μελανά χρώματα τα φαινόμενα της βίας και της παιδικής εκμετάλλευσης στον κόσμο και επισημαίνει τις σοβαρές παραβιάσεις των δικαιωμάτων του παιδιού. Πρόκειται για ένα κείμενο αφύπνισης για τη συλλογική συνείδηση της ανθρωπότητας και ενεργοποίησης για την υπεράσπιση των θεμελιωδών ανθρωπίνων αρχών και αξιών.
<P>
Πιστεύω, κύριε Πρόεδρε, και εκμεταλλεύομαι την παρουσία εδώ του Επιτρόπου κ. Frattini, ότι το κείμενο αυτό του Ο"Ε πρέπει να αποτελέσει αντικείμενο συζήτησης στα θεσμικά όργανα της Ευρωπαϊκής Ένωσης, και ιδιαίτερα στο Ευρωπαϊκό Κοινοβούλιο, σε συνδυασμό με την πρόσφατη ανακοίνωση της Ευρωπαϊκής Επιτροπής για μια ευρωπαϊκή στρατηγική για τα δικαιώματα του παιδιού.
<P>
" Ευρωπαϊκή Ένωση, κύριε Πρόεδρε, πρέπει να βρεθεί στην πρωτοπορία της διαμόρφωσης ενός κοινού συστήματος δεσμευτικών κανόνων, για όλα τα κράτη μέλη, για την προστασία των δικαιωμάτων των παιδιών.
<SPEAKER ID="060" NAME="Μαρία Παναγιωτοπούλου-Κασσιώτου" AFFILIATION="PPE-DE">
Κύριε Πρόεδρε, από δημοσιεύματα των μέσων μαζικής ενημέρωσης έγινε γνωστή η δίωξη και η πιθανή απόλυση υπαλλήλου αεροπορικής εταιρείας του "νωμένου Βασιλείου, μόνο και μόνο επειδή έφερε στον λαιμό αλυσίδα με σταυρό μεγέθους νομίσματος 5 σεντς.
<P>
Μιλούμε για δημοκρατία, ελευθερία και δικαιοσύνη, αρχές που πρέπει να εδραιωθούν και στα υπό ένταξη κράτη. Θέλουμε να δώσουμε τη βεβαιότητα στους Ευρωπαίους, αλλά και σε όλους τους κατοίκους του πλανήτη, ότι δεν θα διώκονται για λόγους ελευθερίας της έκφρασης -είτε αντιπροσωπεύεται με τον λόγο η ελευθερία, αυτή είτε με την εξωτερική περιβολή- και πολύ περισσότερο δεν θα διώκονται για τη θρησκευτική τους πίστη.
<P>
Στην πατρίδα μου, 80% των κατοίκων βαπτίζονται και φέρουν τον σταυρό για όλη τους τη ζωή. Πώς θα ζητήσουμε σεβασμό των θρησκευτικών ελευθεριών από τις υπό ένταξη χώρες όταν εμείς δεν προστατεύουμε τη δυνατότητα ύπαρξης μίας τόσο απλής θρησκευτικής έκφρασης; Ελπίζω ότι ο Επίτροπος θα λάβει κάποια μέτρα ...
<P>
(Ο Πρόεδρος διακόπτει την ομιλήτρια)
<SPEAKER ID="061" NAME="Renate Sommer" AFFILIATION="PPE-DE">
(DE) Κύριε Πρόεδρε, θέλω να επιστήσω την προσοχή του Σώματος σε ένα περιστατικό που συνέβη πριν από αρκετές ημέρες μεταξύ των πολωνικών συνοριακών αρχών και ενός γερμανικού κρουαζιερόπλοιου, του Adler Dania, το οποίο εισερχόταν στο πολωνικό λιμάνι του Swinemünde, όταν τρεις υπάλληλοι της πολωνικής τελωνειακής αρχής, ντυμένοι με πολιτικά και χωρίς έγγραφη εξουσιοδότηση, προσπάθησαν να κατάσχουν το συνολικό απόθεμα οινοπνευματωδών ποτών του πλοίου. Ο καπετάνιος απάντησε γυρίζοντας το πλοίο και επιστρέφοντας βιαστικά στη Γερμανία, ενώ καταδιωκόταν από περιπολικό σκάφος της πολωνικής συνοριακής υπηρεσίας, το οποίο μάλιστα έριξε φωτοβολίδες προς την κατεύθυνση του Adler Dania.
<P>
Είναι απίστευτο το ότι μπορεί να συμβαίνουν τέτοια πράγματα, όπως φαίνεται όμως από τις επιστολές που έχω λάβει από όσους είχαν παρόμοιες προσωπικές εμπειρίες, δεν πρόκειται δυστυχώς για μεμονωμένο περιστατικό. Επανειλημμένα δημιουργούνται προβλήματα στα εσωτερικά σύνορα της Ευρώπης με πολλά από τα νέα κράτη μέλη, καθώς και με άλλες γειτονικές χώρες, όπως για παράδειγμα η αυθαίρετη επιβολή τελών και οι προσπάθειες να εξαναγκαστούν οι ταξιδιώτες να τα πληρώσουν, διαφορετικά τους αρνείται η είσοδος στη χώρα που επιθυμούν. Απαιτώ να ληφθούν μέτρα για την αντιμετώπιση αυτής της κατάστασης.
<SPEAKER ID="062" NAME="Διαμάντω Μανωλάκου" AFFILIATION="GUE/NGL">
Κύριε Πρόεδρε, σε έκθεση αμερικανικής εταιρείας στρατηγικών αναλύσεων και μελετών, διατυπώθηκε η πληροφορία ότι ελληνοκύπριοι και έλληνες στρατιώτες, αγνοούμενοι από την εποχή της εισβολής του τουρκικού στρατού στη Βόρεια Κύπρο, έχουν χρησιμοποιηθεί ως πειραματόζωα στα βιομηχανικά εργαστήρια του τουρκικού στρατού στη διάρκεια των ετών 1984-88.
<P>
Δεδομένου ότι η Τουρκία όχι μόνον συνεχίζει την κατοχή του βόρειου τμήματος της Κύπρου, αλλά και ότι ποτέ δεν έδωσε πληροφορίες και στοιχεία για τους αγνοούμενους και δεδομένου ότι το δράμα των συγγενών αυτών των αγνοουμένων συνεχίζεται εδώ και τρεις δεκαετίες, θα ζητούσα από το Κοινοβούλιο να πάρει την πρωτοβουλία και να απαιτήσει από την Τουρκία να δώσει όλες τις πληροφορίες που έχει για τους αγνοούμενους -όσο σκληρές και αν είναι αυτές- για να μπει ένα τέλος στο δράμα αυτό.
<SPEAKER ID="063" NAME="Ιωάννης Γκλαβάκης" AFFILIATION="PPE-DE">
Κύριε Πρόεδρε, αγαπητοί συνάδελφοι, παίρνω τον λόγο, διότι θέλω να εκφράσω τη δυσαρέσκεια και την ανησυχία μου για το μέλλον της Ευρώπης. Πάντα θεωρούσα ότι ένας από τους κύριους στόχους της Ευρωπαϊκής Ένωσης ήταν η προστασία των παιδιών. " εξασφάλιση της μόρφωσής τους, της υγείας τους και, γενικότερα, η ολοκλήρωση του χαρακτήρα τους και της προσωπικότητάς τους.
<P>
Εκφράζω την έντονη δυσαρέσκειά μου για την ίδρυση στην Ολλανδία του κόμματος των παιδοφίλων. Ένα κόμμα που έχει ως βασικούς στόχους τη νομιμοποίηση της σεξουαλικής επαφής μεταξύ ενηλίκων και ανηλίκων άνω των 12 ετών και τη νομιμοποίηση της κατοχής παιδικού πορνογραφικού υλικού για προσωπική χρήση. Σε μια Ευρώπη που γερνάει, σε μια Ευρώπη όπου ο θεσμός της οικογένειας συνεχώς εξασθενεί, σε μια Ευρώπη όπου τα ήθη και τα έθιμα και οι παραδόσεις χαλαρώνουν, η ίδρυση του κόμματος αυτού μοιάζει με βόμβα στα θεμέλια του ευρωπαϊκού οικοδομήματος.
<P>
Ζητώ από όλους να αντιταχθούμε. Προτείνω, να υποβάλει το Ευρωπαϊκό Κοινοβούλιο στη Φινλανδική Προεδρία το αίτημα να καταργηθεί το κόμμα των παιδοφίλων. Αν θέλουμε μια Ευρωπαϊκή Ένωση με μέλλον και προοπτική πρέπει πρωτίστως και πάνω απ' όλα να προστατέψουμε τα παιδιά μας.
<SPEAKER ID="064" NAME="Ρόδη Κράτσα-Τσαγκαροπούλου" AFFILIATION="PPE-DE">
Κύριε Πρόεδρε, αγαπητοί συνάδελφοι, επέστρεψα μόλις από επίσκεψη στον Λίβανο με αισθήματα αισιοδοξίας για τη νέα κατάσταση στην περιοχή αλλά και με μεγαλύτερη συνειδητοποίηση των προκλήσεων που μας αφορούν όλους. " ζωή στον Νότο επανέρχεται. Οι κάτοικοι επιστρέφουν σε γρήγορα επισκευασμένα σπίτια, δικά τους ή συγγενών τους, μέχρις ότου γίνει αποκατάσταση με τη βοήθεια της κυβέρνησης και των δωρητών, μεταξύ των οποίων σημαντικό ρόλο παίζει η Χεζμπολλάχ.
<P>
" παρουσία του λιβανέζικου στρατού και των δυνάμεων της UNIFIL δίνει ασφάλεια και ικανοποίηση στους πολίτες και είναι σημαντικό να πω ότι δίνει ορατότητα και εκτίμηση στην Ευρωπαϊκή Ένωση. " εφαρμογή της απόφασης 1701 δεν φαίνεται να απειλείται, αλλά η ισορροπία είναι εύθραυστη και θα πρέπει να την προστατεύσουμε για την ειρήνη στην ευρύτερη περιοχή, όπως πρέπει να υποστηρίξουμε και την κυβέρνηση του Λιβάνου για να μπορέσει να κάνει τις κατάλληλες μεταρρυθμίσεις στην οικονομία, στην κοινωνία και στο πολιτικό σύστημα.
<P>
Εκτός από την υπεράσπιση των δικαιωμάτων των πολιτών, θα ήθελα να επισημάνω και την ανάγκη να προστατεύσουμε τους πολιτισμικούς θησαυρούς ...
<P>
(Ο Πρόεδρος διακόπτει την ομιλήτρια)
<SPEAKER ID="065" NAME="Francisco José Millán Mon" AFFILIATION="PPE-DE">
(ES) Κύριε Πρόεδρε, μέσω της Προεδρίας αυτού του Σώματος θα ήθελα να στείλω ένα μήνυμα συλλυπητηρίων και αλληλεγγύης σε διάφορους δήμους της Γαλικίας, ειδικά στην επαρχία Pontevedra, για τη σοβαρή κατάσταση που αντιμετωπίζουν λόγω των μεγάλων πλημμύρων από το σαββατοκύριακο.
<P>
" καταιγίδα προκάλεσε σοβαρές ζημιές. Προκλήθηκαν μεγάλες ζημιές σε οικίες, εταιρείες, οδούς μεταφορών, στη γεωργία και στην κτηνοτροφία. Δυστυχώς, υπήρξαν επίσης τραυματισμοί και θάνατοι.
<P>
Όπως γνωρίζουμε όλοι, τον περασμένο Αύγουστο η αυτόνομη κοινότητα της Γαλικίας υπέστη τεράστια καταστροφή λόγω του μεγάλου κύματος πυρκαγιών, για την οποία συζήτησε το Κοινοβούλιο τον Σεπτέμβριο. Τότε υποστηρίξαμε την κινητοποίηση του Ευρωπαϊκού Ταμείου Αλληλεγγύης.
<P>
Οι σοβαρές επιπτώσεις των έντονων βροχοπτώσεων τις τελευταίες ημέρες συνδέονται με τις πυρκαγιές του Αυγούστου, όπως επισημαίνει σήμερα ο Τύπος της Γαλικίας. " απώλεια των δασικών περιοχών και οι τόνοι στάχτης που παρέσυρε ο αέρας αύξησαν τη σφοδρότητα των πλημμύρων. Αυτή είναι μια περαιτέρω απόδειξη της κλίμακας της καταστροφής που έπληξε τη Γαλικία το καλοκαίρι.
<P>
Αρκετοί δήμοι της Γαλικίας δυστυχώς πενθούν για άλλη μία φορά.
<SPEAKER ID="066" NAME="Mairead McGuinness" AFFILIATION="PPE-DE">
(ΕΝ) Κύριε Πρόεδρε, είχαμε έναν πολύ χρήσιμο διάλογο την προηγούμενη εβδομάδα με μια ομάδα που ονομάζεται EAGLES, η οποία αποτελείται από επιστήμονες από ολόκληρο τον κόσμο που ενδιαφέρονται να βοηθήσουν τον αναπτυσσόμενο κόσμο, και πιστεύω ότι πρόκειται για έναν διάλογο που πρέπει να επεκταθεί στο Κοινοβούλιο. Είμαστε μάρτυρες ενός επιστημονικού διαχωρισμού μεγάλης κλίμακας. Ο αναπτυγμένος κόσμος διαθέτει πάρα πολλούς επιστήμονες και μηχανικούς και ο αναπτυσσόμενος κόσμος δεν έχει κανέναν, γεγονός που διευρύνει το χάσμα μεταξύ πλούσιων και φτωχών.
<P>
Έχω ένα πολύ απλό μήνυμα το οποίο θα σας παρουσιάσω σε ένα λεπτό. " Ευρωπαϊκή Ένωση και η Επιτροπή έχουν το καθήκον και την υποχρέωση να συνεργαστούν με την επιστημονική κοινότητα για να την πείσουν να αφιερώσει μέρος των προσπαθειών της σε σχέδια που θα βοηθήσουν τον αναπτυσσόμενο κόσμο, είτε πρόκειται για την υγεία των ζώων, την ανθρώπινη υγεία ή τη γεωργική παραγωγή. Πρόκειται για ένα πρόβλημα που για την ώρα παραμελείται και οι φτωχοί υποφέρουν. Είναι κάτι που πρέπει να λάβει υπόψη του το Κοινοβούλιο, εξετάζοντας τον σημαντικό ρόλο της επιστήμης στον αναπτυσσόμενο κόσμο.
<SPEAKER ID="067" NAME="Toomas Savi" AFFILIATION="ALDE">
(ET) Πριν από δύο εβδομάδες ολόκληρος ο κόσμος συγκλονίστηκε από τη δολοφονία της Anna Politkovskaya. " ποδοπάτηση των ανθρωπίνων δικαιωμάτων και της ελευθερίας έκφρασης στην Τσετσενία, που κατάφερε να δημοσιοποιήσει η Anna Politkovskaya, συγκαλύφθηκε με τη χρήση μεθόδων γκανγκστερικής πολιτικής.
<P>
Πριν από μία εβδομάδα συζητήσαμε για την κρίση στη Γεωργία, την οποία ξεκίνησε η Ρωσία με μια πολιτική επίδειξη δύναμης, επιβάλλοντας οικονομικές κυρώσεις και τη διακοπή της πρόσβασης στις μεταφορές και τις ταχυδρομικές υπηρεσίες στη Γεωργία, απαγορεύοντας τις εισαγωγές προϊόντων από τη Γεωργία, κλείνοντας τα σύνορα της Ρωσίας με τη Γεωργία και ξεκινώντας την απέλαση Γεωργιανών από τη Ρωσία.
<P>
Σήμερα πρέπει να είμαστε προετοιμασμένοι να αποτρέψουμε την πιθανή χρήση κάθε είδους στρατιωτικής δύναμης όσον αφορά τις απόπειρες απόσχισης της Αμπχαζίας και της Νότιας Οσετίας.
<P>
" Ευρωπαϊκή Ένωση και το Κοινοβούλιο δεν μπορούν απλώς να παραμείνουν αμέτοχοι, παρακολουθώντας την κατάσταση που εκτυλίσσεται στη Γεωργία. Πρέπει να χρησιμοποιήσουμε κάθε διαθέσιμη επιλογή -το συνολικό φάσμα μέτρων που προβλέπονται στην Ευρωπαϊκή Πολιτική Γειτονίας, την οργάνωση των αποστολών συνοριοφυλάκων, τη διευκόλυνση του ελεύθερου εμπορίου και την απλοποίηση του συστήματος θεώρησης- με στόχο τη διατήρηση της ειρήνης στον Νότιο Καύκασο.
<SPEAKER ID="068" NAME="Jacky Henin" AFFILIATION="GUE/NGL">
(FR) Κύριε Πρόεδρε, οι στρατηγικές και βιομηχανικές αποφάσεις της Airbus δεν καθορίζουν μόνον τη μοίρα δεκάδων χιλιάδων εργαζομένων αλλά και το μέλλον ενός μεγάλου μέρους της ευρωπαϊκής αεροναυπηγικής βιομηχανίας. Έχει ζωτική σημασία το να σεβαστούμε τις γνώσεις, την εργασία και την επένδυση των υπαλλήλων και των υπεργολάβων της Airbus, μέσω προσπαθειών αποτροπής μια κατάστασης εκμηδενισμού τους. Οι υπάλληλοι της Airbus δεν πρέπει σε καμία περίπτωση να υποχρεωθούν να πληρώσουν για τα σφάλματα και τα λάθη των διευθυντών και των μετόχων. Μέσω των γνώσεών τους, αυτοί οι υπάλληλοι αποτελούν το καμάρι της Airbus. " Airbus χωλαίνει λόγω των φιλελεύθερων πολιτικών που εφαρμόστηκαν και, για να επανέλθει, απαιτείται να περιέλθει στην κρατική ιδιοκτησία και να χρηματοδοτηθεί η EADS σε ευρωπαϊκή κλίμακα.
<P>
Διαπιστώνω επίσης με ικανοποίηση ότι τόσο στη Γερμανία όσο και στην Ισπανία, πολλοί μιλούν για την εκχώρηση πραγματικών εξουσιών παρέμβασης στους υπαλλήλους, όσον αφορά τη διαχείριση της Airbus.
<P>
Ας κάνει τη δουλειά του ο κ. Mandelson, προκειμένου οι Αμερικανοί να μην προκαλούν πια το σύστημα των επιστρεπτέων προκαταβολών και η Ευρωπαϊκή Κεντρική Τράπεζα και η Επιτροπή να παρέμβουν τελικά για να εναντιωθούν στο αδύναμο δολάριο.
<SPEAKER ID="069" NAME="Jörg Leichtfried" AFFILIATION="PSE">
(DE) Κύριε Πρόεδρε, κυρίες και κύριοι, η παρέμβασή μου αφορά το πρόβλημα των αδέσποτων σκύλων στην Κέρκυρα. Ο αυστριακός σύλλογος προστασίας των ζώων στηρίζει εδώ και αρκετά χρόνια πολλά προγράμματα στην Κέρκυρα, αν και οι τοπικές αρχές τον εμποδίζουν συνεχώς να κάνει αποτελεσματικά τη δουλειά του. Οι αλλοδαποί κτηνίατροι στερούνται τη δυνατότητα να περιθάλψουν ζώα, η λειτουργία νεόκτιστων κτηνιατρείων εμποδίζεται και, παρά το γεγονός ότι το εν λόγω πρόγραμμα χρηματοδοτήθηκε από την ταξιδιωτική εταιρεία TUI, δεν επιτρέπεται να στέλνονται τα αδέσποτα σκυλιά σε οικογένειες στη Γερμανία και στην Αυστρία, αλλά αντ' αυτού θανατώνονται βάναυσα στην Κέρκυρα.
<P>
Απευθύνω έκκληση προς το Συμβούλιο και τους βουλευτές του ΕΚ να κάνουν κάτι γι' αυτήν την κατάσταση, και ζητώ ειδικότερα να επιτρέπεται και να αναγνωρίζεται η εξωτερική βοήθεια, προκειμένου να επιλυθεί το συντομότερο δυνατόν το πρόβλημα αυτό για το καλό των ζώων.
<SPEAKER ID="070" NAME="Marianne Mikko" AFFILIATION="PSE">
(ET) Κυρίες και κύριοι, σαν σήμερα πριν από 50 χρόνια οι φοιτητές και οι διανοούμενοι της Βουδαπέστης κατέθεσαν 16 αιτήματα στην ουγγρική κυβέρνηση ανδρείκελων. Τα αιτήματα απορρίφθηκαν, οι αρχές άνοιξαν πυρ κατά του πλήθους και η επανάσταση ξεκίνησε.
<P>
Οι Ούγγροι ενθαρρύνθηκαν από την πίστη τους για την παροχή βοήθειας από τη Δύση. Θεώρησαν δεδομένη την ευρωπαϊκή ενότητα. " αναμενόμενη βοήθεια δεν έφτασε, ωστόσο, ούτε με τη μορφή επίσημων δηλώσεων. " κρίση του Σουέζ που εκτυλισσόταν την ίδια στιγμή, περιόρισε κατά κάποιον τρόπο τη δυνατότητα της Δύσης να ενεργήσει, αλλά ο πραγματικός λόγος για αυτήν την επιφύλαξη ήταν ο διαχωρισμός της Ευρώπης σε σφαίρες επιρροής στη Γιάλτα.
<P>
13 000 άνθρωποι κατεστάλησαν από τους Σοβιετικούς, 350 εκ των οποίων εκτελέστηκαν. " Ουγγαρία αποτέλεσε μια υποδειγματική περίπτωση για άλλα έθνη που διψούσαν για ελευθερία.
<P>
" Σοβιετική Ένωση δεν υπάρχει πια, αλλά το πνεύμα της Γιάλτας διατηρείται προκαλώντας μας τον φόβο να υπερασπιστούμε τη Μολδαβία, τη Γεωργία και άλλες χώρες που η Ρωσία θεωρεί ότι αποτελούν μέρος της σφαίρας επιρροής της. Σε ανάμνηση των θυμάτων της Ουγγρικής Επανάστασης, προτείνω να ξεπεράσουμε τον φόβο μας και να υιοθετήσουμε κοινή θέση για την υπεράσπιση της δημοκρατίας και της ελευθερίας.
<SPEAKER ID="071" NAME="Andrzej Jan Szejna" AFFILIATION="PSE">
(PL) Κύριε Πρόεδρε, η δημιουργία κοινής ενεργειακής αγοράς που είναι όσο το δυνατόν πιο αποτελεσματική, ασφαλής και ανταγωνιστική, αποτελεί προτεραιότητα για την Ευρωπαϊκή Ένωση. Είναι σημαντικό να θυμόμαστε ωστόσο, ότι οι επιπτώσεις της ενεργειακής πολιτικής της Ένωσης εκτείνονται πέρα από τον ενεργειακό τομέα και ότι οι τρεις πολιτικοί στόχοι της ενεργειακής πολιτικής είναι να διασφαλιστεί η ασφάλεια του ενεργειακού εφοδιασμού, η ανταγωνιστικότητα και η προστασία του περιβάλλοντος, κυρίως μέσω της αντιμετώπισης των κλιματικών αλλαγών. Όπως γνωρίζουμε, η δημιουργία της εσωτερικής ενεργειακής αγοράς επιτυγχάνεται έμμεσα μέσω της εναρμόνισης της νομοθεσίας των κρατών μελών και άμεσα μέσω της ελευθέρωσης των εθνικών ενεργειακών αγορών. Εντούτοις, η Ευρώπη χρειάζεται μια κοινή στρατηγική και μια ευρέως βασισμένη συνεργασία όσον αφορά την κοινή ενεργειακή αγορά και τους ξένους εταίρους. Αυτός είναι λόγος για τον οποίο χαιρετίζω την πρόσφατη διάσκεψη κορυφής του Lahti, όπου για πρώτη φορά μετά από πολλά χρόνια, οι χώρες της Ευρωπαϊκής Ένωσης προσπάθησαν να μιλήσουν με μια φωνή για την ενεργειακή συνεργασία με τη Ρωσία και τα κράτη μέλη δεν επέτρεψαν στους εαυτούς τους να παρεκτραπούν από την προοπτική των δυνητικών πλεονεκτημάτων μιας ειδικής σχέσης με τη Ρωσία.
<SPEAKER ID="072" NAME="Czesław Adam Siekierski" AFFILIATION="PPE-DE">
(PL) Κύριε Πρόεδρε, παρακολούθησα δύο σημαντικά γεγονότα αυτόν τον μήνα. Το πρώτο ήταν η διάσκεψη για την απλοποίηση της κοινής γεωργικής πολιτικής που οργάνωσε η Ευρωπαϊκή Επιτροπή και το άλλο ήταν η διάσκεψη των ευρωπαίων γεωργών, που διεξήχθη υπό την αιγίδα της COPA/COGECA. Δηλώθηκε επανειλημμένως ότι η Ευρώπη χρειάζεται μια σαφώς καθορισμένη στρατηγική για τη γεωργία και το μέλλον των γεωργών. Τι λαμβάνει επί του παρόντος; Συνεχείς μεταρρυθμίσεις που πραγματοποιούνται ανά τακτά διαστήματα. Οι γεωργοί χρειάζονται σταθερότητα, προκειμένου να καταφέρουν να προγραμματίσουν την παραγωγή και τις επενδύσεις. Θα ήταν καλό να θυμηθούμε ότι, αν απορριφθεί η βοήθεια κάθε είδους, η ευρωπαϊκή γεωργία θα αντιμετωπίσει εξαιρετικά μεγάλη δυσκολία να ανταγωνιστεί προϊόντα που εισάγονται από άλλες χώρες. " Ευρώπη βρίσκεται ήδη σε μειονεκτική θέση, γιατί οι απαιτήσεις που επιβλήθηκαν στους γεωργούς μας είναι πολύ πιο αυστηρές και οι προϋποθέσεις παραγωγής είναι συχνά πιο δύσκολες. Είναι λοιπόν ηθική μας υποχρέωση να διαφωτίσουμε τους πολίτες και επιπλέον ορισμένους βουλευτές του Κοινοβουλίου για τον λόγο για τον οποίο διαθέτουμε μια κοινή ενεργειακή πολιτική, ποια είναι τα οφέλη της και γιατί οι καταναλωτές πρέπει να πληρώσουν το κόστος της.
<SPEAKER ID="073" NAME="Μάριος Ματσάκης" AFFILIATION="ALDE">
(ΕΝ) Κύριε Πρόεδρε, ο κ. Behiç Aşçi είναι ένας τούρκος δικηγόρος ο οποίος βρίσκεται σε απεργία πείνας εδώ και 202 μέρες και βρίσκεται τώρα πολύ κοντά στον θάνατο. Παρά το ότι δεν είναι ο ίδιος κρατούμενος, διαμαρτύρεται ενάντια στην απάνθρωπη ενέργεια των τουρκικών αρχών να βάζουν πολιτικούς κυρίως κρατούμενους σε απομόνωση στις αποκαλούμενες φυλακές τύπου F. Εκατόν είκοσι δύο απεργοί πείνας έχουν πεθάνει έως τώρα σε τέτοιες φυλακές και, παρόλα αυτά, η τουρκική κυβέρνηση αρνείται πεισματικά ακόμα και να συζητήσει το θέμα.
<P>
" απομόνωση, μερικές φορές για χρόνια, είναι μία από τις χειρότερες μορφές ψυχολογικού βασανιστηρίου και η τουρκική κοινωνία των πολιτών, συμπεριλαμβανόμενων των δικηγορικών και ιατρικών συλλόγων, έχουν ζητήσει την κατάργησή της.
<P>
Σας απευθύνω έκκληση, κύριε Πρόεδρε, στο όνομα του σεβασμού των ανθρωπίνων δικαιωμάτων και για να σωθεί η ζωή του κ. Aşçi, να επικοινωνήσετε επειγόντως με τον τούρκο πρωθυπουργό και να του τονίσετε ότι η απομόνωση σε φυλακές τύπου F δεν συνάδει με τις ευρωπαϊκές προσδοκίες της Τουρκίας και πρέπει να σταματήσει αμέσως.
<SPEAKER ID="074" NAME="Árpád Duka-Zólyomi" AFFILIATION="PPE-DE">
(HU) Σήμερα θυμόμαστε γεγονότα που συνέβησαν πριν από 50 χρόνια, αυτά της Ουγγρικής Επανάστασης του 1956, της επανάστασης του λαού, η οποία κλόνισε το κομμουνιστικό σύστημα που είχε θεωρηθεί ακλόνητο. Για τι ακριβώς αγωνιζόταν ο ουγγρικός λαός; Για την ελευθερία και την ανεξαρτησία. Εμείς οι Ούγγροι που ζούσαμε εκτός των συνόρων της Ουγγαρίας παρακολουθούσαμε επίσης την ηρωική πάλη εναντίον της συντριπτικής σοβιετικής δύναμης με ενδιαφέρον και έντονη προσοχή. Την ήττα της επανάστασης ακολούθησαν σκοτεινά, σκληρά χρόνια και άγρια αντίποινα. Κυρίως στην Τρανσυλβανία αλλά και στη Σλοβακία επίσης, αυτοί που ανοιχτά διάκειντο θετικά στην Επανάσταση, υπέστησαν σοβαρές τιμωρίες. Με μεγάλο σεβασμό θυμόμαστε τα θύματα, τους ηρωικούς αγωνιστές της ελευθερίας, των οποίων ο αγώνας δεν πήγε χαμένος. 34 χρόνια μετά, το απάνθρωπο σύστημα κατέρρευσε και σήμερα ανήκουμε σε μια Ευρωπαϊκή Κοινότητα η οποία βασίζεται στη δημοκρατία, στο κράτος δικαίου και στα πολιτικά δικαιώματα. Για αυτές τις αξίες πολέμησαν οι άνθρωποι που συμμετείχαν και οι ηρωικοί νεκροί έχασαν τις ζωές τους κατά τη διάρκεια της Επανάστασης του 1956.
<SPEAKER ID="075" NAME="Laima Liucija Andrikien" AFFILIATION="PPE-DE">
(ΕΝ) Κύριε Πρόεδρε, την προηγούμενη εβδομάδα η ανεπίσημη διάσκεψη κορυφής της ΕΕ στο Lahti υπό τη φινλανδική Προεδρία σημείωσε ένα πολύ σημαντικό βήμα στις σχέσεις μεταξύ ΕΕ και Ρωσίας. Ύστερα από πολύ καιρό η ΕΕ κατάφερε να εκφραστεί με μια φωνή και αυτό που είναι ιδιαίτερα σημαντικό είναι ότι η ΕΕ ήταν ενωμένη όταν εκφραζόταν για την ευρωπαϊκή ενεργειακή πολιτική.
<P>
Καθώς η ανάγκη για αυξημένο ενεργειακό εφοδιασμό και αυξημένη ενεργειακή ασφάλεια είναι θέμα κοινού ενδιαφέροντος στην Ένωση, θα ήθελα να επισημάνω ότι ορισμένα σχέδια στην περιοχή της Βαλτικής Θάλασσας αγνοούν τα συμφέροντα ορισμένων κρατών μελών όσον αφορά την ασφάλεια του ενεργειακού εφοδιασμού, ιδιαίτερα το σχέδιο αγωγού φυσικού αερίου της Βόρειας Ευρώπης, στο οποίο το 2000 χορηγήθηκε το καθεστώς Διευρωπαϊκού Ενεργειακού Δικτύου.
<P>
Προτείνω να ζητήσουμε από τις χώρες που συμμετέχουν ήδη στο σχέδιο, δηλαδή τη Γερμανία και τη Ρωσία, να καλέσουν τις γειτονικές χώρες που είναι κράτη μέλη της ΕΕ να συμμετάσχουν στο δίκτυο και να τους προσφέρουν μια ευκαιρία πραγματικής εταιρικής σχέσης.
<SPEAKER ID="076" NAME="Πρόεδρος">
" συζήτηση έληξε.

<CHAPTER ID="011-01">
1. Ανθρωπιστική κατάσταση των ιρακινών προσφύγων
<SPEAKER ID="219" NAME="Πρόεδρος">
" ημερήσια διάταξη προβλέπει τη συζήτηση των έξι προτάσεων ψηφίσματος σχετικά με την ανθρωπιστική κατάσταση των ιρακινών προσφύγων.
<SPEAKER ID="220" NAME="Μάριος Ματσάκης " AFFILIATION="ALDE">
συντάκτης. - (EN) Κύριε Πρόεδρε, κύριε Επίτροπε, το Ιράκ είναι σήμερα σε μια καταστροφική άβυσσο και ο λαός του Ιράκ βρίσκεται σε μια κατάσταση παντελούς απελπισίας και κρίσης. Οι επιβεβαιωμένες στατιστικές που παρέχονται από διεθνείς οργανισμούς, όπως η Αποστολή Βοήθειας των "νωμένων Εθνών στο Ιράκ και άλλες οργανώσεις των "νωμένων Εθνών, είναι πραγματικά ζοφερές και τραγικές. Καθημερινά, 100 άνθρωποι κατά μέσο όρο σκοτώνονται και 200 τραυματίζονται· το 50% του πληθυσμού ζει με λιγότερο από ένα δολάριο ημερησίως και η ανεργία πλήττει περισσότερο από το 80% του πληθυσμού. Μόνο μια μειονότητα έχει πρόσβαση σε επαρκείς παροχές ύδατος και σε αποτελεσματικές εγκαταστάσεις υγιεινής. " παροχή ηλεκτρισμού είναι σοβαρά περιορισμένη και υπόκειται σε συχνές διακοπές χωρίς προειδοποίηση. Τέσσερις στους πέντε γιατρούς έχουν εγκαταλείψει τα νοσοκομεία τους και τρία στα τέσσερα παιδιά δεν πηγαίνουν στο σχολείο.
<P>
Σχεδόν τρία εκατομμύρια άνθρωποι εκτοπίζονται στο εσωτερικό, δηλαδή είναι πρόσφυγες στη ίδια τους τη χώρα και ο αριθμός αυξάνεται περίπου κατά 2000 καθημερινά. Επιπλέον δύο εκατομμύρια Ιρακινοί είναι πρόσφυγες στα γειτονικά κράτη, δηλαδή στη Συρία, την Ιορδανία, την περιοχή του Κόλπου, την Αίγυπτο και το Ιράν. Οι άνθρωποι αυτοί δεν διαθέτουν τυπικό καθεστώς προστασίας προσφύγων.
<P>
" ΕΕ και η διεθνής κοινότητα γενικά έχουν ένα ηθικό καθήκον να επιδείξουν συμπόνια και κατανόηση για τις άθλιες συνθήκες στις οποίες ζουν οι ιρακινοί πρόσφυγες. Επιπλέον, και είναι το πιο σημαντικό, πρέπει να λάβουν πιο αποτελεσματικά μέτρα για να διασφαλιστεί ότι σε αυτούς τους φτωχούς ανθρώπους παρέχεται η βοήθεια και η στήριξη που χρειάζονται τόσο πολύ προκειμένου να επιζήσουν της ταπείνωσης και της καταστροφής που αντιμετωπίζουν.
<P>
Αυτή η κοινή πρόταση ψηφίσματος συγκεντρώνει έναν αριθμό μέτρων που είναι σημαντικά προκειμένου να βοηθήσουν τους ιρακινούς πρόσφυγες να αποκτήσουν μια πιο ανθρώπινη ζωή.
<P>
Έως τώρα, μίλησα ως εκπρόσωπος της ομάδας μου, επιτρέψτε μου τώρα να πω λίγα λόγια σε προσωπικό επίπεδο. Το Ιράκ είναι μια σχετικά νέα χώρα: ανεξαρτητοποιήθηκε μόλις το 1932 από τη Βρετανία. Ακολούθησε έπειτα μια ιστορία αναταραχών και τελικά, ο Σαντάμ Χουσεΐν ανέλαβε την εξουσία. Ήταν ένας δυνάστης και εγκληματίας αλλά η Δύση τον βοήθησε να αποκτήσει εξουσία, συμπεριλαμβανόμενων δυστυχώς ορισμένων ευρωπαϊκών κρατών.
<P>
Ωστόσο δυστυχώς, ακόμη και οι χειρότερες μέρες του ολοκληρωτισμού του Σαντάμ Χουσεΐν δεν είναι τίποτα μπροστά στον θάνατο, την καταστροφή και τα δεινά του ιρακινού λαού μετά την εισβολή Μπους-Μπλερ και τη συνεχιζόμενη κατοχή της χώρας. Αυτοί οι δύο "ειρηνοποιοί" διέταξαν μια επίθεση στο Ιράκ, υποσχόμενοι να φέρουν ευτυχία και ευημερία στον λαό του Ιράκ. Αντί για αυτό, κατάφεραν να προκαλέσουν τεράστια καταστροφή. Κι όμως κάποιοι ευρωπαϊκοί κύκλοι συνεχίζουν να επικροτούν αυτήν την εισβολή και, πρόσφατα, συμφώνησαν να βραβεύσουν τον κ. Μπλερ για τις υπηρεσίες "ειρήνης" που πρόσφερε στον αραβικό κόσμο διορίζοντάς τον ως Ειδικό Απεσταλμένο του Κουαρτέτου για τη Μέση Ανατολή. Μακάρι να φέρει ο Θεός σύνεση σε αυτούς τους κύκλους και να μας σώσει από τους Μπους και τους Μπλερ αυτού του κόσμου!
<SPEAKER ID="221" NAME="Esko Seppänen " AFFILIATION="GUE/NGL">
αναπληρωτής συντάκτης. - (DE) Κύριε Πρόεδρε, κύριε Επίτροπε, θα διαβάσω την ομιλία του Tobias Pflüger. "Δυστυχώς, μόλις σήμερα συζητάμε για τη βοήθεια προς τους ιρακινούς πρόσφυγες. Λυπάμαι βαθύτατα γι' αυτό. Γιατί οι φιλελεύθερες, δεξιές εθνικιστικές και συντηρητικές Ομάδες διέγραψαν αυτό το θέμα από την ημερήσια διάταξη της τελευταίας συνόδου του Κοινοβουλίου. Αντί γι' αυτό, το Σώμα διεξήγαγε ιδεολογικές συζητήσεις για την Κούβα.
<P>
" κατάσταση στο Ιράκ είναι δραματική. Μετά από την εισβολή των "ΠΑ και τον επονομαζόμενο "συνασπισμό των προθύμων" σκοτώθηκαν παραπάνω από 600 000 άνθρωποι. Περισσότεροι από δύο εκατομμύρια Ιρακινοί εγκατέλειψαν τη χώρα. Σε αυτούς πρέπει να προστεθούν δύο εκατομμύρια που εκδιώχθηκαν από τις εστίες τους μέσα στη χώρα και παραπάνω από 40 000 μη ιρακινοί πρόσφυγες. Ο αριθμός των θυμάτων μεταξύ του προσωπικού των δυνάμεων των "ΠΑ αυξάνεται καθημερινά και τώρα έχει φθάσει τους 3 600. Δυστυχώς, κράτη μέλη της ΕΕ -και η Γερμανία είναι από τους πρώτους ενόχους- φέρουν σημαντικό μέρος της ευθύνης για την κατάσταση στο Ιράν εξαιτίας της συμμετοχής τους στον πόλεμο και της υποστήριξής του.
<P>
Τώρα πρέπει να δοθεί πραγματική βοήθεια στους πρόσφυγες. Αυτό δεν μπορεί να είναι καθήκον μόνο των γειτονικών χωρών. " ΕΕ πρέπει να διαθέσει πόρους για τον σκοπό αυτόν. Πρέπει να σταματήσουν αμέσως οι απελάσεις στο Ιράκ. Οι δυνάμεις των "ΠΑ και των συμμάχων τους στον επονομαζόμενο συνασπισμό των προθύμων πρέπει να αποσυρθούν. Τα κράτη μέλη της ΕΕ πρέπει να σταματήσουν να υποστηρίζουν τον πόλεμο. Είναι απολύτως απαραίτητο να σταματήσει ο παράνομος πόλεμος και η κατοχή του Ιράκ."
<SPEAKER ID="222" NAME="Charles Tannock " AFFILIATION="PPE-DE">
συντάκτης. - (EN) Κύριε Πρόεδρε, ήμουν ένας από τους πολιτικούς που υποστήριξαν τον πόλεμο στο Ιράκ το 2003 πιστεύοντας ότι ο Σαντάμ Χουσεΐν αποτελούσε σοβαρό μακροπρόθεσμο κίνδυνο για τη σταθερότητα στην περιοχή, αλλά και λόγω της φρικτής βιαιότητας του καθεστώτος του Baath. Πίστευα πως αυτό θα είχε αντικατασταθεί από τη δημοκρατία και τον σεβασμό για τα ανθρώπινα δικαιώματα και το κράτος δικαίου.
<P>
Αλλά εγώ, όπως πολλοί άλλοι, υποτιμήσαμε δυστυχώς την αγριότητα της επόμενης εξέγερσης και τη σοβαρή έλλειψη προγραμματισμού μετά από την εισβολή όσον αφορά την ειρήνη, από τους αμερικανούς συμμάχους μας, ειδικότερα την καταστροφική διάλυση του ιρακινού στρατού ως μέτρο για τη διάλυση του καθεστώτος Baath, το οποίο εξαπέλυσε τους δυσαρεστημένους σουνίτες ανώτερους υπαλλήλους για να προσφέρουν την εμπειρογνωμοσύνη τους στην εξέγερση. Υπήρξε επίσης αποτυχία να εξασφαλιστούν τα σύνορα της Ιορδανίας και της Συρίας ενάντια στους εξτρεμιστές της τζιχάντ που συγκεντρώνονται για να συντρίψουν στους συμμάχους, για να μην αναφέρουμε ότι ο Σαντάμ άνοιξε τις φυλακές του πριν από την πτώση του, γεγονός που πρόσθεσε το οργανωμένο έγκλημα σε αυτό το θανατηφόρο κοκτέιλ και πάντα με την ανάμειξη του Ιράν στην πλευρά των Σιιτών, σε αυτό που κατέστη τώρα ουσιαστικά ένας εμφύλιος πόλεμος.
<P>
Περιέργως, αμέσως μετά την εισβολή, λίγα μπορούσαν να γίνουν με τους εσωτερικά εκτοπισμένους ή τους πρόσφυγες συγκριτικά με την προηγούμενη έξοδο των Κούρδων την εποχή του Σαντάμ. Παραδόξως, το κουρδικό ρεύμα έχει πλέον σταματήσει, καθώς αυτή είναι μια από τις λίγες εναπομείνασες ειρηνικές περιοχές στη χώρα.
<P>
Δυστυχώς, τα τελευταία δύο χρόνια, μεγάλος αριθμός Ιρακινών -ίσως πάνω από δύο εκατομμύρια- έχουν φύγει, κυρίως οι Χριστιανικές μειονότητες των Ασσυρίων που υπέφεραν για καιρό και διώχτηκαν και περιορίστηκαν από όλες τις πλευρές από Ισλαμιστές, οι οποίοι τους κατηγορούν πως συνεργάστηκαν με τους σταυροφόρους, και από τους Κούρδους, οι οποίοι διεκδικούν τα εδάφη τους. Ο Canon Andrew White, ο οποίος ήταν επικεφαλής της μοναδικής αγγλικανικής εκκλησίας του Ιράκ, εγκατέλειψε χθες στη Βαγδάτη λόγω απειλής της ζωής και της ασφάλειάς του, αφού προσπάθησε να διασφαλίσει την απελευθέρωση πέντε απαχθέντων Βρετανών.
<P>
" ΕΕ πρέπει όμως τώρα να καταβάλει περισσότερες προσπάθειες προκειμένου να αμβλύνει αυτήν την κρίση, ενισχύοντας τη χρηματοδοτική βοήθεια στα γύρω αραβικά κράτη, τα οποία έχουν δεχτεί το μεγαλύτερο μέρος των προσφύγων, κυρίως η Ιορδανία και η Συρία και υπήρξαν πολύ καλοί στο να δεχτούν τους Ασύριους. Τα κράτη μέλη της ΕΕ πρέπει επίσης να δεχτούν, ευλόγως, περισσότερους πρόσφυγες σε προσωρινή βάση.
<SPEAKER ID="223" NAME="Paulo Casaca " AFFILIATION="PSE">
συντάκτης. - (PT) Κύριε Πρόεδρε, κύριε Επίτροπε, κυρίες και κύριοι, ιρακινοί αδελφοί και αδελφές, δυο αρχικά λόγια στη μνήμη όλων αυτών που έχουν στερηθεί το πολυτιμότερο αγαθό τους λόγω εθνοτικής ή θρησκευτικής καταγωγής, των πραγματικών ή των υποτιθέμενων πεποιθήσεών τους, ή για το ό,τι ήσαν σύμβολο δημοκρατικού σθένους και δημοκρατικής πολιτικής συνείδησης. Επιτρέψτε μου να στρέψω τους προβολείς στον συνάδελφο, σύντροφο και φίλο μου, τον βουλευτή του ιρακινού κοινοβουλίου Mohammad Hossein Ahwad, η ίδια η ενσάρκωση του αγώνα κατά του θεοκρατικού φασισμού, ο οποίος δολοφονήθηκε στις 12 Απριλίου στο ιρακινό κοινοβούλιο.
<P>
Προκειμένου τα πυκνά δάκρυα πόνου να μην μας εμποδίσουν να δούμε αυτές τις γυναίκες που εξακολουθούν να μάχονται για να κρατήσουν τα παιδιά τους ζωντανά στα μονοπάτια της εθνοκάθαρσης, τις αμέτρητες χιλιάδες Ιρακινών που κοιτάζουν με ατενές βλέμμα το άπειρο στους δρόμους του Αμάν, της Δαμασκού και του Καίρου, τα βαθιά πληγωμένα θύματα μετατραυματικών συνδρόμων, τα στρατόπεδα που έχουν στηθεί σε πλατείες ή στα τείχη ερειπωμένων εκκλησιών ή τζαμιών, θα ήθελα να στείλω μήνυμα αλληλεγγύης, αγάπης, στοργής και ελπίδας για όλους.
<P>
" φαντασία μας δεν μπορεί να συλλάβει την πραγματικότητα, ούτε αυτές οι λέξεις μπορούν να εκφράσουν, τη βαρβαρότητα των δυνάμεων του σκότους οι οποίες έκαναν πρόβα των σχεδίων τους για ολόκληρη την ευρύτερη Μέση Ανατολή στις όχθες του Τίγρη και του Ευφράτη. Το κοινό ψήφισμα το οποίο τώρα καταθέτουμε είναι ένα ζωτικό πρώτο βήμα προς την κατεύθυνση αναστροφής της κατάστασης.
<SPEAKER ID="224" NAME="Jean Lambert " AFFILIATION="Verts/ALE">
γραπτώς. - (EN) Κύριε Πρόεδρε, χαιρετίζω το ψήφισμα και, όπως άλλοι, ανησυχώ ιδιαίτερα για την πραγματικά τραγική κατάσταση που αντιμετωπίζει το Ιράκ στα σύνορά του αυτήν τη στιγμή. Πρόκειται για έναν λαό που ήδη υπέφερε από τον πόλεμο, την εθνική εκκαθάριση, μια σκληρή δικτατορία, μια παράνομη εισβολή και κοινοτική βία και βλέπουν τώρα να κλείνουν τα σύνορα εξωτερικά και εσωτερικά, με μικρή ελπίδα επανεγκατάστασης και μια πολύ μικτή υποδοχή που θα μπορούσε ο καθένας από αυτούς να λάβει στην Ευρωπαϊκή Ένωση.
<P>
Δεν πρέπει να μένουμε έκπληκτοι όταν ο πόλεμος δημιουργεί πρόσφυγες -πάντα συμβαίνει αυτό- και πραγματικά, όπως αναφέρθηκε ήδη, ορισμένα από τα κράτη μέλη φέρουν πολύ σοβαρή ευθύνη για αυτήν την κατάσταση. Θα συμφωνούσα, για μια φορά με τον κ. Tannock, ασφαλώς όσον αφορά το θέμα της έλλειψης προγραμματισμού της μεταπολεμικής κατάστασης.
<P>
Χαιρετίζω ιδιαίτερα, σε αυτό το ψήφισμα, τη δήλωση ότι δεν πρέπει να υπάρξει καμία καταναγκαστική επιστροφή των ιρακινών προσφύγων, ή εκείνων των οποίων δεν εκπληρώθηκαν οι προσδοκίες και ζουν αυτήν την περίοδο στην Ευρωπαϊκή Ένωση και επί του παρόντος πρέπει βεβαίως να βρούμε ένα καθεστώς για αυτούς τους ανθρώπους και όχι να τους εγκαταλείψουμε πάμπτωχους στα κράτη μέλη μας, όπως συμβαίνει σε ορισμένες περιοχές.
<P>
Θα έλεγα πως δεν υπάρχει σημείο στο Ιράκ που να είναι αυτή τη στιγμή ασφαλές. Ακόμη και στο Κουρδιστάν βλέπουμε τα τουρκικά στρατεύματα να συγκεντρώνονται αυτήν τη στιγμή στα σύνορα, υπονομεύοντας τη δυνατότητα της επιστροφής στα κατεστραμμένα χωριά και τις προσπάθειες να αυξήσουμε την οικονομική σταθερότητα σε αυτήν την περιοχή. Πράγματι, ορισμένοι από αυτούς που επέστρεψαν, στάλθηκαν πίσω φορώντας αλεξίσφαιρα γιλέκα και κράνη, γεγονός που για μένα, αποδεικνύει ότι δεν πρόκειται ακριβώς για ασφαλή περιοχή. Λάβαμε επίσης μια έκθεση από το Human Rights Watch μόλις την προηγούμενη εβδομάδα που ανέφερε ότι, παρά τις προσπάθειες των αρχών στο Κουρδιστάν, οι κομματικές δυνάμεις ασφαλείας συνεχίζουν την πρακτική απαγωγών και βασανισμού, έτσι δεν υπάρχει καμία πραγματικά ασφαλής περιοχή στο Ιράκ.
<P>
Γνωρίζουμε ότι πρέπει να αυξήσουμε την υποστήριξή μας στις χώρες που αντιμετωπίζουν πρόσφυγες στα σύνορα, και στην UNHCR, επειδή ξέρουμε τι συμβαίνει όταν αγνοείται η δεινή θέση των προσφύγων στα σύνορα. Πρέπει μόνο να εξετάσουμε την εμπειρία μας όταν γυρίσαμε λίγο πολύ την πλάτη μας σε δύο εκατομμύρια αφγανούς πρόσφυγες στα σύνορα του Πακιστάν και τους αφήσαμε χωρίς επαρκή υποστήριξη - αυτό το κενό έχει καλυφθεί, και δεν μας αρέσει πάντα το αποτέλεσμα.
<P>
Χαιρετίζω το αίτημα, στο ψήφισμα, να εξηγήσει λεπτομερέστερα η Επιτροπή στην Επιτροπή Προϋπολογισμών του Κοινοβουλίου, ακριβώς πώς μπορούμε να βοηθήσουμε το Ιράκ και πώς στοχεύουμε να υποστηρίξουμε τις γύρω χώρες. Αλλά, εξίσου, σκέφτομαι πως πρέπει να εξετάσουμε τις πολιτικές επανεγκατάστασης για να προσφέρουμε τουλάχιστον βοήθεια σε ορισμένους από εκείνους που, άλλη μια φορά, ζουν συνεχώς εν μέσω αναταραχών.
<SPEAKER ID="225" NAME="Bogusław Rogalski " AFFILIATION="UEN">
συντάκτης. - (PL) Κύριε Πρόεδρε, η κατάσταση των ανθρωπιστικών και ανθρωπίνων δικαιωμάτων στο Ιράκ επιδεινώνεται συνεχώς. Αυτή είναι η κατάσταση που αποκαλύπτει η αποστολή βοήθειας των "Ε στο Ιράκ.
<P>
Τα στατιστικά στοιχεία είναι τρομακτικά. Κατά μέσον όρο, εκατό άνθρωποι πεθαίνουν κάθε ημέρα και άνω των διακοσίων τραυματίζονται, το 50% του πληθυσμού ζει με λιγότερο από ένα δολάριο την ημέρα και το ποσοστό ανεργίας ανέρχεται στο 80%. Υπάρχει ανεπαρκής παροχή ύδατος και τα αποχετευτικά συστήματα είναι ανεπαρκή, γεγονός που ενθαρρύνει την εξάπλωση των ασθενειών. Τα τρία τέταρτα των παιδιών δεν παρακολουθούν σχολείο, οι απαγωγές, οι δολοφονίες ανθρώπων που συμμετέχουν σε πολιτικές δραστηριότητες ή ανοικοδομούν τη χώρα είναι καθημερινό φαινόμενο. Αυτός είναι ο λόγος που πολλοί Ιρακινοί εγκαταλείπουν τη χώρα τους και άνω των δύο εκατομμυρίων ανθρώπων έχουν γίνει εσωτερικοί πρόσφυγες. Θα πρέπει επίσης να τονιστεί ότι υπάρχουν στο ιρακινό έδαφος περισσότερες από σαράντα χιλιάδες πρόσφυγες από άλλες χώρες, περιλαμβανομένων δέκα πέντε χιλιάδων Παλαιστινίων. Αυτή είναι η εικόνα του Ιράκ σήμερα.
<P>
Επομένως, χρειαζόμαστε άμεση πολιτική και ανθρωπιστική δράση προκειμένου να αμβλυνθεί η τραγική κατάσταση που αντιμετωπίζουν οι πρόσφυγες. Θα πρέπει να θυμόμαστε ότι μισό εκατομμύριο πρόσφυγες είναι παιδιά. Θα πρέπει να διασφαλίσουμε ότι τα άτομα που έχουν μετακινηθεί από τις εστίες τους στο εσωτερικό της χώρας εγγράφονται στις λίστες, γεγονός που θα τους δώσει το δικαίωμα να λαμβάνουν δελτίο τροφίμων. Σήμερα, δεν τους αναγνωρίζεται αυτό το δικαίωμα. Θα πρέπει επίσης να ασκήσουμε επιρροή στις γειτονικές χώρες, έτσι ώστε να παύσουν να θέτουν εμπόδια εισόδου στους πρόσφυγες, αναγκάζοντας έτσι πολλούς να παραμένουν στα σύνορα.
<P>
" 'Ενωση πρέπει να διασφαλίσει ότι η βοήθεια που αποστέλλεται στο Ιράκ, στον ιρακινό λαό, είναι περιεκτική, βιώσιμη και συντονισμένη με τις δράσεις τω "νωμένων Πολιτειών. " Ένωση θα πρέπει, άπαξ δια παντός, να απορρίψει την αντιαμερικανική προκατάληψη Είναι ο μόνος τρόπος με τον οποίο θα μπορέσουμε να ανακουφίσουμε την απίστευτα δύσκολη κατάσταση που αντιμετωπίζουν εκατομμύρια πρόσφυγες και κατά συνέπεια να αποφύγουμε μια μεγάλης κλίμακας ανθρωπιστική κρίση.
<P>
Ζητούμε επίσης από την ιρακινή κυβέρνηση να αναλάβει άμεση δράση για να διασφαλίσει την ασφάλεια των ατόμων που έχουν μετακινηθεί από τις εστίες τους και να παύσει να κάνει διακρίσεις εις βάρος ανθρώπων με βάση την καταγωγή τους. " Ευρωπαϊκή Επιτροπή, εν τω μεταξύ, θα πρέπει να αυξήσει την ανθρωπιστική βοήθεια σε όλα τα εκτοπισθέντα άτομα στο Ιράκ και να παράσχει στήριξη σε γειτονικές χώρες που ήδη παρέχουν αυτού του είδους τη βοήθεια.
<SPEAKER ID="226" NAME="Eija-Riitta Korhola">
εξ ονόματος της Ομάδας PPE-DE. - (FI) Κύριε Πρόεδρε, η κατάσταση των ιρακινών προσφύγων εξακολουθεί να είναι σοβαρή, με μόνη εξαίρεση μια κίνηση προς τη σωστή κατεύθυνση. " σύσταση της κύριας αντιπροσωπείας των "Ε για τους πρόσφυγες να χορηγηθεί το καθεστώς του πρόσφυγα στους αιτούντες άσυλο του νοτίου και κεντρικού Ιράκ βάσει της Σύμβασης του 1951 υπήρξε μια ευπρόσδεκτη λύση. Όπως είναι και η προσφορά πρόσθετων μορφών προστασίας σε περιπτώσεις όπου το καθεστώς του πρόσφυγα δεν χορηγείται.
<P>
Επιθυμώ να εγείρω δύο θέματα ιδιαίτερα από το εσωτερικό των ιρακινών συνόρων. Πρώτον, η κατάσταση των θρησκευτικών μειονοτήτων καθίσταται ολοένα και πιο ανυπόφορη. Οι Ασσύριοι, οι Αρμένιοι, οι Ορθόδοξοι και άλλες χριστιανικές ομάδες, καθώς και οι Μανδαίοι και οι Εβραίοι γίνονται αντικείμενο κατάφωρων διακρίσεων στην αγορά εργασίας και σε άλλους τομείς. Σε ορισμένες περιοχές οι αρχές είναι εντελώς ανίκανες να προστατεύσουν τις μειονότητες από τη βία που αυτές υφίστανται από μουσουλμάνους στρατιώτες. " θρησκευτική ελευθερία στην πραγματικότητα είναι ουσιαστικά ανύπαρκτη.
<P>
Δεύτερον, θεωρώ απίστευτες τις απειλές που διατύπωσαν οι ιρακινές αρχές ότι θα παγώσουν την τροφοδοσία ζωτικών αγαθών σε ιρανούς πρόσφυγες. Αυτά τα μέλη της αντιπολίτευσης έχουν το καθεστώς του πρόσφυγα βάσει του διεθνούς δικαίου και απαράγραπτο δικαίωμα στην προστασία.
<SPEAKER ID="227" NAME="John Attard-Montalto">
εξ ονόματος της ομάδας PSE. - (ΕΝ) Κύριε Πρόεδρε, πρέπει να παραδεχτούμε ότι αυτό που συμβαίνει και συνέβη στο Ιράκ είναι ακόμη χειρότερο από εμφύλιο πόλεμο - ένα ζήτημα που τίθεται συχνά. Ασφαλώς, δεν πρόκειται για εμφύλιο πόλεμο. Είναι χειρότερο. Επικρατεί ένα απόλυτο χάος. Κανείς δεν έχει καμία ιδέα ή οποιοδήποτε σχέδιο εξομάλυνσης του χάους στο οποίο έχουμε υποβάλει το Ιράκ. Χρησιμοποιώ τη λέξη "υποβάλλουμε" γιατί αυτό που συνέβη δεν χρειαζόταν, ούτε ήταν επιθυμητό. Υπήρξε μια εισβολή που αποδείχτηκε ένας τρομερός εφιάλτης για όσους συμμετείχαν σε αυτήν.
<P>
Όταν κάποιος κάνει ένα λάθος, πρέπει να αναλαμβάνει και την ευθύνη γι' αυτό. Είναι καιρός οι άνθρωποι που συμμετείχαν, οι χώρες της συμμαχίας καθώς και οι πρόθυμοι εταίροι, να επιδείξουν υπευθυνότητα για ό,τι συνέβη στον λαό του Ιράκ, κυρίως τους πρόσφυγες που αναζητούν βοήθεια - ακόμη και αν λάβουν οποιαδήποτε βοήθεια, είναι πολύ μικρή.
<P>
Είναι καιρός οι άνθρωποι που έκαναν το αρχικό λάθος, που είναι υπεύθυνοι για τη χαοτική κατάσταση, να επιδείξουν υπευθυνότητα και οι πρώτοι που πρέπει να βοηθηθούν είναι οι πρόσφυγες.
<SPEAKER ID="228" NAME="Kathy Sinnott">
εξ ονόματος της Ομάδας IND/DEM. - (EN) Κύριε Πρόεδρε, κύριε Επίτροπε, σχεδόν κρυμμένη μεταξύ των συνεχών ειδήσεων βίας στο Ιράκ είναι η φωνή της χριστιανικής μειονότητας του Ιράκ που δεν έχει ακουστεί σχεδόν ποτέ. Ο μικρός αυτός πληθυσμός δεν χαίρει καμίας προστασίας και είναι σχεδόν άγνωστος στη διεθνή κοινότητα. Αντιμετωπίζουν εντατικά κύματα βίαιων διώξεων. Οι Χριστιανοί του Ιράκ αντιμετωπίζουν την επιλογή της εξορίας -αν καταφέρουν να δραπετεύσουν- τον προσηλυτισμό ή τη δίωξη.
<P>
" δίωξη παίρνει πολλές μορφές: βία, διακρίσεις στο εργασιακό περιβάλλον, κατάσχεση περιουσίας κλπ. Για έναν Χαλδαίο Χριστιανό ιερέα, τον Ragheed Aziz Ganni, η δίωξη αυτή είχε ως αποτέλεσμα τον θάνατο.
<P>
Τι θα κάνει η Ευρωπαϊκή Κοινότητα για να βοηθήσει τις κοινότητες των Χαλδαίων, των Ασσυρίων και των Ορθόδοξων Χριστιανών; " κυβέρνηση του Ιράκ δηλώνει τη δέσμευσή της για το τέλος της βίας, αλλά η έλλειψη ασφάλειας καθιστά αδύνατη την ενίσχυση της ειρήνης στην περιοχή και αδύνατη την προστασία των ευάλωτων πληθυσμών. Χρειάζονται τη βοήθειά μας.
<SPEAKER ID="229" NAME="Jean-Claude Martinez">
εξ ονόματος της Ομάδας ITS. - (FR) Κύριε Πρόεδρε, καλή είναι η κατάθεση ψηφίσματος για το Ιράκ χάριν της ανθρωπιστικής κατάστασης, των προσφύγων, της διεθνούς βοήθειας και κ.ο.κ. Εξάλλου, ποιος δεν θα συμφωνούσε, με την αιτιολογική σκέψη Α, και τις διαπιστώσεις της ότι κάθε ημέρα 100 άτομα σκοτώνονται και 200 τραυματίζονται, το 70% του πληθυσμού δεν έχει νερό, τρία εκατομμύρια άνθρωποι υποσιτίζονται και δύο εκατομμύρια είναι πρόσφυγες, περιλαμβανομένων 500 000 στη Συρία, Ιορδανία, Αίγυπτο και αλλού;
<P>
Όμως, ποιος τα έκανε αυτά; Ποιος είναι υπεύθυνος; Ποιος σκόρπισε το χάος; Είναι μήπως ο Σαντάμ Χουσεϊν; Είναι μήπως το Κόμμα Μπάαθ; Το χάος προέρχεται από τον πόλεμο, έναν πόλεμο άδικο στα μάτια των θεολόγων του Μεσαίωνα, έναν παράνομο πόλεμο σύμφωνα με τον Χάρτη των "Ε, έναν πόλεμο που άρχισε στηριζόμενος σε ψεύδη που εκστόμισαν αρχηγοί κρατών, αυτοί των "νωμένων Πολιτειών και του "νωμένου Βασιλείου. Υποστηρίξαμε αυτόν τον πόλεμο εδώ, στο Ευρωπαϊκό Κοινοβούλιο; Ποιος δικαιολόγησε, ποιος ζήτησε, ποιος ενέκρινε την επέμβαση που οδήγησε στο χάος; Ο σημερινός γάλλος υπουργός εξωτερικών, κ. Kouchner, και ορισμένοι από τους υπογράφοντες αυτού του ψηφίσματος το έκαναν.
<P>
Εδώ τι μπορούμε να πούμε; Ότι είναι καλό πράγμα να είναι κανείς ανθρωπιστής και να αντιμετωπίζει τις συνέπειες, αλλά ότι είναι καλύτερα να είναι κανείς προνοητικός και να αποτρέπει τις αιτίες; Αυτό είναι το πρόβλημα της πολιτικής Ευρώπης! Στην Ευρώπη είμαστε τόσο υπερήφανοι με τα ανθρώπινα δικαιώματα ώστε, παντού στην Παλαιστίνη, στο Ιράκ, στην Αφρική, στον τομέα της οικονομικής παγκοσμιοποίησης υποστηρίζουμε πολιτικές οι οποίες, παραβιάζοντας όπως παραβιάζουν αυτά τα ανθρώπινα, μας δίνουν τη δυνατότητα να επαναβεβαιώσουμε την απέραντη αγάπη μας γι' αυτά τα ίδια τα ανθρώπινα δικαιώματα, τα οποία τελικά παραβιάζονται με την προηγούμενη στήριξή μας. Είναι κατά συνέπεια καλό να προτείνονται κέντρα αποκατάστασης για τους πρόσφυγες στην παράγραφο 16, αλλά πρέπει επίσης να υπάρχει πρόβλεψη και για κέντρα πολιτικής πρόληψης, εδώ, για τους ηγέτες μας, έτσι ώστε να μπορούν να διδάσκονται σύνεση, πνευματική διαύγεια και σθένος να λένε "όχι", και να διδάσκονται να απορρίπτουν την απλοϊκή αισιοδοξία, η οποία όταν αφυπνιστεί καταστρέψει τα πάντα.
<SPEAKER ID="230" NAME="Justas Vincas Paleckis" AFFILIATION="PSE">
(LT) Υποστηρίζω το ψήφισμα, και συμμερίζομαι τον πόνο τεσσάρων και πλέον εκατομμυρίων Ιρακινών οι οποίοι έχουν αναγκαστεί να εγκαταλείψουν τη γενέτειρά τους. Πρόκειται για αριθμό που υπερβαίνει τον πληθυσμό της πατρίδας μου, της Λιθουανίας. Ο αριθμός προσφύγων αυξάνεται, και το ήμισυ αυτών αναγκάζονται να καταφύγουν στο εξωτερικό. " κατάσταση στο Ιράκ δεν βελτιώνεται. Οι πρόσφυγες καταδικάζονται να φυτοζωούν στην φτώχεια, συνήθως χωρίς απασχόληση, ενώ τα παιδιά τους μεγαλώνουν αναλφάβητα. Για τους λόγους αυτούς, οι τρομοκρατικές οργανώσεις έχουν τη δυνατότητα να στρατολογούν οπαδούς με επιτυχία.
<P>
" ανθρωπιστική βοήθεια για τους πρόσφυγες είναι επαίσχυντα μικρή σε σύγκριση με το ποσό που δαπανάται για όπλα από τις "ΠΑ και το "Β, τις χώρες που άρχισαν τον πόλεμο στο Ιράκ. Τα 60 εκατ. αμερικανικά δολάρια που συνεισέφεραν δωρητές στις "ΠΑ δεν αποτελούν παρά μια σταγόνα στον ωκεανό.
<P>
Αυτό το έτος περίπου 40 000 πρόσφυγες από το Ιράκ θα φθάσουν σε χώρες της Ευρωπαϊκής Ένωσης διπλάσιος αριθμός από αυτόν του περασμένου έτους ενώ οι "ΠΑ δέχθηκαν φέτος μόλις μερικές δεκάδες ιρακινούς.
<P>
Θα ήταν καλό για τους ηγέτες των "ΠΑ και του "Β να επισκεφθούν το Ιράκ και τις γειτονικές χώρες και να δουν με τα ίδια τους τα μάτια τα δεινά των προσφύγων. Ίσως τότε να συμπεριφερθούν διαφορετικά.
<SPEAKER ID="231" NAME="Janez Potočnik">
Επιτροπή. (EN) Κύριε Πρόεδρε, η επιδείνωση της ασφάλειας στο Ιράκ έχει προκαλέσει έναν εκτοπισμό μεγάλης κλίμακας: σχεδόν δύο εκατομμύρια Ιρακινοί έχουν διαφύγει στα σύνορα του Ιράκ και σχεδόν δύο εκατομμύρια στις γειτονικές χώρες, με 750 000 ανθρώπους στην Ιορδανία και 1,4 εκατομμύρια ανθρώπους στη Συρία. Αυτός ο εκτοπισμός μπορεί να οδηγήσει σε ανθρωπιστική κρίση και θα μπορούσε να αποτελέσει απειλή για την σταθερότητα της περιοχής και η Επιτροπή ανησυχεί εξαιρετικά για το μέγεθος της ανθρώπινης δυστυχίας.
<P>
Παρακολουθούμε εκ του σύνεγγυς την κατάσταση επί τόπου και μελετούμε συνεχώς όλες τις εξελίξεις. Βρισκόμαστε σε στενή επαφή με άλλους σημαντικούς φορείς της διεθνούς κοινότητας, όπως την Ύπατη Αρμοστεία του Ο"Ε για τους πρόσφυγες. Για τον σκοπό αυτό, η Επιτροπή συμμετείχε ενεργά στη Διεθνή Διάσκεψη της UNHCR τον περασμένο Απρίλιο στη Γενεύη.
<P>
Όσον αφορά την υπάρχουσα βοήθεια, προκειμένου να αμβλυνθούν οι δυσκολίες των εκτοπισθέντων, η Επιτροπή, μέσω της EuropeAid, διέθεσε 10 εκατ. ευρώ το 2006 για να στηρίξει τους εσωτερικά εκτοπισθέντες. Τον Φεβρουάριο του 2007, ως γρήγορη απάντηση στην επιδεινούμενη κατάσταση και μετά την έκκληση της UNHCR τον Ιανουάριο, η Επιτροπή, μέσω της ECHO, ανήγγειλε μια πρόσθετη χορήγηση 10,2 εκατ. ευρώ, εκ των οποίων 4 εκατ. για εσωτερικά εκτοπισμένους και 6,2 εκατ. για τους εξωτερικά εκτοπισμένους Ιρακινούς. Επιπλέον, η Επιτροπή συνεχίζει να στηρίζει την παροχή βασικών υπηρεσιών στο Ιράκ.
<P>
Αντιλαμβανόμαστε ότι αυτή η βοήθεια παραμένει περιορισμένη σε σχέση με το μέγεθος της ανθρώπινης δυστυχίας. Ωστόσο, αποτελεί απλώς μια πρώτη, άμεση αντιμετώπιση της ανθρωπιστικής κατάστασης. " Επιτροπή εξετάζει επί του παρόντος διάφορες επιλογές όσον αφορά την καλύτερη στήριξη των ιρακινών προσφύγων μελλοντικά. Ωστόσο, η παροχή βοήθειας στο Ιράκ εμποδίζεται σοβαρά από την κατάσταση της ασφάλειας. Πολλοί από τους εταίρους μας, συμπεριλαμβανόμενης της UNHCR έχουν ελάχιστη παρουσία στο Ιράκ.
<P>
Μέσω διάφορων τεχνικών και πολιτικών αποστολών, η Επιτροπή επιχειρεί να αντιμετωπίσει καλύτερα την κατάσταση και την ίδια στιγμή, να προσφέρει την ετοιμότητά της για περαιτέρω στήριξη των ιρακινών προσφύγων. Ο Επίτροπος Michel επισκέφτηκε την περιοχή στα τέλη Απριλίου. Πολλές τεχνικές αποστολές στην Ιορδανία και στη Συρία ακολούθησαν επίσης από τότε.
<P>
Παραμένουμε επομένως αφοσιωμένοι στην εργασία μας με τις χώρες που φιλοξενούν ιρακινούς πρόσφυγες. " Επιτροπή ήδη έχει διεξάγει συζητήσεις και εξακολουθεί, με τις αρχές της Συρίας και της Ιορδανίας όσον αφορά την κατάσταση.
<P>
Ανυπομονούμε ιδιαίτερα να συμμετάσχουμε στη συμφωνημένη Ομάδα Εργασίας για τους Πρόσφυγες στο Sharm El-Sheikh, η οποία, σύμφωνα με τις τελευταίες ενδείξεις, πρόκειται να συνεδριάσει στις 22 Ιουλίου στο Αμάν. " Επίτροπος Ferrero-Waldner εξέφρασε ήδη την ετοιμότητα της Επιτροπής για την παροχή τεχνικής βοήθειας στην ομάδα εργασίας προκειμένου να διευκολύνει τη διαδικασία.
<P>
Πιστεύουμε πως η μόνη βιώσιμη λύση για τους πρόσφυγες είναι η ειρήνη και η συμφιλίωση στο εσωτερικό του Ιράκ. Γι' αυτόν τον σκοπό, θα συνεχίσουμε την παροχή βοήθειας στους πρόσφυγες του Ιράκ. Συμφωνώ μαζί σας πως έχουμε ένα ηθικό καθήκον να βοηθήσουμε.
<SPEAKER ID="232" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί στο τέλος της συζήτησης.

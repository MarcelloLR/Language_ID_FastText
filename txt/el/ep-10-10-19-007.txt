<CHAPTER ID="007">
Πανηγυρική συνεδρίαση - Ομιλία του Ban Ki-moon, Γενικού Γραμματέα των Ηνωμένων Εθνών
<SPEAKER ID="183" NAME="Πρόεδρος">
Κύριε Γενικέ Γραμματέα, αξιότιμοι προσκεκλημένοι, κύριοι συνάδελφοι, αγαπητοί φίλοι, αποτελεί μεγάλη τιμή για μας που υποδεχόμαστε στο Ευρωπαϊκό Κοινοβούλιο, στην πρώτη επίσημη επίσκεψή του, την Αυτού Εξοχότητα τον Γενικό Γραμματέα των "νωμένων Εθνών, τον Δρα Ban Ki-moon.
<P>
Αυτή η επίσκεψη είναι πολύ επίκαιρη. Τον περασμένο μήνα, στη διάσκεψη κορυφής των "νωμένων Εθνών για τους αναπτυξιακούς στόχους της Χιλιετίας, είχαμε την ευκαιρία να εξετάσουμε τα επιτεύγματα μας και να δούμε τι μένει να γίνει ακόμα. Την περασμένη Κυριακή ήταν η Παγκόσμια "μέρα για την Εξάλειψη της Φτώχειας. Απέχουμε δύο μήνες από το Κανκούν. Αναμένουμε μια δεσμευτική συμφωνία και μερικές κρίσιμες αποφάσεις και πρακτικά βήματα. Διαπιστώνουμε επίσης σημαντικές εξελίξεις, που πλήττουν την παγκόσμια ασφάλεια και σημειώνονται στη Μέση Ανατολή, την Ασία και την Αφρική.
<P>
Ωστόσο, μια επίσκεψη του Γενικού Γραμματέα των "νωμένων Εθνών θα είναι πάντοτε επίκαιρη, διότι εμείς, τα "νωμένα Έθνη και η Ευρωπαϊκή Ένωση, είμαστε συνυπεύθυνοι για παγκόσμια ζητήματα. Όπως γράψατε προ ολίγων λεπτών στο βιβλίο επισκεπτών του Ευρωπαϊκού Κοινοβουλίου, είμαστε σύμμαχοι εκ φύσεως. Αυτό αληθεύει∙ νιώθουμε το ίδιο. Θα απευθυνθείτε στο Κοινοβούλιό μας και στους πολίτες μας σε λίγα λεπτά.
<P>
Το Ευρωπαϊκό Κοινοβούλιο υπήρξε ανέκαθεν η κινητήριος δύναμη για φιλόδοξες ευρωπαϊκές πολιτικές. Αυτός είναι ο τρόπος με τον οποίο αντιλαμβανόμαστε τις προσδοκίες των πολιτών μας. Θέλουν μια Ευρώπη της αλληλεγγύης, της αλληλεγγύης εντός της Ευρώπης, αλλά και της αλληλεγγύης με όλους τους λαούς σε ολόκληρο τον κόσμο, της αλληλεγγύης με έθνη που εργάζονται αδιάλειπτα για να διασφαλίσουν αξιοπρεπείς συνθήκες ζωής στους πολίτες τους. " αξιοπρέπεια, όμως, δεν σημαίνει μόνο απελευθέρωση από την πείνα, τις ασθένειες και τη βία. Σημαίνει επίσης ελευθερία για την υλοποίηση των φιλοδοξιών εκπαίδευσης και ενεργού συμμετοχής στην κοινωνική και πολιτική ζωή. " αξιοπρέπεια είναι επίσης η ελευθερία της πίστης και ο σεβασμός στη διαφορά.
<P>
Κύριε Γενικέ Γραμματέα, πιστεύουμε ότι μοιράζεστε αυτές τις προσδοκίες με μας. " άοκνη και ολόψυχη προσκόλλησή σας στις αξίες που ασπάζονται από κοινού τα "νωμένα Έθνη και η Ευρωπαϊκή Ένωση είναι πολύ σημαντική για εμάς. Ανυπομονούμε να ακούσουμε την ομιλία σας.
<P>
(Χειροκροτήματα)
<SPEAKER ID="184" NAME="Ban Ki-moon" LANGUAGE="FR">
Κύριε Πρόεδρε, κύριε Welle, κύριοι Υπουργοί, κυρίες και κύριοι, καλό απόγευμα.
<P>
Αποτελεί μεγάλη τιμή για μένα που βρίσκομαι εδώ και απευθύνομαι στο Ευρωπαϊκό Κοινοβούλιο.
<P>
Κυρίες και κύριοι, οι πολίτες των χωρών σας, σας έστειλαν στο Στρασβούργο προκειμένου να οικοδομήσετε μια ισχυρότερη Ευρώπη για τον 21ο αιώνα.
<P>
Εγώ ο ίδιος ήλθα διότι είσαστε η δημοκρατική φωνή των ευρωπαίων πολιτών, δηλαδή σχεδόν 500 εκατομμυρίων ανθρώπων.
<P>
Εγκρίνετε προϋπολογισμούς, ψηφίζετε νομοθεσία και συζητάτε με εξαιρετικό πνεύμα.
<P>
Είσαστε η ζωτική σύνδεση ανάμεσα στο παγκόσμιο, το περιφερειακό και το τοπικό επίπεδο.
<P>
Είσαστε ένα ισχυρός φορέας ειρήνης, σταθερότητας και ευημερίας στον δικό σας χώρο.
<P>
Διαδραματίζετε επίσης κρίσιμο ρόλο στη διαμόρφωση πολιτικών, το πεδίο εφαρμογής των οποίων εκτείνεται πολύ πέραν των συνόρων σας.
<P>
Οι ευθύνες σας αναμένεται να αυξηθούν με δεδομένες τις δυνατότητες που προσφέρει η Συνθήκη της Λισαβόνας.
<P>
Χαιρόμαστε πολύ γι' αυτήν την πρόοδο.
<P>
(ΕΝ) Τα "νωμένα Έθνη και η Ευρωπαϊκή Ένωση είναι φυσικοί εταίροι. Επιτυγχάνουμε πραγματικά αποτελέσματα για ανθρώπους σε χώρες ολόκληρου του κόσμου.
<P>
Εκατομμύρια φτωχά κορίτσια και αγόρια πηγαίνουν σχολείο, δισεκατομμύρια νέα παιδιά εμβολιάζονται κατά θανατηφόρων νόσων και χιλιάδες στρατιώτες διατηρούν την ειρήνη από τον Λίβανο έως την Κεντρική Αφρική, την Κύπρο και πέραν αυτής, όλα αυτά ως αποτέλεσμα της εταιρικής μας σχέσης και της εξαιρετικής γενναιοδωρίας και ηγεσίας της Ευρώπης. Αυτό το έργο πρέπει να εμβαθυνθεί και να αναπτυχθεί.
<P>
Αντιμετωπίζουμε πολλές προκλήσεις και πολλαπλές κρίσεις. Συμβαίνει όμως κάτι άλλο -μια επιφοίτηση σε ολόκληρο τον κόσμο. " μία χώρα μετά την άλλη, ο ένας ηγέτης μετά τον άλλο, καταλήγουν στο συμπέρασμα ότι ο καλύτερος τρόπος να αντιμετωπίσουμε τις προκλήσεις μας είναι να τις αναλάβουμε από κοινού -μαζί με τα "νωμένα Έθνη και με όλα τα μέλη της Ευρωπαϊκής Ένωσης. Κανένα έθνος, καμία ομάδα, καμία περιοχή δεν μπορεί να το πράξει μόνη. Αν μοιραζόμαστε τα βάρη, θα μοιραστούμε τα οφέλη.
<P>
Επομένως, σήμερα θα ήθελα να μιλήσω για την αλληλεγγύη -με ποιόν τρόπο η Ευρωπαϊκή Ένωση και τα "νωμένα Έθνη μπορούν να αντιμετωπίσουν τους πραγματικούς φόβους πραγματικών ανθρώπων. Παντού διαπιστώνουμε τάσεις ανησυχίας. Οι θέσεις εργασίας σπανίζουν, υπάρχουν υψηλές εντάσεις, οι άνθρωποι πληγώνουν, είναι θυμωμένοι και απογοητευμένοι. Αυτό οδήγησε σε διάβρωση της εμπιστοσύνης στους θεσμούς, στους ηγέτες και μεταξύ γειτόνων. Αυτοί είναι καιροί δοκιμασίας, ακόμη και σε μια ευημερούσα περιοχή όπως η Ευρώπη.
<P>
Πιστεύω ότι μπορούμε να περάσουμε επιτυχώς τη δοκιμασία. Μαζί θέσαμε το πλαίσιο ενός οράματος για το έργο μας -έναν ακριβή καθορισμό των υπέρτατων προκλήσεων του καιρού μας. Κινητοποιήσαμε την παγκόσμια υποστήριξη για κοινή δράση. Θα είμαι σαφής: φέρουμε ευθύνη έναντι των ανθρώπων, που ορθώς απαιτούν αποτελέσματα. Τώρα δεν είναι η ώρα να βγάζουμε απλά λόγους, αλλά είναι η ώρα να υλοποιήσουμε αυτά τα λόγια και να αναλάβουμε δράση.
<P>
Θα ήθελα να εστιάσω σε τρεις παγκόσμιες προκλήσεις: πρώτον, στην αντιμετώπιση της ακραίας φτώχειας σε ολόκληρο τον κόσμο· δεύτερον, στην αντιμετώπιση της κλιματικής αλλαγής· και τρίτον, στην οικοδόμηση ενός κόσμου χωρίς πυρηνικά όπλα.
<P>
Επιτρέψτε μου να γίνω συγκεκριμένος. Πρώτον, η πρόκληση της φτώχειας. Τον περασμένο μήνα, οι ηγέτες του κόσμου συγκεντρώθηκαν στη συνάντηση κορυφής των "νωμένων Εθνών για τους αναπτυξιακούς στόχους της Χιλιετίας, στη Νέα Υόρκη. Υπάρχουν καλά νέα -μείζων πρόοδος στην καταπολέμηση της ακραίας φτώχειας και πείνας, στις εγγραφές στα σχολεία και στην υγεία των παιδιών, στο πόσιμο νερό και στην καταπολέμηση της ελονοσίας, της φυματίωσης και του HIV/AIDS.
<P>
Ωστόσο, τα επιτεύγματά μας είναι άνισα. Εμπόδια μας φράζουν τον δρόμο. Οι συνομιλίες για το παγκόσμιο εμπόριο βρίσκονται σε στασιμότητα, παγιώνοντας επιζήμιες επιδοτήσεις και ένα αθέμιτο καθεστώς, που αρνείται την παροχή νέων ευκαιριών στις αναπτυσσόμενες χώρες. " άνοδος των τιμών καθιστά απρόσιτα βασικά φάρμακα για πολλούς από εκείνους που κατεξοχήν χρήζουν βοήθειας. Σχεδόν ένα δισεκατομμύριο άνθρωποι πηγαίνουν για ύπνο νηστικοί κάθε βράδυ. Μόνο φέτος, άλλα 64 εκατομμύρια άνθρωποι θα περιέλθουν σε συνθήκες ακραίας φτώχειας.
<P>
Όλα αυτά επιτάσσουν μια ανανεωμένη ώθηση για την επίτευξη των στόχων έως την καταληκτική ημερομηνία του 2015. Αυτό ακριβώς συμφωνήσαμε στην πρόσφατη συνάντηση κορυφής για τους ΑΣΧ. Θα προωθήσουμε πόρους και λογοδοσία. Επικροτώ εκείνα τα μέλη της Ευρωπαϊκής Ένωσης που ανέλαβαν ισχυρές δεσμεύσεις παρά τις δημοσιονομικές περιστολές. Μπορούμε να σφίξουμε τα ζωνάρια μας χωρίς να κλείσουμε τα μάτια μας στις κοινές προκλήσεις.
<P>
Ζητώ από όλους σας να υποστηρίξετε τα "νωμένα Έθνη, εκεί όπου η δράση είναι επειγόντως και ιδιαιτέρως αναγκαία. Πρέπει να εστιάσουμε στην ανάπτυξη που επικεντρώνεται στην απασχόληση -στην αξιοπρεπή εργασία. Οι επενδύσεις σε καθαρές και ανανεώσιμες μορφές ενέργειας είναι κρίσιμες για πρωτοδημιούργητες θέσεις εργασίας και για την καινοτομία. Όπου οι άνθρωποι πεινούν, πρέπει να τους βοηθήσουμε να βοηθήσουν τους εαυτούς τους.
<P>
Σας ευχαριστώ για την επένδυσή σας στο χρηματοδοτικό μέσο της Ευρωπαϊκής Ένωσης για τα τρόφιμα, ύψους 1 δισεκατομμυρίου ευρώ. Πρέπει να διαθέσουμε πόρους εκεί όπου θα έχουν τον μεγαλύτερο αντίκτυπο -ιδιαίτερα στην υγεία και για την υποστήριξη των γυναικών. Τον περασμένο μήνα καταφέραμε να εξασφαλίσουμε δεσμεύσεις για 40 δισεκατομμύρια δολάρια "ΠΑ για την επόμενη πενταετία όσον αφορά την παγκόσμια στρατηγική μας για την υγεία των γυναικών και των παιδιών. Αυτός είναι ο πλέον δύσκολος από τους αναπτυξιακούς στόχους της Χιλιετίας. Μερικοί ενδέχεται να πουν "επιδιώξτε τις εύκολες νίκες", εγώ δεν πιστεύω όμως στην ανακήρυξη νικών με αυτόν τον τρόπο. Πρέπει να πασχίζουμε για τους πλέον δυσεπίτευκτους στόχους και τους πλέον δυσπρόσιτους ανθρώπους στα πλέον δυσπρόσιτα μέρη. Μπορούμε να σώσουμε τη ζωή περισσότερων από 16 εκατομμυρίων γυναικών και παιδιών.
<P>
" δεύτερη μείζων πρόκληση που αντιμετωπίζουμε είναι η κλιματική αλλαγή. Και εδώ, το όραμα και η φωνή της Ευρώπης υπήρξαν κεντρικής σημασίας.
<P>
Οι επιστήμονες προειδοποιούν ότι τα ακραία καιρικά φαινόμενα που παρατηρήσαμε σε πολλές χώρες θα μπορούσαν να είναι το προανάκρουσμα για το μέλλον. Παρατηρήσαμε καταστρεπτικές πυρκαγιές στη Ρωσία και πρωτοφανών διαστάσεων πλημμύρες στο Πακιστάν. Ωστόσο, θα πρέπει να είμαστε πάντοτε προσεκτικοί όσον αφορά τη σύνδεση συγκεκριμένων καιρικών φαινομένων με την κλιματική αλλαγή. Ούτε θα πρέπει να αποστρέφουμε τα βλέμματα μας από ό,τι είναι πασιφανές. Το μήνυμα είναι σαφές: όσο πιο πολύ καθυστερούμε, τόσο μεγαλύτερο τίμημα θα πρέπει να καταβάλουμε -σε ανταγωνιστικότητα, σε πόρους και σε ανθρώπινες ζωές. Πρέπει να αναλάβουμε δράση τώρα για να μειώσουμε τους κλιματικούς κινδύνους, να ενισχύσουμε την αντοχή μας και να υποστηρίξουμε τις αναπτυσσόμενες χώρες στην επιδίωξη ανάπτυξης με τη χρήση καθαρής ενέργειας.
<P>
" Κοπεγχάγη δεν ήταν τέλεια, παρείχε όμως μια σημαντική βάση για να πάμε μπροστά. Έκτοτε, σημειώθηκε πρόοδος σε σημαντικά ζητήματα εφαρμογής, όπως είναι η προσαρμογή, η τεχνολογική συνεργασία και βήματα για τη μείωση της αποψίλωσης των δασών. " πρόοδος υπήρξε βραδύτερη όσον αφορά τις δεσμεύσεις για μετριασμό της κλιματικής αλλαγής, τη μακροπρόθεσμη χρηματοδότηση, τον έλεγχο και την επαλήθευση, καθώς και το μέλλον του Πρωτοκόλλου του Κυότο. Στην επερχόμενη διάσκεψη του Ο"Ε για την κλιματική αλλαγή, στο Κανκούν, πρέπει να καταγράψουμε πρόοδο σε εκείνα τα ζητήματα όπου υπάρχει συναίνεση. Όσον αφορά τα ζητήματα που εκκρεμούν ακόμη, οι κυβερνήσεις πρέπει να συμφωνήσουν με ποιον τρόπο θα προχωρήσουν για την επίλυσή τους.
<P>
Καλώ όλα τα μέρη να επιδείξουν ευελιξία, αλληλεγγύη και να βρουν το θάρρος για συμβιβασμό, εφόσον παραστεί ανάγκη. " υγεία, η ασφάλεια και η ευημερία εκατομμυρίων ανθρώπων εξαρτώνται από αυτό. Δεν υπάρχει καιρός για χάσιμο.
<P>
Το πλέον άμεσο ζήτημα είναι η χρηματοδότηση, που είναι καίριας σημασίας για την οικοδόμηση εμπιστοσύνης και την ενθάρρυνση της δράσης. Εξακολουθεί να υφίσταται ένα ευρύ χάσμα εμπιστοσύνης ανάμεσα στον αναπτυσσόμενο και στον ανεπτυγμένο κόσμο. Ο ταχύτερος τρόπος για τη γεφύρωση αυτού του χάσματος είναι μέσω της παροχής χρηματοδοτικής στήριξης προς εκείνους που δεν διαθέτουν καμία δυνατότητα.
<P>
Καλώ όλες τις ανεπτυγμένες χώρες, περιλαμβανομένων εκείνων που εκπροσωπούνται σε αυτό το εξέχον Κοινοβούλιο, να δώσουν το μερίδιο που τους αναλογεί από τα 30 δισεκατομμύρια δολάρια χρηματοδότησης μέσω ταχύρρυθμων διαδικασιών, για τα οποία δόθηκε υπόσχεση στην Κοπεγχάγη και αφορούν την περίοδο 2010-2012. Πολλοί το θεωρούν αυτό πρόκριμα της δέσμευσης των εκβιομηχανισμένων χωρών για πρόοδο στις ευρύτερες διαπραγματεύσεις. Πρέπει επίσης να εξασφαλίσουμε 100 δισεκατομμύρια δολάρια "ΠΑ σε ετήσια βάση έως το 2020. Αυτή ήταν μια υπόσχεση του ανεπτυγμένου κόσμου, η οποία δόθηκε στην Κοπεγχάγη. " συμβουλευτική μου ομάδα υψηλού επιπέδου για τη χρηματοδότηση του μετριασμού της κλιματικής αλλαγής επεξεργάζεται φέτος και θα παρουσιάσει αρκετές εναλλακτικές προτάσεις σχετικά με τον τρόπο εξασφάλισης 100 δισεκατομμυρίων δολαρίων "ΠΑ σε ετήσια βάση για τις αναπτυσσόμενες χώρες έως το 2020.
<P>
" κλιματική αλλαγή είναι κρίσιμο σκέλος του ευρύτερου προγράμματος δράσης για τη βιώσιμη ανάπτυξη. Αυτός είναι ο λόγος για τον οποίο συγκρότησα πρόσφατα μια νέα επιτροπή υψηλού επιπέδου για την παγκόσμια αειφορία, στην οποία συμπροεδρεύουν ο πρόεδρος Halonen της Φινλανδίας και ο πρόεδρος Zuma της Νοτίου Αφρικής. Έργο τους θα είναι να συνθέσουν τις πάμπολλες ψηφίδες που αλληλοσυνδέονται και να βρουν τη σωστή πορεία μέσα από τις διασυνδεδεμένες οικονομικές, κοινωνικές και περιβαλλοντικές προκλήσεις των επερχόμενων δεκαετιών.
<P>
Σε όλα αυτά, η ηγεσία της Ευρώπης -η ηγεσία σας- θα είναι ουσιαστική. " Ευρώπη υπήρξε ιστορικά κινητήριος δύναμη ανάπτυξης και αλλαγής. Τώρα, όταν οι κυβερνήσεις δεν κινούνται -όταν το τρένο μας έχει φτάσει σε αδιέξοδο στις συνομιλίες μας για την κλιματική αλλαγή ή για άλλα ζητήματα- η Ευρώπη μπορεί να γίνει η ατμομηχανή που θα το έλξει εμπρός. Μπορείτε να ωθήσετε, μπορείτε να σύρετε και μπορείτε να επαναφέρετε το τρένο στη σωστή πορεία. Μπορείτε να μας κρατήσετε στη σωστή κατεύθυνση.
<P>
Προχωρούμε επίσης μαζί όσον αφορά την οικοδόμηση όχι μόνο ενός καθαρότερου, αλλά και ενός ασφαλέστερου κόσμου. Αυτή είναι η τρίτη παγκόσμια πρόκληση για την οποία θέλω να σας κάνω μνεία σήμερα.
<P>
Ο στόχος της επίτευξης ενός κόσμου απαλλαγμένου από τα πυρηνικά όπλα είναι ένα θέμα μεγάλου ενδιαφέροντος για τα μέλη του Ευρωπαϊκού Κοινοβουλίου. Σας επαινώ για την τοποθέτησή σας σε σχέση με τα ζητήματα του αφοπλισμού, καθώς θέτετε επίκαιρες ερωτήσεις και παρωθείτε να σημειωθεί νέα πρόοδος. Σας ευχαριστώ για το ψήφισμά σας του Απριλίου του 2009, το οποίο υποστήριξε τον πλήρη πυρηνικό αφοπλισμό και αναφέρθηκε στην πρόταση για μια Σύμβαση για τα Πυρηνικά Όπλα.
<P>
Σήμερα, υπάρχει μια νέα ώθηση ως προς την εκπλήρωση των δεσμεύσεων αφοπλισμού. Αυτή η πρόοδος θα συνεχιστεί αν -και μόνο αν- οι φωνές των λαών εισακουστούν πλήρως στα εθνικά και περιφερειακά ζητήματα και αν το μισό δισεκατομμύριο φωνές στην Ευρωπαϊκή Ένωση μιλήσουν ομόφωνα σε σχέση με αυτό το ζήτημα, μαζί με φωνές από άλλες περιοχές.
<P>
Εκτιμώ και επικροτώ τη στήριξή σας για την πρότασή μου των πέντε σημείων όσον αφορά τον πυρηνικό αφοπλισμό και τη μη διάδοση των πυρηνικών όπλων και τη στήριξη πολλών ηγετών, μεταξύ άλλων και της Διακοινοβουλευτικής Ένωσης. Εργαζόμαστε για την εξάλειψη άλλων όπλων μαζικής καταστροφής, την περιστολή του εμπορίου μικρών όπλων και ελαφρών όπλων και την αντιμετώπιση του επικίνδυνου ενδεχομένου να πέσουν πυρηνικά υλικά στα χέρια τρομοκρατών. Ας περάσουμε από την εποχή μας των υπερεξοπλισμών και της υπανάπτυξης σε έναν ασφαλέστερο κόσμο για όλους.
<P>
Αυτές είναι μεγάλες προκλήσεις και μείζονες στόχοι - ποικίλα ζητήματα με έναν κοινό παρονομαστή, συγκεκριμένα την παγκόσμια αλληλεγγύη. Είτε θα σηκωθούμε είτε θα πέσουμε μαζί, συνεπώς πρέπει να επαγρυπνούμε να μην υπάρξει διαίρεση -διαίρεση σε παγκόσμιο επίπεδο ή διαίρεση εντός κοινοτήτων.
<P>
Πριν από επτά σχεδόν χρόνια, ο προκάτοχός μου, ο Kofi Annan, στάθηκε ενώπιόν σας. Στην ομιλία του, προέβη σε μια θερμή έκκληση προς την Ευρώπη να αδράξει τις ευκαιρίες που παρέχει η μετανάστευση και να αντισταθεί σε εκείνους που δαιμονοποιούσαν τους νεοαφιχθέντες ως "οι άλλοι". Μακάρι να μπορούσα να αναφέρω σήμερα ότι η κατάσταση στην Ευρώπη βελτιώθηκε στα χρόνια που μεσολάβησαν, ως φίλος της Ευρώπης όμως, συμμερίζομαι μια βαθιά ανησυχία.
<P>
Είναι σχεδόν κοινοτοπία να πει κανείς ότι η γέννηση της Ευρωπαϊκής Ένωσης έδωσε τέλος σε αιώνες πολέμου και έφερε τη διαρκή ειρήνη στην ευρωπαϊκή ήπειρο, ωστόσο, παραμένει μια μεγάλη αλήθεια και μια αχτίδα ελπίδας. " Ευρώπη χρησίμευσε ως μια εξαιρετική μηχανή ολοκλήρωσης, συνυφαίνοντας έθνη και πολιτισμούς σε ένα όλον, το οποίο είναι πολύ μεγαλύτερο από το σύνολο των μερών της. Για την Ευρώπη, όμως, το "να κερδίσει την ειρήνη" ήταν το ιστορικό του περασμένου αιώνα.
<P>
Τον 21ο αιώνα, η ευρωπαϊκή πρόκληση είναι "η ανοχή εντός των τειχών". " ενσωμάτωση και η οικοδόμηση διαφορετικών κοινοτήτων είναι το ίδιο περίπλοκη αποστολή με εκείνη που αντιμετώπιζε η Ευρώπη μετά τον Δεύτερο Παγκόσμιο Πόλεμο. Τίποτε από όλα αυτά δεν είναι εύκολο. Οι μετανάστες, είτε βρίσκονται εντός της Ευρώπης είτε πέραν αυτής, πλήττονται δυσανάλογα από την ανεργία, τις διακρίσεις και τις άνισες ευκαιρίες στα σχολεία και στους χώρους εργασίας. Αναδύεται μια επικίνδυνη τάση - μια νέα πολιτική πόλωσης.
<P>
(Χειροκροτήματα)
<P>
Μερικοί υποδαυλίζουν τους φόβους των ανθρώπων. Επιδιώκουν ανελεύθερους σκοπούς με την επίκληση φιλελεύθερων αξιών. Κατηγορούν τους μετανάστες για παραβίαση των ευρωπαϊκών αξιών.
<P>
(Χειροκροτήματα)
<P>
Ωστόσο, υπερβολικά συχνά, οι κατήγοροι είναι αυτοί που υπονομεύουν αυτές τις αξίες -και συνακόλουθα την ίδια την ιδέα του τι σημαίνει να είναι κανείς πολίτης της Ευρωπαϊκής Ένωσης.
<P>
Τα σκοτεινότερα κεφάλαια της Ευρώπης γράφτηκαν σε τέτοια γλώσσα. Σήμερα, στο στόχαστρο τίθενται πρωτίστως οι μουσουλμάνοι μετανάστες. " Ευρώπη δεν έχει την πολυτέλεια να καταφεύγει σε στερεότυπα που βάζουν παρωπίδες και υποδαυλίζουν το μίσος. Ο κόσμος δεν έχει την πολυτέλεια μιας Ευρώπης που το κάνει αυτό.
<P>
(FR) " σύγχρονη Ευρώπη έχει θεμελιωθεί στα ανθρώπινα δικαιώματα και στις θεμελιώδεις αξίες της ανθρωπότητας. Συνεπώς, η φιλοδοξία μας είναι μια ενωμένη ήπειρος, που δεν τη διχάζουν εθνοτικές ή θρησκευτικές διαφορές. Μια Ένωση στην οποία όλα τα παιδιά, ασχέτως της καταγωγής των γονέων τους, έχουν τις ίδιες πιθανότητες επιτυχίας.
<P>
Έχω εμπιστοσύνη στο ευρωπαϊκό πρότυπο, σε μια Ευρώπη που αντιπροσωπεύει όχι μόνο μια γεωγραφική ενότητα, αλλά και ένα ιδανικό. Περνάμε δύσκολους καιρούς. Ακριβώς επειδή είναι δύσκολοι, πρέπει να συνεχίσουμε να επιδεικνύουμε αλληλεγγύη.
<P>
Πρέπει να σταθούμε στο ύψος των παγκόσμιων προκλήσεων. Σήμερα αναφέρθηκα σε τρεις από αυτές: στην καταπολέμηση της φτώχειας, στην κλιματική αλλαγή και στην οικοδόμηση ενός κόσμου χωρίς πυρηνικά όπλα.
<P>
Καλώ εσάς, τους βουλευτές του Ευρωπαϊκού Κοινοβουλίου, να επιδείξετε ηγετικό πνεύμα και αλληλεγγύη τόσο εντός όσο και εκτός Ευρώπης. Όπως είπε και εκείνος ο διάσημος αλσατός, ο Albert Schweitzer, το πρώτο βήμα στην ανάπτυξη ηθικών κανόνων είναι ένα αίσθημα αλληλεγγύης προς τους συνανθρώπους.
<P>
Δεν έχω καμία αμφιβολία ότι η Ευρώπη, σύμβολο αλληλεγγύης, θα φανεί αντάξια αυτού του πράγματος.
<P>
(Το Σώμα, όρθιο, χειροκροτεί τον ομιλητή).
<SPEAKER ID="187" NAME="Πρόεδρος">
Κύριε Γενικέ Γραμματέα, σας ευχαριστούμε για τα πολύ ενθαρρυντικά σας λόγια, όπως για το ότι η Ευρωπαϊκή Ένωση διαδραματίζει ηγετικό ρόλο, για την αλληλεγγύη μας, καθώς και για το γεγονός ότι είμαστε η ατμομηχανή του παγκόσμιου τρένου. Είμαι απόλυτα βέβαιος ότι θα κρατήσουμε το τρένο στη σωστή πορεία. Και για τους δυο μας -για τα "νωμένα Έθνη και την Ευρωπαϊκή Ένωση- η πλέον σημαντική λέξη είναι το "ενωμένα". Λέμε ότι είμαστε ενωμένοι στη διαφορετικότητα, επομένως ας συνεργαστούμε. Ας συνεργαστούμε για έναν καλύτερο κόσμο, για όλα τα έθνη, για τα "νωμένα Έθνη. Σας ευχαριστώ θερμά και πάλι.
<P>
(Χειροκροτήματα)
<SPEAKER ID="190" NAME="Michał Tomasz Kamiński" AFFILIATION="ECR">
(PL) Κυρίες και κύριοι, πριν από κάποιες ώρες, σημειώθηκε μια ωμή τρομοκρατική επίθεση σε ένα από τα γραφεία του κόμματός μου στην Πολωνία. Το αποτέλεσμα αυτής της επίθεσης ήταν δύο άνθρωποι νεκροί, μεταξύ δε αυτών ένα μέλος του προσωπικού του Ευρωπαϊκού Κοινοβουλίου, το οποίο εργαζόταν για λογαριασμό ενός συναδέλφου μας. Ελπίζω ότι αυτή η ωμή πράξη πολιτικής επίθεσης, που είναι άνευ προηγουμένου στην ιστορία της χώρας μου και ως αποτέλεσμα της οποίας έχασαν τη ζωή τους δύο άτομα, θα καταδικαστεί από το Κοινοβούλιο και θα υπάρξει απερίφραστη καταδίκη των μεθόδων βίας των δολοφονιών δολοφονίας πολιτικών αντιπάλων.
<P>
(Χειροκροτήματα)
<SPEAKER ID="191" NAME="Πρόεδρος">
Σας ευχαριστώ, κύριε Kamiński. Όπως είδατε, αυτό το Σώμα εξέφρασε την αλληλεγγύη του στα θύματα αυτής της απολύτως απαράδεκτης πράξης.

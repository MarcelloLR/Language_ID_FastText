<CHAPTER ID="021">
Διαφάνεια στα δημοσιονομικά θέματα (συζήτηση) 
<SPEAKER ID="080" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Pomés Ruiz, εξ ονόματος της Επιτροπής Ελέγχου των Προϋπολογισμών, σχετικά με τη διαφάνεια στα δημοσιονομικά θέματα.
<SPEAKER ID="081" NAME="José Javier Pomés Ruiz">
εισηγητής. - (ES) Κύριε Πρόεδρε, το Ευρωπαϊκό Κοινοβούλιο επιθυμούσε πάντα να εφαρμόσει μια πολιτική διαφάνειας σχετικά με τα κονδύλιά μας, τα κονδύλια της ΕΕ. Το ίδιο ίσχυε όταν, ίσως λόγω κακής διαχείρισης, προέκυψαν προβλήματα που ανάγκασαν την Επιτροπή με επικεφαλής τον κ. Santer να παραιτηθεί.
<P>
Πρέπει να σημειωθεί ότι από τότε τα πράγματα έχουν βελτιωθεί σημαντικά. Αυτό το Κοινοβούλιο έχει προωθήσει μια πολιτική διαφάνειας, και η Επιτροπή έχει στηρίξει το Κοινοβούλιο. Το ενδιαφέρον της Επιτροπής Barroso είχε ως αποτέλεσμα ούτε λίγο ούτε πολύ μια αντιπροεδρία για την επίτευξη αυτού του στόχου, η οποία εκπροσωπείται εδώ από τον Αντιπρόεδρο Siim Kallas, τον οποίο καλωσορίζω.
<P>
Οι ευρωπαίοι πολίτες πρέπει να γνωρίζουν τι κάνουμε με το πολύ μικρό χρηματικό ποσό που καταβάλλουν στην ΕΕ, τι κάνουμε με αυτό το πενιχρό 1%. Πρέπει να ασκούμε περισσότερο έλεγχο επί των κοινοτικών κονδυλίων μέσω της ορατότητας. Ορατότητα δεν σημαίνει πια απλώς μια ανακοίνωση που αναρτάται σε ένα δημαρχείο ή εργοτάξιο, το οποίο χρηματοδοτείται από περιφερειακά κονδύλια ή από το Ταμείο Συνοχής. Πρέπει να προχωρήσουμε πολύ περισσότερο, και πρέπει να είμαστε σε θέση να εντοπίζουμε πού περίπου δαπανάται αυτό το μικρό χρηματικό ποσό που καταβάλλουν οι ευρωπαίοι φορολογούμενοι μέσω των κρατών μελών.
<P>
Αυτή είναι η Πρωτοβουλία για τη Διαφάνεια, την οποία αυτό το Κοινοβούλιο στηρίζει ολόψυχα. Αυτή η έκθεση πρωτοβουλίας που υποβάλλουμε λέει δύο πράγματα. Το πρώτο είναι ότι πρέπει να γίνει κάτι περισσότερο. Στο κείμενο έχουμε επιλέξει να πούμε ότι η διαφάνεια πρέπει να εκδηλώνεται με τη δημοσίευση μαύρων λιστών και πληροφοριών σχετικά με το ποιοι υποψήφιοι έχουν γίνει δεκτοί και ποιοι έχουν αποκλειστεί, και η Ευρωπαϊκή Υπηρεσία Καταπολέμησης της Απάτης (OLAF) πρέπει να έχει έναν κώδικα ώστε να εγγυάται την υπόθεση της αθωότητας, κάτι που δεν γίνονταν σε πολλές περιπτώσεις. Με άλλα λόγια, στην ΕΕ, το Ευρωπαϊκό Κοινοβούλιο έχει ήδη τον δικό του κώδικα δεοντολογίας. Δεν είμαστε υπάλληλοι, είμαστε πολιτικοί. Πρέπει και εμείς να είμαστε διαφανείς, όπως είμαστε ήδη.
<P>
Έτσι, στην τροπολογία 2 της παραγράφου 22, ζητώ να αφαιρεθεί ο κατάλογος που προτείνεται από την Πρωτοβουλία για τη Διαφάνεια, κυρίως όχι μόνο επειδή αυτό το Κοινοβούλιο έχει ήδη λάβει αποφάσεις για τα οικονομικά μας συμφέροντα, αποστολές και ταξίδια, αλλά και επειδή πιστεύουμε ότι πρέπει να υπάρχουν κανόνες για ολόκληρη την Ευρωπαϊκή Ένωση. Αυτό το Κοινοβούλιο έχει τους δικούς του κανόνες, οι οποίοι όμως χρειάζονται βελτίωση και ίσως επέκταση.
<P>
Υπάρχει άλλη μία τροπολογία, όπου αφαιρώ την αναφορά στα μέλη του Κοινοβουλίου ως κατόχους δημοσίων θέσεων. Δεν κατέχουμε δημόσιες θέσεις, είμαστε πολιτικοί. Αυτή η σύγχυση θα μπορούσε να επιφέρει προβλήματα σε κάποιες εθνικές νομοθεσίες.
<P>
Μέσω της έννοιας της αύξησης της διαφάνειας, την οποία υποστηρίζουμε, θέλουμε επίσης να επιστήσουμε την προσοχή στο γεγονός ότι τα κράτη μέλη μοιράζονται τη διαχείριση του 80% των κονδυλίων, και έτσι καλούμε και πάλι τα κράτη μέλη να υποβάλουν εθνικές δηλώσεις αξιοπιστίας. Αυτό είναι επείγον και απαραίτητο, και επιμένουμε ότι πρέπει να γίνει. Λέμε ότι η πρωτοβουλία που παρουσίασε ο Επίτροπος Kallas πρέπει να περιλαμβάνει την ανάκτηση κοινοτικών κονδυλίων. Δεν πρέπει να υπάρξει εξαίρεση σε αυτό: όταν γίνεται κακοδιαχείριση των χρημάτων μας, πρέπει να γνωρίζουμε πού βρίσκονται, πώς θα ανακτηθούν και πότε θα ανακτηθούν.
<P>
Έχουμε σημειώσει πολλές βελτιώσεις όσον αφορά τη διαφάνεια, κύριε Επίτροπε, αλλά αυτό το Κοινοβούλιο θα προσπαθήσει να σημειώσει πολλές περισσότερες.
<SPEAKER ID="082" NAME="Siim Kallas">
Αντιπρόεδρος της Επιτροπής. - (EN) Κύριε Πρόεδρε, χαίρομαι πολύ που βρίσκομαι εδώ σήμερα για να μιλήσω εξ ονόματος της Επιτροπής σχετικά με αυτό το βασικό θέμα της διαφάνειας. Πρέπει να ευχαριστήσω τον κ. Pomés Ruiz για την έκθεση πρωτοβουλίας, καθώς και την Επιτροπή Ελέγχου των Προϋπολογισμών για την πολύτιμη συνεισφορά της.
<P>
" έκθεση εξετάζει πέντε βασικά θέματα. Πρώτον, παρέχει καθοδήγηση όσον αφορά τη δημοσίευση πληροφοριών σχετικά με όσους εισπράττουν κοινοτικά κονδύλια μέσω επιδοτήσεων και συμβάσεων. Προσπαθούμε να εφαρμόσουμε τους όρους του τροποποιημένου δημοσιονομικού κανονισμού για τη διαφάνεια. Αυτοί οι όροι συμπεριλήφθηκαν με προσπάθειες του Κοινοβουλίου και τέθηκαν σε ισχύ τον Μάιο του 2007.
<P>
Όσον αφορά την άμεση διαχείριση, η Επιτροπή παρουσίασε πέρυσι έναν δικτυακό τόπο, με μια ενιαία πύλη που παρέχει πρόσβαση σε όλους τους αντίστοιχους ιστοτόπους των διαφόρων γενικών διευθύνσεων. Παρότι συνεχίζουμε να ενημερώνουμε αυτούς τους ιστοτόπους, φαίνεται πως η πύλη παραμένει ένα αρκετά δυσνόητο και περίπλοκο σημείο εισόδου. Οι υπηρεσίες της Επιτροπής εργάζονται για τη βελτίωσή της.
<P>
Όσον αφορά την κοινή διαχείριση, ο ρόλος της Επιτροπής είναι να "οριστικοποιήσει και να συμφωνήσει με τα κράτη μέλη για τα κοινά πρότυπα αυτών των ομάδων πληροφοριών πριν από τον Απρίλιο του 2008". Παραθέτω εδώ μέρος του σχεδίου έκθεσης απαλλαγής του κ. Jørgensen. Τα κράτη μέλη θα παραμείνουν υπεύθυνα για τα στοιχεία. " Επιτροπή αναλαμβάνει την ευθύνη για τα πρότυπα που εφαρμόζονται και τον έλεγχο του εάν τα κράτη μέλη τηρούν τους όρους του δημοσιονομικού κανονισμού.
<P>
Το δεύτερο θέμα στην έκθεση του κ. Pomés Ruiz αφορά τις ανακτήσεις πόρων. Δήλωσα σαφώς στην Επιτροπή Ελέγχου των Προϋπολογισμών τον Ιανουάριο του 2008 ότι "η Επιτροπή έως τώρα δεν μπορούσε να παράσχει στο Κοινοβούλιο μια ολοκληρωμένη εικόνα όλων των προσπαθειών μας για την ανάκτηση πόρων". Έδωσα μια εκτίμηση για τις ανακτήσεις πόρων το 2006 και ανακοίνωσα βελτιώσεις στα συστήματά μας, έτσι ώστε, φέτος, το λογιστικό σύστημα ABAC να περιλαμβάνει πιο λεπτομερή και ολοκληρωμένα στοιχεία για τις ανακτήσεις πόρων. Συζητούμε τη μεθοδολογία αυτή με το Ευρωπαϊκό Ελεγκτικό Συνέδριο.
<P>
Οι πληροφορίες σχετικά με τις ανακτήσεις θα ήταν ελλιπείς χωρίς αξιόπιστα στοιχεία από τα κράτη μέλη. Όσον αφορά τη γεωργία, η εικόνα είναι ενθαρρυντική. Αύριο, η Επιτροπή θα εγκρίνει ένα σχέδιο δράσης για την ενίσχυση του εποπτικού μας ρόλου σχετικά με τα διαρθρωτικά ταμεία, το οποίο θα αφορά μεταξύ άλλων αυτό το θέμα.
<P>
Το τρίτο θέμα στην έκθεση σχετίζεται με τη δήλωση οικονομικών συμφερόντων και, ειδικότερα, με τα αποτελέσματα μιας ανεξάρτητης συγκριτικής μελέτης που ξεκίνησε τον Ιούλιο του 2006, στο πλαίσιο της Ευρωπαϊκής Πρωτοβουλίας για την Διαφάνεια, και δημοσιεύθηκε το 2007.
<P>
" μελέτη συμπέρανε ότι τα περισσότερα ευρωπαϊκά θεσμικά όργανα ελέγχονταν πιο εντατικά σε σύγκριση με θεσμικά όργανα σε εθνικό επίπεδο. " Επιτροπή και η Ευρωπαϊκή Τράπεζα Επενδύσεων έχουν τους πιο ολοκληρωμένους κανόνες δεοντολογίας από τα θεσμικά όργανα της ΕΕ.
<P>
Ενώ η μελέτη παρατηρούσε ότι η Επιτροπή έχει ένα σχετικά καλά ανεπτυγμένο σύστημα κοινοποίησης των συγκρούσεων συμφερόντων, προτείνει να εξεταστεί η διεύρυνση της εντολής της ειδικής Επιτροπής Δεοντολογίας ώστε να περιλαμβάνει έναν ευρύτερο συμβουλευτικό ρόλο. Σας καλώ να εξετάσετε τη μελέτη και να εξάγετε οποιαδήποτε συμπεράσματα θεωρείτε ότι σχετίζονται με το Ευρωπαϊκό Κοινοβούλιο.
<P>
Το τέταρτο θέμα που εγείρει ο κ. Pomés Ruiz αφορά τη σύνθεση των ομάδων εμπειρογνωμόνων που παρέχουν συμβουλές στην Επιτροπή. Θα ήθελα να ευχαριστήσω τον κ. Pomés Ruiz που αναγνώρισε την αξία του έργου που έχει επιτελεστεί έως τώρα. Θα μελετήσουμε τις συστάσεις σας για περαιτέρω βελτιώσεις.
<P>
Το πέμπτο και τελευταίο βασικό θέμα αφορά τη διοίκηση εντός των θεσμικών οργάνων. " περασμένη Παρασκευή, 15 Φεβρουαρίου 2008, ήταν η προθεσμία για να στείλουν τα κράτη μέλη "ετήσιες συνοπτικές εκθέσεις". Σήμερα το μεσημέρι είχαμε λάβει 22 απαντήσεις από τα κράτη μέλη. Αξιολογούμε τη συμμόρφωση αυτών των εκθέσεων με τις υποχρεώσεις που απορρέουν από τον δημοσιονομικό κανονισμό, και θα σας υποβάλουμε αναφορά μόλις έχουμε σαφή εικόνα σχετικά με αυτό, καθώς και όσον αφορά την ποιότητα αυτών των εκθέσεων.
<P>
Τέλος, μπορώ να δηλώσω ότι λαμβάνουμε πολύ σοβαρά υπόψη τη διαφάνεια και ότι η Ευρωπαϊκή Πρωτοβουλία για τη Διαφάνεια έχει αποτελέσματα σε πολλά από τα σημεία που θίγει η έκθεση.
<P>
(Χειροκροτήματα)
<SPEAKER ID="083" NAME="Ingeborg Grässle">
εξ ονόματος της Ομάδας PPE-DE. - (DE) Κύριε Πρόεδρε, κύριε Επίτροπε, κυρίες και κύριοι, η πρωτοβουλία για τη διαφάνεια είναι ίσως η μεγαλύτερη επιτυχία που έχει σημειώσει η Επιτροπή Barroso.
<P>
Σας είμαι ευγνώμων, κύριε Επίτροπε, για τα λόγια σας και για το γεγονός ότι θέλετε εναρμόνιση της δημοσιοποίησης πληροφοριών για τους δικαιούχους των επιδοτήσεων. Αυτό ήταν ένα σημαντικό θέμα συζήτησης μεταξύ του Κοινοβουλίου και της Επιτροπής πέρυσι. Όπως γνωρίζετε, αυτό το Κοινοβούλιο και η Ομάδα ΕΛΚ-ΕΔ σας στήριζαν πάντα στο θέμα της διαφάνειας επειδή θέλουμε να γνωρίζουμε εάν επιτυγχάνουμε τους πολιτικούς στόχους μας μέσω των δικαιούχων των επιδοτήσεων, δηλαδή, μέσω των αποδεκτών των επιδοτήσεων. Πρόκειται για την επίτευξη των πολιτικών μας στόχων, τίποτε άλλο, και πρέπει να γνωρίζουμε περισσότερα από όσα γνωρίζουμε επί του παρόντος.
<P>
Κύριε Επίτροπε, επεξεργάζεστε νέους κανόνες δεοντολογίας. Πιστεύουμε ότι τα θεσμικά όργανα χρειάζονται αυτούς τους κανόνες και οι ίδιοι οι Επίτροποι χρειάζονται έναν νέο κώδικα δεοντολογίας. Ωστόσο, για να αποφευχθούν τυχόν παρεξηγήσεις, θα ήθελα να σας θυμίσω ότι δεν εξαρτάται από την Επιτροπή να ορίζει κανόνες για το Κοινοβούλιο. Καταρτίζουμε οι ίδιοι τους κανόνες μας. Δεν ήμαστε δημόσιοι υπάλληλοι, αντίθετα με τα μέλη άλλων θεσμικών οργάνων της ΕΕ, παρόλο που η ανακριβής χρήση της γλώσσας θα μπορούσε να σχηματίσει αυτήν την εντύπωση.
<P>
Έχουμε μια τροπολογία επί της παραγράφου 22, και θα ήθελα να παρακαλέσω θερμά για την υποστήριξή σας. Θέλουμε να αντικαταστήσουμε τον κατάλογο με μια αναφορά στους υπάρχοντες κανόνες. Οι κατάλογοι είναι πολύ καλοί, αλλά θέλουμε μια ανοικτή διατύπωση που να μας επιτρέπει να αποφασίζουμε εάν θέλουμε τόσα πολλά, ή ίσως περισσότερα -ή και λιγότερα- κριτήρια.
<P>
Δεν είμαστε ικανοποιημένοι -και αυτό είναι μέρος της έκθεσης- με το δύσκολο ζήτημα της ανάκτησης κονδυλίων που δεν έχουν κατανεμηθεί σωστά. Κύριε Επίτροπε, πιστεύω ότι αυτό θα είναι ένα σημαντικό θέμα που θα μας απασχολήσει φέτος, αλλά και το βασικό σημείο σύγκρουσης μεταξύ του Κοινοβουλίου και της Επιτροπής. Είναι ένας τομέας που μόνο διαφανής δεν είναι. Θα ήθελα να σας ζητήσω να εξετάσετε αυτό το πρόβλημα σε βάθος. Οι ανακτήσεις δεν μπορούν να συνεχιστούν με τον ίδιο τυχαίο τρόπο που γίνονταν στο παρελθόν.
<P>
Επικροτούμε το σχέδιο δράσης αυτής της εβδομάδας για τα διαρθρωτικά ταμεία, αλλά αυτό πρέπει να ενισχυθεί με αξιοπιστία, τόσο για το Κοινοβούλιο όσο και για την απαλλαγή της Επιτροπής.
<P>
Ο εισηγητής μας, Javier Pomés Ruiz, συνέταξε μια καλή και ενδιαφέρουσα έκθεση, και είμαι σίγουρος ότι με αυτήν την έκθεση ως γνωμοδότηση του Κοινοβουλίου, θα βοηθήσουμε την Επιτροπή να σημειώσει περαιτέρω πρόοδο.
<SPEAKER ID="084" NAME="Dan Jørgensen">
εξ ονόματος της Ομάδας PSE. - (DA) Κύριε Πρόεδρε, δεν υπάρχει αμφιβολία ότι η δημόσια συζήτηση στην Ευρώπη εστίασε πολύ στο γεγονός ότι υπάρχει δημοκρατικό έλλειμμα στην ΕΕ και ότι αυτό το έλλειμμα οφείλεται κυρίως σε έλλειψη διαφάνειας. Πιο συγκεκριμένα μπορεί να οφείλεται στο γεγονός ότι έχει υπάρξει πολύ λίγη διαφάνεια σχετικά με το πώς χρησιμοποιούνται τα κονδύλια που διαχειρίζεται η ΕΕ - δηλαδή, τα κονδύλια που η ΕΕ καταβάλλει σε κάθε χώρα για καλά σχέδια με καλές προθέσεις. Και αυτό είναι πρόβλημα! Ευτυχώς είναι ένα πρόβλημα που τώρα επιλύεται. Ευτυχώς, είναι ένα πρόβλημα που η Επιτροπή έχει αναγνωρίσει εδώ και καιρό, κάνει αυτήν τη στιγμή προσπάθεια να το λύσει, και αξίζει πολλούς επαίνους για αυτό. Κύριε Kallas, εσείς προσωπικά αξίζετε πολλούς επαίνους για την τεράστια συμβολή σας σε σχέση με αυτό. Υπάρχουν, βεβαίως, κάποια θέματα που πρέπει να μελετηθούν. Για τον λόγο αυτόν, ο κ. Pomés Ruiz συνέταξε μια έκθεση. Υποστηρίζω την έκθεσή του, η οποία τονίζει πολλά σημεία επίκρισης που φυσικά πρέπει να αναλυθούν. Είναι σαφές ότι τα διαθέσιμα στοιχεία πρέπει να είναι συγκρίσιμα κ.λπ., αλλά αυτό είναι ήσσονος σημασίας, καθώς έχουμε τώρα λάβει τη βασική απόφαση ότι θα πρέπει, φυσικά, να υπάρχει διαφάνεια.
<P>
Μια άλλη πολύ σημαντική απόφαση για την οποία η Επιτροπή αξίζει επαίνους είναι η απόφαση για την εξασφάλιση περισσότερης διαφάνειας όσον αφορά τις "ομάδες εμπειρογνωμόνων". Απλά δεν μπορεί να είναι αποδεκτό για ένα "δημοκρατικό" σύστημα να έχει σε δημόσιες θέσεις πρόσωπα τα ονόματα των οποίων είναι άγνωστα. Υπάρχουν πολλών ειδών δημοκρατικά επιχειρήματα όσον αφορά το γιατί δεν μπορείτε να λειτουργείτε έτσι, και είναι φυσικά απαράδεκτο και από οικονομική άποψη. Μπορώ να φανταστώ, κύριε Επίτροπε, ότι θα μπορούσατε να επιβεβαιώσετε μια δήλωση που κάνατε στην πρόσφατη ακρόαση στην Επιτροπή Ελέγχου των Προϋπολογισμών σε σχέση με την απαλλαγή. Σε αυτήν την δήλωση, μας διαβεβαιώσατε ότι αυτό θα ίσχυε, φυσικά, και για τις ομάδες που εμπίπτουν στη διαδικασία επιτροπολογίας. Υπάρχουν, βέβαια, πολλοί διαφορετικοί τύποι ομάδων εμπειρογνωμόνων. Μερικές από τις πιο σημαντικές ομάδες είναι πράγματι εκείνες που εμπίπτουν στη διαδικασία επιτροπολογίας. Επιπλέον, δώσατε αυτήν την έγκριση σε πολλές περιστάσεις στην Επιτροπή Ελέγχου των Προϋπολογισμών. Κύριε Επίτροπε, δεν θα μπορούσατε να το επαναλάβετε εδώ ενώπιον ολόκληρης της συνέλευσης;
<SPEAKER ID="085" NAME="Janusz Wojciechowski">
εξ ονόματος της Ομάδας UEN. - (PL) Κύριε Πρόεδρε, εξ ονόματος της Ομάδας Ένωση για την Ευρώπη των Εθνών, θα ήθελα να ευχαριστήσω τον κ. Pomés Ruiz για την πολύ καλή έκθεση την οποία στηρίζω στο σύνολό της. " διαφάνεια πρέπει να είναι θεμελιώδης αρχή της λειτουργίας της Ευρωπαϊκής Ένωσης. Θα ήθελα να ξεκινήσω λέγοντας ότι θεωρώ ιδιαίτερης αξίας τα τμήματα της έκθεσης που αφορούν την καλύτερη πληροφόρηση σχετικά με τους δικαιούχους των κονδυλίων της Ένωσης και την πιο διαφανή πληροφόρηση στις ιστοσελίδες της Επιτροπής. Αυτά είναι σημαντικά θέματα. Θα ήθελα επίσης να δηλώσω ότι αυτά τα τμήματα της έκθεσης που τονίζουν τη σημασία της κοινοποίησης και παροχής πληροφοριών σχετικά με τα οικονομικά συμφέροντα των κατόχων δημοσίων αξιωμάτων στα ευρωπαϊκά θεσμικά όργανα είναι εξίσου σημαντικά.
<P>
Οι πολίτες της Ευρωπαϊκής Ένωσης πρέπει να είναι σίγουροι ότι εκείνοι που διαχειρίζονται κονδύλια της Ένωσης και εκείνοι που επιβλέπουν την κατανομή τους ενεργούν αμερόληπτα και όχι με στόχο την εξυπηρέτηση των ιδιωτικών συμφερόντων τους. Πιστεύω ότι ήταν σωστό και ορθό αυτό το θέμα να αναλυθεί τόσο εκτενώς στην έκθεση.
<SPEAKER ID="086" NAME="Bart Staes" LANGUAGE="NL">
Κύριε Πρόεδρε, κύριε Επίτροπε, αυτή η συζήτηση είναι πράγματι προθέρμανση για τη διαδικασία απαλλαγής που διεξάγεται αυτήν τη στιγμή στην Επιτροπή Ελέγχου των Προϋπολογισμών, και για την έκτακτη ακρόαση που πρόκειται να πραγματοποιήσουμε την επόμενη εβδομάδα με τους Επιτρόπους Špidla και Hübner. Ένα βασικό θέμα σε αυτήν τη συζήτηση είναι η παράγραφος 41 της έκθεσης του κ. Pomés Ruiz, όπου η Επιτροπή προτρέπεται να υποστηρίξει την έκδοση εθνικών δηλώσεων αξιοπιστίας. Κύριε Επίτροπε, εάν δεσμευτείτε ότι θα το στηρίξετε αυτό, η προσπάθεια που καταβάλλουμε στη διαδικασία απαλλαγής δεν θα είναι μια προσπάθεια του Κοινοβουλίου έναντι της Επιτροπής αλλά μια κοινή προσπάθεια: η Επιτροπή και το Κοινοβούλιο έναντι των κρατών μελών. Αυτή είναι η καλύτερη στρατηγική, για την εσωτερική συνοχή της Επιτροπής επίσης. " διαφάνεια δεν διασφαλίζει πράγματι την αξιοπιστία και την υποχρέωση λογοδοσίας. Όλοι συμφωνούν ως προς αυτό. Μία πτυχή είναι πράγματι η δημοσίευση πληροφοριών σχετικά με τους τελικούς δικαιούχους των κονδυλίων της ΕΕ.
<P>
Είναι υποχρεωτικό σύμφωνα με τον δημοσιονομικό κανονισμό να παρέχονται πληροφορίες σχετικά με αυτό, αλλά αυτές οι πληροφορίες πρέπει να είναι προσβάσιμες, πρέπει να είναι αξιόπιστες και πρέπει να είναι κατάλληλες για περαιτέρω έρευνα. Με όλο τον σεβασμό, κύριε Επίτροπε, γίνονται προσπάθειες στον δικτυακό τόπο σας, αλλά μένει πολύς δρόμος ακόμα. Ορισμένες ιδιωτικές πρωτοβουλίες το καταφέρνουν πράγματι καλύτερα.
<P>
Αυτή η έκθεση του κ. Pomés Ruiz διευκρινίζει επίσης ξεκάθαρα τι πρέπει να βελτιωθεί: η παρουσίαση, το περιεχόμενο και η οργάνωση των πληροφοριών. " Επιτροπή Ελέγχου των Προϋπολογισμών ζητά να ολοκληρωθεί αυτό πριν από το 2009. Θέλω να υποβάλω μια τροπολογία για να το επισπεύσω κατά ένα έτος. Εάν καταφέρουμε να το κάνουμε αυτό, τότε η νέα Επιτροπή και το νέο Κοινοβούλιο θα μπορούν να κάνουν μια νέα αρχή το 2009. Ζητώ από τους συναδέλφους μου να στηρίξουν αυτήν την τροπολογία.
<P>
Κύριε Επίτροπε, έχω άλλη μία ερώτηση να σας θέσω: ποια είναι η κατάσταση όσον αφορά το εγχείρημά σας που αναφέρεται στην παράγραφο 34 για τη δημοσίευση των ονομάτων όλων των μελών τόσο των επίσημων όσο και των άτυπων ομάδων από το 2008; Συμμερίζομαι επίσης την ερώτηση που έθεσε ο Dan Jørgensen σχετικά με αυτό το θέμα.
<P>
Τέλος, κύριε Πρόεδρε, έχω μια ερώτηση για εσάς: πότε θα αποφασίσει η Γραμματεία του Κοινοβουλίου να επιλέξει την πλήρη διαφάνεια και να δημοσιεύσει τα ονόματα όλων των μελών του εθελοντικού συνταξιοδοτικού ταμείου του Κοινοβουλίου; Εξάλλου, αυτοί οι άνθρωποι είναι επίσης δικαιούχοι σημαντικών ευρωπαϊκών κονδυλίων. Σας ζητώ να μεταφέρετε αυτό το μήνυμα στη Γραμματεία.
<SPEAKER ID="999" NAME="Πρόεδρος">
Όσον αφορά την ερώτηση που έθεσε ο κ. Staes, έχει φυσικά συζητηθεί στο Προεδρείο και θα βρεθεί λύση.
<SPEAKER ID="087" NAME="Esko Seppänen">
εξ ονόματος της Ομάδας GUE/NGL. - (FI) Κύριε Πρόεδρε, κύριε Επίτροπε, η έκθεση του κ. Pomés Ruiz είναι ολοκληρωμένη. Οι προβληματικοί τομείς προβάλλονται ευκρινώς και αναμένουν τα απαραίτητα μέτρα. Σχετικά με αυτό θα ήθελα να πω στον Αντιπρόεδρο της Επιτροπής, κ. Kallas, ότι κατά τη διάρκεια της θητείας του σημειώθηκαν σημαντικές βελτιώσεις γενικά στον ανοικτό χαρακτήρα και στη διαφάνεια της Ένωσης και ότι ήταν εξαιρετικά δραστήριος σε αυτόν τον τομέα. Αυτό αποδεικνύεται από τις πολλές νέες βάσεις δεδομένων στο Διαδίκτυο, αλλά το πρόβλημα, το οποίο αναφέρει επίσης η έκθεση είναι -και αυτό πρέπει να τεθεί σωστά- ότι οι διαδικασίες έρευνας δεν είναι ακόμη ικανοποιητικές. Σε αυτήν την περίπτωση, το υλικό στις μηχανές αναζήτησης πρέπει να τυποποιηθεί. Με άλλα λόγια, εάν δεν υπάρχει κατάλληλη διαδικασία αναζήτησης υπάρχει κίνδυνος να λαμβάνονται πολλές πληροφορίες, αλλά αυτή η πληθώρα να βλάπτει την ποιότητα.
<P>
Πρέπει να εξεταστεί το ζήτημα της "μαύρης λίστας" αποδεδειγμένων δράσεων εξαπάτησης. Καταρχήν, η Ομάδα μας εγκρίνει και είναι υπέρ αυτής της λίστας, αλλά πρέπει να διασφαλίσουμε ειδικότερα την προστασία ατομικών δεδομένων, καθώς και ότι κανείς δεν θα περιλαμβάνεται σε αυτήν τη μαύρη λίστα χωρίς σοβαρό λόγο ή λόγω λανθασμένων διαδικασιών.
<P>
Έπειτα υπάρχει το θέμα της συμβουλευτικής ομάδας για τους δεοντολογικούς κανόνες που πρέπει να διέπουν τον δημόσιο βίο. Για τα μέλη του Ευρωπαϊκού Κοινοβουλίου, τα οποία εκλέγονται άμεσα από τον λαό, είναι προφανώς καλό να υπάρχει μια διαδικασία που να διαφέρει από εκείνη των δημοσίων υπαλλήλων, όπως έχει ήδη αναφέρει η κ. Grässle εδώ. Ωστόσο, η διαδικασία για τα εκλεγμένα μέλη πρέπει επίσης να είναι τουλάχιστον εξίσου αυστηρή, επειδή δεν μπορούν να υπάρχουν στοιχεία που να βεβαιώνουν ότι οι δεοντολογικές απαιτήσεις θα πρέπει να είναι χαλαρές όσον αφορά τα μέλη του Κοινοβουλίου. Σε πολλές χώρες είναι κοινό μυστικό ότι χρησιμοποιούνται κονδύλια για τη χρηματοδότηση της εκλογής μελών του Κοινοβουλίου, και θα έπρεπε να είναι προκειμένου το Κοινοβούλιο να κινηθεί προς αυτήν την κατεύθυνση, έτσι ώστε οι εθνικές δηλώσεις για τη χρηματοδότηση εκλογών, για την εκστρατεία προώθησης υποψηφίων και για τη χρηματοδότησή της να περιλαμβάνονται στις βάσεις δεδομένων του Κοινοβουλίου, κάνοντάς τις ορατές και σε επίπεδο Ευρωπαϊκής Ένωσης.
<P>
Τέλος θα ήθελα να πω ότι τα πολιτικά κόμματα και ιδρύματα σε ευρωπαϊκό επίπεδο δεν μπορούν να εξαιρεθούν από τη γενική υποχρέωση για τη δήλωση συμφερόντων και πηγών χρηματοδότησης.
<P>
(Χειροκροτήματα)
<SPEAKER ID="088" NAME="Nils Lundgren">
εξ ονόματος της Ομάδας IND/DEM. - (SV) Κύριε Πρόεδρε, δεν συνηθίζω να ανταποκρίνομαι ευνοϊκά στις εκθέσεις που μας υποβάλλονται εδώ. Ωστόσο, εδώ πρόκειται για εξαίρεση.
<P>
Αυτό που υποστήριξε ο εισηγητής εδώ είναι περισσότερη διαφάνεια, και το στηρίζω θερμά. Αλλά θα ήθελα να υπενθυμίσω στο Κοινοβούλιο ότι, εφόσον έχουμε ζητήματα όπως η γεωργική πολιτική και τα διαρθρωτικά ταμεία, το καθήκον μας για έλεγχο θα είναι εντελώς υπεράνθρωπο. Πιεζόμαστε να εφαρμόζουμε συνεχώς νέους κανόνες, περισσότερη παρακολούθηση, και καταλήγουμε με μια γραφειοκρατία που υπερβαίνει κάθε λογική.
<P>
" λύση, όπως γνωρίζουμε όλοι, είναι να αφήσουμε τις πιο πλούσιες χώρες της ΕΕ να δίνουν χρήματα στις φτωχότερες χώρες χωρίς να αναλύουμε για ποιο σκοπό θα χρησιμοποιηθούν. Το μεγαλύτερο μέρος της διαδικασίας ελέγχου θα χαθεί, και αυτός θα πρέπει να είναι ο μακροπρόθεσμος στόχος. Δεν πρέπει να είμαστε αναγκασμένοι να μετράμε αγελάδες και αγρούς και άλλα παρόμοια. Θα πρέπει να επικεντρωθούμε σε αυτό που εξυπηρετεί η ΕΕ - την εσωτερική αγορά.
<SPEAKER ID="089" NAME="Esther De Lange" AFFILIATION="PPE-DE">
- (NL) Κύριε Πρόεδρε, θα ήθελα επίσης να ευχαριστήσω τον εισηγητή για την εξαιρετική έκθεσή του και θα ήθελα να αναφέρω ορισμένα θέματα πριν απευθύνω έκκληση στο Συμβούλιο και στην Επιτροπή.
<P>
Το πρώτο θέμα είναι ότι πρέπει να δημοσιοποιούμε τους αποδέκτες της οικονομικής ενίσχυσης της Ευρωπαϊκής Ένωσης. Αυτό αφορά ειδικότερα τον τομέα της γεωργίας. Θα πρέπει να μεταχειριζόμαστε αυτές τις πληροφορίες με προσοχή και αντικειμενικότητα. Δεν γίνεται ορισμένα κράτη μέλη να συμμορφώνονται με την απαίτηση κοινοποίησης και άλλα όχι. Υπάρχουν σύνδεσμοι στον δικτυακό τόπο της Επιτροπής για 14 εθνικούς δικτυακούς τόπους σχετικά με τους αποδέκτες της γεωργικής ενίσχυσης, που σημαίνει ότι λείπουν άλλοι 13. Ίσως η Επιτροπή να μπορούσε να εξηγήσει γιατί γίνεται αυτό. Δεν διατίθενται αυτές οι πληροφορίες σε ηλεκτρονική μορφή ή τα κράτη μέλη δεν έχουν παράσχει ακόμα τα στοιχεία;
<P>
Εκτός από αυτό, η Επιτροπή θα πρέπει να σκεφτεί την προστασία των αποδεκτών, των οποίων τα στοιχεία πρόκειται να δημοσιοποιηθούν: προστασία από ριζοσπάστες ακτιβιστές που υπερασπίζονται τα δικαιώματα των ζώων, για παράδειγμα, ένα πρόβλημα που πολλά κράτη μέλη, συμπεριλαμβανομένου του δικού μου, πρέπει να αντιμετωπίσουν επί του παρόντος.
<P>
Τέλος, το γεγονός ότι τα στοιχεία δεν μπορούν εύκολα να συγκριθούν και, ως εκ τούτου, απαιτείται περισσότερη καθοδήγηση από την Επιτροπή. Ο Επίτροπος μου έδωσε να καταλάβω ότι θα αναλάβει αυτήν την πρωτοβουλία αύριο όσον αφορά τα διαρθρωτικά ταμεία, και χαίρομαι που το ακούω.
<P>
Το δεύτερο θέμα που θέλω να θίξω αφορά τις ετήσιες εκθέσεις σχετικά με τις δραστηριότητες των θεσμικών οργάνων, όπου έχει σημειωθεί κάποια βελτίωση, αλλά πρόκειται για ευαίσθητο θέμα.
<P>
Τώρα όσον αφορά την προσφυγή μου, που σχετίζεται με το γεγονός ότι το 80% των κονδυλίων στην Ευρώπη δεν υφίσταται διαχείριση σε κεντρικό επίπεδο αλλά μέσω των κρατών μελών ή σε συνεργασία με τα κράτη μέλη. Θα μπορούσαμε να βελτιώσουμε και να ενισχύσουμε τη διαφάνεια και τον έλεγχο σε ευρωπαϊκό επίπεδο για πάντα, αλλά εφόσον τα κράτη μέλη δεν αναλαμβάνουν ευθύνη μέσω των εθνικών δηλώσεων αξιοπιστίας, η εξασφάλιση ισορροπημένου ελέγχου θα παραμείνει δύσκολη. Απαιτείται συνεργασία για την επιτυχία.
<P>
Μπορούμε να κάνουμε τις πιο ευφυείς κινήσεις στον τομέα του ελέγχου των προϋπολογισμών σε ευρωπαϊκό επίπεδο, αλλά όσο τα κράτη μέλη δεν ακολουθούν, ποτέ δεν θα έχουμε επιτυχία. Καλώ, λοιπόν, τα κράτη μέλη να δεχτούν τις ευθύνες τους και καλώ την Επιτροπή να στηρίξει αυτήν τη διαδικασία σε σχέση με τις εθνικές δηλώσεις, σαν καλός ενορχηστρωτής, ας πούμε, ή σαν δάσκαλος χορού: θα πρέπει να το ξέρετε αυτό, κύριε Επίτροπε. Εμείς, σε αυτήν την πλευρά, θα θέλαμε να βασιστούμε στην υποστήριξή σας.
<SPEAKER ID="090" NAME="Paulo Casaca" AFFILIATION="PSE">
(PT) Κύριε Πρόεδρε, πρέπει να συγχαρώ τον εισηγητή μας, καθώς και τον κ. Kallas για αυτήν την πρωτοβουλία. Ωστόσο, την ίδια στιγμή, πρέπει να πω στον κ. Kallas ότι θα ήμουν πολύ πιο ικανοποιημένος εάν είχε πραγματοποιήσει τα βήματα που χρειάζονται ώστε να διασφαλιστεί ότι η Ευρωπαϊκή Επιτροπή συμμορφώνεται με τους κανόνες του δημοσιονομικού κανονισμού που τέθηκαν σε ισχύ την 1η Ιανουαρίου 2007, ειδικότερα σχετικά με τον καθορισμό των τελικών δικαιούχων των διαφόρων κοινοτικών κονδυλίων.
<P>
Προκαλεί πράγματι μεγάλη ανησυχία η εντελώς απογοητευτική απάντηση της Ευρωπαϊκής Επιτροπής στο ερώτημα εάν η Διεθνής Διαχειριστική Ομάδα έχει οριστεί νόμιμα και ορθά ως διεθνής οργανισμός. Θα ήθελα να μάθω, κύριε Επίτροπε, εάν, εκτός από αυτόν τον νέο διεθνή οργανισμό, η Ευρωπαϊκή Επιτροπή έχει επίσης αποφασίσει να συνεδριάσει με άλλους, έτσι ώστε να μπορέσουμε να μάθουμε ποιος έχει πρόσβαση σε κοινοτικά κονδύλια χωρίς να πρέπει να περάσει από διαδικασία διαγωνισμού.
<SPEAKER ID="091" NAME="Wiesław Stefan Kuc" AFFILIATION="UEN">
(PL) Κύριε Πρόεδρε, η κατανομή κονδυλίων από τις διάφορες γραμμές του προϋπολογισμού προκαλεί πάντα τα πιο δυνατά συναισθήματα και τις πιο έντονες συζητήσεις. Είναι πλήρως κατανοητό το γεγονός ότι όσοι εισπράττουν επιδοτήσεις χαίρονται, και όσοι δεν λαμβάνουν, παρότι τις αξίζουν, εκφράζουν επικρίσεις. Εάν, ωστόσο, όπως στην πρόσφατη διαβόητη υπόθεση της Πολωνίας, ένα νομικό πρόσωπο λαμβάνει χρηματοδότηση από μία κυβέρνηση απλά και μόνο για να μην δοθεί σε ένα άλλο, εγείρονται πολλές ανησυχίες.
<P>
Ποιες αρχές διέπουν την κατανομή κονδυλίων, και ποιες διαδικασίες ισχύουν; Οι αποφάσεις λαμβάνονται βάσει γεγονότων ή βάσει πολιτικής; Για τον λόγο αυτόν, σύμφωνα με την έκθεση του κ. Pomés Ruiz, θα πρέπει να μην εστιάζουμε μόνον στη σαφήνεια και διαφάνεια των διαδικασιών, αλλά και να επιτρέπουμε στην κοινωνία να αξιολογεί τις δράσεις που περιλαμβάνονται στην κατανομή χρηματοδοτήσεων. " δημοσιοποίηση πληροφοριών σχετικά με τους δικαιούχους κοινοτικών χρηματοδοτήσεων είναι θεμελιώδης προϋπόθεση της διαφάνειας των προθέσεων της Ευρωπαϊκής Επιτροπής και της κυβέρνησης. Γιατί τότε ορισμένες χώρες αντιτίθενται τόσο έντονα στη δημοσιοποίηση; Έχουν κάτι να κρύψουν; Αυτό περιλαμβάνει επίσης πληροφορίες σχετικά με άτομα που αναλαμβάνουν δημόσια αξιώματα και εμπειρογνώμονες στα ευρωπαϊκά θεσμικά όργανα. " Ένωσή μας θα επωφελούνταν σημαντικά από τη δημιουργία ενός κοινού χώρου δεοντολογίας.
<SPEAKER ID="092" NAME="Alexander Stubb" AFFILIATION="PPE-DE">
(EN) Κύριε Πρόεδρε, επιτρέψτε μου να ξεκινήσω εκφράζοντας τα συγχαρητήριά μου στον εισηγητή, κ. Pomés Ruiz. Δεν το κάνω μόνο επειδή είναι δίπλα μου και μου χτυπά το πόδι, αλλά επειδή νομίζω ότι η έκθεσή του είναι πράγματι πολύ καλή.
<P>
Θα ήθελα να θίξω τρία σημεία, εάν μου επιτρέπετε. Πρώτον, νομίζω ότι ο στόχος αυτής της έκθεσης είναι βασικά να βελτιώσει τη διαφάνεια και τους ελέγχους. Συνήθως αυτό γίνεται με τρεις τρόπους. Ο ένας είναι να υπάρχει διαφάνεια όσον αφορά τα έγγραφα: αυτό προβλέπεται σαφώς στο άρθρο 255 της Συνθήκης ΕΚ. Δεύτερον, διαφάνεια των δημοσιονομικών, δηλαδή αυτό που κάνουμε σε αυτήν την έκθεση. Και τρίτον, φυσικά, διαφάνεια των συνεδριάσεων.
<P>
Αυτό που θεωρώ λυπηρό σε αυτήν την συζήτηση -όχι τόσο μέσα αλλά έξω από αυτήν την Αίθουσα- είναι ότι υπάρχουν πολλοί αντιευρωπαϊστές που χρησιμοποιούν τη διαφάνεια με έναν πολύ λαϊκίστικο τρόπο, με την έννοια ότι, αφενός, ζητούν διαφάνεια, και στη συνέχεια όταν παρέχεται η διαφάνεια, αρχίζουν να επιτίθενται σε ανθρώπους για αυτήν. Από αυτήν την άποψη, βρίσκω κάπως λυπηρή αυτήν τη συζήτηση και πιστεύω ότι, όταν είμαστε διαφανείς, θα πρέπει να είμαστε ειλικρινείς και ευθείς.
<P>
Το δεύτερο σημείο που θα ήθελα να θίξω αφορά τις εθνικές δηλώσεις. Θα ήθελα να υποστηρίξω όσα είπε η κ. De Lange σχετικά με αυτές. Θα πρέπει πάντα να το τονίζουμε. Πιστεύω ότι ο κ. Kallas κάνει πολύ καλή δουλειά. " Επιτροπή κάνει καλή δουλειά. Αλλά το 80% όλων των κονδυλίων δαπανώνται στην πραγματικότητα από τα κράτη μέλη. Εκεί είναι που χρειαζόμαστε κάτι περισσότερο στις οικονομικές δηλώσεις. Είμαι σίγουρος ότι εάν ήταν εδώ ο κ. Mulder θα συμφωνούσε μαζί μου.
<P>
Το τελευταίο σημείο που θα ήθελα να θίξω αφορά την περίφημη, ή ίσως διαβόητη, παράγραφο 22 αυτής της έκθεσης. Βλέπω τι εξυπηρετεί, αλλά πιστεύω ότι δεν πρέπει να γενικεύουμε. Συνεπώς, προτείνω να διαγράψουμε την παράγραφο 22, έτσι ώστε όλοι μας να μπορέσουμε να ψηφίσουμε εύκολα υπέρ αυτής της έκθεσης, επειδή, εξάλλου, το να είναι κανείς κατά της διαφάνειας μοιάζει σαν να είναι κατά της ειρήνης και της μητρότητας.
<SPEAKER ID="093" NAME="Inés Ayala Sender" AFFILIATION="PSE">
(ES) Κύριε Πρόεδρε, θα ήθελα και εγώ να εκφράσω τα συγχαρητήριά μου στον εισηγητή, ο οποίος συνέταξε μια εξαιρετικά ενδιαφέρουσα έκθεση, και φυσικά να ευχαριστήσω την Επιτροπή, η οποία εκπροσωπείται από τον Αντιπρόεδρο Kallas, για όλη την προσπάθειά της, τον θετικό διάλογο και τη συνεργασία με το Κοινοβούλιο.
<P>
Εδώ θα ήθελα απλώς να επεκτείνω τις παρατηρήσεις που έχουν ήδη γίνει, με τις περισσότερες από τις οποίες συμφωνώ, και να πω, πέρα από την πραγματική ανάγκη για αυτές τις πληροφορίες και για διαφάνεια, ότι αυτές πρέπει να είναι εύκολα προσβάσιμες, αξιόπιστες και συγκρίσιμες. Οι πληροφορίες πρέπει να είναι οργανωμένες και ταξινομημένες και να έχουν πραγματική πρακτική χρησιμότητα, όχι μόνον για τους καλύτερους εμπειρογνώμονες, αλλά και για το ευρύ κοινό.
<P>
Όσον αφορά τα κονδύλια κοινής διαχείρισης, εκτός από όσα έχουν ήδη ειπωθεί, πρέπει να πιέσουμε τα κράτη μέλη σχετικά με αυτό, και ειδικότερα να προσπαθήσουμε να βρούμε μέσα βελτίωσης της κατάστασης με διεθνείς οργανισμούς που συχνά φαίνονται αδιαφανείς.
<P>
Σίγουρα επικροτώ την ιδέα της δημιουργίας ενός κοινού χώρου δεοντολογίας. Είναι μια πολυτέλεια στην οποία η Επιτροπή μπορεί σίγουρα να αντεπεξέλθει, και θα εξάγονταν ή προτείνονταν σε ορισμένες παγκόσμιες διαπραγματεύσεις ως παράδειγμα ορθής πρακτικής. Επομένως, επικροτώ ιδιαίτερα τη μελέτη που πραγματοποιεί η Επιτροπή σχετικά με τους κώδικες και τα πρότυπα δεοντολογίας που μπορούν στη συνέχεια να εφαρμοστούν σε κάθε θεσμικό όργανο.
<P>
Τέλος, συγχαίρω τον εισηγητή και τον ευχαριστώ που δέχτηκε το αίτημά μου σχετικά με έναν κώδικα δεοντολογίας για την Ευρωπαϊκή Υπηρεσία Καταπολέμησης της Απάτης (OLAF), που είναι απολύτως απαραίτητος: από τη μία πλευρά, έχουμε τους υπευθύνους και τους ενόχους, και από την άλλη τους αθώους, τους οποίους πρέπει να προστατεύουμε με κάθε τρόπο.
<SPEAKER ID="094" NAME="Ville Itälä" AFFILIATION="PPE-DE">
(FI) Κύριε Πρόεδρε, πρώτον θα ήθελα και εγώ να συγχαρώ και να ευχαριστήσω τον εισηγητή, κ. Pomés Ruiz, για την υπέροχη έκθεση. Ταυτόχρονα, θα ήθελα επίσης να εκμεταλλευτώ την ευκαιρία και να ευχαριστήσω τον Επίτροπο Kallas, ο οποίος όλα αυτά τα χρόνια εργάστηκε πολύ σκληρά για να προωθήσει αυτά τα θέματα.
<P>
" ιδέα πίσω από αυτήν την έκθεση είναι τέτοια που δύσκολα μπορεί κανείς εδώ να διαφωνήσει με τους στόχους της. Οποιαδήποτε μορφή ανοικτού χαρακτήρα και διαφάνειας σχετικά με την κατάχρηση των κοινοτικών κονδυλίων μπορεί να είναι μόνο για καλό. Γενικά, πρέπει να υπάρχει διαφάνεια στη χρήση πιστώσεων που χρηματοδοτούνται μέσω των φόρων που εισπράττονται. Οι φορολογούμενοι πρέπει πάντα να έχουν ακριβείς και σωστές γνώσεις για το πού δαπανώνται τα χρήματά τους. Το κοινό πρέπει πάντα να γνωρίζει ποιος δαπανά τα χρήματα, και για ποιο σκοπό, και πόσα χρήματα δαπανώνται.
<P>
Πρέπει ειδικότερα να τηρούμε την αρχή του δικαιώματος της πρόσβασης και διαφάνειας όταν γίνεται κατάχρηση αυτών των κονδυλίων. Κατά την άποψή μου, η δημοσίευση "μαύρων λιστών" δόλιων χρήσεων κοινοτικών κονδυλίων θα απέτρεπε επίσης πιθανές περιπτώσεις κατάχρησης και έτσι θα προωθούσε τον ανοικτό χαρακτήρα και τη διαφάνεια στη χρήση των πόρων της ΕΕ. Αυτό το είδος παρακολούθησης δυσχεραίνεται προφανώς από το γεγονός ότι τα συστήματα σε διάφορες χώρες ποικίλουν σημαντικά, και για τον λόγο αυτόν είναι δύσκολη.
<P>
Πιστεύω ότι η έκθεση είναι ένα σημαντικό βήμα προόδου, και πρέπει να βρούμε έναν κοινό συμβιβασμό έτσι ώστε η έκθεση να μπορεί να εγκριθεί εδώ και να μην απορριφθεί λόγω κάποιων μικρολεπτομερειών.
<SPEAKER ID="095" NAME="Paul Rübig" AFFILIATION="PPE-DE">
(DE) Κύριε Πρόεδρε, πιστεύω ότι αυτή είναι μια ιδιαίτερα καλή συζήτηση. Ωστόσο, θα ήθελα να προειδοποιήσω σχετικά με την κατάχρηση της διαφάνειας. Ορισμένοι λαϊκιστές -παρότι δεν βρίσκονται σε αυτήν την Αίθουσα σήμερα- καταχρώνται αυτής της συζήτησης στη δημόσια κονίστρα, αλλά, με αυτόν τον τρόπο, δεν κάνουν διάκριση μεταξύ της ιδιωτικής σφαίρας και του τι είναι σωστό για το δημόσιο συμφέρον.
<P>
Πρέπει να παραμείνουμε εστιασμένοι σε αυτήν τη συζήτηση περί ιδιωτικής ζωής. Γνωρίζουμε ότι υπάρχει επίσης αιτιολογία για την προστασία των δεδομένων. " εύρεση μιας ισορροπίας εδώ είναι η σωστή απάντηση του Ευρωπαϊκού Κοινοβουλίου για το μέλλον.
<SPEAKER ID="096" NAME="Jens-Peter Bonde" AFFILIATION="IND/DEM">
(DA) Κύριε Πρόεδρε, χαίρομαι πολύ που συμμετέχω στη συζήτηση σήμερα. Θυμάμαι πριν από μερικά χρόνια ότι υπήρχαν μερικοί ανόητοι που απαιτούσαν διαφάνεια, αλλά τώρα το Κοινοβούλιο αποτελείται μόνο από ανόητους που επιμένουν στη διαφάνεια σχετικά με την παρουσίαση των λογαριασμών. Επιπλέον, έχουμε έναν Επίτροπο τον οποίο δεν μπορούμε να επικρίνουμε. Αντίθετα, πρέπει επίσης να τον επαινέσουμε για την προσωπική του συμβολή στη συμμετοχή των πιο νωθρών τμημάτων της Επιτροπής στις μεταρρυθμίσεις για τη διαφάνεια.
<P>
Ωστόσο, δεν έχω εκλεγεί για να εκφράζω επαίνους. Έχω εκλεγεί για να προβάλλω τις πιο ακανθώδεις πτυχές της συζήτησης. Επομένως, θα ήθελα να ρωτήσω τον κ. Kallas εάν το επόμενο έτος θα υπάρξουν εξαιρέσεις στον τομέα της γεωργίας για τις οποίες δεν θα γίνει πλήρης παρουσίαση των λογαριασμών στο Διαδίκτυο, και για τις οποίες δεν θα μπορέσουμε να δούμε ποιος εισπράττει τι και τα αντίστοιχα ποσά σε άλλους τομείς. Θα υπάρξουν εξαιρέσεις, ή θα τεκμηριώνεται κάθε δαπάνη στο Διαδίκτυο; Και τι θα γίνει με τις ομάδες εργασίας: θα δοθούν τα ονόματα όλων των εμπειρογνωμόνων;
<P>
Τέλος, τώρα που έχουμε προοδεύσει τόσο με τη διαφάνεια, δεν θα ήταν επίσης καλή ιδέα να ζητήσουμε συγγνώμη από τους ήρωες Dorte Schmidt-Brown, Hans-Martin Tillack, Marta Andreasen και όλους εκείνους που συκοφαντήθηκαν με τα χρόνια, αλλά χάρη στους οποίους εσείς, κύριε Kallas, μπορέσατε να σημειώσετε τόση επιτυχία στις μεταρρυθμίσεις σας;
<SPEAKER ID="097" NAME="Czesław Adam Siekierski" AFFILIATION="PPE-DE">
(PL) Κύριε Πρόεδρε, η σαφήνεια και η διαφάνεια είναι θεμελιώδεις αρχές της ζωής στην κοινωνία. Ιδιαίτερη ευθύνη για τις προκλήσεις που συνεπάγονται βαρύνει εμάς τους βουλευτές. Εμείς συναντάμε τους ψηφοφόρους και εμείς έχουμε την ευθύνη να τους εξηγούμε την τρέχουσα κατάσταση στην Ένωση και τη διαχείρισή της. Δεν μπορούμε να λέμε: "Δεν φταίμε εμείς, φταίει η Επιτροπή". Οι ευρωπαίοι πολίτες απευθύνονται στους βουλευτές τους για απαντήσεις. Και πολύ συχνά, με το πρόσχημα της επίτευξης διαφάνειας, περιπλέκουμε τις διαδικασίες και επιβάλλουμε πάρα πολλές απαιτήσεις σχετικά με τους δικαιούχους. Για παράδειγμα, επιμένουμε σε έγγραφα που συχνά είναι περιττά. Καθώς αναπτύσσουμε τη διαφάνεια, πρέπει να καθορίζουμε ρόλους με σαφήνεια και να τους κατανέμουμε. Επαναλαμβάνω, πρέπει να κατανέμουμε ρόλους και καθήκοντα μεταξύ των κρατών μελών και της Ευρωπαϊκής Ένωσης.
<SPEAKER ID="098" NAME="Zbigniew Zaleski" AFFILIATION="PPE-DE">
(EN) Κύριε Πρόεδρε, θα ήθελα να θίξω δύο σημεία. Πρώτον, εάν θέλουμε να ακολουθήσουμε τη στρατηγική της Λισαβόνας πρέπει να γνωρίζουμε ποιος λαμβάνει τα κονδύλια στον τομέα της επιστήμης και για ποιο λόγο. Είναι πράγματι ο καλύτερος ή υπάρχουν διακρίσεις μεταξύ των πιο προνομιούχων δυτικών χωρών και των άλλων, των νέων; Προσωπικά, ως ακαδημαϊκός, θα αξίωνα περισσότερη δικαιοσύνη και ισότητα.
<P>
Το δεύτερο σημείο που θα ήθελα να θίξω είναι ότι, όταν δίνουμε χρήματα -με αρκετή γενναιοδωρία- σε τρίτες χώρες, σε λιγότερο ανεπτυγμένες και λιγότερο προνομιούχες, θα ήθελα να ενημερώνομαι για το πώς χρησιμοποιούνται τα χρήματα, ειδικότερα εκείνα στο πλαίσιο ήπιων προγραμμάτων όπως εκδημοκρατισμού ή άλλων παρόμοιων, τα οποία δεν έχουν απτά αποτελέσματα αλλά αλλάζουν τρόπους σκέψης, ή επιχειρηματικότητας. Γνωρίζουμε πολύ λίγα για το πώς χρησιμοποιούνται αυτά τα χρήματα στην Αφρική, και σε όλες τις χώρες ΑΚΕ. Θα αξίωνα πραγματικά περισσότερες γνώσεις σχετικά με αυτό.
<SPEAKER ID="099" NAME="Alexander Stubb" AFFILIATION="PPE-DE">
(EN) Κύριε Πρόεδρε, θα ήθελα να συμφωνήσω με τρεις από τους ομιλητές. Πρώτον, τον κ. Seppänen, τον οποίο θα ήθελα να συγχαρώ για την ομιλία του, επειδή ήταν εξαιρετικά μετριοπαθής, και κινείται αργά -σχεδόν- προς το ευρωπαϊκό στρατόπεδο.
<P>
Δεύτερον, τον κ. Bonde: ο τρόπος με τον οποίο μιλά για τη διαφάνεια με κάνει να πιστεύω ότι είναι φεντεραλιστής. Έτσι, από αυτήν την άποψη, πιστεύω ότι και αυτός κινείται ακριβώς προς τη σωστή κατεύθυνση - ακόμα και εάν το αίτημα να δημοσιοποιούνται όλα τα πρόσωπα που παρίστανται σε επιτροπές επιτροπολογίας είναι, ίσως, κάπως υπερβολικό!
<P>
Το τελευταίο μου σχόλιο αφορά τον κ. Rübig. Συμφωνώ μαζί του 100%: ο τύπος λαϊκισμού που βλέπουμε στα αυστριακά μέσα ενημέρωσης από την αντιευρωπαϊκή πλευρά είναι απλά απαίσιος, και πραγματικά δεν θα ήθελα να ξαναδώ κάτι ανάλογο.
<P>
Έχω άλλη μία ερώτηση για τον εισηγητή, κ. Pomés Ruiz: εάν υπήρχε κάτι που θα ήθελε να αφαιρέσει από αυτήν την έκθεση, ποιο θα ήταν αυτό;
<SPEAKER ID="100" NAME="Siim Kallas">
Αντιπρόεδρος της Επιτροπής. - (EN) Κύριε Πρόεδρε, θα ήθελα να ευχαριστήσω θερμά τους αξιότιμους βουλευτές για την υποστήριξή τους σε αυτήν τη δράση για τη διαφάνεια, η οποία ήταν μια κοινή δράση: σε όλα τα θέματα, η Επιτροπή ένιωθε πάντα ότι είχε τη θερμή υποστήριξη του Κοινοβουλίου.
<P>
Θα ήθελα να πω δύο πράγματα. Το πρώτο αφορά τις πληροφορίες που διατίθενται σχετικά με τους τελικούς δικαιούχους. Θεωρώ ότι πρόκειται για μια εκπληκτική αλλαγή. Όταν, μαζί με ορισμένα μέλη του Κοινοβουλίου, την ξεκινήσαμε στις αρχές του 2004, δεν είχαμε πολλές ελπίδες ότι θα εφαρμόζονταν. Αλλά η πολιτική απόφαση έχει ληφθεί τώρα, και το έτος 2009 είναι το τελικό έτος όπου οι πληροφορίες για τους τελικούς δικαιούχους του 2008 πρέπει και θα έχουν δημοσιευθεί.
<P>
Έτσι, από πολιτική άποψη, η απόφαση έχει ληφθεί. Αυτό είναι ένα σημαντικό βήμα προόδου. Τώρα μένει η επίλυση των τεχνικών θεμάτων. Αυτό δεν είναι καθόλου εύκολο, επειδή οι κατευθυντήριες γραμμές έχουν τώρα εκδοθεί σχετικά με τη μορφή που θα πρέπει να έχουν αυτές οι πληροφορίες για τους τελικούς δικαιούχους. Αλλά, βεβαίως, πολλοί από εσάς θίξατε το θέμα των λειτουργικών μηχανών αναζήτησης, και αυτό δεν είναι καθόλου εύκολη δουλειά. Φυσικά, θα έχουμε μια πύλη μέσω της οποίας θα είναι δυνατή η πρόσβαση στις πληροφορίες στα κράτη μέλη, και η πρόσβαση σε πληροφορίες για τους τελικούς δικαιούχους.
<P>
Προβλέπω πολλά τεχνικά προβλήματα, αλλά αυτά τα τεχνικά προβλήματα -τίποτε δεν είναι τέλειο, και για όλα χρειάζεται χρόνος- σίγουρα δεν θα πρέπει να υπονομεύσουν τη σημασία αυτής της μεγάλης αλλαγής.
<P>
Όσον αφορά τις περιβόητες εθνικές δηλώσεις, πρέπει και πάλι να αναφέρω ότι η κατάσταση έχει αλλάξει εντελώς αυτά τα τρία χρόνια. Όταν πρωτοεμφανίστηκα στο Συμβούλιο για να συζητήσω αυτά τα θέματα, αυτές αποκλείονταν εντελώς. Σήμερα έχετε τις ετήσιες συνοπτικές εκθέσεις - έχουμε ήδη λάβει 22 έως τώρα, και ίσως ακόμα περισσότερες πια. Θα αξιολογήσουμε την ποιότητα μαζί, και σίγουρα θα υπάρξει βελτίωση.
<P>
Έτσι είναι κατανοητό ότι έχουμε μοιραστεί προβλήματα διαχείρισης, και πρέπει επίσης να μοιραστούμε πληροφορίες σχετικά με την εργασία - το πώς διαχειριζόμαστε τα διαρθρωτικά ταμεία. Αυτή η κατανόηση έχει αυξηθεί τρομακτικά και στα κράτη μέλη. Θα προσπαθήσουμε επίσης να συμπληρώσουμε την ιδέα πιο αναλυτικών εθνικών δηλώσεων με συγκεκριμένη ουσία. Όπως και εγώ, γνωρίζετε και εσείς ότι υπάρχουν ορισμένα κράτη μέλη που εξακολουθούν να διστάζουν να έχουν αυτήν τη μεγαλύτερη συμμετοχή, αλλά έχουμε ήδη έναν βαθμό συμμετοχής.
<P>
Όσον αφορά τα διεθνή κονδύλια, πρόκειται για διαφορετικό θέμα. Το θέμα για το πώς θα πρέπει να διατεθούν αυτές οι πληροφορίες θα συζητηθεί πιθανώς επίσης στο πλαίσιο της Επιτροπής Ελέγχου των Προϋπολογισμών. Ωστόσο, είμαστε εταίροι σε διεθνείς συμφωνίες και δεν τις διαχειριζόμαστε άμεσα. Πρέπει να διατεθούν πληροφορίες για το τι διαχειριζόμαστε άμεσα, αλλά είμαστε εταίροι σε πολύ μεγάλες διεθνείς κοινοπραξίες. Αυτό είναι κάπως διαφορετικό.
<P>
Όσον αφορά τις ομάδες εμπειρογνωμόνων, όπως είπα στην Επιτροπή Ελέγχου των Προϋπολογισμών, επαναλαμβάνω και εδώ ότι έχουμε μια δέσμευση να δημοσιεύουμε τον κατάλογο μόνιμων εμπειρογνωμόνων. Αυτό είναι στην πραγματικότητα θέμα ορισμού: τι είδους εμπειρογνώμονες θα πρέπει να περιλαμβάνονται σε αυτόν τον κατάλογο. Είναι μια αντιπαράθεση, και ορισμένοι εμπειρογνώμονες που εκτελούν ορισμένα εμπιστευτικά καθήκοντα αξιολόγησης σχεδίων και ατόμων δεν θα πρέπει να είναι τόσο διαφανείς, πιθανώς. Υπάρχουν ορισμένες λεπτές αποχρώσεις. Ωστόσο, η δέσμευση υπάρχει και έχω ενημερωθεί ότι είμαστε έτοιμοι να δημοσιεύσουμε έναν μακρύ κατάλογο μόνιμων εμπειρογνωμόνων. Υπάρχει το ερώτημα όλων αυτών των εθνικών εμπειρογνωμόνων τους οποίους στέλνουν τα κράτη μέλη που συμμετέχουν σε ορισμένους φορείς, τα ονόματα των οποίων θα σταλούν μετά, όχι πριν, αλλά υπάρχει τουλάχιστον η δέσμευση ότι δεν θα πρέπει να υπάρχει μυστικοπάθεια για το ποιος μας συμβουλεύει.
<P>
Το τελευταίο σημείο που θα ήθελα να θίξω, απαντώντας σε ένα θέμα που τέθηκε, είναι ότι η Επιτροπή δεν σκοπεύει να προτείνει τον τρόπο με τον οποίο το Κοινοβούλιο θα πρέπει να αντιμετωπίζει τους δικούς του κανόνες, και το τι θα πρέπει να περιλαμβάνουν οι δηλώσεις οικονομικού συμφέροντος. Μπορώ να δηλώσω μόνο δύο πράγματα: αυτός ο δεοντολογικός χώρος είναι κοινός χώρος - εάν συμβεί κάτι σε ένα θεσμικό όργανο, έχει σίγουρα άμεση επίπτωση σε άλλα θεσμικά όργανα. Πρέπει, φυσικά, να αντιμετωπίζουμε όλα αυτά τα ζητήματα με βάση την κοινή λογική, και όχι να φτάνουμε σε παράλογα άκρα και σε περιττές λεπτομέρειες, αλλά μόνο στα σχετικά ζητήματα, ώστε να αποφύγουμε μια πραγματική σύγκρουση συμφερόντων.
<SPEAKER ID="101" NAME="José Javier Pomés Ruiz">
εισηγητής. - (ES) Κύριε Πρόεδρε, ο κ. Kallas μπορεί να νιώθει ευχαριστημένος με τον εαυτό του επειδή αντιλαμβάνεται ότι η πρωτοβουλία για τη διαφάνεια χαίρει ιδιαίτερης εκτίμησης και είναι ευπρόσδεκτη από όλους τους βουλευτές, και επειδή έχει τώρα νιώσει την υποστήριξη που μπορεί να βρει εδώ.
<P>
Κύριε Kallas, θα θέλαμε να προχωρήσουμε περαιτέρω όσον αφορά τη διαφάνεια, και στην έκθεση παρουσιάσαμε ορισμένους από τους τομείς όπου πρέπει να σημειωθεί πρόοδος: ανακτήσεις, ομάδες εμπειρογνωμόνων ή το τεκμήριο της αθωότητας. Εντούτοις, σας παρακαλώ: αυτό πρέπει να παραμείνει εντός των ορίων της κοινής λογικής, χωρίς να λάβουμε υπόψη τον λαϊκισμό ορισμένων στοιχείων του κίτρινου Τύπου που φαίνεται να αφιερώνεται στην είσπραξη χρημάτων μέσω των λαϊκιστικών υπερβολών του σχετικά με σοβαρά θέματα της Ευρωπαϊκής Ένωσης. Θα ήθελα να ευχαριστήσω την Inés Ayala για την πρότασή της ότι η OLAF θα πρέπει να επίσης να ενδιαφέρεται για αυτά τα θέματα, και τον κ. Jørgensen, τον Paulo Casaca, τον κ. Bösch, ο οποίος είναι παρών, καθώς και τους συναδέλφους μου Ingeborg Grässle, Alex Stubb, κ.λπ.
<P>
Θα ήθελα να αναφέρω ότι ο Alex Stubb με ρώτησε επίσης τι θα αφαιρούσα, και πρέπει να πω ότι, για παράδειγμα, θα αφαιρούσα την αναφορά στη δραστηριότητα συζύγου. Θυμάμαι ότι το μεγαλύτερο πρόβλημα στην Ευρωπαϊκή Ένωση προκλήθηκε όχι από σύζυγο, αλλά από κάτι παρόμοιο: αναφέρομαι στην περίπτωση της Edith Cresson. Με αυτό θέλω να πω ότι δεν θα πρέπει να θέτουμε τέτοιους περιορισμούς στον εαυτό μας, και ότι θα πρέπει να κάνουμε το λογικό, και όχι το παράλογο. Πράγματι, ακόμα και βουλευτές αυτού του Κοινοβουλίου έχουν επίσης δικαίωμα στην οικογενειακή ζωή και την ιδιωτική ζωή.
<P>
Θα ήθελα επίσης να πω ότι θα συνεχίσουμε να αποτελούμε παράδειγμα για πολλά κράτη μέλη καθώς η ΕΕ δαπανά τα κονδύλιά της καλύτερα, πιο αποτελεσματικά, με χαμηλό διοικητικό κόστος και πολύ πιο αποδοτικά από ορισμένα κράτη μέλη. Σε αυτήν την προκαταρκτική αποστολή για την οποία συμφωνούμε όλοι, αρκετά κράτη μέλη -εκείνα που αρνούνται να εξηγήσουν πώς δαπάνησαν το 80% των κοινοτικών κονδυλίων και έπειτα φαίνονται να χαμογελούν συνεχώς όταν εμείς αρνούμαστε να εγκρίνουμε τους λογαριασμούς της ΕΕ- το χρησιμοποιούν αυτό για να δικαιολογήσουν το γεγονός ότι δίνουν λιγότερα χρήματα στο κοινό ταμείο, περιορίζοντας τις δραστηριότητες της ΕΕ, και καταχρώνται των κατηγοριών μας ότι τα κράτη μέλη δεν δαπανούν σωστά προβάλλοντας αυτό το επιχείρημα για να μην καταβάλουν σε αυτό το Κοινοβούλιο περισσότερο από το 1%.
<P>
Σας ευχαριστώ, κύριε Πρόεδρε, και θα ήθελα επίσης να ευχηθώ στον κ. Kallas καλή επιτυχία στη διασφάλιση ενός στόχου που χαίρει τόσο θερμής υποστήριξης από το Κοινοβούλιο.
<SPEAKER ID="102" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο.
<P>
Γραπτές Δηλώσεις (άρθρο 142 του Κανονισμού)
<SPEAKER ID="103" NAME="Véronique Mathieu  " AFFILIATION="PPE-DE">
γραπτώς. - (FR) " έκθεση Pomés Ruiz, αφετέρου, πολύ ορθά υποστηρίζει ότι πρέπει ακόμα να γίνουν σημαντικές προσπάθειες έως ότου επιτύχουμε διαφάνεια σε οικονομικά θέματα. Μια ανάλυση της ετήσιας έκθεσης δραστηριοτήτων του 2006 για τη ΓΔ Προϋπολογισμού έχει πράγματι εντοπίσει τι πρέπει ακόμα να γίνει έως ότου επιτευχθεί διαφάνεια στους λογαριασμούς της ΕΕ. Μια εξέταση των κονδυλίων που κατανέμονται στην κοινή αγροτική πολιτική, για παράδειγμα, δείχνει ότι τα μέσα που διαθέτει η Επιτροπή δεν της επιτρέπουν πάντα να διασφαλίζει την ακρίβεια των δεδομένων που παρέχουν τα κράτη μέλη.
<P>
Για να αποτρέψει τα δημοσιονομικά ολισθήματα του παρελθόντος, η Επιτροπή πρέπει να βελτιώσει την ποιότητα των πληροφοριών που παρέχονται στο κοινό όσον αφορά τους δικαιούχους των κοινοτικών κονδυλίων και πρέπει να το κάνει χωρίς καθυστέρηση λαμβάνοντας μια σειρά συγκεκριμένων μέτρων: εξορθολογισμός των πληροφοριών που δημοσιεύονται για όσους εισπράττουν κοινοτική χρηματοδότηση, δημιουργία γενικής μηχανής αναζήτησης, δημοσίευση "μαύρης λίστας" απατεώνων, και ούτω καθ' εξής. Για να διασφαλίσει αυστηρό, αποτελεσματικό και διαφανή έλεγχο των κοινοτικών κονδυλίων που κατανέμονται στα κράτη μέλη, η Επιτροπή θα πρέπει στο μέλλον να αναλάβει πολιτική ευθύνη για τις πληροφορίες που δημοσιεύει.

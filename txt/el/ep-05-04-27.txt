<CHAPTER ID="1">
<SPEAKER ID="1" LANGUAGE="" NAME="" AFFILIATION="Προέδρου">
<SPEAKER ID="2" LANGUAGE="" NAME="Πρόεδρος." AFFILIATION="">
<P>
   Κηρύσσω την επανάληψη της συνόδου του Ευρωπαϊκού Κοινοβουλίου που είχε διακοπεί την Πέμπτη 14 Απριλίου 2005. 
<SPEAKER ID="3" LANGUAGE="" NAME="Πρόεδρος." AFFILIATION="(Χειροκροτήματα)">
<SPEAKER ID="4" LANGUAGE="" NAME="Πρόεδρος." AFFILIATION="Τετάρτη:">
<P>
Η συζήτηση της έκθεσης της κ. Fraga Estévez σχετικά με τη βιώσιμη αλιεία στη Μεσόγειο αναβάλλεται για επόμενη περίοδο συνόδου.
<P>
Μετά τη συζήτηση της έκθεσης της κ. Klaß θα διεξαχθεί συζήτηση σχετικά με την έκθεση της κ. Handzlik σχετικά με την εσωτερική αγορά στα νέα κράτη μέλη, που ήταν προγραμματισμένη αρχικά για τις ψηφοφορίες.
<P>
Τέλος, θα ήθελα να σας ενημερώσω ότι, μετά τις διαπραγματεύσεις κατά τη διάρκεια του τριμερούς διαλόγου, έχω λάβει ένα αίτημα από την Επιτροπή Ανάπτυξης να αναβληθεί για επόμενη περίοδο συνόδου η συζήτηση σχετικά με την έκθεση του κ. Mitchell για τη θέσπιση μέσου χρηματοδότησης της συνεργασίας για την ανάπτυξη και της οικονομικής συνεργασίας, η οποία ήταν προγραμματισμένη αρχικά για σήμερα το απόγευμα. Αν δεν υπάρχουν παρατηρήσεις, θα δεχτούμε αυτό το αίτημα και αυτή η έκθεση θα συζητηθεί σε επόμενη περίοδο συνόδου.
<SPEAKER ID="5" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης του κ. Coveney σχετικά με την ετήσια έκθεση για τα ανθρώπινα δικαιώματα στον κόσμο το 2004 και την πολιτική της ΕΕ επί του θέματος [2004/2151(INI)] (A6-0086/2005).
<P>
Ο κ. Almunia, είναι παρών για τον σκοπό αυτόν, αντικαθιστώντας την Επίτροπο κ. Ferrero-Waldner, η οποία είναι στο Λουξεμβούργο. 
<SPEAKER ID="6" LANGUAGE="" NAME="Simon Coveney (PPE-DE )," AFFILIATION="εισηγητής.">
<P>
    Κύριε Πρόεδρε, χαιρετίζω την παρουσία των εκπροσώπων του Συμβουλίου και της Επιτροπής, που βρίσκονται εδώ για να μας ακούσουν να συζητούμε μία σημαντική έκθεση. Ήταν μία εξαιρετικά ενδιαφέρουσα και συναρπαστική εμπειρία για μένα να παρουσιάσω την Ετήσια Έκθεση για τα Ανθρώπινα Δικαιώματα στον κόσμο το 2004 και την πολιτική της ΕΕ επ’ αυτού του θέματος. Είναι η πρώτη μου έκθεση στο Κοινοβούλιο και η χαρά μου είναι μεγάλη γιατί ανέλαβα μία έκθεση τόσο σημαντική. Ήταν τιμή για το κόμμα μου να του ανατεθεί η εισήγηση.
<P>
Ο τίτλος της έκθεσης είναι ευρύτατος, γι’ αυτό και η ίδια η έκθεση πραγματεύεται αντιστοίχως πάρα πολλά θέματα και πάρα πολλές χώρες. Εβδομήντα χώρες αποτελούν αντικείμενο αυτής της έκθεσης, στην οποία ρίχνουμε φως σε παραβιάσεις των ανθρωπίνων δικαιωμάτων. Η έκθεση πραγματεύεται 70 διαφορετικές χώρες και οκτώ θεματικές ενότητες. Συνεπώς, ήμουν αποφασισμένος εξαρχής να δώσω στην έκθεση πολύ σφιχτή δομή ούτως ώστε οι ενδιαφερόμενοι για διαφορετικά ζητήματα ανθρωπίνων δικαιωμάτων και θέματα σε διαφορετικές χώρες, να μπορούν να τη διατρέξουν γρήγορα και αποτελεσματικά, σε αντίθεση με μία μακροσκελή έκθεση χωρίς επικεφαλίδες, που απαιτεί να διαβάσει κάποιος το ένα τρίτο, το μισό ή ουσιαστικά ολόκληρη την έκθεση για να βρει τον τομέα για τον οποίο ενδιαφέρεται.
<P>
Η προπαρασκευαστική διαδικασία υπήρξε λεπτομερής. Συζητήσαμε την εν λόγω έκθεση στην Υποεπιτροπή Ανθρωπίνων Δικαιωμάτων στις 23 Νοεμβρίου 2004, πάλι στις 31 Ιανουαρίου 2005 και στις 17 Μαρτίου 2005 –εορτή του Αγίου Πατρικίου. Σύσσωμη η Επιτροπή Εξωτερικών Υποθέσεων είχε αρκετό χρόνο να συζητήσει και να συμβάλει στην παρούσα έκθεση. Όπως και έπραξε στις 17 Ιανουαρίου, στις 16 Μαρτίου και πάλι στις 29 Μαρτίου. Η διαδικασία ήταν συνεπώς ενδελεχής. Η διαβούλευση μεταξύ των Ομάδων, συγκεκριμένα με τους σκιώδεις εισηγητές, υπήρξε εποικοδομητική και θετική και θα ήθελα να ευχαριστήσω τους συναδέλφους μου στις άλλες Ομάδες για αυτή τη διαδικασία. Ευθύς εξαρχής κατέστησα απολύτως σαφές ότι ήθελα αυτή η έκθεση να αντανακλά τις ανησυχίες του Κοινοβουλίου ως σύνολο και όχι κάποιας συγκεκριμένης Ομάδας. Ελπίζω να το επιτύχαμε και ότι θα εκφραστεί με τη σθεναρή υποστήριξη της έκθεσης αύριο. Δεν έχω λόγους να πιστεύω ότι αυτό δεν θα συμβεί.
<P>
Ο τρίτος τομέας αφορά τον αντίκτυπο που έχουν οι εμπόλεμες καταστάσεις σε γυναίκες και παιδιά, οδηγώντας σε τραγικές συνέπειες σε τακτή βάση. Πραγματεύεται θέματα όπως ο βιασμός ως μέσο πολέμου. Πολλές χιλιάδες γυναικών κακοποιήθηκαν με τους πιο φριχτούς τρόπους κατά τη διάρκεια εμπόλεμων καταστάσεων, ως μέσο πολέμου. Πραγματεύεται επίσης το θέμα της στράτευσης των παιδιών. Δυστυχώς, υπάρχουν ακόμη δεκάδες χιλιάδες παιδιών που τους βάζουν στα χέρια τα AK-47 και τα στέλνουν στον πόλεμο για να σκοτώσουν άλλους ανθρώπους. Πραγματεύεται τις ψυχολογικές συνέπειες για αυτά τα παιδιά καθώς μεγαλώνουν. Θα αναφερθώ στην απάντηση της Ευρωπαϊκής Ένωσης σε αυτό εντός ολίγου.
<SPEAKER ID="7" LANGUAGE="FR" NAME="Nicolas Schmit," AFFILIATION="Προεδρεύων του Συμβουλίου">
<P>
    Κύριε Πρόεδρε, θέλω καταρχάς να συγχαρώ τον κ. Coveney για την εξαιρετική αυτή έκθεση. Όπως μόλις είπε και ο ίδιος, παρουσιάζει μια ευρύτατη και απόλυτα ολοκληρωμένη εικόνα της κατάστασης των ανθρωπίνων δικαιωμάτων από διαφορετικές σκοπιές.
<P>
Θα αντιλαμβάνεστε, κύριε Coveney, ότι δεν μπορώ να υπεισέλθω αναλυτικά σε όλα τα ζητήματα που θίγονται στην έκθεσή σας ή στο σύνολο των εξαιρετικά χρήσιμων και εξαιρετικά πλούσιων ενοτήτων που περιλαμβάνονται σε αυτή. Θα περιοριστώ, συνεπώς, στην αναφορά σε ορισμένα μόνο από τα ερωτήματα που εγείρετε, διαβεβαιώνοντάς σας παράλληλα, εξ ονόματος του Συμβουλίου, ότι οι υπηρεσίες μας θα εξακολουθήσουν να μελετούν αυτό το έγγραφο και θα λάβουν υπόψη τους τις πολλές υποδείξεις που διατυπώνετε.
<P>
Θα αναδείξω, λοιπόν, ορισμένες πτυχές, η σημασία των οποίων δικαιολογεί να επιμείνουμε ειδικότερα σε αυτές, και αρχίζω από τον διάλογο. Προσπαθούμε να θέτουμε το ζήτημα των ανθρωπίνων δικαιωμάτων οπουδήποτε μας δίνεται η ευκαιρία και με όλους τους συνομιλητές μας. Για αυτόν τον λόγο, άλλωστε, τα ανθρώπινα δικαιώματα αποτελούν πάντα αναπόσπαστο τμήμα όλων των συμφωνιών που υπογράφουμε με εταίρους, ακόμα και όταν πρόκειται κυρίως για οικονομικές συμφωνίες. Έτσι ξεκινήσαμε έναν διάλογο για τα ανθρώπινα δικαιώματα με την Κίνα, προκειμένου να καταδείξουμε ότι τα ανθρώπινα δικαιώματα δεν είναι πολυτέλεια των ανεπτυγμένων και πλούσιων χωρών, αλλά τουναντίον ένα στοιχείο άρρηκτα συνδεδεμένο με την οικονομική ανάπτυξη. Αρχίσαμε επίσης διαβουλεύσεις για το θέμα των ανθρωπίνων δικαιωμάτων με τη Ρωσία. Αυτή, άλλωστε, είναι μια συνιστώσα της προσέγγισης των «τεσσάρων κοινών χώρων», που ευελπιστούμε να συγκεκριμενοποιήσουμε στην επόμενη Σύνοδο Κορυφής με τη Ρωσία, στις 10 Μαΐου. Επίσης, αυτή τη στιγμή που σας μιλώ, μια τρόικα της Ευρωπαϊκής Ένωσης συζητά για τρόπους αποκατάστασης του διαλόγου με το Ιράν αναφορικά με τα ανθρώπινα δικαιώματα. Τα ανθρώπινα δικαιώματα αποτελούν επίσης αναπόσπαστο κομμάτι των σχέσεών μας με την Τεχεράνη σε άλλους σημαντικούς τομείς: πράγματι, δεν μπορούμε να διαχωρίσουμε τον σεβασμό των ανθρωπίνων δικαιωμάτων από τα λοιπά θεμελιώδη ζητήματα για τα οποία εργαζόμαστε.
<P>
Θέλω, επίσης, να πω δυο λόγια για ένα θέμα για το οποίο έχουμε ιδιαίτερη ευαισθησία: τον σεβασμό των ανθρωπίνων δικαιωμάτων στο πλαίσιο της καταπολέμησης της τρομοκρατίας. Πρόκειται, καταρχάς, για ένα ζήτημα ηθικής, έπειτα δε, αποτελεσματικότητας. Εκείνοι που θεωρούν ότι μπορούν να αποδυναμώσουν τον σεβασμό των ανθρωπίνων δικαιωμάτων με την πρόφαση της καταπολέμησης της τρομοκρατίας υποκύπτουν κατά κάποιον τρόπο στον τρομερό εκβιασμό τον οποίο ασκούν οι χειρότεροι εχθροί της δημοκρατίας, δηλαδή οι τρομοκράτες. Δεν μπορούμε να πορευθούμε κατ’ αυτόν τον τρόπο. Οι επιθέσεις της 11ης Σεπτεμβρίου 2001 έθεσαν βεβαίως την τρομοκρατία μεταξύ των προτεραιοτήτων της Ευρωπαϊκής Ένωσης, αλλά το έχουμε πει και το ξαναείπαμε και πρόσφατα στη Γενεύη ενώπιον της Επιτροπής Ανθρωπίνων Δικαιωμάτων του ΟΗΕ ότι οι προσπάθειες που καταβάλλονται στο πλαίσιο της καταπολέμησης της τρομοκρατίας πρέπει να γίνονται με σεβασμό των ανθρωπίνων δικαιωμάτων και των θεμελιωδών ελευθεριών. Εξάλλου, το Συμβούλιο δήλωσε στις 21 Σεπτεμβρίου 2001 ότι η καταπολέμηση της τρομοκρατίας οφείλει να είναι άρρηκτα συνδεδεμένη με τον σεβασμό των θεμελιωδών ελευθεριών, στις οποίες βασίζεται ο πολιτισμός μας. Κατά την πρόσφατη συνεδρίαση της Επιτροπής Ανθρωπίνων Δικαιωμάτων στη Γενεύη, η Ευρωπαϊκή Ένωση συμμετείχε ενεργά στις διαπραγματεύσεις για το θέμα αυτό και έτσι συνέβαλε στην έγκριση ενός ψηφίσματος για τον σεβασμό των ανθρωπίνων δικαιωμάτων στο πλαίσιο της καταπολέμησης της τρομοκρατίας. Το ψήφισμα αυτό προβλέπει τον ορισμό ενός ειδικού εισηγητή και θα συμβάλει έτσι στην ενίσχυση της προστασίας των ανθρωπίνων δικαιωμάτων στο πλαίσιο της καταπολέμησης της τρομοκρατίας. Όσον αφορά τη συνεργασία, την οποία επικαλείστε στην έκθεσή σας, ανάμεσα στον προσωπικό απεσταλμένο για τα ανθρώπινα δικαιώματα, ο οποίος ορίστηκε πρόσφατα από τον Γενικό Γραμματέα του Συμβουλίου/Ύπατο Εκπρόσωπο για την ΚΕΠΠΑ και τον συντονιστή της Ευρωπαϊκής Ένωσης για θέματα αντιτρομοκρατίας, συνάδει πλήρως με την πολιτική μας στον συγκεκριμένο τομέα και δεσμευόμαστε να την προωθήσουμε.
<P>
Ένα άλλο ζήτημα που θίγετε στην έκθεσή σας αφορά τη μελλοντική υπηρεσία για τις θεμελιώδεις ελευθερίες και το ενδεχόμενο να υπάρχει αλληλοεπικάλυψη έργου λόγω του πολλαπλασιασμού των οργάνων που ασχολούνται με τα ανθρώπινα δικαιώματα. Το 2003 αποφασίσαμε ότι θα έπρεπε να αναθεωρηθεί η εντολή του Ευρωπαϊκού Παρατηρητηρίου για τον ρατσισμό και την ξενοφοβία και ότι καλό θα ήταν να εξεταστεί το ενδεχόμενο αλλαγής χαρακτήρα αυτής της υπηρεσίας. Ακολούθως, η Επιτροπή ξεκίνησε μια δημόσια διαβούλευση ευρείας κλίμακας. Ο πολύ μεγάλος αριθμός ατόμων και οργανώσεων που εξέφρασαν τις ιδέες τους για τον μελλοντικό ρόλο του Παρατηρητηρίου και τη μετατροπή του σε υπηρεσία για τις θεμελιώδεις ελευθερίες και τα ανθρώπινα δικαιώματα καταδεικνύει σαφώς το πολύ μεγάλο ενδιαφέρον των πολιτών για τα ζητήματα των ανθρωπίνων δικαιωμάτων. Δεν μπορούμε παρά να το επικροτήσουμε αυτό. Σε συνέχεια αυτής της διαβούλευσης, η Επιτροπή επιχείρησε να συντάξει μια πρόταση κανονισμού με βάση τις πολυάριθμες ιδέες που κατατέθηκαν. Κατόπιν, αυτή η πρόταση θα εξεταστεί με βάση τη συνήθη διαδικασία.
<SPEAKER ID="8" LANGUAGE="ES" NAME="Joaquín Almunia," AFFILIATION="Μέλος της Επιτροπής">
<P>
    Κύριε Πρόεδρε, θα ήθελα να αρχίσω ζητώντας συγγνώμη εξ ονόματος της Επιτρόπου κ. Ferrero-Waldner, η οποία δεν μπόρεσε να είναι εδώ σήμερα, και επίσης δηλώνοντας πόσο χαίρομαι που είμαι σε θέση να την αντικαταστήσω στη συζήτηση ενός θέματος που είναι τόσο σημαντικό για το μοντέλο της κοινωνίας μας, της πολιτικής και αστικής κοινότητας και για το ευρωπαϊκό σχέδιό μας.
<P>
Η έκθεση του Ευρωπαϊκού Κοινοβουλίου σχετικά με τα ανθρώπινα δικαιώματα που συζητάμε σήμερα το απόγευμα αποτελεί μία εξαιρετικά σημαντική συμβολή και θα ήθελα να αρχίσω αποτίνοντας θερμό φόρο τιμής στον κ. Coveney για την εξαιρετική εργασία του, η οποία απεικονίζει για άλλη μία φορά τη σταθερή δέσμευση αυτού του Κοινοβουλίου για τα ανθρώπινα δικαιώματα. Η έκθεση περιέχει εξαιρετικά σημαντική τροφή για σκέψη και πολλές ιδιαίτερα χρήσιμες συστάσεις· είναι πάρα πολλές για να απαντήσω λεπτομερώς σε όλα τα ζητήματα που θέτουν, αλλά, ως συνήθως, η Επιτροπή θα δώσει συνέχεια σε αυτή τη συζήτηση απαντώντας σε καθεμιά από τις συστάσεις της έκθεσης γραπτώς.
<P>
Ωστόσο, θα ήθελα να εκμεταλλευτώ αυτή την ευκαιρία για να επιστήσω την προσοχή σε ορισμένα σημεία που έθιξε ο κ. Coveney στην έκθεσή του. Συγκεκριμένα, θα ήθελα να κάνω ορισμένα σύντομα σχόλια σχετικά με τρία θέματα: καταρχάς, σχετικά με τα δικαιώματα των παιδιών, ιδιαίτερα στις ένοπλες συγκρούσεις, δεύτερον, σχετικά με τους ακτιβιστές των ανθρωπίνων δικαιωμάτων και, τέλος, σχετικά με το Διεθνές Ποινικό Δικαστήριο.
<P>
Όσον αφορά τα δικαιώματα των παιδιών, η Επιτροπή χαίρεται που η έκθεση δίνει έμφαση σε αυτό το σημείο. Τα τελευταία χρόνια, η Ευρωπαϊκή Ένωση έχει εφαρμόσει ένα αποτελεσματικό πλαίσιο για την ενσωμάτωση των δικαιωμάτων των παιδιών στις πολιτικές και τα προγράμματά της, σε συνεργασία με τη UNICEF, έχουμε ξεκινήσει ένα ειδικό πρόγραμμα κατάρτισης σχετικά με τα δικαιώματα των παιδιών και, τον περασμένο Σεπτέμβριο, συστήσαμε μία Διοργανική Ομάδα σχετικά με αυτό το θέμα. Η Επιτροπή διαδραματίζει ενεργό ρόλο στην εφαρμογή των κατευθυντήριων γραμμών για τα παιδιά και τις ένοπλες συγκρούσεις που εγκρίθηκαν το 2003: θέτουμε τακτικά αυτό το θέμα στον διάλογό μας με τρίτες χώρες και με εκπροσώπους των ομάδων που εμπλέκονται σε ένοπλες συγκρούσεις. Για παράδειγμα, κατά τη διάρκεια της επίσκεψής της στη Σρι Λάνκα τον Μάρτιο, η Επίτροπος κ. Ferrero-Waldner είχε την ευκαιρία να δώσει ιδιαίτερη έμφαση στη σημασία της εξάλειψης της εκμετάλλευσης των παιδιών σε αυτές τις συγκρούσεις. Η Επιτροπή υποστηρίζει ένα ευρύ φάσμα προγραμμάτων που εξετάζουν τις διαφορετικές πτυχές αυτού του προβλήματος και, μετά από διεξοδική ανάλυση, αποφασίσαμε να διοχετεύσουμε κονδύλια από την Ευρωπαϊκή Πρωτοβουλία για τη Δημοκρατία και τα Δικαιώματα του Ανθρώπου προς προγράμματα υποστήριξης και κατάρτισης σε τρίτες χώρες. Ο στόχος αυτών των προγραμμάτων και αυτών των πόρων είναι να επιτευχθεί πρόοδος στην εφαρμογή της Σύμβασης για τα Δικαιώματα του Παιδιού και των προαιρετικών της πρωτοκόλλων.
<P>
Επιπλέον, θα ήθελα να επισημάνω ότι η ομάδα των Επιτρόπων για τα ανθρώπινα δικαιώματα δίνει ιδιαίτερη έμφαση σε αυτό το θέμα. Οι συνάδελφοί μου έχουν εξετάσει το έργο της Επιτροπής σε αυτό το πεδίο και αυτή τη στιγμή μελετούν τον καλύτερο δυνατό τρόπο να δοθεί προτεραιότητα σε αυτό το θέμα· μία από τις πιθανότητες που εξετάζονται είναι η έγκριση μίας ανακοίνωσης, όπως προτείνει ο κ. Coveney στην έκθεσή του.
<P>
Η Επιτροπή είναι αποφασισμένη να διαδραματίσει ενεργό ρόλο στην εφαρμογή των κατευθυντήριων γραμμών σχετικά με τους ακτιβιστές των ανθρωπίνων δικαιωμάτων. Για τον σκοπό αυτόν, η εκστρατεία μας δίνει προτεραιότητα στην «προώθηση μιας κουλτούρας ανθρωπίνων δικαιωμάτων», που αποτελεί ένα από τα τέσσερα κύρια στοιχεία της Ευρωπαϊκής Πρωτοβουλίας για τη Δημοκρατία και τα Δικαιώματα του Ανθρώπου. Επιπλέον, δίνουμε ιδιαίτερη έμφαση στην υποστήριξη των τοπικών οργανώσεων ανθρωπίνων δικαιωμάτων σε τρίτες χώρες. Ο προγραμματισμός για την εν λόγω Πρωτοβουλία για φέτος και για το επόμενο έτος προβλέπει ότι περισσότερες από 50 αντιπροσωπείες της Ευρωπαϊκής Επιτροπής θα εφαρμόσουν ένα σχέδιο μικρών έργων που θα αντιστοιχούν σε περισσότερο από το 30% του συνολικού προϋπολογισμού.
<P>
Η Ευρωπαϊκή Ένωση πιστεύει ότι υπάρχουν τρεις θεμελιώδεις αρχές σε σχέση με το Δικαστήριο. Καταρχάς, η αρχή της οικουμενικότητας του Δικαστηρίου, και για τον σκοπό αυτόν κάνουμε εκστρατεία σε όλο τον κόσμο προκειμένου να αυξηθεί ο αριθμός των κυρώσεων του Καταστατικού της Ρώμης, και χαίρομαι που τον Μάρτιο 77 χώρες ΑΚΕ συμφώνησαν από κοινού να συμπεριλάβουν μια δέσμευση για την κύρωση του Καταστατικού στη νέα Συμφωνία του Κοτονού, η οποία θα υπογραφεί σύντομα.
<P>
Η έγκριση ενός ψηφίσματος του Συμβουλίου Ασφαλείας των Ηνωμένων Εθνών στις 31 Μαρτίου σχετικά με την κατάσταση στο Νταρφούρ, όπου αναφέρεται για πρώτη φορά το Διεθνές Ποινικό Δικαστήριο, είναι πολύ ελπιδοφόρα.
<P>
Τέλος, κύριε Πρόεδρε, κυρίες και κύριοι, μπορώ να σας διαβεβαιώσω, εξ ονόματος της Επιτροπής, ότι ο μεγάλος αριθμός των χωρών και των θεμάτων που εξετάζονται στην έκθεση θα προσφέρει τεράστια βοήθεια, όταν αρχίσουμε σύντομα τις εργασίες μας σχετικά με την ετήσια έκθεση της Ευρωπαϊκής Ένωσης για τα ανθρώπινα δικαιώματα. Επομένως, θα ήθελα να ευχαριστήσω για άλλη μία φορά, προσωπικά και εξ ονόματος της Επιτροπής, τον κ. Coveney και το Ευρωπαϊκό Κοινοβούλιο στο σύνολό του για την εξαιρετική εργασία σας και να επισημάνω για άλλη μία φορά ότι είμαστε πάντα πρόθυμοι να συνεργαστούμε με το Κοινοβούλιο σε αυτό το έργο.
<SPEAKER ID="9" LANGUAGE="ES" NAME="José Ignacio Salafranca Sánchez-Neyra," AFFILIATION="εξ ονόματος της Ομάδας PPE-DE">
<P>
    Κύριε Πρόεδρε, κύριε Προεδρεύων του Συμβουλίου, κύριε Επίτροπε, κυρίες και κύριοι, θα ήθελα να ξεκινήσω συγχαίροντας τον εισηγητή, κ. Coveney, για το ακούραστο έργο του για την προάσπιση των ανθρωπίνων δικαιωμάτων, όπως αποδεικνύεται στην έκθεσή του, και επίσης για την ακούραστη αναζήτησή του για την επίτευξη συναίνεσης, προκειμένου να ξεπεραστούν τα πολλά προβλήματα και οι συγκρούσεις συμφερόντων που εγείρει αυτή η έκθεση.
<P>
Κύριε Πρόεδρε, θα ήθελα να αναφερθώ σε τρεις από τις πολλές σημαντικές πτυχές που παρουσιάζει ο κ. Coveney στην έκθεσή του, οι οποίες έχουν τραβήξει ιδιαίτερα την προσοχή μου. Καταρχάς, η αναφορά στην υπόθεση της Σόμαλι Μαμ και στο έργο που επιτελεί για την καταπολέμηση της παιδικής πορνείας και για την υπεράσπιση των 91 κοριτσιών που απήχθησαν από ένα από τα κέντρα υποδοχής στα οποία επιτελεί το κοινωνικό της έργο. Αξίζει επίσης να εστιάσουμε σε ορισμένες υποθέσεις που σχετίζονται με την εφαρμογή της θανατικής ποινής σε χώρες όπως οι Φιλιππίνες. Θα ήθελα επίσης να επωφεληθώ αυτού του φόρουμ, κύριε Πρόεδρε, για να αναφερθώ –και πιστεύω ότι αυτό είναι σχετικό με το πλαίσιο αυτής της συζήτησης για τα ανθρώπινα δικαιώματα– στον ισπανό πολίτη Κάρλος Αγιάλα, έναν υπάλληλο της Ευρωπαϊκής Επιτροπής διορισμένο στη Μπογκοτά, όπου φαίνεται ότι απήχθη κάτω από παράξενες συνθήκες. Θα ήθελα να επιστήσω την προσοχή του Κοινοβουλίου σε αυτή την περίπτωση και να ζητήσω να διευκρινιστούν οι συνέπειες και οι αιτίες της εξαφάνισής του και, φυσικά, να ζητήσω την απελευθέρωσή του.
<SPEAKER ID="10" LANGUAGE="" NAME="Richard Howitt," AFFILIATION="εξ ονόματος της Ομάδας PSE.">
<P>
Τρίτον, όσον αφορά την τρομοκρατία, η έκθεση ορθώς καταδικάζει την τρομοκρατία σε όλες τις μορφές της, και επίσης ορθώς επιμένει ότι όλα τα μέτρα για την καταπολέμηση της τρομοκρατίας πρέπει να σέβονται πλήρως τα διεθνή ανθρώπινα δικαιώματα και το ανθρωπιστικό δίκαιο. Αλλά οι αναφορές στην έκθεση στη στοχοθέτηση της δημοκρατικής διαδικασίας και στη σχέση μεταξύ του φονταμενταλισμού και της τρομοκρατίας κινδυνεύουν, κατά την άποψή μας, να εξισώσουν το Ισλάμ και τους μουσουλμανικούς λαούς του σύγχρονου κόσμου με την τρομοκρατία. Δέχομαι ότι δεν είναι αυτή η πρόθεση του κ. Coveney, αλλά θα θέλαμε να αποσυρθεί αυτή η διατύπωση προς αποφυγή οιασδήποτε σύγχυσης. Οι μουσουλμάνοι είναι εξίσου αφοσιωμένοι στην ειρήνη και στη μη βία με όλες τις άλλες θρησκείες –και καμία– του σύγχρονου κόσμου.
<P>
Τέλος, επιδιώξαμε να διασφαλίσουμε ότι οι παράγραφοι 210 έως 230 της έκθεσης στρέφονται στα ειδικά μέσα για την προαγωγή των ανθρωπίνων δικαιωμάτων τα οποία διαθέτουμε ως Ευρωπαϊκή Ένωση: τους διαλόγους για τα ανθρώπινα δικαιώματα, τη ρήτρα για τα ανθρώπινα δικαιώματα στις συμφωνίες μας με τρίτες χώρες, τις αντιπροσωπείες μας στη Γενεύη και τη Νέα Υόρκη, τις ενέργειες και την εφαρμογή των κατευθυντήριων γραμμών και την Ευρωπαϊκή Πρωτοβουλία για τη δημοκρατία και τα ανθρώπινα δικαιώματα. Καλώ τις άλλες πολιτικές ομάδες στο Κοινοβούλιο το προσεχές έτος να συνενωθούν μαζί μας και να επικεντρωθούμε αποκλειστικά στο να ζητήσουμε λογοδοσία από το Συμβούλιο και την Επιτροπή για το πόσο αποτελεσματικά χρησιμοποιούνται αυτά τα μέσα. Καλώ το Συμβούλιο στην απάντησή του σήμερα το απόγευμα να δηλώσει ότι θα υποβάλει τη δική του ετήσια έκθεση για τα ανθρώπινα δικαιώματα σε αυτό το Κοινοβούλιο ούτως ώστε αυτή η έκθεση τον επόμενο χρόνο να μπορέσει να είναι μία απάντηση σε αυτή.
<P>
Ευχαριστώ τον κ. Coveney. Του ανταποδίδουμε τα συγχαρητήριά του προς τους σκιώδεις εισηγητές με το παραπάνω. Έκανε εξαίρετη δουλειά και πρόκειται για μία πολύ καλή έκθεση.
<SPEAKER ID="11" LANGUAGE="NL" NAME="Johan van Hecke," AFFILIATION="εξ ονόματος της Ομάδας ALDE">
<P>
   . – Κύριε Πρόεδρε, η έκθεση του 2004 για τα ανθρώπινα δικαιώματα αποδεικνύεται ότι είναι ένα έντιμο και ισορροπημένο έγγραφο, και ως εκ τούτου θέλω και εγώ να εκφράσω τις ευχαριστίες μου προς τον εισηγητή για τις προσπάθειές του. Αρχικά, ωστόσο, υπήρχε κίνδυνος να χαρακτηριστεί αυτή η έκθεση από την ίδια έλλειψη συνέπειας και συνοχής που διέπει την πολιτική ανθρωπίνων δικαιωμάτων του Συμβουλίου και των κρατών μελών, τα οποία πολύ συχνά ζητούν την επιβολή κυρώσεων εις βάρος φτωχών χωρών του Νότου, ενώ εθελοτυφλούν έναντι σοβαρών παραβιάσεων των ανθρωπίνων δικαιωμάτων από σημαντικότερες, από οικονομική άποψη, χώρες. Θα ήταν απαράδεκτο να συναινέσει για μία ακόμη φορά το Κοινοβούλιο στην υποταγή των ανθρωπίνων δικαιωμάτων σε οικονομικά και εμπορικά συμφέροντα. Ωστόσο, χάρη στον διαφανή τρόπο με τον οποίο εργάστηκε ο εισηγητής και στην προθυμία του να ακούσει τις διάφορες απόψεις, η έκθεση στην παρούσα μορφή της δεν αντιπαρέρχεται ορισμένες ευαίσθητες πτυχές. Όλα τα προβλήματα αντιμετωπίζονται, ανεξαρτήτως του μεγέθους ή των οικονομικών συμφερόντων με τα οποία συνδέονται οι επιμέρους χώρες. Είναι επιτέλους καιρός, νομίζω, να τηρήσουν την ίδια στάση και το Συμβούλιο και τα κράτη μέλη· διαφορετικά, η Ευρωπαϊκή Ένωση κινδυνεύει να χάσει πολύ γρήγορα την αξιοπιστία της ως προστάτης και θεματοφύλακας των ανθρωπίνων δικαιωμάτων στον κόσμο. Προσφάτως, αυτό κατέστη εκ νέου σαφές κατά την 61η διάσκεψη της Επιτροπής Ανθρωπίνων Δικαιωμάτων του ΟΗΕ στη Γενεύη, στην οποία δεν κατατέθηκαν ψηφίσματα για την Κίνα, τη Ρωσία ή το Ιράν. Κατά τη γνώμη μου, είναι σαφής η ανάγκη καλύτερου συντονισμού, περισσότερης ανταλλαγής πληροφοριών και λιγότερης αντιφατικότητας. Εκφράζω την ικανοποίησή μου για το γεγονός ότι στην έκθεση επισημαίνονται οι θετικές εξελίξεις, όπως σε μια σειρά αναπτυσσόμενων χωρών, ιδίως της Αφρικής, παρά τα σοβαρά πολιτικά και οικονομικά προβλήματα που εξακολουθεί να αντιμετωπίζει η μαύρη ήπειρος. Η επιτυχημένη διαδικασία συμφιλίωσης στη Ρουάντα, στο Μπουρούντι και σε άλλες χώρες καταδεικνύει ότι η πρόοδος είναι σαφώς δυνατή. Η Αφρική βρίσκεται σε ένα κρίσιμο στάδιο της ιστορίας της και η Ευρωπαϊκή Ένωση πρέπει να συνεχίσει να στηρίζει τις εύθραυστες, πρώιμες επιτυχίες αυτής της ηπείρου. Στην έκθεση Coveney ορθώς ζητείται η στενότερη συνεργασία με το Διεθνές Ποινικό Δικαστήριο προκειμένου να διασφαλιστεί ότι τα εγκλήματα δεν θα μένουν ατιμώρητα. Εξάλλου, η δημοκρατία και η συμφιλίωση συμβαδίζουν με τη δικαιοσύνη. Πολλές αναπτυσσόμενες χώρες, όμως, υφίστανται τεράστιες πιέσεις από τις Ηνωμένες Πολιτείες προκειμένου να υπονομεύσουν το θετικό έργο του Ποινικού Δικαστηρίου. Εάν η Ευρωπαϊκή Ένωση και τα κράτη μέλη έχουν όντως ειλικρινείς προθέσεις για το ΔΠΔ, πρέπει να προσφέρουν στις χώρες εκείνες οι οποίες αρνούνται να υποκύψουν στις απειλές των ΗΠΑ οικονομικά και εμπορικά αντισταθμίσματα, χρησιμοποιώντας όλα τα μέσα που έχουν στη διάθεσή τους. Εν τω μεταξύ, το ΔΠΔ έχει ξεκινήσει ανακρίσεις για την κατάσταση στο Κονγκό και στη Βόρεια Ουγκάντα, όπου ο πληθυσμός εξακολουθεί να υποφέρει από τον Αντιστασιακό Στρατό του Κυρίου (LRA) και την τρομοκρατική του δραστηριότητα. Ολόκληρα χωριά καίγονται και οι κάτοικοί τους σφαγιάζονται· παιδιά απάγονται και χρησιμοποιούνται ως στρατιώτες ή σεξουαλικοί σκλάβοι, ενώ θα αρκούσε μια μικρής κλίμακας, περιορισμένη στρατιωτική επιχείρηση για να τεθεί οριστικά εκτός δράσης αυτή η ομάδα και να τερματιστούν οι σοβαρότερες παραβιάσεις των ανθρωπίνων δικαιωμάτων στον κόσμο. Δυστυχώς για τον πληθυσμό που υφίσταται σε καθημερινή βάση αυτές τις βαναυσότητες, η Βόρεια Ουγκάντα δεν διαθέτει πετρέλαιο, κολτάν ή κάποια άλλη πρώτη ύλη που θα μπορούσε να προσελκύσει το ενδιαφέρον της διεθνούς κοινότητας.
<P>
Η Ομάδα Συμμαχία των Δημοκρατών και των Φιλελευθέρων για την Ευρώπη έχει καταθέσει περιορισμένο αριθμό τροπολογιών, σε μία εκ των οποίων τονίζει την ανάγκη απαγόρευσης της πώλησης όπλων στην Κίνα έως ότου η κυβέρνηση της Κίνας αποδείξει ότι οιοσδήποτε νέος νόμος κατά της απόσχισης δεν θα είναι επιθετικός προς τον λαό της Ταϊβάν. Εφόσον εγκριθεί αυτή η τροπολογία, η Ομάδα μου θα στηρίξει με ακόμη μεγαλύτερη θέρμη την έκθεση Coveney.
<SPEAKER ID="12" LANGUAGE="FR" NAME="Hélène Flautre," AFFILIATION="εξ ονόματος της Ομάδας Verts/ALE">
<P>
    Κύριε Πρόεδρε, είθισται να συγχαίρουμε τους εισηγητές σε αυτήν την αίθουσα, όπου όλος ο κόσμος συναγωνίζεται στην ανταλλαγή φιλοφρονήσεων. Αυτή τη φορά, ωστόσο, πρέπει πραγματικά να εγκωμιάσουμε το έργο που επιτέλεσε ο κ. Coveney· άκουσε με μεγάλη προσοχή και εργάστηκε με μεγάλη επιμέλεια για να εκπονήσει μια ολοκληρωμένη, σαφή και αντικειμενική έκθεση. Ωστόσο, όλοι βλέπουν ότι δεν είναι απλό πράγμα να επιτευχθεί η ολοκληρωμένη αξιολόγηση της κατάστασης των ανθρωπίνων δικαιωμάτων ανά χώρα. Συνεπώς, προσυπογράφω και εγώ, ειλικρινά, τα ολόθερμα συγχαρητήρια που του απηύθυναν οι συνάδελφοι.
<P>
Κατά την εξέταση των τροπολογιών αύριο, θα ήθελα να αναγνωρίσουμε επίσης –όπως μας καλεί να πράξουμε το έργο του Προγράμματος του ΟΗΕ για την Ανάπτυξη αναφορικά με την υποβάθμιση των οικοσυστημάτων και τις επιπτώσεις της μόλυνσης στην ικανότητά μας για την επίτευξη σε παγκόσμια κλίμακα των στόχων της Χιλιετίας– το δικαίωμα στην ανάπτυξη ως αναφαίρετο δικαίωμα των ανθρώπων, όπως αυτό ορίστηκε το 1986 σε μια δήλωση των Ηνωμένων Εθνών. Άλλωστε, στη σύνοδο κορυφής του Γιοχάνεσμπουργκ επαναλήφθηκε ο θεμελιώδης χαρακτήρας του σεβασμού των περιβαλλοντικών και κοινωνικών κανόνων και των ανθρωπίνων δικαιωμάτων. Σας καλώ αύριο να εξετάσουμε αυτά τα ερωτήματα.
<SPEAKER ID="13" LANGUAGE="IT" NAME="Vittorio Emanuele Agnoletto," AFFILIATION="εξ ονόματος της Ομάδας GUE/NGL">
<P>
    Κύριε Πρόεδρε, κατανοώ τη μεγάλη προσπάθεια που κατέβαλε ο συνάδελφος κ. Coveney, αλλά δυστυχώς πρέπει να πω ότι τα αποτελέσματα είναι πολύ κατώτερα των προσδοκιών. Πράγματι, πρόκειται για μια πλήρη έκθεση, με πολλές κοινά αποδεκτές θέσεις, ορισμένες εκ των οποίων είναι επιφανειακές και χαρακτηρίζονται από μια δόση προχειρότητας, αλλά παράλληλα –και εδώ διαφωνώ με όσα είπε ο κ. van Hecke– είναι ιδιαίτερα επιφυλακτική για να μην ενοχλήσει τους οικονομικούς και πολιτικούς εταίρους της Ευρωπαϊκής Ένωσης. Θα έλεγα πως η έκθεση αυτή είναι πολύ αδύναμη προς τους ισχυρούς και, συχνά, πολύ επιφανειακή προς τους αδύναμους.
<SPEAKER ID="14" LANGUAGE="" NAME="" AFFILIATION="Αντιπροέδρου">
<SPEAKER ID="15" LANGUAGE="NL" NAME="Bastiaan Belder," AFFILIATION="εξ ονόματος της Ομάδας IND/DEM">
<P>
   . – Κύριε Πρόεδρε, συμμερίζομαι πλήρως την έκκληση που διατυπώνεται στην παράγραφο 22 της έκθεσης Coveney. Η νέα παλαιστινιακή ηγεσία πρέπει να θέσει τέρμα στις τρομοκρατικές ενέργειες κατά του Ισραήλ. Το Συμβούλιο, η Επιτροπή και το Κοινοβούλιο πρέπει επίσης να υιοθετήσουν αυτή την επείγουσα έκκληση· εφόσον δεν το πράξουν, καλύτερα να εγκαταλείψουμε από τώρα κάθε ελπίδα για τυχόν επανέναρξη των ειρηνευτικών συνομιλιών. Εν τω μεταξύ, οι επικείμενες κοινοβουλευτικές εκλογές στην Παλαιστίνη φέρνουν τα κοινοτικά όργανα αντιμέτωπα με ένα σοβαρό και επιτακτικό πρόβλημα, που σχετίζεται με τη συμμετοχή της Χαμάς, της ισλαμικής οργάνωσης η οποία ορθώς συγκαταλέγεται στον ευρωπαϊκό κατάλογο των τρομοκρατικών οργανώσεων. Μάλιστα, η Χαμάς αναμένεται να επιτύχει πολύ καλά αποτελέσματα στις εκλογές. Πώς σκοπεύουν να αντιδράσουν το Συμβούλιο και η Επιτροπή σε μια τέτοια εξέλιξη; Ο πρωθυπουργός του Ισραήλ, Αριέλ Σαρόν, φοβάται ότι, μετά τις κοινοβουλευτικές εκλογές, η Ευρωπαϊκή Ένωση δεν θα αντιμετωπίζει πλέον τη Χαμάς ως τρομοκρατική οργάνωση, και είναι διατεθειμένος να συνεχίσει τις συνομιλίες μόνον εφόσον αφοπλιστούν πλήρως και διαλυθούν οι παλαιστινιακές μαχητικές οργανώσεις. Εάν ενθυμούμαι καλώς, η Ευρωπαϊκή Ένωση προέβαλε την ίδια απαίτηση από την Παλαιστινιακή Αρχή πριν από πολλά χρόνια. Τι θα πουν το Συμβούλιο και η Επιτροπή στον ισραηλινό πρωθυπουργό; Εν πάση περιπτώσει, δεν μπορείτε να ισχυριστείτε ενώπιον αυτού του Σώματος ότι η συμμετοχή στις εκλογές πολιτικών κομμάτων τα οποία διαθέτουν στρατιωτική πτέρυγα, τρομοκρατικές ομάδες δηλαδή, θα είχαν το παραμικρό όφελος για τη διαδικασία εκδημοκρατισμού στη Μέση Ανατολή, μια περιοχή στην οποία θα σας παρακαλούσα να ασκείτε πιο συνεπή πολιτική. Μια τέτοια σαφής ευρωπαϊκή θέση, η οποία θα στηρίζεται σε αρχές, θα βοηθήσει τους Ισραηλινούς και τους Παλαιστινίους να καταλήξουν σε μια εύλογη πολιτική διευθέτηση προς όφελος των ανθρωπίνων δικαιωμάτων και των ανθρωπίνων ζωών σε αυτή την περιοχή. 
<SPEAKER ID="16" LANGUAGE="PL" NAME="Konrad Szymański," AFFILIATION="εξ ονόματος της Ομάδας UEN">
<P>
Ακούσαμε βουλευτές να επικαλούνται τα δικαιώματα αναπαραγωγικής υγείας σχεδόν σε όλες τις συζητήσεις που διεξήχθησαν τους τελευταίους μήνες σε αυτό το Σώμα, για θέματα όπως τα μέτρα καταπολέμησης του AIDS, τα δικαιώματα των γυναικών στην Ευρώπη και στον υπόλοιπο κόσμο και οι στόχοι της ανθρωπιστικής μας πολιτικής. Λαμβάνοντας υπόψη τον ορισμό της ΠΟΥ για τα δικαιώματα αναπαραγωγικής υγείας, αντιλαμβανόμαστε ότι μας ζητείται να ψηφίσουμε υπέρ της άμβλωσης. Είμαι διατεθειμένος να πιστέψω ότι όλοι οι βουλευτές του Σώματος, όλοι μας εδώ στην Ευρώπη, ενεργούμε καλόπιστα· εντούτοις, μου είναι αδύνατον να κατανοήσω τη συχνότητα και την ευκολία με την οποία αναφέρεται το θέμα της άμβλωσης, όταν είναι κάτι που πολλοί άνθρωποι σε ολόκληρο τον κόσμο θεωρούν ηθικά απαράδεκτο και απάνθρωπο. Αυτό είναι το σκεπτικό στο οποίο στηρίζονται πολλές από τις τροπολογίες επί του κειμένου της έκθεσης. Ακόμη και αν δεν είμαστε όλοι βέβαιοι ότι η ανθρώπινη ζωή είναι παρούσα κατά τη σύλληψη και στα πρώτα στάδια της εγκυμοσύνης, είναι βέβαιον ότι κανείς δεν είναι σε θέση να υποστηρίξει με ορθολογικά επιχειρήματα ότι μπορούμε να είμαστε 100% βέβαιοι ότι η ανθρώπινη ζωή δεν είναι παρούσα κατά τις πρώτες ημέρες, εβδομάδες και μήνες της εγκυμοσύνης. Κανείς δεν μπορεί να είναι βέβαιος για κάτι τέτοιο. Τη σημερινή εποχή, κανείς δεν μπορεί να αποκλείσει το ενδεχόμενο η άμβλωση να αποτελεί επίθεση κατά αθώων και ανυπεράσπιστων ανθρώπινων ζωών. Το γεγονός ότι δεν μπορούμε να είμαστε βέβαιοι σημαίνει ότι πρέπει να αναρωτηθούμε αν αξίζει να διακινδυνεύσουμε όταν διακυβεύεται κάτι τόσο σημαντικό. Θέλουμε να μας αντιμετωπίζουν οι μελλοντικές γενιές όπως αντιμετωπίζουμε σήμερα όσους ήταν ρατσιστές ή υποστήριζαν τη δουλεία; Θέλουμε να αντιμετωπιζόμαστε ως μια κοινωνία η οποία αντιλαμβανόταν ότι είναι άδικες οι διακρίσεις εις βάρος ανθρώπων βάσει της φυλής ή της καταγωγής τους, αλλά παρέβλεπε τελείως το γεγονός ότι προέβαινε η ίδια σε διακρίσεις εις βάρος ατόμων βάσει του σταδίου της ανάπτυξής τους; Προκειμένου να αποφευχθεί ένας τέτοιος κίνδυνος, πρέπει να αποφύγουμε τις αναφορές στα έγγραφά μας σε άμβλωση ή αναπαραγωγικά δικαιώματα. Είμαι βέβαιος ότι το σύνολο των στόχων της ανθρωπιστικής μας πολιτικής μπορεί να επιτευχθεί χωρίς την παραμικρή αναφορά σε άμβλωση και αναπαραγωγικά δικαιώματα, γεγονός που θα μας επέτρεπε να ενεργούμε με πολύ μεγαλύτερη ομοψυχία και αλληλεγγύη. Σας ευχαριστώ για την προσοχή σας, και σας παρακαλώ να μην θεωρήσετε τα σχόλιά μου ως δήλωση πολιτικής αντιπαράθεσης. Μιλώ καλόπιστα, ως άνθρωπος που πιστεύει στην ευρωπαϊκή ενότητα και θεωρεί ότι υποχρέωση της Ευρώπης είναι να ασκεί ηθικές πολιτικές με τις οποίες δεν προσπαθεί να επιβάλει στον υπόλοιπο κόσμο λύσεις σε θέματα για τα οποία υπάρχει διχογνωμία ακόμη και στο εσωτερικό της Ευρώπης.
<SPEAKER ID="17" LANGUAGE="NL" NAME="Koenraad Dillen (NI )." AFFILIATION="Vlaams Belang">
<P>
   – Κύριε Πρόεδρε, επί σειρά ετών, το παρόν Σώμα –πολύ σωστά και εύλογα– αντιμετωπίζει με ενδιαφέρον τα ζητήματα ανθρωπίνων δικαιωμάτων σε ολόκληρο τον κόσμο. Όταν λοιπόν στην υπό εξέταση έκθεση διαπιστώνεται ότι τα αντίπαλα κόμματα στη Μολδαβία δεν είχαν ισότιμη πρόσβαση στα μέσα ενημέρωσης κατά την πρόσφατη προεκλογική περίοδο και δεν μπορούσαν να υπολογίζουν στην αντικειμενική κάλυψη της εκστρατείας τους, αισθάνομαι ικανοποίηση διότι ο εισηγητής ανησυχεί για αξίες όπως η ελεύθερη έκφραση γνώμης και η ανεξαρτησία του Τύπου. Σύμφωνα με την έκθεση, σε χώρες όπως η Αλγερία και η Σαουδική Αραβία, οι αξίες αυτές παραβιάζονται επίσης σε τεράστια κλίμακα. Ωστόσο, η εν λόγω έκθεση είναι ιδιαιτέρως επιλεκτική – εξάλλου, δεν μιλάει κανείς για σκοινί στο σπίτι του κρεμασμένου. Πράγματι, ο εισηγητής θα μπορούσε να σκεφτεί ότι το Βέλγιο, που, αν μη τι άλλο, είναι η χώρα στην οποία έχει την έδρα του αυτό το Κοινοβούλιο, αντιμετωπίζει τα ίδια προβλήματα με τη Μολδαβία, την Αλγερία και τόσες άλλες χώρες. Στη χώρα μου, η VRT, η δημόσια υπηρεσία ραδιοτηλεοπτικών μεταδόσεων, η οποία χρηματοδοτείται από το σύνολο των φλαμανδών φορολογουμένων, έχει αποφασίσει, κατά τρόπο ολοκληρωτικό, ότι δεν θα καλεί στις εκπομπές του εκπροσώπους του μεγαλύτερου κόμματος της Φλαμανδίας, του , γεγονός που ισοδυναμεί στην πράξη με λογοκρισία. Έτσι, το μόνο αντιπολιτευόμενο κόμμα της Φλαμανδίας στερείται επισήμως πρόσβασης στη δημόσια υπηρεσία μεταδόσεων και φιμώνεται κατά τα ειωθότα στην πάλαι ποτέ Ανατολική Γερμανία. Εφεξής, ένα πολιτικό γραφείο αριστερών και ακροαριστερών αρχισυντακτών –αντίστοιχο με τους αλήστου μνήμης Λαϊκούς Επιτρόπους της Σοβιετικής Ένωσης– θα αποφασίζει κατά πόσον θα μπορούν να μεταδοθούν ειδήσεις σχετικά με το κόμμα μου· θα μεταδίδονται μόνον όσες εμφανίζουν μια αρνητική εικόνα του κόμματος. Ποτέ στο παρελθόν δεν επιδείχθηκε στην ΕΕ μεγαλύτερη δουλοπρέπεια έναντι του κατεστημένου και τέτοια εξωνημένη συκοφαντία από δημοσιογράφους οι οποίοι πληρώνονται με δημόσιο χρήμα. Η ελευθερία έκφρασης και το δικαίωμα ενημέρωσης από ποικίλες πλευρές αποτελούν πλέον ανέκδοτο στο Βέλγιο· αυτό έρχεται σε πλήρη αντίθεση με τη νομολογία του Ευρωπαϊκού Δικαστηρίου Ανθρωπίνων Δικαιωμάτων και τις αρχές που κατοχυρώνονται στον Χάρτη των Θεμελιωδών Δικαιωμάτων. Καλώ όλες και όλους τους συναδέλφους βουλευτές, ανεξαρτήτως κομματικής και πολιτικής προέλευσης, να υπογράψουν τη γραπτή δήλωση την οποία καταθέσαμε σήμερα, εκφράζοντας την ανησυχία τους γι’ αυτή την των μέσων ενημέρωσης της χώρας μου και καταγγέλλοντας την ολοκληρωτική στάση της βελγικής ραδιοτηλεόρασης. 
<SPEAKER ID="18" LANGUAGE="" NAME="Charles Tannock (PPE-DE )." AFFILIATION="(ΕΝ)">
<P>
    Κύριε Πρόεδρε, θα ήθελα να συγχαρώ τον κ. Coveney για την εξαιρετική έκθεσή του. Ανέκαθεν υποστήριζα τα ύψιστα ατομικά και πολιτικά δικαιώματα και τη χρηστή διακυβέρνηση για όλα τα κράτη. Η δημοκρατία είναι η ιδανική μορφή διακυβέρνησης που καθιστά δυνατή την απόλυτη συναίνεση των εμπλεκομένων λαών.
<P>
Ωστόσο, ο κόσμος είναι ένας σύνθετος χώρος και ορισμένα θέματα παραμένουν σχετικά και όχι απόλυτα. Επί παραδείγματι, πρέπει να επιτευχθεί ισορροπία μεταξύ του δικαιώματος ενός κράτους να υπερασπιστεί εαυτόν έναντι των τρομοκρατικών ενεργειών και την ανάγκη διασφάλισης των ατομικών δικαιωμάτων των φυλακισμένων. Αυτό καταδεικνύεται από την κατάσταση στον Κόλπο του Γκουαντάναμο. Οι Ηνωμένες Πολιτείες πίστεψαν ότι η εθνική τους ασφάλεια απειλείτο κατόπιν των επιθέσεων της 11ης Σεπτεμβρίου και ότι συνεπώς έπρεπε να κρατούν μεγάλους αριθμούς υπόπτων έως ότου αποδεικνυόταν η έλλειψη κινδύνου. Τώρα, φυσικά, πολλοί έχουν απελευθερωθεί. Μία άλλη περίπτωση είναι η αναφορά στην καταδίκη του τείχους ασφάλειας που κατασκευάστηκε από το Ισραήλ, το οποίο έχει μειώσει δραστικά τον αριθμό των παλαιστίνιων βομβιστών αυτοκτονίας που διεισδύουν στο Ισραήλ για να σκοτώσουν αθώους Ισραηλινούς. Εντούτοις, πολλοί από τους συναδέλφους μου εδώ πιστεύουν ότι το τείχος συμβολίζει την προσάρτηση της παλαιστινιακής επικράτειας από το Ισραήλ, αν και τα τελικά σύνορα θα οριστούν μόνο μέσω μίας συμφωνίας «γη έναντι ειρήνης».
<SPEAKER ID="19" LANGUAGE="FR" NAME="Véronique de Keyser (PSE )." AFFILIATION="">
<P>
    Κύριε Πρόεδρε, η κ. Flautre, που συνήθως είναι δηκτική στα σχόλιά της, συνεχάρη τον εισηγητή. Συνεπώς, δεν τολμώ να μην το πράξω και εγώ και με τη σειρά μου τον ευχαριστώ.
<P>
Θα ήθελα, πάντως, να πω ότι η έκθεση για τα ανθρώπινα δικαιώματα είναι μια πρακτικά αδύνατη αποστολή. Πράγματι, ελλοχεύουν τουλάχιστον τρεις κίνδυνοι. Ο πρώτος είναι να μην υπάρχει συνέπεια μεταξύ μιας έκθεσης για τα ανθρώπινα δικαιώματα και μιας άλλης. Θα ήθελα να πω στον κ. Szymański, ότι αναγνωρίσαμε το δικαίωμα στην αναπαραγωγική υγεία ως ανθρώπινο δικαίωμα πέρυσι: ελπίζω να πράξουμε το ίδιο και φέτος. Ο δεύτερος κίνδυνος είναι εκείνος των δύο μέτρων και των δύο σταθμών. Για παράδειγμα, εκπλήσσομαι που υπάρχει μια ολόκληρη παράγραφος για το Μαρόκο, το οποίο κατέβαλε εποικοδομητικές προσπάθειες σε ό,τι αφορά τα ανθρώπινα δικαιώματα αλλά δεν βρίσκουμε παρά μια γραμμή για άλλες χώρες που παραβιάζουν κατάφωρα τα ανθρώπινα δικαιώματα. Είναι ο νόμος των φύλων. Ένας τρίτος κίνδυνος είναι ενδεχομένως η έλλειψη διαφάνειας. Πράγματι, προβήκαμε σε συμβιβασμούς σε ορισμένους τομείς και όπως παρουσιάζονται, ορισμένες παράγραφοι δείχνουν ότι ήμασταν λιγότερο επικριτικοί απ’ όσο θα επιθυμούσαμε έναντι μεγάλων δυνάμεων. Δεν επεκτείνομαι άλλο επί του θέματος: είναι, εν πολλοίς, αναπόφευκτο σε μια αποστολή όπως η σύνταξη έκθεσης για τα ανθρώπινα δικαιώματα.
<P>
Σοβαρά όμως τώρα, θέλω να πω ότι είναι σαφές πως το κόμμα μου ουδέποτε θα αποδεχθεί ορισμένες παραγράφους, ιδίως την παράγραφο 78, που καταδικάζει το Συμβούλιο επειδή ήρε τις κυρώσεις εις βάρος της Κούβας. Θέλω να πω στο Συμβούλιο ότι χαιρετίζω αυτή του τη χειρονομία καλής θέλησης. Πιστεύω ότι οι οικονομικές κυρώσεις δεν βοήθησαν ποτέ τη δημοκρατία και ότι, τουναντίον, κατέληξαν να βλάψουν και να αποδυναμώσουν πλήρως τους λαούς. Συνεπώς, υπάρχουν ορισμένες παράγραφοι, ορισμένες τροπολογίες, για τις οποίες η Ομάδα μου θα έχει ιδιαίτερη ευαισθησία και που θα καθορίσουν την ψήφο της στο τέλος της ημέρας. Αυτό, ωστόσο, είναι άσχετο με τις αρετές του εισηγητή, τον οποίο ευχαριστώ για άλλη μία φορά. 
<SPEAKER ID="20" LANGUAGE="" NAME="Sajjad Karim (ALDE )." AFFILIATION="(ΕΝ)">
<P>
Θα ήθελα να αρχίσω συζητώντας την παράγραφο 49 για το Κασμίρ. Θα ήθελα πρώτον να ευχαριστήσω επισήμως τον κ. Coveney για την προσέγγισή του στον χειρισμό αυτού του θέματος και τον τρόπο με τον οποίο δέχτηκε να εξετάσει ενστάσεις που υποβλήθηκαν από τη συνάδελφό μου κ. Lynne και εμένα. Μέσω μίας διαδικασίας διαλόγου μεταξύ των αντίστοιχων γραφείων μας, η παράγραφος 49 είναι τώρα μία επαρκής αναγνώριση της κατάστασης.
<P>
Όσον αφορά το ζήτημα της καταπολέμησης της τρομοκρατίας, χαιρετίζω τις παραγράφους 101 έως 108 καθώς πραγματεύονται άμεσα θέματα που αφορούν την υπάρχουσα κατάσταση σε αρκετές χώρες, συμπεριλαμβανομένων ορισμένων ευρωπαϊκών κρατών, όπου πολίτες που ακολουθούν την ισλαμική πίστη αποτελούν στόχο με συστηματικό τρόπο για κανένα άλλο λόγο παρά μόνο για το γεγονός ότι επιλέγουν να ακολουθήσουν την ισλαμική πίστη ή επειδή θεωρούνται μουσουλμάνοι. Αυτό έγινε αποδεκτό ρητώς από υπουργούς κυβερνήσεων σε επίπεδο εθνικής κυβέρνησης και είναι μία πρακτική εναντίον της οποίας πρέπει να πάρουμε θέση ως κοινοβούλιο. Συνεπώς ενθαρρύνομαι από τις ανωτέρω παραγράφους, καθώς παίρνουμε θέση για το θέμα της περιττής και δυσανάλογης διάβρωσης των αστικών ελευθεριών εκ μέρους των κυβερνήσεων εναντίον των ίδιων τους των πολιτών υπό το πρόσχημα της πρόληψης της τρομοκρατίας.
<P>
Τέλος, θα ήθελα να τονίσω την παράγραφο 111, να επιστήσω την προσοχή στη χρήση από ορισμένα κράτη βασανιστηρίων μέσω τρίτων και την ενδεχόμενη αξιοπιστία καταθέσεων που αποκτώνται με τέτοιους τρόπους. Με λυπεί να αναφέρω ότι υπάρχουν αναφορές φυλακισμένων οι οποίοι μετακινήθηκαν από την ΕΕ σε χώρες εκτός της Ένωσης, για να τους αποσπασθούν καταθέσεις με τη χρήση βασανιστηρίων. Ως κοινοβούλιο έχουμε καθήκον να αποδοκιμάζουμε τέτοιες ενέργειες. 
<SPEAKER ID="21" LANGUAGE="ES" NAME="Raül Romeva i Rueda (Verts/ALE )." AFFILIATION="">
<P>
    Κύριε Πρόεδρε, πάντα λέγαμε ότι η κύρια αξία της ευρωπαϊκής ολοκλήρωσης είναι ο σεβασμός και η προώθηση των ανθρώπινων δικαιωμάτων. Θα ήθελα να συγχαρώ τον κ. Coveney για την έκθεσή του που ασχολείται με ένα ευαίσθητο πεδίο στο οποίο διακυβεύεται η αξιοπιστία της Ευρωπαϊκής Ένωσης.
<P>
Όσον αφορά το Μαρόκο, πρέπει επίσης να εκμεταλλευτούμε την προνομιούχα σχέση μας ως γείτονες για να καταδικάσουμε τις επανειλημμένες παραβιάσεις της ελευθερίας του Τύπου, γεγονός που, μεταξύ άλλων, συνεπάγεται ότι το Ραμπάτ πρέπει να άρει τις καταδικαστικές ποινές εναντίον δημοσιογράφων όπως ο Alí Lmrabet, να σεβαστεί το διεθνές δίκαιο και να προωθήσει το σχέδιο Μπέικερ ως πλαίσιο για μία δίκαιη και διαρκή λύση στη σύγκρουση της Δυτικής Σαχάρας.
<SPEAKER ID="22" LANGUAGE="PT" NAME="Miguel Portas (GUE/NGL )." AFFILIATION="">
<SPEAKER ID="23" LANGUAGE="" NAME="Kathy Sinnott (IND/DEM )." AFFILIATION="(ΕΝ)">
<P>
    Κύριε Πρόεδρε, θα ήθελα να ευχαριστήσω τον κ. Coveney για την εξαιρετικά περιεκτική και καλογραμμένη έκθεσή του. Μου άρεσε ιδιαίτερα το γεγονός ότι δεν προσδιόρισε μόνο ρητώς τις παραβιάσεις των ανθρωπίνων δικαιωμάτων, προσδιόρισε επίσης και εξήρε τις προσπάθειες για τον τερματισμό τέτοιων παραβιάσεων, όπου καταβάλλονται τέτοιες προσπάθειες. Πιστεύω ότι η παρούσα έκθεση θα τύχει ευρείας και επάξιας αποδοχής. Θα δώσουμε μία εξίσου θετική απάντηση στους ανθρώπους που, χάρη στο κουράγιο ή την απόγνωση, απομακρύνονται από αυτές τις παραβιάσεις ανθρωπίνων δικαιωμάτων και φτάνουν νομίμως ή παρανόμως στα σύνορά μας; Το ελπίζω.
<P>
Λέω στο Συμβούλιο ότι, δυστυχώς, η απάντηση των χωρών της ΕΕ στα θύματα είναι συχνά το κλείσιμο της πόρτας. Υπάρχει η περίπτωση δύο ουκρανών γιατρών που έθεσαν σε κίνδυνο τη ζωή τους για να καταγγείλουν τοπικές ουκρανικές επιχειρήσεις που εμπορεύονταν οργανικούς ιστούς βρεφών ηλικίας 20 εβδομάδων που είχαν αγοραστεί, γεννηθεί και διατηρηθεί ζωντανά κατά τη διάρκεια της επώδυνης διαδικασίας συλλογής. Μετά από απόπειρες κατά της ζωής τους, οι γιατροί διέφυγαν στην Ιρλανδία τον περασμένο Σεπτέμβρη. Βρίσκονται ακόμη σε ένα κέντρο υποδοχής χωρίς διαβεβαίωση ότι θα τους χορηγηθεί άσυλο και αντιμετωπίζοντας το ενδεχόμενο της απέλασης και του θανάτου.
<SPEAKER ID="24" LANGUAGE="PL" NAME="Marcin Libicki (UEN )." AFFILIATION="">
<P>
   – Κύριε Πρόεδρε, κυρίες και κύριοι, ως πολίτες των νέων κρατών μελών έχουμε την ευτυχία να είμαστε σε θέση να υποστηρίξουμε ότι δεν μας επηρεάζει άμεσα το πρόβλημα των ανθρωπίνων δικαιωμάτων, το οποίο είναι κεντρικό ζήτημα και αντικείμενο της σημερινής μας συζήτησης. Τα ανθρώπινα δικαιώματα δεν παραβιάζονται πλέον στις χώρες μας, όπως συνέβαινε επί 50 χρόνια, αρχικά κατά τη διάρκεια της γερμανικής κατοχής και στη συνέχεια υπό το κομμουνιστικό καθεστώς. Εντούτοις, δεν μπορούμε να αγνοήσουμε το γεγονός ότι τα ανθρώπινα δικαιώματα εξακολουθούν να παραβιάζονται κατά τρόπο κατάφωρο και απάνθρωπο σε όλο τον κόσμο, γεγονός για το οποίο πρέπει να αισθανόμαστε βαθιά ντροπή. Τα κίνητρα αυτών των παραβιάσεων είναι πολύ στοιχειώδη, ωστόσο είναι απαράδεκτα και δεν πρέπει να έχουν θέση στον σημερινό κόσμο. Ένα από αυτά τα κίνητρα είναι η θρησκεία, και οι Καθολικοί διώκονται σε πάρα πολλές χώρες. Στη σημερινή Κίνα, για παράδειγμα, οι Καθολικοί στερούνται και τα στοιχειώδη δικαιώματα, κάτι που επίσης ισχύει σε πολλές άλλες χώρες. Η πυρπόληση εκκλησιών και παρόμοια περιστατικά είναι σίγουρα πρόσφατα στη μνήμη μας. Ένα άλλο κίνητρο είναι η εθνικότητα. Με εκπλήσσει το γεγονός ότι μια χώρα όπως η Κίνα μπορεί να διώκει ανθρώπους τους οποίους θεωρεί πολίτες της, δεδομένου μάλιστα ότι οι άνθρωποι αυτοί δεν είναι στην πραγματικότητα κινέζοι πολίτες. Ο λαός του Θιβέτ έχει κάθε δικαίωμα να ζει σε μια ανεξάρτητη και κυρίαρχη χώρα. Παρόμοια έκπληξη μου προξενεί το γεγονός ότι ο υπόλοιπος κόσμος παρακολουθεί αμέτοχος τα γεγονότα, ενώ υπάρχουν ακόμη και φωνές που ζητούν την άρση της απαγόρευσης πώλησης όπλων στην Κίνα. Η απαγόρευση αυτή δεν έχει πρακτικά αποτελέσματα, βεβαίως, αλλά μαρτυρά τις ηθικές μας αξίες, σύμφωνα με τις οποίες οφείλουμε να ενεργούμε σε παρόμοιες περιπτώσεις. Όσον αφορά την Τσετσενία, θεωρώ ακατανόητο το γεγονός ότι η Ρωσία μπορεί πλέον να αντιμετωπίζεται ως ισότιμος πολιτικός εταίρος, τη στιγμή που είναι μια χώρα η οποία δεν δολοφόνησε απλώς έναν μετριοπαθή τσετσένο πολιτικό, αλλά και ενήργησε κατά τρόπο βάρβαρο αρνούμενη να παραδώσει τη σορό του, λέγοντας ότι έχει θαφτεί σε ανώνυμο τάφο διότι δεν του άξιζε τίποτε καλύτερο. Παρόμοιες περιπτώσεις χωρών οι οποίες ενεργούν σαν κοινοί εγκληματίες διώκοντας τους ίδιους τους πολίτες τους είναι χώρες όπως η Κούβα και η Λευκορωσία. Το ίδιο συνέβη και στο Νταρφούρ, και όμως ο κόσμος δεν κάνει σχεδόν τίποτε για να αντιμετωπίσει καταστάσεις αυτού του είδους, παρότι γνωρίζω ασφαλώς ότι τα θέματα αυτά έχουν συζητηθεί στο παρόν Σώμα. Οι διώξεις αυτού του είδους μοιάζουν με το κυνήγι Πυγμαίων με μόνο σκοπό να αντιμετωπίζονται ως κοινά θηράματα, και είναι ένα εξαιρετικά σοβαρό πρόβλημα. Την εποχή της αποικιοκρατίας, οι χώρες αναλάμβαναν, σε μεγαλύτερο ή μικρότερο βαθμό, την ευθύνη για τη διασφάλιση της τάξης στις αποικίες τους. Σήμερα, ωστόσο, βρισκόμαστε συχνά αντιμέτωποι με συνωμοσίες μεταξύ επιχειρηματιών. Οι τελευταίοι δωροδοκούν τους τοπικούς ηγέτες προκειμένου να εκμεταλλεύονται τις άλλοτε αποικίες με στυγνότητα που ξεπερνά ακόμη και την εκμετάλλευση που υφίσταντο την εποχή της αποικιοκρατίας. Αυτοί οι επιχειρηματίες δεν υπόκεινται σε κανενός είδους ελέγχους από τις χώρες προέλευσής τους. Το αντίθετο μάλλον συμβαίνει, καθόσον έχουν τη στήριξη των χωρών αυτών. Θέλω λοιπόν να ζητήσω τη διερεύνηση της ακόλουθης υπόθεσης, η οποία έχει εμφανιστεί και στον Τύπο. Στο στρατιωτικό δικαστήριο του Παρισιού έχει κατατεθεί δικαστική προσφυγή σχετικά με την εμπλοκή γάλλων στρατιωτών στη γενοκτονία και τα εγκλήματα κατά της ανθρωπότητας που διαπράχθηκαν στη Ρουάντα το 1994. Όργανα όπως το Ευρωπαϊκό Κοινοβούλιο έχουν καθήκον να λειτουργούν ως θεματοφύλακες των θεμελιωδών ανθρωπίνων δικαιωμάτων, και να ελέγχουν τις ισχυρές χώρες προκειμένου να διασφαλίζεται ότι δεν εμπλέκονται σε παρόμοιες βαρύτατες παραβιάσεις των ανθρωπίνων δικαιωμάτων. 
<SPEAKER ID="25" LANGUAGE="PL" NAME="Ryszard Czarnecki (NI )." AFFILIATION="">
<SPEAKER ID="26" LANGUAGE="" NAME="Laima Liucija Andrikienė (PPE-DE )." AFFILIATION="(ΕΝ)">
<P>
    Κύριε Πρόεδρε, θα ήθελα να αρχίσω ευχαριστώντας τον κ. Coveney, για όλο το επίπονο έργο του όσον αφορά την Ετήσια Έκθεση για τα ανθρώπινα δικαιώματα στον κόσμο το 2004. Ένα σημαντικό μέρος της έκθεσής του είναι αφιερωμένο στις χώρες της Ανατολικής Ευρώπης που ενδεχομένως στο μέλλον να γίνουν μέλη της οικογένειας της ΕΕ, κυρίως την Ουκρανία, τη Μολδαβία ακόμη και τη Λευκορωσία.
<SPEAKER ID="27" LANGUAGE="PL" NAME="Józef Pinior (PSE )." AFFILIATION="">
<P>
Διαπιστώνουμε βελτίωση της κατάστασης των ανθρωπίνων δικαιωμάτων σε μια σειρά από χώρες. Τον Δεκέμβριο του 2004, στο Ουζμπεκιστάν εκδόθηκε διάταγμα για την αμνήστευση 5 400 κρατουμένων. Τον Αύγουστο του 2003, το Κοινοβούλιο του Ουζμπεκιστάν, το Oliy Majlis, ενέκρινε τροποποιήσεις του ποινικού κώδικα σύμφωνα με τις οποίες τα βασανιστήρια και άλλες μορφές απάνθρωπης μεταχείρισης θεωρούνται πλέον εγκλήματα τα οποία επισύρουν την ποινική δίωξη των υπευθύνων, ανεξαρτήτως του σταδίου της ποινικής διαδικασίας στο οποίο τελέστηκαν. Εκτός από το αίτημα απελευθέρωσης και των υπολοίπων πολιτικών κρατουμένων, το Ευρωπαϊκό Κοινοβούλιο πρέπει να ζητήσει την ενίσχυση της ανεξαρτησίας του δικαστικού σώματος και την πραγματοποίηση περαιτέρω μεταρρυθμίσεων στον τομέα των ανθρωπίνων δικαιωμάτων, αναγνωρίζοντας συγχρόνως τις προσπάθειες που έχει καταβάλει το Ουζμπεκιστάν για την πρόληψη των βασανιστηρίων και τη βελτίωση των συνθηκών κράτησης. Πρέπει επίσης να χαιρετίσουμε το γεγονός ότι στη χώρα έχουν ληφθεί μέτρα για τον τερματισμό της λογοκρισίας του Τύπου. 
<SPEAKER ID="28" LANGUAGE="SK" NAME="Irena Belohorská (NI )." AFFILIATION="">
<P>
   – Κυρίες και κύριοι, θέλω να εκφράσω τον σεβασμό μου στον εισηγητή για την έκθεσή του, στην οποία περιγράφει κατά τρόπο εμπεριστατωμένο την κατάσταση των ανθρωπίνων δικαιωμάτων στον κόσμο το 2004, καθώς και τη θέση της Ευρωπαϊκής Ένωσης επί του θέματος. Σήμερα, πολλοί άνθρωποι στρέφουν με εμπιστοσύνη το βλέμμα τους σε σημαντικούς διεθνείς οργανισμούς όπως η Ευρωπαϊκή Ένωση ή ο ΟΗΕ όταν θεωρούν ότι είναι θύματα ή μάρτυρες παραβιάσεων.
<P>
Εχθές, στη συνεδρίαση της Επιτροπής Περιβάλλοντος, Δημόσιας Υγείας και Ασφάλειας των Τροφίμων, προσπάθησα να εντάξω μια αναφορά στο άρθρο 32 του Ευρωπαϊκού Χάρτη των Θεμελιωδών Δικαιωμάτων στο κείμενο της έκθεσης του κ. Bowis σχετικά με την κινητικότητα των ασθενών, όμως η πρότασή μου δεν έτυχε της στήριξης των αξιότιμων συναδέλφων μου. Μπορεί κανείς να με πληροφορήσει ποια ακριβώς είναι η κατάσταση που επικρατεί ως προς την υλοποίηση σημαντικών εγγράφων; 
<SPEAKER ID="29" LANGUAGE="NL" NAME="Albert Jan Maat (PPE-DE )." AFFILIATION="">
<P>
   – Η έκθεση του κ. Coveney αποπνέει κύρος, είναι ισορροπημένη, ενώ, εάν η Ευρώπη επιθυμεί να αποδείξει τη φήμη της στον κόσμο ως εξαγωγέας ανθρωπίνων δικαιωμάτων, καλά θα κάνει να εγκρίνει στο σύνολό της αυτή την έκθεση ως βασικό μέσο ενίσχυσης της εξωτερικής της πολιτικής, αλλά και ενόψει της προσεχούς διάσκεψης στη Γενεύη. Θέλω να αναφερθώ σε τρία ζητήματα που περιλαμβάνονται στο κείμενο, καταρχάς, με την ιδιότητα του αντιπροέδρου της αντιπροσωπείας για την Κεντρική Ασία. Η έκθεση ορθώς θέτει τον δάκτυλον επί τον τύπον των ήλων σε μια σειρά από χώρες, και ειδικότερα στο Ουζμπεκιστάν. Γνωρίζω ότι η κυβέρνηση του Ουζμπεκιστάν ισχυρίζεται ότι δεν υπάρχουν πολιτικοί κρατούμενοι, όμως υπάρχουν και άλλοι τρόποι φυλάκισης πολιτικών προσώπων, προσάπτοντάς τους διάφορες κατηγορίες, όπως έχει συμβεί, και το θέμα αυτό παραμένει σε εκκρεμότητα. Αυτό είναι επίσης εμφανές από την έκθεση του Συμβουλίου της Ευρώπης μετά τις πρόσφατες κοινοβουλευτικές εκλογές στο Ουζμπεκιστάν. Το δεύτερο ζήτημα, το οποίο αποδεικνύει ότι οι διεθνείς πιέσεις μπορούν να είναι αποτελεσματικές, είναι η κατάσταση στην Κιργισία. Εκείνο που έχει σημασία τώρα είναι να ληφθεί σοβαρή μέριμνα για την περιοχή αυτή και να συνεχιστεί η παρακολούθηση. Το τρίτο ζήτημα αφορά την ελευθεροτυπία στο Καζακστάν. Πολύ πρόσφατα, η Irina Petrushova τέθηκε υπό κράτηση με την κατηγορία πιθανών αδικημάτων τα οποία είναι τελείως άσχετα με τις δραστηριότητές της – μόνο που συμβαίνει να είναι η πιο γνωστή δημοσιογράφος της εφημερίδας της αντιπολίτευσης του Καζακστάν. Το παρόν Σώμα πρέπει να συνεχίσει να ασκεί πιέσεις σε τέτοιες χώρες, καθόσον μας ενώνουν πολλά κοινά στοιχεία· μπορούν να σημειώσουν βήματα προόδου και είμαστε σε θέση να συμβάλουμε στην πραγματοποίηση αυτών των βημάτων. Το τελευταίο ζήτημα που ήθελα να θίξω αφορά την κατάσταση στο Ιράν και τον τρόπο με τον οποίο αντιμετωπίζει η εν λόγω χώρα όσους δεν είναι πιστοί της κρατούσας θρησκείας, εν προκειμένω του Ισλάμ. Προσφάτως, διαπιστώθηκε για μια ακόμη φορά ότι ο Hamid Pourmand, πρώην συνταγματάρχης του στρατού, έχει καταδικαστεί σε θάνατο, με μόνο αδίκημα το γεγονός ότι είναι Χριστιανός. Για τον λόγο αυτόν, δεν έπρεπε να είχε υπηρετήσει στον στρατό, παρόλο που οι θρησκευτικές πεποιθήσεις του ήταν γνωστές. Μια έκκληση από το παρόν Σώμα, σε μια περίπτωση στην οποία εκκρεμεί η εφαρμογή της θανατικής ποινής, έχει τεράστια σημασία. Συγχαίρω για μια ακόμη φορά τον κ. Coveney, και ευελπιστώ ότι το Συμβούλιο και η Επιτροπή θα λάβουν πολύ σοβαρά υπόψη τους αυτή την έκθεση, ως μέσο ενίσχυσης της εξωτερικής μας πολιτικής στον τομέα των ανθρωπίνων δικαιωμάτων. 
<SPEAKER ID="30" LANGUAGE="HU" NAME="Tabajdi, Csaba Sándor (PSE )." AFFILIATION="">
<P>
Διαπιστώνω δύο ουσιαστικά προβλήματα: ένα από αυτά αφορά την αντίληψη και προσέγγιση του θέματος, η οποία αντιμετωπίζει τα μειονοτικά δικαιώματα ως απλά ανθρώπινα δικαιώματα. Αν και δεν μπορούμε να μιλήσουμε για μειονοτικά δικαιώματα χωρίς την αναφορά σε ανθρώπινα δικαιώματα, η διασφάλιση των ανθρωπίνων δικαιωμάτων δεν εγγυάται από μόνη της τον σεβασμό των δικαιωμάτων των εθνικών μειονοτήτων, ο οποίος απαιτεί πρόσθετα δικαιώματα καθώς και ιδιαίτερες πρακτικές και προτιμησιακή μεταχείριση. Ένα άλλο πρόβλημα είναι ότι η ΕΕ δεν διαθέτει πρότυπα προστασίας των μειονοτήτων και επαρκές σύστημα παρακολούθησης, καθόσον αυτό δεν προβλέπεται στο κοινοτικό κεκτημένο. Η κατάσταση είναι παράδοξη δεδομένου ότι, στην περίπτωση των νέων κρατών μελών, η κατάσταση των εθνικών μειονοτήτων περιλαμβανόταν στα πολιτικά κριτήρια που αποφασίστηκαν το 1994 στην Κοπεγχάγη για την ένταξη νέων κρατών μελών. Η διαρκής παρακολούθηση της κατάστασης των δικαιωμάτων των εθνικών μειονοτήτων από την Ένωση είχε πολύ θετικά αποτελέσματα για τα ζητήματα εθνικών μειονοτήτων στα νέα κράτη μέλη της Κεντρικής Ευρώπης. Γιατί λοιπόν δεν πράττουμε το ίδιο στην υπό εξέταση έκθεση; Γιατί δεν περιλαμβάνεται ειδικό τμήμα για τις εθνικές μειονότητες μεταξύ των θεματικών ενοτήτων; Προτείνω, συνεπώς, στην επόμενη ετήσια έκθεση, να αφιερωθεί ένα ολόκληρο κεφάλαιο στις εθνικές μειονότητες. 
<SPEAKER ID="31" LANGUAGE="PL" NAME="Bogusław Sonik (PPE-DE )." AFFILIATION="Ράδιο Ελεύθερη Ευρώπη">
<P>
Θέλω να ευχαριστήσω τον εισηγητή για το έργο του. Συγχρόνως, όμως, θέλω να διατυπώσω ορισμένες παρατηρήσεις επί του κειμένου της έκθεσης. Στην παράγραφο 12, η Μολδαβία και η Ουκρανία καλούνται να λύσουν το πρόβλημα της Υπερδνειστερίας, ενώ είναι προφανές ότι δεν μπορεί να υπάρξει οριστική και πλήρης λύση των προβλημάτων αυτής της αυτοανακηρυχθείσας δημοκρατίας χωρίς την παρέμβαση της Ρωσίας, η οποία παρέχει στήριξη στην Υπερδνειστερία.
<P>
Ορισμένες νοσοκόμες από τη Βουλγαρία και ένας παλαιστίνιος γιατρός παραμένουν επί πέντε χρόνια στις φυλακές της Λιβύης, μετά από παράλογες κατηγορίες ότι εν γνώσει τους και με πρόθεση μόλυναν 450 παιδιά σε νοσοκομείο της Βεγγάζης με τον ιό HIV. Η Επιτροπή πρέπει να απαιτήσει την άμεση απελευθέρωση των κρατουμένων, που έχουν καταδικαστεί σε θάνατο, ενώ η έφεσή τους θα εξεταστεί σε έναν μήνα. Καλώ επίσης την Επιτροπή να μεριμνήσει ιδιαιτέρως για τις διακρίσεις που υφίστανται οι Χριστιανοί και οι χριστιανικές εκκλησίες σε μουσουλμανικές χώρες. Η Ερυθραία είναι η μόνη που αναφέρεται στην έκθεση ως χώρα στην οποία διώκονται οι Χριστιανοί, ενώ δεν γίνεται καμιά αναφορά στην τύχη τους στο Σουδάν.
<SPEAKER ID="32" LANGUAGE="ES" NAME="María Elena Valenciano Martínez-Orozco (PSE )." AFFILIATION="">
<P>
   Κύριε Πρόεδρε, συμφωνώ με την άποψη ότι αυτή είναι η επίπονη ιστορία μιας ανέφικτης έκθεσης, η οποία αφορά ένα θέμα αυξανόμενου ενδιαφέροντος, τόσο για τους πολίτες όσο και για τους διεθνείς οργανισμούς, και θα ήθελα να αναφερθώ συγκεκριμένα στη θέση του Γενικού Γραμματέα των Ηνωμένων Εθνών, Κόφι Ανάν, στην έκθεσή του «Μεγαλύτερη ελευθερία – προς την ανάπτυξη, την ασφάλεια και τα ανθρώπινα δικαιώματα για όλους». Αυτή είναι η ιστορία μιας ανέφικτης έκθεσης, και φυσικά πρέπει να εκφράσουμε τις ευχαριστίες μας στον κ. Coveney. Είναι ανέφικτη επειδή θα είναι πάντα αστάθμιστη –εξετάζει όλο τον κόσμο– ασυνεπής –αρκεί να κοιτάξουμε μόνο την παράγραφο σχετικά με τη Βενεζουέλα, για παράδειγμα– και επιπλέον, κάθε χρόνο είναι πρωτότυπη – επειδή δεν εδραιώνουμε καμία από τις θέσεις που έχει υιοθετήσει αυτό το Κοινοβούλιο σε προηγούμενες εκθέσεις.
<SPEAKER ID="33" LANGUAGE="" NAME="Vytautas Landsbergis (PPE-DE )." AFFILIATION="(ΕΝ)">
<P>
Στις επανειλημμένες παρατηρήσεις των συναδέλφων μου ότι η Ρωσία είναι πολύ σημαντική, η απάντησή μου είναι: ναι, αλλά η αλήθεια είναι σημαντικότερη. Δεν πρόκειται να επικρίνω το σπουδαίο έργο που επιτέλεσε ο κ. Coveney. Τον συγχαίρω. Με ανησυχεί όμως ότι το κοινό αίσθημα διάβρωσης, έχει προκαλέσει κενά ή κατευναστικούς χειρισμούς σε τόσα πολλά έγγραφά μας. Υπάρχει συχνά ένα συνειδητό ή ασυνείδητο μέλημα να μην είμαστε υπερβολικά σαφείς, υπερβολικά σκληροί, να μην ερεθίζουμε τους ανθρώπους ακόμη και αν σφάλλουν.
<P>
Ενδιαφέρεται κανείς εδώ για τα 40 000 παιδιά από την Τσετσενία που σκοτώθηκαν κατά τη διάρκεια της ρωσικής στρατιωτικής επιχείρησης; Εκτιμούν οι συνάδελφοι τον βάρβαρο εξευτελισμό που υπέστη η σωρός του δολοφονημένου νόμιμου προέδρου; Δεν τολμάμε να δηλώσουμε απλά γεγονότα: ότι η Ρωσία δεν είναι ακόμη μία χώρα κοινών αξιών, ότι είναι μία χώρα της οποίας η κυβέρνηση επιτρέπει αθέμιτες εμπορικές πρακτικές ενόψει της επιθυμίας της να προσχωρήσει στον ΠΟΕ.
<SPEAKER ID="34" LANGUAGE="IT" NAME="Jas Gawronski (PPE-DE )." AFFILIATION="">
<P>
    Κύριε Πρόεδρε, όπως όλοι σχεδόν οι συνάδελφοι θα ήθελα και εγώ να εκφράσω τα συγχαρητήριά μου προς τον εισηγητή αυτής της έκθεσης. Πράγματι, σε μια τόσο εκτεταμένη έκθεση που αντιμετωπίζει τα προβλήματα 70 χωρών, είναι λογικό να υπάρχουν ζητήματα για τα οποία δεν συμφωνούμε απόλυτα. Ωστόσο, σε αντίθεση με όσα υποστηρίζει η Συνομοσπονδιακή Ομάδα της Ευρωπαϊκής Ενωτικής Αριστεράς/Αριστερά των Πρασίνων των Βορείων Χωρών, θα ήθελα να επισημάνω ορισμένες τολμηρές θέσεις του εισηγητή όσον αφορά τις μεγάλες οικονομικές και πολιτικές δυνάμεις, σε σχέση με τις οποίες το Ευρωπαϊκό Κοινοβούλιο τηρεί συχνά μια αμφιλεγόμενη και διπλωματική στάση κυνικής Realpolitik για να προστατεύσει τις εμπορικές συναλλαγές.
<SPEAKER ID="35" LANGUAGE="DE" NAME="Ursula Stenzel (PPE-DE )." AFFILIATION="">
<P>
Θα ήθελα να συνεχίσω με ένα απόσπασμα. Ο Μπρεχτ γράφει στο έργο του «Η αναχαιτίσιμη άνοδος του Arturo Ui»: «Ο κόλπος που τον γέννησε είναι ακόμα γόνιμος». Αναφερόταν στον αντισημιτισμό και το ρατσιστικό μίσος που κήρυττε ο Χίτλερ και το Τρίτο Ράιχ. Δεν μπορούμε να παραμείνουμε αδιάφοροι μπροστά στον αντισημιτισμό στη Ρωσία, ιδίως μάλιστα όταν προέρχεται από την τάξη των πολιτικών. Όταν είκοσι βουλευτές της Δούμα ζητούν απαγόρευση των εβραϊκών οργανώσεων στη Ρωσία, εμείς πρέπει να αντιδράσουμε. Ακόμα, πρέπει να καταλάβουμε ότι η Ρωσία προκάλεσε επίσης τους τρομερούς αγώνες και παραβιάσεις των ανθρωπίνων δικαιωμάτων στην Τσετσενία και ότι πολλά από όσα μας προξενούν φρίκη στο Μπεσλάν και αλλού έχουν πολιτικά αίτια. Οι επιθέσεις αυτοκτονίας είναι φονικές επιθέσεις, αποτελούν όμως και μία αντίδραση σε πολιτικές συνθήκες και αίτια.
<SPEAKER ID="36" LANGUAGE="" NAME="Philip Bushill-Matthews (PPE-DE )." AFFILIATION="(ΕΝ)">
<P>
Θα ήθελα να τονίσω μόνο ένα θέμα όπως εγείρεται στην παράγραφο 49, για τα ζητήματα των ανθρωπίνων δικαιωμάτων στο Κασμίρ. Συγχαίρω τον εισηγητή για τον τρόπο με τον οποίο συνεργάστηκε με όλες τις πολιτικές ομάδες για το ευαίσθητο αυτό θέμα. Με χαρά δέχομαι τη δεσμευτική του δήλωση αλλά θα ήθελα επίσης να είχα δει αναφορές όχι μόνο στην περιοχή του Κασμίρ αλλά και στα μαρτύρια των ανθρώπων του Κασμίρ. Σε τελευταία ανάλυση, το θέμα της έκθεσης αφορά τους ανθρώπους.
<P>
Η προηγούμενη παράγραφος, η παράγραφος 48, καθιστά σαφές ότι η μεγαλύτερη λειτουργούσα δημοκρατία είναι η Ινδία, μία χώρα την οποία θαυμάζω πολύ. Κατά τη γνώμη μου, αυτό θα έπρεπε να εμπνεύσει την Ινδία να αναλάβει μεγαλύτερο ηθικό ηγετικό ρόλο στην υποήπειρο και αυτό συνεπάγεται τη συνεργασία της όχι μόνο με το Πακιστάν, αλλά με όλους τους ενδιαφερομένους για να διασφαλίσει ότι οι παραβιάσεις των ανθρωπίνων δικαιωμάτων επιλύονται επειγόντως.
<P>
Χθες ο Πρόεδρος του Αζάντ Κασμίρ ήλθε στο Κοινοβούλιο για να εγκαινιάσει μία έκθεση στην έναρξη της εβδομάδας ΕΕ-Κασμίρ. Ήταν η πρώτη φορά που συμβαίνει κάτι τέτοιο. Ως αντιπρόεδρος της διακομματικής ομάδας για το Κασμίρ στο Ευρωπαϊκό Κοινοβούλιο, είπα τότε και επαναλαμβάνω τώρα ότι οι άνθρωποι του Jammu και του Κασμίρ θα έπρεπε να εμψυχωθούν από το γεγονός ότι αυτή η ομάδα είναι πράγματι διακομματική και εκπροσωπεί πραγματικά όλες τις εθνικότητες, και ότι αυτό το Κοινοβούλιο διατηρεί τη δέσμευσή του να διασφαλίσει ότι οι φωνές τους θα μπορούν να ακούγονται καθαρά και δυνατά σε αυτό το Κοινοβούλιο. Πρέπει όλοι να προσβλέπουμε στην ημέρα που, με την υποστήριξή μας, οι φωνές των ανθρώπων θα μπορούν να ακούγονται εξίσου δυνατά και εξίσου καθαρά στη γη των πατέρων τους. 
<SPEAKER ID="37" LANGUAGE="PL" NAME="Barbara Kudrycka (PPE-DE )." AFFILIATION="">
<P>
   – Κύριε Πρόεδρε, θέλω να εστιάσω την προσοχή μου σε μια παράγραφο της έκθεσης η οποία αφορά τη Λευκορωσία, μια χώρα η οποία, σύμφωνα με την έκθεση, μοιάζει όλο και περισσότερο με νησίδα εν μέσω της Ευρώπης. Μέλη της αντιπολίτευσης έχουν απαχθεί και δολοφονηθεί, οι εκλογές νοθεύονται, οι διαδηλωτές φυλακίζονται και ο Τύπος φιμώνεται. Πέραν όλων αυτών, οι αρχές απαγόρευσαν προσφάτως τις σπουδές στο εξωτερικό χωρίς την άδειά τους, ενώ επέβαλαν περιορισμούς στα ταξίδια για αναζήτηση νόμιμης εργασίας σε τρίτες χώρες. Στους πολίτες της Πολωνίας δίνεται επίσης η ευκαιρία να ζήσουν από πρώτο χέρι την εμπειρία αυτού του κομμουνισμού τύπου κολχόζ, καθώς τα φορτηγά και τα αυτοκίνητα πολλών εξ αυτών έχουν κατασχεθεί επειδή μετέφεραν τρεις κούτες τσιγάρα. Με εκπλήσσει το γεγονός ότι μένουμε άπραγοι, και μάλιστα καταρτίζουμε σχέδια ευρωπαϊκών αρχών για τη διασυνοριακή συνεργασία, όταν σε καθημερινή βάση πληροφορούμαστε νέες παραβιάσεις των ανθρωπίνων δικαιωμάτων σε μια χώρα η οποία έχει κοινά σύνορα με την ΕΕ. Μόλις εχθές, συνελήφθησαν περισσότεροι από 40 διαδηλωτές επειδή προσπάθησαν να τιμήσουν την επέτειο της τραγωδίας του Τσερνομπίλ. Οι προσπάθειες της Επιτροπής και του Συμβουλίου οδήγησαν απλώς σε καθυστέρηση της διαδικασίας μετασχηματισμού της Λευκορωσίας, καθόσον έχει παρέλθει ένα εξάμηνο σχεδόν από το ψήφισμα του Κοινοβουλίου επί του θέματος και δεν έχει γίνει ακόμη απολύτως τίποτε. Τα προγράμματα με στόχο την προώθηση της κοινωνίας των πολιτών βρίσκονται προσκολλημένα στο στάδιο των αναλύσεων, των συζητήσεων και του τακτικού διαλόγου σε αμέτρητα σεμινάρια και διασκέψεις κορυφής. Η Επιτροπή δεν θεωρεί ότι η χρηματοδότηση ραδιοφωνικών σταθμών σε γειτονικές χώρες θα προσφέρει προστιθέμενη αξία. Με άλλα λόγια, δεν θεωρεί ότι έχουν την παραμικρή σημασία αξίες όπως η ελευθερία των μέσων ενημέρωσης, ή η προσφορά πηγών πληροφόρησης εναλλακτικών της λευκορωσικής προπαγάνδας. Γίνεται τώρα λόγος για εφαρμογή κοινής πολιτικής με τη Ρωσία έναντι της Λευκορωσίας. Σε αυτό το πλαίσιο, θέτω το ερώτημα τι είδους ανθρώπινα δικαιώματα θα μπορούσαμε να προστατεύσουμε στη Λευκορωσία συνεργαζόμενοι με τη Ρωσία, και πώς θα μπορούσαμε να τα προστατεύσουμε. Σημαίνει μήπως αυτό ότι θα περιμένουμε να βλάψει ακόμη περισσότερο τους συμπολίτες του αυτός ο υστερικός δικτάτορας; Διαφορετικά, μήπως πρέπει να αφήσουμε τους Αμερικανούς να λύσουν τα προβλήματα μιας χώρας γειτονικής της ΕΕ, μόνο και μόνο επειδή μας ενδιαφέρει περισσότερο η κατάσταση στη Μαδαγασκάρη; 
<SPEAKER ID="38" LANGUAGE="FR" NAME="Nicolas Schmit," AFFILIATION="Προεδρεύων του Συμβουλίου">
<SPEAKER ID="39" LANGUAGE="ES" NAME="Joaquín Almunia," AFFILIATION="Μέλος της Επιτροπής">
<P>
    Κύριε Πρόεδρε, θα ήθελα και εγώ, εξ ονόματος της Επιτροπής –όπως μόλις έκανε ο κ. Schmit εξ ονόματος του Συμβουλίου– να συγχαρώ για άλλη μία φορά τον εισηγητή και το Ευρωπαϊκό Κοινοβούλιο γι’ αυτή τη συζήτηση, η οποία έδειξε σε όλους εμάς που ήμασταν παρόντες και συμμετείχαμε σε αυτή, το μέγεθος των προκλήσεων που αντιμετωπίζουμε σήμερα όσον αφορά την προάσπιση και την προστασία των ανθρωπίνων δικαιωμάτων στον κόσμο.
<P>
Επομένως, θα ήθελα να επιβεβαιώσω τη δέσμευση της Επιτροπής, και ιδιαίτερα τη δέσμευση της κ. Ferrero-Waldner, για την ενίσχυση του διαλόγου με το Κοινοβούλιο και με το Συμβούλιο, προκειμένου να παγιωθεί η προσέγγιση που έχει οριστεί από την ευρωπαϊκή πολιτική σε αυτόν τον τομέα και από τις προτάσεις και συστάσεις που εκφράζει το Κοινοβούλιο σε αυτή την έκθεση, και θα ήθελα να επαναλάβω ότι, σχετικά με το καθένα από τα θέματα που απαιτούν μία απάντηση, η Επιτροπή θα απαντήσει γραπτώς και η απάντησή της θα είναι στη διάθεσή σας το συντομότερο δυνατό. 
<SPEAKER ID="40" LANGUAGE="" NAME="Πρόεδρος. –" AFFILIATION="">
<P>
Η ψηφοφορία θα διεξαχθεί αύριο στις 11.00.
<SPEAKER ID="41" LANGUAGE="PT" NAME="Ilda Figueiredo (GUE/NGL )," AFFILIATION="γραπτώς">
<P>
Πέρυσι επισκέφθηκα δύο φορές τη Βενεζουέλα, και βρισκόμουν στη χώρα την περίοδο διεξαγωγής του δημοψηφίσματος, το οποίο κέρδισε με συντριπτική πλειοψηφία ο Πρόεδρος Chávez. Διαπίστωσα προσωπικά ότι η κυβέρνηση της χώρας αντιμετώπιζε δυσκολίες πρόσβασης στα μέσα ενημέρωσης, κυρίως στους διαφόρους ιδιωτικούς τηλεοπτικούς σταθμούς οι οποίοι βρίσκονται υπό τον έλεγχο της αντιπολίτευσης· μάλιστα, η αντιπροσωπεία του Ευρωπαϊκού Κοινοβουλίου υπήρξε θύμα αυτής της κατάστασης. Το σημείο 84 της έκθεσης είναι απαράδεκτο, δεδομένου ότι, στην πραγματικότητα, η κυβέρνηση της Βενεζουέλας είναι αυτή που επιδιώκει τη συνεργασία με τα γειτονικά της κράτη.
<P>
Προσφάτως επισκέφθηκα επίσης την Κούβα, ως μέλος αντιπροσωπείας τριών διαφορετικών πολιτικών ομάδων του Κοινοβουλίου. Είναι φοβερό το γεγονός ότι στο σημείο 78 της έκθεσης δεν υπάρχει ούτε μια λέξη για τον αποκλεισμό της Κούβας από τις ΗΠΑ, ενώ η εν λόγω χώρα αντιμετωπίζεται κατά τρόπο μεροληπτικό, παραβλέποντας τις επιπτώσεις του αμερικανικού αποκλεισμού. 
<SPEAKER ID="42" LANGUAGE="" NAME="Πρόεδρος. –" AFFILIATION="">
<SPEAKER ID="43" LANGUAGE="CS" NAME="Vladimír Špidla," AFFILIATION="Επιτροπή">
<P>
Η Ευρωπαϊκή Ένωση προσφέρει σημαντική χρηματοδότηση για μέτρα τα οποία προάγουν την ένταξη της κοινότητας των Ρομ. Κατά την προετοιμασία της διεύρυνσης, περισσότερα από 100 εκατομμύρια ευρώ διατέθηκαν στο πλαίσιο του προγράμματος PHARE για προγράμματα τα οποία αφορούσαν τους Ρομ, ενώ η Επιτροπή στηρίζει ενεργά τις προσπάθειες εθνικών οργάνων να χρησιμοποιήσουν τα διαρθρωτικά ταμεία για την προώθηση της ένταξης των Ρομ και άλλων ομάδων που βρίσκονται σε μειονεκτική θέση. Διάφορα άλλα κοινοτικά προγράμματα ενθαρρύνουν την ανταλλαγή εμπειριών και ενισχύουν συγκεκριμένες προσπάθειες στους τομείς της απασχόλησης, της εκπαίδευσης, της επαγγελματικής κατάρτισης και της έρευνας στο εσωτερικό της ΕΕ και σε μια σειρά τρίτων χωρών.
<SPEAKER ID="44" LANGUAGE="HU" NAME="Járóka, Lívia," AFFILIATION="εξ ονόματος της Ομάδας PPE-DE">
<P>
Η πρόταση ψηφίσματος που κατέθεσαν στο Ευρωπαϊκό Κοινοβούλιο πέντε πολιτικές ομάδες και η σημερινή στάση του Επιτρόπου Vladimir Špidla επί του θέματος αποτελούν ορόσημα για την αντιμετώπιση αυτών των θεμάτων. Το εν λόγω ψήφισμα συνενώνει διάφορες πολιτικές δυνάμεις σε μια κοινή δέσμευση για την από κοινού καταπολέμηση της διάχυτης εχθρότητας εις βάρος των Ρομ και των διαρθρωτικών διακρίσεων, ενώ απαιτεί ίσες ευκαιρίες στους τομείς της απασχόλησης, της εκπαίδευσης, της στέγασης, της υγειονομικής περίθαλψης και της συμμετοχής στον πολιτικό βίο.
<P>
Μετά την ένταξη στην ΕΕ, οι κοινωνικές διακρίσεις εις βάρος των Ρομ εξακολουθούν να υφίστανται στα νέα κράτη μέλη, όπως και στα παλαιότερα. Αυτό και μόνον επιβεβαιώνει ότι τα κοινοτικά όργανα πρέπει να συνεχίσουν να ασκούν τον ρόλο τους παρακολουθώντας διαρκώς και ελέγχοντας τον σεβασμό των ανθρωπίνων δικαιωμάτων. Η δυναμική διεκδίκηση των δικαιωμάτων των Ρομ στην Ευρώπη πρέπει να οδηγήσει στη γενικευμένη εφαρμογή των πολιτικών κριτηρίων της Κοπεγχάγης στα σημερινά και στα νέα κράτη μέλη, καθώς και στις υποψήφιες χώρες. Ένα από τα πλέον επείγοντα προβλήματα που αντιμετωπίζει η μειονότητα των Ρομ είναι η απασχόληση. Η επανένταξη του εργατικού δυναμικού των Ρομ είναι θέμα καίριας σημασίας, ενώ πρέπει να ληφθούν βραχυπρόθεσμα, προσωρινά μέτρα για την προώθηση της απασχόλησης των Ρομ. Το 15% του πληθυσμού της ΕΕ, ο οποίος αυξήθηκε προσφάτως, πλήττεται από τη φτώχεια και το 9% ζει υπό συνθήκες μακροχρόνιας και ακραίας φτώχειας. Οι δείκτες αυτοί αποκαλύπτουν μια πολύ χειρότερη εικόνα για τα νέα κράτη μέλη. Είναι επίσης εμφανές ότι μεταξύ των ατόμων που ζουν υπό συνθήκες μακροχρόνιας και ακραίας φτώχειας περιλαμβάνεται μεγάλος αριθμός Ρομ, ενώ τα ποσοστά ανεργίας στον πληθυσμό των Ρομ προσεγγίζουν συχνά ή υπερβαίνουν το 80%.
<SPEAKER ID="45" LANGUAGE="FR" NAME="Martine Roure," AFFILIATION="εξ ονόματος της Ομάδας PSE">
<P>
   Κύριε Πρόεδρε, κύριε Επίτροπε, οι Ρόμα έχουν αδιάλειπτη παρουσία στον ευρωπαϊκό χώρο εδώ και πολλούς αιώνες, αφότου έφθασαν στην Ελλάδα τον τέταρτο αιώνα. Αν και δεν έχει πραγματοποιηθεί καμία απογραφή αυτού του πληθυσμού, εκτιμάται ότι ανέρχονται σε περίπου 8 εκατομμύρια, διασκορπισμένοι σε ολόκληρη την Ευρώπη. Οι Ρόμα είναι θύματα διακρίσεων, περιθωριοποίησης και διαχωρισμού σε όλους τους τομείς του δημόσιου και του ιδιωτικού βίου, περιλαμβανομένης της πρόσβασης στη δημόσια διοίκηση, στην εκπαίδευση, στην απασχόληση, στις υπηρεσίες υγείας και στη στέγαση, καθώς και όταν περνούν από συνοριακούς ελέγχους και στην πρόσβαση στις διαδικασίες παροχής ασύλου. Αυτές οι διακρίσεις δεν αποτελούν πλέον μόνο πρόβλημα των Ρόμα αλλά θέμα που αφορά όλους τους Ευρωπαίους και πρέπει να επιδείξουμε αλληλεγγύη προκειμένου να βελτιωθούν οι συνθήκες ζωής τους. Πρέπει, βεβαίως, να καταδικάσουμε απερίφραστα όλες τις διακρίσεις εις βάρος των Ρόμα, πρέπει όμως επίσης να διασφαλίσουμε την πρόσβασή τους σε αξιοπρεπή στέγαση, εκπαίδευση, υγειονομικές υπηρεσίες και κοινωνική προστασία. Πρέπει απαραιτήτως να καταβάλουμε κάθε δυνατή προσπάθεια, ώστε να μην είναι αναγκασμένοι να εγκαταλείπουν τη χώρα τους λόγω των άθλιων συνθηκών ζωής που βιώνουν και που μπορεί να φθάσουν μέχρι και σε διώξεις.
<SPEAKER ID="46" LANGUAGE="HU" NAME="Mohácsi, Viktória," AFFILIATION="εξ ονόματος της Ομάδας ALDE">
<P>
Σήμερα, ο δείκτης αναπηρίας ανέρχεται κατά μέσο όρο σε ποσοστό 60% στα είκοσι πέντε κράτη μέλη. Αυτό σημαίνει ότι, κατά μέσο όρο, το 60% των παιδιών που διαπιστώνεται ότι παρουσιάζουν νοητική υστέρηση είναι Ρομ. Δεν έχουμε στερήσει απλώς από το παιδί τη δυνατότητα περαιτέρω εκπαίδευσης, αλλά το έχουμε φέρει σε μια κατάσταση την οποία δεν θα μπορέσει ποτέ να ξεπεράσει, και κατ’ αυτόν τον τρόπο έχουμε ουσιαστικά σφραγίσει τη μοίρα του παιδιού από την ηλικία των επτά ετών. Προβλήματα στέγασης, εκτοπίσεις, υποχρεωτική στείρωση, χωριστές αίθουσες τοκετού και πολλές άλλες περιπτώσεις διακρίσεων οι οποίες αναφέρονται σε διάφορες παραγράφους ακόμη και του ψηφίσματος, δεν προξενούν καμιά έκπληξη στο εσωτερικό της ΕΕ, και σκοπίμως δεν αναφέρω εν προκειμένω συγκεκριμένες χώρες.
<P>
Ένας ακόμη σημαντικός τομέας στον οποίο μπορεί να παρέμβει η Ένωση είναι η προαγωγή της πολιτικής συμμετοχής, στην ανεπάρκεια της οποίας γίνεται εκτενής αναφορά σε ορισμένες παραγράφους. Σήμερα, ο πληθυσμός των Ρομ στην ΕΕ ανέρχεται σε 7-8 εκατομμύρια περίπου, με μόνο δύο εκπροσώπους εδώ στο Κοινοβούλιο βάσει της εθνικής καταγωγής μας. Είμαι πολύ υπερήφανη για τη χώρα μου, γιατί και οι δύο προερχόμαστε από την Ουγγαρία. Ωστόσο, δεν υπάρχουν άλλοι Ρομ πολιτικοί εκπρόσωποι από άλλες χώρες στην Επιτροπή, ή σε οποιοδήποτε άλλο κοινοτικό όργανο.
<SPEAKER ID="47" LANGUAGE="" NAME="Elly de Groen-Kouwenhoven," AFFILIATION="εξ ονόματος της Ομάδας Verts/ALE.">
<P>
    Κύριε Πρόεδρε, με τη διεύρυνση της Ευρωπαϊκής Ένωσης, ο αριθμός των πολιτών Ρόμα έχει αυξηθεί από 7 εκατομμύρια σε 9 εκατομμύρια. Μια και η διεύρυνση αποτελεί μία διαδικασία εν εξελίξει, στο μέλλον η ΕΕ θα φιλοξενεί έως 12 ή 15 εκατομμύρια Ρόμα. Εδώ και χιλιάδες χρόνια οι Ρόμα ζουν σε διασπορά, αλλά από τη στιγμή που ενώνονται στην ΕΕ καθίστανται συμπολίτες μας. Η Ευρωπαϊκή Ένωση σκοπεύει να δώσει ένα τέλος στον πόλεμο ετών και να κάνει την αρχή μίας συνεργασίας. Αλλά πώς μπορούμε να συνεργαστούμε όταν αποκλείονται οι άνθρωποι;
<P>
Το ζήτημα των Ρόμα συνδέεται σε μεγάλο βαθμό με την ανεργία και την έλλειψη εκπαίδευσης, υγειονομικής περίθαλψης και στέγασης. Εντούτοις, το βασικό ζήτημα είναι ο ρατσισμός εις βάρος των Ρόμα, και πιο συγκεκριμένα ο «αντι-αθιγγανισμός» και η «αθιγγανοφοβία». Μπορούμε να αποδεχτούμε μία κατάσταση όπου εκατομμύρια συμπολιτών μας στερούνται βασικών ανθρωπίνων δικαιωμάτων και υφίστανται αστυνομικές εφόδους, όπου χιλιάδες παιδιά σχολικής ηλικίας παραμένουν αναλφάβητα και το ποσοστό ανεργίας υπερβαίνει το 70%, όπου διαπράττονται απόπειρες εθνοκάθαρσης με τη δηλητηρίαση ανθρώπων και την εμπορία γυναικών και παιδιών, συμπεριλαμβανομένων των δυτικών χωρών της ΕΕ, που, σε αντίθεση με την Σύμβαση της Γενεύης του 1951 για τους πρόσφυγες, απελαύνουν επίσης πρόσφυγες Ρόμα;
<SPEAKER ID="48" LANGUAGE="IT" NAME="Vittorio Emanuele Agnoletto," AFFILIATION="εξ ονόματος της Ομάδας GUE/NGL">
<P>
Ολοκληρώνω επισημαίνοντας ότι η αυριανή ψηφοφορία είναι εξαιρετικά σημαντική, αλλά θα είναι ακόμη σημαντικότερη εάν τεθεί σε εφαρμογή από την Ευρωπαϊκή Επιτροπή, καθώς δεν πρέπει να λησμονούμε ότι ο Επίτροπος που θα πρέπει να ασχοληθεί με το πρόβλημα είναι ο Ιταλός κ. Frattini, ο οποίος μου θυμίζει εκείνον τον πίθηκο που έλεγε: «δεν βλέπω, δεν ακούω, δεν μιλάω».
<SPEAKER ID="49" LANGUAGE="IT" NAME="Alessandro Battilocchio (NI )." AFFILIATION="">
<P>
    Κύριε Πρόεδρε, λαμβάνω τον λόγο εξ ονόματος του νέου Ιταλικού Σοσιαλιστικού Κόμματος για να υποστηρίξω τα δίκαια αιτήματα των πολλών Ρόμα που είχα την τύχη να γνωρίσω στα χρόνια της κοινωνικής και πολιτικής μου δραστηριότητας. Τα μέλη του κόμματός μου εύχονται η 8η Απριλίου, που ανακηρύχθηκε Διεθνής ημέρα των Ρόμα, να μην αποτελέσει απλώς μια ημέρα εορτασμού, αλλά κυρίως ένα μέσον ευαισθητοποίησης της κοινής γνώμης όσον αφορά τα σημερινά προβλήματα της μεγαλύτερης εθνικής μειονότητας στην Ευρώπη.
<SPEAKER ID="50" LANGUAGE="SK" NAME="Edit Bauer (PPE-DE )." AFFILIATION="">
<P>
Είμαι πεπεισμένη ότι το πρόβλημα των Ρομ υπερβαίνει τα όρια των επιμέρους κρατών και ότι πρέπει να αντιμετωπιστεί ως ευρωπαϊκό πρόβλημα, όπως ακριβώς το έθεσε ο Επίτροπος Špidla. Είναι πραγματικά αναγκαίο να εκμεταλλευθούμε τις βέλτιστες πρακτικές των επιμέρους κρατών και να προσφέρουμε πόρους από τα διαρθρωτικά ταμεία για την αντιμετώπιση του προβλήματος με τη συμμετοχή των ιδίων των Ρομ – αυτό είναι το βασικότερο ζήτημα εν προκειμένω. Θεωρώ ότι το υπό συζήτηση ψήφισμα είναι ένα ενδεδειγμένο και αναγκαίο βήμα προς αυτή την κατεύθυνση. 
<SPEAKER ID="51" LANGUAGE="DE" NAME="Hannes Swoboda (PSE )." AFFILIATION="(Χειροκροτήματα)">
<P>
Το κίνητρο που με έκανε να πιέσω να συζητήσουμε τώρα αυτό το θέμα ήταν μία επίσκεψη που έκανα στο Novi Sad μαζί με μία αντιπροσωπεία του Ευρωπαϊκού Κοινοβουλίου στο πλαίσιο της εξέτασης της κατάστασης της ουγγρικής μειονότητας. Είδαμε λοιπόν στα όρια του Novi Sad μια περιοχή όπου ζούσαν Ρομ που είχαν εκδιωχθεί από το Κοσσυφοπέδιο και όπου επικρατούσαν απερίγραπτες συνθήκες.
<P>
Είχα ήδη προτείνει πριν από αρκετόν καιρό να ορίσουμε έναν ξεχωριστό Επίτροπο που θα είναι αρμόδιος για τα θέματα των μειονοτήτων, ιδίως των Ρομ. Αυτό δεν πραγματοποιήθηκε. Παρ’ όλ’ αυτά, ξέρω και είμαι βέβαιος ότι το θέμα των Ρομ είναι ασφαλές στα χέρια του Επιτρόπου Špidla. Τον παρακαλώ όμως, όπως ήδη είπε και η κ. Roure, να μην περιγράψει μόνο την κατάσταση στην ανακοίνωση που ζητάμε από την Επιτροπή αλλά και να αναφέρει τι μπορεί να γίνει, πώς μπορεί να βελτιωθεί περισσότερο η κατάσταση, ακόμη και χωρίς πολύ μεγάλη δύναμη σε ευρωπαϊκό επίπεδο.
<SPEAKER ID="52" LANGUAGE="" NAME="" AFFILIATION="Αντιπροέδρου">
<SPEAKER ID="53" LANGUAGE="DE" NAME="Milan Horáček (Verts/ALE )." AFFILIATION="">
<P>
    Κύριε Πρόεδρε, κύριε Επίτροπε, κυρίες και κύριοι, δυστυχώς μέχρι σήμερα δεν έχουμε ασχοληθεί αρκετά με την τραγωδία των Ρομ, Σίντι και των άλλων φυλών της Ευρώπης. Παλιότερα υπήρξαν περίοδοι όπου μπορούσε κανείς να κινηθεί ελεύθερα στην Ευρώπη και να επιλέξει ελεύθερα τον τρόπο ζωής και τον πολιτισμό του. Δυστυχώς, ο 20ός αιώνας χαρακτηρίστηκε από την απόπειρα ολοκληρωτικής εξόντωσης ορισμένων λαών. Στη διάρκεια της γερμανικής κατοχής της Βοημίας και της Μοραβίας υπήρχαν δύο στρατόπεδα συγκέντρωσης Ρομ, ένα στο Lety της Νότιας Βοημίας και ένα στο Hodonin κοντά στο Kunstat στη Μοραβία.
<P>
Θεωρούμε απόλυτα απαράδεκτο από άποψη ανθρωπίνων δικαιωμάτων, πολιτικής και ηθικής, αλλά και απλά ανθρωπιάς, ότι στον χώρο του πρώην στρατοπέδου συγκέντρωσης στο Lety υπάρχει εδώ και 40 χρόνια ένα χοιροτροφείο. Ένα μέρος όπου υπέφεραν χιλιάδες ανθρώπων, ανάμεσά τους και πολλά παιδιά, και αρκετές εκατοντάδες βρήκαν τον θάνατο, δεν μπορεί να συνεχίσει να αποτελεί θέατρο μιας τέτοιας υποβάθμισης. Από τους περίπου 6 000 Ρομ και Σίντι που ζούσαν το 1942 στο προτεκτοράτο της Βοημίας και της Μοραβίας επέστρεψαν το 1945 περίπου 600 από τα στρατόπεδα συγκέντρωσης και εξόντωσης –δηλαδή μόλις το ένα δέκατο.
<SPEAKER ID="54" LANGUAGE="IT" NAME="Luca Romagnoli (NI )." AFFILIATION="">
<P>
Η Επιτροπή επιθυμεί μέτρα υποστήριξης για την απασχόληση των Ρόμα. Στα μέτρα αυτά και σε άλλα απαράδεκτα προνόμια προστίθενται πέντε προτάσεις ψηφίσματος από την Ομάδα τoυ Ευρωπαϊκoύ Λαϊκoύ Κόμματoς και των Ευρωπαίωv Δημoκρατώv έως την άκρα Αριστερά. Βέβαιοι πως, σε αυτό τουλάχιστον το θέμα, εκφράζουμε εκατομμύρια πολιτών της Ένωσης, απορρίπτουμε τόσο τη δήλωση της Επιτροπής όσο και τις προτάσεις ψηφίσματος, οι οποίες είναι εκτός πραγματικότητας, βυθισμένες στη ρητορική και ρατσιστικές εις βάρος των ευρωπαίων πολιτών. Εσείς που υποστηρίζετε αυτές τις προτάσεις, θα πρέπει να εξηγήσετε στους ευρωπαίους πολίτες γιατί τους ζητάτε να εκπληρώνουν τις υποχρεώσεις τους και κατά δεύτερο μόνο λόγο τους αναγνωρίζετε δικαιώματα. Θα πρέπει να τους εξηγήσετε γιατί δεν τους δίνετε καμία προτεραιότητα όσον αφορά τη στέγη και την εργασία και ούτε τους εξασφαλίζετε καμία ασυλία.
<SPEAKER ID="55" LANGUAGE="HU" NAME="Lévai, Katalin (PSE )." AFFILIATION="">
<SPEAKER ID="56" LANGUAGE="" NAME="Claude Moraes (PSE )." AFFILIATION="(ΕΝ)">
<P>
    Κύριε Πρόεδρε, είμαι υπερήφανος σήμερα που βρίσκομαι στην ίδια αίθουσα με την κ. Járóka και την κ. Mohácsi, αν και όχι τόσο υπερήφανος που τόσοι λίγοι βουλευτές αυτού του Κοινοβουλίου ή του προσωπικού των θεσμικών οργάνων ανήκουν σε εθνοτική μειονότητα. Αυτό έρχεται σε έντονη αντίθεση με την παρούσα συζήτηση για τους Ρόμα. Έχουμε μία κατάσταση στην οποία αυτή η ομάδα θα είναι σίγουρα η μεγαλύτερη μειονότητα μετά την επόμενη διεύρυνση. Υπάρχει συναίνεση –πλην ίσως του προτελευταίου ομιλητή– ότι κάτι πρέπει να γίνει.
<P>
Τι πρέπει να γίνει λοιπόν; Η κ. Bauer μίλησε για την έντονη πολυπλοκότητα του εν λόγω προβλήματος. Γεγονός είναι ότι σε αυτό το Κοινοβούλιο είμαστε ήδη σε θέση να υποδείξουμε αυτά τα πράγματα που μπορούμε να κάνουμε, αλλά που τα κράτη μέλη δεν θα κάνουν. Επί παραδείγματι, υπάρχει η οδηγία για την φυλετική ισότητα. Έχω δει περιπτώσεις ανθρώπων Ρόμα να εγείρουν υποθέσεις διακρίσεων στον τομέα της εργασίας στις ίδιες τους τις χώρες, αλλά είναι τόσο λίγες που το καθιστά ασήμαντο. Σε αυτό το Κοινοβούλιο έχουμε ήδη νομοθεσία επί τάπητος η οποία δεν εφαρμόζεται από τα κράτη μέλη. Δεν εφαρμόζεται σίγουρα στα νέα κράτη μέλη.
<P>
Με τον κ. Agnoletto σήμερα το πρωί, συνάντησα μέλη της κοινότητας Ρόμα από την Ιταλία. Όπως ισχύει και στη δική μου χώρα, το Ηνωμένο Βασίλειο, οι Ρόμα της διασποράς στην αποκαλούμενη Παλαιά Ευρώπη υποφέρουν εξίσου, εάν όχι περισσότερο από ό,τι στις νέες χώρες, επειδή υφίστανται τον επιπλέον εξευτελισμό ότι είναι και μετανάστες και Ρόμα.
<SPEAKER ID="57" LANGUAGE="PL" NAME="Wiesław Stefan Kuc (PSE )." AFFILIATION="">
<P>
   – Κύριε Πρόεδρε, κυρίες και κύριοι, οι συζητήσεις και οι ομιλίες για τους Ρομ, γνωστοί περισσότερο ως τσιγγάνοι στα πολωνικά, είναι κάτι στο οποίο έχω συνηθίσει μετά την εκλογή μου ως μέλους του Ευρωπαϊκού Κοινοβουλίου. Ποιοι είναι οι Ρομ, και τι εννοούμε με τον όρο αυτόν; Είναι μήπως μια εθνική ομάδα, όπως αναφέρεται στην πρόταση ψηφίσματος, ή έθνος χωρίς κράτος; Εάν συμφωνήσουμε ότι είναι εθνική ομάδα, η οποία αποτελείται από πολίτες όλων των κρατών μελών της ΕΕ, τότε η λύση σε αυτά τα προβλήματα είναι σχετικά απλή. Στο κάτω-κάτω της γραφής, κάθε κράτος μέλος οφείλει να διασφαλίσει ότι οι πολίτες του απολαύουν των ιδίων δικαιωμάτων και τυγχάνουν ισότιμης μεταχείρισης, χωρίς να υπόκεινται σε διακρίσεις ή ξενοφοβία. Πρέπει, ωστόσο, να μην λησμονούμε ότι, εκτός από δικαιώματα, οι πολίτες έχουν επίσης ορισμένες υποχρεώσεις, έναντι τόσο της χώρας στην οποία ζουν όσο και των υπολοίπων συμπολιτών τους. Εάν θεωρήσουμε τους Ρομ έθνος χωρίς κράτος, τότε τα πράγματα μοιάζουν πολύ χειρότερα, αν όχι απελπιστικά. Πρέπει να διερωτηθούμε ποιος θα υπερασπιστεί αυτό το έθνος, καθόσον η απάντηση σε αυτό το ερώτημα θα είναι και το σημείο εκκίνησης για την επίλυση των συναφών προβλημάτων. Η συζήτηση επί του θέματος αυτού προσφάτως φορτίστηκε πολύ περισσότερο λόγω της επικείμενης ένταξης δύο νέων χωρών, της Ρουμανίας και της Βουλγαρίας, στην Ευρωπαϊκή Ένωση. Η Ρουμανία θεωρείται γενικώς η κύρια πατρίδα των Ρομ, παρότι η αρχική τους κοιτίδα είναι η μακρινή Ινδία. Για περισσότερα από 600 χρόνια, οι Ρομ είτε δεν επεδίωξαν είτε δεν κατάφεραν να ενσωματωθούν στις κοινωνίες των χωρών στις οποίες ζουν. Τα αισθήματα αμοιβαίας εχθρότητας έχουν ενταθεί αυτή την περίοδο, αντί να αμβλυνθούν. Παρά τη λήψη πολλών διαφορετικών μέτρων για τη μείωση του χάσματος στην ανάπτυξη, την εκπαίδευση και το βιοτικό επίπεδο που υφίσταται μεταξύ των Ρομ και του υπολοίπου πληθυσμού, στην πραγματικότητα το χάσμα αυτό διευρύνεται. 
<SPEAKER ID="58" LANGUAGE="SV" NAME="Inger Segelström (PSE )." AFFILIATION="">
<P>
   – Κύριε Πρόεδρε, Επίτροπε Špidla, αγαπητοί συμπολίτες στα δημόσια θεωρεία, κυρίες και κύριοι.
<P>
Παρά την απαγόρευση των διακρίσεων δυνάμει του πρώτου άρθρου του Χάρτη των Ηνωμένων Εθνών, 12 έως 15 εκατομμύρια Ρομ βρίσκονται σε μειονεκτική θέση. Ο πληθυσμός των 7-9 εκατομμυρίων Ρομ που ζει στην Ευρώπη, αριθμός ίσος περίπου με τον πληθυσμό της Σουηδίας, είναι διασκορπισμένος στην πλειονότητα των κρατών μελών της ΕΕ, όμως καμιά χώρα δεν αναγνωρίζει τυπικά την εν λόγω ομάδα ως τη μεγαλύτερη εθνική της μειονότητα. Είναι δε ανησυχητικό το γεγονός ότι οι διακρίσεις σημειώνουν επίσης αύξηση. Μετά το 2000, όταν η Σουηδία κύρωσε τη σύμβαση πλαίσιο του Συμβουλίου της Ευρώπης για την προστασία των εθνικών μειονοτήτων και τον ευρωπαϊκό χάρτη περιφερειακών ή μειονοτικών γλωσσών, η κοινότητα των Ρομ αναγνωρίστηκε στη Σουηδία ενώ η γλώσσα των Ρομ, η ρομανί, αποτελεί αναγνωρισμένη μειονοτική γλώσσα στη Σουηδία, στοιχεία, όμως, τα οποία δεν επαρκούν για τον τερματισμό του κοινωνικού αποκλεισμού των Ρομ. Το σύνολο της ΕΕ πρέπει να προστατέψει τη θέση των Ρομ και, κυρίως, τις ευάλωτες ομάδες των γυναικών και των παιδιών. Πρέπει να συνεργαστούμε με τις γυναίκες Ρομ στην προσπάθεια ένταξης των ιδίων και των παιδιών τους στην πολιτική μας για την ισότητα των φύλων, δεδομένου ιδίως ότι αυτή σχετίζεται με την προστασία της γενετήσιας και αναπαραγωγικής υγείας, την προώθηση του οικογενειακού σχεδιασμού, την εκπαίδευση των παιδιών, αγοριών και κοριτσιών, και την αυξημένη συμμετοχή στη λήψη πολιτικών αποφάσεων.
<P>
Άκουσα με ενδιαφέρον την παρουσίαση της έκθεσης του Επιτρόπου Špidla, για την οποία τον ευχαριστώ. Δεδομένου ότι τα θέματα που σχετίζονται με τους Ρομ αποτελούν ευθύνη του συνόλου της ΕΕ, θέλω να τον ρωτήσω, ως Επίτροπο αρμόδιο για θέματα ισότητας, εάν μπορούμε να κάνουμε κάτι περισσότερο ιδίως όσον αφορά τα δικαιώματα των γυναικών και των παιδιών και την καταπολέμηση του αποκλεισμού.
<SPEAKER ID="59" LANGUAGE="CS" NAME="Vladimír Špidla," AFFILIATION="Επιτροπή">
<P>
Η Επιτροπή θα συνεχίσει τις προσπάθειές της για τη διασφάλιση ότι όλες οι συναφείς πολιτικές και προγράμματα θα υλοποιηθούν κατά τρόπο συνεκτικό και αποτελεσματικό προκειμένου να προαχθεί η ένταξη των Ρομ και άλλων ομάδων που βρίσκονται σε μειονεκτική θέση. Πρέπει να προβούμε σε βαθύτερη ανάλυση τόσο των πραγματικών αναγκών των διαφόρων ομάδων όσο και των τομέων στους οποίους η δράση σε ευρωπαϊκό επίπεδο μπορεί να προσφέρει προστιθέμενη αξία. Κατά τη γνώμη μου, θα ήταν χρήσιμο να συμβουλεύει την Επιτροπή επί των θεμάτων αυτών μια ομάδα κορυφαίων προσωπικοτήτων και ειδημόνων, και θα εξετάσω τον πλέον ενδεδειγμένο τρόπο συγκρότησης μιας τέτοιας ομάδας. Θα προτείνω επίσης στον Πρόεδρο Barroso να διεξαχθεί συζήτηση για την κατάσταση των Ρομ κατά τη διάρκεια μιας από τις προσεχείς συνεδριάσεις της ομάδας των Επιτρόπων για τα θεμελιώδη δικαιώματα, την καταπολέμηση των διακρίσεων και τις ίσες ευκαιρίες.
<P>
Το 2007 θα κηρυχθεί ευρωπαϊκό έτος ίσων ευκαιριών. Η Επιτροπή θα εφαρμόσει μια σειρά από μέτρα, και προφανώς θα δοθεί η προσήκουσα έμφαση στο θέμα των Ρομ.
<P>
Η σημερινή συζήτηση κατέστησε δυνατή μια σειρά από ιστορικές αναδρομές και αναφορές. Κατά τη γνώμη μου, είναι χρήσιμο να θυμηθούμε ότι η ιστορία των Ρομ στην Ευρώπη είναι μια ιστορία διωγμών, και ότι οι διωγμοί αυτοί υπήρξαν συχνοί και απίστευτα σκληροί. Σύμφωνα με διάταγμα που εξέδωσε στα τέλη του 17ου αιώνα ο αυστριακός αυτοκράτορας Λεοπόλδος Α´ –και το παραφράζω εδώ– κάθε Ρομ που διέσχιζε τα σύνορα ενός χωριού έπρεπε να θανατώνεται, χωρίς να εξαιρούνται ούτε τα παιδιά. Επιβάλλονταν μάλιστα ποινές για όποιον δεν εφήρμοζε αυτό το δραστικό μέτρο. Η ευρωπαϊκή ιστορία είναι πολύ σκληρή από αυτή την άποψη.
<SPEAKER ID="60" LANGUAGE="" NAME="Πρόεδρος." AFFILIATION="">
<P>
   – Σύμφωνα με το άρθρο 103, παράγραφος 2, του Κανονισμού, έχω λάβει πέντε προτάσεις ψηφίσματος.
<P>
Η ψηφοφορία θα διεξαχθεί την Πέμπτη, στις 11.00. 
<SPEAKER ID="61" LANGUAGE="" NAME="Πρόεδρος." AFFILIATION="">
<SPEAKER ID="62" LANGUAGE="PL" NAME="Zbigniew Zaleski (PPE-DE )." AFFILIATION="">
<P>
   – Κύριε Πρόεδρε, ο κ. Roszkowski και εγώ ζητήσαμε να μνημονεύσει το Κοινοβούλιο και να αποδώσει φόρο τιμής στους αξιωματικούς που δολοφονήθηκαν με κτηνώδη και δόλιο τρόπο στο Κατίν τον Απρίλιο του 1940, σε μια πράξη τρομοκρατίας της σοβιετικής NKVD, της Λαϊκής Επιτροπής Εσωτερικών Υποθέσεων. Στην απάντηση που λάβαμε από τον Πρόεδρο του Κοινοβουλίου αναφερόταν ότι δεν πρέπει ποτέ να λησμονούμε τις επετείους και τις τραγωδίες αυτού του είδους, οι οποίες είναι τμήμα της ιστορίας μας, και τον ευχαριστώ πολύ για τα λόγια του. Συγχρόνως, όμως, μας ενημέρωσε ότι το Προεδρείο είχε αποφασίσει να μην τηρηθεί ενός λεπτού σιγή για τα θύματα αυτού του εγκλήματος, γεγονός το οποίο θεωρώ εξαιρετικά θλιβερό. Πριν προβώ σε μια πρόταση προς το Σώμα, επιθυμώ συνεπώς να χρησιμοποιήσω δέκα δευτερόλεπτα από τον χρόνο ομιλίας μου για να αποδώσω φόρο τιμής στους αξιωματικούς που έχασαν τη ζωή τους στο Κατίν και στις οικογένειές τους. Καλώ όποιους συναδέλφους το επιθυμούν να τηρήσουν μαζί μου αυτή τη σιγή προς τιμήν των θυμάτων. 
<P>
Κύριε Πρόεδρε, προτείνω η 5η Μαρτίου να ανακηρυχθεί από το Ευρωπαϊκό Κοινοβούλιο ημέρα της καταπολέμησης παντός είδους ολοκληρωτισμού. Στις 5 Μαρτίου 1940, η ομάδα του Στάλιν έλαβε αυτή τη βάρβαρη απόφαση γενοκτονίας. 
<SPEAKER ID="63" LANGUAGE="" NAME="Linda McAvan (PSE )." AFFILIATION="(ΕΝ)">
<P>
    Κύριε Πρόεδρε, οι περισσότεροι άνθρωποι γνωρίζουν ότι η 1η Μαΐου είναι η Παγκόσμια Ημέρα των Εργαζομένων, αλλά διερωτώμαι πόσοι άνθρωποι γνωρίζουν ότι αύριο, 28 Απριλίου, είναι η Παγκόσμια Ημέρα εις Μνήμην των Εργαζομένων; Αυτή είναι η ημέρα που θυμόμαστε όσους έχουν σκοτωθεί στο χώρο εργασίας ή από αρρώστιες που συνδέονται με τη δουλειά τους. Η υγεία και η ασφάλεια στην εργασία έχει βέβαια βελτιωθεί τα λίγα τελευταία χρόνια στην Ευρωπαϊκή Ένωση, εν μέρει χάρη στη νομοθεσία που έχουμε θεσπίσει εμείς οι ίδιοι. Εντούτοις, η ΔΟΕ εκτιμά ότι συνεχίζει να συμβαίνει παγκοσμίως ένας θάνατος ανά 15 δευτερόλεπτα στον χώρο εργασίας, δηλαδή 6 000 άνθρωποι πεθαίνουν καθημερινά, και λέγεται ότι η εργασία σκοτώνει περισσότερους ανθρώπους από τον πόλεμο.
<P>
Τιμώντας όσους έχουν πεθάνει, μπορούμε να κάνουμε περισσότερα για να αποτρέψουμε τα εργατικά ατυχήματα. Μία τοπική εκστρατεία στην εκλογική μου περιφέρεια, που οργανώθηκε από τον Herbert Styles, προσπάθησε να πείσει τις κυβερνήσεις να κάνουν περισσότερα αναγνωρίζοντας επισήμως την Παγκόσμια Ημέρα εις Μνήμην των Εργαζομένων. Για αυτό, ζητώ από τους συναδέλφους και τον Πρόεδρό μας, η χώρα του οποίου, η Ισπανία, αναγνωρίζει την Παγκόσμια Ημέρα εις Μνήμην των Εργαζομένων, να προσπαθήσει να επιτύχει την επίσημη αναγνώριση αυτής της ημέρας, ούτως ώστε να αναλογιζόμαστε τα εργατικά ατυχήματα. 
<SPEAKER ID="64" LANGUAGE="" NAME="Μάριος Ματσάκης (ALDE )." AFFILIATION="(ΕΝ)">
<P>
Προτείνω επίσης να καταβληθούν προσπάθειες για την καθιέρωση μίας ευρέως δημοσιοποιήσιμης μαύρης λίστας της ντροπής, στην οποία τα 25 κράτη μέλη θα κατατάσσονται σύμφωνα με τον αριθμό παιδιών ανά κάτοικο που σκοτώνονται στους δρόμους κάθε χρόνο. 
<SPEAKER ID="65" LANGUAGE="FR" NAME="Marie Anne Isler Béguin (Verts/ALE )." AFFILIATION="">
<P>
   Κύριε Πρόεδρε, ως Πρόεδρος της αντιπροσωπείας για τις σχέσεις με τις χώρες του Νοτίου Καυκάσου, εύχομαι πραγματικά το Ευρωπαϊκό Κοινοβούλιο να τιμήσει την ενενηκοστή επέτειο της αρμενικής γενοκτονίας. Εδώ και ενενήντα χρόνια ο αρμενικός λαός ζει με τον εφιάλτη του παρελθόντος και τελεί εν αναμονή της αναγνώρισης αυτής της γενοκτονίας. Αναγνώριση ενώπιον όλου του κόσμου, όπως έπραξε το Ευρωπαϊκό Κοινοβούλιο το 1987, αναγνώριση από τους θύτες της ενοχής τους. Αυτή η αναγνώριση αποτελεί μακρά προσμονή δεδομένου ότι άπτεται του αμιγώς συναισθηματικού πεδίου και μιας άκρας ευαισθησίας. Είμαι πεπεισμένη ότι αυτή η στιγμή θα έλθει, και είναι ευθύνη της Ευρωπαϊκής Ένωσης να το ενθαρρύνει.
<P>
Στο πλαίσιο των ενταξιακών διαπραγματεύσεων με την Τουρκία, η Ευρωπαϊκή Ένωση πρέπει να βοηθήσει τον τουρκικό λαό και τις τουρκικές αρχές να αρχίσουν το έργο μνήμης τους, όπως έπραξε η Γερμανία όταν ζήτησε συγγνώμη από τον εβραϊκό λαό. Πρέπει να οδηγήσουμε την τουρκική κοινωνία στην αναγνώριση της αρμενικής γενοκτονίας του 1919. Είμαι αισιόδοξη, ιδιαίτερα σήμερα, χάρη στη συμφωνία των αρμενικών αρχών να συμμετάσχουν σε μια διακυβερνητική επιτροπή από κοινού με την Τουρκία αναφορικά με το θέμα της γενοκτονίας. Έχω πραγματικά την πεποίθηση ότι Αρμένιοι και Τούρκοι θα καταφέρουν να βρουν τον δρόμο της συμφιλίωσης, για να μπορέσουν να ζήσουν σε συνθήκες καλής γειτονίας. 
<SPEAKER ID="66" LANGUAGE="IT" NAME="Vittorio Emanuele Agnoletto (GUE/NGL )." AFFILIATION="">
<P>
    Κύριε Πρόεδρε, θα ήθελα απλώς να θέσω υπόψη του Κοινοβουλίου ένα πολύ σοβαρό γεγονός: 40 κούρδοι πολίτες συνεχίζουν για τριακοστή ημέρα την απεργία πείνας ζητώντας να φιλοξενηθούν στο Βέλγιο ύστερα από την υποβολή αίτησης παροχής πολιτικού ασύλου. Ορισμένοι από τους ανθρώπους αυτούς βρίσκονται σε πολύ κρίσιμη κατάσταση.
<P>
Απέστειλα ανοικτή επιστολή στον Υπουργό Εσωτερικών του Βελγίου ζητώντας την παροχή επικουρικής προστασίας, η οποία, σύμφωνα και με την Τρίτη Ευρωπαϊκή Σύμβαση για την προστασία των ανθρωπίνων δικαιωμάτων της 15ης Δεκεμβρίου 1980, θα μπορούσε να επιτρέψει την προσωρινή παραμονή των ανθρώπων αυτών στο Βέλγιο έστω και χωρίς να τους χορηγηθεί πολιτικό άσυλο. Αύριο, μια αντιπροσωπεία μελών του Ευρωπαϊκού Κοινοβουλίου θα μεταβεί στις 9.30 στο ναό "Eglise des Minimes" για να μεταφέρει την αλληλεγγύη μας στους 40 αυτούς Κούρδους που θέτουν σε κίνδυνο τη ζωή τους. 
<SPEAKER ID="67" LANGUAGE="PL" NAME="Urszula Krupa (IND/DEM )." AFFILIATION="">
<P>
   – Κύριε Πρόεδρε, ακόμη και την περίοδο που η χώρα μου, η Πολωνία, βρισκόταν υπό κομμουνιστικό καθεστώς, η ενθάρρυνση των παιδιών να καταναλώνουν αλκοόλ ήταν κατακριτέα. Οι γονείς που προσέφεραν αλκοόλ στα ανήλικα παιδιά τους, είτε για να έχουν λίγη ησυχία είτε επειδή δεν γνώριζαν τις συνέπειες αυτής της πρακτικής, επικρίνονταν αυστηρά. Οι περισσότερες οικογένειες που ακολουθούσαν παρόμοιες πρακτικές ήταν κοινωνικά αδύναμες και αγνοούσαν τις επιβλαβείς συνέπειες του αλκοόλ και άλλων εθιστικών ουσιών. Το αποτέλεσμα του εθισμού θα είναι πάντα ένας κύκλος καταστροφής και αυτοκαταστροφής ο οποίος προξενεί ανείπωτο σωματικό και ψυχικό πόνο. Αυτό ισχύει για όλες τις ηλικίες, ιδίως όμως για τους νέους. Θεωρώ λοιπόν επιλήψιμο και τελείως απαράδεκτο το γεγονός ότι ορισμένες εταιρείες παράγουν διάφορα αλκοολούχα ποτά τα οποία απευθύνονται σε παιδιά, όπως τα λεγόμενα «alcopop», τα οποία μοιάζουν με πορτοκαλάδα, ή αλκοολούχα παρασκευάσματα σε σκόνη τα οποία πωλούνται σε σακουλάκια. Σε μια από τις συνεδριάσεις της Επιτροπής Περιβάλλοντος, Δημόσιας Υγείας και Ασφάλειας των Τροφίμων, πληροφορηθήκαμε ότι η Επιτροπή ανέχεται αυτά τα προϊόντα στο πλαίσιο του ρόλου της ως θεματοφύλακας της ελεύθερης αγοράς. Ωστόσο, το γεγονός ότι οι αγορές μας έχουν ελευθερωθεί δεν σημαίνει ότι οι επιχειρήσεις είναι ελεύθερες να ενθαρρύνουν τα παιδιά ή τους νέους να μεθούν. Καλούμε, συνεπώς, τα θεσμικά όργανα της ΕΕ, μεταξύ άλλων, να εφαρμόσουν την κοινοτική νομοθεσία και να επιβληθούν αυστηρές ποινές σε όσους παραβιάζουν τους κανόνες που άπτονται της κατανάλωσης αλκοόλ από ανηλίκους, ή δεν σέβονται την απαγόρευση στην παραγωγή ευρηματικών αλκοολούχων ποτών τα οποία απευθύνονται σε παιδιά και νέους, με στόχο να τους εθίσουν στην κατανάλωση αλκοόλ. 
<SPEAKER ID="68" LANGUAGE="DE" NAME="Hans-Peter Martin (NI )." AFFILIATION="">
<P>
    Κύριε Πρόεδρε, στις 21 Απριλίου έγινε στην Επιτροπή Προϋπολογισμών μία σημαντική ψηφοφορία. Το αντικείμενό της ήταν τα 90 εκατ. ευρώ που σύμφωνα με τους σημερινούς υπολογισμούς μένουν στον κοινοτικό προϋπολογισμό για το Ευρωπαϊκό Κοινοβούλιο. Υποβλήθηκε προφορική τροπολογία με στόχο να μπουν τα 60 εκατομμύρια από αυτά στο αποθεματικό.
<P>
Ως μέλος με δικαίωμα ψήφου στην επιτροπή τάχθηκα εναντίον της εν λόγω προφορικής τροπολογίας. Ως εκ τούτου, βάσει του άρθρου 150 του Κανονισμού, η τροπολογία δεν θα έπρεπε να τεθεί σε ψηφοφορία, όμως ο Πρόεδρος της Επιτροπής κ. Lewandowski επέλεξε να το αγνοήσει αυτό.
<SPEAKER ID="69" LANGUAGE="HU" NAME="Schmitt, Pál (PPE-DE )." AFFILIATION="">
<P>
   – Κύριε Πρόεδρε, τις προσεχείς εβδομάδες, στο σύνολο της Ευρώπης η προσοχή των μέσων ενημέρωσης καθώς και διαφόρων διασκέψεων θα επικεντρωθεί στις εμπειρίες που έχουν αποκτηθεί κατά το πρώτο έτος μετά την ιστορική διεύρυνση της ΕΕ. Για τα 100 εκατομμύρια των πολιτών των δέκα νέων κρατών μελών, η 1η Μαΐου δεν παραπέμπει μόνο στην εργατική πρωτομαγιά· αποτελεί συγχρόνως ορόσημο για την επιστροφή και την επανένωσή μας με την Ευρώπη, και αυτό θα είναι το αντικείμενο των εορτασμών που θα πραγματοποιηθούν στη χώρα μου, την Ουγγαρία, την ημέρα αυτή. Ήλθαμε με τεράστιες προσδοκίες, ενώ οφείλω να παραδεχτώ ότι η ημέρα που θα εντασσόμασταν πλήρως στην ΕΕ αναμενόταν με κάποιον σκεπτικισμό. Στο ένα λεπτό αυτής της παρέμβασης δεν έχω τη δυνατότητα να επεκταθώ στην ουσία των εμπειριών που αποκτήθηκαν από το πρώτο έτος μετά τη διεύρυνση. Εξ ονόματος των 106 νέων εκπροσώπων, ωστόσο, θέλω, με την ευκαιρία του εορτασμού αυτής της επετείου, να ευχαριστήσω τα παλαιότερα μέλη για τη φιλία, την προθυμία, την ανοχή και την αλληλεγγύη που επέδειξαν. Η στήριξή σας μας ενθάρρυνε ιδιαιτέρως να μετάσχουμε ενεργά και υπεύθυνα στο κοινό μας έργο σήμερα προς όφελος των χωρών μας, των κομμάτων μας, αλλά και του συνόλου των πολιτών της ΕΕ. 
<SPEAKER ID="70" LANGUAGE="ES" NAME="Manuel Medina Ortega (PSE )." AFFILIATION="">
<SPEAKER ID="71" LANGUAGE="IT" NAME="Mario Borghezio (IND/DEM )." AFFILIATION="">
<P>
    Κύριε Πρόεδρε, εκφράζω τις έντονες διαμαρτυρίες μου για τη λογοκρισία που επέβαλε το Ευρωπαϊκό Κοινοβούλιο απαγορεύοντας την προβολή της ταινίας «Υποταγή» στην Αίθουσα Τύπου στις 20 Απριλίου.
<P>
Θεωρώ το γεγονός αυτό απαράδεκτο. Η ταινία αυτή υπήρξε επί πολλούς μήνες στόχος λογοκρισίας υπό τον φόβο των ισλαμιστών φονταμενταλιστών, οι οποίοι δολοφόνησαν τον σκηνοθέτη της Theo van Gogh. Καλώ τον Πρόεδρο του Ευρωπαϊκού Κοινοβουλίου να άρει αυτήν την απαγόρευση που δεν τιμά το Κοινοβούλιο και δεν συνάδει με την αρχή της ελευθερίας έκφρασης και ιδίως με την αρχή της ελευθερίας της καλλιτεχνικής έκφρασης, στην οποία πιστεύω πως βασίζεται η συνύπαρξη και η έννομη τάξη της Ευρωπαϊκής Ένωσης. 
<SPEAKER ID="72" LANGUAGE="PL" NAME="Ryszard Czarnecki (NI )." AFFILIATION="">
<P>
   – Κύριε Πρόεδρε, κυρίες και κύριοι, ως εκπρόσωποι των νέων κρατών μελών της ΕΕ, ανησυχήσαμε κάπως από τις πρόσφατες πληροφορίες όσον αφορά τις προτάσεις της λουξεμβουργιανής Προεδρίας σχετικά με τον προϋπολογισμό της Ευρωπαϊκής Ένωσης για την περίοδο 2007-2013. Οι εν λόγω προτάσεις θα τοποθετήσουν τα νέα κράτη μέλη, κυρίως δε την Τσεχική Δημοκρατία και την Ουγγαρία, αλλά και τη χώρα μου, την Πολωνία, σε μειονεκτική θέση. Τούτο οφείλεται κυρίως στις προτάσεις για μείωση του ποσοστού του ΑΕγχΠ που συνεισφέρουν τα κράτη μέλη στον κοινοτικό προϋπολογισμό και για μείωση του ανωτάτου ορίου των ενισχύσεων σε ποσοστό κάτω του 4% του ΑΕγχΠ, κάτι που θα ήταν εξαιρετικά άδικο. Θέλω να καταστήσω απολύτως σαφές ότι μια τέτοια κίνηση θα συνιστούσε μονομερή τροποποίηση των συνθηκών προσχώρησης που συνήψαν η Πολωνία και τα υπόλοιπα νέα κράτη μέλη. Αυτό έχει απομείνει από την περίφημη ευρωπαϊκή αλληλεγγύη για την οποία ακούγαμε πριν από τα δημοψηφίσματα για την ένταξη στις χώρες μας; Αυτό είναι το καλύτερο παράδειγμα που μπορούμε να θέσουμε για την ευρωπαϊκή συνοχή; Αυτά είναι τα ερωτήματα τα οποία πρέπει να θέσετε στους εαυτούς σας, κυρίες και κύριοι, και στα οποία όλοι σε αυτό το Σώμα πρέπει να δώσουμε απαντήσεις έντιμες και ειλικρινείς. 
<SPEAKER ID="73" LANGUAGE="LT" NAME="Vytautas Landsbergis (PPE-DE )." AFFILIATION="">
<P>
   – Κυρίες και κύριοι συνάδελφοι, θέλω να επανέλθω στην ιστορία των Ρομ. Τα προβλήματα που αντιμετωπίζουμε στο παρόν συνδέονται πάντα με το παρελθόν, το οποίο οφείλουμε να γνωρίζουμε. Πολύ δε περισσότερο όταν πρόκειται για ανθρώπινες τραγωδίες οι οποίες συνέβησαν παράλληλα με τη φοβερή τραγωδία των Εβραίων, οι οποίες έχουν, ωστόσο, λησμονηθεί, επειδή αφορούσαν μικρότερους λαούς, όπως η γενοκτονία των Ρομ ή των Τσετσένων και Ινγκουσετίων που πραγματοποιήθηκαν κατά τη διάρκεια του Δευτέρου Παγκοσμίου Πολέμου, ενώ η γενοκτονία των Τσετσένων πέρυσι αναγνωρίστηκε από το Ευρωπαϊκό Κοινοβούλιο. Πριν από μία εβδομάδα επισκέφθηκα μια μικρή έκθεση στο Κοινοβούλιό μας η οποία με συγκίνησε. Υποθέτω ότι το θέμα έχει ήδη συζητηθεί στο Σώμα. Αφορούσε το πρώην στρατόπεδο συγκέντρωσης των Ρομ στο Lety, στη σημερινή Τσεχική Δημοκρατία, η οποία τελούσε τότε υπό ναζιστική κατοχή. Ελάχιστα εκθέματα, όμως δεν μπορούν να αφήσουν κανέναν ασυγκίνητο. Λόγου χάρη, υπάρχει αυτή η φωτογραφία – δεκάδες μικρά παιδιά, όμορφα και χαρούμενα, προφανώς, με μαύρα μαλλιά και ματάκια, τα οποία πιθανότατα ήταν καταδικασμένα σε θάνατο. Και όμως, στα άλλοτε κτήρια του στρατοπέδου δεν βρίσκεται ούτε μουσείο ούτε κάποιο μνημείο που να τιμά τα θύματα, αλλά ένα χοιροστάσιο. Κανείς δεν θα τολμούσε να μεταχειριστεί κατ’ αυτόν τον τρόπο τους στρατώνες του Άουσβιτς· ως εκ τούτου, και σε αυτό το θέμα υφίστανται ανισότητες, και ας μιλούμε διαφορετικά. Καλώ τους συναδέλφους μου από την Τσεχική Δημοκρατία να καταβάλουν κάθε δυνατή προσπάθεια για τη μεταβολή της σημερινής κατάστασης στο Lety. Σας ευχαριστώ. 
<SPEAKER ID="74" LANGUAGE="IT" NAME="Luca Romagnoli (NI )." AFFILIATION="">
<P>
    Κύριε Πρόεδρε, κάτι δεν πάει καλά. Πώς είναι δυνατόν; Πληροφορούμαι από τον κ. Agnoletto ότι κούρδοι πολίτες αντιμετωπίζουν εδώ σοβαρά προβλήματα και ζητούν άσυλο στο Βέλγιο. Ωστόσο οι Κούρδοι, όπως και οι επιζήσαντες Αρμένιοι –εάν υπάρχουν ακόμη– δεν είναι μειονότητες της Τουρκίας; Και εάν διώκονται, πώς μπορεί η Ένωση να ξεκινά τη διαδικασία ένταξης της Τουρκίας κατά παράβαση των θεμελιωδών αρχών των Συνθηκών; Καλώ την Επιτροπή και τον Πρόεδρο να επαγρυπνούν και να αναστείλουν τις διαπραγματεύσεις ένταξης με την Τουρκία. 
<SPEAKER ID="75" LANGUAGE="IT" NAME="Carlo Fatuzzo (PPE-DE )." AFFILIATION="">
<P>
    Κύριε Πρόεδρε, γνωρίζω ότι όταν διεξάγονται εκλογές σε διάφορες περιοχές του κόσμου, η Ευρωπαϊκή Ένωση και το Κοινοβούλιό μας αποστέλλουν παρατηρητές για να ελέγξουν την ομαλή διεξαγωγή τους. Θα ήθελα να καλέσω τον Πρόεδρο του Κοινοβουλίου να ερωτήσει την Ευρωπαϊκή Επιτροπή και το Συμβούλιο εάν θεωρούν σκόπιμη την αποστολή παρατηρητών στις προσεχείς ιταλικές εκλογές που θα διεξαχθούν τον Μάιο του 2006, καθώς είμαστε οι πρώτοι που οφείλουν να σέβονται τους κανόνες της δημοκρατίας.
<SPEAKER ID="76" LANGUAGE="" NAME="Proinsias De Rossa (PSE )." AFFILIATION="(ΕΝ)">
<P>
    Κύριε Πρόεδρε, θα ήθελα να εγείρω ένα επείγον θέμα που αφορά τις εργασίες μίας τράπεζας τουρκικής ιδιοκτησίας στις Κάτω Χώρες γνωστή ως Finansbank. Έχει διευκολύνει το ξέπλυμα περίπου 30 εκατομμυρίων ευρώ μίας τουρκικής κατασκευαστικής εταιρείας με έδρα την Δημοκρατία της Ιρλανδίας. Αυτά τα χρήματα ανήκαν στους 800 περίπου τούρκους εργάτες που εργάζονταν για αυτή την εταιρεία στην Ιρλανδία. Τα χρήματα μεταφέρθηκαν εν αγνοία των ενδιαφερομένων εργατών. Εν συνεχεία, μεταβιβάστηκαν από την Finansbank σε μία άλλη εταιρεία με την επωνυμία Ryder Investments. Κατά τη γνώμη μου, πρόκειται για ξέπλυμα χρήματος: παράνομη μεταφορά χρημάτων που δεν ανήκαν στη Gama σε άλλη τράπεζα στις Κάτω χώρες και εν συνεχεία σε τρίτη τράπεζα.
<P>
Πρέπει να διερευνήσουμε τις συναλλαγές της Finansbank, πρέπει να διερευνήσουμε τις συναλλαγές της Gama, και πρέπει να πούμε στις τουρκικές αρχές ότι οι εταιρείες που εδρεύουν στην Τουρκία πρέπει να συμμορφώνονται με την ευρωπαϊκή νομοθεσία όταν δραστηριοποιούνται στην Ευρωπαϊκή Ένωση.
<P>
Είμαι υπέρ της προσχώρησης της Τουρκίας στην Ευρωπαϊκή Ένωση, αλλά αυτού του είδους η δραστηριότητα θα υπονομεύσει τις προσπάθειές της προς αυτή την κατεύθυνση. Είναι επίσης σημαντικό να αναγνωρισθεί ότι η Gama επιχειρεί επί του παρόντος να απολύσει τους εργαζομένους που ξεσκέπασαν την απάτη. Η Gama παραβιάζει, κατά την άποψή μου, τις οδηγίες κατά των διακρίσεων. Παραβιάζει επίσης τις οδηγίες που υποχρεώνουν την εταιρεία να ενημερώνει τους εργαζομένους για τις προθέσεις της.
<P>
Θα το εκτιμούσα εάν ο Πρόεδρος διαβίβαζε τα σχόλιά μου στον Πρόεδρο της Επιτροπής. Χαίρομαι που ο Επίτροπος Špidla είναι παρών στο Κοινοβούλιο αυτή τη στιγμή και ελπίζω ότι έλαβε υπόψη τις παρατηρήσεις μου διότι είναι σοβαρές: δεν έγιναν επιπόλαια. Αυτές οι έρευνες πρέπει να διεξαχθούν. 
<SPEAKER ID="77" LANGUAGE="" NAME="Πρόεδρος." AFFILIATION="">
<SPEAKER ID="78" LANGUAGE="" NAME="Πρόεδρος." AFFILIATION="">
<P>
   – Η ημερήσια διάταξη προβλέπει τη συζήτηση της έκθεσης (A6-0085/2005) του κ. Cabrnoch σχετικά με τον εκσυγχρονισμό της κοινωνικής προστασίας για την ανάπτυξη ποιοτικής υγειονομικής περίθαλψης (2004/2189(INI)). 
<SPEAKER ID="79" LANGUAGE="CS" NAME="Milan Cabrnoch (PPE-DE )," AFFILIATION="εισηγητής">
<P>
Η Επιτροπή Απασχόλησης και Κοινωνικών Υποθέσεων και η Επιτροπή Περιβάλλοντος, Δημόσιας Υγείας και Ασφάλειας των Τροφίμων, οι οποίες συζήτησαν αμφότερες την έκθεση της Επιτροπής, την προσέγγισαν με ιδιαίτερο ενδιαφέρον, όπως φαίνεται από τις περισσότερες από 100 τροπολογίες που κατατέθηκαν στην πρόταση ψηφίσματος που εκπόνησα. Η Επιτροπή Απασχόλησης και Κοινωνικών Υποθέσεων συζήτησε την πρόταση ψηφίσματος στα τέλη Μαρτίου και ψήφισε επί του συνόλου των τροπολογιών που είχαν κατατεθεί, οπότε το κείμενο που εξετάζουμε σήμερα είναι το αποτέλεσμα αυτής της διαδικασίας. Εν πάση περιπτώσει, μέχρι στιγμής έχουν κατατεθεί μόνο πέντε τροπολογίες, οι οποίες αφορούν στο σύνολό τους προτάσεις αλλαγών που είχαν κατατεθεί και απορριφθεί από την Επιτροπή Απασχόλησης και Κοινωνικών Υποθέσεων. Έχω την πεποίθηση ότι το Σώμα θα υπερψηφίσει την πρόταση ψηφίσματός μου.
<SPEAKER ID="80" LANGUAGE="CS" NAME="Vladimír Špidla," AFFILIATION="Επιτροπή">
<P>
   . – Κυρίες και κύριοι βουλευτές, θέλω καταρχάς να ευχαριστήσω τον κ. Cabrnoch και τους συναδέλφους του γι’ αυτή την έκθεση. Περιλαμβάνει μεγάλο αριθμό προτάσεων και συστάσεων, τις οποίες η Επιτροπή θα λάβει δεόντως υπόψη. Με ιδιαίτερη ικανοποίηση διαπίστωσα ότι στην έκθεση υποστηρίζεται η ενίσχυση της συνεργασίας με σκοπό τη βελτίωση της υγειονομικής περίθαλψης και της μακροχρόνιας μέριμνας για τους ηλικιωμένους πολίτες των κρατών μελών, καθώς και ότι ως βάση της χρησιμοποιείται η ανοικτή μέθοδος συντονισμού.
<P>
Στα τέλη του τρέχοντος έτους, η Επιτροπή θα εκδώσει ανακοίνωση στην οποία θα διατυπώνει προτάσεις για τον εξορθολογισμό και την απλούστευση της ανοικτής μεθόδου συντονισμού στον τομέα της κοινωνικής προστασίας. Όπως επισημαίνεται στην παράγραφο 32 της έκθεσης, οι εν λόγω προτάσεις θα καλύπτουν την υγεία και τη μακροχρόνια μέριμνα, καθώς και την κοινωνική ένταξη και τις συντάξεις. Θεωρούμε ότι η υγειονομική περίθαλψη είναι μία από τις κεντρικές πτυχές των στρατηγικών που αναμένεται να αναπτυχθούν από τα κράτη μέλη τα επόμενα έτη, προκειμένου να αντιμετωπιστεί το πρόβλημα της δημογραφικής γήρανσης διατηρώντας συγχρόνως υψηλό επίπεδο κοινωνικής προστασίας.
<P>
Κυρίες και κύριοι βουλευτές, η υπό εξέταση έκθεση καλύπτει ευρύ φάσμα θεμάτων κατά τρόπο εμπεριστατωμένο· θέλω, όμως, να σχολιάσω απλώς μια από τις παραγράφους της. Σύμφωνα με την παράγραφο 7, το Κοινοβούλιο αποδοκιμάζει το γεγονός ότι η Επιτροπή προβλέπει τον εκσυγχρονισμό της κοινωνικής προστασίας στον τομέα της υγειονομικής περίθαλψης κατά κύριο λόγο υπό το πρίσμα των απαιτήσεων του Συμφώνου Σταθερότητας. Κατά τη γνώμη μου, αυτό δεν είναι ακριβές. Ο κ. Cabrnoch έχει ήδη αναφέρει ότι οι τρεις στόχοι της προσβασιμότητας, της ποιότητας και της μακροπρόθεσμης οικονομικής βιωσιμότητας βρίσκονται στο επίκεντρο όλων των συζητήσεων περί εκσυγχρονισμού. Τούτο σημαίνει ότι, παρά τη μεγάλη σημασία της μακροχρόνιας οικονομικής σταθερότητας, δεν είναι ο μόνος παράγοντας που λαμβάνεται υπόψη κατά τη λήψη του συνόλου των αποφάσεών μας.
<SPEAKER ID="81" LANGUAGE="DE" NAME="Thomas Ulmer (PPE-DE )," AFFILIATION="συντάκτης γνωμοδότησης της Επιτροπής Περιβάλλοντος, Δημόσιας Υγείας και Ασφάλειας των Τροφίμων">
<P>
    Κύριε Πρόεδρε, κύριε Επίτροπε, κυρίες και κύριοι, θα ήθελα αρχικά να συγχαρώ τον κ. Cabrnoch για την πολύ καλή του έκθεση. Η διεξαγωγή συγκριτικών αξιολογήσεων και η επακόλουθη διάδοση των μεθόδων που αποδείχθηκαν οι καλύτερες είναι κατ’ αρχήν μία θετική προσέγγιση, ιδίως στον τομέα της υγείας.
<SPEAKER ID="82" LANGUAGE="PT" NAME="José Albino Silva Peneda," AFFILIATION="εξ ονόματος της Ομάδας PPE-DE">
<SPEAKER ID="83" LANGUAGE="DE" NAME="Harald Ettl," AFFILIATION="εξ ονόματος της Ομάδας PSE">
<P>
    Κύριε Πρόεδρε, κύριε Επίτροπε, συγχαίρω αρχικά τον εισηγητή για την ισορροπημένη έκθεσή του. Η ανάπτυξη μίας ποιοτικής υγειονομικής περίθαλψης αναγκαστικά συνδέεται με αύξηση των δαπανών κι αν η πολιτική δεν λαμβάνει υπόψη αυτό το δεδομένο, αναπόφευκτα οδηγούμαστε σε μία ιατρική πρώτης και δεύτερης κατηγορίας. Η ιστορία μας δείχνει ποιοι είναι τότε εκείνοι με την χειρότερη περίθαλψη. Ο μέσος όρος ζωής αυξάνει και όταν λέω «ευτυχώς που οι ηλικιωμένοι γίνονται όλο και πιο πολλοί» εννοώ ότι τα σημαντικά ζητήματα πάντα φέρνουν νέες ιδέες και καινοτομίες και ίσως έτσι η ΕΕ των 25 ή των 27 να γίνει κάποτε μία ανθρώπινη κοινωνία βασισμένη στην αλληλεγγύη. Γι’ αυτό, στην παρούσα έκθεση υπογραμμίζεται ιδιαίτερα ότι πρέπει να δοθεί ιδιαίτερη προσοχή στην διατήρηση της δικαιοσύνης εφόσον τα φτωχότερα μέλη της κοινωνίας πρόκειται να επωμιστούν ολοένα αυξανόμενο μέρος των δαπανών για την υγεία.
<P>
Η υγειονομική περίθαλψη διαφέρει πολύ από κράτος σε κράτος στην ΕΕ, –εννοώ τώρα την ΕΕ των 27. Ως προς τις δαπάνες, αυτό σημαίνει ότι οι δαπάνες για την υγεία κυμαίνονται μεταξύ 4% και 9% του εκάστοτε ΑΕγχΠ. Τα φτωχότερα από τα νέα κράτη μέλη δαπανούν τα λιγότερα χρήματα και έχουν την χειρότερη περίθαλψη. Αυτό είναι δεδομένο, ωστόσο δεν σημαίνει και ότι οι υψηλότερες δαπάνες συνεπάγονται και καλύτερες υπηρεσίες. Ως εκ τούτου, πρέπει να γίνει πιο αποτελεσματική διαχείριση και να δοθεί ιδιαίτερη προσοχή στο είδος της περίθαλψης και των αναγκών προκειμένου να μπορούν να χρηματοδοτηθούν μακροπρόθεσμα η υγειονομική περίθαλψη και η μακροχρόνια περίθαλψη. Απαιτούνται επομένως ευρωπαϊκά κριτήρια αξιολόγησης και ανοιχτός συντονισμός.
<P>
Μία τελευταία παρατήρηση για τις δαπάνες: οι Ηνωμένες Πολιτείες χρησιμοποιούν σχεδόν το 14% του ΑΕγχΠ τους για την υγεία, αλλά το κατανέμουν κακά. Δεν μπορεί ούτε πρέπει να είναι αυτός ο δικός μας στόχος. Από την άλλη, πρέπει επίσης να συνυπολογίσουμε ότι στον καιρό μας οι ιατρικές γνώσεις διπλασιάζονται ανά πενταετία. Αυτό σημαίνει επίσης αύξηση των δαπανών. Όμως όλοι έχουν το ίδιο δικαίωμα στην περίθαλψη και σε αυτό πρέπει να δώσουμε προτεραιότητα. Γι’ αυτό απαιτείται τόσο συγκριτική αξιολόγηση, όσο και αλληλεγγύη.
<P>
Ανέφερα μερικά μόνο από τα προβλήματα, όμως διαφαίνονται και άλλα. Η μετακίνηση εργαζομένων στον τομέα της υγείας από τα νέα κράτη μέλη στην παλιά ΕΕ των 15 ευνοεί το εκεί σύστημα υγειονομικής περίθαλψης. Γι’ αυτό επαναλαμβάνω πως στο ευαίσθητο αυτό πολιτικό ζήτημα απαιτείται οπωσδήποτε καλύτερος συντονισμός και συνεργασία. 
<SPEAKER ID="84" LANGUAGE="DE" NAME="Elisabeth Schroedter," AFFILIATION="εξ ονόματος της Ομάδας Verts/ALE">
<SPEAKER ID="85" LANGUAGE="CS" NAME="Jiří Maštálka," AFFILIATION="εξ ονόματος της Ομάδας GUE/NGL">
<P>
   . – Κυρίες και κύριοι, θέλω καταρχάς να συγχαρώ τον εισηγητή, κ. Cabrnoch, για την έκθεσή του. Αν και πιστεύω ότι οι βασικές αρχές τις οποίες ενστερνίζεται η Συνομοσπονδιακή Ομάδα της Ευρωπαϊκής Ενωτικής Αριστεράς/Αριστεράς των Πρασίνων των Βορείων Χωρών αντικατοπτρίζονται στην πρόταση ψηφίσματος, κατέθεσα μια σειρά τροπολογιών οι οποίες τονίζουν τις προτεραιότητες της Ομάδας μας.
<SPEAKER ID="86" LANGUAGE="PL" NAME="Urszula Krupa," AFFILIATION="εξ ονόματος της Ομάδας IND/DEM">
<P>
   . – Κύριε Πρόεδρε, η παροχή εγγυημένης υγειονομικής περίθαλψης είναι μια από τις πιο σημαντικές υποχρεώσεις του κράτους, ενώ απορρέει από τα θεμελιώδη ατομικά δικαιώματα. Κάθε χώρα πρέπει να είναι υποχρεωμένη να διατηρεί και να χρηματοδοτεί βασικές υπηρεσίες υγειονομικής περίθαλψης. Η φιλελεύθερη προσέγγιση, η οποία συνίσταται στην ιδιωτικοποίηση των υπηρεσιών και στην επιβολή της λειτουργίας τους βάσει των κανόνων της αγοράς μέσω διαφόρων νομοθετικών μέτρων δεν μπορεί να διασφαλίσει την παροχή περίθαλψης σε τομείς όπως η προληπτική ιατρική, η φροντίδα των μητέρων και των βρεφών, οι ασθένειες του πολιτισμού και η γηριατρική και παρηγορητική αγωγή. Αν και όλοι αυτοί οι τομείς είναι οικονομικά ασύμφοροι, έχουν καίρια και ζωτική σημασία για τη δημόσια υγεία. Είναι παγκοίνως γνωστό ότι επένδυση στην υγειονομική περίθαλψη σημαίνει επένδυση στους ανθρώπους, όπως ισχύει και για την εκπαίδευση. Καθόσον ο χρόνος ομιλίας μου περιορίζεται σε ελάχιστα λεπτά, θα εστιάσω την προσοχή μου στα πιο σημαντικά, κατά τη γνώμη μας, σημεία. Απαιτείται η ύπαρξη δημόσιας υπηρεσίας υγειονομικής περίθαλψης, η οποία πρέπει να συνεχίσει να αναπτύσσεται και να παραμένει προσιτή σε όλους, και σε όσους έχουν και σε όσους δεν έχουν την οικονομική δυνατότητα. Μέχρι στιγμής δεν έχει εξευρεθεί ένα ιδεώδες σύστημα είτε για την οργάνωση είτε για τη χρηματοδότηση των υπηρεσιών υγειονομικής περίθαλψης. Σε κάθε σύστημα υπάρχουν εγγενή πλεονεκτήματα και μειονεκτήματα, περιλαμβανομένων τόσο των συστημάτων που στηρίζονται σε ασφαλιστικές εισφορές όσο και των κρατικά χρηματοδοτούμενων συστημάτων. Συνεπώς, η καλύτερη λύση είναι μάλλον ένα μικτό σύστημα. Συγχρόνως, ωστόσο, πρέπει να διασφαλίζονται επαρκώς τα κοινωνικά δικαιώματα των εργαζομένων στον τομέα της υγειονομικής περίθαλψης καθώς και των ασθενών. Τα δημόσια νοσοκομεία, οι υπηρεσίες προληπτικής ιατρικής και άλλοι οικονομικά ασύμφοροι τομείς πρέπει να λαμβάνουν κρατική χρηματοδότηση. Έχουν εκφραστεί πάρα πολλές φιλόδοξες προθέσεις, ιδίως στην κοινοτική νομοθεσία, σχετικά με το θέμα του εκσυγχρονισμού της κοινωνικής προστασίας προκειμένου να αναπτυχθεί και να βελτιωθεί η υγειονομική περίθαλψη, οι οποίες, ωστόσο, είναι συχνά αντιφατικές. Το μόνο που επιτυγχάνεται είναι η επιδείνωση της κατάστασης όσον αφορά την κοινωνική και υγειονομική μέριμνα, παρότι είναι ήδη αρκετά δυσχερείς σε πολλές χώρες εξαιτίας των αυξημένων δαπανών, του αιμοβόρου καπιταλισμού και της αδυναμίας τήρησης ηθικών αρχών. Ένα εύστοχο παράδειγμα αυτής της κατάστασης είναι οι αντιφάσεις που προκύπτουν από το γεγονός ότι τα κράτη μέλη φαινομενικά έχουν αναλάβει την οργάνωση και τη χρηματοδότηση, ενώ οι ιατρικές υπηρεσίες έχουν ενταχθεί στην οδηγία σχετικά με τις υπηρεσίες. Εάν επιθυμούμε να εγγυηθούμε την παροχή περίθαλψης υψηλής ποιότητας, δεν μπορούμε να αντιμετωπίζουμε την υγεία ως παραγωγικό τομέα της οικονομίας, ούτε τις υπηρεσίες υγείας ως συνηθισμένες εμπορικές υπηρεσίες. Για παράδειγμα, μια εταιρεία αναμένει να κερδίσει έως και 13 δισ. ελβετικά φράγκα από τις πωλήσεις ενός αντικαρκινικού φαρμάκου μετά τη χορήγηση άδειας για την πώλησή του στην Ευρώπη.
<SPEAKER ID="87" LANGUAGE="PL" NAME="Jan Tadeusz Masiel (NI )." AFFILIATION="">
<P>
   – Κύριε Πρόεδρε, κύριε Επίτροπε, κύριε Cabrnoch, η έκθεση αυτή μας υπενθυμίζει ότι η υγειονομική περίθαλψη συμβάλλει μόλις κατά 10% στην κατάσταση της υγείας του ατόμου. Το υπόλοιπο 90% καθορίζεται από πολλούς άλλους παράγοντες, όπως η κοινωνική κατάσταση, η έλλειψη θέσεων εργασίας και το αίσθημα ανασφάλειας των ανθρώπων που δεν διαθέτουν τα αναγκαία βιοποριστικά μέσα. Αν και τα κράτη μέλη είναι αρμόδια για τη δημόσια υγεία, φρονώ, ωστόσο, ότι η Ευρωπαϊκή Ένωση πρέπει να καταρτίσει ένα πλαίσιο ελαχίστων κοινωνικών προτύπων. Αυτό θα εξασφάλιζε έναν ελάχιστο βαθμό κοινωνικής προστασίας σε όλα τα κράτη μέλη, επιτρέποντας συγχρόνως στις πιο πλούσιες χώρες να προσφέρουν καλύτερα συστήματα κοινωνικής μέριμνας και υγειονομικής περίθαλψης. Κατά τη γνώμη μου, η Ευρωπαϊκή Ένωση πρέπει να έχει το δικαίωμα να ενημερώνεται για τα ελάχιστα επίπεδα κοινωνικών ενισχύσεων στα επιμέρους κράτη μέλη. Στην Πολωνία ο αριθμός αυτός ανέρχεται επί του παρόντος σε 100 ευρώ, ενώ η φιλοδοξία μας είναι να φτάσουμε στα 250 ευρώ. Η ΕΕ πρέπει επίσης να ενημερώνεται για την κατάσταση στον τομέα της υγειονομικής περίθαλψης. Οι πολωνοί γιατροί κερδίζουν επί του παρόντος 400 ευρώ μηνιαίως, και στηρίζονται σε δωροδοκίες για τη συμπλήρωση των εισοδημάτων τους. 
<SPEAKER ID="88" LANGUAGE="DE" NAME="Thomas Mann (PPE-DE )." AFFILIATION="">
<P>
Ωστόσο, πρέπει να πούμε ότι υπάρχουν σημαντικές διαφορές ως προς την πρόσβαση και την ποιότητα της υγειονομικής μέριμνας και περίθαλψης. Η Ευρωπαϊκή Ένωση συμβάλλει από το 2003 με ένα πρόγραμμα δράσης στην προαγωγή της δημόσιας υγείας. Το εν λόγω πρόγραμμα είναι μια καλή βάση για ενισχυμένη συνεργασία μεταξύ των κρατών μελών. Είναι ανάγκη να διαμορφωθούν κοινοί στόχοι και ύστερα μπορούν να καταστρωθούν επιμέρους εθνικές στρατηγικές για να αντιμετωπιστούν οι προκλήσεις, που είναι η αύξηση της κινητικότητας των ασθενών, η αύξηση των δαπανών για νέες μεθόδους θεραπείας και –δόξα τω Θεώ- η αύξηση του προσδόκιμου επιβίωσης.
<SPEAKER ID="89" LANGUAGE="SV" NAME="Jan Andersson (PSE )." AFFILIATION="">
<P>
Το έτος 2000, όταν συζητούσαμε την έκθεση σχετικά με τον εκσυγχρονισμό των συστημάτων κοινωνικής μέριμνας, είχα αναλάβει καθήκοντα εισηγητή. Η πρώτη φορά που συζητήσαμε την ανοικτή μέθοδο συντονισμού, καθώς και την υγειονομική περίθαλψη, τις συντάξεις και άλλα θέματα, ήταν όταν καταρτίζαμε τη συναφή στρατηγική. Η οργάνωση και χρηματοδότηση της υγειονομικής περίθαλψης είναι ένα εθνικό θέμα το οποίο, σε ορισμένες χώρες, αντιμετωπίζεται σε περιφερειακό επίπεδο, κάτι που πρέπει να συνεχίσει να ισχύει και στο μέλλον. Το ζήτημα είναι αν η συνεργασία προσφέρει προστιθέμενη αξία για την Ευρώπη, και η απάντηση είναι καταφατική, καθόσον οι προκλήσεις που αντιμετωπίζουμε είναι κοινές. Επισημάνατε ορισμένες τέτοιες προκλήσεις, και στη συνέχεια θα αναφερθώ σε δύο από αυτές.
<SPEAKER ID="90" LANGUAGE="DE" NAME="Gabriele Zimmer (GUE/NGL )." AFFILIATION="mobbing">
<P>
   – Κύριε Πρόεδρε, θα ήθελα να κάνω αρχικά μία παρατήρηση σχετικά με όσα είπε ο κ. Mann. Εφόσον θέλει να δώσει έμφαση στην απαραίτητη μείωση των δαπανών στον τομέα της υγείας, δεν θα πρέπει να αγνοήσει τον ρόλο της φαρμακευτικής βιομηχανίας. Θεωρώ έλλειψη της έκθεσης το ότι δεν θίγει καθόλου αυτήν ειδικά την πτυχή.
<SPEAKER ID="91" LANGUAGE="" NAME="Philip Bushill-Matthews (PPE-DE )." AFFILIATION="(ΕΝ)">
<P>
Δέχομαι ότι αυτό αποτελεί θέμα των κρατών μελών, αλλά ρωτώ τον Επίτροπο εάν υπάρχει κάτι που μπορεί ή μπορούμε να κάνουμε. Έχει επίγνωση της έκτασης του προβλήματος και αποδέχεται, όπως ορίζει η παρούσα έκθεση, ότι οι πολίτες έχουν δικαίωμα ισότιμης υγειονομικής περίθαλψης σε οιοδήποτε κράτος μέλος και ότι αυτό χρειάζεται ενίσχυση; Τι μπορεί να κάνει για να το ενισχύσει; Θα του ζητούσα αν θα είχε την ευγένεια να απαντήσει στα αγγλικά αναφέροντας τι μπορεί να γίνει, ώστε να μπορέσω να στείλω αυτή την απάντηση στον ψηφοφόρο μου από την περιφέρεια West Midlands. 
<SPEAKER ID="92" LANGUAGE="DA" NAME="Ole Christensen (PSE )." AFFILIATION="">
<SPEAKER ID="93" LANGUAGE="PT" NAME="Ilda Figueiredo (GUE/NGL )." AFFILIATION="(Χειροκροτήματα από την αριστερή πτέρυγα)">
<P>
Συνεπώς, διαφωνούμε με τις προτάσεις οι οποίες δημιουργούν τις προϋποθέσεις ιδιωτικοποίησης των δημοσίων υπηρεσιών σε αυτούς τους ζωτικής σημασίας τομείς. Διαφωνούμε, για παράδειγμα, με την πρόταση Bolkestein για μια οδηγία η οποία αποσκοπεί στη δημιουργία μιας εσωτερικής αγοράς υπηρεσιών και στην πρόταση οδηγίας σχετικά με ορισμένες πτυχές της οργάνωσης του χρόνου εργασίας, η οποία, υπονομεύοντας τις συνθήκες εργασίας των επαγγελματιών στον χώρο της υγείας, θέτει επίσης σε κίνδυνο την υγεία των ατόμων που χρησιμοποιούν τις εν λόγω υπηρεσίες.
<SPEAKER ID="94" LANGUAGE="DE" NAME="Karin Jöns (PSE )." AFFILIATION="(Χειροκροτήματα από την αριστερή πτέρυγα)">
<P>
    Κύριε Πρόεδρε, κυρίες και κύριοι, έχω συντάξει παλιότερα ίδια έκθεση για το θέμα αυτό και φυσικά χαίρομαι ιδιαίτερα διότι είναι ακόμα προφανής η συνέχεια που παρουσιάζει η έκθεση του κ. Cabrnoch με τα παλιότερα ψηφίσματά μας. Θα ήθελα να τον ευχαριστήσω θερμά γι’ αυτό.
<P>
Επίσης, αποτελεί επιτυχία του Σώματος το γεγονός ότι το Συμβούλιο αποφάσισε επιτέλους τον περασμένο Οκτώβριο την εφαρμογή του ανοιχτού συντονισμού στην υγειονομική και τη μακροχρόνια περίθαλψη. Ως εισηγήτρια για το PROGRESS αισιοδοξώ ότι το πρόγραμμα αυτό σύντομα θα μας προσφέρει ένα μέσον για να οργανώσουμε αυτήν την τόσο αναγκαία ανταλλαγή με την βοήθεια της βέλτιστης πρακτικής και να προωθήσουμε μία διαδικασία αμοιβαίας ανταλλαγής γνώσεων. Το ζητούμενο είναι ασφαλώς να βοηθήσουμε τα κράτη μέλη να κάνουν μεταρρυθμίσεις με στόχο τον εκσυγχρονισμό και την ενίσχυση των συστημάτων υγείας και εδώ πρέπει να δοθεί ιδιαίτερη σημασία στην κοινωνική συνοχή και στην αρχή της αλληλεγγύης.
<SPEAKER ID="95" LANGUAGE="" NAME="Γεώργιος Τούσσας (GUE/NGL )." AFFILIATION="">
<P>
    Κύριε Πρόεδρε, το Κομμουνιστικό Κόμμα Ελλάδας καταψηφίζει την έκθεση με τον ψευδεπίγραφο τίτλο «Εκσυγχρονισμός της κοινωνικής προστασίας για την ανάπτυξη ποιοτικής υγειονομικής περίθαλψης», γιατί περιλαμβάνει αντιδραστικές εκτιμήσεις και στόχους για την παραπέρα προώθηση της εμπορευματοποίησης της υγείας, τη γιγάντωση των ιδιωτικών επιχειρηματικών ομίλων που ελέγχουν τους τομείς παροχής υγειονομικής περίθαλψης και την παραγωγή φαρμάκου για την αύξηση των κερδών τους με οδυνηρές συνέπειες για τη δημόσια υγεία και την αφαίμαξη του λαϊκού εισοδήματος. Ο ασθενής είναι πελάτης. Ουσιαστικά είναι ανύπαρκτη η πολιτική ιατρικής. Είναι υποτυπώδεις οι κανόνες υγιεινής και ασφάλειας στους χώρους δουλειάς. Σε ετήσια βάση το 40% των παρεχόμενων υγειονομικών υπηρεσιών καλύπτονται από το εισόδημα των εργαζόμενων. Η υγεία εντάσσεται όλο και περισσότερο στη γενικότερη αντιλαϊκή πολιτική της Ευρωπαϊκής Ένωσης. Εξατομικεύεται η ευθύνη προστασίας της υγείας και απελευθερώνεται πλήρως η αγορά υγειονομικών υπηρεσιών ακολουθώντας τις σαρωτικές αλλαγές στις εργασιακές σχέσεις και στην κοινωνική ασφάλιση, όπως την οργάνωση του χρόνου εργασίας, την αύξηση ορίων ηλικίας συνταξιοδότησης, τη μείωση των συντάξεων κ.ά. Η υγεία δεν πρέπει να είναι εμπόρευμα. Πρέπει να παρέχεται ισότιμα και δωρεάν σε υψηλή ποιότητα σε όλους τους ανθρώπους αποκλειστικά από το κράτος. Οι τομείς του φαρμάκου και της βιοϊατρικής τεχνολογίας, η παραγωγή και η εμπορία πρέπει να ανήκουν στο κράτος και να λειτουργούν με κοινωνικό έλεγχο. 
<SPEAKER ID="96" LANGUAGE="FR" NAME="Jacky Henin (GUE/NGL )." AFFILIATION="">
<SPEAKER ID="97" LANGUAGE="CS" NAME="Vladimír Špidla," AFFILIATION="Επιτροπή">
<P>
Ο κ. Bushill-Matthews, ο οποίος δεν είναι πλέον παρών στο Σώμα, έθεσε ένα ερώτημα το οποίο φαντάζομαι ότι σχετίζεται με πραγματικό περιστατικό. Εάν ορθώς εννόησα τα όσα ανέφερε, εν ολίγοις, αυτό που συνέβη ήταν ότι κάποιος υπέφερε από προβλήματα υγείας και, όπως υποστηρίχθηκε, νοσηλεύθηκε σε μια κλινική παρά τη θέλησή του, ενώ στη συνέχεια η κλινική απαίτησε αμοιβή για υπηρεσίες τις οποίες δεν κάλυπτε η ασφάλειά του. Η Επιτροπή δεν έχει καμία πρόθεση να καταστούν κοινότοπα ή πιθανά παρόμοια περιστατικά, και γι’ αυτό θα εξετάσω το εν λόγω συμβάν προκειμένου να αποκτήσω πιο λεπτομερείς πληροφορίες σχετικά.
<P>
Επαναλαμβάνω, κυρίες και κύριοι βουλευτές, ότι η συζήτησή μας κατέδειξε ότι η υπό συζήτηση έκθεση είναι ένα εξαιρετικά σημαντικό έγγραφο, ενώ θα ήθελα να παραπέμψω σε μια τελευταία παράγραφό της. Σύμφωνα με την παράγραφο 9, το Κοινοβούλιο θεωρεί ότι η γήρανση του πληθυσμού αποτελεί πρόκληση αλλά και ευκαιρία που θα πρέπει να αξιοποιηθεί, προκειμένου να ενταχθούν στενότερα στις επιχειρήσεις και στην κοινωνία, στο πλαίσιο της «ενεργού γήρανσης», άνθρωποι με μακροχρόνια και πολύτιμη πείρα. Φρονώ ότι αυτή η παράγραφος αποδεικνύει ότι η έκθεση είναι καλά μελετημένη και ισορροπημένη. 
<SPEAKER ID="98" LANGUAGE="" NAME="" AFFILIATION="Αντιπροέδρου">
<SPEAKER ID="99" LANGUAGE="" NAME="Πρόεδρος." AFFILIATION="">
<P>
Η ψηφοφορία θα γίνει αύριο στις 11.00. 
<SPEAKER ID="100" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A6-0092/2005) του κ. Stephen Hughes, εξ ονόματος της Επιτροπής Απασχόλησης και Κοινωνικών Υποθέσεων, που αφορά την τροποποίηση του κανονισμού (ΕΚ) αριθ. 2062/94 του Συμβουλίου σχετικά με την ίδρυση Ευρωπαϊκού Οργανισμού για την Ασφάλεια και την Υγεία στην Εργασία [COM(2004)0050 - C6-0014/2004 - 2004/0014(CNS)] 
<SPEAKER ID="101" LANGUAGE="CS" NAME="Vladimír Špidla," AFFILIATION="Επιτροπή">
<P>
   . – Κυρίες και κύριοι βουλευτές, θέλω καταρχάς να υπενθυμίσω στο Σώμα ότι ο Ευρωπαϊκός Οργανισμός για την Ασφάλεια και την Υγεία στην Εργασία δημιουργήθηκε από την Ευρωπαϊκή Ένωση το 1994, προκειμένου να αντιμετωπιστεί η όλο και μεγαλύτερη ανάγκη συγκέντρωσης πληροφοριών για τους τρόπους πρόληψης των ατυχημάτων που σχετίζονται με την εργασία. Αποστολή του οργανισμού είναι η βελτίωση των συνθηκών εργασίας των ατόμων και η προώθηση της ανταλλαγής τεχνικών, επιστημονικών και οικονομικών πληροφοριών μεταξύ όλων των μερών που ενδιαφέρονται για τα θέματα που άπτονται της ασφάλειας και της υγείας στην εργασία, είτε πρόκειται για κοινοτικά όργανα είτε για κράτη μέλη, εργαζόμενους, εργοδότες ή μηχανικούς συστημάτων ασφαλείας.
<P>
Το 2004, η Επιτροπή κατήρτισε τις προτάσεις της σχετικά με τις τροποποιήσεις του κανονισμού για τη δημιουργία του οργανισμού στο Μπιλμπάο, με στόχο την αντιμετώπιση των αναγκών μιας διευρυμένης Ευρωπαϊκής Ένωσης και την απλούστευση του τρόπου λειτουργίας του τριμερούς διοικητικού συμβουλίου, το οποίο αποτελείται από 78 μέλη. Ο νέος κανονισμός ρυθμίζει τον ρόλο του προεδρείου, ενώ διατηρεί και ενισχύει την τριμερή διάρθρωση του διοικητικού συμβουλίου, το οποίο αποτελείται από εκπροσώπους της Επιτροπής, των κυβερνήσεων, των κρατών μελών και των οργανώσεων εργαζομένων και εργοδοτών.
<SPEAKER ID="102" LANGUAGE="" NAME="Stephen Hughes (PSE )," AFFILIATION="εισηγητής.">
<P>
    Κυρία Πρόεδρε, είναι σημαντικό για μένα ότι αύριο, την ημέρα που θα ψηφίσουμε για αυτή την έκθεση, είναι η Παγκόσμια Ημέρα εις Μνήμην των Εργαζομένων. Είναι η ημέρα που τιμά τους 60 000 εργαζόμενους οι οποίοι πεθαίνουν κάθε χρόνο σε ολόκληρο τον κόσμο από τραυματισμούς ή ασθένειες που συνδέονται με την εργασία και τα πολύ περισσότερα εκατομμύρια αυτών που τραυματίζονται. Για την Ευρωπαϊκή Ένωση των 15, τα στατιστικά στοιχεία παρουσιάζουν σταθερή βελτίωση την τελευταία δεκαετία, αλλά αυτό δεν είναι ακόμη αρκετός λόγος για να υπερηφανευόμαστε. Περίπου 4 500 εργάτες πεθαίνουν κάθε χρόνο ως αποτέλεσμα εργατικών ατυχημάτων και πολύ περισσότεροι από ασθένειες που σχετίζονται με την εργασία. Πάνω από τέσσερα εκατομμύρια εξακολουθούν να υφίστανται σημαντικούς τραυματισμούς στην εργασία κάθε χρόνο. Αυτό είναι το σημαντικό μας υπόβαθρο στη σημερινή μας συζήτηση για τον Ευρωπαϊκό Οργανισμό για την Ασφάλεια και την Υγεία στην Εργασία.
<P>
Όπως είπα, τα στατιστικά στοιχεία για την ΕΕ των 15 έχουν σημειώσει βελτίωση την τελευταία δεκαετία και είμαι πεπεισμένος ότι οι καίριες οδηγίες για την υγεία και την ασφάλεια που έχουμε θέσει σε εφαρμογή, καθώς και το έργο του ίδιου του Οργανισμού, έχουν συνεισφέρει σημαντικά σε αυτή τη βελτίωση.
<P>
Όπως είπε ο Επίτροπος, συζητούμε την αναθεώρηση και τον εκσυγχρονισμό του κανονισμού που διέπει τις λειτουργίες του Οργανισμού. Αυτή η αναθεώρηση απαιτείτο από τον αρχικό κανονισμό. Γίνεται λίγο αργότερα από ό,τι έπρεπε, αλλά αυτό συμβαίνει επειδή έγινε πλήρη εξωτερική αξιολόγηση και πλήρη διαβούλευση με όλους τους ενδιαφερομένους, η οποία παρείχε τις πληροφορίες για την πρόταση της Επιτροπής και βέβαια τις συστάσεις του Συμβουλίου. Όπως είπε επίσης ο Επίτροπος, την άλλη επιτακτική ανάγκη για αλλαγή αποτέλεσε η διεύρυνση της Ευρωπαϊκής Ένωσης, η οποία είχε ως συνέπεια μία αύξηση του Διοικητικού Συμβουλίου του Οργανισμού από 48 σε 78 μέλη και συνεπώς απαιτήθηκε εκσυγχρονισμός των διαδικασιών διοίκησης και διαχείρισης.
<P>
Έχουμε επίσης, βέβαια, παρουσιάσει τροπολογίες που επιχειρούν να διασφαλίσουν τη δέουσα ισορροπία στην εκπροσώπηση των γυναικών και των ανδρών στις δομές διαχείρισης του Οργανισμού. Θα αναφέρω επιλεκτικά μία ή δύο από τις πλέον σημαντικές. Πρώτον θα ήθελα να πω ότι είμαι ευγνώμων στον Giovanni Berlinguer και την Επιτροπή Περιβάλλοντος, Δημόσιας Υγείας και Πολιτικής των Καταναλωτών για την εξαιρετική γνωμοδότησή τους. Αποδέχτηκα αρκετές από τις τροπολογίες που πρότειναν, για παράδειγμα την τροπολογία 2, η οποία υπογραμμίζει την ανάγκη ο Οργανισμός όχι μόνο να συλλέγει και να διαδίδει τις πληροφορίες, αλλά επίσης να αναλύει τις πληροφορίες, να εντοπίζει τους κινδύνους και τις ορθές πρακτικές, και να προωθεί τα προληπτικά μέτρα. Υπογραμμίζει επίσης τον ρόλο του Οργανισμού ως «παρατηρητήριο κινδύνων».
<P>
Η τροπολογία 4 αφορά την ισόρροπη εκπροσώπηση ανδρών και γυναικών και τις δομές διοίκησης και διαχείρισης του Οργανισμού. Οι τροπολογίες 5, 6, 7 και 8 αφορούν με διάφορους τρόπους την προστιθέμενη αξία που θα πρέπει να φέρει ο Οργανισμός στα δεδομένα που συλλέγει και αντιπαραβάλλει μέσω της ανάλυσης, της αξιολόγησης, του εντοπισμού της βέλτιστης πρακτικής και τη διάδοση αυτής της πληροφορίας και της βέλτιστης πρακτικής όπου είναι περισσότερο απαραίτητες, ιδιαίτερα στις μικρομεσαίες επιχειρήσεις. Η τροπολογία 7 υπογραμμίζει επίσης την ανάγκη προώθησης της εναρμόνισης των στατιστικών στοιχείων για τα ατυχήματα και τις ασθένειες που συνδέονται με την εργασία, ένα σημείο ζωτικής σημασίας.
<P>
Το τελευταίο σημείο είναι αυτό το οποίο ανέφερε ο Επίτροπος. Δηλαδή η τροπολογία 23, που πραγματεύεται τον διορισμό του διευθυντή. Γνωρίζω ότι η Επιτροπή δεν είναι ικανοποιημένη με αυτή την τροπολογία, αλλά αντιστοιχεί στη διαδικασία που ακολουθείται από τους άλλους οργανισμούς στην εντολή της Επιτροπής Απασχόλησης και Κοινωνικών Υποθέσεων. Ο Επίτροπος έχει επίσης παρέμβει πρόσφατα στον διορισμό των διευθυντών συγκεκριμένων οργανισμών. Συνεπώς, η τροπολογία αντικατοπτρίζει ίσως καλύτερα την πραγματικότητα.
<SPEAKER ID="103" LANGUAGE="IT" NAME="Giovanni Berlinguer (PSE )," AFFILIATION="συντάκτης γνωμοδότησης της Επιτροπής Περιβάλλοντος, Δημόσιας Υγείας και Ασφάλειας των Τροφίμων">
<P>
Προσθέτω ότι υπάρχει κίνδυνος επιδείνωσης της κατάστασης εξαιτίας των πολιτικών επιλογών που προτείνονται στην Ευρωπαϊκή Ένωση. Εάν ο ανταγωνισμός μεταξύ των χωρών, αντί να ωθήσει προς τον εκσυγχρονισμό και την ασφάλεια, σημάνει χαλάρωση των μέτρων προστασίας ή αύξηση των ωρών εργασίας, ο αριθμός των ατυχημάτων και των ασθενειών θα αυξηθεί. Εάν η οδηγία Bolkestein για τις υπηρεσίες θεσπίσει το κοινωνικό ντάμπινγκ μέσω του κανόνα της χώρας προέλευσης, θα επιδεινωθεί η κατάσταση που αφορά τα ατυχήματα και τις ασθένειες.
<P>
Η πρόταση του συναδέλφου Hughes περιλαμβάνει σημαντικές τροπολογίες και προπαντός τη συμμετοχή των κοινωνικών εταίρων, δηλαδή των εργαζομένων που αποτελούν, αφενός, τα θύματα και, αφετέρου, τους πρωταγωνιστές της ασφάλειας και της υγιεινής στους χώρους εργασίας. 
<SPEAKER ID="104" LANGUAGE="CS" NAME="Milan Cabrnoch," AFFILIATION="εξ ονόματος της Ομάδας PPE-DE">
<SPEAKER ID="105" LANGUAGE="" NAME="Marian Harkin," AFFILIATION="εξ ονόματος της ομάδας ALDE.">
<P>
Αλλά η νομοθεσία είναι το ένα μέρος της εξίσωσης· η επιβολή αυτής της νομοθεσίας είναι το άλλο. Η υγεία και η ασφάλεια στον χώρο εργασίας μπορούν να διατηρηθούν μόνο όπου υπάρχει επαρκής παρακολούθηση σε επίπεδο χώρου εργασίας. Αν και δεν είμαι ενήμερος για την κατάσταση σε άλλες ευρωπαϊκές χώρες, γνωρίζω ότι στην Ιρλανδία δεν έχουμε επαρκή αριθμό επιθεωρητών και ελέγχων για τη διασφάλιση της υγείας και της ασφάλειας των εργαζομένων μας. Μία αξιοσημείωτη περίπτωση στην Ιρλανδία πρόσφατα ήταν η αποκάλυψη για την τουρκική πολυεθνική εταιρεία Gama, η οποία στέρησε μέρος των αποδοχών από τους εργαζομένους καταβάλλοντας μισθούς κατά πολύ χαμηλότερους του κατώτατου και έθεσε σε κίνδυνο την υγεία τους απαιτώντας από ένα σημαντικό αριθμό των εργαζομένων της να εργάζεται έως και 80 ώρες την εβδομάδα. Αυτό είναι ιδιαίτερα επιβλαβές για την υγεία και την ασφάλεια αυτών των εργαζομένων. Στον δυνητικά επικίνδυνο τομέα των οικοδομικών επιχειρήσεων, τα ατυχήματα είναι πιθανότερο να συμβούν όταν απαιτείται από τους ανθρώπους να εργάζονται πολλές ώρες.
<P>
Η Τουρκία υποβάλλει επί του παρόντος υποψηφιότητα για προσχώρηση στην ΕΕ και υποστηρίζω αυτή την κίνηση, αλλά μέρος αυτής της διαδικασίας θα πρέπει να είναι η απαίτηση σημαντικές εταιρείες όπως η Gama να σέβονται και να προστατεύουν τα δικαιώματα των εργαζομένων εντός της ΕΕ. Πιστεύω ότι το βάρος της διασφάλισης ότι αυτό θα συμβεί πέφτει στην τουρκική κυβέρνηση.
<P>
Τέλος, θα ήθελα να κάνω ένα σχόλιο για την τροπολογία 7, η οποία υπογραμμίζει την ανάγκη για αξιόπιστες πληροφορίες και αντιπαραβαλλόμενα στοιχεία και την ανάγκη για μία συστηματική συλλογή δεδομένων σε όλα τα κράτη μέλη στον τομέα της υγείας και της ασφάλειας στην εργασία, με την υποστήριξη της Eurostat. Χρειαζόμαστε ακριβείς πληροφορίες και στα 25 κράτη μέλη, συλλεγμένες με ομοιόμορφο τρόπο, ούτως ώστε να έχουμε καλής ποιότητας, αξιόπιστες και χρήσιμες πληροφορίες για να ενισχύσουμε όλες τις αποφάσεις πολιτικής. 
<SPEAKER ID="106" LANGUAGE="DE" NAME="Sepp Kusstatscher," AFFILIATION="εξ ονόματος της Ομάδας Verts/ALE">
<P>
    Κυρία Πρόεδρε, ο οργανισμός αυτός είναι σημαντικός για την ΕΕ και στα πάνω από δέκα χρόνια που λειτουργεί ήδη στο Μπιλμπάο, είχε ήδη απτή θετική επιρροή στις συνθήκες εργασίας στην Ευρώπη. Η Ομάδα των Πρασίνων θα υποστηρίξει την παρούσα έκθεση, για την οποία εκφράζω την εκτίμησή μου στον εισηγητή κ. Hughes. Για εμάς είναι πολύ σημαντικό να αποκτήσουν κατά το δυνατόν το ίδιο νομικό καθεστώς ο Οργανισμός για την Ασφάλεια και την Υγεία στην Εργασία στο Μπιλμπάο, το Ευρωπαϊκό Ίδρυμα για τη Βελτίωση των Συνθηκών Διαβίωσης και Εργασίας, στο Δουβλίνο και το Ευρωπαϊκό Κέντρο για την Ανάπτυξη της Επαγγελματικής Κατάρτισης στη Θεσσαλονίκη και να τους προσφέρονται όλο και πιο καλά μέσα εργασίας.
<P>
Οι ωθήσεις που προσφέρουν αυτοί οι ευρωπαϊκοί οργανισμοί είναι σήμερα πιο σημαντικές παρά ποτέ για την Ευρώπη, καθώς υποχρεωνόμαστε συχνά να διαπιστώσουμε ότι δύο από τους τρεις πυλώνες της Ευρώπης, ο κοινωνικός και ο οικολογικός απειλούνται με κατάρρευση. Άλλοι ομιλητές αναφέρθηκαν ήδη στην οδηγία Bolkestein και το REACH. Συνειδητοποιώ πόσο ασταθής είναι ο πυλώνας στον οποίο στηρίζεται η κοινωνική Ευρώπη όταν ακούω τους εργοδότες να περιγελούν την προοπτική μίας οδηγίας για την προστασία από οπτικές ακτινοβολίες, που θα θέσπιζε ελάχιστες προδιαγραφές για την προστασία των εργαζομένων.
<SPEAKER ID="107" LANGUAGE="" NAME="Kathy Sinnott," AFFILIATION="εξ ονόματος της Ομάδας IND/DEM.">
<P>
    Κυρία Πρόεδρε, θα ήθελα να ευχαριστήσω τον κ. Hughes για την έκθεσή του, και θα ήθελα να συγχαρώ τον Οργανισμό για τη μείωση κατά 13 τοις εκατό των ατυχημάτων στον χώρο εργασίας. Ωστόσο, θα ήθελα να αναφέρω το γεγονός ότι το διοικητικό συμβούλιο είναι υπερβολικά επιβαρημένο με τη διοίκηση σε σημείο που δεν μπορεί να επικεντρωθεί στον στρατηγικό σχεδιασμό. Αυτό είναι κρίμα, διότι θα ήθελα από αυτό να σχεδιάζει στρατηγικά ούτως ώστε να είναι σε θέση να εξετάσει το θέμα των εργαζομένων που δεν εμπίπτουν στην παρακολούθηση του Οργανισμού όσον αφορά την υγεία και την ασφάλεια. Αναφέρομαι σε αυτούς με τον όρο «οικιακούς βοηθούς», και θα συνεχίσω να το κάνω για τον χρόνο που μου υπολείπεται εδώ. Συνθέτουν το μεγαλύτερο εργατικό δυναμικό της Ευρώπης· συχνά σηκώνουν βάρη μεγαλύτερα από το δικό τους και δουλεύουν όλο το εικοσιτετράωρο, χρόνος μπαίνει, χρόνος βγαίνει. Δεν υπάρχει κανείς που να παρακολουθεί την υγεία και την ασφάλειά τους.
<SPEAKER ID="108" LANGUAGE="" NAME="Ashley Mote (NI )." AFFILIATION="(ΕΝ)">
<SPEAKER ID="109" LANGUAGE="" NAME="Proinsias De Rossa," AFFILIATION="εξ ονόματος της ομάδας PSE.">
<P>
Θα ήθελα να αναφερθώ εν συντομία στα σχόλια του κ. Mote: ενδεχομένως να ήταν περισσότερο ένθερμος απέναντι στους κανονισμούς για την υγεία και την ασφάλεια των εργαζομένων εάν κάποτε είχε υποχρεωθεί να συλλέξει τη σωρό ενός άτυχου εργάτη που γλίστρησε από τη σκεπή και κατέληξε νεκρός στον δρόμο από κάτω επειδή δεν υπήρχε διαθέσιμη σκαλωσιά κατά τη διάρκεια της εργασίας του, και ήταν στη συνέχεια υποχρεωμένος να πάει στην οικογένεια του άτυχου ανθρώπου και να εξηγήσει γιατί πέθανε. Δεν υπάρχει τίποτα στους κανονισμούς για την υγεία και την ασφάλεια που να είναι υπερβολική επιβάρυνση για την επιχείρηση. Εξάλλου, το ανθρώπινο κόστος των θανάτων σε εργοτάξια οικοδομών –το οποίο είναι αρκετά φοβερό– και οι τραυματισμοί –που είναι επίσης αρκετά φοβεροί– δεν μπορούν να συγκριθούν με την ενόχληση από την υποχρέωση ύπαρξης σκαλωσιάς.
<P>
Θα ήθελα να ασχοληθώ με δύο σημεία εδώ. Πρώτον και κύριον, θα ήθελα να ευχαριστήσω τον κ. Stephen Hughes για την έκθεσή του και μάλιστα για την προσπάθειά του να εγείρει το όλο ζήτημα της ισόρροπης εκπροσώπησης των ανδρών και των γυναικών στα συμβούλια του Οργανισμού για την Υγεία και την Ασφάλεια. Θα ήθελα επίσης εν συντομία να αναφερθώ στην έκθεση της κ. Harkin για το Ευρωπαϊκό Ίδρυμα, η οποία δυστυχώς δεν συζητείται στο Κοινοβούλιο, αλλά θα ψηφιστεί επίσης αύριο. Εκείνη πραγματεύεται ένα ίσως πολύ πιο σύνθετο πρόβλημα λόγω της κατάστασης της στελέχωσης εκεί –δεδομένου ότι πρόκειται για ένα πολύ παλαιότερο ίδρυμα. Η Επιτροπή και το Συμβούλιο επιδίωξαν να αλλάξουν το καθεστώς των εργαζομένων σε αυτό το Ίδρυμα και έπρεπε να διαπραγματευτούμε αρκετά για να προσπαθήσουμε να βρούμε μία λύση σε αυτό.
<SPEAKER ID="110" LANGUAGE="CS" NAME="Vladimír Špidla," AFFILIATION="Επιτροπή">
<P>
Παρότι η πρόοδος που έχουμε σημειώσει στον εν λόγω τομέα είναι αδιαμφισβήτητη, δεν είναι δυνατόν να τερματίσουμε κάποια στιγμή τις προσπάθειές μας. Το ποσοστό των ατυχημάτων που σχετίζονται με την εργασία έχει μειωθεί κατά 13%· ωστόσο, το συνολικό ποσοστό εξακολουθεί να είναι εξαιρετικά υψηλό, ενώ ορισμένες εργασίες εξακολουθούν να είναι απαράδεκτα επικίνδυνες.
<SPEAKER ID="111" LANGUAGE="" NAME="Πρόεδρος." AFFILIATION="">
<P>
Η ψηφοφορία θα γίνει αύριο στις 11.00. 
<SPEAKER ID="112" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A6-0087/2005) της κ. Ieke van den Burg εξ ονόματος της Επιτροπής Οικονομικής και Νομισματικής Πολιτικής σχετικά με το παρόν στάδιο ολοκλήρωσης των χρηματοπιστωτικών αγορών της ΕΕ (2005/2026(INI)). 
<SPEAKER ID="113" LANGUAGE="NL" NAME="Ieke van den Burg (PSE )," AFFILIATION="εισηγήτρια">
<P>
 Κυρία Πρόεδρε, όταν ο προκάτοχος του Επιτρόπου, ο κ. Bolkestein, άρχισε την θητεία του, βρέθηκε απέναντι σε μία καλά προετοιμασμένη, φιλόδοξη δέσμη προτάσεων για την εσωτερική αγορά κεφαλαίων. Τις παρουσίασε το 1999 ως το Σχέδιο Δράσης για τις Χρηματοπιστωτικές Υπηρεσίες– FSAP.
<P>
Κύριε Επίτροπε, έχω την εντύπωση ότι είστε λιγότερο τυχερός με την κληρονομιά που σας άφησε, όταν ήρθατε εδώ στις Βρυξέλλες, ο κ. Bolkestein όσον αφορά την εσωτερική αγορά υπηρεσιών η οποία φέρει το όνομά του, ή ίσως ένα δυσοίωνο παρατσούκλι. Αλλά αυτό δεν είναι το θέμα μας για σήμερα· θα έχουμε αρκετό χρόνο για να το συζητήσουμε περαιτέρω.
<P>
Θα ήθελα να επαινέσω τον κ. Bolkestein που κατηύθυνε σταθερά το FSAP κατά τη διάρκεια της θητείας του. Κύριε Επίτροπε, περιμένω με μεγάλη ανυπομονησία το επακόλουθο σχέδιο στο Πράσινο Βιβλίο που πρόκειται να παρουσιάσετε την προσεχή εβδομάδα. Στην έκθεση που βρίσκεται ενώπιόν σας και στις συζητήσεις που διεξήγαμε στην Επιτροπή Οικονομικών και Νομισματικών Υποθέσεων, κρίνουμε θετικά τους χειρισμούς που έγιναν για το FSAP, αλλά έχουμε επίγνωση ότι πολλές από τις προθέσεις που παρουσιάστηκαν στους κανόνες πρέπει να αποδειχθούν στην πράξη.
<P>
Πρέπει να δοθεί μεγάλη προσοχή στην εφαρμογή και την επιβολή σχεδόν 40 συνόλων από κανόνες που έχουν εγκριθεί. Δυστυχώς, υπήρξαν ορισμένες παρανοήσεις όσον αφορά την έκθεσή μου στη μορφή με την οποία παρουσιάστηκε στην Ολομέλεια σήμερα. Αν και επιτεύχθηκε ευρεία συναίνεση στην επιτροπή και ικανοποιητικοί συμβιβασμοί, παρεισέφρησαν κάποιες ατέλειες κατά τη διάρκεια της ψηφοφορίας στην επιτροπή. Εφόσον αφορούν την κύρια προσπάθεια της έκθεσης, θα ήθελα να τις συζητήσω πρώτα.
<P>
Το πιο ενοχλητικό λάθος είναι η παράγραφος 2 του κειμένου που βρίσκεται ενώπιον του Κοινοβουλίου σήμερα. Προτείνει να συμφωνήσουμε με τον ισχυρισμό ορισμένων μελών ομάδων πίεσης συμφερόντων και δημοσιογράφων ότι οι νομοθέτες των Βρυξελλών θα πρέπει να υποχρεώσουν τους εαυτούς τους σε νομοθετική παύση. Αλλά αυτό δεν είναι πραγματικά στις προθέσεις μου. Αυτή η παράγραφος 2 αναμφίβολα δεν ταιριάζει σε μία έκθεση που οδηγεί σε τόσες εξελίξεις σε μία χρηματοπιστωτική αγορά που ενδεχομένως να θέσει σοβαρούς συστημικούς κινδύνους και να διακινδυνεύσει μία ασφαλή και αποδοτική εσωτερική αγορά χρηματοπιστωτικών υπηρεσιών. Συνεπώς, είμαι ρητά αντίθετη στο να δέσουμε τα χέρια μας με ένα μορατόριουμ για τη νομοθεσία. Πρέπει να παραμείνουμε σε ετοιμότητα και η Επιτροπή πρέπει να είναι πολύ προορατική. Βέβαια, αυτή η νέα νομοθεσία θα πρέπει να αποτιμηθεί ενδελεχώς ως προς την αναγκαιότητά της, το κόστος και τα οφέλη της και τον γενικότερο αντίκτυπο, αλλά λιγότερη ρύθμιση δεν σημαίνει πάντα καλύτερη ρύθμιση.
<P>
Επιτρέψτε μου να στραφώ σε κάποια άλλα στοιχεία της έκθεσης, όπως η Διαδικασία Lamfalussy. Με τις πασίγνωστες απαλλακτικές ρήτρες με τις οποίες είστε εξοικειωμένοι από το Ευρωπαϊκό Κοινοβούλιο, η έκθεση είναι αρκετά θετική όσον αφορά τη Διαδικασία Lamfalussy. Τείνω να θεωρώ τις Επιτροπές Ρυθμιστικών Αρχών επιπέδου 3 συγκεκριμένα ως συμμάχους για το δημόσιο συμφέρον και την προστασία των καταναλωτών και των ειδικών χρηστών. Παρατηρώ ότι έχουν ολοένα περισσότερη επίγνωση του σημαντικού τους ρόλου στην εναρμόνιση των τεχνικών κανόνων και των εποπτικών πρακτικών μεταξύ των ρυθμιστικών αρχών σε διάφορα κράτη μέλη. Η έκθεση Himalaya που παρουσιάστηκε από την CESR (Ευρωπαϊκή Επιτροπή Ρυθμιστικών Αρχών των Αγορών Κινητών Αξιών) ζητεί μία βελτιωμένη δέσμη μέτρων. Αναφέρουμε στην έκθεση που βρίσκεται ενώπιον του Κοινοβουλίου σήμερα ότι αυτή είναι μία καλή αφετηρία για περαιτέρω συζήτηση. Ορισμένα σημαντικά ζητήματα πρέπει να επιλυθούν στην ερχόμενη περίοδο.
<P>
Επιπλέον, υπάρχει εποπτεία σε ευρωπαϊκό επίπεδο. Σε αυτή την έκθεση μιλούμε θετικά για μία κίνηση προς την ενοποίηση των εποπτών. O τομέας θέλει να μειώσει την ανάγκη συμμόρφωσης με πολλούς διαφορετικούς επόπτες, αλλά από την άλλη πλευρά μπορώ να καταλάβω το δισταγμό των ρυθμιστικών αρχών σε θέση οικοδεσπότη να παραιτηθούν των αρμοδιοτήτων τους και να βασιστούν εξολοκλήρου σε ξένους επόπτες. Για αυτό επιμένω να κάνουμε ένα μεγαλύτερο βήμα. Δεδομένης της ανάπτυξης στη διασυνοριακή δραστηριότητα και τη συγκέντρωση μεγάλων παραγόντων στις χρηματοπιστωτικές αγορές, είναι καιρός για ολοκληρωμένη εποπτεία σε ευρωπαϊκό επίπεδο, ενδεχομένως μέσω ενός διπλού συστήματος με εποπτεία σε ευρωπαϊκό επίπεδο για τους μεγάλους διασυνοριακούς παράγοντες με την επιφύλαξη των ίσων όρων ανταγωνισμού μεταξύ των διασυνοριακών και των τοπικών παραγόντων. Δεν συμφωνούν όλοι μαζί μου σε αυτό, αλλά τουλάχιστον στην έκθεση συμφωνούμε ότι αυτό θα έπρεπε να είναι μία επιλογή την οποία η Επιτροπή θα έπρεπε να εξετάσει περαιτέρω.
<P>
Έπειτα, υπάρχει το θέμα της προστασίας και της συμμετοχής του καταναλωτή. Εδώ τονίζουμε ότι η προστασία των καταναλωτών και η εγγυημένη προσπελασιμότητα όλων των καταναλωτών στις βασικές χρηματοπιστωτικές υπηρεσίες θα πρέπει να παραμένει βασική προϋπόθεση. Δεν πιστεύω ότι θα πρέπει να στοχεύουμε στην πλήρη εναρμόνιση σε σχέση με τα λιανικά χρηματοδοτικά προϊόντα και την παροχή υπηρεσιών, επειδή η προστασία του καταναλωτή είναι πολύ διαφορετική στα διάφορα κράτη μέλη. Στην έκθεση προτείνω την εξέταση της προοπτικής ενός 26ου καθεστώτος πανευρωπαϊκών χρηματοδοτικών προϊόντων, όπως οι υποθήκες και τα ασφαλιστικά προϊόντα. Ίσως να ικανοποιούν τις ανάγκες ατόμων με διεθνή κινητικότητα προκειμένου να συνεργαστούν με τους παρόχους υπηρεσιών με τους οποίους είναι συνηθισμένοι να συναλλάσσονται σε άλλο κράτος μέλος.
<P>
Η κ. Berès, η πρόεδρος της επιτροπής μας, θα μιλήσει για το θέμα της καλύτερης συνεργασίας στην παγκόσμια σκηνή. 
<SPEAKER ID="114" LANGUAGE="" NAME="Charlie McCreevy," AFFILIATION="Μέλος της Επιτροπής.">
<P>
Η βασική μας προτεραιότητα για τους επόμενους 12 μήνες είναι η ολοκλήρωση του ημιτελούς έργου στον τομέα των χρηματοπιστωτικών υπηρεσιών. Πρέπει ακόμη να αντιμετωπίσουμε τα στοιχεία που συνεχίζουν να βρίσκονται στο στάδιο διαπραγμάτευσης ενώπιον του Κοινοβουλίου και του Συμβουλίου, καθώς και τα βασικά μέτρα που προετοιμάζει τώρα η Επιτροπή. Για παράδειγμα, πρέπει ακόμη να επιτρέψουμε περισσότερη ευαισθησία απέναντι στους κινδύνους για την κεφαλαιακή επάρκεια των τραπεζών και των εταιρειών επενδύσεων (Βασιλεία II)· να ενισχύσουμε τον νόμιμο έλεγχο (όγδοη οδηγία εταιρικού δικαίου)· να καταπολεμήσουμε τη νομιμοποίηση εσόδων από παράνομες δραστηριότητες και τη χρηματοδότηση της τρομοκρατίας· να περικόψουμε το κόστος του συμψηφισμού και του διακανονισμού· να θεσπίσουμε ένα ευρωπαϊκό πλαίσιο για την αντασφάλιση· να εκσυγχρονίσουμε τους κανόνες φερεγγυότητας στον ασφαλιστικό τομέα· και να δημιουργήσουμε ένα ευρωπαϊκό νομικό πλαίσιο πληρωμών.
<P>
Στον τομέα των χρηματοπιστωτικών υπηρεσιών, η Επιτροπή επαινεί το εξαίρετο έργο της Επιτροπής Οικονομικής και Νομισματικής Πολιτικής τα τελευταία χρόνια, και, ιδιαίτερα, την έκθεση την οποία συζητούμε σήμερα. Υπάρχει ένας σημαντικός βαθμός σύγκλισης μεταξύ του δικού μας τρόπου σκέψης και του τρόπου σκέψης του Ευρωπαϊκού Κοινοβουλίου. Πολλά από τα κύρια θέματα που περιλαμβάνονται στην έκθεση την οποία παρουσιάζει η κ. Van den Burg εξ ονόματος της Επιτροπής Οικονομικών και Νομισματικών Υποθέσεων θα παρουσιαστούν και στο Πράσινο Βιβλίο της Επιτροπής σχετικά με τη μελλοντική της πολιτική για τις χρηματοπιστωτικές υπηρεσίες. Αναφερόμαστε σε παρόμοιες προτεραιότητες. Κατά κάποιο τρόπο, αυτό δεν αποτελεί έκπληξη, καθώς και οι δύο ήμασταν πολύ διαφανείς στην προσέγγιση και στο προπαρασκευαστικό έργο μας. Δεν θα ήθελα να επεκταθώ σε όλες τις συστάσεις που παρουσιάζονται στην έκθεση, αλλά επιτρέψτε μου να τονίσω ορισμένες που πιστεύω ότι είναι ιδιαίτερα σημαντικές.
<P>
Πρώτον, υπάρχει σαφής ανάγκη συντονισμού της μεταφοράς στην εθνική νομοθεσία από τα κράτη μέλη, ενίσχυσης της επιβολής και αύξησης της σύγκλισης στον τομέα της εποπτείας. Υποστηρίζω πλήρως τις απόψεις που εκφράζονται στην έκθεση. Συγκεκριμένα, πιστεύω ότι η παράγραφος 14 δίνει τη σωστή χροιά καθώς η ολοκληρωμένη εποπτεία ορισμένης μορφής θα είναι ευεργετική μόνο εάν η ρύθμιση δεν είναι πλέον αποσπασματική. Η σύγκλιση δεν είναι εφικτή εάν μία ενοποιημένη εποπτική αρχή εξακολουθεί να πρέπει να ερμηνεύσει και να εφαρμόσει 25 διαφορετικές δέσμες κανονισμών. Συνεπώς, η Επιτροπή υποστηρίζει μία σταδιακή προσέγγιση, στηριζόμενη στην ευρωπαϊκή επιτροπή κανονιστικών ρυθμίσεων και στην ευρωπαϊκή επιτροπή εποπτείας στον τομέα των χρηματοπιστωτικών υπηρεσιών.
<P>
Προσωπικά ελπίζω ότι αυτή η σύγκλιση απόψεων, η επίτευξη καλής επικοινωνίας και ο ανοιχτός τρόπος διαμόρφωσης πολιτικής θα διασφαλίσει ένα ομαλό ξεκίνημα για το πρόγραμμα πολιτικής μας για την «ενοποίηση» τα επόμενα πέντε χρόνια. Η αποτελεσματική απόδοση του κοινού μας προγράμματος πρέπει να είναι εντολή της Ευρωπαϊκής Επιτροπής και του Ευρωπαϊκού Κοινοβουλίου. Η έγκριση αυτή την εβδομάδα της έκθεσης της κ. Van den Burg θα είναι συνεπώς ένα σημαντικό βήμα προόδου. 
<SPEAKER ID="115" LANGUAGE="" NAME="John Purvis," AFFILIATION="εξ ονόματος της Ομάδας PPE-DE.">
<P>
    Κυρία Πρόεδρε, θα ήθελα ειλικρινώς να ευχαριστήσω και να συγχαρώ την κ. van den Burg για την έκθεσή της. Πιστεύω ότι εργαστήκαμε αποδοτικά ως επιτροπή για την επίτευξη ενός λογικού και ισόρροπου περιγράμματος για το μέλλον των χρηματοπιστωτικών αγορών της Ευρώπης. Ο κλάδος και τα τρία ευρωπαϊκά θεσμικά όργανα διήλθαν μία επίπονη πενταετία νομοθεσίας σε αυτόν τον τομέα, και το πιο επίπονο στάδιο, για τον κλάδο τουλάχιστον, προφανώς δεν έχει παρέλθει ακόμη.
<P>
Το αποτέλεσμα δεν είναι σίγουρα τέλειο, και σίγουρα δεν ικανοποιεί τους πάντες. Ωστόσο, στην ομάδα μας όλοι συμφωνούμε ότι απαιτείται ζωτικός χώρος για τη σωστή εφαρμογή των περισσότερων από 40 οδηγιών κατόπιν της μεταφοράς τους στην εθνική νομοθεσία, και τη συσσώρευση εμπειρίας από τη λειτουργία τους. Επιπλέον, ο κλάδος χρειάζεται χρόνο για να αφομοιώσει αυτές τις συχνά σημαντικές αλλαγές στους τρόπους με τους οποίους λειτουργεί. Αυτό θα πάρει αναπόφευκτα χρόνο: θα είναι ασυλλόγιστο να σπεύσουμε σε περαιτέρω αλλαγές πριν δούμε πώς αυτές λειτουργούν στην πράξη. Μετά την ολοκλήρωση των λίγων εναπομεινάντων ζητημάτων όσον αφορά το Σχέδιο Δράσης για τις Χρηματοπιστωτικές Υπηρεσίες, ίσως υπάρχουν ένας ή δύο ακόμη τομείς που χρειάζονται νομοθετική ρύθμιση –η διαχείριση των περιουσιακών στοιχείων των εταιρειών ίσως είναι ο ένας. Εντούτοις, η Επιτροπή και το παρόν Κοινοβούλιο πρέπει να είναι πολύ προσεκτικοί για το αν πράγματι είναι απαραίτητη μία τέτοια νομοθεσία, και αν δικαιολογείται από την ανάλυση κόστους και μπορεί να αποβεί επωφελής. Όποτε είναι δυνατόν, οι μη νομοθετικές βελτιώσεις θα είναι η οδός που θα προτιμήσουμε.
<P>
Η Διαδικασία Lamfalussy διαδραματίζει καίριο ρόλο στη διασφάλιση ότι η νομοθεσία του FSAP λειτουργεί προς όφελος και των εταιρειών χρηματοπιστωτικών υπηρεσιών και των πελατών τους. Είναι ζωτικής σημασίας η μεταφορά στην εθνική νομοθεσία να πραγματοποιηθεί εγκαίρως και επακριβώς, και θα αναμείνουμε από την Επιτροπή να την παρακολουθεί με αετίσιο μάτι, επειδή εμείς θα παρακολουθούμε με αετίσιο μάτι την Επιτροπή. Δεν θα διστάσουμε να χρησιμοποιήσουμε τα δικαιώματα αμφισβήτησης σύμφωνα με τη Διαδικασία Lamfalussy εάν το κρίνουμε αναγκαίο.
<SPEAKER ID="116" LANGUAGE="FR" NAME="Pervenche Berès," AFFILIATION="εξ ονόματος της Ομάδας PSE">
<P>
Πολλοί το είπαν, πολλοί το λένε: χρειαζόμαστε μια παύση στη νομοθεσία. Κύριε Επίτροπε, γνωρίζω τη σημασία που αποδίδετε σε αυτή τη δέσμευση. Ωστόσο, όλοι συμφωνούμε ότι υπάρχουν δύο-τρία θέματα για τα οποία είναι πρόδηλη η ανάγκη περαιτέρω προώθησής τους. Μεταξύ αυτών των θεμάτων, σημειώνω ότι ο συνάδελφός μου κ. John Purvis μόλις έθιξε το ζήτημα της διαχείρισης των κεφαλαίων. Επιτρέψτε μου να αναφέρω δύο άλλα, τα οποία γνωρίζετε καλά. Καταρχάς το ζήτημα της βάσης δεδομένων και όλες οι δυσκολίες που προκύπτουν στην εφαρμογή μιας πραγματικής βάσης δεδομένων που να σέβεται τα δικαιώματα των καταναλωτών, είναι ένα από τα κύρια στοιχεία, αν θέλουμε να στεφθούν με επιτυχία οι προσπάθειές μας σε αυτόν τον τομέα. Ακολούθως, αφού νομοθετήσαμε στο πεδίο των επενδύσεων, τίθεται το ζήτημα της κατάστασης μετά τη διάθεση στην αγορά, πράγμα το οποίο θα μας απασχολήσει, όπως φαντάζομαι, εντόνως στους προσεχείς μήνες.
<P>
Τούτου λεχθέντος, θέλω να κάνω δύο παρατηρήσεις. Η πρώτη αφορά τα δικαιώματα του Ευρωπαϊκού Κοινοβουλίου. Αποδεχθήκαμε τη διαδικασία Lamfalussy. Εφόσον το Ευρωπαϊκό Κοινοβούλιο έχει δικαίωμα ανάκλησης, χρειαζόμαστε μέτρα για να εφαρμόσουμε αυτό το δικαίωμα στο επίπεδο 2. Επιπλέον, πρέπει να παρακολουθήσουμε τι θα συμβεί στο επίπεδο 3, δεδομένου ότι γνωρίζουμε ότι σε αυτό το επίπεδο μπορεί να ελλοχεύουν παρεκκλίσεις, τις οποίες θα πρέπει να είμαστε σε θέση να καταγγείλουμε όταν συμβαίνουν, αν αυτό κριθεί απαραίτητο.
<P>
Θέλω να πω δυο λόγια όσον αφορά την κατάσταση των ρυθμιστικών αρχών, δεδομένου ότι πρόκειται για μια συζήτηση που δεν ξεκαθαρίσαμε οριστικά στην επιτροπή μας. Δώσαμε το έναυσμα για συζήτηση, στρεφόμενοι στην έκθεση «Himalaya». Ωστόσο, θέλω να σας ενημερώσω για τα όσα μάθαμε όταν, στο Παρίσι, συναντήσαμε για πρώτη φορά επισήμως την CESR και τους ιθύνοντές της. Μας δήλωσαν σαφώς ότι αν θέλουμε να εφαρμοστεί ένας κανονισμός σε ευρωπαϊκή κλίμακα, θα χρειαστούμε περισσότερα από τη συγκριτική αξιολόγηση σε επίπεδο εθνικών αρχών, δεδομένου ότι αυτό δεν θα αρκέσει από μόνο του για να δημιουργήσει ένα επαρκές επίπεδο εναρμόνισης των αρμοδιοτήτων των διαφορετικών εθνικών ρυθμιστικών αρχών στη βήμα προς βήμα διαδικασίατην οποία ακολουθούμε. Είναι ένα στοιχείο που πρέπει να το λάβουμε υπόψη μας. 
<SPEAKER ID="117" LANGUAGE="DE" NAME="Wolf Klinz," AFFILIATION="εξ ονόματος της Ομάδας ALDE">
<P>
    Κυρία Πρόεδρε, κύριε Επίτροπε, κυρίες και κύριοι, εκτός από μερικές εξαιρέσεις, τα μέτρα του σχεδίου για τις χρηματοπιστωτικές υπηρεσίες έχουν ήδη εφαρμοστεί ή οδεύουν προς την υλοποίηση. Από όσα μπορεί κανείς να πει με βάση τη σημερινή κατάσταση, το σχέδιο για τις χρηματοπιστωτικές υπηρεσίες μπορεί να χαρακτηριστεί επιτυχημένο. Τώρα προκύπτει το ερώτημα εάν θα πρέπει να το διαδεχθεί ένα άλλο, δηλαδή ένα «Post-FSAP». Η Επιτροπή Οικονομικής και Νομισματικής Πολιτικής εξέτασε το θέμα αυτό σε μία έκθεση πρωτοβουλίας. Είναι ζωτικής σημασίας να γνωστοποιήσει το Ευρωπαϊκό Κοινοβούλιο την άποψή του σε αυτό το πρώιμο στάδιο.
<P>
Ωστόσο, θα ήθελα να κάνω κριτικές παρατηρήσεις σε δύο σημεία. Το πρώτο είναι πως το έργο της CESR είναι βέβαια ευπρόσδεκτο σε πολλούς ευρύτερους τομείς, αλλά πρέπει να ακολουθεί σαφείς βασικούς κανόνες. Πρέπει να υπάρξει βελτιωμένη διαβούλευση και συνεργασία μεταξύ της CESR και του δημοκρατικά εκλεγμένου Ευρωπαϊκού Κοινοβουλίου. Καθώς οι αποφάσεις της CESR έχουν σημαντικές επιπτώσεις, η σχέση της με το Ευρωπαϊκό Κοινοβούλιο πρέπει να είναι στενή και η γνώμη του Κοινοβουλίου πρέπει να ζητείται έγκαιρα. Δεύτερον, μολονότι οι μεγάλες τράπεζες είναι υπέρ μίας προσεκτικής και ευρείας εναρμόνισης, πρέπει ασφαλώς να διευκρινιστεί κατά πόσον αυτό ισχύει για όλους τους τομείς των χρηματοπιστωτικών υπηρεσιών. Η Επιτροπή θα πρέπει να το εξετάσει αυτό. Εδώ οι Φιλελεύθεροι και Δημοκράτες υποστηρίζουν την τροπολογία της Ομάδας του ΕΛΚ-ΕΔ που επιδέχεται διαφόρων ερμηνειών.
<SPEAKER ID="118" LANGUAGE="" NAME="Thomas Wise," AFFILIATION="εξ ονόματος της Ομάδας IND/DEM.">
<P>
    Κυρία Πρόεδρε, η «διαφάνεια» είναι μία λέξη που χρησιμοποιείται κατά κόρον στην έκθεση της κ. van den Burg, αλλά δεν υπάρχει τίποτα το διαφανές στο συνονθύλευμα των επιτροπών και των διαδικασιών που επίσης περιγράφει. Πρώτα, συστάθηκε μία επιτροπή σοφών για τη ρύθμιση των Ευρωπαϊκών Αγορών Κινητών Αξιών. Ποια σοφία επέδειξαν; Μία ρυθμιστική προσέγγιση τεσσάρων επιπέδων και τη δημιουργία δύο ακόμη επιτροπών! Στη συνέχεια, η Επιτροπή διόρισε τέσσερις ομάδες εμπειρογνωμόνων για να σημειώσουν το πρώτο βήμα στο σχέδιο δράσης για τη διαδικασία αναθεώρησης. Αυτό συνέβη τον Οκτώβριο 2003, πολύ πριν τεθεί σε εφαρμογή το πλήρες σχέδιο δράσης. Λες και δεν αρκούσε αυτό, προστέθηκε η συμβολή μίας ομάδας ελέγχου και τεσσάρων άλλων επιτροπών.
<SPEAKER ID="119" LANGUAGE="SK" NAME="Sergej Kozlík (NI )." AFFILIATION="">
<P>
   – Πριν από μερικά χρόνια, ο αμερικανός χρηματιστής George Soros εξέφραζε τη δυσαρέσκειά του για τις απώλειες ύψους δισεκατομμυρίων δολαρίων που υφίσταντο οι επιχειρήσεις του για την πραγματοποίηση χρηματοπιστωτικών συναλλαγών, και καλούσε τις κυβερνήσεις των ισχυρότερων χωρών του κόσμου να ρυθμίσουν το θέμα της οργάνωσης και της θέσπισης σαφών κανόνων και τάξης στις διεθνείς χρηματοπιστωτικές αγορές. Οι συναλλαγές στις διεθνείς χρηματοπιστωτικές αγορές και, κυρίως, οι αγορές παραγώγων σημείωσαν κυριολεκτικά εκρηκτική αύξηση τα τελευταία χρόνια. Ο όγκος και η ανάπτυξη της δυναμικής τους είναι πολλαπλάσια των κλασικών χρηματοπιστωτικών συναλλαγών οι οποίες αφορούν πραγματική παραγωγή, υπηρεσίες και κατανάλωση προϊόντων. Τυχόν διακύμανση ή, ακόμη χειρότερα, κατάρρευση έστω και ενός τμήματος αυτών των αγορών ενδέχεται να έχει σοβαρές συνέπειες για την παγκόσμια οικονομία, για να μην αναφερθούμε στο γεγονός ότι κάθε αρνητική εξέλιξη στις χρηματοπιστωτικές αγορές έχει αντίκτυπο στην προσωπική οικονομία και στην κατάσταση των απλών πολιτών. Από αυτή την άποψη, εκτιμώ το υλικό που μας παρουσιάστηκε και το θαυμάσιο έργο της εισηγήτριας, κ. Ieke van den Burg, ως μια περαιτέρω συμβολή στην εξεύρεση μιας καταρχήν λύσης σε αυτόν τον τομέα, όχι μόνον εντός της Ευρωπαϊκής Ένωσης, αλλά και με τη φιλοδοξία μιας διηπειρωτικής προσέγγισης. 
<SPEAKER ID="120" LANGUAGE="DE" NAME="Alexander Radwan (PPE-DE )." AFFILIATION="">
<P>
Η άποψη του Σώματος για την CESR είναι σαφής εδώ και αρκετόν καιρό. Μολονότι είμαστε υπέρ της διαδικασίας Lamfalussy, θέλουμε διαφάνεια και συμμετοχή και η CESR έχει ακόμα πάρα πολύ μεγάλα περιθώρια για περισσότερη διαφάνεια και συμμετοχή. Περιμένουμε ότι δεν θα επιτραπεί η επανάληψη όσων συνέβησαν με την «Εκκαθάριση και Διακανονισμό». Επίσης, απευθύνω έκκληση στον Επίτροπο McCreevy να εφαρμόσει την ίδια ευαισθησία στην άσκηση πίεσης για διεθνείς προδιαγραφές σε έναν τομέα όπου διεθνή όργανα θεσπίζουν όλο και πιο πολλές προδιαγραφές για τις μεγάλες επιχειρήσεις, που στη συνέχεια εφαρμόζονται και από μικρές και μεσαίες επιχειρήσεις. Εδώ απαιτείται δημοκρατικός έλεγχος και η Επιτροπή και το Κοινοβούλιο πρέπει να ενώσουν τις δυνάμεις τους για τη δημιουργία ανάλογων οργανισμών.
<SPEAKER ID="121" LANGUAGE="PT" NAME="Manuel António dos Santos (PSE )." AFFILIATION="">
<P>
Στο πλαίσιο αυτό, το πρόγραμμα δράσης για τις χρηματοπιστωτικές υπηρεσίες (FSAP), το οποίο εγκρίθηκε το 1999 και ενισχύθηκε στα Ευρωπαϊκά Συμβούλια της Λισαβόνας και της Στοκχόλμης, είναι ένα απαραίτητο μέσο. Αναγνωρίζεται πλέον από όλους ότι το εν λόγω πρόγραμμα δράσης υπήρξε επιτυχημένο, καθόσον έχουν εγκριθεί 39 από τα 42 νομοθετικά μέτρα. Είναι πρόωρο, ωστόσο, να εκφέρουμε τελική κρίση, διότι πολλά από αυτά τα μέτρα δεν έχουν ακόμη εφαρμοστεί.
<P>
Στην έκθεση της κ. Van den Burg το όλο ζήτημα των χρηματοπιστωτικών υπηρεσιών αντιμετωπίζεται με σύνεση, συνεκτικότητα και ευφυΐα και, ως εκ τούτου, θεωρώ ότι το Κοινοβούλιο πρέπει να τη στηρίξει. 
<SPEAKER ID="122" LANGUAGE="" NAME="" AFFILIATION="Αντιπροέδρου">
<SPEAKER ID="123" LANGUAGE="LT" NAME="Margarita Starkevičiūtė (ALDE )." AFFILIATION="">
<SPEAKER ID="124" LANGUAGE="SV" NAME="Lars Wohlin (IND/DEM )." AFFILIATION="">
<P>
Τα τελευταία χρόνια υπήρξε εκτεταμένη νομοθετική δραστηριότητα – ίσως υπερβολική, κατά τη γνώμη μου. Θέλω να επισημάνω ότι το κόστος μεταφοράς όλων αυτών των νέων νόμων για τον χρηματοπιστωτικό τομέα είναι εξαιρετικά υψηλό και συνεχίζει να αυξάνεται. Μόνον η εφαρμογή του συνόλου της οδηγίας Βασιλεία II είναι πάρα πολύ δαπανηρή για τις τράπεζες. Συνεπώς, επιθυμώ τον περιορισμό των νομοθετικών φιλοδοξιών στο μέλλον και τη σχετική επιβράδυνση της διαδικασίας. Για παράδειγμα, χαιρετίζω το γεγονός ότι δεν εκπονήσαμε νομοθετικές προτάσεις στον τομέα της εκκαθάρισης και του διακανονισμού. Ο ανταγωνισμός πρέπει να αφήνεται να λειτουργεί ελεύθερα. Δεν υπάρχει κίνδυνος μονοπωλίου. Οι τεχνικές εξελίξεις συμβαίνουν με τόσο μεγάλη ταχύτητα ώστε ο ανταγωνισμός από νέους παράγοντες που εισέρχονται στην αγορά αποδυναμώνει τα παλαιά μονοπώλια.
<SPEAKER ID="125" LANGUAGE="DE" NAME="Hans-Peter Martin (NI )." AFFILIATION="">
<SPEAKER ID="126" LANGUAGE="" NAME="Piia-Noora Kauppi (PPE-DE )." AFFILIATION="(ΕΝ)">
<P>
Δεύτερον, στο πλαίσιο του ρόλου της ως εκτελεστική εξουσία της ΕΕ, η Επιτροπή πρέπει να υιοθετήσει μία αυστηρή προσέγγιση για την επιβολή. Τριάντα εννέα από τα 42 μέτρα FSAP έχουν εγκριθεί. Ωστόσο, πολλά μέτρα εφαρμογής δεν έχουν εγκριθεί, και η μεταφορά στο εθνικό δίκαιο βρίσκεται μόνο στην αρχή. Η Επιτροπή πρέπει να αρχίσει μία αναθεώρηση επιδόσεων της εφαρμογής στα κράτη μέλη με στόχο την ολοκλήρωση της συμφωνηθείσας χρηματοπιστωτικής αρχιτεκτονικής της ΕΕ.
<P>
Ο ρυθμός ολοκλήρωσης των χρηματοπιστωτικών αγορών είναι μακράν καλύτερος από ό,τι σε πολλούς άλλους τομείς. Αυτό οφείλεται κατά πολύ στη σκοπιμότητα και την ευελιξία που ενυπάρχουν στη διαδικασία Lamfalussy. Καθώς κινούμαστε πέραν του FSAP, ωστόσο, η ίδια η διαδικασία πρέπει να λάβει υπόψη το νέο περιβάλλον προκειμένου να διασφαλίσει ότι η ενδεδειγμένη ισορροπία νομοθετικών και οριζόντιων μέτρων, δομών διαφάνειας, κοινοβουλευτικού ελέγχου και διαβούλευσης των ενδιαφερομένων θα βελτιωθεί περαιτέρω. Επί παραδείγματι, ο δομημένος διάλογος μεταξύ της ΕΕ και των ΗΠΑ και άλλων παγκόσμιων κεφαλαιαγορών θα μπορούσε συνεπώς να τροφοδοτείται καλύτερα εντός της διαδικασίας, ενισχύοντας τοιουτοτρόπως και τον ευρωπαϊκό χρηματοπιστωτικό στίβο και αυτές τις σχέσεις.
<P>
Όσον αφορά την σύγκλιση μεταξύ των εποπτικών πρακτικών, πρέπει να είμαστε ρεαλιστές. Η έκθεση που βρίσκεται ενώπιόν σας παρουσιάζει μία χρήσιμη στρατηγική για τη δημιουργία πρωτοποριακών εποπτικών πρακτικών στην ΕΕ. Με μία πιο μακροπρόθεσμη προοπτική, δεδομένου ότι θα διασφαλίζεται η κοινοβουλευτική λογοδοσία οιουδήποτε νέου οργάνου που δημιουργείται, μπορούμε να δούμε τα οφέλη από τη μετάβαση προς ένα πιο ενιαίο εποπτικό καθεστώς για τις χρηματοοικονομικές αγορές. Μία πιθανή επιλογή είναι ένα 26ο ευρωπαϊκό καθεστώς εποπτείας των παγκόσμιων παραγόντων. Όλες αυτές οι επιλογές πρέπει να μείνουν ανοιχτές και να χρησιμοποιηθούν εάν η Επιτροπή το κρίνει απαραίτητο. 
<SPEAKER ID="127" LANGUAGE="DE" NAME="Othmar Karas (PPE-DE )." AFFILIATION="">
<P>
Δεύτερον, επιτρέψτε μου να πω ότι το σχέδιο δράσης για τις χρηματοπιστωτικές υπηρεσίες μέχρι το 2005 αποτελεί μία επιτυχία –υιοθετήθηκαν ήδη 39 από 42 μέτρα– που οδηγεί προς την εσωτερική χρηματοπιστωτική αγορά και μια επιτυχία που είναι αποτέλεσμα του έργου του Κοινοβουλίου. Όσο αναγκαία όμως κι αν είναι αυτά τα μέτρα, υπάρχουν πάρα πολλοί άνθρωποι που θεωρούν υπερβολικό τον μεγάλο αριθμό νέων και αναγκαίων ρυθμίσεων. Η θεώρηση αυτή είναι εσφαλμένη, καθώς η δέσμη μέτρων πρέπει να εφαρμοστεί μέσα σε πολύ μικρό χρονικό διάστημα, ενώ η εσωτερική αγορά δεν έχει ακόμα ολοκληρωθεί.
<P>
Είμαστε υπέρ της διαδικασίας Lamfalussy, η οποία όμως δεν πρέπει να καταλήξει σε περιορισμό του δημοκρατικού ελέγχου, της δημοκρατικής νομιμότητας και της διαφάνειας στη λήψη αποφάσεων και τη διαμόρφωση γνώμης. Ο χρόνος ανάληψης δράσης εξαρτάται από το πότε θα έχουμε ολοκληρώσει την εφαρμογή και θα γνωρίζουμε ποια ακριβώς είναι τα επόμενα βήματα που πρέπει να κάνουμε μαζί. 
<SPEAKER ID="128" LANGUAGE="" NAME="Charlie McCreevy," AFFILIATION="Μέλος της Επιτροπής.">
<P>
     Κύριε Πρόεδρε, όπως δήλωσα νωρίτερα, αυτή η έκθεση σηματοδοτεί το ξεκίνημα μίας νέας εποχής στις χρηματοπιστωτικές υπηρεσίες. Ευχαριστώ την κ. van den Burg για την πολύ ενδιαφέρουσα έκθεσή της και την αξιοσημείωτη προσπάθεια που κατέβαλε κατά την εκπόνησή της.
<P>
Βάσει αυτής της έκθεσης και της διαβούλευσής μας με άλλους ενδιαφερομένους, την προσεχή εβδομάδα, στις 3 Μαΐου, σκοπεύω να παρουσιάσω στο Σώμα των Επιτρόπων ένα πράσινο βιβλίο σχετικά με την πολιτική χρηματοπιστωτικών υπηρεσιών για τα επόμενα πέντε χρόνια. Θα παρουσιάσω αυτό το βιβλίο στην Επιτροπή Οικονομικής και Νομισματικής Πολιτικής διεξοδικότερα στις 9 Μαΐου. Το πράσινο βιβλίο της Επιτροπής θα είναι ανοιχτό για δημόσια διαβούλευση έως την 1η Αυγούστου. Τα τελικά μας συμπεράσματα για την πολιτική, που θα προκύψουν από όλο αυτό το έργο, προβλέπονται για το τέλος αυτού του έτους.
<P>
Ανέκυψαν ορισμένα θέματα και θα προσπαθήσω να απαντήσω σε κάποια από αυτά. Η κ. van den Burg και η κ. Kauppi αναφέρθηκαν στην έκθεση «Himalaya». Η Επιτροπή πιστεύει ότι η ολοκλήρωση πρέπει να συνοδεύεται από εφάμιλλες εποπτικές δομές: όσο πιο ολοκληρωμένες οι αγορές, τόσο πιο ολοκληρωμένες και συγκλίνουσες πρέπει να είναι επίσης και οι εποπτικές δομές. Επί του παρόντος, θεωρώ ότι οι δομές της Διαδικασίας Lamfalussy είναι επαρκείς, αλλά πρέπει να ελέγχονται και να προσαρμόζονται στενά και συνεχώς, ή να αναπτύσσονται περαιτέρω εάν χρειάζεται. Μόνο κατόπιν προσεκτικής εκτίμησης ίσως είναι απαραίτητες οι μελλοντικές πρωτοβουλίες, με αυστηρή εφαρμογή της αρχής της επικουρικότητας.
<P>
Αρκετοί ομιλητές, συμπεριλαμβανομένης της κ. van den Burg και της κ. Kauppi, ανέφεραν το αποκαλούμενο 26ο καθεστώς. Αυτό το καθεστώς ίσως ακούγεται ελκυστικό στην απλότητά του, αλλά στην πράξη θα απαιτήσει κάποιο βαθμό εναρμόνισης γενικά, είτε νομικής είτε από άποψη φορολογίας, γλώσσας, κλπ. Τα οφέλη των σχεδίων του 26ου καθεστώτος δεν έχουν αποδειχθεί ακόμα, και η επίτευξη μίας συμφωνίας για προαιρετικές ευρωπαϊκές προδιαγραφές σχεδιασμένες για συγκεκριμένα μόνο προϊόντα θα είναι δύσκολη. Ωστόσο, λαμβάνω υπόψη την παρούσα συζήτηση και θα απαντήσω στην πρόσκληση για περαιτέρω διερεύνηση αυτών των σχεδίων του 26ου καθεστώτος, όπως ρητά διατυπώθηκε στην έκθεση van den Burg.
<P>
Και η κ. van den Burg και η κ. Berès ανέφεραν τις λιανικές αγορές. Συμφωνούμε ότι υπάρχουν σημαντικά εμπόδια στην ολοκλήρωση των λιανικών αγορών χρηματοπιστωτικών υπηρεσιών. Η ολοκλήρωση των λιανικών αγορών είναι σύνθετη και απαιτητική. Ωστόσο, αυτό δεν πρέπει να είναι η κατάληξη αλλά η αφετηρία. Τα χαρακτηριστικά των προϊόντων, τα συστήματα διανομής, η προστασία του καταναλωτή, το δίκαιο των συμβάσεων, διαφορές στην κατανάλωση, ο πολιτισμός ή άλλες οικονομικές ή διαρθρωτικές πραγματικότητες διαδραματίζουν έναν εξέχοντα ρόλο στον λιανικό τομέα και δημιουργούν σημαντική συνθετότητα στη διασυνοριακή προσφορά και ζήτηση. Αυτά τα εμπόδια, ωστόσο, έλκουν την καταγωγή τους από τον κατακερματισμό της ευρωπαϊκής αγοράς για ιστορικούς λόγους. Η Επιτροπή δεν αποδέχεται το επιχείρημα ότι, καθώς αυξάνεται η ευρωπαϊκή ολοκλήρωση, ο κατακερματισμός εδραιώνεται. Σε δέκα χρόνια από τώρα, η λιανική αγορά θα είναι εντελώς διαφορετική από την αγορά του σήμερα. Ο ρόλος μας είναι να προβλέψουμε και να διευκολύνουμε αυτή την εξέλιξη και να μην διστάσουμε να αναλάβουμε νέες πρωτοβουλίες.
<P>
Ο κ. Purvis και η κ. Berès ήγειραν το ζήτημα της διαχείρισης των περιουσιακών στοιχείων. Θα φροντίσουμε να δράσουμε μόνο εφόσον προσδιοριστούν τα θέματα και ανευρεθούν ενδεχόμενες λύσεις. Όπου οι στόχοι μπορούν να επιτευχθούν με μη νομοθετικά μέτρα, θα επιλέξουμε προφανώς αυτή την οδό. Ενδεχομένως να χρειαστεί επίσης να αντιμετωπίσουμε αυτό το ζήτημα των νομοθετικών αλλαγών εάν αποτελούν τον μόνο τρόπο διασφάλισης των ελευθεριών της ενιαίας αγοράς στον τομέα των επενδυτικών κεφαλαίων.
<P>
Ο κ. Radwan ήγειρε αρκετά θέματα, συμπεριλαμβανομένου ενός σχετικά με τα πρότυπα που εισήχθηκαν για τον συμψηφισμό και τον διακανονισμό. Πρέπει να επισημάνω ότι η Επιτροπή δεν δεσμεύεται επ’ ουδενί από τα πρότυπα της Ευρωπαϊκής Επιτροπής Ρυθμιστικών Αρχών των Αγορών Κινητών Αξιών του Ευρωπαϊκού Συστήματος Κεντρικών Τραπεζών (ESCB CESR), και οιεσδήποτε αποφάσεις πολιτικής που ίσως διαφυλαχθούν ευλαβικά σε μία μελλοντική οδηγία σχετικά με τον συμψηφισμό και τον διακανονισμό θα έχουν προτεραιότητα έναντι των προτύπων ESCB CESR.
<P>
Ο κ. Radwan εγείρε επίσης το ζήτημα της δημοκρατικής διακυβέρνησης και της πολιτικής λογοδοσίας των ρυθμιστικών αρχών. Την προηγούμενη εβδομάδα ήμουν στις Ηνωμένες Πολιτείες. Θα διαπιστώσετε ότι εργαζόμαστε σκληρά για να επηρεάσουμε την εν εξελίξει διαδικασία μεταρρύθμισης εντός του Συμβουλίου Διεθνών Λογιστικών Προτύπων. Εξετάζουμε προσεκτικά τις προτεινόμενες ρυθμίσεις για το Συμβούλιο Διεθνών Λογιστικών Προτύπων και Ελέγχων, το οποίο θα επεξεργάζεται τα εθνικά πρότυπα και ελέγχους. Κατά τη διάρκεια αυτής της πρόσφατης επίσκεψης στις Ηνωμένες Πολιτείες, σημειώσαμε αξιόλογη πρόοδο σε ορισμένους από αυτούς τους τομείς.
<P>
Ο κ. Wohlin εγείρε το ζήτημα του νέου πλαισίου για την κεφαλαιακή επάρκεια. Προσφέρει ένα ευρύ φάσμα προσεγγίσεων. Όσον αφορά τις τράπεζες που κινούνται προς τις απλούστερες προσεγγίσεις, οι αλλαγές από τις υπάρχουσες προδιαγραφές της Βασιλείας Ι δεν είναι τεράστιες, συνεπώς το κόστος εφαρμογής είναι ευλόγως μικρό. Τράπεζες που κινούνται προς πιο πολύπλοκες προσεγγίσεις θα πρέπει να δαπανήσουν περισσότερα, αλλά θα το πράξουν μόνο εάν αυτό είναι μία συνετή επιχειρηματική απόφαση και τα οφέλη υπερβούν τις δαπάνες.
<SPEAKER ID="129" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί αύριο στις 11.00. 
<SPEAKER ID="130" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A6-0065/2005) του Henrik Lax, εξ ονόματος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, σχετικά με την πρόταση κανονισμού του Συμβουλίου που τροποποιεί τον Κανονισμό (ΕΚ) αριθ. 539/2001 για τον μηχανισμό αμοιβαιότητας (COM(2004)0437 - C6-0097/2004 - 2004/0141(CNS)). 
<SPEAKER ID="131" LANGUAGE="FR" NAME="Franco Frattini," AFFILIATION="Αντιπρόεδρος της Επιτροπής">
<P>
Αυτή η πρόταση ερείδεται σε δύο διαπιστώσεις. Αφενός, η αμοιβαιότητα είναι μια βασική αρχή στον τομέα των θεωρήσεων. Αφετέρου, ο μηχανισμός που προβλέπεται δυνάμει του κανονισμού 539/2001 για τη διασφάλιση της τήρησης της αμοιβαιότητας είναι ακατάλληλος, κυρίως λόγω του ανελαστικού και αυτόματου χαρακτήρα του. Κατά συνέπεια, ο μηχανισμός δεν έχει χρησιμοποιηθεί τα τελευταία τρία και πλέον χρόνια, από τότε δηλαδή που τέθηκε σε εφαρμογή ο κανονισμός, αν και εξακολουθούσαν να υφίστανται καταστάσεις μη αμοιβαιότητας έναντι παλαιών κρατών μελών και ο αριθμός των περιπτώσεων μη αμοιβαιότητας αυξανόταν αλματωδώς με την άφιξη των νέων κρατών μελών.
<P>
Οι τροπολογίες που προτείνει ο κ. Lax θέτουν τρεις διαφορετικούς στόχους. Ο πρώτος στόχος είναι η επέκταση του μηχανισμού, ώστε να καλύπτει ένα σύνολο καταστάσεων που δεν αφορούν μόνο τις περιπτώσεις εξαιρέσεων από την υποχρέωση θεώρησης, αλλά και τις προϋποθέσεις χορήγησης θεωρήσεων. Αυτή η επέκταση θέτει ως στόχο να ξεπεράσει το εμπόδιο της νομικής βάσης του κανονισμού. Επιπλέον, επιδιώκοντας να συμπεριλάβει μια ολόκληρη σειρά ζητημάτων που στην πραγματικότητα είναι ήσσονος σημασίας, ενδέχεται να αποδυναμώσει τον μηχανισμό αμοιβαιότητας, ο οποίος πρέπει να παραμείνει εστιασμένος σε ένα ουσιώδες πρόβλημα, το οποίο οι πολίτες το εκλαμβάνουν ως τέτοιο, δηλαδή τη διατήρηση της υποχρέωσης θεώρησης που επιβάλλεται από τρίτες χώρες, όταν οι ίδιες απαλλάσσονται αυτής της υποχρέωσης από τα κράτη μέλη μας. Το πρόγραμμα της Χάγης επιβεβαιώνει ότι πρόκειται για ένα πρόβλημα, το οποίο πρέπει να επιλυθεί κατά προτεραιότητα.
<P>
Ο δεύτερος στόχος συνίσταται στην αποτροπή της συνέχισης καταστάσεων μη αμοιβαιότητας επ’ αόριστον και στην παροχή δυνατότητας αντίδρασης με μέτρα που άπτονται του τομέα εξωτερικής πολιτικής. Οφείλω να επισημάνω στον εισηγητή ότι συμμερίζομαι τη γενική κατεύθυνση αυτής της τροπολογίας και οφείλω να σας πω επίσης ότι ο πολιτικός προσανατολισμός που διαμορφώθηκε στο Συμβούλιο Δικαιοσύνης και Εσωτερικών Υποθέσεων της 24ης Φεβρουαρίου κινείται στην ίδια λογική. Ωστόσο, δεν μπορώ να αποδεχθώ το δεσμευτικό χαρακτήρα του δικαιώματος πρωτοβουλίας της Επιτροπής, όταν πρόκειται για πρόταση προσωρινών μέτρων, ούτε, για λόγους νομικής βάσης, την επέκταση του δικαιώματος πρωτοβουλίας της Επιτροπής στο παρόν πλαίσιο σε προτάσεις μέτρων που άπτονται άλλων τομέων και όχι του τομέα της πολιτικής θεωρήσεων.
<P>
Τέλος, ο τρίτος στόχος είναι η συμμετοχή του Ευρωπαϊκού Κοινοβουλίου σε όλα τα στάδια της διαδικασίας. Βεβαίως, πρέπει να διασφαλιστεί η αναγκαία διαφάνεια, όμως ο μηχανισμός αμοιβαιότητας πρέπει να παραμείνει ένα ευέλικτο μέσο, στο οποίο θα είναι δυνατή η άμεση προσφυγή και το οποίο, και αυτό είναι το βασικό, να μας επιτρέπει τη λήψη προσωρινών μέτρων. Η προσωρινή αποκατάσταση της υποχρέωσης θεώρησης έναντι τρίτης χώρας τίθεται, στην πραγματικότητα, σε άλλο επίπεδο σε σχέση με την καταχώριση αυτής της χώρας στον κατάλογο των χωρών για τις οποίες απαιτείται χορήγηση θεώρησης, ο οποίος προσαρτάται στον κανονισμό 539/2001. Μια τέτοια καταχώριση συνιστά τροποποίηση του κανονισμού και ως τέτοια αποφασίζεται βεβαίως από το Συμβούλιο, μετά από διαβούλευση με το Ευρωπαϊκό Κοινοβούλιο.
<P>
Τέλος, με έναν μηχανισμό ενισχυμένης αμοιβαιότητας, η Επιτροπή θα είναι κατάλληλα εφοδιασμένη για να ανταποκριθεί στην πρόσκληση που της απηύθυνε επισήμως το Ευρωπαϊκό Συμβούλιο της 4ης και 5ης Νοεμβρίου 2004: αναφέρεται στη συνέχιση των προσπαθειών μας, προκειμένου να εξασφαλίσουμε, το συντομότερο δυνατόν, ότι οι πολίτες όλων των κρατών μελών θα μπορούν να μετακινούνται χωρίς θεώρηση, για σύντομη παραμονή, σε όλες τις χώρες των οποίων οι υπήκοοι μπορούν να εισέλθουν στην Ευρωπαϊκή Ένωση χωρίς θεώρηση. 
<SPEAKER ID="132" LANGUAGE="SV" NAME="Henrik Lax (ALDE )," AFFILIATION="εισηγητής">
<P>
Στην έκθεση περιλαμβάνεται επίσης ένα νέο στοιχείο, το οποίο θεωρώ ότι πρέπει να μελετήσουν πολύ προσεκτικά η Επιτροπή και το Συμβούλιο. Υπάρχουν αμέτρητες περιπτώσεις, κυρίως στα ανατολικά σύνορα της ΕΕ, στις οποίες μια τρίτη χώρα, σχεδόν απροειδοποίητα, μετέβαλε προς το αυστηρότερο τους όρους χορήγησης θεωρήσεων. Υπάρχουν παραδείγματα ταξιδιωτών από τους οποίους απαιτείται ασφάλιση ταξιδίου από ρωσικές μόνον ασφαλιστικές εταιρείες. Από τους λιθουανούς αυτοκινητιστές ζητείται να διαθέτουν ειδική ασφάλιση για να μπορούν να μεταβούν οδικώς στο Καλίνινγκραντ, ενώ οφείλουν να εμφανιστούν εντός τριημέρου ενώπιον των τοπικών αρχών. Την ίδια εβδομάδα που μια ναυτιλιακή εταιρεία θα ξεκινούσε τη λειτουργία πορθμείων προς την Αγία Πετρούπολη, μεταβλήθηκαν οι κανόνες για την έκδοση θεώρησης, με αποτέλεσμα η εν λόγω εταιρεία να αναγκαστεί να αποσύρει την υπηρεσία. Οι σπουδαστές μας σε ρωσικά πανεπιστήμια δεν λαμβάνουν αυτομάτως ετήσια θεώρηση, ενώ σε περίπτωση κλοπής της θεώρησης ο κάτοχός της υποβάλλεται σε μια εξαιρετικά δαπανηρή και επαχθή γραφειοκρατική διαδικασία. Για να σας αναφέρω ένα μόνο παράδειγμα: ακόμη και μικρά παιδιά υποχρεούνται να παρουσιάσουν πιστοποιητικό εξέτασης για τον ιό HIV προκειμένου να λάβουν θεώρηση μακράς διάρκειας από τις ρωσικές αρχές.
<P>
Για τις Βρυξέλλες, τα θέματα αυτά μπορεί να φαίνονται ασήμαντα, όμως προξενούν σοβαρή όχληση και οικονομική επιβάρυνση στους ενδιαφερομένους. Η πολύ μεγάλη πλειοψηφία των μελών της αρμόδιας επιτροπής θεώρησε ότι τα κράτη μέλη πρέπει να έχουν τη δυνατότητα να παραπέμπουν αυτές τις περιπτώσεις στην Επιτροπή εφόσον οι απαιτήσεις θεώρησης που επιβάλλονται οδηγούν σε σοβαρούς περιορισμούς της δυνατότητας κυκλοφορίας των πολιτών. Στην πραγματικότητα, αυτές οι περιπτώσεις σχεδόν πάντοτε χαρακτηρίζονται από έλλειψη αμοιβαιότητας. Δεδομένου ότι η ΕΕ οφείλει να λειτουργεί προς όφελος των πολιτών μας, είναι εξαιρετικά σημαντικό, όπως επιβεβαιώνει και ο Επίτροπος κ. Frattini, να αντιμετωπιστούν με σοβαρότητα αυτά τα προβλήματα, παρότι ενδεχομένως μοιάζει να είναι λιγότερο σοβαρά από το κεντρικό ζήτημα της υποχρεωτικής ή όχι έκδοσης θεώρησης.
<P>
Εφόσον το Κοινοβούλιο –ευελπιστούμε με μεγάλη πλειοψηφία– εγκρίνει τώρα την έκθεση, θα στείλει ένα σαφές μήνυμα στην Επιτροπή και στο Συμβούλιο των Υπουργών προκειμένου να ξεκινήσουν την κατάρτιση ενός μηχανισμού ο οποίος θα λαμβάνει υπόψη τις καθημερινές ανάγκες των πολιτών όταν υφίσταται υποχρέωση θεώρησης. Η έκθεσή μου περιλαμβάνει μια πρόταση η οποία μπορεί να χρησιμοποιηθεί ως σημείο εκκίνησης. Εάν το θέμα αυτό μας είχε τεθεί στις αρχές του έτους, θα είχε εφαρμοστεί η διαδικασία συναπόφασης. Παρότι εφαρμόζεται πλέον η διαδικασία διαβούλευσης, το Συμβούλιο και η Επιτροπή είναι καλό να σκεφτούν τη σημασία του γεγονότος ότι λαμβάνεται υπόψη η τροπολογία του Κοινοβουλίου. Εξίσου σημαντικό είναι να προβεί αμέσως η Επιτροπή σε αναθεώρηση των προξενικών οδηγιών, προκειμένου οι κοινοί κανόνες θεώρησης να εφαρμόζονται κατά τον ίδιο τρόπο σε όλα τα κράτη μέλη. Η αναταραχή σχετικά με τον ρόλο του Γερμανού Υπουργού Εξωτερικών, Joschka Fischer, τονίζει περαιτέρω την αναγκαιότητα λήψης αυτών των μέτρων.
<SPEAKER ID="133" LANGUAGE="PL" NAME="Barbara Kudrycka," AFFILIATION="εξ ονόματος της Ομάδας PPE-DE">
<P>
   . – Κύριε Πρόεδρε, ο μηχανισμός αμοιβαιότητας που ίσχυσε μέχρι στιγμής στο πλαίσιο της πολιτικής θεωρήσεων της Ευρωπαϊκής Ένωσης συνεπαγόταν τη δυνατότητα επιβολής αυστηρών κυρώσεων εις βάρος τρίτων χωρών, εάν μια χώρα ανέφερε ότι η υποχρεωτική χρήση θεωρήσεων την τοποθετούσε σε μειονεκτική θέση. Στις 7 Ιουλίου 2004, μετά την ένταξη των δέκα νέων κρατών μελών στην ΕΕ, η Επιτροπή χαλάρωσε τους κανόνες που περιλαμβάνονταν σε αυτόν τον κανονισμό με τρόπο που καταργούσε τον μηχανισμό αμοιβαιότητας που προέβλεπε το σχέδιο κανονισμού. Αυτό οδήγησε σε μια παράλογη κατάσταση σύμφωνα με την οποία 9 από τα 10 νέα κράτη μέλη ήταν υποχρεωμένα να δέχονται πολίτες τρίτων χωρών, όπως οι ΗΠΑ, χωρίς θεωρήσεις, ενώ οι πολίτες των εν λόγω κρατών μελών χρειάζονταν θεώρηση για να ταξιδέψουν σε αυτές τις τρίτες χώρες. Θεωρώ ότι ο κ. Lax εκπόνησε μια θαυμάσια, στο σύνολό της, έκθεση· όμως, παρά το γεγονός ότι προβλέπει μια σειρά πρόσθετων διαδικασιών και προθεσμιών οι οποίες μπορούν να εφαρμοστούν με διπλωματικά μέσα, δεν υποχρεώνει το Συμβούλιο ή την Επιτροπή να επιβάλουν αυστηρότερες κυρώσεις. Σύμφωνα με την έκθεση, η Επιτροπή έχει τη δυνατότητα να αποφασίσει αν θα επιβληθεί υποχρεωτική θεώρηση για τους πολίτες μιας τρίτης χώρας ή αν θα ληφθούν διαφορετικά, πολύ λιγότερο αποτελεσματικά, μέτρα. Κατά τη γνώμη μου, το γεγονός ότι δίδεται η δυνατότητα στην Επιτροπή να αποφασίζει κατ’ αυτόν τον τρόπο καταδεικνύει έλλειψη αποφασιστικότητας, ενώ θα έχει ως αποτέλεσμα την ανεπαρκή προστασία των πολιτών των νέων κρατών μελών. Μια τέτοια θέση θα έστελνε το σαφές μήνυμα ότι η αλληλεγγύη μεταξύ των κρατών μελών της ΕΕ έναντι τρίτων χωρών ήταν χλιαρή από την ένταξη ήδη των νέων κρατών μελών. Μετά την ένταξη των τελευταίων στην ΕΕ, εφαρμόζονται δύο μέτρα και δύο σταθμά, με διαφορετικό μηχανισμό για τα 15 παλαιότερα κράτη μέλη και διαφορετικό μηχανισμό, στον οποίο η αλληλεγγύη είναι λιγότερο εμφανής, για την ΕΕ των 25. Το αποτέλεσμα είναι ότι η διαφορά καθεστώτος μεταξύ των πολιτών της νέας και της παλαιάς ΕΕ έχει καταστεί ακόμη πιο εμφανής, καθόσον οι πολίτες των νέων κρατών μελών υπόκεινται σε πρόσθετους περιορισμούς όταν ταξιδεύουν εκτός της ΕΕ. Ενόψει όλων αυτών, με εκπλήσσει το γεγονός ότι ορισμένοι μιλούν για μια νέα έννοια ευρωπαϊκής ιθαγένειας, τη στιγμή που ορισμένοι από τους πολίτες της ΕΕ θα έχουν τελείως διαφορετικά δικαιώματα και υποχρεώσεις από τους υπόλοιπους, οι οποίοι θεωρούνται λιγότερο αξιόλογοι.
<P>
Επίτροπε Frattini, θέλω να καταστήσω σαφές ότι, εφόσον τεθεί σε ισχύ ο αναθεωρημένος μηχανισμός, θα εμμείνουμε στην υποχρέωση της Επιτροπής να εκπληρώσει τα καθήκοντα που της έχουν ανατεθεί. Θέλω επίσης να έχω μια σαφή απάντηση στο ερώτημα αν μπορούμε να αναμένουμε από την Επιτροπή να παρουσιάσει ένα σχέδιο δράσης στο οποίο θα ορίζονται σαφή χρονοδιαγράμματα για την επίτευξη των στόχων που σχετίζονται με την κατάργηση των θεωρήσεων για τα ταξίδια προς τις ΗΠΑ, ενώ θα χρησιμοποιούνται οι αξιολογήσεις Σένγκεν των νέων κρατών μελών ως πλαίσιο αναφοράς. Αυτό είναι ένα ζωτικό συμφέρον όλων των πολιτών των νέων κρατών μελών. 
<SPEAKER ID="134" LANGUAGE="FR" NAME="Marie-Line Reynaud," AFFILIATION="εξ ονόματος της Ομάδας PSE">
<P>
    Κύριε Πρόεδρε, κύριε Επίτροπε, κυρίες και κύριοι συνάδελφοι, θέλω καταρχάς να ευχαριστήσω ιδιαιτέρως τον κ. Lax για την άριστη συνεργασία μας.
<P>
Εν προκειμένω, ασχολούμαστε με ένα θέμα που βρίσκεται στον πυρήνα αυτού που συνιστά τον πλούτο της Ευρώπης, δηλαδή τον σεβασμό του νόμου, σε όλες του τις εκφάνσεις, στο πλαίσιο της αποκατεστημένης ειρήνης και αρμονίας. Προσπαθούμε να δημιουργήσουμε έναν αρμονικό χώρο μεταξύ της Ευρώπης και του υπόλοιπου κόσμου, όπου τα σύνορα δεν είναι τείχη που υψώνονται ανάμεσα στους μεν και τους δε, διαχωρίζοντας ανθρώπους και έθνη. Πρέπει να εξασφαλίσουμε ότι η Ευρώπη θα είναι ένας αναγνωρισμένος χώρος, όπου θα είναι δυνατόν να μετακινείται κάποιος απρόσκοπτα, σε καλές συνθήκες, από και προς τις τρίτες χώρες, κοντινές και μακρινές. Πρόκειται επίσης για μια πράξη εμπιστοσύνης προς τα 420 εκατομμύρια πολιτών μας. Έτσι, κατέστη αναγκαίο, για να προχωρήσουμε προς αυτή την κατεύθυνση, να αναθεωρήσουμε πλήρως μια μέθοδο που ενθαρρύνει μια άκρως ανελαστική προσέγγιση.
<P>
Κυρίες και κύριοι, η έκθεση που σας ζητώ να ψηφίσετε, εξετάζει από μια νέα σκοπιά τις τροποποιήσεις που είναι αναγκαίο να περιληφθούν στον κανονισμό, ο οποίος είναι σε ισχύ από το 2001. Σε αυτό το πλαίσιο, επισημαίνω το ενδιαφέρον μου για την αρχή της μη συστηματοποίησης των κυρώσεων που επιβάλλονται τώρα, σε περίπτωση παράλειψης της από την πλευρά του ενός ή του άλλου μέρους, μεταξύ της Ευρωπαϊκής Ένωσης και της εκάστοτε τρίτης χώρας. Αυτά τα αντίποινα προκύπτουν συχνά είτε λόγω τεχνικού ή ακόμα και διοικητικού προβλήματος, είτε λόγω ακατάλληλων πολιτικών επιλογών, που η διπλωματία οφείλει οπωσδήποτε να επιχειρήσει καταρχάς να επιλύσει. Επί του παρόντος, η αμοιβαιότητα των κυρώσεων δεν είναι ούτε ευκταία ούτε η ενδεδειγμένη απάντηση σε συχνά περίπλοκα προβλήματα που ανακύπτουν σε καθημερινή βάση. Σε τελική ανάλυση, οι πολίτες μας είναι εκείνοι που πληρώνουν ακριβό τίμημα λόγω του ότι εμποδίζεται η ελεύθερη κυκλοφορία τους, για να μην μιλήσουμε για τις πολύ δαπανηρές οχλήσεις που αυτό συνεπάγεται. Αυτός είναι ο λόγος για τον οποίο, σύμφωνα με ένα σχέδιο που εκπονήθηκε με σύνεση, είναι ανάγκη να δημιουργηθεί ένα φόρουμ συζήτησης, όπου το Ευρωπαϊκό Κοινοβούλιο θα συμμετέχει πλήρως.
<SPEAKER ID="135" LANGUAGE="HU" NAME="Szent-Iványi, István," AFFILIATION="εξ ονόματος της Ομάδας ALDE">
<P>
Η Επιτροπή πρέπει επιτέλους να ενεργήσει με αυστηρότητα εξ ονόματος της Κοινότητας και στη βάση της αλληλεγγύης μεταξύ των κρατών μελών· ευελπιστώ δε ότι ο κ. Frattini θα εκμεταλλευθεί αυτή την ευκαιρία και θα λάβει τα αναγκαία μέτρα. Η υπό εξέταση έκθεση αποτελεί έγκαιρη βάση για μια τέτοια πρωτοβουλία. Θέλω να συγχαρώ τον κ. Lax για τη θαυμάσια έκθεσή του και να επισημάνω τρεις βασικές προτάσεις οι οποίες περιλαμβάνονται σε αυτήν και πρέπει οπωσδήποτε να εγκριθούν. Στην έκθεση προτείνεται η αύξηση της περιόδου γνωστοποίησης από 10 σε 90 ημέρες, προκειμένου να μπορούν να πραγματοποιηθούν διαπραγματεύσεις μεταξύ των επιμέρους κρατών μελών, όμως, μετά την πάροδο αυτού του χρονικού διαστήματος, οφείλει να εφαρμοστεί ο μηχανισμός αμοιβαιότητας. Εξίσου σημαντικό είναι το γεγονός ότι επιτυγχάνει τη συμμετοχή του Κοινοβουλίου σε αυτή τη διαδικασία όχι μόνον επειδή τονίζει το κύρος και τη σημασία του Κοινοβουλίου, αλλά και επειδή ενισχύει τη δημοκρατική διαφάνεια. Ένα άλλο σημαντικό σημείο είναι ότι η έκθεση δεν αναφέρεται απλώς σε υποχρεώσεις θεώρησης, αλλά και σε κάθε άλλη διαδικασία η οποία εμποδίζει την ελεύθερη κυκλοφορία. Ευελπιστούμε ότι με την έγκριση του νέου μηχανισμού και των τροποποιήσεών του, η Επιτροπή θα ασκήσει πλήρως τις αρμοδιότητές της σε περιπτώσεις στις οποίες παραβιάζονται καίρια συμφέροντα των κρατών μελών, διότι σήμερα παραβιάζονται καίρια συμφέροντα των εννέα νέων κρατών μελών, οπότε αναμένουμε ότι η Επιτροπή θα προβεί σε επιτυχείς διαπραγματεύσεις όσον αφορά το νέο αυτό ψήφισμα. 
<SPEAKER ID="136" LANGUAGE="PT" NAME="Carlos Coelho (PPE-DE )." AFFILIATION="">
<P>
   – Κύριε Πρόεδρε, κύριε Frattini, κυρίες και κύριοι, τασσόμαστε υπέρ της αμοιβαιότητας ως θεμελιώδους αρχής της πολιτικής θεωρήσεων και θεωρούμε ότι μια κοινή ευρωπαϊκή πολιτική θεωρήσεων πρέπει σε κάθε περίπτωση να στηρίζεται στην αρχή της αλληλεγγύης. Χρειαζόμαστε έναν μηχανισμό ο οποίος θα είναι σχεδιασμένος ώστε να διασφαλίζει ότι οι ευρωπαίοι πολίτες δεν θα χρειάζεται να διαθέτουν θεώρηση προκειμένου να εισέλθουν στις τρίτες χώρες οι υπήκοοι των οποίων δεν χρειάζονται θεώρηση για να εισέλθουν στην κοινοτική επικράτεια. Ορισμένες τρίτες χώρες, ωστόσο, απαιτούν θεωρήσεις από πολίτες της ΕΕ, πρακτική που δεν συνάδει με την αρχή της αμοιβαιότητας. Ο ισχύων μηχανισμός δεν έχει χρησιμοποιηθεί ποτέ αφότου θεσπίστηκε, το 2001, ενώ ο κ. Frattini ορθώς αναγνώρισε ότι χαρακτηρίζεται από υπερβολική δυσκαμψία και ότι είναι δυσεφάρμοστος. Εκτός του ότι ο μηχανισμός μπορεί να εφαρμοστεί μόνον εάν το ζητήσει το αδικούμενο κράτος μέλος, ο σχεδόν αυτόματος τρόπος με τον οποίο επανέρχεται το καθεστώς θεωρήσεων είχε αποθαρρυντικά αποτελέσματα· εξωτερικά, λόγω του μεγάλου κινδύνου πρόκλησης κρίσης στις σχέσεις με τρίτες χώρες, και, εσωτερικά, λόγω της έλλειψης αλληλεγγύης στην περίπτωση που το Συμβούλιο θα εμπόδιζε τη διαδικασία. Τα αδικούμενα κράτη μέλη, όπως η χώρα μου, η Πορτογαλία, ανέκαθεν απέφευγαν να επικαλεστούν αυτό το μέτρο.
<P>
Για τους λόγους αυτούς, στηρίζω αυτή την πρόταση καθώς και τις προτάσεις του εισηγητή, κ. Lax, τον οποίο συγχαίρω για το θαυμάσιο έργο του. 
<SPEAKER ID="137" LANGUAGE="PL" NAME="Jan Jerzy Kułakowski (ALDE )." AFFILIATION="">
<P>
   – Κύριε Επίτροπε, κυρίες και κύριοι, θέλω καταρχάς να ευχαριστήσω τον κ. Lax για το έργο του, το οποίο μας έδωσε τη δυνατότητα να συζητήσουμε τον μηχανισμό αμοιβαιότητας και να λάβουμε αποφάσεις επί του θέματος. Θέλω απλώς να επιστήσω την προσοχή των συναδέλφων σε ένα θέμα στο οποίο αναφέρθηκε η κ. Kudrycka, το οποίο μάλιστα επίσης έθιξε προ ολίγου ο κ. Lax. Υπάρχει ο κίνδυνος άνισης μεταχείρισης των διαφόρων κρατών μελών και των πολιτών τους, ιδίως όσον αφορά τη χορήγηση θεωρήσεων για την είσοδο στις Ηνωμένες Πολιτείες.
<SPEAKER ID="138" LANGUAGE="PL" NAME="Stanisław Jałowiecki (PPE-DE )." AFFILIATION="realpolitik">
<P>
   – Κύριε Πρόεδρε, κύριε Επίτροπε, η έννοια της αμοιβαιότητας είναι παλαιά, όσο και η ιστορία των διεθνών σχέσεων. Έχει τις ρίζες της στην παράδοση του αμοιβαίου σεβασμού και της ίσης μεταχείρισης των πολιτών διαφόρων χωρών. Μέχρι την 1η Μαΐου 2004, αυτή η αρχή ήταν προφανής για τα παλαιά κράτη μέλη και δεν την αμφισβητούσε κανείς. Ωστόσο, μετά την ένταξη των 10 νέων κρατών μελών στην ΕΕ, οι αντιλήψεις πολλών έναντι αυτής της αρχής άρχισαν ξαφνικά να μεταβάλλονται. Άρχισαν να εφαρμόζουν τη , η οποία συνίσταται ουσιαστικά στην τροποποίηση των αρχών μας ώστε να ανταποκρίνονται στην πραγματικότητα, αντί της προσπάθειας αλλαγής της πραγματικότητας ώστε να συμφωνεί με τις αρχές μας. Κατά τη γνώμη μου, η πρόταση κανονισμού του Συμβουλίου για την τροποποίηση του κανονισμού όσον αφορά τον μηχανισμό αμοιβαιότητας είναι ένα ακόμη παράδειγμα . Οι τροποποιήσεις αυτές είναι απαράδεκτες για τους πολίτες της Πολωνίας για μια σειρά από λόγους. Πρώτον, οι Πολωνοί θεωρούσαν ανέκαθεν ότι η έλλειψη αμοιβαιότητας στις συμφωνίες με ορισμένες χώρες, και ιδίως με τις Ηνωμένες Πολιτείες, όσον αφορά τις θεωρήσεις είναι άδικη. Δεύτερον, είχαν κάθε δικαίωμα να αναμένουν ότι, με την ένταξή μας στην Ευρωπαϊκή Ένωση, η οποία είναι κοινότητα εθνών, η εν λόγω κοινότητα θα αναλάμβανε μέρος της ευθύνης για την υπεράσπιση των συμφερόντων της Πολωνίας, σύμφωνα με την αρχή της επικουρικότητας στην ευρύτερή της έννοια. Για μια ακόμη φορά, όμως, οι προσδοκίες τους διαψεύσθηκαν, και το θαυμάσιο σύνθημα των τριών σωματοφυλάκων «ένας για όλους και όλοι για έναν», το οποίο είμαι βέβαιος ότι έχουμε ακούσει όλοι στο παρελθόν, παρέμεινε στον χώρο της μυθοπλασίας. Αυτός είναι ένας επιπλέον λόγος για τον οποίο αδυνατώ να υπερψηφίσω την έκθεση, παρότι –ή ίσως ακριβώς επειδή– έχω τόσο την πολωνική όσο και την αμερικανική υπηκοότητα. Παρεμπιπτόντως, δεν μπορώ παρά να αναρωτιέμαι τι απέγινε η ακεραιότητα της πολιτικής της Ευρωπαϊκής Ένωσης. Θα ήθελα δε να ρωτήσω τον Επίτροπο και τον Πρόεδρο πώς μπορεί η διεθνής Ευρωπαϊκή Κοινότητα να έχει το παραμικρό κύρος στο διεθνές προσκήνιο όταν αποδεχόμαστε τόσο σοβαρές υποχωρήσεις σε θέματα όπως αυτό, το οποίο, εκ πρώτης όψεως, φαίνεται εξαιρετικά απλό.
<SPEAKER ID="139" LANGUAGE="IT" NAME="Franco Frattini," AFFILIATION="Αντιπρόεδρος της Επιτροπής">
<P>
Είμαστε πεπεισμένοι ότι χρειάζεται ταχύτητα και αποτελεσματικότητα. Γνωρίζετε ότι εάν, όπως ελπίζω, εγκριθεί αυτή η πρωτοβουλία και αφού ανακοινωθεί στα κράτη μέλη, το ζήτημα θα διαβιβαστεί αυτομάτως στην Επιτροπή για διαπραγματεύσεις με μεγαλύτερη ταχύτητα και αποτελεσματικότητα από ό,τι σήμερα. Θα εφαρμοσθεί η αρχή της αλληλεγγύης και αυτό αποτελεί επίσης ένα σημείο με ιδιαίτερη πολιτική σημασία. Όπως ορθώς είπε ο κ. Coelho, χρειάζονται πολιτικές και διπλωματικές απαντήσεις και αυτός είναι ο δρόμος που προτίθεται να ακολουθήσει η Επιτροπή.
<P>
Μπορώ να σας διαβεβαιώσω ότι έχουμε συνάψει ήδη σχέσεις και επαφές σε πολιτικό επίπεδο με τις τρίτες χώρες που αναφέρατε: τις Ηνωμένες Πολιτείες, τον Καναδά, την Αυστραλία και τη Νέα Ζηλανδία, ώστε να συναφθεί μια συμφωνία που θα εξασφαλίζει σε όλα τα παλιά και νέα κράτη μέλη τη δυνατότητα μετακίνησης χωρίς να είναι αναγκαία η θεώρηση. Όπως ζητήθηκε, θα προτείνουμε συγκεκριμένη δράση και αυστηρές προθεσμίες και εργαζόμαστε προκειμένου όλα τα νέα κράτη μέλη να μπορούν να ενταχθούν στον χώρο Σένγκεν από το 2007. Γνωρίζετε ότι θα χρειαστεί μια αξιολόγηση κατά περίπτωση, αλλά εμείς εργαζόμαστε για να βοηθήσουμε σε αυτήν την περίοδο όλα τα νέα κράτη μέλη ώστε να μπορέσουν να συμμετάσχουν σε έναν ευρωπαϊκό χώρο χωρίς εσωτερικά σύνορα. 
<SPEAKER ID="140" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί αύριο στις 11.00. 
<SPEAKER ID="141" LANGUAGE="" NAME="Πρόεδρος." AFFILIATION="">
<P>
   – Η ημερήσια διάταξη προβλέπει τη συζήτηση της σύστασης για τη δεύτερη ανάγνωση (A6-0084/2005), εξ ονόματος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, σχετικά με την κοινή θέση του Συμβουλίου ενόψει της έγκρισης του κανονισμού του Ευρωπαϊκού Κοινοβουλίου και του Συμβουλίου που αφορά την τροποποίηση των διατάξεων της σύμβασης εφαρμογής της συμφωνίας του Σένγκεν της 14ης Ιουνίου 1985 για τη σταδιακή κατάργηση των ελέγχων στα κοινά σύνορα όσον αφορά την πρόσβαση στο Σύστημα Πληροφοριών Σένγκεν των υπηρεσιών των κρατών μελών που είναι υπεύθυνες για την έκδοση αδειών κυκλοφορίας οχημάτων (14238/1/2004 – C6-0007/2005 – 2003/0198(COD)) (εισηγητής: ο κ. Carlos Coelho). 
<SPEAKER ID="142" LANGUAGE="PT" NAME="Carlos Coelho (PPE-DE )," AFFILIATION="εισηγητής">
<P>
   . – Κύριε Πρόεδρε, κύριε Frattini, κυρίες και κύριοι, όλοι επιθυμούμε την καταπολέμηση των κλοπών και της παράνομης εμπορίας κλεμμένων οχημάτων. Πρόκειται για μια μορφή εγκλήματος η οποία παρουσιάζει αύξηση, καθώς ο αριθμός των κλεμμένων οχημάτων υπερβαίνει το 1 εκατομμύριο ετησίως, λιγότερο από το 40% των οποίων ανακτάται.
<P>
Αυτό το πρόβλημα είναι ανησυχητικό, όχι μόνο από οικονομική άποψη, αλλά και για τον σημαντικότερο λόγο ότι συνδέεται με άλλες μορφές εγκλήματος, όπως η διακίνηση ναρκωτικών, το λαθρεμπόριο όπλων και η εμπορία ανθρώπων. Είναι επίσης μια εξαιρετικά επικερδής δραστηριότητα, η οποία έχει καταστεί πολύ ελκυστική για τα δίκτυα οργανωμένου εγκλήματος, καθόσον δεν συνοδεύεται από μεγάλους κινδύνους. Πρέπει, συνεπώς, να ληφθούν νέα μέτρα για την καταπολέμηση αυτού του είδους των εγκλημάτων. Σε μια Ευρώπη στην οποία έχουν καταργηθεί οι έλεγχοι των εσωτερικών συνόρων, πρέπει να εξευρεθεί μια λύση η οποία θα περιλαμβάνει δράση σε κοινοτικό επίπεδο. Σκοπός αυτής της πρότασης είναι να προσφερθεί στις δημόσιες υπηρεσίες των κρατών μελών που είναι υπεύθυνες για την έκδοση αδειών κυκλοφορίας οχημάτων άμεση πρόσβαση σε ορισμένες κατηγορίες στοιχείων που περιλαμβάνονται στο Σύστημα Πληροφοριών Σένγκεν (SIS) και, ως εκ τούτου, να περιοριστεί το δικαίωμα των αντιστοίχων ιδιωτικών υπηρεσιών που εκδίδουν άδειες κυκλοφορίας στη δυνατότητα έμμεσης πρόσβασης μέσω κάποιας δημόσιας αρχής η οποία έχει πρόσβαση στο SIS. Επιδιώκεται έτσι να καταστεί το SIS ακόμη πιο σημαντικό μέσο στην προσπάθεια καταπολέμησης του εγκλήματος. Είναι απαραίτητο οι αρμόδιες αρχές να έχουν τη δυνατότητα να ελέγχουν γρήγορα και αποτελεσματικά εάν τα οχήματα που τους παρουσιάζονται για την έκδοση άδειας κυκλοφορίας έχουν κλαπεί, επιστραφεί ή χαθεί.
<P>
Αυτή η άμεση πρόσβαση θα διασφαλίσει ότι τα οχήματα που έχουν κλαπεί σε μια χώρα δεν θα μπορούν να αποκτήσουν άδεια κυκλοφορίας –και συνεπώς να νομιμοποιηθούν– σε μια άλλη χώρα, διαδικασία η οποία ενίοτε διαρκεί λιγότερο από 24 ώρες. Υπάρχουν δύο λόγοι για τη θέσπιση αυτού του μέτρου: πρώτον, η αποτελεσματικότητα – στην ΕΕ κυκλοφορούν εκατομμύρια οχήματα και η άμεση πρόσβαση θα επιτρέπει τον εύκολο και γρήγορο έλεγχο του νομικού καθεστώτος ενός οχήματος· και, δεύτερον, η διαφάνεια – επί του παρόντος, τα διάφορα κράτη μέλη εφαρμόζουν διαφορετικές μεθόδους για να ελέγχουν εάν ένα όχημα έχει κλαπεί κατά την έκδοση της άδειας κυκλοφορίας. Όλες αυτές οι μέθοδοι είναι, σε μεγαλύτερο ή μικρότερο βαθμό, αδιαφανείς και περίπλοκες. Η προτεινόμενη λύση, στο πλαίσιο της Σύμβασης Σένγκεν, είναι διαφανής και προσφέρει περισσότερες εγγυήσεις σε σύγκριση με την τρέχουσα κατάσταση.
<P>
Θέλω επίσης να επισημάνω ότι εν προκειμένω εφαρμόζεται η οδηγία 95/46 για την προστασία των φυσικών προσώπων έναντι της επεξεργασίας δεδομένων προσωπικού χαρακτήρα, καθώς και οι ειδικές διατάξεις της Σύμβασης Σένγκεν για την προστασία των δεδομένων προσωπικού χαρακτήρα. Θέλουμε δε να διασφαλίσουμε την αποτελεσματική τήρηση και παρακολούθηση της εφαρμογής αυτών των κανόνων. Συνεπώς, οι αρμόδιες αρχές για την προστασία των δεδομένων πρέπει να έχουν στη διάθεσή τους επαρκείς πόρους για την επιτέλεση του έργου τους, ενώ τα κράτη μέλη πρέπει να διασφαλίζουν με συνέπεια το θεμελιώδες δικαίωμα στην προστασία των δεδομένων προσωπικού χαρακτήρα.
<P>
Η έκθεσή μου, με την οποία κατατίθενται δέκα τροπολογίες στην αρχική πρόταση της Επιτροπής, εγκρίθηκε κατά την πρώτη ανάγνωση τον Απρίλιο του 2004 και η κοινή θέση του Συμβουλίου εγκρίθηκε τον Δεκέμβριο του 2004. Χαιρετίζω ολόψυχα αυτή την κοινή θέση, και εκφράζω την ικανοποίησή μου διότι, κάνοντας δεκτές επτά από τις δέκα κατατεθείσες τροπολογίες, λαμβάνει σε μεγάλο βαθμό υπόψη τις συστάσεις του Κοινοβουλίου. Όσον αφορά τις τρεις τροπολογίες που δεν έγιναν δεκτές, θα ξεκινήσω με την τροπολογία αριθ. 4. Δεν θεώρησα σκόπιμο να διατηρηθεί πλέον αυτή η τροπολογία, καθόσον, στις 24 Φεβρουαρίου 2005, το Συμβούλιο ενέκρινε τελικώς την πρωτοβουλία του Βασιλείου της Ισπανίας με σκοπό την έγκριση απόφασης του Συμβουλίου που αφορά την ανάθεση ορισμένων νέων καθηκόντων στο Σύστημα Πληροφοριών Σένγκεν, ειδικότερα όσον αφορά την καταπολέμηση της τρομοκρατίας. Η δεύτερη τροπολογία, υπ’ αριθ. 11, ήταν μια προσπάθεια τροποποίησης των κανόνων προστασίας των δεδομένων του SIS, όμως συμφωνώ ότι το σημείο αυτό μπορεί να συζητηθεί στο πλαίσιο της νομικής πρότασης σχετικά με το SIS II, τη δεύτερη γενιά του SIS. Τέλος, η τρίτη τροπολογία, υπ’ αριθ. 10, προέβλεπε μια ετήσια έκθεση σχετικά με την εφαρμογή της πρότασης για την πρόσβαση των αρμοδίων αρχών στο σύστημα.
<SPEAKER ID="143" LANGUAGE="" NAME="Franco Frattini," AFFILIATION="Αντιπρόεδρος της Επιτροπής.">
<P>
     Κύριε Πρόεδρε, πρώτα από όλα θα ήθελα να ευχαριστήσω τον εισηγητή κ. Coelho, για την έκθεσή του. Στόχος μας είναι η πρόληψη και η καταπολέμηση της παράνομης εμπορίας κλεμμένων οχημάτων και η βελτίωση της λειτουργίας της εσωτερικής αγοράς. Η πρόταση που συζητάμε σήμερα επιτρέπει επίσης την καλύτερη χρήση της μεγαλύτερης ευρωπαϊκής βάσης δεδομένων για κλεμμένα οχήματα, του Συστήματος Πληροφοριών Σένγκεν.
<P>
Τα οικονομικά συμφέροντα που διακυβεύονται είναι τεράστια αφού ετησίως εκδίδονται άδειες κυκλοφορίας για εκατομμύρια αυτοκινήτων και κάθε 10 ή 15 δευτερόλεπτα κλέβεται ένα αυτοκίνητο, γεγονός το οποίο έχει επίσης υπογραμμιστεί από τον εισηγητή. Εφόσον η κλοπή οχημάτων είναι ένα από τα κύρια εγκλήματα που επηρεάζουν άμεσα τους πολίτες, η συνεργασία μας για τη μείωσή της θα έχει ανυπολόγιστο αντίκτυπο στην ασφάλειά τους.
<P>
Προτείνουμε υπό συγκεκριμένες συνθήκες να επιτρέπεται στις εθνικές αρχές που είναι υπεύθυνες για την έκδοση αδειών κυκλοφορίας των οχημάτων να συμβουλεύονται τους καταλόγους δεδομένων SIS για τα κλεμμένα οχήματα και τα κλεμμένα έγγραφα οχημάτων, προ της ταξινόμησης ενός οχήματος που είναι ήδη ταξινομημένο σε άλλο κράτος Σένγκεν. Αυτή η ενημέρωση θα καταστήσει πιο δύσκολη την πώληση κλεμμένων οχημάτων σε άλλα κράτη Σένγκεν. Ταυτόχρονα, θα αυξήσει τις ευκαιρίες των θυμάτων να ανακτήσουν τη χαμένη τους ιδιοκτησία. Αυτό αποτελεί έναν εξαίρετο τρόπο με τον οποίο η Ευρώπη μπορεί να φανεί χρήσιμη στους πολίτες της και να προαγάγει μία πραγματική λειτουργική συνεργασία.
<P>
Η πρότασή μας θα κάνει επίσης πιο εύχρηστη τη διαδικασία επιβολής του νόμου διευκολύνοντας την πρόσβαση στην πληροφόρηση. Συμφωνώ με τον εισηγητή ότι η παρούσα κατάσταση κάθε άλλο παρά διαφανής είναι. Λαμβανομένων υπόψη των εκατομμυρίων αυτοκινήτων που παρουσιάζονται για ταξινόμηση ετησίως, οι αρχές στερούνται τους πόρους για να ελέγχουν όλα τα αυτοκίνητα σύμφωνα με τις ισχύουσες απαιτήσεις. Η πρότασή μας θα επιτρέψει αυτή την πρόσβαση βάσει ενός διαφανούς και κοινού συνόλου κανόνων και αρχών προστασίας δεδομένων. Η συμμόρφωση με τους κανόνες θα ελέγχεται με τρόπο παρόμοιο με εκείνο άλλων αναζητήσεων στο SIS. Το μέλημα για την προστασία των δεδομένων μας οδήγησε στη διάκριση μεταξύ των ρυθμίσεων για την πρόσβαση του κοινού και των φορέων ταξινόμησης των ιδιωτικών οχημάτων.
<P>
Τέλος, η Επιτροπή επικροτεί τις τροπολογίες που πρότεινε το Ευρωπαϊκό Κοινοβούλιο, συγκεκριμένα την τροπολογία 3, η οποία επιτρέπει ένα σύστημα αναφοράς συμβάντων με σκοπό την συλλογή αξιόπιστων δεδομένων. Προφανώς, όταν το SIS II τεθεί σε εφαρμογή, η Επιτροπή θα εξασφαλίσει ένα συστηματικό σύστημα αναφοράς συμβάντων. 
<SPEAKER ID="144" LANGUAGE="" NAME="" AFFILIATION="Αντιπροέδρου">
<SPEAKER ID="145" LANGUAGE="FR" NAME="Martine Roure," AFFILIATION="εξ ονόματος της Ομάδας PSE">
<P>
    Κύριε Πρόεδρε, καταρχάς, θέλω να χαιρετίσω τις εποικοδομητικές σχέσεις συνεργασίας που έχουμε σε γενικές γραμμές με τον κ. Coelho. Είναι κάτι που ήθελα να επισημάνω.
<P>
Θέλω, τέλος, να υπενθυμίσω ότι η Ομάδα μου εναντιώθηκε, κατά την πρώτη ανάγνωση, στην άμεση πρόσβαση στο Σύστημα Πληροφοριών Σένγκεν κάθε αρχής άλλης από εκείνες που είναι αρμόδιες για την επιβολή του νόμου. Πρέπει να πω ότι εξακολουθούμε να τηρούμε αυτή την αρχή ενόψει των επερχόμενων συζητήσεων αναφορικά με το Σύστημα Πληροφοριών Σένγκεν II, που εμπίπτει στο πεδίο της συναπόφασης.
<SPEAKER ID="146" LANGUAGE="DA" NAME="Ole Krarup," AFFILIATION="εξ ονόματος της Ομάδας GUE/NGL">
<SPEAKER ID="147" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί αύριο, στις 11.00. 
<SPEAKER ID="148" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει την προφορική ερώτηση του κ. Karl-Heinz Florenz προς την Επιτροπή, εξ ονόματος της Επιτροπής Περιβάλλοντος, Δημόσιας Υγείας και Ασφάλειας των Τροφίμων, σχετικά με τη στρατηγική της Επιτροπής ενόψει του Πρώτου Συνεδρίου των Συμβαλλομένων για τους Έμμονους Οργανικούς Ρύπους (POP) (O-0042/2005 – B6-0171/2005). 
<SPEAKER ID="149" LANGUAGE="" NAME="Avril Doyle (PPE-DE )," AFFILIATION="αναπληρώτρια συντάκτης.">
<P>
    Κύριε Πρόεδρε, με την άδειά σας θα εκπροσωπήσω επίσης τον κ. Florenz, Πρόεδρο της Επιτροπής Περιβάλλοντος, Δημόσιας Υγείας και Ασφάλειας των Τροφίμων. Θα έπρεπε να ήταν ο επικεφαλής της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, αλλά δεν μπορεί να είναι μαζί μας απόψε για αυτό παραχώρησε τον χρόνο του σε μένα επιπροσθέτως του δικού μου χρόνου, συνεπώς σας ευχαριστώ για την υπομονή σας επ’ αυτού.
<P>
Η παρούσα προφορική ερώτηση υπεβλήθη από τον συνάδελφό μου κ. Florenz και έχουμε επίσης μία πρόταση ψηφίσματος πέραν αυτής της ερώτησης εξ ονόματος της Επιτροπής Περιβάλλοντος, Δημόσιας Υγείας και Ασφάλειας των Τροφίμων σχετικά με τη στρατηγική της ΕΕ για τη Διάσκεψη που θα διεξαχθεί στην Punta del Este για τους Έμμονους Οργανικούς Ρύπους. Για την ιστορία, την προσεχή εβδομάδα διεξάγεται η Πρώτη Διάσκεψη των Μερών της Σύμβασης της Στοκχόλμης για τους Έμμονους Οργανικούς Ρύπους (POP) στην Punta del Este της Ουρουγουάης. Οι POP είναι οργανικές χημικές ουσίες που αποικοδομούνται πολύ αργά στο περιβάλλον και συσσωρεύονται στον οργανισμό μας· βρίσκονται μάλιστα στους ιστούς κάθε ανθρώπινου όντος του πλανήτη. Μεταδίδονται μέσω του αέρα και μέσω της τροφικής αλυσίδας πολύ μακριά από τις πηγές τους, ακόμη και σε περιοχές όπου δεν έχουν ποτέ χρησιμοποιηθεί ή παραχθεί.
<P>
Περιλαμβάνουν εντομοκτόνα όπως το DDT –ίσως ο πλέον γνωστός POP– βιομηχανικές χημικές ουσίες όπως PCB (πολυχλωροδιφαινύλια) και βέβαια τα ανεπιθύμητα παραπροϊόντα βιομηχανικών μεθόδων όπως οι διοξίνες και τα φουράνια. Από τη στιγμή που οι POP εκλύονται στο περιβάλλον είναι σχεδόν αδύνατο να προβλεφθεί πού θα καταλήξουν, συνεπώς πρέπει να εφαρμόσουμε την αρχή της προφύλαξης, αλλά προπάντων να πάρουμε μέτρα για τον περιορισμό της χρήσης τους και της διάθεσής τους στην αγορά γενικά.
<P>
Είναι σημαντικό, ωστόσο, να λαμβάνονται υπόψη οι ανάγκες των αναπτυσσόμενων χωρών, η αντίδραση να είναι ανάλογη και να επιτρέπουμε ελεγχόμενες εξαιρέσεις. Σκέφτομαι πρωτίστως τη χρήση του DDT κατά της ελονοσίας επειδή, παρά τις βέλτιστες προσπάθειες των επιστημόνων και τις αλλεπάλληλες προσπάθειες για την ανακάλυψη ενός αποτελεσματικού εμβολίου, αυτό εξακολουθεί να είναι κάτι πολύ μακρινό. Επομένως η προσέγγισή μας πρέπει να είναι ανάλογη, ιδιαίτερα όταν διαπιστώνουμε ότι κάθε λεπτό 2 παιδιά πεθαίνουν στην Αφρική από ελονοσία. Κάθε μέρα 3 000 παιδιά πεθαίνουν στην Αφρική από ελονοσία. Το κουνούπι που ευθύνεται για τη μετάδοση της ελονοσίας έχει αποδειχθεί εξαιρετικά ανθεκτικό στις διάφορες μεθόδους αντιμετώπισής του επί σειρά ετών. Έως σήμερα, η μόνη αποτελεσματική μέθοδος εξόντωσης του κουνουπιού είναι η χρήση του DDT. Αν και είναι μία πολύ τοξική ουσία, η ωφέλεια εξακολουθεί να υπερέχει του κινδύνου όταν το παιδί σας είναι πιθανότερο να πεθάνει από ελονοσία παρά από δηλητηρίαση από έμμονους οργανικούς ρύπους. Συνεπώς, εάν μπορούμε να σώσουμε τη ζωή ενός παιδιού, έως ότου να έχουμε έναν άλλο τρόπο για να το κάνουμε και να εξοντώσουμε το εν λόγω κουνούπι, θα πρέπει να επιτρέψουμε την ελεγχόμενη χρήση. Ωστόσο, πρέπει να διπλασιάσουμε τις προσπάθειές μας για την ανεύρεση μίας εναλλακτικής λύσης για το DDT επειδή συντελείται τεράστια βλάβη στους ανθρώπους –είναι βιοσυσσωρευτικό– και το περιβάλλον μας από την ανάγκη μας να φροντίσουμε τα παιδιά που είναι εδώ σήμερα. Δεν διαθέτουμε τίποτα άλλο για να αντικαταστήσουμε το DDT στην εξάλειψη της ελονοσίας και του κουνουπιού που ευθύνεται γι' αυτήν.
<P>
Θα ήθελα να θέσω ορισμένα ειδικά ερωτήματα στον Επίτροπο. Κύριε Επίτροπε, θα γνωρίζετε προφανώς το παρόν ψήφισμα. Θα ήθελα να επιστήσω την προσοχή σας στην παράγραφο 9, η οποία αναφέρει ότι το Κοινοβούλιο «πιστεύει ότι οι βουλευτές του Ευρωπαϊκού Κοινοβουλίου που συμμετέχουν στην αντιπροσωπεία της ΕΕ μπορούν να έχουν ουσιαστική συμβολή και αναμένει, συνεπώς, ότι θα έχουν πρόσβαση στις συντονιστικές συνεδριάσεις της ΕΕ στην Punta del Este τουλάχιστον υπό την ιδιότητα του παρατηρητή». Το ψήφισμα συνεχίζει αναφέροντας «με ή χωρίς δικαίωμα λόγου». Θα ήμουν αρκετά ευτυχής ακόμα και με την ιδιότητα του παρατηρητή χωρίς δικαίωμα λόγου. Κύριε Επίτροπε, το λέω αυτό ανεξαρτήτως του προηγούμενου ή επίκλησης διοργανικών συμφωνιών, διότι θα ήθελα εντούτοις να πω πάλι για την ιστορία ότι, μόλις λίγες εβδομάδες μετά τον διορισμό σας, κύριε Επίτροπε, στη Διάσκεψη των Μερών στο Μπουένος Άιρες για την αλλαγή του κλίματος, ΔτΜ 10, σημειώσατε μεγάλα άλματα προόδου συμπεριλαμβάνοντας τους βουλευτές του Ευρωπαϊκού Κοινοβουλίου, τόσο πριν όσο και μετά τις διάφορες συνεδριάσεις, όσον αφορά τις συσκέψεις πλήρους ενημέρωσης. Προχωρήσατε μέχρι του σημείου να ζητήσετε τη γνώμη μας για διάφορα θέματα. Αυτό εκτιμήθηκε πάρα πολύ από όλους μας σε όλες τις ομάδες αυτού του Κοινοβουλίου. Γνωρίζω ότι δεν μπορείτε να βρίσκεστε μαζί μας στην Punta del Este, αλλά θα ήθελα να σας ζητήσω να το καταστήσετε απολύτως σαφές σε αυτούς τους αξιότιμους ανθρώπους που θα σας εκπροσωπούν εκεί ότι θα θέλατε το προηγούμενο που δημιουργήσατε τον περασμένο Δεκέμβριο να συνεχιστεί.
<P>
Θα ήθελα εν κατακλείδι να σας ρωτήσω, κύριε Επίτροπε, σχετικά με τους στόχους και το χρονοδιάγραμμα για την προσθήκη επιπλέον οργανικών χημικών ουσιών στον κατάλογο των POP όπως ορίζεται στη Σύμβαση, πράγμα που συζητήθηκε τον περασμένο Αύγουστο. Η Επιτροπή πρότεινε να προστεθούν επτά νέες ουσίες στον κατάλογο για σταδιακή απαγόρευση. Για κάποιο αόριστο λόγο μεταξύ του φθινοπώρου και των Χριστουγέννων και της Πρωτοχρονιάς, έως τον καιρό των συμπερασμάτων του Συμβουλίου στις 10 Μαρτίου, οι επτά μειώθηκαν σε τρεις πρόσθετες ουσίες. Καταλήξαμε από τη μεγαλεπήβολη φιλοδοξία για επτά ουσίες τον περασμένο Αύγουστο σε τρεις, συν φυσικά την Penta BDE, τη νορβηγική πρόταση, που ενδεχομένως θα αποτελέσει την τέταρτη. Θα ήθελα απλώς να ξέρω τη γνώμη της Επιτροπής επ’ αυτού. Η Ευρωπαϊκή Κοινότητα και τα κράτη μέλη ήθελαν να υποβάλουν έναν εκτεταμένο κατάλογο προς εξέταση ει δυνατόν πριν την πρώτη ΔτΜ την επόμενη εβδομάδα, αλλά εν πάση περιπτώσει εγκαίρως για να εξεταστεί στην πρώτη συνεδρίαση της επιτροπής αναθεώρησης για τους POP. Πρόκειται να τον έχουμε πριν την προσεχή εβδομάδα; Γιατί δεν συνέβη; Τι απέγιναν οι στόχοι και τα χρονοδιαγράμματα που ορίσθηκαν ρητώς; Ίσως θα μπορούσατε να μας πείτε, κύριε Επίτροπε, τι μεσολάβησε από τις 10 Μαρτίου έως σήμερα; Είναι μάλλον απογοητευτικό ότι οι φιλοδοξίες μας για την προσθήκη επτά ουσιών το περασμένο καλοκαίρι μειώθηκαν σε τρεις σε αυτό το στάδιο. Μου δίνει την εντύπωση ότι η αρχική επιτακτική ανάγκη και φιλοδοξία έχει εξανεμισθεί. Είναι, εν προκειμένω, σχεδόν σαν να αφαιρείται ο αέρας από το λάστιχο του ενθουσιασμού. 
<SPEAKER ID="150" LANGUAGE="" NAME="Σταύρος Δήμας," AFFILIATION="Μέλος της Επιτροπής">
<P>
    Κύριε Πρόεδρε, συμφωνώ σχεδόν σε όλα όσα είπε η κ. Doyle και θα ήθελα να πω ότι με την έναρξη της σύμβασης της Στοκχόλμης θα καταργηθούν σταδιακά δώδεκα ουσίες οι οποίες ανήκουν στις πλέον επικίνδυνες στον κόσμο. Ωστόσο, για να ανταποκριθεί η σύμβαση αυτή στις προσδοκίες μας, πρέπει να εφαρμοσθεί σωστά και να αποκτήσει δυναμική καλύπτοντας νέες ουσίες με την πάροδο του χρόνου. Πολλά σημαντικά ζητήματα πρόκειται να συζητηθούν και να αποφασισθούν στην πρώτη συνδιάσκεψη των μερών, η οποία και θα βάλει τα θεμέλια για τη μελλοντική εξέλιξη της συμβάσεως. Γενικός στόχος είναι να εξασφαλισθεί ότι οι αποφάσεις της πρώτης συνδιάσκεψης θα επιτρέψουν την αποτελεσματική εφαρμογή και την περαιτέρω εξέλιξη της σύμβασης.
<P>
Βέβαια, για να επιτύχουμε, θα πρέπει, πρώτον, να συσταθεί η επιτροπή εξέτασης για τους έμμονους οργανικούς ρύπους, ώστε να αρχίσει να εξετάζει νέες προτάσεις για την προσθήκη και άλλων οργανικών ρύπων στο πεδίο εφαρμογής. Η Επιτροπή έχει ήδη προσδιορίσει και άλλες ουσίες –είπε η κ. Doyle ότι περιορίσθηκαν στις τρεις– και από ό,τι γνωρίζω δεν έχει αλλάξει αυτό μέχρι τώρα. Εν πάση περιπτώσει η συζήτηση συνεχίζεται για το χρονοδιάγραμμα και το μορφότυπο υποβολής των προτάσεων και πιστεύω και ελπίζω ότι η Ευρωπαϊκή Ένωση θα προτείνει καλές προτάσεις κατά την πρώτη συνδιάσκεψη των μερών.
<P>
Δεύτερο και πολύ σημαντικό είναι ότι πρέπει να υπάρξει μεγαλύτερη πρόοδος όσον αφορά τη σταδιακή κατάργηση της χρήσης και απελευθέρωσης στο περιβάλλον των δώδεκα έμμονων οργανικών ρύπων που περιλαμβάνονται στον ισχύοντα κατάλογο, και ιδίως του DDT, για το οποίο πολύ σωστά είπατε ότι εξακολουθεί εντούτοις να είναι απαραίτητο για την καταπολέμηση της ελονοσίας σε ορισμένες αναπτυσσόμενες χώρες. Αλλά πρέπει η πρώτη συνδιάσκεψη να διευκολύνει τον περιορισμό της εξάρτησης από το DDT με τρόπους όπως είναι η προώθηση της έρευνας για εναλλακτικά μέσα και η παροχή τεχνικής και οικονομικής στήριξης. Επίσης η πρώτη συνδιάσκεψη πρέπει να δρομολογήσει τη λήψη περαιτέρω μέτρων με σκοπό αφενός τον περιορισμό των κινδύνων από τη χρήση και τη διάθεση PCB αφετέρου τη μείωση και πρόληψη της ελευθέρωσης στο περιβάλλον των οργανικών ρύπων που προκύπτουν ως υποπροϊόντα, ιδίως χλωριωμένων διοξινών και φουρανίων.
<P>
Τρίτος βασικός στόχος καθοριστικής σημασίας είναι να ολοκληρώσει η πρώτη συνδιάσκεψη το θεσμικό πλαίσιο που απαιτείται για να μπορεί να εφαρμοσθεί στην πράξη η σύμβαση. Πρέπει ιδίως να επιτύχει ουσιαστική πρόοδο στην ανάπτυξη κατάλληλων μηχανισμών και διαδικασιών συμμόρφωσης. Σχετικά με το σημείο 9 του ψηφίσματος, νομίζω ότι είναι καθήκον της Επιτροπής να περιλαμβάνει στις αποστολές αυτού του είδους μέλη του Ευρωπαϊκού Κοινοβουλίου και μπορώ να πω ότι από την εμπειρία την οποία είχα σε δύο περιπτώσεις, μία στο Μπουένος Άιρες και μία την προηγούμενη εβδομάδα στη Νέα Υόρκη κατά τη συνδιάσκεψη που έγινε για τη βιώσιμη ανάπτυξη, όπου επίσης μετείχαν μέλη του Κοινοβουλίου, είχαμε εξαιρετική συνεργασία και καταφέραμε όχι μόνο με την ανταλλαγή απόψεων, αλλά και συμβουλών, γνωμών και ιδίως πολιτικών κρίσεων σε ορισμένα θέματα, να προωθήσουμε τα θέματα για τα οποία ήμασταν σ' αυτές τις συνδιασκέψεις. Ταυτόχρονα πετύχαμε, με τα τρία θεσμικά όργανα, να δώσουμε μία πολύ καλή και ενιαία προς τα έξω εικόνα της Ευρωπαϊκής Ένωσης, ιδίως χρησιμοποιώντας τις διασκέψεις Τύπου, με τα οποία παρουσιασθήκαμε μαζί και φανήκαμε ενωμένοι, ενιαίοι, με απόψεις, και έτσι βελτιώσαμε και την εικόνα της Ευρωπαϊκής Ένωσης. Είχαμε δηλαδή και ουσιαστικά θετικά αποτελέσματα και αποτελέσματα από πλευράς επικοινωνίας. Γι' αυτό λοιπόν θεωρώ απαραίτητη τη συμμετοχή των μελών του Ευρωπαϊκού Κοινοβουλίου και πάντοτε νομίζω ότι είναι απόλυτα χρήσιμη και το συνιστώ και στους άλλους συναδέλφους μου της Ευρωπαϊκής Επιτροπής. 
<SPEAKER ID="151" LANGUAGE="PT" NAME="Edite Estrela," AFFILIATION="εξ ονόματος της Ομάδας PSE">
<P>
Η χημική βιομηχανία παράγει επί του παρόντος περισσότερες από 1 000 συνθετικές ουσίες, ορισμένες εκ των οποίων είναι ιδιαιτέρως ανθεκτικές, αποικοδομούνται δηλαδή εξαιρετικά δύσκολα στο περιβάλλον. Ορισμένες είναι βιοσυσσωρευτικές, συγκεντρώνονται δηλαδή στους ιστούς των ζωντανών οργανισμών, ενώ είναι επίσης τοξικές. Το συνηθέστερο από αυτά τα τοξικά χημικά είναι οι έμμονοι οργανικοί ρύποι (POP), οι οποίοι σχετίζονται με διάφορα προβλήματα υγείας όπως ο καρκίνος, η ενδομητρίωση, γνωστικές δυσλειτουργίες και μαθησιακές δυσκολίες. Οι έμμονοι οργανικοί ρύποι ευθύνονται επίσης για αναπαραγωγικές ανωμαλίες και ορμονικές διαταραχές. Επειδή είναι ανθεκτικοί, οι έμμονοι οργανικοί ρύποι μεταφέρονται από γενιά σε γενιά και μολύνουν τα τρόφιμα που καταναλώνουμε, τον αέρα που αναπνέουμε και το νερό που πίνουμε. Επειδή είναι βιοσυσσωρευτικοί, οι έμμονοι οργανικοί ρύποι συσσωρεύονται στο περιβάλλον και στους οργανισμούς των έμβιων όντων. Με τα χαρακτηριστικά αυτά, οι εν λόγω ρύποι μπορούν να καλύψουν μεγάλες αποστάσεις και να εμφανιστούν σε απομακρυσμένες περιοχές όπως στους πιγκουΐνους της Ανταρκτικής και στις πολικές αρκούδες του αρκτικού κύκλου. Συνεπώς, δεν αρκεί να σταματήσει η Βραζιλία την παραγωγή της ουσίας εάν δεν την μιμηθεί και η Αργεντινή· ομοίως, δεν αρκεί να απαγορεύσει η ΕΕ το DDT εάν η Κίνα συνεχίσει να το παράγει και να το χρησιμοποιεί. Συνεπώς –και θέλω να το τονίσω αυτό– πρέπει να υπάρξει διεθνής συντονισμός των προσπαθειών. Αξίζει επίσης να σημειωθεί ότι πολλές από αυτές τις ουσίες δεν υπήρχαν πριν από 50 χρόνια.
<P>
Το 1995, ξεκίνησαν διαπραγματεύσεις για τον έλεγχο της χρήσης, της παραγωγής και της διάθεσης έμμονων οργανικών ρύπων. Εντοπίστηκαν 12 ρυπαντές. Στη Σύμβαση της Στοκχόλμης, η οποία υπογράφηκε το 2001, ορίστηκε μια σειρά από στόχους και μέτρα τα οποία αποσκοπούσαν όχι μόνο στην καλύτερη διαχείριση των έμμονων οργανικών ρύπων αλλά και στην εξάλειψή τους και την προώθηση καθαρών τεχνολογιών. Στο πλαίσιο των αποφάσεων που περιελήφθησαν στη Σύμβαση της Στοκχόλμης, η οποία, όπως ανέφερα, υπογράφηκε το 2001, καθώς και των στόχων και του προγράμματος της πρώτης Διάσκεψης των Μερών στην εν λόγω Σύμβαση, η οποία θα πραγματοποιηθεί στην Ουρουγουάη στο διάστημα από 2 έως 6 Μαΐου, καλούμε την Επιτροπή να μας ενημερώσει για τους σχετικούς στόχους που έχει θέσει. Θέλω επίσης να ρωτήσω την Επιτροπή τι ελπίζει να επιτύχει και σε ποιο βαθμό θεωρεί ότι μπορεί να σημειωθεί πρόοδος. Επιπλέον, δεδομένου ότι όλα έχουν ένα κόστος, σας παρακαλώ επίσης να μας ενημερώσετε, κύριε Επίτροπε, ποιο είναι το ύψος των οικονομικών πόρων που θα διατεθούν για την ενίσχυση των χωρών στις οποίες υφίσταται πιο άμεση ανάγκη απαγόρευσης των έμμονων οργανικών ρύπων.
<P>
Δεν θα μεταβώ στην Punta del Este για να μετάσχω στη διάσκεψη, όμως θέλω να δηλώσω ότι συμμερίζομαι τις ανησυχίες τις οποίες εξέφρασε η κ. Doyle και ότι συμφωνώ με όλα όσα είπε όσον αφορά την αντιπροσωπεία του Κοινοβουλίου, η οποία καλείται να μετάσχει στη διάσκεψη με καθεστώς παρατηρητή. Δεν είναι λογικό να μην έχουν τη δυνατότητα τα εκλεγμένα μέλη του Ευρωπαϊκού Κοινοβουλίου να μετάσχουν σε όλες τις πρωτοβουλίες, τις διασκέψεις και τις συνεδριάσεις. 
<SPEAKER ID="152" LANGUAGE="" NAME="Σταύρος Δήμας," AFFILIATION="Μέλος της Επιτροπής.">
<P>
Όσον αφορά τους POP, η πρόταση της Επιτροπής ήταν φιλόδοξη, αλλά μέχρι στιγμής το Συμβούλιο δεν έχει συμφωνήσει σε αυτή. Επιθυμούσαμε μία απόφαση του Συμβουλίου σύμφωνα με το άρθρο 300 της Συνθήκης, δηλαδή με ειδική πλειοψηφία. Το πενιχρό αποτέλεσμα των συμπερασμάτων του Συμβουλίου οφείλεται στο γεγονός ότι αυτά εγκρίθηκαν διαφορετικά, κατόπιν ομοφωνίας. Η Επιτροπή λυπάται για αυτή την προσέγγιση. Ωστόσο, η διαδικασία θα είναι μακρά. Υπάρχουν πολιτικοί, οικονομικοί και κοινωνικοί προβληματισμοί που πρέπει να ληφθούν υπόψη, αλλά πρέπει να ακολουθήσουμε την επιχειρηματολογική μας γραμμή. 
<SPEAKER ID="153" LANGUAGE="" NAME="Πρόεδρος." AFFILIATION="">
<P>
   Για να ολοκληρώσουμε τη συζήτηση, ανακοινώνω ότι έχω λάβει μία πρόταση ψηφίσματος βάσει του άρθρου 108, παράγραφος 5, του Κανονισμού.(1)
<P>
Η ψηφοφορία θα διεξαχθεί αύριο, στις 11.00. 
<SPEAKER ID="154" LANGUAGE="" NAME="" AFFILIATION="(Η συνεδρίαση λήγει στις 21.30).">

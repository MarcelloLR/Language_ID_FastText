<CHAPTER ID="018">
Παρεμβάσεις ενός λεπτού επί σημαντικών πολιτικών θεμάτων
<SPEAKER ID="028" NAME="Πρόεδρος">
" ημερήσια διάταξη προβλέπει τις παρεμβάσεις ενός λεπτού επί σημαντικών πολιτικών θεμάτων.
<SPEAKER ID="029" NAME="Nicodim Bulzesc" AFFILIATION="PPE-DE">
Κύριε Πρόεδρε, στις 4 και 5 Δεκεμβρίου 2008 το Ευρωπαϊκό Κοινοβούλιο θα συζητήσει μια σειρά από προτάσεις για την τροποποίηση της οδηγίας 2003/87/ΕΚ σχετικά με το σύστημα εμπορίας δικαιωμάτων εκπομπής για τις εκπομπές αερίων του θερμοκηπίου για την περίοδο 2013-2020.
<P>
" πρόταση προβλέπει μια τεράστια αύξηση του πλειστηριασμού ήδη από το 2013. Ενώ σήμερα το 90% των δικαιωμάτων ρύπανσης παραχωρούνται δωρεάν σε βιομηχανικές εγκαταστάσεις, η νέα οδηγία ορίζει ότι ο πλήρης πλειστηριασμός πρέπει να είναι ο κανόνας από το 2013 και μετά.
<P>
Στην περίπτωση της Ρουμανίας, αυτό θα έχει εξαιρετικά σοβαρές συνέπειες για ολόκληρη την οικονομία και η βιομηχανία θα επηρεαστεί σε σημαντικό βαθμό. Πολλές βιομηχανικές εταιρείες θα πρέπει να μετεγκατασταθούν σε τρίτες χώρες με λιγότερη προστασία του κλίματος, πράγμα που θα αυξήσει τις τιμές και θα επιβραδύνει το σχέδιο ανάπτυξης έργων υποδομής της Ρουμανίας. Γι' αυτό το λόγο ζητώ οι βιομηχανίες στη Ρουμανία να λαμβάνουν δωρεάν όλα τα δικαιώματά τους για πιστοποιητικά CO2 για ολόκληρη την περίοδο.
<SPEAKER ID="030" NAME="Miguel Angel Martínez Martínez" AFFILIATION="PSE">
(ES) Κύριε Πρόεδρε, χθες το βράδυ, σε μια κοινή και εξαιρετικά ομαλή επιχείρηση στο γαλλικό έδαφος, δυνάμεις ασφαλείας από τη Γαλλία και την Ισπανία συνέλαβαν έναν από τους βασικότερους και ίσως τον πιο αιμοσταγή ηγέτη της ΕΤΑ, τον Txeroki, τον οποίο κατεδίωκαν για πάνω από έξι έτη για διάφορες δολοφονίες και επιθέσεις.
<P>
Έχοντας τη σύνεση που χρειάζεται πάντα σε τέτοιες περιπτώσεις, πιστεύω ότι αυτή είναι πολύ καλή είδηση και είμαι βέβαιος ότι το Σώμα θα συμμεριστεί την ικανοποίησή μας, η οποία αντισταθμίζει τη δυσαρέσκειά μας σε άλλες περιπτώσεις, όταν έπρεπε να μιλήσουμε για τα εγκλήματα αυτής της οργάνωσης.
<P>
Είναι ένα πολύ σοβαρό πλήγμα για την τρομοκρατική οργάνωση και πρέπει να συγχαρούμε τις δυνάμεις ασφαλείας, τις κυβερνήσεις και τους λαούς της Γαλλίας και της Ισπανίας για την επιτυχία της επιχείρησης. Πρέπει επίσης να συγχαρούμε τους εαυτούς μας για το παράδειγμα που έδωσε η διεθνής συνεργασία ως ουσιαστικό μέσον αντίστασης κατά της τρομοκρατίας.
<P>
Τέλος, κύριε Πρόεδρε, πρέπει να πω ότι οι τρομοκράτες πρέπει να γνωρίζουν ότι αυτή θα είναι η μοίρα τους: να συλληφθούν, να παραδοθούν στη δικαιοσύνη και να πληρώσουν για τα εγκλήματά τους, ή τουλάχιστον για εκείνα που μπορούν να αποδειχθούν, με χρόνια φυλάκισης.
<SPEAKER ID="031" NAME="Viktória Mohácsi" AFFILIATION="ALDE">
(HU) Σας ευχαριστώ, κύριε Πρόεδρε. Κυρίες και κύριοι, πέρασαν σχεδόν 10 μήνες από τότε που το Ευρωπαϊκό Κοινοβούλιο ενέκρινε ψήφισμα που ζητά από την Ευρωπαϊκή Επιτροπή να διαμορφώσει μια στρατηγική για τους Ρομά. Εκτός από ένα έγγραφο εργασίας, η Επιτροπή δεν παρουσίασε τίποτα καινούργιο, ακόμη και για τη σύνοδο κορυφής ΕΕ-Ρομά, η οποία ονομάστηκε ιστορική.
<P>
Στο μεταξύ, στο Κοσσυφοπέδιο οι Ρομά εξακολουθούν να ζουν σε επικίνδυνους για τη ζωή, μολυσμένους από μόλυβδο, καταυλισμούς και στην Ουγγαρία έχουν διαπραχθεί επιθέσεις με κοκτέιλ Μολότοφ ή πυροβόλα όπλα σε εννέα καταυλισμούς κατά σπιτιών οικογενειών Ρομά. Ο πιο πρόσφατος και τρομερά θλιβερός τόπος τέτοιων επιθέσεων ήταν το Nagycsécs, όταν δύο Ρομά προσπαθώντας να εγκαταλείψουν το σπίτι που καιγόταν σκοτώθηκαν βάναυσα με τουφέκια για σκάγια.
<P>
Κατά την ίδια περίοδο, σύμφωνα με τις εκθέσεις των οργανώσεων πολιτών, σχεδόν 30 000 Ρομά διέφυγαν στην Ιταλία κατά τους τελευταίους μήνες λόγω της αστυνομικής βίας και του κλίματος κατά των Ρομά. Ως επιστέγασμα αυτής της κατάστασης, υπάρχει η τρέχουσα οικονομική κρίση, η οποία - ας μην υπάρχει καμία αμφιβολία - θα επηρεάσει πιο έντονα τις αποκλεισμένες και άπορες κοινωνικές τάξεις και τους Ρομά. Θα ήθελα να υπενθυμίσω σε κάθε υπεύθυνο πολιτικό ότι αυτός είναι άλλος ένας λόγος για τον οποίο πρέπει να δημιουργήσουμε μια ευρωπαϊκή στρατηγική για τους Ρομά. Σας ευχαριστώ πολύ.
<SPEAKER ID="032" NAME="Bogusław Rogalski" AFFILIATION="UEN">
(PL) Κύριε Πρόεδρε, θα ήθελα να θέσω το ζήτημα του περιφερειακού δρόμου γύρω από την πόλη Augustów στην Πολωνία. " παρατεινόμενη αναμονή για μια απόφαση του Ευρωπαϊκού Δικαστηρίου γι' αυτό το θέμα σημαίνει περισσότερα θανατηφόρα τροχαία ατυχήματα με θύματα πεζούς. Κάθε χρόνο περίπου δύο εκατομμύρια φορτηγά οχήματα περνούν από το κέντρο της πόλης. Λόγω των πολλών έργων για προστατευόμενες φυσικές περιοχές στην περιφέρεια Podlasie, το πάγωμα όλων των οδικών επενδύσεων στην περιφέρεια από την Ευρωπαϊκή Επιτροπή της στερεί τη δυνατότητα μελλοντικής ανάπτυξης.
<P>
" απόφαση της Ευρωπαϊκής Επιτροπής σημαίνει ότι η περιοχή μετατρέπεται σε skansen, που με βάση το μοντέλο ορισμένων δυτικών χωρών θα γίνει μια γραφική τουριστική εγκατάσταση. Αλλά η μη κατασκευή του περιφερειακού δρόμου του Augustów για λόγους προστασίας του περιβάλλοντος με κάθε κόστος, ενώ αγνοεί τις ανθρώπινες ανάγκες, στερεί από τους κατοίκους της βορειοανατολικής Πολωνίας την ευκαιρία της ανάπτυξης και μια αξιοπρεπούς ζωής. " Ευρωπαϊκή Επιτροπή πρέπει να το λάβει υπόψη. " φύση χρειάζεται προστασία, αλλά όχι σε βάρος της ανθρώπινης ζωής.
<SPEAKER ID="033" NAME="László Tőkés" AFFILIATION="Verts/ALE">
(HU) Κύριε Πρόεδρε, "επιθυμώ έλεος και όχι θυσία": τα λόγια του Ιησού αντηχούν στην ψυχή μας, όταν συναντούμε ανεξέλεγκτη βία και σκληρότητα στον κόσμο. " τρομοκρατία και η βία είναι ακόμη πιο οδυνηρές, όταν διαπράττονται στο όνομα της φονταμενταλιστικής θρησκευτικότητας ή της θρησκευτικής αποκλειστικότητας.
<P>
Γι' αυτό πρέπει να διαμαρτυρηθούμε για τη βάναυση εκτέλεση του 13χρονου κοριτσιού από τη Νότια Σομαλία, που, αφού βιάστηκε από τρεις άνδρες, εκτελέστηκε δια λιθοβολισμού βάσει απόφασης ισλαμικού δικαστηρίου. Και πρέπει να διαμαρτυρηθούμε κατά της δίωξης της χριστιανικής μειονότητας του Ιράκ, χιλιάδες μέλη της οποίας εξαναγκάστηκαν από μαχητικούς Σιίτες να εγκαταλείψουν τα σπίτια τους στη Μοσούλη και τη γύρω περιοχή.
<P>
Στο πνεύμα της ευρωπαϊκής χριστιανικής μας παράδοσης, της θρησκευτικής ανοχής και της οικουμενικής αδελφότητας, η Ευρωπαϊκή Ένωση πρέπει να υψώσει τη φωνή της και να αναλάβει δράση για να προστατεύσει τα θύματα θρησκευτικής βίας και δίωξης.
<SPEAKER ID="034" NAME="Ilda Figueiredo" AFFILIATION="GUE/NGL">
(PT) Στην Πορτογαλία οι εργαζόμενοι αγωνίζονται για τα δικαιώματά τους σε ένα ευρύ φάσμα τομέων. Θέλουμε να εκφράσουμε την αλληλεγγύη μας προς όλους αυτούς που αγωνίζονται. Υποστηρίζουμε ιδιαίτερα το γενναίο αγώνα των εκπαιδευτικών και την εντυπωσιακή διαδήλωση που συγκέντρωσε στις 8 Νοεμβρίου στη Λισσαβόνα 120 000 καθηγητές από όλες τις γωνιές της χώρας. Σε αυτή τη δεύτερη μεγάλης κλίμακας διαδήλωση σε έξι μήνες συμμετείχε σχεδόν το 80% αυτής της επαγγελματικής τάξης. Ακολούθησαν κι άλλες εκδηλώσεις που στόχευαν να αποδείξουν ότι οι καθηγητές είναι αποφασισμένοι να συνεχίσουν να υπερασπίζονται την κρατική εκπαίδευση και να αγωνίζονται για την αξιοπρέπειά τους και το σεβασμό για το έργο τους που είναι απαραίτητα για τη μόρφωση των νέων γενεών και για τη διασφάλιση της ανάπτυξης και της προόδου στην Πορτογαλία, η οποία έχει μερικά από τα χειρότερα επίπεδα σχολικών επιδόσεων στην Ευρωπαϊκή Ένωση.
<P>
Υποστηρίζουμε επίσης τον αγώνα των εργαζομένων από το Pirites Alentejanas, στο Aljustrel, κατά της παύσης της εξορυκτικής δραστηριότητας την οποία η πολυεθνική απεφάσισε να αναστείλει έξι μήνες μετά τη επανέναρξή της, στέλνοντας περισσότερους από 600 ανθρώπους στην ανεργία. Πρέπει να ληφθούν επειγόντως μέτρα για να προληφθεί η επιδείνωση της ανεργίας σε μια τόσο υποβαθμισμένη περιοχή και να εμποδιστεί η χώρα να γίνει φτωχότερη.
<SPEAKER ID="035" NAME="Γεώργιος Γεωργίου" AFFILIATION="IND/DEM">
(EL) Κύριε Πρόεδρε, θα ήθελα να φέρω εις γνώσιν του Κοινοβουλίου ότι από τριημέρου, δηλαδή στις 14, 15 και 16 Νοεμβρίου, μία χώρα, η οποία είναι υποψηφία για να ενταχθεί εις τον ευρωπαϊκό κορμό, έχει καταλάβει, και μάλιστα με παρουσία του πολεμικού της ναυτικού, την ελληνική υφαλοκρηπίδα. Αλλά δεν πρόκειται εδώ να δικηγορήσω υπέρ της Ελλάδος. " ελληνική υφαλοκρηπίς είναι συγχρόνως και ευρωπαϊκή υφαλοκρηπίς και δεν βλέπω να υπάρχει μέριμνα εκ μέρους της Ευρώπης για την προστασία των κυριαρχικών της δικαιωμάτων εις την περιοχήν.
<P>
Απορώ πώς μια χώρα με τέτοια συμπεριφορά, με τέτοια βάναυση παρουσία και με τέτοιες προθέσεις είναι δυνατόν να ενταχθεί στον ευρωπαϊκό κορμό, πώς, ενώ μια χώρα συμπεριφέρεται έτσι, εμείς θα δεχθούμε αυτήν την ασιατική χώρα εις τον ευρωπαϊκό κορμό.
<SPEAKER ID="036" NAME="Irena Belohorská" AFFILIATION="NI">
- (SK) Πέρυσι τον Οκτώβριο έκανα μια γραπτή δήλωση προειδοποιώντας για την εμφάνιση μιας ακροδεξιάς οργάνωσης που ονομάζεται Ουγγρική Φρουρά. Δυστυχώς, η αδράνεια των ουγγρικών αρχών, σε συνδυασμό με την αδιαφορία μας σε ευρωπαϊκό επίπεδο, έχουν αποδώσει καρπούς. Αυτός ο φασισμός τώρα έχει εξαχθεί στη Σλοβακία.
<P>
Ας μη μείνουμε αδρανείς μπροστά στις προκλήσεις που έχουν γίνει κατά τη διάρκεια των δύο τελευταίων εβδομάδων. Στις 8 Νοεμβρίου, στη σλοβακική πόλη Kráľovsky Chlmec, 28 μέλη της ουγγρικής οργάνωσης παρέλασαν φορώντας απομιμήσεις φασιστικών στολών και κατέθεσαν στεφάνι για τα θύματα των πολέμων με την προκλητική επιγραφή Πιστεύω στην αναγέννηση της Ουγγαρίας. Φρίττω που η πράξη παρέμβασης από τις αρχές της Σλοβακίας παρέμεινε απαρατήρητη στην Ευρώπη.
<P>
Πώς είναι δυνατόν ακριβώς τη στιγμή όπου η Ευρώπη τιμά τη μνήμη της 70ης επετείου της Νύχτας των Κρυστάλλων, ένα κράτος μέλος να μπορεί να ανέχεται στην επικράτειά του την ύπαρξη οργανώσεων, όπως η "Nyilas", η "Ουγγρική Φρουρά", η "Jobbik" ή η "Hnutie 64"; Μπορούμε πραγματικά να αδιαφορούμε για το γεγονός ότι αυτό ισοδυναμεί με επίδειξη περιφρόνησης για τα εκατομμύρια των θυμάτων του Δευτέρου Παγκοσμίου Πολέμου ή για το γεγονός ότι οι φασίστες μπορούν να παρελαύνουν μέσω των πόλεων ενός από τα κράτη μέλη μας;
<SPEAKER ID="037" NAME="Ján Hudacký" AFFILIATION="PPE-DE">
- (SK) Την ημέρα όπου γιορτάζουμε τη 19η επέτειο από τη Βελούδινη Επανάσταση στην πρώην Δημοκρατία της Τσεχοσλοβακίας, επιτρέψτε μου να εκφράσω την ανησυχία για την πολιτική της τρέχουσας σλοβακικής κυβέρνησης, ιδίως στον τομέα της οικονομίας, η οποία έχει χαρακτηριστικά πολύ παρόμοια με εκείνα της περιόδου πριν από το Νοέμβριο του 1989.
<P>
Οι απόπειρες για πλήρη πολιτική διαχείριση του ιδιωτικού τομέα και η κανονιστική παρέμβαση του κράτους στην έκταση που διενεργούνται από την παρούσα κυβέρνηση είναι απαράδεκτες σε ένα υγιές σύστημα αγοράς. Μέσω τροποποιήσεων του νόμου για τις τιμές και του ποινικού δικαίου έχει ανοίξει ο δρόμος για μια νέα ρύθμιση των τιμών σε σχέση με τη μετάβαση στο ευρώ, που περιλαμβάνει ποινές φυλάκισης έως και τριών ετών για μικρούς εμπόρους και παρόχους υπηρεσιών.
<P>
Πέρα από τα μέτρα που σχετίζονται με αυξήσεις στις τιμές της ενέργειας, η κυβέρνηση έχει παρουσιάσει μια σειρά από λαϊκίστικες εξαγγελίες και απειλές, με μια προσπάθεια να απαλλοτριώσει ορισμένες ιδιωτικές επιχειρήσεις στον ενεργειακό τομέα και μια πρόταση για σκληρά, ανοικτά και επιφανειακά ρυθμιστικά μέτρα που απευθύνονται σε ιδιωτικούς φορείς προς το αποκαλούμενο γενικό οικονομικό συμφέρον.
<P>
Με το πρόσχημα της επίλυσης της χρηματοπιστωτικής κρίσης και της οικονομικής ύφεσης, τα προαναφερθέντα μέτρα θα εμποδίσουν την περαιτέρω ουσιώδη απελευθέρωση, θα παραμορφώσουν το περιβάλλον της αγοράς και θα διώξουν τους πιθανούς επενδυτές.
<SPEAKER ID="038" NAME="Marek Siwiec" AFFILIATION="PSE">
(PL) Κύριε Πρόεδρε, στις 14 Νοεμβρίου στο Πόζναν, όπως κάθε χρόνο, πραγματοποιήθηκε μια πορεία για την ισότητα. Μια ομάδα από νέους συναδέλφους μου, μέλη της Ομοσπονδίας Νέων Σοσιαλδημοκρατών, πήρε μέρος στην πορεία. Το σύνθημά τους ήταν ναι στη διαφορετικότητα, όχι στην έλλειψη ανεκτικότητας. Αυτό αποτελεί μέρος μιας ευρύτερης εκστρατείας που διεξάγεται από τη Σοσιαλιστική Ομάδα στο Ευρωπαϊκό Κοινοβούλιο σε όλη την Ευρώπη για το ζήτημα της ανοχής και η οποία βρίσκεται σε εξέλιξη για πολλούς μήνες τώρα. Όταν τελείωσε η διαδήλωση, η ομάδα δέχθηκε επίθεση από περίπου δώδεκα τραμπούκους που τους ξυλοκόπησαν και άρπαξαν τα πανό με το λογότυπο της Σοσιαλιστικής Ομάδας στο Ευρωπαϊκό Κοινοβούλιο. Ένα από τα θύματα μεταφέρθηκε στο νοσοκομείο. Αναμένω οι υπεύθυνοι γι' αυτό το περιστατικό να εντοπιστούν και να τιμωρηθούν από τις αρχές στην Πολωνία. Αναμένω ο πολιτικός τραμπουκισμός, που στοχεύει να αντικαταστήσει το διάλογο, να καταδικαστεί καθολικά από όσους ασκούν πολιτική.
<SPEAKER ID="039" NAME="Ryszard Czarnecki" AFFILIATION="UEN">
(PL) Κύριε Πρόεδρε, την Παρασκευή τελείωσε η σύνοδος κορυφής ΕΕ-Ρωσίας στη Νίκαια, η οποία συγκλήθηκε βιαστικά για να επιτραπεί η συμμετοχή σε συνεδρίαση της G20. " Ευρωπαϊκή Ένωση στην πραγματικότητα αποφάσισε να επαναλάβει τις διαπραγματεύσεις με τη Ρωσία σχετικά με το σύστημα εταιρικής σχέσης, κι έτσι ακύρωσε τη δική της απόφαση, που ελήφθη εφέτος την 1η Σεπτεμβρίου, να μην υπάρξουν διαπραγματεύσεις με τη Ρωσία αν τα ρωσικά στρατεύματα δεν αποσυρθούν από τα κατεχόμενα εδάφη της Γεωργίας. " Ευρωπαϊκή Ένωση συμπεριφέρεται σε αυτό το θέμα σαν ένα γέρο, που θυμάται ακριβώς τι έκανε πριν από 50 χρόνια, όταν δημιουργήθηκαν οι Συνθήκες της Ρώμης, και ξεχνάει τι έκανε πριν από δύο μήνες, όταν η ΕΕ έδωσε στον εαυτό της και στην Ευρώπη τις διαβεβαιώσεις της σε αυτό το σημαντικό ζήτημα. Τώρα υπαναχωρεί από τις δικές της δεσμεύσεις και όσα συμφωνήθηκαν από κοινού την 1η Σεπτεμβρίου τώρα έχουν πεταχτεί στην άκρη.
<P>
Σε αυτό το πλαίσιο ανακύπτει το ερώτημα αν τα ανθρώπινα δικαιώματα, τα οποία εμείς στο Ευρωπαϊκό Κοινοβούλιο συχνά υπερασπιζόμαστε σε όλο τον κόσμο, πρέπει να εφαρμόζονται και σε ευρωπαϊκές χώρες, όπως η Γεωργία και η Ρωσία, όταν η Ευρωπαϊκή Ένωση συμπεριφέρεται απλώς σαν τον Πόντιο Πιλάτο σε αυτό το ζήτημα.
<SPEAKER ID="040" NAME="Monica Frassoni" AFFILIATION="Verts/ALE">
(IT) Κύριε Πρόεδρε, κυρίες και κύριοι, ίσως κι εσείς έχετε ακούσει ότι δεν υπάρχει πλέον κρίση με τα απορρίμματα στην Καμπανία. Λοιπόν, αυτό δεν ισχύει: πριν από λίγες ημέρες στο Chiaiano, το οποίο έπρεπε να είναι μία από τις τοποθεσίες για τις περίφημες χωματερές του Berlusconi, ανακαλύφθηκαν 12 000 τόνοι αμιάντου και τοξικών αποβλήτων. Κανείς δεν ξέρει πραγματικά από πού ήρθαν.
<P>
Αυτή τη στιγμή στην Ιταλία ισχύει ένα διάταγμα που σαφώς αντίκειται σε κάθε ευρωπαϊκή νομοθεσία που αφορά, κυρίως, την προστασία της υγείας, καθώς και τις εκτιμήσεις των επιπτώσεων. Επιπλέον, η κατάσταση αντιμετωπίζεται ως κρατικό μυστικό, αφού αυτές οι περιοχές έχουν κηρυχθεί απρόσιτες και είναι αδύνατο να αποκτηθεί πρόσβαση σε πληροφορίες για το τι συμβαίνει εκεί.
<P>
Ζητήσαμε από την Επιτροπή να παρέμβει. Πιστεύουμε ότι έχει την υποχρέωση να το πράξει διότι η ύπαρξη 10 000 τόνων αμιάντου και τοξικών αποβλήτων στο ύπαιθρο αποτελεί κίνδυνο για όλους. Ελπίζουμε ότι ο Επίτροπος Δήμας θα αναλάβει δράση και θα το κάνει δημοσίως.
<SPEAKER ID="041" NAME="Árpád Duka-Zólyomi" AFFILIATION="PPE-DE">
(HU) Κύριε Πρόεδρε, είναι απαράδεκτο το γεγονός ότι σχέσεις Σλοβακίας-Ουγγαρίας θα έπρεπε να εξελίσσονται σύμφωνα με τις προθέσεις εξτρεμιστικών δυνάμεων. Καταδικάζουμε κατηγορηματικά εκείνους που καταστρέφουν τις σχέσεις μεταξύ αυτών των δύο λαών, διότι γνωρίζουμε τους δράστες. Στη Σλοβακία, το κυβερνητικό κόμμα, το Εθνικό Κόμμα της Σλοβακίας, αναμοχλεύει τις εντάσεις με το λόγο μίσους του κατά των μειονοτήτων, τις εκρήξεις του που διασύρουν το έθνος και τις αντι-ουγγρικές προσβολές του. Στην Ουγγαρία, αντίθετα, δεν είναι οι κυβερνητικές αρχές, αλλά εξωκοινοβουλευτικές εξτρεμιστικές ομάδες εκείνες που επιθυμούν να υπεραντιδρούν σε αυτές τις επιθέσεις. Αυτή είναι θεμελιώδης διαφορά.
<P>
Και τα δύο φαινόμενα πρέπει να καταδικαστούν. Ένας από τους λόγους για τη δηλητηρίαση των σχέσεων μεταξύ των δύο λαών είναι ότι η Σοσιαλιστική Ομάδα στο Ευρωπαϊκό Κοινοβούλιο έκανε τα στραβά μάτια στις πολιτικές του σλοβακικού συνασπισμού κομμάτων SMER, τροφοδοτώντας έτσι ακραίες πολιτικές που είναι ρητώς κατά των μειονοτήτων. Άρα η απόφαση της Σοσιαλιστικής Ομάδας για την επανεισδοχή του SMER στις τάξεις ήταν κακή, πράγμα που δίνει ελευθερία κινήσεων σε εξτρεμιστικές αντιουγγρικές εκφράσεις. Δυστυχώς, η κυβέρνηση συνασπισμού στη Μπρατισλάβα δεν δίνει την ευκαιρία για τη βελτίωση των σχέσεων Σλοβακίας-Ουγγαρίας. Σας ευχαριστώ.
<SPEAKER ID="042" NAME="Hannes Swoboda" AFFILIATION="PSE">
(DE) Κύριε Πρόεδρε, δεν θέλω να υπεισέλθω σε λεπτομέρειες τώρα, αλλά πιστεύω ότι ο κ. Duka-Zólyomi - με τον οποίο είμαι καλός φίλος - γνωρίζει πολύ καλά ότι η Σοσιαλιστική Ομάδα στο Ευρωπαϊκό Κοινοβούλιο είναι ιδιαίτερα επικριτική για το συνασπισμό, και ιδίως για το κόμμα του κ. Slota.
<P>
Είναι τώρα όμως καιρός, ιδιαίτερα μετά την πολύ ευπρόσδεκτη συνάντηση μεταξύ των δύο πρωθυπουργών, του κ. Fico και του κ. Gyurcsány, να κανονίσουμε ώστε οι δύο χώρες να μπορέσουν να λύσουν μαζί τα προβλήματά τους ειρηνικά και να μη δίνουν δικαίωμα λόγου στους εξτρεμιστές. Σε αυτό συμφωνούμε: δεν πρέπει να επιτραπεί στους εξτρεμιστές να συνεχίσουν να σκορπούν δηλητήριο. Αυτό ισχύει βεβαίως για το λεκτικό ριζοσπαστισμό του κ. Slota, αλλά ισχύει κυρίως για την Ουγγρική Φρουρά. Καλώ τις δύο χώρες και τους δύο πρωθυπουργούς, καθώς και όλα τα κόμματα σε αυτό το Σώμα, να καταβάλουν κάθε προσπάθεια για να αφαιρέσουν το λόγο από τους εξτρεμιστές, να τους εμποδίσουν να αποκλείουν τα σύνορα και να διασφαλίσουν ότι θα ακούγεται η φωνή ειρηνικών ανθρώπων που θέλουν να προστατεύσουν και να βοηθήσουν τις μειονότητες.

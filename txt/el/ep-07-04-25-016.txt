<CHAPTER ID="016">
Ουκρανία (συζήτηση) 
<SPEAKER ID="279" NAME="Πρόεδρος">
" ημερήσια διάταξη προβλέπει τις δηλώσεις του Συμβουλίου και της Επιτροπής σχετικά με την Ουκρανία.
<SPEAKER ID="280" NAME="Günter Gloser">
Προεδρεύων του Συμβουλίου. (DE) Κύριε Πρόεδρε, κύριε Επίτροπε, αξιότιμοι βουλευτές, επιδοκιμάζουμε θερμά την απόφασή σας να τεθεί στην ημερήσια διάταξη η συζήτηση της σημερινής κατάστασης στην Ουκρανία και οι σχέσεις της Ευρωπαϊκής Ένωσης με τη χώρα αυτή. " σημασία της Ουκρανίας για τη σταθερότητα στην Ευρώπη δεν πρέπει να υποτιμηθεί και γι' αυτό χαίρομαι γι' αυτήν την ευκαιρία που μου δίδεται να τοποθετηθώ και εξ ονόματος της Προεδρίας του Συμβουλίου σχετικά με την Ουκρανία.
<P>
" πορτοκαλί επανάσταση απέδειξε με εντυπωσιακό τρόπο τη δύναμη των κινημάτων της κοινωνίας των πολιτών στην Ανατολική Ευρώπη. Οι δημοκρατικές κοινοβουλευτικές εκλογές του Μαρτίου του 2006, που ήταν σε μεγάλο βαθμό ελεύθερες και δίκαιες, αποτελούν παράδειγμα και πρότυπο για άλλες χώρες της περιοχής.
<P>
Ωστόσο, δεν είναι η πρώτη φορά που η Ουκρανία βρίσκεται σε ένα πολύ δύσκολο σημείο της δύσκολης διαδικασίας μετάβασης και μετασχηματισμού της: η πορτοκαλί επανάσταση που ήταν ήδη από μόνη της η όξυνση μίας έντονης πολιτικής αντιπαράθεσης, μετά οι πολιτικές φιλονικίες και οι δυσκολίες του σχηματισμού συνασπισμού και κυβέρνησης μετά τις κοινοβουλευτικές εκλογές τον Μάρτιο του 2006, που ήταν έκφραση της αντιπαράθεσης σχετικά με τον εσωτερικό και εξωτερικό προσανατολισμό της χώρας, και τώρα, στις 2 Απριλίου 2007, η απόφαση του προέδρου Yushchenko να διαλύσει το κοινοβούλιο και η άρνηση της κυβέρνησης και του κοινοβουλίου να εκτελέσουν την απόφαση αυτή.
<P>
" στάση και των δύο πλευρών αντιμετωπίζεται με σοβαρούς ενδοιασμούς συνταγματικής φύσεως στην ίδια την Ουκρανία. Το κοινοβούλιο της Ουκρανίας προσέφυγε άλλωστε στο συνταγματικό δικαστήριο για να αποφασίσει για τη συνταγματικότητα της εντολής του προέδρου για διάλυση του κοινοβουλίου.
<P>
Το Συμβούλιο παρακολουθεί με μεγάλη προσοχή, αλλά φυσικά και με ανησυχία, τα γεγονότα στο Κίεβο. Από τότε που ξέσπασε η κρίση, η Ευρωπαϊκή Ένωση έχει στενές επαφές και με τις δύο πλευρές. Ο κ. Σολάνα έχει συζητήσει επανειλημμένα με τους ενδιαφερομένους εκφράζοντας τη θέση της Ευρωπαϊκής Ένωσης. Ως Προεδρία, την επομένη της γνωστοποίησης της απόφασης για τη διάλυση απευθύναμε έκκληση για μετριοπάθεια και προθυμία για διάλογο επί τη βάσει δημοκρατικών κανόνων και του ουκρανικού συντάγματος. Επιπροσθέτως έχουμε ως Προεδρία στενή επαφή με τις επί τόπου ομάδες που εμπλέκονται στην κρίση και τους πρωταγωνιστές και των δύο πλευρών. " Ευρωπαϊκή Ένωση θα συνεχίσει τις επαφές αυτές.
<P>
Το συνταγματικό δικαστήριο της Ουκρανίας θα μπορέσει να εκπληρώσει το δύσκολο καθήκον του μόνον εφόσον μπορέσει να αποφασίσει χωρίς εξωτερικές πιέσεις για τη συνταγματικότητα της διάλυσης του κοινοβουλίου. Ωστόσο, μία βιώσιμη λύση της πολιτικής κρίσης απαιτεί συμβιβασμούς σε πολιτικό επίπεδο. Ως εκ τούτου, επικροτούμε την αμείωτη διάθεση για διάλογο μεταξύ του προέδρου Yushchenko και του πρωθυπουργού Yanukovych. Επιδοκιμάζουμε θερμά τις διαβεβαιώσεις και των δύο πλευρών ότι αποκλείεται η βία ως μέσον επίλυσης της κρίσης. Περιμένουμε και από τις δύο πλευρές να τηρήσουν τις υποσχέσεις τους προς την ΕΕ προκειμένου να αποφευχθεί περαιτέρω κλιμάκωση της κρίσης.
<P>
Παρ' όλες τις αλλαγές των πολιτικών συνθηκών στο Κίεβο, η δημοκρατία, οι ελεύθερες και δίκαιες εκλογές, η ελευθερία έκφρασης γνώμης και η ελευθερία του τύπου παραμένουν οι βάσεις της πολιτικής και κοινωνικής ζωής. Αυτός είναι άλλος ένας λόγος για να αισιοδοξούμε ότι η Ουκρανία θα βρει έναν δρόμο για να βγει από αυτήν την πολιτική κρίση, ο οποίος θα συμφωνεί με τις κοινές μας απόψεις για τη δημοκρατία και το κράτος δικαίου. Σε αυτήν την πορεία, η Ουκρανία μπορεί να υπολογίζει και μελλοντικά στην υποστήριξη της Ευρωπαϊκής Ένωσης.
<SPEAKER ID="281" NAME="Vladimír Špidla">
μέλος της Επιτροπής. (DE) Κύριε Πρόεδρε, κυρίες και κύριοι, σας ευχαριστώ για την πρόσκληση να μιλήσω σήμερα εδώ για τις σχέσεις μεταξύ της Ευρωπαϊκής Ένωσης και της Ουκρανίας. " συζήτηση αυτή είναι εξαιρετικά σημαντική και πιο επίκαιρη παρά ποτέ. Ένας λόγος είναι το γεγονός ότι στις 5 Μαρτίου αρχίσαμε τις διαπραγματεύσεις για τη σύναψη μίας νέας, ευρύτερης συμφωνίας με την οποία οι σχέσεις μας με την Ουκρανία τίθενται σε νέες βάσεις.
<P>
Ο άλλος λόγος είναι η εξέλιξη της κατάστασης της εσωτερικής πολιτικής στην Ουκρανία. Είναι πολύ σημαντικό για την περαιτέρω σταθεροποίηση δημοκρατικών συνθηκών στη χώρα και τη συνέχεια της μεταρρυθμιστικής διαδικασίας να βρεθεί μια λύση για τη σημερινή κρίση. " Επιτροπή παρατήρησε με προσοχή τις πρόσφατες εσωτερικές εξελίξεις στην Ουκρανία. Παρακολουθούμε με ανησυχία την μεγέθυνση της διάστασης μεταξύ του προέδρου Yushchenko και του πρωθυπουργού Yanukovych, που σημειώθηκε μετά από την εντολή του προέδρου Yushchenko για διάλυση του κοινοβουλίου.
<P>
Μας ενδιαφέρει πάρα πολύ να συνεχίσει η Ουκρανία τη μεταρρυθμιστική της πορεία προς την κατεύθυνση του πλήρους εκδημοκρατισμού, της σταθερότητας και της ευημερίας. " σταθερότητα είναι ουσιαστικής σημασίας για την Ουκρανία και το μέλλον της στην Ευρώπη και είναι επίσης σημαντική για την Ευρωπαϊκή Ένωση, αφού χρειαζόμαστε σταθερότητα και ευημερία στις γείτονες χώρες.
<P>
Αυτό το διάστημα η δημοκρατία περνάει από εξετάσεις στην Ουκρανία. Ο πρόεδρος Barroso επεσήμανε επ' ευκαιρία της συνάντησής του με τον πρόεδρο Yushchenko την περασμένη εβδομάδα ότι σε μία δημοκρατία δεν υπάρχει κανένα πολιτικό πρόβλημα για το οποίο δεν μπορεί να βρεθεί μία πολιτική σύννομη λύση. Ο ανοιχτός πολιτικός διάλογος και οι μέχρι τώρα μάλλον ειρηνικές διαδηλώσεις στους δρόμους του Κιέβου έδειξαν ότι οι άνθρωποι στην Ουκρανία καταλαβαίνουν πως πρέπει να λύνουν τις εσωπολιτικές διενέξεις με υπεύθυνο και δημοκρατικό τρόπο.
<P>
Το σημαντικό είναι να συνεργαστούν εποικοδομητικά όλες οι πολιτικές δυνάμεις και να προσπαθήσουν ειλικρινά να βρουν μία πολιτική λύση. Αυτό πρέπει να γίνει με πλήρη σεβασμό στις αρχές της δημοκρατίας και του κράτους δικαίου. Όλες οι πολιτικές δυνάμεις πρέπει να τηρούν τους δημοκρατικούς κανόνες, να αντιμετωπίζουν έμπρακτα τη διαφθορά και να σέβονται την ανεξαρτησία και τις αποφάσεις του συνταγματικού δικαστηρίου.
<P>
Ακόμα, στην Ουκρανία χρειάζεται μία διαδικασία στην οποία θα συμμετέχουν όλοι και η οποία θα οδηγήσει σε μία συνταγματική μεταρρύθμιση βασισμένη σε ένα νέο είδος πολιτικού συμβιβασμού και θα εφοδιάσει το πολιτικό σύστημα με σαφείς ελεγκτικούς και ρυθμιστικούς μηχανισμούς. Ο ρόλος της ΕΕ δεν μπορεί να είναι να επέμβει στην κρίση αυτή με άμεση διαμεσολάβηση μεταξύ των παρατάξεων. Αντίθετα, πρέπει και μπορούμε να επικαλεστούμε την επιφυλακτικότητα και τη λογική όλων των πολιτικών φορέων στην Ουκρανία και να τους απευθύνουμε έκκληση να βρουν όλοι μαζί έναν συμβιβασμό.
<P>
Αυτό θα πρέπει να είναι το μήνυμά μας και πρέπει να περιμένουμε με εμπιστοσύνη ότι η νεαρή ουκρανική δημοκρατία θα περάσει αυτήν τη δοκιμασία και ότι οι πολιτικοί θα εξακολουθήσουν να αγωνίζονται για το καλό ολόκληρης της χώρας και για το μέλλον των σχέσεων ΕΕ-Ουκρανίας. Μετά από την επονομαζόμενη πορτοκαλί επανάσταση και την έγκριση του σχεδίου δράσης ΕΕ-Ουκρανίας, η ΕΕ και η Ουκρανία έχουν έρθει πολύ πιο κοντά και οι σχέσεις τους σημείωσαν βελτίωση.
<P>
" Ουκρανία αποτελεί υπόδειγμα επιτυχίας της ευρωπαϊκής πολιτικής γειτονίας. Ο πολιτικός μας διάλογος έχει αποκτήσει αξιόλογο βάθος και ο αριθμός των τομέων στους οποίους συνεργαζόμαστε αυξάνεται διαρκώς. Αποφασίσαμε να αυξήσουμε την ετήσια υποστήριξή μας στο πλαίσιο του νέου ευρωπαϊκού μέσου γειτονίας και εταιρικής σχέσης στα 120 εκατομμύρια ευρώ. Μονογράψαμε τις συμφωνίες για τη διευκόλυνση θεώρησης και την επανεισδοχή και στον τομέα του εμπορίου προετοιμάζουμε εκεταμένα μέτρα που θα μας οδηγήσουν σε μία ζώνη ελευθέρων συναλλαγών στο πλαίσιο της νέας διευρυμένης συμφωνίας.
<P>
Πρόσφατα αρχίσαμε να κάνουμε τις σχέσεις μας ακόμα πιο στενές. Στις 5 Μαρτίου, η Επιτροπή άρχισε διαπραγματεύσεις με την Ουκρανία για τη νέα διευρυμένη συμφωνία, που θα αντικατοπτρίζει τη σημασία των σχέσεων ΕΕ-Ουκρανίας και θα ανοίγει νέες προοπτικές όπως για παράδειγμα η προοπτική μίας βαθύτερης εταιρικής σχέσης στον τομέα της ενέργειας.
<P>
Στις 2 και 3 Απριλίου έγινε στο Κίεβο ο δεύτερος γύρος των διαπραγματεύσεων. Οι συνομιλίες έγιναν με τρόπο που μας ικανοποίησε απόλυτα, γιατί κατέστη δυνατό να σημειωθούν ουσιαστικές πρόοδοι και η Ουκρανία έδειξε μεγάλο ζήλο. " Επιτροπή σκοπεύει να συνεχίσει σύμφωνα με το πρόγραμμα τις διαπραγματεύσεις για τη νέα διευρυμένη συμφωνία. " Ουκρανία είναι ένας καίριος εταίρος και εξακολουθούμε να είμαστε αποφασισμένοι να αναπτύξουμε περαιτέρω και να σταθεροποιήσουμε τις σχέσεις μας με τη σημαντική αυτή γείτονα χώρα.
<SPEAKER ID="282" NAME="Jacek Saryusz-Wolski">
εξ ονόματος της Ομάδας PPE-DE. - (EN) Κύριε Πρόεδρε, κύριε Προεδρεύων του Συμβουλίου, κύριε Επίτροπε, η πολιτική κρίση στο Κίεβο ανησυχεί όλους όσοι χαιρετίζουν την πολιτική πρόοδο που σημειώθηκε από την Πορτοκαλί Επανάσταση και έπειτα. Επιτρέψτε μου να υπενθυμίσω εδώ τον ηγετικό και πρωτοπόρο ρόλο που διαδραμάτισε το Κοινοβούλιο το 2004.
<P>
Είναι ζωτικής σημασίας να επιλυθεί η σημερινή κατάσταση σύμφωνα με το κράτος δικαίου και τις δημοκρατικές αρχές που συνάδουν με τις ευρωπαϊκές αξίες και, πάνω απ' όλα, σύμφωνα με τις δημοκρατικά εκφρασμένες επιθυμίες του ουκρανικού λαού.
<P>
Κατά τη γνώμη μου, θα μπορούσαμε να είχαμε κάνει περισσότερα για να αποτρέψουμε την ανάπτυξη αυτής της κρίσης, κυρίως παρέχοντας πιο ουσιαστική ηθική και οικονομική υποστήριξη για να βοηθήσουμε την Ουκρανία να ξεπεράσει την πολύ δύσκολη πολιτική κληρονομιά του σοβιετικού παρελθόντος της.
<P>
Πρέπει να καταβάλουμε κάθε δυνατή προσπάθεια για την ενίσχυση και ενθάρρυνση της Ουκρανίας να εκμεταλλευτεί τα οφέλη που προσφέρει η δημοκρατία. Είναι πλέον καιρός να παρέμβει η Ευρώπη με πιο αποφασιστικό και συνεπή τρόπο. Μια νέα ενισχυμένη συνεργασία θα θεμελιώσει τις σχέσεις μεταξύ της ΕΕ και της Ουκρανίας σε μια νέα, ισχυρή βάση ανάλογη των προκλήσεων που θέτει η πραγματικότητα.
<P>
" Ευρωπαϊκή Ένωση πρέπει να κατανοήσει και να αναγνωρίσει το πλαίσιο στο οποίο ανέκυψε αυτή η κρίση. Δεν υπάρχει νόημα να ζητούμε από τους ηγέτες της Ουκρανίας να επιτύχουν μια λογική εσωτερική συμφωνία όταν δεν είναι όλες οι αντιμαχόμενες πλευρές διατεθειμένες να μοιραστούν την εξουσία και οι κανονικοί θεσμικοί μηχανισμοί δυσλειτουργούν.
<P>
Ορισμένοι μπορεί να χρησιμοποιήσουν την κρίση στην Ουκρανία ως πρόφαση για να μην κάνουν τίποτα, ισχυριζόμενοι ότι η κατάσταση δημιουργεί εμπόδια για πιο σοβαρή συμμετοχή από την πλευρά μας. Αυτό είναι το ακριβώς αντίθετο από αυτό που πρέπει να κάνουμε. " δύσκολη εσωτερική κατάσταση αποτελεί μια πρόκληση για τον καθορισμό από την Ένωση μιας πρακτικής οδού συμμετοχής για την επίλυση της κρίσης, η οποία μπορεί να έχει ευρύτερες επιπτώσεις για την Ευρώπη. Είναι καιρός να κάνουμε περισσότερα για την Ουκρανία. Από την Πορτοκαλί Επανάσταση έχει σημειωθεί απτή πρόοδος, αλλά μπορεί να χαθεί αν δεν προχωρήσει περαιτέρω. Ας υποστηρίξουμε την Ουκρανία στην ευρωπαϊκή επιλογή της.
<SPEAKER ID="283" NAME="Jan Marinus Wiersma">
εξ ονόματος της Ομάδας PSE. - (NL) Κύριε Πρόεδρε, ανησυχούμε κι εμείς για τη συνεχή πολιτική αστάθεια στην Ουκρανία. " κατάσταση που ανέκυψε λόγω μιας σύγκρουσης μεταξύ του Προέδρου και του κοινοβουλίου δεν ευνοεί τη χώρα και θα επηρεάσει αναμφίβολα τη συνεργασία ανάμεσα σε αυτή και στην Ευρωπαϊκή Ένωση. Εφόσον η χώρα βρίσκεται σε συνταγματικό αδιέξοδο, θα είναι δύσκολο να διεξαχθούν περαιτέρω συζητήσεις για στενότερη συνεργασία, πόσο μάλλον για επίτευξη συγκεκριμένης προόδου.
<P>
Δεν νομίζω, ωστόσο, ότι πρέπει να πειστούμε να σκεφτούμε ότι αυτή η κρίση θα μπορούσε να ακυρώσει τα αποτελέσματα των δραστικών γεγονότων του χειμώνα του 2005 και του 2006, όταν η Πορτοκαλί Επανάσταση οδήγησε σε θεμελιώδη εκδημοκρατισμό της Ουκρανίας, συνεπώς είναι σήμερα μια σημαντικά διαφορετική χώρα από αυτή που ήταν πριν από την επανάσταση και η Ευρωπαϊκή Ένωση διαδραμάτισε σημαντικό, βοηθητικό ρόλο σε αυτή την προσπάθεια. Παράλληλα, ωστόσο, πρέπει να αναφερθεί ότι αυτή η Πορτοκαλί Επανάσταση δεν κατάφερε να γεφυρώσει τις τεράστιες διαφορές στην Ουκρανία και δεν υπάρχει ακόμα καμία συναίνεση σχετικά με την πορεία που πρέπει να ακολουθήσει η χώρα. " σημερινή σύγκρουση αποτελεί έκφραση διαφωνίας στη χώρα. Επίσης αντανακλά την προφανή αποτυχία να επιτευχθεί ισορροπία μεταξύ του ρόλου των διαφορετικών πολιτικών παραγόντων, της αρμοδιότητας των διαφόρων θεσμικών οργάνων και των διαφορετικών απόψεων για το μέλλον της χώρας.
<P>
Δεν εξαρτάται καταρχάς από εμάς να επιλέξουμε πλευρές τώρα. Αυτή τη στιγμή, η υπόθεση εξετάζεται ήδη από το Συνταγματικό Δικαστήριο στο Κίεβο, και αυτή τη στιγμή, δεν μπορώ να δω κανέναν πραγματικά καλό λόγο για να αμφισβητήσω την ικανότητά του να εκδώσει ορθή ετυμηγορία σχετικά με τη σωστή θεσμική ισορροπία, διότι απέδειξε στο παρελθόν ότι μπορεί να ενεργεί ανεξάρτητα. Ωστόσο, η μερίδα του λέοντος της ευθύνης ανήκει στους πολιτικούς παράγοντες και στην πολιτική τάξη.
<P>
Χωρίς συμβιβασμό από την πλευρά τους, ούτε η συνταγματική λύση θα λειτουργήσει, συνεπώς θα πρέπει να κάνουν ό,τι μπορούν για να επενδύσουν σε έναν συμβιβασμό που θα φέρει τις ομάδες πιο κοντά αντί να τις απομακρύνει. Εδώ μπορούν, και πρέπει, οι ευρωπαϊκοί φορείς να διαδραματίσουν ρόλο μεσολαβητή και χαιρετίζω το σχόλιο του κ. Gloser σε αυτό το πλαίσιο.
<P>
Αυτό είναι προς δικό μας όφελος, διότι η τρέχουσα σύγχυση όχι μόνο δημιουργεί ηττημένους στην Ουκρανία, αλλά και μετατρέπει την ΕΕ σε ηττημένη, διότι μπορούμε να διαδραματίσουμε τον ρόλο μας εκεί με δυσκολία. " πρόκληση είναι τώρα να ξεπεράσουν την εσωτερική αστάθεια, ώστε να προχωρήσουν με τις μεταρρυθμίσεις που απαιτούνται για να σφυρηλατήσουν στενότερους δεσμούς με την ΕΕ και να υλοποιήσουν τη φιλοδοξία της Ουκρανίας να γίνει κράτος μέλος της Ευρωπαϊκής Ένωσης. Αυτή είναι η μόνη αξιόπιστη βάση επί της οποίας θα μπορέσει να επιτευχθεί η φιλοδοξία που έχουν όλα τα πολιτικά κόμματα.
<SPEAKER ID="284" NAME="István Szent-Iványi">
εξ ονόματος της Ομάδας ALDE. - (HU) " Ουκρανία είναι στρατηγικά σημαντικός εταίρος της Ευρωπαϊκής Ένωσης. Έχουμε θεμελιώδες συμφέρον να είναι η Ουκρανία μια σταθερή και δημοκρατική χώρα με λειτουργική οικονομία της αγοράς. Γι' αυτό υποστηρίξαμε και παρακολουθήσαμε με μεγάλη ελπίδα τα γεγονότα της Πορτοκαλί Επανάστασης. Δυστυχώς, η περίοδος έκτοτε απέδειξε ότι η δημοκρατική, κοινωνική και οικονομική μεταμόρφωση της χώρας είναι πολύ πιο πολύπλοκη και αντιφατική απ' ό,τι ελπίζαμε. " τρέχουσα κρίση είναι άλλο ένα μήνυμα ότι ισχύει αυτό. " κρίση στην Ουκρανία είναι ουσιαστικά ένα θέμα εσωτερικής πολιτικής και συνεπώς η λύση θα πρέπει να βρεθεί στο πλαίσιο της ουκρανικής σφαίρας εσωτερικής πολιτικής, από τους ουκρανούς πολιτικούς, μέσω ειρηνικών διαπραγματεύσεων.
<P>
Μπορούμε να βοηθήσουμε σε αυτή την προσπάθεια με την ενεργή ουδετερότητά μας. Είμαστε ουδέτεροι όσον αφορά τις πλευρές στη συζήτηση, αλλά όχι ως προς το αποτέλεσμα της συζήτησης. Διότι είναι προς όφελός μας να γίνει τελικά η Ουκρανία ένα σταθερό, δημοκρατικό κράτος που θα διέπεται από το κράτος δικαίου και θα αναπτύξει στενές σχέσεις με την Ευρώπη.
<P>
Δεν μπορούμε να περιμένουμε πολλά από το ουκρανικό Συνταγματικό Δικαστήριο για την παροχή μιας λύσης στη σύγκρουση, καθώς και το ίδιο αποτελεί μέρος του προβλήματος. " μεγαλύτερη ευθύνη εναπόκειται λοιπόν στις εσωτερικές πολιτικές δυνάμεις στην Ουκρανία και στους πολιτικούς της χώρας. Επί του παρόντος, διεξάγονται συζητήσεις μεταξύ της Ευρωπαϊκής Ένωσης και της Ουκρανίας με σκοπό τη στενότερη συνεργασία. Αυτές οι συζητήσεις προχωρούν ομαλά.
<P>
Μας ενδιαφέρει αυτές οι συζητήσεις να έχουν επιτυχή κατάληξη το συντομότερο δυνατόν, αλλά οι ηγέτες της Ουκρανίας πρέπει να καταλάβουν ότι οι δεσμοί της χώρας τους με την Ευρωπαϊκή Ένωση θα είναι δυνατοί μόνο αν η Ουκρανία επιστρέψει στον δρόμο από τον οποίο την απομάκρυνε η πρόσφατη κρίση. Συνεπώς, τονίζουμε ότι πρέπει να βρεθεί μια λύση στην εσωτερική κρίση το συντομότερο δυνατόν μέσω ειρηνικών διαπραγματεύσεων και ότι με ικανοποίηση θα βοηθήσουμε στην προσπάθεια εξεύρεσης αυτής της λύσης. Θα βοηθήσουμε σε οποιαδήποτε διαδικασία οδηγεί στην εδραίωση μιας δημοκρατικής Ουκρανίας.
<SPEAKER ID="285" NAME="Guntars Krasts">
εξ ονόματος της Ομάδας UEN. - (LV) Σας ευχαριστώ, κύριε Πρόεδρε. " εξέλιξη των γεγονότων στην Ουκρανία ενδιαφέρει ιδιαίτερα το Ευρωπαϊκό Κοινοβούλιο και όχι μόνο διότι η Ουκρανία είναι ένα κράτος που γειτονεύει με την Ευρώπη. Μολονότι η Ουκρανία, ειδικά στο εγγύς μέλλον, δεν θεωρείται υποψήφια χώρα της Ευρωπαϊκής Ένωσης, εντούτοις η επιτυχής ανάπτυξη των δημοκρατικών διαδικασιών και το αυξανόμενο οικονομικό δυναμικό της χώρας μεσοπρόθεσμα δεν αποκλείουν αυτή την πιθανότητα. " ανάπτυξη δημοκρατικών διαδικασιών στην Ουκρανία, η ενσωμάτωσή της στην παγκόσμια οικονομία και η πολύπλευρη εξέλιξη των σχέσεων με την Ευρωπαϊκή Ένωση δημιούργησαν ισχυρά θεμέλια για την κατάληξη των εσωτερικών πολιτικών συγκρούσεων της χώρας σε εποικοδομητικές λύσεις και για την ενοποίηση της ουκρανικής κοινωνίας. " τρέχουσα πολιτική κρίση αποτελεί κριτήριο για τον βαθμό ανάπτυξης της δημοκρατίας στην Ουκρανία και η επίλυσή της θα καθορίσει την κατεύθυνση της μελλοντικής ανάπτυξης της χώρας. " Ευρωπαϊκή Ένωση πρέπει να ενθαρρύνει την κίνηση των αντίπαλων πολιτικών ομάδων της Ουκρανίας προς την κατεύθυνση του συμβιβασμού. Οι πολιτικοί αντίπαλοι πρέπει να μπορέσουν να επιτύχουν συμφωνία για την εξάλειψη των ελλείψεων στη συνταγματική μεταρρύθμιση, προκειμένου να κατευθυνθούν αυτές οι μεταρρυθμίσεις προς τη διατήρηση της ισορροπίας μεταξύ των θεσμικών οργάνων της εθνικής κυβέρνησης και για να διασφαλιστεί η σταθερότητα του πολιτικού συστήματος του κράτους. Οι λύσεις στην πολιτική κρίση πρέπει να βασίζονται σε δημοκρατικές μεθόδους, συμπεριλαμβανομένων πρόωρων εκλογών, οι οποίες θα δώσουν στον ουκρανικό λαό τον τελικό λόγο στην επίλυση της πολιτικής κρίσης. Σας ευχαριστώ.
<SPEAKER ID="286" NAME="Rebecca Harms">
εξ ονόματος της Ομάδας Verts/ALE. - (DE) Κύριε Πρόεδρε, αν θέλει κανείς να σχηματίσει γνώμη για την πορεία της Ουκρανίας προς τη δημοκρατία, πρέπει να στρέψει αυτές τις ημέρες το βλέμμα του τόσο προς τη Μόσχα όσο και προς το Κίεβο. " σύγκριση αυτή δείχνει ότι η Μόσχα απέχει έτη φωτός από το Κίεβο όσον αφορά τον σεβασμό της δημοκρατίας και ότι παρά τη σύγχυση και την αταξία, οι δημοκρατικές συνθήκες είναι πολύ πιο σταθερές από όσο μπορούσε κανείς να ελπίσει πριν από τρία ή τέσσερα χρόνια.
<P>
Επειδή, όπως είπαν όλοι οι συνάδελφοι, η Ευρώπη ενδιαφέρεται πολύ για τη σταθερή δημοκρατική ανάπτυξη στην Ουκρανία, δεν θα ήθελα να κρατήσω ουδέτερη στάση ως προς την απόφαση του προέδρου Yushchenko. Εγώ θεωρώ σωστή την απόφασή του για νέες εκλογές. Όταν μία πολιτική δύναμη όπως το Κόμμα των Περιφερειών λέει ότι θέλει να συγκεντρώσει 300 ψήφους στο δικό της στρατόπεδο στο ουκρανικό κοινοβούλιο, τότε ο πρόεδρος είναι απόλυτα δικαιολογημένο να δηλώσει πως όποιος θέλει κάτι τέτοιο, πρέπει να επιτύχει αυτήν την πλειοψηφία με εκλογές.
<P>
Θεωρώ αναγκαίες αυτές τις εκλογές, πιστεύω ότι ο Πρόεδρος Yushchenko είχε δίκιο οξύνοντας τα πράγματα και ότι αυτό είναι και προς το συμφέρον της Ευρώπης. Αν γίνουν αυτές οι νέες εκλογές όμως, πρέπει όλα τα κόμματα να δεχτούν το αποτέλεσμα των εκλογών και να κάνουν πολύ περισσότερα για να γίνουν επιτέλους οι συνταγματικές μεταρρυθμίσεις που έχουν εξαγγελθεί εδώ και τόσον καιρό και έχουν αναβληθεί.
<P>
Θέλω να πω δυο λόγια ακόμη στους πολωνούς συναδέλφους, γιατί η Βαρσοβία είναι ο σημαντικότερος συνήγορος της Ουκρανίας στην ΕΕ. Ο προσανατολισμός της Βαρσοβίας στην αντιπαράθεση με την Ουκρανία είναι πραγματικά πολύ ευρωπαϊκός. Θα ήθελα οι πολωνοί συνάδελφοι -με τους οποίους έχουμε πολλές κοινές απόψεις- να εκπροσωπούν αυτές τις ευρωπαϊκές προσεγγίσεις, αυτόν τον ευρωπαϊκό τρόπο σκέψης και τον ευρωπαϊκό προσανατολισμό και σε άλλες αντιπαραθέσεις, προκειμένου να μπορέσουμε να κάνουμε και πάλι μία σωστή Ανατολική πολιτική και στην Ουκρανία και σε άλλες ανατολικές χώρες.
<SPEAKER ID="287" NAME="Helmuth Markov">
εξ ονόματος της Ομάδας GUE/NGL. - (DE) Κύριε Πρόεδρε, κύριε Προεδρεύων του Συμβουλίου, κύριε Επίτροπε, όταν ένας αρχηγός κράτους διαλύει ένα κοινοβούλιο, φυσικά πρέπει να το κάνει σύμφωνα με τους κανόνες του συντάγματος του κράτους αυτού. Όπως το έκανε αυτό ο πρόεδρος Yushchenko δυνάμει του άρθρου 90 του ουκρανικού συντάγματος που ορίζει με σαφήνεια υπό ποιους όρους μπορεί να διαλυθεί το κοινοβούλιο -και είναι δικαίωμά του να το κάνει- έτσι και το κοινοβούλιο έχει το δικαίωμα να προσφύγει στο συνταγματικό δικαστήριο λέγοντας: "Εμείς διαφωνούμε. Το άρθρο αυτό δεν εφαρμόζεται σύμφωνα με το κείμενο του συντάγματος". Γι' αυτό υπάρχει σε μία δημοκρατία διάκριση εξουσιών που διασφαλίζει ότι τελικά η δικαστική εξουσία θα αποφασίσει πώς πρέπει να ερμηνευτεί το κείμενο. Αυτό δεν είναι καταρχήν πολιτική, αλλά νομική ερμηνεία.
<P>
Επίσης, είναι δικαίωμα κάθε βουλευτή να κρίνει από ηθική άποψη αν είναι σωστό ή λάθος να αλλάζουν παράταξη οι βουλευτές. Θα ήθελα να σας υπενθυμίσω ότι κι εδώ στο Σώμα έχουν δημιουργηθεί επανειλημμένα νέες ομάδες, βουλευτές έχουν εγκαταλείψει μία ομάδα και έχουν πάει σε κάποια άλλη. Αυτό είναι κάτι απόλυτα φυσιολογικό σε πολλές χώρες της Ευρωπαϊκής Ένωσης.
<P>
Τα μέλη του κοινοβουλίου της Ουκρανίας δεν παίρνουν άμεσες εντολές από εκείνους που τους εξέλεξαν και όσο ισχύει αυτό, οι βουλευτές μπορούν βέβαια να αναλάβουν ηθική ευθύνη, δεν μπορούν όμως να διωχθούν βάσει του νόμου.
<P>
Κυρία Harms, έχετε δίκιο - υπάρχει πολύ μεγάλη διαφορά μεταξύ Μόσχας και Κιέβου. Θυμηθείτε: όταν ήταν πρόεδρος της Ρωσίας ο εκλιπών Boris Yeltsin, έδωσε εντολή σε στρατεύματα να ανοίξουν πυρ στο κοινοβούλιο της Ρωσίας γιατί δεν συμμορφώθηκε με τις επιθυμίες του. Τέτοια πράγματα δεν συμβαίνουν στην Ουκρανία, γιατί εκεί υπάρχουν δημοκρατικές δυνάμεις που τα προλαμβάνουν, και αυτό είναι καλό.
<P>
Στη συζήτηση αυτή με ενοχλεί μερικές φορές ότι βιαζόμαστε υπερβολικά να βάλουμε ταμπέλες στις αντιτιθέμενες πλευρές, θεωρώντας ότι ο πρόεδρος Yushchenko είναι αυτός με τον οποίο μπορεί να συνεργαστεί η Ευρωπαϊκή Ένωση, ο πρωθυπουργός Yanukovych είναι ο εκπρόσωπος των συμφερόντων της Ρωσίας και ο προστατευόμενός της. Φυσικά, δεν έχουν την ίδια εθνικότητα, ο ένας είναι Ουκρανός κι ο άλλος Ρώσος, όμως είναι και οι δύο πολίτες της Ουκρανίας και εκπροσωπούν και οι δύο τα συμφέροντά της. Είναι απόλυτα φυσιολογικό να έχουν διαφορετικές απόψεις για το πώς θέλουν να το κάνουν αυτό. Ακριβώς το ίδιο συμβαίνει σε όλα τα κράτη μέλη της ΕΕ.
<P>
Γι' αυτό πρέπει κατά τη γνώμη μου να κάνουμε τέσσερα πράγματα: πρώτον, πρέπει να ζητήσουμε να ληφθεί σύντομα η απόφαση του συνταγματικού δικαστηρίου. Δεύτερον, πρέπει να εξετάσουμε και να συζητήσουμε μήπως πρέπει να στείλουμε αντιπροσωπεία στην Ουκρανία. Τρίτον, θα ήταν επίσης δυνατό να καλέσουμε εδώ στο Σώμα όλες τις παρατάξεις του Verkhovna Rada για να συζητήσουμε μαζί τους. Τέταρτον, θα μπορούσε κανείς να προσκαλέσει και τους αντιμαχόμενους πρωταγωνιστές να έρθουν εδώ την ίδια ημέρα και να γίνει κοινή συζήτηση. Δεν θέλουμε να έρθει τη μία ημέρα ο κ. Yanukovych, την επομένη η κ. Timoshenko και την τρίτη ο κ. Yushchenko, αλλά να γίνει μία κοινή συζήτηση.
<P>
(Ο Πρόεδρος διακόπτει τον ομιλητή)
<SPEAKER ID="288" NAME="Bastiaan Belder">
εξ ονόματος της Ομάδας IND/DEM. - (NL) Κύριε Πρόεδρε, κατά τη γνώμη μου, το μέλλον της Ευρωπαϊκής Ένωσης και το μέλλον της Ουκρανίας συνδέονται πολιτικά. " ΕΕ των 27 θα πρέπει να διατρανώσει τις συνταγματικές απόψεις της σχετικά με το γεωγραφικό πεδίο εφαρμογής της και τα εξωτερικά της σύνορα, τα οποία πρέπει, επί της αρχής, να επεκταθούν σε μια ευρωπαϊκή χώρα όπως η Ουκρανία.
<P>
Αυτή η σαφήνεια θα ανοίξει επίσης τις ευρωπαϊκές μελλοντικές προοπτικές της Ουκρανίας, οι οποίες αποτελούν αναμφισβήτητα τεράστιο κίνητρο για τις ουκρανικές μεταρρυθμιστικές δυνάμεις και, στην πραγματικότητα, ειλικρινή επιλογή για όλους τους ουκρανούς πολίτες.
<P>
Δεδομένης της γενικευμένης πολιτικής κρίσης στην οποία είναι απορροφημένη επί του παρόντος η Ουκρανία, όλα αυτά φαντάζουν πολύ μακριά από την πραγματικότητα. " ασυμφωνία του Κιέβου, ωστόσο, απαιτεί σε αυτό το στάδιο μια ισχυρή και δημιουργική συνδρομή από τις Βρυξέλλες στο πλαίσιο της ευρωπαϊκής πολιτικής γειτονίας. Για χάρη της αειφόρου σταθερότητας στα δικά μας ανατολικά σύνορα, το Συμβούλιο και η Επιτροπή δεν έχουν την πολυτέλεια να νίψουν τας χείρας τους από την ουκρανική κρίση. Πώς θα συμβιβάζατε αυτά τα στρατηγικά συμφέροντα της Ένωσης με μια ελκυστική προοπτική για την Ουκρανία;
<SPEAKER ID="289" NAME="Charles Tannock" AFFILIATION="PPE-DE">
(EN) Κύριε Πρόεδρε, είχα το προνόμιο να είμαι παρατηρητής των ουκρανικών κοινοβουλευτικών εκλογών το 2006, οι οποίες διεξήχθησαν με υποδειγματικό τρόπο. Δυστυχώς, το αποτέλεσμα δεν προσέφερε ούτε σταθερή κυβέρνηση ούτε κλίμα οικονομικής τιμιότητας για πολλούς από τους βουλευτές του Verkhovna Rada, οι οποίοι δεν ενδιαφέρονταν ιδιαίτερα για την πολιτική αλλά ενδιαφέρονταν στην πραγματικότητα μόνο για την προστασία των επιχειρηματικών τους συμφερόντων ή για την αποφυγή δίωξης με την απόκτηση κοινοβουλευτικής ασυλίας. Συνεπώς, δεν εξεπλάγην όταν άκουσα τους ισχυρισμούς ότι κάποιοι βουλευτές δωροδοκούνται με μεγάλα ποσά για να αλλάξουν στρατόπεδο σε μια προσπάθεια του κυβερνητικού συνασπισμού να επιτύχει τις μαγικές 300 έδρες, ή τη συνταγματική πλειοψηφία, που απαιτούνταν για να απαλλάξει τελικά τον Πρόεδρο Yushchenko από τις εξουσίες που του είχαν απομείνει.
<P>
Προσωπικά, πάντα υποστήριζα το εγγενές δικαίωμα της Ουκρανίας σύμφωνα με το άρθρο 49 της Συνθήκης να υποβάλει αίτηση για προσχώρηση στην ΕΕ. Αυτό απέχει ακόμα αρκετά, δεδομένης της κόπωσης που προέκυψε λόγω της διεύρυνσης και του φόβου ορισμένων κρατών μελών ότι θα προσβάλουν τη Ρωσία. Παρά ταύτα, πιστεύω ότι το Συμβούλιο έχασε μια ευκαιρία όταν δεν έδωσε στην Ουκρανία, κατά τις ταραχώδεις μέρες της Πορτοκαλί Επανάστασης, το ίδιο καθεστώς με τις χώρες των δυτικών Βαλκανίων όπως η Αλβανία, ως υποψηφίου κράτους για πιθανή προσχώρηση στην ΕΕ. Αυτό θα ήταν μεγάλο κίνητρο για τη δυτικοποίηση των δημοκρατικών μεταρρυθμιστικών δυνάμεων. Είναι κρίμα που δεν συνέβη αυτό.
<P>
Πιστεύω ότι η Ουκρανία θα βγει από αυτή την πρόσφατη συνταγματική κρίση χωρίς βία και σεβόμενη πλήρως τους ευρωπαϊκούς κανόνες δημοκρατίας, τα ανθρώπινα δικαιώματα και το κράτος δικαίου. Καταδικάζω σθεναρά τις εικαζόμενες προσπάθειες εκφοβισμού των δικαστών του Συνταγματικού Δικαστηρίου στις νομικές συσκέψεις τους για τη νομιμότητα της διάλυσης του Verkhovna Rada του Προέδρου Yushchenko. Εν τω μεταξύ, χαιρετίζω τα σχέδια της ΕΕ για έναν χώρο ελεύθερου εμπορίου και μετακίνησης με διευκόλυνση των θεωρήσεων όταν η Ουκρανία ενταχθεί στον ΠΟΕ. Ιδανικά, το 2008 η εκπνέουσα Συμφωνία Εταιρικής Σχέσης και Συνεργασίας πρέπει να αντικατασταθεί με συμφωνία σύνδεσης. Με τον έναν ή τον άλλον τρόπο, οι Ουκρανοί πρέπει να έλθουν πιο κοντά στην Ευρωπαϊκή Ένωση, όπου δικαιωματικά ανήκουν. Είναι σαφές για μένα ότι η σταθερή κληρονομιά της Πορτοκαλί Επανάστασης, δηλαδή η ελευθερία του Τύπου και οι δημοκρατικές εκλογές, παραμένει άθικτη.
<SPEAKER ID="290" NAME="Adrian Severin" AFFILIATION="PSE">
(EN) Κύριε Πρόεδρε, η ουσία της κρίσης στην Ουκρανία έγκειται στη διαφορά μεταξύ των απόψεων των πολιτικών φορέων σχετικά με τους μηχανισμούς ελέγχου και εξισορρόπησης και τον καταμερισμό των εξουσιών. " κρίση πυροδοτήθηκε από τις αδυναμίες στη διοργανική ισορροπία και στον τρόπο λειτουργίας των κρατικών οργανισμών.
<P>
" Ευρωπαϊκή Ένωση πρέπει να διαδραματίσει ρόλο και να αναλάβει τις ευθύνες της, καθώς δεν έκανε πολλά για να αποτρέψει το δημοκρατικό έλλειμμα ή τον εύθραυστο χαρακτήρα της δημοκρατίας που οδήγησε σε αυτή την κρίση.
<P>
Τα καλά νέα είναι ότι τα αντίπαλα μέρη φαίνεται τώρα ότι διαπραγματεύονται και ότι υπάρχει προοπτική συμβιβασμού. Εμείς δεν πρέπει να πάρουμε το μέρος κανενός. Είναι λάθος να θεωρούμε τους Ουκρανούς φιλοδυτικούς ή το αντίθετο. Πιστεύω ότι πρέπει να τους εκτιμήσουμε όχι από τη ρητορεία τους αλλά από τις πράξεις τους, σύμφωνα με τις αξίες μας.
<P>
Ταυτόχρονα, πρέπει με κάθε κόστος να αποφύγουμε τις προσωπικές πρωτοβουλίες που θα μπορούσαν να είναι παραπλανητικές ή να χρησιμοποιηθούν με λάθος τρόπο. Ομοίως, πρέπει να αποφύγουμε να προσεγγίσουμε την κατάσταση στην Ουκρανία έχοντας υπόψη εθνικές επιδιώξεις και να αποφύγουμε τον ανταγωνισμό εντός της Ευρωπαϊκής Ένωσης ή του Κοινοβουλίου που θα μπορούσε να είναι αντιπαραγωγικός.
<P>
Από την άλλη πλευρά, δεν πρέπει να είμαστε αδιάφοροι σε ορισμένες αξίες. Όπως ανέφερα, έχουμε ιδιαίτερες αξίες που πρέπει να προωθηθούν κατά την προσέγγιση αυτής της κρίσης.
<P>
Πρέπει να ενθαρρύνουμε όλους τους φορείς να επιδείξουν πνεύμα συμβιβασμού, σεβασμό για το κράτος δικαίου και τη δημοκρατία. Πρέπει επίσης να τους ζητήσουμε να δεχθούν τις αποφάσεις του Συνταγματικού Δικαστηρίου, έστω και αν δεν είναι ακόμα πλήρως λειτουργικό.
<P>
Πρέπει να τους ενθαρρύνουμε να διαπραγματευτούν δέσμη συνταγματικών τροποποιήσεων και βελτιώσεων, η οποία θα συμφωνηθεί κατά προτίμηση πριν από την έκδοση της απόφασης του Συνταγματικού Δικαστηρίου.
<P>
" αντιπροσωπεία του Κοινοβουλίου για τις σχέσεις μεταξύ της Ευρωπαϊκής Ένωσης και της Ουκρανίας βρίσκεται σε διαρκή επαφή με όσους ενδιαφέρονται και είναι διατεθειμένοι να βοηθήσουν. Έχουμε καταστήσει σαφές ότι το αποτέλεσμα θα είναι μια δοκιμασία της ικανότητας της Ουκρανίας να συνεργαστεί με την Ευρωπαϊκή Ένωση και να ενσωματωθεί στις δομές μας.
<P>
Δηλώσαμε επίσης ότι δεν πρέπει να θυσιαστεί το κράτος δικαίου για χάρη μιας καλύτερης θεσμικής ισορροπίας ή το αντίστροφο. Από την άλλη, πρέπει να δούμε και τους εαυτούς μας. Έχουμε ένα σαφές όραμα για το μελλοντικό καθεστώς των σχέσεων της Ευρωπαϊκής Ένωσης και της Ουκρανίας; Γνωρίζουμε πραγματικά τι κράτος πρέπει να είναι η Ουκρανία; Εκφράσαμε τις προσδοκίες μας με αρκετή σαφήνεια; Έχουμε μια στρατηγική για το πώς πρέπει να προωθήσουμε τη συνεργασία μεταξύ Ουκρανίας και Ευρωπαϊκής Ένωσης; Έχουμε ένα σχέδιο για το πώς θα μπορούσαμε να προσελκύσουμε κοντά μας την Ουκρανία και τους ευρωσκεπτικιστές της; Είμαστε διαδραστικοί και όχι μόνο αντιδραστικοί; Φοβάμαι ότι η απάντηση σε πολλά από αυτά τα ερωτήματα θα μπορούσε να είναι "όχι".
<P>
Αν δεν αλλάξουμε την προσέγγιση, φοβάμαι ότι οι προοπτικές είναι τουλάχιστον αμφίβολες.
<SPEAKER ID="291" NAME="Grażyna Staniszewska" AFFILIATION="ALDE">
- (PL) Κύριε Πρόεδρε, το Ευρωπαϊκό Κοινοβούλιο αφοσιώθηκε στην Ουκρανία κατά τη διάρκεια της Πορτοκαλί Επανάστασης. Συγκινηθήκαμε ιδιαίτερα από την έκκληση από την Πλατεία Ανεξαρτησίας του Κιέβου για σεβασμό στην ανθρώπινη αξιοπρέπεια, για μια δημοκρατική χώρα βασισμένη στο κράτος δικαίου, για μια χώρα χωρίς οικονομική και πολιτική διαφθορά. Ήταν η Ουκρανία που όλοι περιμέναμε.
<P>
Από το βήμα αυτού του Σώματος απευθύνω τώρα έκκληση και προς τις δύο πλευρές της σύγκρουσης στην Ουκρανία -στον Πρόεδρο Yushchenko και τη Yulia Timoshenko, και οι δύο σύμβολα της Πορτοκαλί Επανάσταση, και στον πρωθυπουργό Yanukovich, εκπρόσωπο του κυβερνητικού συνασπισμού- να επιλύσουν αυτή την κρίση με διαπραγμάτευση.
<P>
Ο συμβιβασμός είναι ιδιαίτερα πολύτιμος στην ΕΕ, είναι μια αξία που απέδειξε επανειλημμένα το ειδικό βάρος της στην αποφυγή της σύγκρουσης. Είναι καλό ότι σήμερα και οι δύο πλευρές κάθισαν στο τραπέζι των διαπραγματεύσεων. Ελπίζουμε ότι οι διαπραγματεύσεις θα ολοκληρωθούν σύντομα και με επιτυχία. Εδώ στο Ευρωπαϊκό Κοινοβούλιο, θέλουμε να συνεχίσουμε να έχουμε τους λόγους και τη βεβαιότητα να δηλώνουμε ότι είμαστε ανοιχτοί στις ευρωπαϊκές φιλοδοξίες των Ουκρανών.
<SPEAKER ID="292" NAME="Jerzy Buzek" AFFILIATION="PPE-DE">
(PL) Κύριε Πρόεδρε, πριν από τρία χρόνια ορθώς υποστηρίξαμε τη δημοκρατική αλλαγή στην Ουκρανία. Σήμερα η Ουκρανία έχει ελευθερία των μέσων ενημέρωσης και πιο αποτελεσματικούς δημοκρατικούς θεσμούς. Εναπόκειται τώρα στους ίδιους τους Ουκρανούς να αποφασίσουν πού θα πάει η χώρα τους και πώς θα επιλύσουν τις δημοκρατικές εντάσεις και κρίσεις. Αλλά αυτό δεν σημαίνει ότι πρέπει απλώς να παραμείνουμε αμέτοχοι. Υποστηρίζοντας τις αλλαγές στην Ουκρανία, αναλάβαμε ορισμένες ηθικές υποχρεώσεις και είναι καθήκον μας να διατηρήσουμε τις καλές σχέσεις με τη χώρα.
<P>
Συνεπώς, πρώτον πρέπει να ξεκινήσουμε σοβαρές διαπραγματεύσεις με την Ουκρανία για στενότερη ενεργειακή συνεργασία. Αυτό θα συμβάλει στη διασφάλιση της προμήθειας πετρελαίου και αερίου στην ΕΕ μέσω της Ουκρανίας και ανεξάρτητα από τη Ρωσία.
<P>
Δεύτερον, απαιτούνται ενεργές επενδύσεις στην Ουκρανία, κυρίως σε αγωγούς πετρελαίου και αερίου που στερούνται χρηματοδότησης ή είναι ημιτελείς.
<P>
Τρίτον, χρειαζόμαστε μια κοινοτική διπλωματική επίθεση στα κράτη της Κασπίας, τα οποία είναι δυνητικοί πάροχοι πετρελαίου και αερίου στην ΕΕ μέσω της Ουκρανίας.
<P>
Τέταρτον και σημαντικότερο, πρέπει να διεξαγάγουμε μια πολιτική ανοιχτών θυρών στην Ουκρανία και να την αντιμετωπίζουμε ως τον στενότερο στρατηγικό εταίρο μας και ως μελλοντικό μέλος της ΕΕ. Αυτός θα είναι ένας τρόπος να παράσχουμε πραγματική υποστήριξη σε μια ανεξάρτητη, σταθερή και δημοκρατική Ουκρανία με ελεύθερη αγορά. Από μας εξαρτάται και είναι καθήκον μας να το επιτύχουμε.
<SPEAKER ID="293" NAME="Günter Gloser">
Προεδρεύων του Συμβουλίου. (DE) Κύριε Πρόεδρε, κύριε Επίτροπε, κυρίες και κύριοι, συμφωνούμε σε πολλά σημεία ως προς την εκτίμηση της κατάστασης στην Ουκρανία και υιοθετώ αυτό που είπαν πολλοί από εσάς κατά τη συζήτηση, ότι δηλαδή τον λόγο έχουν τώρα οι πολιτικά υπεύθυνοι, ότι αυτοί είναι που πρέπει να αποφασίσουν, και μάλιστα να το πράξουν σεβόμενοι τους θεσμούς που έχουν δημιουργηθεί στο μεταξύ στην Ουκρανία, π.χ. το συνταγματικό δικαστήριο. " σχετική απόφαση πρέπει να μπορεί να ληφθεί χωρίς να υφίστανται πίεση.
<P>
Επίσης, επί του παρόντος δεν είναι ενδεδειγμένο να διαδραματίσει η ΕΕ οποιονδήποτε διαμεσολαβητικό ρόλο, αντίθετα, αυτό είναι βασικά εσωτερικό ζήτημα, όπου πρέπει οι υπεύθυνοι -ο πρόεδρος και ο πρωθυπουργός- να προσεγγίσουν και να βρουν κάποια λύση για την έξοδο από αυτήν την κρίση. Από την άλλη -αυτό το κατέστησε απόλυτα σαφές ο Επίτροπος Špidla- η ΕΕ έδειξε και ένα δρόμο για στενότερη συνεργασία, με την έναρξη των διαπραγματεύσεων, καθώς και ότι μπορούν να γίνουν πολλά βήματα για την οικονομική και πολιτική ανάπτυξη της Ουκρανίας. Αυτήν την πορεία θα πρέπει να ακολουθήσουμε και τις επόμενες εβδομάδες.
<P>
Ανέφερα ότι ο κ. Σολάνα έχει στενή επαφή με τις δύο ομάδες. Είναι σημαντικό να μην αποστασιοποιηθούμε, αλλά και να είμαστε ουδέτεροι όσον αφορά αυτά που πρέπει να κάνουν άλλοι στην Ουκρανία.
<P>
Ελπίζω όμως ότι αυτή η προοπτική που προσέφερε η ΕΕ στους πολίτες της Ουκρανίας θα γίνει αποδεκτή από αυτούς. Μου δίνει ελπίδες το γεγονός ότι και οι δύο πολιτικές παρατάξεις εξακολουθούν να είναι στραμμένες προς την Ευρώπη και ότι υπάρχει συμφωνία ως προς αυτό.
<SPEAKER ID="295" NAME="Vladimír Špidla">
Μέλος της Επιτροπής. (DE) Κυρία Πρόεδρε, αξιότιμοι βουλευτές, η Επιτροπή συμφωνεί σε γενικές γραμμές με την άποψη που εξέφρασε το Ευρωπαϊκό Κοινοβούλιο για τη σημερινή πολιτική κρίση και επικροτεί την προσεκτική στάση που έχει μέχρι στιγμής τηρήσει το Ευρωπαϊκό Κοινοβούλιο απέναντι στη σημερινή κατάσταση. Εμείς θα παρακολουθήσουμε από την πλευρά μας την περαιτέρω πορεία της κρίσης και θα συμβάλουμε ενθαρρύνοντας τους ιθύνοντες στην Ουκρανία να επιδιώξουν έναν βιώσιμο πολιτικό συμβιβασμό για το καλό της χώρας τους.
<P>
Όπως υπογραμμίστηκε ήδη, η Επιτροπή εξακολουθεί να υποστηρίζει τις διαπραγματεύσεις για τη νέα διευρυμένη συμφωνία και θεωρεί την Ουκρανία έναν από τους κύριους εταίρους μας που τον υποστηρίζουμε ολόψυχα. Θα παρακολουθήσουμε με ενδιαφέρον την περαιτέρω συζήτηση του Ευρωπαϊκού Κοινοβουλίου για την Ουκρανία και περιμένουμε τώρα την τελική εκδοχή της έκθεσης Kamiński.
<SPEAKER ID="296" NAME="Πρόεδρος">
" συζήτηση έληξε.

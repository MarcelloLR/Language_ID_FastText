<CHAPTER ID="011">
Ανάπτυξη των κοινοτικών σιδηροδρόμων - Πιστοποίηση του προσωπικού οδήγησης μηχανών έλξης και συρμών - Δικαιώματα και υποχρεώσεις των επιβατών διεθνών σιδηροδρομικών γραμμών (συνέχεια της συζήτησης) 
<SPEAKER ID="182" NAME="Πρόεδρος">
" ημερήσια διάταξη προβλέπει τη συνέχεια της κοινής συζήτησης σχετικά με τους ευρωπαϊκούς σιδηρόδρομους.
<P>
Αυτή τη στιγμή που ασκώ για πρώτη φορά το καθήκον μου στην Προεδρία του Ευρωπαϊκού Κοινοβουλίου, θα ήθελα να ευχαριστήσω όλους εκείνους τους ανθρώπους που με συνόδεψαν μέχρι αυτό το σημείο στη ζωή και στην καριέρα μου, τους συναδέλφους μου στο κόμμα και τους πολίτες της περιφέρειάς μου, της Θιουδάδ Ρεάλ, στην Ισπανία, που με κράτησαν στο κοινοβούλιο της χώρας μου επί είκοσι δύο ολόκληρα χρόνια. Μάλιστα, είναι μια ευτυχής ιστορική σύμπτωση που μιλάμε για τους σιδηρόδρομους, καθώς προέρχομαι από μια πόλη που λέγεται Alcázar de San Juan, η οποία αποτέλεσε ορόσημο στην ιστορία των σιδηροδρόμων και στην ιστορία του εργατικού κινήματος στη χώρα μου.
<SPEAKER ID="183" NAME="Sepp Kusstatscher" AFFILIATION="Verts/ALE">
(DE) Κύριε Πρόεδρε, κυρίες και κύριοι, καταρχήν συμφωνώ με την τρίτη δέσμη των σιδηροδρόμων. Βέβαια αρχικά ήμουν κι εγώ της γνώμης ότι το κράτος δεν θα πρέπει να παραχωρήσει ποτέ σε ιδιωτικές επιχειρήσεις τη λειτουργία των σιδηροδρόμων, αν όμως μείνουν οι υποδομές στα χέρια του δημοσίου και οι τοπικές, περιφερειακές και διασυνοριακές υπηρεσίες των μεταφορών ανατίθενται σε ιδιωτικές επιχειρήσεις μόνο υπό πολύ σαφείς όρους, και με τρόπο υπεύθυνο από κοινωνική και περιβαλλοντική άποψη, τότε κατά τη γνώμη μου πρέπει να συμφωνήσουμε με τον δίκαιο ανταγωνισμό. Αν, ωστόσο, τα κρατικά μονοπώλια απλά αντικατασταθούν με μερικά ιδιωτικά, όπως συνέβη εν μέρει στις εταιρίες παραγωγής ενέργειας, τότε ασφαλώς η ελευθέρωση δεν θα μας οδηγήσει πουθενά.
<P>
Από την πείρα μου, γιατί ταξιδεύω συχνά με τον σιδηρόδρομο, λέω πως η ποιότητα της προσφοράς των σιδηροδρόμων δεν εξαρτάται από τον βαθμό της ιδιωτικοποίησης, αλλά μάλλον από τη σαφή πολιτική βούληση να δοθεί προτεραιότητα στους σιδηροδρόμους έναντι των οδικών μεταφορών. Εδώ παίζει καθοριστικό ρόλο το πραγματικό κόστος και η γενική ελκυστικότητα των σιδηροδρόμων, για παράδειγμα και οι ωραίοι σιδηροδρομικοί σταθμοί, τα σωστά προγραμματισμένα δρομολόγια, η αξιοπιστία, η άνεση των τραίνων κλπ.
<P>
Έχουμε ένα θετικό παράδειγμα στην Ευρώπη: την Ελβετία, όπου το κράτος δεν απέφυγε τις ευθύνες του, μολονότι το 45% των σιδηροδρόμων δεν είναι στα χέρια των Ελβετικών Ομοσπονδιακών Σιδηροδρόμων. Εκεί υπάρχουν πολύ σαφείς όροι και η πολιτική βούληση από την πλευρά των υπευθύνων. Οι σιδηρόδρομοι λειτουργούν και είναι ανταγωνιστικοί σε σχέση με τους δρόμους. Ένα αρνητικό παράδειγμα είναι η Ιταλία όπου μέχρι τώρα δόθηκε βαρύτητα σε μεγάλα έργα και οι υφιστάμενες σιδηροδρομικές διαδρομές ήταν για δεκαετίες πολύ παραμελημένες. Ίσως με αυτές τις ευρωπαϊκές ωθήσεις να αλλάξει σιγά-σιγά η προσέγγιση και στην Ιταλία.
<SPEAKER ID="184" NAME="Pedro Guerreiro" AFFILIATION="GUE/NGL">
(PT) Για μία ακόμη φορά, η πλειοψηφία του Κοινοβουλίου προσπαθεί να επιταχύνει την ελευθέρωση και την ιδιωτικοποίηση των σιδηροδρομικών επιβατικών μεταφορών επιδιώκοντας να διευρύνει το πεδίο εφαρμογής της προτεινόμενης οδηγίας όχι μόνο στις διεθνείς επιβατικές μεταφορές, και μάλιστα μέχρι το 2010, αλλά και στις εθνικές επιβατικές μεταφορές μέχρι το 2017. Ο στόχος της είναι να παραδώσει τις πλέον επικερδείς γραμμές στα χέρια των μεγάλων ιδιωτικών οικονομικών φορέων εκμετάλλευσης ιδιωτικοποιώντας υπηρεσίες, συγκεκριμένα μέσω των συμπράξεων δημοσίου-ιδιωτικού τομέα, προωθώντας κατ' αυτόν τον τρόπο, όπως συνέβη και με άλλους τομείς, τον σχηματισμό μονοπωλίων που αποσκοπούν στο κέρδος. Τα μονοπώλια αυτά λαμβάνουν συχνά παράξενα ποσά δημόσιας χρηματοδότησης, ανεξάρτητα από τα συμφέροντα και τις ανάγκες κάθε χώρας και του λαού της.
<P>
Στην Πορτογαλία, η εμπειρία έχει δείξει ότι, κατόπιν της εφαρμογής μιας τέτοιας πολιτικής, οι δημόσιες υπηρεσίες σιδηροδρομικών μεταφορών υποβαθμίστηκαν, παρακωλύοντας, ως εκ τούτου, την κινητικότητα των ανθρώπων. " πολιτική οδήγησε σε υψηλότερες τιμές εισιτηρίων, στην αφαίρεση εκατοντάδων χιλιομέτρων σιδηροδρομικού δικτύου, στο κλείσιμο σταθμών και σε μείωση του αριθμού των επιβατών και της ποιότητας της υπηρεσίας. Επιπλέον, λιγότεροι άνθρωποι εργάζονται στον σιδηροδρομικό τομέα, ενώ σημειώθηκε σφοδρή επίθεση στους μισθούς και τα δικαιώματα των εργαζομένων. Πρόκειται για μια πολιτική στην οποία αντιτίθενται οι εργαζόμενοι και το ευρύ κοινό. Καταθέσαμε, ως εκ τούτου, μια πρόταση για την απόρριψη αυτής της οδηγίας, η οποία εξηγείται σε γενικές γραμμές στην άποψη της μειοψηφίας σε αυτή την έκθεση.
<SPEAKER ID="185" NAME="Gabriele Albertini" AFFILIATION="PPE-DE">
(IT) Κύριε Πρόεδρε, κυρίες και κύριοι, η τρίτη δέσμη για τους σιδηροδρόμους αποτελεί ένα ουσιαστικό βήμα προς τον στόχο μιας ελεύθερης αγοράς και μιας κοινής πολιτικής για την προστασία των δικαιωμάτων και των υποχρεώσεων των επιβατών σε ευρωπαϊκό επίπεδο.
<P>
" έκθεση Jarzembowski αντιπροσωπεύει ασφαλώς το κεντρικό σώμα της τρίτης δέσμης και συμφωνώ απόλυτα με την προσέγγιση του εισηγητή, καθώς ελευθερώνει τον ανταγωνισμό όχι μόνο στις διεθνείς, αλλά και στις εθνικές σιδηροδρομικές μεταφορές, ενώ καθιστά υποχρεωτική την αρχή της αμοιβαιότητας καταργώντας αδικαιολόγητα προνόμια για τις επιχειρήσεις χωρών που δεν επιτρέπουν τον ανταγωνισμό.
<P>
" έκθεση Sterckx αφορά αντιθέτως τα δικαιώματα και τις υποχρεώσεις των επιβατών και συμφωνώ και σε αυτήν την περίπτωση με την προσέγγιση του εισηγητή, ο οποίος προβλέπει ορθώς την επέκταση του πεδίου εφαρμογής του κανονισμού σε όλους τους επιβάτες των σιδηροδρομικών μεταφορών, είτε είναι εθνικές είτε διεθνείς. Πράγματι, η διεθνής κίνηση των επιβατών αντιπροσωπεύει μόλις το 5% της σιδηροδρομικής κυκλοφορίας. Συνεπώς, τι νόημα θα είχε να εγκρίνουμε έναν κανονισμό που θα ισχύει για ένα τόσο ισχνό ποσοστό των καταναλωτών;
<P>
Ένα άλλο επιχείρημα υπέρ της επέκτασης του πεδίου εφαρμογής μας παρέχει η ισχύουσα νομοθεσία στον τομέα των αεροπορικών μεταφορών, όπου για τις υποχρεώσεις και τα δικαιώματα των επιβατών δεν εφαρμόζεται καμία διάκριση μεταξύ διεθνών και εθνικών μεταφορών.
<P>
Πολλά από τα κράτη μέλη θα συναντήσουν δυσκολίες στην προσπάθεια προσαρμογής της σημερινής τους κατάστασης στις διατάξεις του παρόντος κανονισμού και, συνεπώς, θεωρούμε σκόπιμο τα προτεινόμενα μέτρα να εισαχθούν σταδιακά και προπαντός να συμμορφώνονται με το κριτήριο της σκοπιμότητας: για παράδειγμα, οι επιβάτες μειωμένης κινητικότητας θα διαπιστώσουν τη σταδιακή εξάλειψη των αρχιτεκτονικών εμποδίων σε περίπτωση σημαντικών έργων ανακατασκευής, κατασκευής νέων σταθμών και αγοράς νέων συρμών και αμαξών. Οι επιχειρήσεις θα είναι υπεύθυνες έναντι των επιβατών και των αποσκευών τους και σε περίπτωση καθυστέρησης θα προβλέπονται δικαιώματα ελάχιστης αποζημίωσης σε όλη την Ευρωπαϊκή Ένωση.
<SPEAKER ID="186" NAME="Gary Titley" AFFILIATION="PSE">
(EN) Κύριε Πρόεδρε, επιτρέψτε μου καταρχάς να σας συγχαρώ για την αναβάθμισή σας. Ευελπιστώ ότι θα απολαύσετε τα δυόμισι έτη της θητείας σας ως Αντιπροέδρου του Σώματος και, βεβαίως, θα μου δίνετε άφθονο χρόνο ομιλίας!
<P>
Αυτή η συζήτηση μοιάζει πολύ με το πολιτικό αντίστοιχο του Νέρωνα, ο οποίος έπαιζε τη λύρα του ενώ η Ρώμη καιγόταν. Ενώ μιλάμε συχνά για ενθάρρυνση της στροφής των μεταφορών ανθρώπων και αγαθών από τους δρόμους στους σιδηροδρόμους, διατηρούμε τεράστια εμπόδια στη λειτουργία των σιδηροδρόμων. Δεν είναι να απορεί, λοιπόν, κανείς για τη μείωση του αριθμού των επιβατών και των αγαθών που μεταφέρονται σιδηροδρομικώς.
<P>
Πρέπει να δημιουργήσουμε μια ενιαία ευρωπαϊκή αγορά στον τομέα των σιδηροδρόμων, αντί της διατήρησης μιας σειράς εντελώς ασύμβατων μεταξύ τους εθνικών αγορών. Χωρίς μια τέτοια ενιαία αγορά, οι σιδηρόδρομοι βρίσκονται σε μειονεκτική θέση, ιδίως έναντι των εναερίων μεταφορών. Μπορώ να αγοράσω αεροπορικό εισιτήριο για να μεταβώ από το Μάντσεστερ στην Πράγα με το πάτημα ενός πλήκτρου στον υπολογιστή μου· προσπαθήστε, όμως, να αγοράσετε εισιτήριο για να μεταβείτε σιδηροδρομικώς από το Μάντσεστερ στην Πράγα. Είναι αδύνατον.
<P>
Πρέπει να ελευθερώσουμε τώρα τους σιδηροδρόμους. Πρέπει να ανοίξουμε τώρα την αγορά. Ασφαλώς και πρέπει να θεσπίσουμε δικλείδες ασφαλείας. Δεν θα συνιστούσα σε κανέναν να ακολουθήσει το παράδειγμα του "νωμένου Βασιλείου. " ιδιωτικοποίηση -σε αντίθεση με την ελευθέρωση- υπήρξε εντελώς καταστροφική. Υπό τη σημερινή, όμως, κυβέρνηση, το "νωμένο Βασίλειο διόρθωσε την κατάσταση και τώρα εμφανίζει τις υψηλότερες επενδύσεις σε σιδηροδρομικές υποδομές από κάθε άλλη χώρα και τη μεγαλύτερη αύξηση του αριθμού των επιβατών, ενώ έχει μάλιστα επιτύχει την κατασκευή πρόσθετων σιδηροτροχιών μήκους αρκετών χιλιομέτρων.
<P>
Κανείς δεν έχει μεγαλύτερη ανάγκη τέτοιες επενδύσεις από τις χώρες της κεντρικής και ανατολικής Ευρώπης. Γιατί καθυστερούμε, όταν οι χώρες αυτές έχουν τόσο άμεση ανάγκη επενδύσεων; Χρειαζόμαστε αυτές τις επενδύσεις προκειμένου να θέσουμε σε λειτουργία μια πραγματική ευρωπαϊκή αγορά σιδηροδρομικών υπηρεσιών. Πρέπει επίσης να διασφαλίσουμε την ορθή αντιμετώπιση των επιβατών. Δέχομαι πολλές διαμαρτυρίες από άτομα μειωμένης κινητικότητας τα οποία αντιμετωπίζουν μεγάλες δυσκολίες στις σιδηροδρομικές τους μετακινήσεις ανά την Ευρώπη. Χρειαζόμαστε πρότυπα σε αυτόν τον τομέα, ενώ χρειαζόμαστε επίσης κατάλληλα συστήματα έκδοσης εισιτηρίων, έτσι ώστε να μπορεί κανείς με το πάτημα ενός πλήκτρου στο Μάνσεστερ να αγοράσει εισιτήριο προς οποιονδήποτε προορισμό τον ενδιαφέρει. Επιπλέον, πρέπει να κινηθούμε ταχύτερα από ό,τι προτείνουν η Ευρωπαϊκή Επιτροπή και το Συμβούλιο.
<SPEAKER ID="187" NAME="Jeanine Hennis-Plasschaert" AFFILIATION="ALDE">
(NL) Μέχρι στιγμής, μια ευρεία πλειοψηφία σε αυτό το Σώμα φαίνεται ότι εμμένει σταθερά στην ελευθέρωση του σιδηροδρομικού δικτύου τόσο για τις διασυνοριακές όσο και για τις εσωτερικές μεταφορές, γεγονός που δεν αποτελεί έκπληξη, αφού πράγματι, η επέκταση των δυνάμεων της αγοράς στις δημόσιες μεταφορές έχει αποδειχθεί ότι παράγει 25% περισσότερες δημόσιες μεταφορές για το ίδιο επίπεδο δαπανών.
<P>
Θεωρώ εν πάση περιπτώσει την τροπολογία 37 άκρως σημαντική σε αυτό το πλαίσιο. Δεν θα πρέπει να εξετάζουμε τον ανταγωνισμό μόνο στο σιδηροδρομικό δίκτυο, αλλά επίσης, και ιδίως, γύρω από αυτό, ή το λεγόμενο μοντέλο παραχώρησης, μια σημαντική μορφή δυνάμεων της αγοράς, στην οποία μπορεί να δοθεί ίση βαρύτητα και στην ασφάλεια, και στην αποδοτικότητα, και σε ένα λογικό χρονοδιάγραμμα και στη χρηστή οικονομική διαχείριση. Στα χνάρια του σκιώδους εισηγητή, κ. Ortuondo Larrea, θέλω κι εγώ να ζητήσω από τον εισηγητή να δώσει την πλήρη στήριξή του την τροπολογία 37.
<P>
Θέλω να τελειώσω λέγοντας δύο λόγια για την τροπολογία 18. Αντίθετα με τον εισηγητή, είμαι της άποψης ότι οι συμβάσεις για διεθνείς υπηρεσίες μεταφοράς επιβατών που έχουν ήδη ανατεθεί με πρόσκληση υποβολής προσφορών, με βάση μια ανοικτή, εμπορική και δίκαιη διαδικασία, και μόνο αυτές, θα πρέπει να γίνονται σεβαστές. Για να είμαι ειλικρινής, μου φαίνεται ότι πρόκειται απλά για θέμα χρηστής διακυβέρνησης. Αν οι υφιστάμενες συμβάσεις με ιδιωτικά μέρη πρέπει να λυθούν, τα κράτη μέλη ενδέχεται να βρεθούν αντιμέτωπα με ασφαλιστικές απαιτήσεις ύψους εκατοντάδων εκατομμυρίων ευρώ, και δεν είναι αυτό, με πάσα ειλικρίνεια, το μήνυμα που εγώ, ως βουλευτής του Κοινοβουλίου, θέλω να δω να απευθύνεται στο ευρωπαϊκό κοινό.
<P>
" Ομάδα της Συμμαχίας Φιλελευθέρων και Δημοκρατών για την Ευρώπη θα απορρίψει, ως εκ τούτου, την τροπολογία αριθ. 18 και θα ήθελα να ζητήσω από τον εισηγητή να πράξει το ίδιο.
<SPEAKER ID="188" NAME="Marie Anne Isler Béguin" AFFILIATION="Verts/ALE">
(FR) Θα ήθελα και εγώ να συγχαρώ τον νέο πρόεδρο της συνεδρίασής μας: καλώς ήλθατε, κύριε Πρόεδρε!
<P>
Κύριε Επίτροπε, κυρίες και κύριοι, η καταπολέμηση της αλλαγής του κλίματος απαιτεί τη σημαντική δέσμευση της Ένωσης υπέρ των δημοσίων μεταφορών, και των σιδηροδρόμων συγκεκριμένα. Στην περιφέρειά μου, τη Λορένη, ένα πρόσφατο τραγικό διασυνοριακό ατύχημα, λόγω ενός σφάλματος σηματοδότησης, κατέδειξε με τραγικό τρόπο την επιτακτική ανάγκη εναρμόνισης του σιδηροδρομικού δικτύου, που συνιστά μια πρόκληση καθόλου αμελητέα. Επειδή περιλαμβάνει τις έννοιες της πρόσβασης σε δημόσια υπηρεσία και της χωροταξίας, η επίτευξη ομοιομορφίας απαιτεί τη μέγιστη δυνατή σύνεση, όπως αναγνώρισε μόλις τώρα η Υπουργός.
<P>
Δεν πιστεύω, ως εκ τούτου, ότι η ελευθέρωση που προτείνεται στην έκθεση του κ. Jarzembowski είναι η σωστή προσέγγιση. Πέρα από το γεγονός ότι το άνοιγμα στον ανταγωνισμό θα διακυβεύσει τα καθήκοντα δημόσιας υπηρεσίας των κρατών μελών, δεν θα οδηγήσει τελικά σε μειώσεις των ναύλων για τους χρήστες μας. Οι πολίτες που ταξιδεύουν στον τόπο εργασίας τους σε καθημερινή βάση δεν θα δουν καμία βελτίωση ούτε στις συνθήκες ταξιδιού τους. Το αντίθετο μάλιστα! Το άνοιγμα στον ανταγωνισμό θα οδηγήσει σε επιδείνωση των δευτερευουσών γραμμών, που είναι τόσο σημαντικές για την τοπική ανάπτυξη.
<P>
Και τι γίνεται, κύριε Επίτροπε, με τον αντίκτυπο της ελευθέρωσης στην ασφάλεια των σιδηροδρόμων; " στροφή από τις οδούς στους σιδηροδρόμους είναι ουσιώδης και είναι σημαντικό να την υλοποιήσει η Ευρώπη. Θα τελειώσω με ένα σχόλιο προς την κυρία Υπουργό, που δεν είναι παρούσα: θέλω να πω ότι οι ουτοπίες του χθες είναι οι πραγματικότητες του σήμερα.
<SPEAKER ID="189" NAME="Etelka Barsi-Pataky" AFFILIATION="PPE-DE">
(HU) " ελευθέρωση των σιδηροδρομικών ταξιδιών στην εσωτερική αγορά θα υλοποιηθεί πλήρως με την τρίτη δέσμη για τους σιδηροδρόμους. Είναι οπωσδήποτε αλήθεια ότι η Ευρώπη χρειάζεται μια αειφόρο, αποδοτική σιδηροδρομική υπηρεσία. " τρίτη δέσμη για τους σιδηροδρόμους, ωστόσο, θα είναι επιτυχής μόνο αν η υπηρεσία παρέχεται από οικονομικά υγιείς, σύγχρονες σιδηροδρομικές εταιρείες με την κατάλληλη υλικοτεχνική προετοιμασία.
<P>
Αυτό δεν συμβαίνει σήμερα. Οι σιδηροδρομικές εταιρείες στα νέα, και σε ορισμένες περιπτώσεις στα παλαιά κράτη μέλη, παλεύουν με ένα συσσωρευμένο έλλειμμα, και τα κράτη μέλη είναι αντιμέτωπα με το πρόβλημα της εξυγίανσης. Όλα αυτά φαίνονται ότι αποτελούν εσωτερικό τους θέμα, αλλά από την άποψη των διαστάσεων και της βαρύτητάς του πρόκειται για ένα πανευρωπαϊκό πρόβλημα που θέτει σε κίνδυνο την εφαρμογή και των τριών νόμων για τους σιδηροδρόμους που συζητούνται σήμερα, ιδίως αν θέσουμε τον πήχη ψηλά.
<P>
" δέσμη για τους σιδηροδρόμους περιέχει μια πρόταση που παρατείνει την περίοδο προετοιμασίας για την ελευθέρωση των εσωτερικών επιβατικών μεταφορών. Κατά την άποψή μου, αυτή η παραταθείσα περίοδος προετοιμασίας δεν επαρκεί. Προτείνω στο Ευρωπαϊκό Συμβούλιο να εντάξει στην ημερήσια διάταξη του προγράμματος εργασίας του την πραγματική κατάσταση στη διευρυμένη Ευρωπαϊκή Ένωση, και να επιληφθεί του προβλήματος. Επιπλέον, είναι σημαντικό να εξεταστεί τι πρέπει και τι μπορεί να γίνει προκειμένου να λυθεί το υφιστάμενο πρόβλημα των σιδηροδρόμων σε ένα σημαντικό μέρος της Ευρώπης. Ως εκ τούτου, δεν πρόκειται εδώ για τη χάραξη μιας διαχωριστικής γραμμής μεταξύ των παλαιών και των νέων κρατών μελών. Αντιθέτως, ας αναζητήσουμε έναν τρόπο να δημιουργήσουμε μια καλά λειτουργούσα, ελευθερωμένη υπηρεσία σιδηροδρόμων σε ολόκληρη την Ευρώπη που θα είναι ανταγωνιστική ή συμπληρωματική στους άλλους κλάδους των μεταφορών.
<P>
Ο στόχος, ως εκ τούτου, είναι οι υφιστάμενες αξίες στα νέα κράτη μέλη -στην προκειμένη περίπτωση η υπηρεσία σιδηροδρόμων- να μην πέσουν θύμα του ανοίγματος της εσωτερικής αγοράς, αλλά αντίθετα να γίνουν ένα πολύτιμο μέρος της. Δυστυχώς, αυτό δεν μπόρεσε να επιτευχθεί στο παρελθόν στην περίπτωση κάποιων άλλων υπηρεσιών.
<P>
Όσον αφορά την ελευθέρωση των εσωτερικών επιβατικών μεταφορών, θεωρώ την προτεινόμενη τροπολογία, την οποία κατέθεσα εγώ, καλύτερη από τη συμβιβαστική πρόταση. " διαφορά αυτών των δύο είναι ότι η πρότασή μου παραχωρεί σε κάθε κράτος μέλος που δεν είναι σε θέση να προετοιμαστεί εγκαίρως, ή που συναντά άλλα εμπόδια, τη δυνατότητα μιας παρέκκλισης. " συμβιβαστική πρόταση θα προέβλεπε τη δυνατότητα αυτή μόνο για τα νέα κράτη μέλη.
<P>
Κατά την άποψή μου, η εκτίμηση επιπτώσεων πριν από τη ρύθμιση θα πρέπει σε κάθε περίπτωση να επεκτείνεται στις ιδιαιτερότητες των νέων κρατών μελών, αλλά η ρύθμιση πρέπει να είναι ενιαία. Εν πάση περιπτώσει, χαιρετίζω το γεγονός ότι ο εισηγητής και η Επιτροπή Μεταφορών και Τουρισμού προσπάθησαν -όπως συνέβη ουσιαστικά και την πρώτη φορά- να δώσουν προσοχή κατά την κατάρτιση του νόμου στα ειδικά προβλήματα που επηρεάζουν τα νέα κράτη μέλη.
<SPEAKER ID="190" NAME="Inés Ayala Sender" AFFILIATION="PSE">
(ES) Κύριε Πρόεδρε, καταρχάς θα ήθελα να σας συγχαρώ θερμά. Miguel Ángel, ποιος θα το φανταζόταν, όταν, υπό την απομόνωση της δικτατορίας του Φράνκο, έφυγες από το Alcázar de San Juan, που αποτέλεσε τον συμβολικό σιδηροδρομικό και συνδικαλιστικό κόμβο της Ισπανίας, ότι οι ευρωπαϊκοί σιδηρόδρομοι θα σε οδηγούσαν για άλλη μια φορά απόψε στο Alcázar de San Juan, αλλά αυτή τη φορά ως Αντιπρόεδρο του Ευρωπαϊκού Κοινοβουλίου;
<P>
Είσαι πολύ όμορφος, και επίσης, κάποιος πρέπει να έβαλε μερικά λουλούδια σε δημοκρατικά χρώματα ακριβώς εκεί στα αριστερά σου.
<P>
Θα ήθελα λοιπόν να ευχαριστήσω τους εισηγητές και τους σκιώδεις εισηγητές, ιδιαίτερα τον κ. Jarzembowski, διότι είναι ο εισηγητής που, όπως πάντα, ήταν αρκετά υπομονετικός ώστε να μείνει εδώ για να τους ακούσει όλους, ακόμη και εκείνους από εμάς που διαφωνούμε μαζί του, αλλά που, κατά βάθος, τον αγαπάμε και τον σεβόμαστε. Θα ήθελα να σας ευχαριστήσω όλους για το εντατικό και σχολαστικό έργο σας και για την υπομονή σας απέναντι στις επιφυλάξεις μας και στις αμφιβολίες μας.
<P>
Χαίρομαι που το Ευρωπαϊκό Κοινοβούλιο κατάφερε να πείσει το Συμβούλιο και την Επιτροπή να λάβουν υπόψη την πλειονότητα των προτάσεών του, οι οποίες αποσκοπούν στο σύνθετο έργο της εναρμόνισης και του εκσυγχρονισμού των είκοσι επτά διαφορετικών σημερινών σιδηροδρομικών συστημάτων, προκειμένου να δημιουργηθεί ένας ευρωπαϊκός σιδηροδρομικός χώρος που θα διασφαλίζει ότι οι σιδηρόδρομοί μας θα είναι βιώσιμοι, ελκυστικοί και ασφαλείς και ότι θα έχουν μέλλον.
<P>
Πιστεύω ότι το Ευρωπαϊκό Κοινοβούλιο πρέπει να υποστηρίξει για άλλη μια φορά ένα σταδιακό και ελεγχόμενο άνοιγμα, στο οποίο αυτό το τρίτο νομοθετικό πακέτο αποτελεί ένα ακόμη βήμα. Ωστόσο, δεν είμαστε τόσο αφελείς ή κυνικοί ώστε να εξαπατήσουμε τους ευρωπαίους πολίτες ισχυριζόμενοι ότι, με τον ορισμό μιας συγκεκριμένης ημερομηνίας -η οποία, επιπλέον, πολλοί πιστεύουν ότι είναι πρόωρη- τα σημερινά προβλήματα των σιδηροδρόμων θα εξαφανιστούν. Φαντάζεστε ότι οι δημοσιονομικές περικοπές που υφίστανται τα διευρωπαϊκά δίκτυα, οι οποίες μας εμποδίζουν να άρουμε τα πραγματικά διασυνοριακά εμπόδια στις ορεινές περιοχές, όπως οι Άλπεις και τα Πυρηναία, για να μην αναφέρω το RTMS, θα εξαφανιστούν το 2017; Φαντάζεστε ότι, ορίζοντας αυτή τη μαγική ημερομηνία, η συμφόρηση των υποδομών για τις σιδηροδρομικές εμπορευματικές μεταφορές ή τα προβλήματα με τη διαλειτουργικότητα των συστημάτων -για να μην αναφέρω άλλα προβλήματα που ευτυχώς η Επιτροπή εξετάζει επί του παρόντος όπως η πιστοποίηση των μηχανών έλξης και του τροχαίου υλικού- θα εξαφανιστούν;
<P>
Αφετέρου, πέρα από την ασταμάτητη ελευθέρωση, υπάρχουν επίσης ιστορίες επιτυχίας του σιδηρόδρομου που αποδεικνύουν ότι αυτή δεν είναι μια εκ των ων ουκ άνευ προϋπόθεση. Ένα παράδειγμα είναι η επιτυχία των επιβατικών τρένων υψηλής ταχύτητας στην Ισπανία.
<P>
Ομολογουμένως, δεν είχαμε την ίδια επιτυχία με τα εμπορεύματα, αλλά πιστεύω ότι η Γερμανία είναι πρωτοπόρος σε αυτόν τον τομέα και ήταν πριν ακόμη την ελευθέρωση. Ίσως λοιπόν πρέπει να διδαχθούμε από όλες αυτές τις εμπειρίες. Γι' αυτό υποστηρίζουμε τη μέθοδο του σταδιακού ανοίγματος που θα μας επιτρέψει να εστιάσουμε στα κριτήρια και στις προϋποθέσεις, εφιστώντας ιδιαίτερη προσοχή στη βιωσιμότητα των δημόσιων υπηρεσιών και στην ποικιλία των υφιστάμενων μεθόδων ανάθεσης. Εξ ου και η ψήφος μας υπέρ της τροπολογίας 33.
<P>
Επομένως υποστηρίζουμε την ιδέα ότι, δύο χρόνια μετά το άνοιγμα των διεθνών επιβατικών μεταφορών, η Επιτροπή θα πρέπει να εκπονήσει μια αξιολόγηση της επιτευχθείσας προόδου και τυχόν προβλημάτων και, όπου είναι αναγκαίο, να προτείνει νέα μέτρα για την περίοδο μετά το άνοιγμα, όπως προτείνεται στα κείμενα που συμφώνησαν τα τρία θεσμικά όργανα, διότι επί της μελέτης, τουλάχιστον, είμαστε όλοι σύμφωνοι.
<P>
(Ο Πρόεδρος διακόπτει την ομιλήτρια)
<SPEAKER ID="191" NAME="Nathalie Griesbeck" AFFILIATION="ALDE">
(FR) Κύριε Πρόεδρε, κύριε Επίτροπε, κυρίες και κύριοι, θα ήθελα να πω ότι, γενικά, είμαι ικανοποιημένη με την πρόοδο που έχει σημειωθεί χάρη στο μακρύ και επίμοχθο έργο του Ευρωπαϊκού Κοινοβουλίου και, ειδικότερα, των τριών εισηγητών.
<P>
Αυτή η μεταρρύθμιση των επιβατικών σιδηροδρομικών μεταφορών είναι απολύτως κεφαλαιώδης για τη δημιουργία μιας αληθινής εσωτερικής αγοράς, η οποία θα προάγει την κινητικότητα όλων των Ευρωπαίων σε συνθήκες βέλτιστες ασφάλειας και προσβασιμότητας και η οποία ελπίζω ότι πολύ γρήγορα θα συμβάλει στη μείωση των συχνά εξωφρενικών ναύλων, χωρίς να οδηγήσει στην εξαφάνιση των υπηρεσιών.
<P>
Μολαταύτα, σε σχέση με την πρόσβαση στην αγορά, θα ήθελα να εκφράσω την ανησυχία μου σήμερα το βράδυ σχετικά με τον πειρασμό του καθορισμού μιας ημερομηνίας σε αυτή τη φάση για το άνοιγμα της αγοράς εθνικών επιβατικών μεταφορών. Προσωπικά, δεν είμαι υπέρ της τροποποίησης της θέσης του Συμβουλίου σε αυτό το σημείο, εφόσον ένα εσπευσμένο, και ίσως ανεπαρκώς σχεδιασμένο, άνοιγμα των εθνικών επιβατικών μεταφορών θα μπορούσε να έχει σοβαρές συνέπειες για την υπηρεσία. Θα ήθελα να δω προηγουμένως μελέτες αντίκτυπου, ιδίως όσον αφορά τις επιπτώσεις που θα έχει το άνοιγμα στον διεθνή ανταγωνισμό στο σύστημα των ενδομεταφορών, το οποίο πρέπει να αποκτήσει ένα αυστηρό πλαίσιο, καθώς και τις επιπτώσεις στο σύστημα τυποποίησης των τιμολογίων. Γιατί να μην προγραμματιστεί μία τέταρτη δέσμη για τους σιδηροδρόμους, η οποία θα μπορούσε να εξετάσει λεπτομερώς τους μηχανισμούς χρηματοδότησης, και ιδίως τον συντονισμό με τις υποχρεώσεις δημόσιας υπηρεσίας, καθώς και τη χρηματοδότηση των μη επικερδών γραμμών;
<P>
Όσον αφορά την οδηγία για τα δικαιώματα και τις υποχρεώσεις των επιβατών διεθνών σιδηροδρομικών γραμμών, είμαι πολύ ευχαριστημένη με το αποτέλεσμα που θα δώσει πολύ μεγαλύτερες ευθύνες στους φορείς εκμετάλλευσης των σιδηροδρόμων και, τελικά, και πολύ γρήγορα ελπίζω, θα δώσει περισσότερα δικαιώματα στους επιβάτες, ιδίως στα άτομα με μειωμένη κινητικότητα. Θα ήθελα επίσης να ευχαριστήσω τον κ. Sterckx επειδή υποστήριξε την τροπολογία της Ομάδας μας, η οποία αποσκοπεί στο να ληφθεί υπόψη η ειδική κατάσταση των προαστιακών μεταφορών, που είναι ιδιαίτερα συναφής με τη λογική των υποχρεώσεων δημόσιας υπηρεσίας.
<SPEAKER ID="192" NAME="Jörg Leichtfried" AFFILIATION="PSE">
(DE) Κύριε Πρόεδρε, θα ήθελα να εκμεταλλευτώ την ευκαιρία για να σας εκφράσω τα θερμά μου συγχαρητήρια. Κύριε Jarzembowski, θα ήθελα με αυτήν την ευκαιρία -μολονότι δεν συμφωνούμε σε ορισμένες λεπτομέρειες της έκθεσής σας- να εκφράσω την εκτίμησή μου για την αποφασιστικότητα, την αντοχή και τη δύναμη με την οποία ασχοληθήκατε με αυτήν την έκθεση όσον καιρό βρίσκομαι στο Σώμα και για τη σχετική επιτυχία σας.
<P>
Επιφανειακά θέλουμε βέβαια όλοι το ίδιο για τους ευρωπαϊκούς σιδηροδρόμους: υψηλή ποιότητα, μεγάλη ασφάλεια και καλές συνθήκες εργασίας. Λέγεται μονίμως ότι έχουμε διαφορετικές απόψεις γι' αυτό και διαφορετικές ιδέες για τον δρόμο που οδηγεί προς τα εκεί. Δεν είμαι απόλυτα βέβαιος ότι αυτό είναι σωστό.
<P>
Αναρωτιέμαι γιατί άραγε κυρίως εκείνοι οι συνάδελφοι που δεν ενίσχυσαν πραγματικά τους σιδηροδρόμους, για παράδειγμα στο θέμα της οδηγίας για το κόστος των υποδομών, δίνοντας υπερβολική έμφαση σε διάφορα πράγματα, είναι τώρα με το μέρος εκείνων που θέλουν την ελευθέρωση. Γιατί επέμεινε π.χ. ο πρώην Υπουργός Μεταφορών της Αυστρίας τόσο πολύ στην ελευθέρωση ενώ ταυτόχρονα ώθησε τους αυστριακούς σιδηροδρόμους σχεδόν στην καταστροφή με την πολιτική που άσκησε στη χώρα του για τις μεταφορές;
<P>
Και γιατί δεν επιλέξαμε όλοι τον μάλλον πιο λογικό δρόμο, δηλαδή να πούμε ότι θα εξετάσουμε πρώτα την ελευθέρωση σε διεθνές επίπεδο και μόνο αφού δούμε τα αποτελέσματα θα αποφασίσουμε αν θέλουμε να συνεχίσουμε αυτήν την πορεία; Αν το είχαμε κάνει αυτό, θα μπορούσα να πω χωρίς ενδοιασμούς ότι όλοι εδώ είναι υπέρ της προόδου των σιδηροδρόμων στην Ευρώπη.
<P>
Εγώ δεν πιστεύω ότι εδώ γίνεται ένα είδος νεοφιλελεύθερης εκστρατείας εναντίον των σιδηροδρόμων. Αυτό δεν το πιστεύω καθόλου, μολονότι ο εισηγητής μετακινήθηκε κάπως δεξιότερα όταν παρουσίασε την έκθεσή του στην Ολομέλεια. Εγώ τον ακολούθησα, άρα αυτό δεν σημαίνει τίποτα.
<P>
Οπωσδήποτε, πιστεύω ότι υπάρχουν πάρα πολλοί διαφορετικοί λόγοι γι' αυτήν την πορεία προς την ελευθέρωση, που δεν τους συμμερίζομαι όλους, και γι' αυτό δεν θέλω ακόμα να ακολουθήσω. Ίσως να πεισθώ αργότερα, τώρα όμως δεν θέλω ακόμα να υποστηρίξω την ελευθέρωση στον εθνικό τομέα.
<SPEAKER ID="193" NAME="Stanisław Jałowiecki" AFFILIATION="PPE-DE">
(PL) Κύριε Πρόεδρε, είμαι χαρούμενος με τα αποτελέσματα που επιτεύχθηκαν κατά τη διάρκεια των διαπραγματεύσεων με επικεφαλής τους εισηγητές για αυτή την τρίτη δέσμη για τους σιδηροδρόμους. " δέσμη βελτιώθηκε πραγματικά ως αποτέλεσμα αυτών των διαπραγματεύσεων. Δεν παρουσιάζεται σε νέα και πιο ελκυστική συσκευασία, αλλά πρόκειται απλά για ένα καλύτερο πακέτο. Ένα ζήτημα παραμένει, ωστόσο, άλυτο. Θα ξεκινήσω μάλλον με λίγα λόγια για να σκιαγραφήσω το πλαίσιο.
<P>
Στην περιφέρειά μου στη νοτιοδυτική Πολωνία, καταγράφηκε πέρυσι μια αύξηση των σιδηροδρομικών επιβατικών υπηρεσιών. Δεν επρόκειτο για μεγάλη αύξηση, αλλά ήταν στην πραγματικότητα η πρώτη αύξηση εδώ και πολλά χρόνια. Μέχρι τότε, το μόνο που επαρατηρείτο ήταν μια συνεχόμενη πτώση στις υπηρεσίες, όχι μόνο στην περιφέρειά μου, αλλά σε ολόκληρη την Πολωνία. Ίσως η ελαφρά αύξηση του περασμένου έτους να είναι μια ένδειξη ότι οι σιδηρόδρομοι αρχίζουν βαθμιαία να ανταγωνίζονται τις οδικές μεταφορές, κάτι που θέλουμε όλοι πάρα πολύ και που αποτελεί μια βασική αρχή της ευρωπαϊκής πολιτικής μεταφορών.
<P>
Τα αναφέρω όλα αυτά, διότι πρέπει να φροντίσουμε επισταμένα ώστε η εισαγωγή νέων κανόνων σχετικά με τα δικαιώματα των επιβατών των σιδηροδρομικών μεταφορών να μην μεταβάλει αυτήν την τάση. Οι σιδηρόδρομοι πρέπει να είναι ανταγωνιστικοί, και πρέπει, συνεπώς, να είναι φτηνοί ή ακόμη και πολύ φτηνοί. Πρέπει επίσης να υπόκεινται σε σωστή διαχείριση και να προσφέρουν στους επιβάτες τους ένα υψηλό επίπεδο ταξιδιού. " δυσκολία είναι ότι αν εκλάβουμε κατά κυριολεξία αυτούς τους δύο στόχους, προκύπτει κάποια αντίφαση. Μια υπηρεσία δεν μπορεί να είναι φτηνή και πολυτελής την ίδια στιγμή. Γι' αυτό απαιτείται προσπάθεια για να επινοηθεί ένας κατάλληλος συμβιβασμός προς αυτή την κατεύθυνση.
<P>
Οι σιδηρόδρομοι ανακάμπτουν σιγά σιγά από μια μακρά περίοδο παρακμής. Μας χρειάζονται αρωγούς στις προσπάθειές τους. Δεν πρέπει να επιβάλουμε πρόσθετα βάρη στους σιδηροδρόμους αν θέλουμε να αποτρέψουμε την επιστροφή τους στην παρακμή.
<SPEAKER ID="194" NAME="Justas Vincas Paleckis" AFFILIATION="PSE">
(LT) Θα υποστήριζα την ελευθέρωση των υπηρεσιών σιδηροδρομικών μεταφορών αν ο κοινωνικός αντίκτυπος του ανοίγματος των σιδηροδρομικών δικτύων και οι επιπτώσεις του στο περιβάλλον επρόκειτο να αναλυθούν εις βάθος. Από την άλλη πλευρά, το άνοιγμα των σιδηροδρομικών γραμμών χωρών της ΕΕ που πηγαίνουν σε τρίτες χώρες δίνει το πράσινο φως στον αθέμιτο ανταγωνισμό. Εταιρείες τρίτων χωρών με κλάδους σε χώρες της ΕΕ, των οποίων το κύριο συμφέρον είναι να μεταφέρουν επιβάτες στις δικές τους χώρες, θα αποκτήσουν δικαίωμα χρήσης αυτών των γραμμών. Ορισμένες χώρες της ΕΕ διατρέχουν τον κίνδυνο να χάσουν το δικαίωμα της μεταφοράς επιβατών σε γειτονικές τρίτες χώρες, διότι οι τελευταίες δεν είναι υποχρεωμένες να τηρούν τις οδηγίες της ΕΕ και να ανοίξουν την αγορά των επιβατικών μεταφορών τους. Οι σιδηροδρομικές επιχειρήσεις σε χώρες της ΕΕ με εξωτερικά σύνορα θα βρεθούν σε δυσκολότερη κατάσταση σε σύγκριση με άλλες χώρες της ΕΕ. Θα σας καλέσω να καταψηφίσετε την τροπολογία 15. Σας προτρέπω να μην υποστηρίξετε την έκθεση του συναδέλφου μου κ. Sterckx σε σχέση με την τροπολογία 21 που, κατά την άποψή μου, αποδυναμώνει την πρόταση του Συμβουλίου.
<SPEAKER ID="195" NAME="Zsolt László Becsey" AFFILIATION="PPE-DE">
(HU) Θέλω να επιστήσω την προσοχή σε κάποια ζητήματα, το πρώτο εκ των οποίων είναι γενικού οικονομικού χαρακτήρα. Όταν μιλάμε για ελευθέρωση και για την ελευθέρωση των υπηρεσιών, λέμε πάντα το ίδιο πράγμα. Δεν θα πρέπει να είναι δυνατόν να μην υπάρχει προθεσμία στην οδηγία για τις υπηρεσίες, ή σε κάποια μέρη να θέλουμε να προβούμε σε μερική μόνο ελευθέρωση διότι, ας πούμε, ως Γερμανός είμαι ευαίσθητος σε αυτό το θέμα, ενώ σε άλλες περιπτώσεις να χρειάζεται να ανοίξουμε τις υπηρεσίες εντελώς, λόγου χάρη στις χρηματοπιστωτικές ή σιδηροδρομικές υπηρεσίες. Αυτό το λέω όχι για να βλάψω τις σιδηροδρομικές υπηρεσίες. Ναι, κάποια μέρα θα πρέπει και αυτές να ελευθερωθούν πλήρως, αλλά για να γίνει αυτό, πρέπει πρώτα να προηγηθούν άλλοι τομείς.
<P>
Το δεύτερο ζήτημα, συγκεκριμένα, είναι κάτι που το έχω ήδη αναφέρει στην πρώτη ανάγνωση. Τα νέα κράτη μέλη παλεύουν με πάρα πολλά προβλήματα εσωτερικής διακυβέρνησης. Θέλω, συνεπώς, να πω για μία ακόμη φορά ότι μόνο πέντε χρόνια μετά την εισαγωγή του ευρώ θα μπορέσουμε πραγματικά να δεχτούμε την πλήρη ελευθέρωση, διότι πριν από αυτή τη χρονική στιγμή δεν θα είμαστε σε θέση να κεφαλαιοποιήσουμε τις εταιρείες μας -στις οποίες υπάρχουν τεράστιες επενδύσεις που δεν πρέπει να χαραμιστούν- με τέτοιο τρόπο ώστε να μπορέσουν να αντέξουν τον ανταγωνισμό. Το έτος 2022 στην παρούσα πρόταση είναι ήδη αρκετά ευνοϊκό από αυτή την άποψη.
<P>
Πρέπει να είμαστε πολύ προσεκτικοί -ιδίως στα νέα κράτη μέλη- ώστε να ισχυριστούμε ότι εκπληρώνουμε την υποχρέωση παροχής δημόσιας μεταφοράς αποκλειστικά μέσω λεωφορείων. Δηλαδή, μετά από ένα ατύχημα στο οποίο τραυματίζεται κάποιος, το κράτος αποσύρεται απλά από τους σιδηροδρόμους στην υποχρέωση του να παρέχει δημόσια μεταφορά. " πρόταση Savary προχωρά, κατά την άποψή μου, προς τη σωστή κατεύθυνση από αυτή την άποψη, δηλαδή, πραγματικά προς την εμβάθυνση της εσωτερικής αγοράς.
<P>
Όσον αφορά την έκθεση Sterckx -αν και φυσικά όλα τα στοιχεία που περιέχει είναι πολύ ελκυστικά- πρέπει να πω, ως εκπρόσωπος ενός νέου κράτους μέλους, ότι αυτό θα μας κοστίσει πάρα πολλά, ιδίως υποχρεούμαστε να το κάνουμε τα πρώτα δέκα χρόνια πριν από την εισαγωγή της ελεύθερης κυκλοφορίας των προσώπων και την εισαγωγή του ευρώ. Είναι πολύ, πολύ δύσκολο. Δεν θέλω να αντιταχθώ σε όσα γράφονται σε αυτή την έκθεση: ως στόχος είναι πολύ καλός, αλλά από την άποψη της χρονικής συγκυρίας, τα πράγματα δεν είναι εντελώς αρμονικά, και θα μου άρεσε πάρα πολύ αν αυτός ο βαθμός της υποχρέωσης μπορούσε να εισαχθεί μόνο μετά την εισαγωγή του ευρώ και της ελεύθερης κυκλοφορίας των προσώπων. Στην πραγματικότητα, με την ελευθέρωση, θα βελτιωθεί και η ποιότητα, έτσι ώστε δεν θα υπάρχουν πιθανότατα τέτοια σοβαρά προβλήματα στο μέλλον, αλλά για μία ακόμη φορά επαναλαμβάνω: πρέπει να συγχρονιστούμε.
<SPEAKER ID="196" NAME="Vladimír Maňka" AFFILIATION="PSE">
(SK) Κύριε Πρόεδρε, σας συγχαίρω για τον νέο σας ρόλο.
<P>
Για να βελτιωθεί η ανταγωνιστικότητα των σιδηροδρόμων έναντι των οδικών μεταφορών και για να τοποθετούν οι σιδηρόδρομοι επί ίσοις όροις όσον αφορά τον επιχειρηματικό ανταγωνισμό, είναι απαραίτητο να ολοκληρωθεί η εναρμόνιση των συνθηκών που διέπουν τη λειτουργία των σιδηροδρομικών και οδικών μεταφορών. Στον ενεργειακό τομέα ξεχωρίζουμε τα συστήματα μεταφοράς από τους ενεργειακούς προμηθευτές· στον τομέα των σιδηροδρομικών μεταφορών επίσης, είναι αναγκαίο να ολοκληρώσουμε τη μεταρρύθμιση των κρατικών σιδηροδρομικών εταιρειών που εξακολουθούν να έχουν μεταφορείς και φορείς εκμετάλλευσης υποδομών σε ένα και μοναδικό οργανισμό.
<P>
Το γεγονός ότι οι οδικές μεταφορές ανθίζουν, ακόμη και στις χώρες όπου οι σιδηροδρομικές μεταφορές θα ήταν πιο ενδεδειγμένες από περιβαλλοντικής απόψεως, οφείλεται στην ανεπαρκή εναρμόνιση, σε εξωτερικούς παράγοντες, στην ελλιπή διαλειτουργικότητα και στον ατελή μετασχηματισμό, καθώς και στην κακή ποιότητα των σιδηροδρομικών μεταφορών.
<P>
Ο δεύτερος παράγοντας κλειδί είναι η ελευθέρωση της αγοράς. Κατά το άνοιγμα των σιδηροδρομικών δικτύων για τις επιβατικές μεταφορές, ωστόσο, θα είναι απαραίτητο να δοθεί στις οικονομίες των νέων κρατών μελών αρκετός χρόνος για να προετοιμαστούν για αυτό το βήμα.
<SPEAKER ID="197" NAME="Luís Queiró" AFFILIATION="PPE-DE">
(PT) Σας ευχαριστώ πολύ, κύριε Πρόεδρε, θέλω κι εγώ να σας συγχαρώ για την εκλογή σας και να σας ευχηθώ καλή τύχη στη νέα σας θέση.
<P>
" ελευθέρωση των σιδηροδρομικών μεταφορών είναι κάτι που πρέπει να γίνει, αλλά η πρόοδος ήταν μέχρι στιγμής επίμοχθη. Πρέπει, συνεπώς, να συνεχίσουμε την προσπάθεια προσέγγισης μιας ευρωπαϊκής αγοράς σιδηροδρομικών υπηρεσιών, γεγονός που θα μας βοηθήσει να υλοποιήσουμε τους σημαντικούς στόχους της κοινής πολιτικής μεταφορών.
<P>
Από αυτή την άποψη, θα ήθελα να συγχαρώ τους εισηγητές μας για το έξοχο έργο τους. Μολονότι, για πολλούς, τα τρένα έχουν ακόμη μια εικόνα ρομαντισμού και περιπέτειας που οφείλεται εν μέρει στο περίφημο Orient Express, η αλήθεια είναι πρόκειται για έναν ασφαλή, φιλικό προς το περιβάλλον τρόπο μεταφοράς, ικανό να μετακινεί γρήγορα μεγάλες ποσότητες εμπορευμάτων και να μεταφέρει μεγάλους αριθμούς ανθρώπων άνετα και εξίσου γρήγορα. Το όνειρο των σιδηροδρομικών υπηρεσιών από τον Ατλαντικό προς τη Βαλτική και τη Μαύρη Θάλασσα παραμένει μακρινό, καθώς εξακολουθούν να υπάρχουν σοβαρά εμπόδια για την αποτελεσματική ελεύθερη κυκλοφορία στον σιδηροδρομικό τομέα.
<P>
Παραμένει το πρόβλημα των διαφορών μεταξύ, για παράδειγμα, του εύρους των σιδηροτροχιών εντός και εκτός της Ιβηρικής Χερσονήσου, όπως και τα προβλήματα της διαχείρισης της εσωτερικής και διεθνούς κυκλοφορίας και της έκδοσης εισιτηρίων, τα οποία δεν είναι εύκολο να λυθούν. Αντιμετωπίζουμε τεράστιες δυσκολίες και, χωρίς τη βούληση των κρατών μελών, δεν θα μπορέσουμε να τις ξεπεράσουμε. " συμφόρηση στην Κεντρική Ευρώπη και η προσβασιμότητα των απομακρυσμένων περιφερειών της Ευρώπης συνδέονται στενά.
<P>
Αν θέλουμε να δούμε την οικονομική ανάπτυξη των χωρών μας, απαιτούνται κοινά μέτρα με τα οποία η ανάπτυξη μιας περιοχής θα συνδέεται με την πρόοδο σε μια άλλη. " χρηματοδότηση που έχει εγκριθεί για τα διευρωπαϊκά δίκτυα δεν μας συγκλονίζει από ενθουσιασμό. Πρέπει, συνεπώς, να αποκομίσουμε κάποια ικανοποίηση από την πρόοδο υπέρ της οποίας ελπίζουμε ότι θα ψηφίσουμε αύριο.
<P>
Το Κοινοβούλιο, με την πολυμορφία του, κάνει ό,τι είναι δυνατόν, αλλά το Συμβούλιο πρέπει να ανταποκριθεί θετικά σε αυτή την ώθηση για πρόοδο και για την ελευθέρωση των σιδηροδρομικών μεταφορών. Πώς μπορεί να επιτευχθεί αυτό; Μπορεί να επιτευχθεί με το αναγνωρίσουμε ότι οι προθεσμίες για το άνοιγμα των δικτύων είναι λογικές και με το να μην επιβάλλουμε άδικους οικονομικούς περιορισμούς σε αυτή τη διαδικασία· με το να αποδεχτούμε συμβιβαστικές λύσεις για τις υφιστάμενες παραχωρήσεις και για τις υποχρεώσεις δημόσιας υπηρεσίας· με το να συμφωνήσουμε στους κανόνες για την πιστοποίηση του προσωπικού των αμαξοστοιχιών προς όφελος της ασφάλειας ανθρώπων και περιουσίας· και τέλος με το να διασφαλίσουμε την καθολική προστασία των δικαιωμάτων όλων των επιβατών. Μαζί με την ποιότητα της υπηρεσίας, αυτός είναι ο καλύτερος τρόπος για να προσελκύσουμε τους πολίτες σε αυτόν τον τρόπο μεταφοράς, εξασφαλίζοντας κατ' αυτόν τον τρόπο την ανάπτυξή του και την αδιάλειπτη απασχόληση για όσους εργάζονται στον τομέα.
<SPEAKER ID="198" NAME="Dieter-Lebrecht Koch" AFFILIATION="PPE-DE">
(DE) Κύριε Πρόεδρε, σήμερα συζητάμε για τρία σημαντικά βήματα που συμβάλλουν στην αναζωογόνηση των ευρωπαϊκών σιδηροδρόμων και σημαίνουν μία ουσιαστική αύξηση των δικαιωμάτων των καταναλωτών. Θα ήθελα να αναφερθώ σε μία μόνο πτυχή της συνολικής δέσμης που ταιριάζει πολύ καλά με την έναρξη του ευρωπαϊκού έτους για τις ίσες ευκαιρίες.
<P>
Είναι θετικό ότι με τον κανονισμό για τα δικαιώματα και τις υποχρεώσεις των επιβατών στέλνουμε ένα μήνυμα συμβάλλοντας έτσι στην ισότητα των ευκαιριών. Φυσικά δεν έχει νόημα η έγκριση ενός κανονισμού που έχει σημασία μόνο για τους διεθνείς επιβάτες. Εγώ θεωρώ ότι όλοι οι επιβάτες πρέπει να έχουν τα ίδια δικαιώματα.
<P>
Στο προσκήνιο βρίσκεται καταρχάς το δικαίωμα όλων των πολιτών στις μεταφορές. Όμως ο κάθε επιβάτης μπορεί να ασκήσει αυτά τα δικαιώματα μόνον εάν τα γνωρίζει, γι' αυτό άλλωστε είναι απαραίτητη η ενημέρωση. Ζητώ να έχει ίσες δυνατότητες να ταξιδέψει με το τραίνο κάθε άτομο με κινητικά προβλήματα, ανεξάρτητα από το αν η αιτία είναι κάποια αναπηρία, η ηλικία ή κάποιος άλλος παράγοντας. Είναι σαφές ότι πρέπει να εργαζόμαστε διαρκώς για τη βελτίωση της πρόσβασης χωρίς περιορισμούς. Εξίσου σαφές είναι όμως πως δεν είναι δυνατόν να προσαρμοστούν αμέσως στις ανάγκες αυτών των ανθρώπων όλα τα οχήματα και όλες οι εγκαταστάσεις.
<P>
Με την έναρξη ισχύος του κανονισμού, οι φορείς εκμετάλλευσης των σιδηροδρομικών σταθμών και οι σιδηροδρομικές επιχειρήσεις θα δώσουν ιδιαίτερη σημασία στην ενημέρωση των ατόμων με περιορισμένη κινητικότητα σχετικά με την πρόσβαση στις σιδηροδρομικές υπηρεσίες, τους όρους πρόσβασης στα οχήματα και στον εξοπλισμό τους. Προκειμένου να μπορούν και οι επιβάτες με αισθητηριακά προβλήματα να έχουν την καλύτερη δυνατή ενημέρωση για τις καθυστερήσεις, ζητάμε να μεταδίδονται οι πληροφορίες από ακουστικά και οπτικά συστήματα.
<P>
Μελλοντικά, τα άτομα με περιορισμένη κινητικότητα θα έχουν τη δυνατότητα να αγοράζουν στο τραίνο εισιτήρια χωρίς επιβάρυνση και αν κάποιος δεν μπορεί να κάνει χρήση των υπηρεσιών στο τραίνο εξαιτίας περιορισμένης κινητικότητας, θα μπορεί να συνοδεύεται από ένα άλλο άτομο που θα ταξιδεύει δωρεάν. Μια κοινωνική Ευρώπη ξεκινά!
<SPEAKER ID="199" NAME="Erna Hennicot-Schoepges" AFFILIATION="PPE-DE">
(FR) Κύριε Πρόεδρε, θέλω να σας συγχαρώ θερμότατα για την επανεκλογή σας. Δώσατε έναν πολύ καλό αγώνα.
<P>
" 11η Οκτωβρίου 2006 ήταν μια πολύ μελανή μέρα για τους γαλλικούς και τους λουξεμβουργιανούς σιδηροδρόμους. Σε ένα τμήμα της διαδρομής με διπλή σιδηροτροχιά, το οποίο χρησιμοποιούταν προσωρινά ως μονή γραμμή λόγω εργασιών, μια σύγκρουση μεταξύ δύο τρένων είχε ως αποτέλεσμα να σκοτωθούν έξι άνθρωποι και να τραυματιστούν σοβαρά δύο. Ένα επιβατικό τρένο από το Λουξεμβούργο συγκρούστηκε με μια εμπορική αμαξοστοιχία σε γαλλικό έδαφος. Το ατύχημα που, σύμφωνα με την έρευνα, οφείλετο σε ανθρώπινο σφάλμα στη σηματοδότηση από την πλευρά του Λουξεμβούργου, ήταν ιδιαίτερα τραγικό, διότι ο σηματωρός, όταν αντιλήφθηκε το σφάλμα, ενεργοποίησε μέσω του ασυρμάτου επικοινωνίας σταθμού-τρένου έναν αρχικό διαπεραστικό συναγερμό, ο οποίος όμως δεν έφτασε στον οδηγό του επιβατικού τρένου. Στη συνέχεια θέλησε να κόψει την παροχή ρεύματος στη γραμμή, αλλά δεν ήταν δυνατό λόγω της διαφοράς στην τροφοδοσία μεταξύ των δύο χωρών. Άλλωστε, το λουξεμβουργιανό τρένο είχε ήδη εισέλθει στο γαλλικό δίκτυο και ήταν έξω από την εμβέλειά του.
<P>
Κύριε Επίτροπε, αυτό το παράδειγμα δείχνει τον κίνδυνο που ενέχει η έλλειψη συντονισμού μεταξύ των σιδηροδρομικών δικτύων, είτε έχουν ιδιωτικοποιηθεί είτε βρίσκονται ακόμη στο σύστημα δημόσιας υπηρεσίας. " ευθύνη βαραίνει εξίσου τον σηματωρό και τις δύο εταιρείες και τις αρχές των δύο κρατών μελών, καθώς και την έλλειψη σταθερής βούλησης για να καταστούν τα σιδηροδρομικά δίκτυα διαλειτουργικά. Οι πολίτες δεν θα δεχτούν ότι, διασχίζοντας τα σύνορα με τρένο, ρισκάρουν τη ζωή τους λόγω της ανεπάρκειας των συστημάτων.
<P>
Για το Λουξεμβούργο, η διεθνής κυκλοφορία αντιπροσωπεύει το 70% του κύκλου εργασιών του. " κατάστασή μας είναι, συνεπώς, ιδιαίτερη και απαιτούνται περισσότερες προσπάθειες προκειμένου να επιτευχθεί η διαλειτουργικότητα των δικτύων. Πρόκειται για μια κεφαλαιώδη προτεραιότητα. Αν η προσέγγιση της Επιτροπής Μεταφορών του Κοινοβουλίου μας οδηγήσει σε επενδύσεις στους σιδηροδρόμους, τότε αυτή είναι η οδός που πρέπει να ακολουθήσουμε.
<SPEAKER ID="200" NAME="Jacques Barrot" AFFILIATION="Αντιπρόεδρος της Επιτροπής" LANGUAGE="FR">
Κύριε Πρόεδρε, καταρχάς, θέλω να συνταχθώ με τους βουλευτές που σας συνεχάρησαν θερμά, και να σας πω κι εγώ πόσο μεγάλη χαρά είναι να συμμετέχω σε αυτή τη συνεδρίαση, της οποίας προεδρεύετε.
<P>
Θέλω να ευχαριστήσω όλους τους βουλευτές. Ακούσαμε περισσότερες από σαράντα παρεμβάσεις και διαπίστωσα ότι υπάρχει έντονο ενδιαφέρον για το μέλλον των ευρωπαϊκών σιδηροδρόμων. Σας ευχαριστώ, διότι το θέμα αυτό αποτελεί ύψιστη προτεραιότητα για την Επιτροπή και για μένα προσωπικά.
<P>
Θέλω να κάνω λίγα σύντομα σχόλια, κύριε Πρόεδρε. Καταρχάς, θέλω να επισημάνω ότι η Επιτροπή δεν αντιτίθεται καταρχήν στο άνοιγμα των εσωτερικών υπηρεσιών στον ανταγωνισμό, αλλά ότι πιστεύει πως μια απόφαση στο πλαίσιο της τρίτης δέσμης για τους σιδηροδρόμους θα ήταν πρόωρη. " Επιτροπή θα συνεχίσει να εξετάζει το ζήτημα και αν εκτιμήσει ότι οι συνθήκες είναι κατάλληλες, θα μπορέσει να ασκήσει το δικαίωμα πρωτοβουλίας της σε αυτό το πεδίο. Θέλω να προσθέσω ότι έχουμε επίσης τη δυνατότητα εισαγωγής στοιχείων ανταγωνισμού, ιδίως μέσω του κειμένου για τη ρύθμιση των υποχρεώσεων δημόσιας υπηρεσίας, η οποία βασίζεται στη σύναψη συμβάσεων, στη διαφάνεια και σε κάποιον βαθμό ανοίγματος στον ανταγωνισμό, σεβόμενη παράλληλα την επικουρικότητα. Πιστεύω ότι η θέση της Επιτροπής εκφράστηκε με σαφήνεια στα λεγόμενά μου.
<P>
Όσον αφορά το δεύτερο σημείο, παρατηρώ ότι υπάρχει ομοφωνία επί της πιστοποίησης του προσωπικού οδήγησης των μηχανών έλξης και των συρμών, και αυτό που μόλις μας είπε η κ. Hennicot-Schoepges καταδεικνύει την απόλυτη ανάγκη για τεχνική διαλειτουργικότητα, αλλά και για ανθρώπινη διαλειτουργικότητα. Τα μέλη των πληρωμάτων που είναι υπεύθυνα για την ασφάλεια των σιδηροδρόμων, περιλαμβανομένων των οδηγών και όλων των υπαλλήλων που συμμετέχουν στη λειτουργία του τρένου, πρέπει να λαμβάνουν κατάρτιση σύμφωνα με τις αρμοδιότητές τους. Συμφωνώ απολύτως με τον κ. Savary σε αυτό το σημείο.
<P>
Τέλος, η τρίτη πρόταση, αυτή που περιλαμβάνεται στην έκθεση του κ. Sterckx, έχει το πλεονέκτημα ότι καλύπτει τις εσωτερικές υπηρεσίες, ενώ προβλέπει ένα σύστημα προσωρινής εξαίρεσης. Αυτό μου φαίνεται μια πολύ καλή βάση για μελλοντικές διαπραγματεύσεις.
<P>
Θέλω επίσης να επωφεληθώ αυτής της ευκαιρίας για να πω, στον κ. Grosch συγκεκριμένα, ότι δεν έχουμε ξεχάσει το τέταρτο στοιχείο αυτής της δέσμης για τους σιδηροδρόμους, που είναι η ποιότητα των μεταφορών εμπορευμάτων. " Επιτροπή δεν έχει ξεχάσει αυτό το ζήτημα, που είναι σημαντικό από την άποψη της αναζωογόνησης των σιδηροδρομικών εμπορευματικών μεταφορών στην Ευρώπη. Έχει τακτικές επαφές με τις ενώσεις που εκπροσωπούν τους πελάτες των εμπορευματικών μεταφορών και θα εκπονήσω μια έκθεση για την εξέλιξη της ποιότητας των εμπορευματικών μεταφορών στην Ευρώπη πριν από το τέλος του έτους, όπως είχε ειπωθεί στην πρώτη ανάγνωση.
<P>
Κύριε Πρόεδρε, κυρίες και κύριοι, αυτά είναι τα σχόλια που επιθυμούσα να κάνω στο τέλος αυτής της συζήτησης, μιας συζήτησης που έδειξε αληθινά το ενδιαφέρον του Κοινοβουλίου για την προώθηση των σιδηροδρόμων, τόσο για τους επιβάτες όσο και για τα εμπορεύματα. Ελπίζω ότι όλοι, με την ψυχή και τη συνείδησή τους, θα ψηφίσουν με τρόπο που θα μας επιτρέψει να κινηθούμε προς τα εμπρός. Θέλω να προσθέσω ότι είμαι διατεθειμένος να συμμετάσχω πλήρως στο λεπτό και δύσκολο καθήκον της διαμεσολάβησης μεταξύ Κοινοβουλίου και Συμβουλίου με σκοπό την ολοκλήρωση αυτής της τρίτης δέσμης για τους σιδηροδρόμους.
<SPEAKER ID="201" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Πέμπτη στις 12.00.
<P>
Παράρτημα - Θέση της Επιτροπής
<P>
Σύσταση για τη δεύτερη ανάγνωση: Sterckx
<P>
" Επιτροπή μπορεί να δεχτεί τις τροπολογίες 1, 2, 3, 4, 5, 6, 9, 10, 11, 13, 15, 17, 18, 19, 20, 22, 23, 24, 25, 26, 27, 28, 29,30, 31, 32, 36, 37, 38, 39, 41, 42, 45, 46, 50, 51, 54, 55, 56, 57, 62, 63, 64, 66, 68, 70 και 71.
<P>
" Επιτροπή μπορεί να δεχτεί, κατόπιν αναδιατύπωσης, τις ακόλουθες τροπολογίες: 43, 47 και 49.
<P>
" Επιτροπή μπορεί να δεχτεί καταρχήν τις ακόλουθες τροπολογίες: 7, 8, 14, 21, 33, 34, 52, 58 και 60.
<P>
" Επιτροπή μπορεί να δεχτεί εν μέρει τις τροπολογίες 40, 67 και 73.
<P>
" Επιτροπή απορρίπτει τις τροπολογίες 12, 16, 35, 44, 48, 53, 59, 61, 65, 69 και 72.
<P>

<P>
Σύσταση για τη δεύτερη ανάγνωση: Jarzembowski
<P>
Οι ακόλουθες 14 τροπολογίες είναι αποδεκτές, εν ανάγκη κατόπιν αναδιατύπωσης: 7, 8, 11, 12, 14, 21, 22, 23, 24, 26, 27, 29, 31, 32.
<P>
Οι ακόλουθες τρεις τροπολογίες είναι αποδεκτές εν μέρει: 5, 13, 17.
<P>
15 τροπολογίες πρέπει να απορριφθούν: 1, 2, 3, 4, 6, 9, 10, 15, 16, 18, 19, 20, 25, 28, 30, 33, 34, 35, 36, 37, 38, 39, 40, 41.
<P>

<P>
Σύσταση για τη δεύτερη ανάγνωση: Savary
<P>
Οι ακόλουθες 19 τροπολογίες είναι αποδεκτές: 2, 3, 4, 5, 6, 7, 8, 9, 12, 18, 20, 21, 22, 24, 25, 28, 29, 30, 36.
<P>
Οι τροπολογίες 17 και 19 είναι καταρχήν αποδεκτές.
<P>
Οι ακόλουθες επτά τροπολογίες είναι αποδεκτές εν μέρει: 1, 15, 16, 26, 27, 33, 35.
<P>
" Επιτροπή απορρίπτει τις ακόλουθες οκτώ τροπολογίες: 10, 11, 13, 14, 23, 31, 32, 34.
<P>
Γραπτές δηλώσεις (άρθρο 142 του Κανονισμού)
<SPEAKER ID="204" NAME="Christine De Veyrac" AFFILIATION="PPE-DE">
(FR) Είμαι χαρούμενη που οι επιβάτες των σιδηροδρομικών μεταφορών θα έχουν επιτέλους δικαιώματα, ιδίως σε σχέση με την αποζημίωση, την ενημέρωση και τις διευκολύνσεις για τα άτομα με μειωμένη κινητικότητα.
<P>
Όσον αφορά την έκθεση του κ. Jarzembowski, ενώ η ελευθέρωση των διεθνών επιβατικών μεταφορών είναι κάτι καλό, που ενισχύει την αποδοτικότητα αυτού του τρόπου μεταφοράς, δεν συμφωνώ με τις απόψεις του εισηγητή σχετικά με το άνοιγμα της εθνικής κυκλοφορίας στον ανταγωνισμό.
<P>
Αν το Κοινοβούλιο αυτό ψηφίσει υπέρ της πλήρους ελευθέρωσης της σιδηροδρομικής κυκλοφορίας αύριο, θα ήθελα να είμαι βέβαιη ότι έχετε λάβει υπόψη δύο θεμελιώδη σημεία. Καταρχάς, το ζήτημα της τυποποίησης. Εγκρίναμε μια τροπολογία προς αυτή την κατεύθυνση στην επιτροπή. " τροπολογία αυτή θα πρέπει να επιτρέψει στις μη κερδοφόρες σιδηροδρομικές γραμμές να συνεχίσουν να χρηματοδοτούνται αν ικανοποιούν τους στόχους της δημόσιας υπηρεσίας.
<P>
Δεύτερον, αν το Κοινοβούλιο αποφασίσει να ανοίξει την εθνική σιδηροδρομική κυκλοφορία στον ανταγωνισμό, φρονώ ότι είναι σημαντικό να διασφαλιστεί ότι, κατά τη διάρκεια αυτής της μεταβατικής περιόδου κατά την οποία θα έχει ανοίξει μόνο η διεθνής κυκλοφορία, θα αποτρέψουμε το συγκαλυμμένο άνοιγμα των εθνικών επιβατικών μεταφορών μέσω της πρακτικής των ενδομεταφορών.
<P>
" μεταβατική περίοδος είναι απαραίτητη προκειμένου να δοθεί η δυνατότητα στις σιδηροδρομικές εταιρείες να προσαρμοστούν.
<SPEAKER ID="261" NAME="Γεώργιος Τούσσας" AFFILIATION="GUE/NGL">
Το "τρίτο πακέτο μέτρων" για τις σιδηροδρομικές μεταφορές της ΕΕ, ανοίγει το δρόμο στην πλήρη απελευθέρωση, δηλαδή την παράδοση, τους στα μονοπώλια, για τη διασφάλιση και αύξηση των κερδών του ευρωενωσιακού κεφαλαίου. Τα μέχρι τώρα μέτρα της Ε.Ε. και στον τομέα αυτό έχουν εκτινάξει τις τιμές των εισιτηρίων στα ύψη, οδήγησαν σε χιλιάδες απολύσεις και εντατικοποίηση της δουλειάς των εργαζομένων, στο χτύπημα των μισθολογικών και κοινωνικών δικαιωμάτων τους, και στη κατακόρυφη αύξηση των ατυχημάτων, παρά τις προκλητικές επιδοτήσεις από τις κυβερνήσεις στα κράτη μέλη.
<P>
" απελευθέρωση και των σιδηροδρομικών υπηρεσιών καθώς και οι όροι και οι προϋποθέσεις πιστοποίησης προσόντων των εργαζομένων που θέτει η ΕΕ, σηματοδοτούν ένταση της εκμετάλλευσης τους, μεγαλύτερη εντατικοποίηση της εργασίας, περισσότερους κινδύνους για την ασφάλεια των επιβατών.
<P>
Οι υποκριτικές διακηρύξεις για την θεσμοθέτηση των δικαιωμάτων των επιβατών, αποτελούν απλώς "πέπλο συσκότισης" των οδυνηρών συνεπειών της απελευθέρωσης για τους εργαζόμενους και τους επιβάτες των σιδηροδρόμων. Βασικό συμπέρασμα είναι ότι στα πλαίσια αυτού του εκμεταλλευτικού συστήματος που λειτουργεί με βάση το κέρδος του κεφαλαίου δεν μπορεί να ικανοποιηθεί και αυτή η κοινωνική ανάγκη από τα μονοπώλια, γι' αυτό χρειάζονται ριζικές αλλαγές.
<P>
Το ΚΚΕ εκφράζει την κατηγορηματική αντίθεσή του στην αντιλαϊκή αυτή πολιτική της Ε.Ε. και καταψηφίζει το τρίτο πακέτο για την απελευθέρωση των σιδηροδρομικών μεταφορών

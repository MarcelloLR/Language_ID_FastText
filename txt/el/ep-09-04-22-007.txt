<CHAPTER ID="007">
Αιτιολογήσεις ψήφου 
<P>
Προφορικές αιτιολογήσεις ψήφου
<SPEAKER ID="156" NAME="David Sumberg" AFFILIATION="PPE-DE">
Κύριε Πρόεδρε, θα πιστεύατε ίσως ότι, λόγω του ότι εγκαταλείπω το Κοινοβούλιο τον Ιούλιο, δε θα έπρεπε να έχω άποψη για το πρόγραμμα του Κοινοβουλίου το 2010. Αλλά θα απογοήτευα όλους όσους με έστειλαν εδώ τα τελευταία 10 χρόνια εάν δε χρησιμοποιούσα αυτή την ευκαιρία για να διαμαρτυρηθώ για τη διεξαγωγή συνεδριάσεων στο Στρασβούργο. Αποτελεί μια σκανδαλώδη σπατάλη των πόρων των φορολογουμένων. Δεν υπάρχει λόγος να γίνεται: υπάρχει ένα επαρκές κτήριο του Κοινοβουλίου στις Βρυξέλλες. Όταν το αναφέρω αυτό στο "νωμένο Βασίλειο - τα έξοδα και την ταλαιπωρία που υφίστανται όλοι για να έρθουν εδώ - μένουν έκπληκτοι, ιδίως σε περιόδους οικονομικής στενότητας, που συνεχίζουμε αυτή τη συνήθεια. Ήρθε η ώρα να τελειώσει αυτή η φάρσα με το Στρασβούργο, να διασφαλίσουμε ότι το Κοινοβούλιο θα λειτουργεί μόνο στις Βρυξέλλες και να κάνουμε μια πραγματική συμβολή στην εξοικονόμηση δημόσιου χρήματος που θα δαπανηθεί σε καλύτερους σκοπούς.
<SPEAKER ID="158" NAME="Christopher Heaton-Harris" AFFILIATION="PPE-DE">
Κύριε Πρόεδρε, κάθε χρόνο η Διάσκεψη των Προέδρων προτείνει διαφορετικές τροπολογίες προσπαθώντας να διασφαλίσει ότι θα βρισκόμαστε περισσότερο χρόνο στο Στρασβούργο από ότι θα έπρεπε. Στην πραγματικότητα, αφιερώνουμε πολύ περισσότερο χρόνο στο Στρασβούργο, κάτι που δεν μπορούν να κατανοήσουν εύκολα όσοι βρίσκονται εκτός αυτής της διαδικασίας, καθώς μόνο και μόνο για να μεταβεί κάποιος εδώ χρειάζεται σχεδόν μια μέρα ταξίδι για τους περισσότερους από εμάς. Πρέπει να επιλέγουμε να μην ερχόμαστε καθόλου στο Στρασβούργο.
<P>
Ένα επιπλέον δικαίωμα που θα ήθελα να έχει αυτό το Κοινοβούλιο είναι το δικαίωμα επιλογής των συνεδριάσεών του. Ο συνάδελφός μου, ο κύριος Posselt, αναγνωρίζει ότι υπάρχει ένα τοπικό πλεονέκτημα στους πολιτικούς που μένουν κοντά σε αυτό το μέρος. Παρόλα αυτά, δεν είναι το ίδιο εύκολο για όλους εμάς να περνάμε απλά τα σύνορα με τη Γερμανία. Για να έρθουν μέλη της εκλογικής μου περιφέρειας εδώ - άνθρωποι που θέλουν να επισκεφτούν και να δουν πως λειτουργεί το Κοινοβούλιο - χρειάζεται περισσότερο από μία ημέρα. Έχουμε πολύ καλές εγκαταστάσεις στις Βρυξέλλες. Δε θα έπρεπε να ψηφίζουμε για την επέκταση του χρόνου που περνάμε στο Στρασβούργο: θα έπρεπε να ψηφίζουμε να απαλλαχθούμε από αυτό.
<SPEAKER ID="160" NAME="Daniel Hannan" AFFILIATION="NI">
Κύριε Πρόεδρε, θέλω να αναφερθώ σε ένα μόνο ζήτημα εδώ, το οποίο είναι η σκανδαλώδης ιστορία με τους νόμους αρπαγής γης στην Ισπανία, η οποία βρισκόταν στην Επιτροπή Αναφορών με τον ένα ή με τον άλλο τρόπο, τα τελευταία έξι χρόνια. Εδώ στο Σώμα, όλοι μας έχουν ανθρώπους στις εκλογικές μας περιφέρειες, όποια και αν είναι η εθνικότητά μας, που υποφέρουν από παραβιάσεις του νόμου για την αστικοποίηση στις Ισπανικές Ακτές, όπως και χιλιάδες Ισπανοί πολίτες.
<P>
Οι προσπάθειες ενός αριθμού Ισπανών βουλευτών να υπάρξει μια απόφαση στο Σώμα για αυτό το ζήτημα απέτυχαν, και θα ήθελα να κάνω έκκληση ιδιαιτέρως στους συναδέλφους μου στο Ισπανικό Λαϊκό Κόμμα να έχουν κατά νου τη σημασία της ιδιοκτησίας. Αυτοί πρέπει να δείχνουν μεγαλύτερη κατανόηση από τους υπόλοιπους - γνωρίζοντας την ιστορία και τι συνέβη στη Δεύτερη Δημοκρατία, όταν η ιδιοκτησία δεν ήταν ασφαλής - στο πόσο σημαντικό είναι οι άνθρωποι να νιώσουν ότι οι τίτλοι τους δε βρίσκονται στο έλεος κρατικών παραβιάσεων.
<SPEAKER ID="162" NAME="Hannu Takkula" AFFILIATION="ALDE">
(FI) Κύριε Πρόεδρε, καταρχάς θα ήθελα να πω ότι η έκθεση της κυρίας Záborská υιοθετεί τη σωστή προσέγγιση. Είναι πολύ σημαντικό να εφαρμοστεί ισότητα στους διάφορους ρόλους του Κοινοβουλίου, είτε είναι επιτροπές είτε αντιπροσωπείες.
<P>
Είναι επίσης πολύ σημαντικό κατά την κατάρτιση των καταλόγων υποψηφίων για τις Ευρωπαϊκές εκλογές, αυτοί να περιλαμβάνουν τον ίδιο αριθμό γυναικών όσο και ανδρών υποψηφίων.
<P>
Χρειαζόμαστε ο ένας τον άλλο, και ελπίζω ότι τα πράγματα θα οδηγηθούν σε μια κατεύθυνση ώστε, μια μέρα, το φύλο να μη διαδραματίζει τόσο σημαντικό ρόλο όσο οι ικανότητες και οι γνώσεις. Όταν το Κοινοβούλιο λαμβάνει αποφάσεις, είναι πολύ σημαντικό να έχουμε ανθρώπους με κατάρτιση και γνώσεις - τόσο άντρες όσο και γυναίκες - στις επιτροπές. Με αυτό τον τρόπο όλοι θα έχουν μια κοινή, ξεκάθαρη αντίληψη για τον τρόπο οικοδόμησης ενός καλύτερου μέλλοντος και μιας καλύτερης Ευρώπης χρησιμοποιώντας τη γνώση και τις ικανότητες.
<SPEAKER ID="164" NAME="Daniel Hannan" AFFILIATION="NI">
Κύριε Πρόεδρε, μπορεί να γίνει τεράστια εξοικονόμηση πόρων από τη δημιουργία ενός κοινού Ευρωπαϊκού δικτύου. Κάπου στην Ευρώπη, σε οποιαδήποτε δεδομένη στιγμή, υπάρχει επιπλέον ηλεκτρική ενέργεια, και η εξάλειψη των εθνικών συνόρων θα μειώσει σημαντικά την εξάρτησή μας από εισαγόμενες πηγές ενέργειας. Ωστόσο, δυστυχώς, ένα τέτοιο μοντέλο ολοκλήρωσης - ελεύθερης αγοράς, αποκεντρωμένο, οργανικό - δεν είναι αυτό που ψηφίζουμε σε μια σειρά εκθέσεων σήμερα. Αντιθέτως, ακολουθούμε το δρόμο της εναρμόνισης, των συμφωνημένων τιμών, της προστασίας, της κοινής διαπραγματευτικής θέσης απέναντι στη Ρωσία και άλλες τρίτες χώρες. Αποτελεί μια βασική ιδεολογική διαφορά στην Ευρωπαϊκή Ένωση μεταξύ μιας ελεύθερης αγοράς που βασίζεται στην αμοιβαία αναγνώριση προϊόντων και μια εναρμονισμένη αγορά που βασίζεται στη μείωση των επιλογών του καταναλωτή, την προστασία των παραγωγών και τη ρύθμιση των αρχών.
<P>
Πιστεύω ότι υπάρχουν ιδιαίτεροι κίνδυνοι για μια χώρα σαν τη Βρετανία. Μέχρι πριν από δύο χρόνια ήμασταν οι μόνοι παραγωγοί καθαρής ενέργειας στην ΕΕ. Ακόμη και τώρα είμαστε σχεδόν σε ισορροπία. Μια κοινή ενεργειακή πολιτική θα μπορούσε να καταλήξει όπως η κοινή αλιευτική πολιτική, μια πολιτική δηλαδή όπου εμείς θα είμαστε η μόνη χώρα που θα έχουμε μια σημαντική συνεισφορά στο κοινό "ταμείο", από όπου όλοι οι υπόλοιποι θα αντλούν ισομερώς.
<SPEAKER ID="165" NAME="Syed Kamall" AFFILIATION="PPE-DE">
Κύριε Πρόεδρε, πριν προχωρήσω, θα ήθελα να αποτίσω φόρο τιμής στην εισηγήτρια, την κυρία Morgan. Γνωρίζω ότι θα αφήσει τη θέση της και, παρόλο που δε συμφωνούμε πάντα, πιστεύω ότι όλοι θα συμφωνήσουν ότι έχει καταβάλει τεράστιες προσπάθειες στην έκθεση αυτή.
<P>
Όλοι γνωρίζουμε, εάν εξετάσουμε την ιστορία της ελευθέρωσης στην ΕΕ, ότι η ελευθέρωση των τηλεπικοινωνιών υπήρξε μεγάλη επιτυχία, προσφέροντας επιλογές, χαμηλότερες τιμές και καλύτερες υπηρεσίες στους καταναλωτές σε όλη την ΕΕ. Είναι κρίμα ότι η ταχυδρομική αγορά και η αγορά της ενέργειας, ιδιαίτερα, έχουν μείνει πίσω ως προς αυτό. Αυτά σίγουρα αποτελούν βήματα προς τη σωστή κατεύθυνση, αλλά πρέπει ακόμη να επιλύσουμε το πρόβλημα της αποδεσμοποίησης δικτύου καθώς επίσης και την πρόσβαση σε άλλες αγορές.
<P>
Δεν είναι δίκαιο ότι ορισμένες αγορές, όπως η αγορά του "νωμένου Βασιλείου, είναι ανοιχτές στον ανταγωνισμό, και εταιρείες από τη Γερμανία και τη Γαλλία μπορούν να έχουν πρόσβαση στην αγορά του "νωμένου Βασιλείου, ενώ εμποδίζονται εταιρείες από το "νωμένο Βασίλειο και άλλες χώρες να έχουν πρόσβαση στη δική τους αγορά. Έχει τελειώσει η περίοδος του προστατευτισμού. Ήρθε η ώρα να έχουμε μεγαλύτερη πίστη στην αγορά.
<SPEAKER ID="167" NAME="Hannu Takkula" AFFILIATION="ALDE">
(FI) Κύριε Πρόεδρε, καταρχάς θα ήθελα να πω ότι η έκθεση του κυρίου Belet είναι εξαιρετική. Είναι πολύ σημαντικό να διασφαλίσουμε ότι είμαστε ενεργειακά φιλικοί προς το περιβάλλον, εξοικονομώντας ενέργεια και δρώντας αποτελεσματικά με κάθε τρόπο - στις μεταφορές και άλλους τομείς.
<P>
Αυτό είναι που πρέπει να στοχεύουμε και στην περίπτωση των ελαστικών επισώτρων. Αυτή η έκθεση αναφέρεται στις μεταφορές και τα ελαστικά επίσωτρα, αλλά είναι σημαντικό να έχουμε κατά νου ότι η ασφάλεια είναι το πιο σημαντικό ζήτημα και κάτι που δεν πρέπει ποτέ να υπονομεύεται.
<P>
Πρέπει να βρούμε την κατάλληλη ισορροπία σε αυτό το ζήτημα. " ενεργειακή απόδοση στην κατασκευή ελαστικών επισώτρων δεν πρέπει να επιτραπεί να αγνοήσει την ασφάλεια. Με άλλα λόγια, εάν θέλουμε να διασφαλίσουμε ενεργειακή απόδοση και να την αυξήσουμε, πρέπει ταυτόχρονα να διασφαλίσουμε ότι η ασφάλεια δεν υπονομεύεται ούτε στο ελάχιστο, καθώς στους αυτοκινητόδρομους, τους μικρούς δρόμους και οπουδήποτε αλλού, η ασφάλεια πρέπει να είναι η προτεραιότητα και ο κύριος στόχος καθώς αναπτύσσουμε τις μεταφορές στην Ευρώπη.
<SPEAKER ID="169" NAME="Hannu Takkula" AFFILIATION="ALDE">
(FI) Κύριε Πρόεδρε, καταρχάς θα ήθελα να ευχαριστήσω την εισηγήτρια, την κυρία Vălean, για την εξαιρετική έκθεσή της. Είναι πολύ σημαντικό να φτάσουμε σε μια κατάσταση μελλοντικά στην Ευρώπη που το κόστος για τις κλήσεις από κινητά σε όλη την Ευρώπη να μπορεί να μειωθεί και να είναι ομοιόμορφο στην εσωτερική αγορά.
<P>
Επί του παρόντος, το πρόβλημα είναι φυσικά ότι, όταν πηγαίνουμε από τη μία χώρα στην άλλη, αναγκαζόμαστε συχνά να αγοράσουμε νέες κάρτες, ή εάν δεν αγοράσουμε καινούργια, αναγκαζόμαστε να πληρώσουμε πολύ υψηλές χρεώσεις.
<P>
Είναι σημαντικό, ενώ υπάρχει ελεύθερη κυκλοφορία ανθρώπων και εργαζομένων και οικοδομείται ένας κοινός οικονομικός χώρος - κάτι που πρέπει να λειτουργήσει σε επίπεδο Ένωσης - να δημιουργηθεί ένα ενιαίο σύστημα για τη χρέωση στα κινητά. Αυτό θα ήταν προς όφελος του κοινού.
<P>
" Ευρωπαϊκή Ένωση πρέπει να δράσει με ένα τρόπο που να δίνει προτεραιότητα στα συμφέροντα του κοινού, και εάν θέλουμε μπορούμε να δράσουμε για να διασφαλίσουμε ότι οι τιμές για τις κλήσεις θα μειωθούν.
<SPEAKER ID="170" NAME="Syed Kamall" AFFILIATION="PPE-DE">
Κύριε Πρόεδρε, ως εισηγητής της Επιτροπής Εσωτερικής Αγοράς και Προστασίας των Καταναλωτών για αυτή την έκθεση, είμαι πολύ υπερήφανος για το έργο που παράξαμε στην εισαγωγή περισσότερης διαφάνειας. Ένα από τα μεγάλα προβλήματα για πολλά χρόνια αποτελούσε το "σοκ του λογαριασμού" για έναν αριθμό καταναλωτών, οι οποίοι όταν επιστρέφουν σπίτι, βρίσκουν ένα λογαριασμό μεγαλύτερο από το αναμενόμενο.
<P>
Παρόλα αυτά, εάν εξετάσουμε την υπόλοιπη έκθεση, και ιδιαίτερα το ζήτημα των ανώτατων τιμών, πιστεύω ότι πρέπει να αναγνωρίσουμε ότι, χωρίς αυτή τη ρύθμιση, οι τιμές μειώνονται ούτως ή άλλως. " ίδια η Επιτροπή παραδέχεται, στα στοιχεία της, ότι οι περισσότεροι καταναλωτές δε χρησιμοποιούν την περιαγωγή: 70% των καταναλωτών δεν την χρησιμοποιούν καθόλου κατά τη διάρκεια τους έτους. Το επίπεδο των συχνών χρηστών είναι πολύ χαμηλότερο. Οπότε αυτό που πραγματικά κάνουμε είναι ότι μειώνουμε το κόστος κλήσης και δεδομένων για ορισμένους προνομιούχους Ευρωβουλευτές, αξιωματούχους της Επιτροπής, Ευρωπαίους δημοσιογράφους και επιχειρηματίες.
<P>
Ας ελπίσουμε ότι οι εταιρείες, προσπαθώντας να επανακτήσουν αυτό το έσοδο από αλλού, δε θα αρχίσουν να χρεώνουν τους εσωτερικούς χρήστες - και ιδιαίτερα τους φτωχούς - περισσότερο για τις κλήσεις τους. Ας ελπίσουμε ότι δε ληστεύουμε τους φτωχούς για να πληρώσουμε τις φθηνότερες κλήσεις των πλουσίων.
<SPEAKER ID="171" NAME="Bruno Gollnisch" AFFILIATION="NI">
(FR) Κύριε Πρόεδρε, χαιρετίζω την έκθεση της κυρίας Vălean για ένα ζήτημα που, για μια έστω φορά, η ισχύ της Ευρωπαϊκής Ένωσης είναι πλήρως εφαρμόσιμη.
<P>
Στον τομέα αυτό των τηλεπικοινωνιών, πρέπει να πω ότι η κατάσταση είναι ορισμένες φορές ανυπόφορη. Επικρατεί καθεστώς εξαπάτησης των καταναλωτών οι οποίοι, έχοντας χρησιμοποιήσει ένα κινητό τηλέφωνο όπως αυτό, το οποίο σύμφωνα με το συμβόλαιό τους περιλάμβανε διεθνείς κλήσεις, παθαίνουν σοκ όταν ανακαλύπτουν το κόστος των λογαριασμών τους. Για να δώσω ένα παράδειγμα, μου συνέβη το εξής πρόσφατα όταν, έχοντας χρησιμοποιήσει μια σύνδεση στο Διαδίκτυο δύο ή τρεις φορές στην Ιταλία, έλαβα ένα λογαριασμό από τον ουσιαστικά εθνικοποιημένο Γαλλικό πάροχο Orange EUR 1 200, και για μια άλλη ημέρα που βρισκόμουν ακριβώς στα Γαλλικά σύνορα, μεταξύ Εβιάν και Γενεύης, έλαβα έναν λογαριασμό EUR 3 000!
<P>
Αυτές είναι απολύτως απερίγραπτες πρακτικές που πλησιάζουν την αισχροκέρδεια, και οι πάροχοι αυτοί είναι υπεύθυνοι - δεν παρέχουν διαφάνεια στους καταναλωτές. Οι κανόνες για τη διαφάνεια των συμβάσεων των κινητών τηλεφώνων εντός της Ευρωπαϊκής Ένωσης πρέπει έτσι να υπόκεινται σε ορισμένα πρότυπα.
<SPEAKER ID="172" NAME="Daniel Hannan" AFFILIATION="NI">
Κύριε Πρόεδρε, φυσικά και είμαστε όλοι υπέρ των χαμηλότερων χρεώσεων στα κινητά μας όταν ταξιδεύουμε στο εξωτερικό - θα έπρεπε να είναι κάποιος τρελός για να είναι κατά, αλλά αυτό αποτελεί μόνο το ένα μέρος της εξίσωσης. Όταν εμείς, στο Σώμα υποχρεώνουμε τους παρόχους να μειώσουν τις χρεώσεις για την περιαγωγή, αυτοί πρέπει να βρουν τα λεφτά από κάπου αλλού, και αυτό συνήθως σημαίνει αύξηση των χρεώσεων για όσους δεν ταξιδεύουν.
<P>
Αυτό είναι, με άλλα λόγια, ένας φόρος στους μη-ταξιδιώτες προς όφελος των ταξιδιωτών. Θα υπάρχουν έφηβοι στην εκλογική μου περιφέρεια που θα υποστούν υψηλότερες χρεώσεις έτσι ώστε ένας αριθμός επιχειρηματιών, Ευρωβουλευτών και Επιτρόπων να μπορούν να μιλούν πιο φτηνά όταν βρίσκονται στο εξωτερικό.
<P>
Πρέπει να πω ότι δεν είμαστε ανιοδοτελείς. Όλοι μας που συμμετέχουμε σε αυτή την ψηφοφορία έχουμε πολλά να κερδίσουμε από το είδος των κανονισμών που προωθούσαμε σε αυτόν τον τομέα τον τελευταίο χρόνο. Εάν θέλετε να καταλάβατε πως έχει μετατοπιστεί η δύναμη στην Ευρώπη, χρειάζεται μόνο να διαβάσετε αυτή την έκθεση. "Ποιος ποιόν;" ρώτησε ο Λένιν στην πιο μεστή ίσως δήλωση πολιτικής φιλοσοφίας που έχει ποτέ ειπωθεί. Ποιος έχει την εξουσία και σε ποιόν την ασκεί; Δεν μπορεί να υπάρχει πλέον αμφιβολία ποιος έχει την εξουσία: εμείς την έχουμε - οι Ευρωκράτες.
<SPEAKER ID="173" NAME="Inese Vaidere" AFFILIATION="UEN">
(LV) Κύριε Πρόεδρε, σας ευχαριστώ πολύ που μου δώσατε το λόγο. Ψήφισα για αυτή την έκθεση καθώς πιστεύω ότι όσα έχουν γίνει στη σφαίρα της κινητής τηλεπικοινωνίας από το Ευρωπαϊκό Κοινοβούλιο, είναι εξαιρετικά σημαντικά. Όταν θυμάμαι τις πρώτες μου μέρες που δούλευα στις Βρυξέλλες, το ένα λεπτό ομιλίας κόστιζε τρία ευρώ ή περισσότερο· τώρα, χάρη σε αυτούς τους κανονισμούς, πληρώνουμε αυτά τα περιορισμένα ποσά, και αυτό έχει ωφελήσει το Ευρωπαϊκό κοινό γενικότερα. Θα ήθελα επίσης να τονίσω ότι αυτές οι χρεώσεις περιαγωγής είναι αρκετά ασαφείς. Αυτό ισχύει ιδιαίτερα για τα μηνύματα. Ενώ έχουν υπάρξει μεγάλες μειώσεις στις κλήσεις, κατά καιρούς οι εταιρείες έχουν αποκομίσει τεράστια κέρδη από τα μηνύματα, και αυτό δεν ήταν προς όφελος των πολιτών. Πιστεύω ότι μέσω αυτής της οδηγίας και του κανονισμού, έχουμε κάνει τεράστια πρόοδο για την υπεράσπιση των συμφερόντων του καταναλωτή, και επίσης σήμερα που η μετάδοση δεδομένων είναι τόσο σημαντική που ο κόσμος λαμβάνει δεδομένα στο κινητό του, το γεγονός ότι αυτές οι χρεώσεις έχουν μειωθεί, αποτελεί ένα τεράστιο επίτευγμα του Ευρωπαϊκού Κοινοβουλίου.
<SPEAKER ID="175" NAME="Eoin Ryan" AFFILIATION="UEN">
Κύριε Πρόεδρε, θα ήθελα να συγχαρώ τον κύριο Skinner για την έκθεση αυτή. Έκανε μια εξαιρετική δουλειά. Ήταν ένα τεράστιο εγχείρημα αλλά έκανε μια πραγματικά καλή δουλειά σε αυτή την περίπλοκη νομοθεσία. Θα ήθελα επίσης να συγχαρώ τα Ευρωπαϊκά θεσμικά όργανα και τα Κράτη Μέλη, που μας παρέδωσαν την επιτυχή σύναψη της Φερεγγυότητας II.
<P>
Είναι ένα καλό παράδειγμα για το πώς πρέπει να κινηθεί η Ευρώπη για να υπάρξει οικονομική ανάκαμψη. Οι επιβαρύνσεις θα είναι κοινές, όπως και οι λύσεις. Αυτή η εγκεκριμένη Ευρωπαϊκή απάντηση αποτελεί ένα καλό παράδειγμα στενότερης σχέσης για την οικονομική συνεργασία. Πρέπει να εργαστούμε για να διασφαλίσουμε ότι δε θα υπάρξει ξανά τραπεζική κρίση όπως αυτή που βιώνουμε επί του παρόντος.
<P>
Παρατήρησα με μεγάλο ενδιαφέρον την έγκριση της Επιτροπής ενός σχεδίου στήριξης των ενυπόθηκων δανείων για ιδιοκτήτες σπιτιών στο "νωμένο Βασίλειο. Το σχέδιο αυτό θα επιτρέψει στους ιδιοκτήτες που δεν μπορούν να ικανοποιήσουν την πληρωμή των ενυπόθηκων δανείων τους, να αναβάλλουν όλες τις αποπληρωμές του κεφαλαίου τους και μέχρι και 70% των αποπληρωμών των τόκων για μια περίοδο δύο χρόνων. Πρέπει να παρακολουθήσουμε προσεκτικά την πρόοδο αυτού του σχεδίου και να μάθουμε και να εφαρμόσουμε όποια αποτελεσματικά μέτρα θα μπορούσαν να μας απαλλάξουν από το βάρος που φέρουμε.
<P>
Πιστεύω ότι είναι κάτι που όλα τα Κράτη Μέλη μπορούν να εξετάσουν, αλλά πιστεύω επίσης ότι τα χρηματοοικονομικά ιδρύματα στα ίδια τα Κράτη Μέλη θα μπορούσαν να διευκολύνουν, όσους αντιμετωπίζουν δυσκολίες, να μετακινηθούν προς ενυπόθηκα δάνεια με αποπληρωμή μόνο των τόκων. Τα χρηματοοικονομικά ιδρύματα, δεδομένης της στήριξης που έχουν από τις κυβερνήσεις των Κρατών Μελών, θα μπορούσαν να κάνουν πολλά για να βοηθήσουν όσους αντιμετωπίζουν δυσκολίες εξαιτίας της κρίσης.
<SPEAKER ID="177" NAME="Christopher Heaton-Harris" AFFILIATION="PPE-DE">
Κύριε Πρόεδρε, πριν εξηγήσω τους λόγους της ψήφου μου, θα ήθελα να συγχαρώ το συνάδελφό μου, τον κύριο Kamall, ο οποίος ολοκλήρωσε μόλις την 100η ομιλία του στην ολομέλεια. Ορισμένοι θα εκπλαγείτε ότι χρειάστηκε τόσο μεγάλο χρονικό διάστημα! Είναι πάντως ωραία να τον έχουμε στην ομάδα των "εκατόνταρχων".
<P>
Υπερψήφισα την έκθεση Hökmark για διάφορους λόγους. Κυρίως γιατί, ποιος θα μπορούσε να είναι κατά της πυρηνικής ασφάλειας; Και, φαντάζομαι, εάν πρόκειται να μιλήσουμε για πυρηνική ασφάλεια και πως παρέχουμε ενέργεια για το μέλλον, θα θέλαμε να παρέχεται όσο το δυνατόν ασφαλέστερα και να διαχειρίζεται όσο το δυνατόν ασφαλέστερα. Αλλά την υπερψήφισα επίσης γιατί θέλω να υπάρχει περισσότερη πυρηνική ενέργεια διαθέσιμη στο μέλλον - περισσότερη στο "νωμένο Βασίλειο - γιατί έχω βαρεθεί να βλέπω ανεμόμυλους και ανεμογεννήτριες να ξεπηδούν από όμορφα μέρη της Ευρωπαϊκής υπαίθρου, που δεν προσθέτουν τίποτα στα εθνικά μας δίκτυα - στην πραγματικότητα προκαλούν επιπλέον ζημιά στα δίκτυα αυτά - και δεν παρέχουν ανανεώσιμη ενέργεια: παρέχουν απλά μια ελαφρώς εναλλακτική ενέργεια για σύντομο χρονικό διάστημα. Είμαι υπέρ της πυρηνικής ασφάλειας και υπέρ της πυρηνικής ενέργειας.
<SPEAKER ID="179" NAME="Jim Allister" AFFILIATION="NI">
Κύριε Πρόεδρε, η αφελής εισήγηση της Επιτροπής, στην αρχική της πρόταση ότι πρέπει να ελέγχουν την ερασιτεχνική αλιεία και να ζητούν δηλώσεις και άδειες και όλα όσα συνεπάγονται από μια τέτοια γραφειοκρατία, ήταν μία από αυτές τις προτάσεις που, δικαιολογημένα, προκάλεσαν τεράστια αντίδραση, όχι μόνο σε αυτό τον τομέα, αλλά και μεταξύ όσων έχουν όφελος από ζητήματα που αφορούν την αλιεία και τη γραφειοκρατία της ΕΕ.
<P>
Είμαι συνεπώς ευτυχής που σήμερά εγκρίθηκε η Τροπολογία 48. Αυτό τουλάχιστον επαναφέρει στη διακριτικότητα του Κράτους Μέλους το κατά πόσο θα λάβει μέτρα ως προς την αδειοδότηση και την καταγραφή της ερασιτεχνικής αλιείας, αφήνοντάς το στην κρίση των Κρατών Μελών το κατά πόσο υπάρχουν επιπτώσεις - όταν στα περισσότερα Κράτη Μέλη δεν υπάρχουν - στα ψάρια από την ερασιτεχνική αλιεία. Χαίρομαι έτσι για το ότι απορρίφθηκε η πρόταση της Επιτροπής και για το ότι κάτι που ξεκίνησε ως αρνητικό, βελτιώθηκε σε κάποιο βαθμό.
<SPEAKER ID="180" NAME="Daniel Hannan" AFFILIATION="NI">
Κύριε Πρόεδρε, έπειτα από 10 χρόνια στο Κοινοβούλιο δεν πίστευα ότι θα μπορούσε να με ξαφνιάσει κάτι πλέον, αλλά συγκλονίστηκα από τη βλακεία της πρότασης επέκτασης της κοινής αλιευτικής πολιτικής στους μη επαγγελματίες αλιείς, απαιτώντας από αυτούς να καταγράφουν κάθε ψαριά τους και να υπολογίζεται στις εθνικές τους ποσοστώσεις.
<P>
" πρόταση δεν έχει διαγραφεί, παρόλο που έχει βελτιωθεί σημαντικά χάρη σε ένα μακρύ και εξουθενωτικό πόλεμο φθοράς που διεξήχθη στην επιτροπή από τέσσερις ψυχωμένους και πατριώτες Σκοτσέζους που εκπροσώπευαν τα κύρια κόμματα της χώρας: οι κυρίες Attwooll και Stihler, και οι κύριοι Stevenson και Hudghton. Θέλω επίσης να αποτίσω φόρο τιμής στον καλύτερο φίλο από τη Βόρεια Ιρλανδία στο Ευρωπαϊκό Κοινοβούλιο, τον Jim Allister, ο οποίος είναι μεγάλος υποστηρικτής των συμφερόντων και των δύο κοινοτήτων και των παραδόσεων στην επαρχία του.
<P>
Το πρόβλημα εδώ ήταν η εφαρμογή. Το πρόβλημα ήταν ότι ο κόσμος δεν εφάρμοζε τους υπάρχοντες νόμους. Το ένστικτό μας εδώ στο Κοινοβούλιο είναι πάντα να νομοθετούμε, αντί να χρησιμοποιούμε το νομικό οπλοστάσιο που έχουμε ήδη στη διάθεσή μας. Εύχομαι να εφαρμόζαμε - πιο ευρέως από απλά στον τομέα της αλιείας - την αρχή ότι δεν είναι πάντα καλύτερο να περνάς ένα νέο νόμο, πριν έχεις τελείως εξαντλήσει τη νομική ισχύ που ήδη έχεις.
<SPEAKER ID="181" NAME="Catherine Stihler" AFFILIATION="PSE">
Κύριε Πρόεδρε, η ψηφοφορία σήμερα για την έκθεση Romeva πρέπει, ελπίζω, να καθησυχάζει τους Ευρωπαίους αλιείς ότι οι ανησυχίες τους αναγνωρίστηκαν. Οι Τροπολογίες 7 και 11 πέρασαν χωρίς αντιθέσεις· η Τροπολογία 48 πέρασε με 608 ψήφους προς 37· η Τροπολογία 49 πέρασε με 580 ψήφους προς 54· η Τροπολογία 50 έτυχε ευρείας στήριξης· η Τροπολογία 2 πέρασε καθώς ήταν μέρος συνολικής ψηφοφορίας με τις Τροπολογίες 7 και 11· η Τροπολογία 92 απορρίφθηκε και η Τροπολογία 93 απορρίφθηκε επίσης, κάτι που ζητούσε η κοινότητα των ερασιτεχνών αλιέων.
<P>
Το επόμενο βήμα θα είναι ο τρόπος που θα χειριστεί το Συμβούλιο την αναδιατύπωση του Άρθρου 47. Θα υιοθετήσουν την αναδιατύπωση του Κοινοβουλίου ή θα υιοθετήσουν διαφορετική προσέγγιση; Είναι κρίμα που δεν είναι κανείς εδώ από το Συμβούλιο για να απαντήσει σε αυτή την ερώτηση. Αλλά η σημερινή παρουσίαση της πράσινης βίβλου για τη μεταρρύθμιση της κοινής αλιευτικής πολιτικής μας δίνει σε όλους μια ευκαιρία για αλλαγή της πολιτικής αυτής, και ελπίζω ότι οι Βουλευτές θα αδράξουν την ευκαιρία να κάνουν γνωστή την πράσινη βίβλο σε όσο το δυνατόν περισσότερους εκλογείς της περιφέρειάς τους προκειμένου να ακουστεί η φωνή τους.
<SPEAKER ID="183" NAME="Syed Kamall" AFFILIATION="PPE-DE">
Κύριε Πρόεδρε, σας ευχαριστώ πολύ. Είναι πολύ σημαντικό αυτό το επίτευγμα.
<P>
" έκθεση έχει έναν ενδιαφέροντα τίτλο: " διατήρηση των αλιευτικών πόρων μέσω τεχνικών μέτρων". Γιατί, πρέπει να πω ότι, εάν θέλουμε πραγματικά το καλύτερο τεχνικό μέτρο για τη διατήρηση των ιχθυαποθεμάτων, αυτό δε θα βρεθεί στην κοινή αλιευτική πολιτική. Υπάρχουν αποτελέσματα: η κοινή αλιευτική πολιτική απέτυχε ως προς τη διατήρηση των ιχθυαποθεμάτων. Ήρθε η ώρα - εδώ και πολύ καιρό - να δούμε τα αποτελέσματα από όλο τον κόσμο που είχαν επιτυχία.
<P>
Ας δούμε το παράδειγμα της Ισλανδίας, όπου διατύπωσαν λύσεις με βάση την ιδιοκτησία και άδειες που μπορούν να μεταβιβαστούν. Ας δούμε το παράδειγμα της Νέας Ζηλανδίας, όπου οι άδειες για τα αλιευτικά πεδία περνούν από γενιά σε γενιά. Και στις δύο περιπτώσεις φαίνεται ότι, εάν υπάρχει εμπιστοσύνη στην αγορά, υπάρχει και εμπιστοσύνη στο κράτος δικαίου και στις περιουσιακές σχέσεις, και έτσι θα βρεθεί μια καλύτερη λύση από ένα κεντρικά σχεδιασμένο πρόγραμμα Σοβιετικού τύπου, όπως η κοινή αλιευτική πολιτική, που αποδείχτηκε καταστροφική. Ήρθε η ώρα να έχουμε περισσότερη εμπιστοσύνη στην αγορά.
<SPEAKER ID="185" NAME="Simon Busuttil" AFFILIATION="PPE-DE">
(MT) Μια γρήγορη επεξήγηση της ψηφοφορίας της ομάδας μας, του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, για την έκθεσή μου για μια κοινή πολιτική για τη μετανάστευση. Έγιναν δύο ψηφοφορίες, η μία για εναλλακτική πρόταση και η άλλη για την ίδια την έκθεση. Υπερψηφίσαμε την πρώτη, έτσι ώστε να μπορέσουμε να αποσύρουμε μια παράγραφο που προστέθηκε από τη σοσιαλιστική ομάδα του Σώματος που προβλέπει το δικαίωμα ψήφου των μεταναστών. Αυτό είναι κάτι με το οποίο δε συμφωνούμε, και το καταψηφίσαμε και σε επίπεδο επιτροπής.
<P>
Ωστόσο, είναι κρίμα που δεν πέρασε η πρόταση γιατί, αν είχε γίνει έτσι, θα είχε αποσυρθεί η παράγραφος αυτή. Τουναντίον, υπερψηφίσαμε την έκθεση γενικά, καθώς πιστεύουμε ότι αποτελεί μια καλή έκθεση που περιλαμβάνει το συνολικό πρόγραμμα του Ευρωπαϊκού Κοινοβουλίου στον τομέα μιας κοινής πολιτικής για τη μετανάστευση.
<SPEAKER ID="186" NAME="Bruno Gollnisch" AFFILIATION="NI">
(FR) Κύριε Πρόεδρε, οι αρχές, οι δράσεις και τα εργαλεία μιας Ευρωπαϊκής πολιτικής για τη μετανάστευση: αυτό είναι το τεράστιο αντικείμενο της έκθεσης του κυρίου Busuttil.
<P>
Οι αρχές ; " Ευρωπαϊκή Ένωση θα χρειαστεί θεωρητικά επιπλέον 60 εκατομμύρια μη-Ευρωπαίους μετανάστες μέχρι το 2050, παρά τα εκατομμύρια ήδη άνεργων και φτωχών πολιτών της, τις ομαδικές απολύσεις και το κλείσιμο των επιχειρήσεων.
<P>
Οι δράσεις; " παροχή περισσότερων δικαιωμάτων στους πληθυσμούς μεταναστών, συμπεριλαμβανομένου ειδικά και του δικαιώματος ψήφου, και η απεριόριστη πρόσβαση στο έδαφος της Ευρώπης και της αγοράς εργασίας.
<P>
Τα εργαλεία; " λεγόμενη "θετική" διάκριση ή η αναγνώριση άτυπων προσόντων, όποια και αν είναι αυτά, ενώ οι Ευρωπαίοι πρέπει να έχουν τυπικά προσόντα· η αναγνώριση μιας νέας κατηγορίας πρόσφυγα, του περιβαλλοντικού πρόσφυγα· και η υποχρέωση των Ευρωπαίων πολιτών να προσαρμοστούν σε έναν αναπόφευκτο κατακλυσμό τους, όπως ενορχηστρώνεται και σχεδιάζεται από τους Ευρωκράτες, με τη συνεργία του Κοινοβουλίου.
<P>
Αντί όλων αυτών, πρέπει επειγόντως να αντιστρέψουμε αυτή τη μεταναστευτική ροή, να αποκαταστήσουμε τα εσωτερικά σύνορα, να εφαρμόσουμε μια πραγματική πολιτική με επίκεντρο την οικογένεια για την αύξηση του Ευρωπαϊκού πληθυσμού, και να επιβάλλουμε εθνική και Ευρωπαϊκή προτίμηση σε όλους τους τομείς.
<SPEAKER ID="187" NAME="Mario Borghezio" AFFILIATION="UEN">
(IT) Κύριε Πρόεδρε, κυρίες και κύριοι, έχω πολλούς ενδοιασμούς για αυτή την έκθεση, ο πρώτος εκ των οποίων, όπως ειπώθηκε πριν από λίγο, αφορά μια διάταξη που μοιάζει μπερδεμένη σε μια περίοδο που η Ευρώπη αντιμετωπίζει το πρόβλημα του ταμείου διασφάλισης των ημερομισθίων ή των απολύσεων εκατομμυρίων εργατών. " πρόβλεψη για την έλευση 60 εκατομμυρίων νέων μεταναστών για να εργαστούν στην Ευρώπη, είναι κατά τη γνώμη μου, ένα εξωφρενικό μέτρο.
<P>
Ωστόσο, θα ήθελα επίσης να τονίσω ότι, ενώ εμείς συζητούμε για τη ρύθμιση και την οργάνωση του μέλλοντος της μετανάστευσης, λαμβάνουν χώρα τραγωδίες - αποφεύχθηκε, δόξα τω Θεώ, από την ανθρωπιά της Ιταλίας και την καλή διακυβέρνηση του κυρίου Maroni- όπως ότι θα μπορούσε να είχε γίνει στην περίπτωση του Τουρκικού πλοίου Pinar.
<P>
Τι θα κάνει η Ευρώπη; Σε 600 περιπτώσεις - όπως σωστά δήλωσε ο κύριος Maroni - η Μάλτα, παρόλο που χρηματοδοτείται από την Ευρωπαϊκή Ένωση, δεν εκπλήρωσε το καθήκον της να δεχτεί όσους ταξίδεψαν από την ακτή της Βόρειας Αφρικής και έφτασαν στις ακτές τους. Σε όλες αυτές τις περιπτώσεις χρειάστηκε να παρέμβει η Ιταλία, παρόλο που το κέντρο υποδοχής μας στην Lampedusa έχει ξεπεράσει τη χωρητικότητά του, όπως όλοι γνωρίζουμε.
<P>
Οπότε, Ευρώπη, πρέπει να παρέμβεις, να ορίσεις σαφείς κανόνες! Ζητούμε μια σημαντική αύξηση στη χρηματοδότηση για τη χώρα μας για να μπορέσουμε να αντιμετωπίσουμε αποτελεσματικά αυτή την πρόκληση. " Ευρώπη πρέπει να ξυπνήσει και να ρυθμίσει τη μεταναστευτική ροή με σοβαρότητα: δεν μπορούμε να συνεχίσουμε έτσι!
<SPEAKER ID="189" NAME="Inese Vaidere" AFFILIATION="UEN">
(LV) Σας ευχαριστώ πολύ, κύριε Πρόεδρε. Θα ήθελα να εκφράσω τη γνώμη μου για την έκθεση της Επιτροπής Αλιείας - την έκθεση του κυρίου Visser - για ζητήματα διατήρησης της αλιείας. Κύριε Πρόεδρε, για τη χώρα μου - τη Λετονία - η αλιεία είναι εξαιρετικά σημαντική, καθώς έχουμε 550 χλμ ακτογραμμής. Καθώς η Λετονία εκπροσωπείται από οκτώ Ευρωβουλευτές, δεν μπορούμε να είμαστε σε όλες τις επιτροπές, αλλά αυτά τα ζητήματα είναι πολύ σημαντικά τόσο για την οικονομία μας όσο και για τον παραδοσιακό τρόπο ζωής μας. Ο υπάρχων κανονισμός, που ρυθμίζεται επίσης στην έκθεση, δεν επαρκεί για να προστατεύσει την παράκτια αλιεία. Κατανοώ ότι η υπεραλίευση είναι ένα σημαντικό πρόβλημα, αλλά λόγω της ύπαρξης υπερβολικής ρύθμισης η παράκτια αλιεία μας απειλείται, και στην πράξη οι ψαράδες μας εκδιώχνονται από τις Βαλτικές ακτές. Πιστεύω ότι η επόμενη προτεραιότητα του Ευρωπαϊκού Κοινοβουλίου πρέπει να είναι να δει ότι αυτά τα κράτη που συνορεύουν απευθείας με τη θάλασσα μπορούν και να διατηρούν τον παραδοσιακό τρόπο ζωής τους και, πρακτικά, να ασχολούνται με την αλιεία, καθώς αυτό που συμβαίνει συχνά σήμερα είναι ότι τα ψαροχώρια μας αναγκάζονται να αγοράζουν προϊόντα από μεγάλες εταιρείες, που ψαρεύουν σε μακρινούς ωκεανούς. Εκατοντάδες, ακόμη και χιλιάδες, όσων διαμένουν σε παράκτιες περιοχές χάνουν τις δουλείες τους, παρόλο που για αιώνες αυτό ήταν το κύριο μέσο διαβίωσής τους. Σας ευχαριστώ πολύ.
<P>
Γραπτές αιτιολογήσεις ψήφου
<SPEAKER ID="998" NAME="Rovana Plumb  " LANGUAGE="RO">
Υπερψήφισα τη σύσταση για προσχώρηση στην Οικονομική Eπιτροπή για την Ευρώπη των "νωμένων Εθνών Κανονισμός Αριθ. 61 σχετικά με τις κοινές διατάξεις για την έγκριση των επαγγελματικών οχημάτων ως προς τις εξωτερικές προεξοχές που βρίσκονται μπροστά από το πίσω φάτνωμα του θαλάμου οδήγησης (Αναθεωρημένη Συμφωνία) που αποτελεί στόχο της κοινής πολιτικής για το εμπόριο σύμφωνα με το Άρθρο 113 της Σύμβασης για απαλοιφή των τεχνικών εμποδίων στο εμπόριο οχημάτων μεταξύ των συμβαλλομένων μερών.
<P>
" συμμετοχή της Κοινότητας θα προσθέσει βάρος στις δράσεις εναρμόνισης που διεξάγονται σύμφωνα με αυτή τη Συμφωνία και θα επιτρέψει έτσι την ευκολότερη πρόσβαση σε αγορές τρίτων χωρών. Αυτή η συμμετοχή πρέπει να καταλήξει στην ύπαρξη συνέπειας μεταξύ των οργάνων που αναφέρονται ως "κανονισμοί" που έχουν εγκριθεί από την Αναθεωρημένη Συμφωνία και την Κοινοτική νομοθεσία σε αυτό τον τομέα. " έγκριση ενός κανονισμού τέτοιου τύπου σημαίνει στην πράξη προσαρμογή στην τεχνική πρόοδο.
<SPEAKER ID="192" NAME="Alessandro Battilocchio  " AFFILIATION="PSE">
γραπτώς. - (IT) Ψηφίζω υπέρ.
<P>
" Ευρωπαϊκή Επιτροπή έδινε πάντα μεγάλη σημασία στη διασφάλιση των ατομικών δικαιωμάτων των πολιτών που μετακινούνται, πάνω από όλα ως προς τα πλεονεκτήματα που σχετίζονται με τη σφαίρα της κοινωνικής ασφάλισης. " ελεύθερη κυκλοφορία των πολιτών εντός της Κοινότητας είναι μία από τις θεμελιώδεις ελευθερίες τους και ενθαρρύνει την ανάπτυξη της εσωτερικής οικονομίας των Κρατών Μελών.
<P>
Για αυτό το λόγο η Επιτροπή προσπαθεί να εντατικοποιήσει τις προσπάθειές της έτσι ώστε οι πολίτες της ΕΕ και οι οικογένειές τους να μπορούν πραγματικά να απολαύσουν τα δικαιώματα που υπάρχουν υπό τον ισχύοντα Ευρωπαϊκό νόμο. Παρόλο που σε ορισμένους τομείς, η εθνική νομοθεσία επιφυλάσσει καλύτερη μεταχείριση του Κοινοτικού πληθυσμού και των οικογενειών τους από ότι απαιτείται από την ισχύουσα Ευρωπαϊκή νομοθεσία, κανένα Κράτος Μέλος δεν έχει στην πράξη επικυρώσει σωστά όλες τις οδηγίες που υπάρχουν για αυτό το ζήτημα.
<P>
" συχνή παραβίαση των θεμελιωδών δικαιωμάτων πολιτών της ΕΕ ως προς την ελεύθερη κυκλοφορία σε Ευρωπαϊκό έδαφος είναι εμφανής, πάνω από όλα σε σχέση με τις ακόλουθες καταστάσεις: το δικαίωμα εισόδου και διαμονής μελών της οικογένειας που είναι πολίτες τρίτων χωρών, και η έλλειψη βοήθειας σε περίπτωση ατυχημάτων στο χώρο εργασίας.
<P>
Ελπίζουμε ότι η Επιτροπή θα συνεχίσει την τεχνική συνεργασία της με τα Κράτη Μέλη, που έχει οδηγήσει στον εντοπισμό διαφόρων σημείων προς συζήτηση και περαιτέρω διευκρίνιση, ειδικά όσον αφορά τις κακοποιήσεις.
<SPEAKER ID="997" NAME="Avril Doyle  " AFFILIATION="PPE-DE">
γραπτώς. - Υπερψήφισα την έκθεση καθώς στέλνει ένα ισχυρό μήνυμα στο επόμενο Κοινοβούλιο ότι το ζήτημα της παράνομης υλοτομίας και της αποψίλωσης των δασών πρέπει να αντιμετωπιστεί πιο αποτελεσματικά.
<P>
Αυτή η πρόταση έρχεται με μεγάλη καθυστέρηση. Εκτιμάται ότι σχεδόν το 20%-40% της παγκόσμιας βιομηχανικής παραγωγής ξύλου προέρχεται από παράνομες πηγές, και μέχρι και 20% αυτής της ποσότητας έρχεται στην Ευρώπη κάθε χρόνο. Αυτό πιέζει την τιμή της ξυλείας, αποστερεί εθνικούς πόρους και φορολογικά έσοδα, και αυξάνει τη φτώχεια γηγενών πληθυσμών σε όλο τον κόσμο. Οι μακροπρόθεσμες επιπτώσεις είναι ακόμη πιο σοβαρές, καθώς η αποψίλωση, της οποίας κύρια αιτία είναι η παράνομη υλοτομία, ευθύνεται για το ένα πέμπτο των παγκόσμιων εκπομπών αερίου του θερμοκηπίου.
<P>
Οι τροπολογίες στην έκθεση Lucas αναφέρουν ότι αποτελεί παραβίαση του νόμου η κατοχή ή πώληση παράνομης ξυλείας μόνο εάν έδρασες από αμέλεια, απερισκεψία ή εσκεμμένα - δεν τιμωρεί εταιρείες που έχουν εκπληρώσει τις υποχρεώσεις της "δέουσας επιμέλειας". Συνεπώς δεν υπάρχει πραγματική ανάγκη διασφάλισης της νομιμότητας των εταιρειών.
<SPEAKER ID="194" NAME="Edite Estrela  " LANGUAGE="PT">
Υπερψήφισα την απόφαση για την υποχρέωση των φορέων που εμπορεύονται ξυλεία και προϊόντα ξυλείας στην αγορά, καθώς η παράνομη υλοτομία αποτελεί ένα αυξανόμενα σοβαρό πρόβλημα με πολύ ανησυχητικές περιβαλλοντικές επιπτώσεις, όπως απώλεια της βιοποικιλότητας, αποψίλωση και υποβάθμιση των δασών. Επιπλέον, ευθύνεται για σχεδόν 20% των εκπομπών διοξειδίου του άνθρακα παγκοσμίως.
<P>
" Ευρωπαϊκή Ένωση, ως σημαντικός καταναλωτής ξυλείας και προϊόντων ξυλείας, έχει υποχρέωση να λάβει αποτελεσματική δράση κατά της αποψίλωσης και της παράνομης υλοτομίας, που πρέπει ξεκάθαρα να περιλαμβάνει την παύση ύπαρξης αγοράς για παράνομα προϊόντα ξυλείας.
<P>
Πρέπει να υιοθετήσουμε νομοθεσία κατά της παράνομης υλοτομίας έτσι ώστε οι καταναλωτές να γνωρίζουν ότι τα προϊόντα προέρχονται από νόμιμες πηγές, οι εταιρείες που συμμορφώνονται με αυτούς τους κανόνες δε θα μειονεκτούν, και οι εταιρείες που θα επιλέγουν παράνομα προϊόντα ξυλείας, δε θα μπορούν να βρουν αγορά.
<SPEAKER ID="195" NAME="Glyn Ford  " AFFILIATION="PSE">
γραπτώς. - Χαιρετίζω την έκθεση της Caroline Lucas που θέτει ορισμένες υποχρεώσεις στους φορείς που εμπορεύονται ξυλεία και προϊόντα ξυλείας. Ήμουν ο συντάκτης της γνωμοδότησης της Επιτροπής Διεθνούς Εμπορίου, η οποία εγκρίθηκε ομόφωνα στην επιτροπή.
<P>
Για εμάς, ο καλύτερος τρόπος για να σταματήσει το εμπόριο παράνομης ξυλείας ήταν η ενδυνάμωση των απαιτήσεων και των υποχρεώσεων και η βελτίωση των νομικών μέσων δίωξης της κατοχής και πώλησης από φορείς που εμπορεύονται παράνομη ξυλεία και προϊόντα ξυλείας στην αγορά της ΕΕ, ως αποτρεπτικό μέτρο.
<P>
Πρέπει να συνεργαστούμε με μεγάλες καταναλώτριες χώρες όπως οι "ΠΑ, η Κίνα, η Ρωσία και η Ιαπωνία για να αντιμετωπίσουμε αυτό το πρόβλημα και να δημιουργήσουμε ένα παγκόσμιο σύστημα προειδοποίησης και καταγραφής της παράνομης υλοτομίας και των χωρών ενδιαφέροντος χρησιμοποιώντας την Interpol, ένα κατάλληλο σώμα του Ο"Ε που χρησιμοποιεί τα πιο σύγχρονα συστήματα δορυφορικής τεχνολογίας.
<SPEAKER ID="196" NAME="Françoise Grossetête  " LANGUAGE="FR">
Επέλεξα να απέχω από την ψηφοφορία για πρόταση κανονισμού που ορίζει τις υποχρεώσεις φορέων που εμπορεύονται ξυλεία και προϊόντα ξυλείας.
<P>
Παρόλο που πιστεύω ότι είναι εξαιρετικά σημαντικό να αυξήσουμε τον έλεγχο των εισαγωγών ξυλείας στα σύνορα της κοινής αγοράς, πιστεύω ότι η έκθεση προτείνει ένα πολύ επαχθές και γραφειοκρατικό σύστημα, που θα τιμωρήσει ουσιαστικά τους δικούς μας Ευρωπαϊκούς τομείς δασοκομίας.
<P>
Αντί να προτείνουμε ένα περίπλοκο και δαπανηρό σύστημα επισήμανσης των προϊόντων που θα ήταν επιζήμιο για τον τομέα και την ξυλεία ως υλικό, θα έπρεπε να αυξήσουμε τους ελέγχους και να στοχεύουμε την αλυσίδα εφοδιασμού που φέρνει στην Ευρωπαϊκή αγορά τα προϊόντα αυτά, προκειμένου να καταπολεμήσουμε την παράνομη υλοτομία.
<P>
Ο κύριος στόχος του κανονισμού πρέπει να είναι η εφαρμογή μιας νέας κοινής κουλτούρας ελέγχου και υπευθυνότητας αντί η επιβολή μιας γραφειοκρατικής και δαπανηρής διαδικασίας ελέγχου του κάθε προϊόντος. Δεδομένων των προβλημάτων που αντιμετωπίζει ο τομέας, δεν πρέπει να επιβαρύνουμε την ξυλεία περισσότερο από άλλα υλικά και ενεργειακές πηγές με υπερβολικά δεσμευτικούς κανόνες για τη διάθεσή της στην αγορά.
<SPEAKER ID="197" NAME="Eija-Riitta Korhola  " AFFILIATION="PPE-DE">
γραπτώς. - Επισημαίνω ότι αυτός ο κανονισμός είναι πολυαναμενόμενος και αναγκαίος. " παράνομη υλοτομία είναι ένα πρόβλημα που πρέπει να αντιμετωπιστεί αποτελεσματικά, όχι μόνο για κλιματικούς λόγους αλλά και για περιβαλλοντικούς και κοινωνικούς. Παρόλα αυτά, έπρεπε να τον καταψηφίσω σήμερα. " έκθεση της Επιτροπής Περιβάλλοντος, Δημόσιας Υγείας και Ασφάλειας των Τροφίμων (ENVI) έχει χάσει το στόχο της και έχει επεκτείνει το πεδίο εφαρμογής της και τα καθήκοντά της πέρα από τον αρχικό σκοπό της. Πρέπει να διασφαλίσουμε ότι, από τη στιγμή που θα εισαχθούν τα προϊόντα ξυλείας και θα λάβουν άδεια στα σύνορα της κοινής αγοράς, ότι είναι προφανώς νόμιμα και δε χρειάζεται έτσι να εισάγουμε επιπλέον δυσανάλογες γραφειοκρατικές και οικονομικές επιβαρύνσεις σε όλους τους φορείς στην ΕΕ.
<P>
Αλλά η έκθεση ENVI προβλέπει δαπανηρή επισήμανση, επιπλέον απαιτήσεις βιωσιμότητας, καθιστά τον ορισμό της νομιμότητας ανέφικτο και θέτει την επιβάρυνση της δέουσας επιμέλειας σε όλους τους φορείς στην εσωτερική αγορά. Ο κανονισμός αυτός θα έπρεπε να καταπολεμά την παράνομη υλοτομία στα σύνορα όπως ήταν ο αρχικός στόχος. Αλλά το να επηρεάζονται όλοι οι φορείς της εσωτερικής αγοράς, όσοι δε χρησιμοποιούν ή διανέμουν παράνομα υλοτομημένη ξυλεία, επηρεάζοντας έτσι πιθανώς την ανταγωνιστικότητά τους στις παγκόσμιες αγορές, σίγουρα δεν ήταν ο στόχος του κανονισμού αυτού και δεν μπορεί έτσι να λάβει τη στήριξή μας.
<SPEAKER ID="996" NAME="David Martin  " AFFILIATION="PSE">
γραπτώς. - Τάχθηκα υπέρ της έκθεσης, που θέτει κανόνες για φορείς που εμπορεύονται ξυλεία στην αγορά της ΕΕ για πρώτη φορά. Οι φορείς θα πρέπει να ακολουθούν ένα σύστημα "δέουσας επιμέλειας" έτσι ώστε όλη η ξυλεία να υλοτομείται σύμφωνα με το σχετικό τοπικό, εθνικό και διεθνές δίκαιο. Χαίρομαι και για το ότι οι φορείς θα πρέπει να συμμορφώνονται με κριτήρια βιωσιμότητας και νόμους για το γηγενή πληθυσμό. Είναι σημαντικό να υπάρχει ανεξάρτητη εξακρίβωση συμμόρφωσης από τρίτο μέρος, και χαίρομαι που η έκθεση υπογραμμίζει το σημείο αυτό.
<SPEAKER ID="198" NAME="Robert Sturdy  " AFFILIATION="PPE-DE">
γραπτώς. - Πρέπει να καταβληθούν προσπάθειες για να σταματήσει το εμπόριο παράνομα υλοτομημένης ξυλείας και προϊόντων ξυλείας στην αγορά της ΕΕ, προς το συμφέρον του αποτελεσματικού ανταγωνισμού, της βιώσιμης ανάπτυξης και της προστασίας της παγκόσμιας βιοποικιλότητας και του περιβάλλοντος.
<P>
Το σύστημα "δέουσας επιμέλειας" που προτάθηκε από την Επιτροπή (το οποίο ήδη εφαρμόζεται με καλά αποτελέσματα στο "νωμένο Βασίλειο), περιλαμβάνει μέτρα και διαδικασίες που θα δίνουν τη δυνατότητα στους φορείς να εντοπίζουν την ξυλεία και τα προϊόντα ξυλείας, να έχουν πρόσβαση σε πληροφορίες σχετικά με τη συμμόρφωση στην εφαρμοστέα νομοθεσία και να διαχειρίζονται τον κίνδυνο εμπορίας παράνομης ξυλείας και προϊόντων στην αγορά της ΕΕ. Αυτό θα δώσει επίσης στους καταναλωτές τη βεβαιότητα ότι αγοράζοντας ξυλεία και προϊόντα ξυλείας δε συμβάλλουν στο πρόβλημα της παράνομης υλοτομίας και του σχετικού εμπορίου.
<P>
Ενώ στηρίζουμε την πρόταση καταρχήν, δε στηρίζουμε την ενίσχυση των απαιτήσεων προς όλους τους φορείς όπως προτείνεται από τον εισηγητή, κάτι που πιστεύουμε ότι εισάγει δυσανάλογες γραφειοκρατικές και οικονομικές επιβαρύνσεις σε όλους του φορείς στην ΕΕ. " πρόταση της Επιτροπής προβλέπει ευέλικτη δέουσα επιμέλεια με βάση την εκτίμηση κινδύνου και την ανάλυση των στοιχείων και είναι πολύ πιο αποτελεσματική και πρακτική προσέγγιση.
<SPEAKER ID="200" NAME="Šarūnas Birutis  " AFFILIATION="ALDE">
γραπτώς.? - (LT) Το πετρέλαιο είναι η πιο σημαντική πηγή ενέργειας στην Ευρωπαϊκή Ένωση και η οικονομία βασίζεται στη συνεχή, αξιόπιστη και προσβάσιμη παροχή του. Δεδομένης της μεγάλης και όλο και αυξανόμενης εξάρτησης από την εισαγωγή πετρελαίου, η ασφάλεια της παροχής πετρελαίου είναι ιδιαίτερα σημαντική.
<P>
" ζήτηση πετρελαίου εντός της ΕΕ θα συνεχίσει να αυξάνεται μέχρι το 2030, αν και μόνο με ποσοστό 0.25% κάθε χρόνο. Το 2030, το πετρέλαιο θα συνεχίζει να αποτελεί την κύρια πηγή ενέργειας στην ΕΕ και θα αποτελεί σχεδόν το 35% της ενέργειας που καταναλώνεται. Δεδομένου ότι η παροχή πετρελαίου και οι δυνατότητες επεξεργασίας δεν μπορούν, επί του παρόντος, να ικανοποιήσουν την αυξανόμενη ζήτηση, η κατάσταση στην αγορά θα παραμείνει τεταμένη.
<P>
Αυτοί οι παράγοντες πρέπει να ληφθούν υπόψη κατά την ανάπτυξη μιας ενοποιημένης και πραγματικής Ευρωπαϊκής ενεργειακής πολιτικής. Μέρος αυτής της πολιτικής πρέπει να είναι η ικανότητα της ΕΕ να αντιδρά σε πιθανή ξαφνική κρίση παροχής. Τα αποθέματα αποτελούν ένα σημαντικό παράγοντα, μειώνοντας τις επιπτώσεις αναπάντεχων προβλημάτων με την παροχή, καθώς χωρίς πετρέλαιο ορισμένοι, ή ακόμη και όλοι, οι τομείς της οικονομίας θα παρέλυαν. Σε αυτή την κατεύθυνση, η κατοχή αποθεμάτων είναι ζήτημα βασικής εθνικής ασφάλειας.
<SPEAKER ID="201" NAME="Ilda Figueiredo  " LANGUAGE="PT">
Υπερψηφίσαμε την έκθεση αυτή καθώς πιστεύουμε ότι είναι σημαντικό να διατηρούμε ορισμένα ελάχιστα αποθέματα αργού πετρελαίου και/ή πετρελαϊκών προϊόντων. " ύπαρξη ελάχιστων αποθεμάτων είναι ένα ζήτημα τεράστιας οικονομικής και κοινωνικής σημασίας για κάθε χώρα, συμπεριλαμβανομένης και της ασφάλειάς της. Ως αποτέλεσμα, οποιοδήποτε είδος κερδοσκοπίας σε αυτά τα αποθέματα πρέπει να απαγορεύεται, αντίθετα με ότι συνέβαινε. " ιδιοκτησία και διαχείρισή τους πρέπει να είναι σε δημόσια χέρια, προκειμένου να προστατευθούν τα συμφέροντα των Κρατών Μελών της ΕΕ.
<P>
Ωστόσο, δε συμφωνούμε με τις αρμοδιότητες που παρέχει αυτή η πρόταση οδηγίας στην Ευρωπαϊκή Επιτροπή, ειδικά τη δυνατότητα τμημάτων της Επιτροπής να διεξάγουν "δράσεις ελέγχου σχετικά με τα αποθέματα εκτάκτου ανάγκης και τα ειδικά αποθέματα" στα Κράτη Μέλη. Οι χώρες πρέπει να δημιουργήσουν αποθέματα αυτών των προϊόντων, αλλά η διαχείριση αυτών των αποθεμάτων και ο ορισμός των κατώτατων και ανώτατων επιπέδων τους αποτελεί κρατικό ζήτημα. Διαφωνούμε επίσης με όποια προσπάθεια χρησιμοποίησης της δημιουργίας αυτών των αποθεμάτων ως μία ακόμη δικαιολογία, αν και μετριασμένη, για μια πολιτική παρέμβασης, όπως μπορεί να συναχθεί το συμπέρασμα από τη δημιουργία "ευνοϊκού επενδυτικού κλίματος για την έρευνα και εκμετάλλευση πετρελαϊκών αποθεμάτων εντός και εκτός της Ευρωπαϊκής Ένωσης".
<SPEAKER ID="203" NAME="Philip Bradbourn  " AFFILIATION="PPE-DE">
γραπτώς. - Αν και αντιμετωπίζουμε ευνοϊκά τη συνεργασία μεταξύ Κρατών Μελών για αυτά τα ζητήματα, πιστεύουμε ότι το συγκεκριμένο πρέπει να παραμείνει ζήτημα επικουρικότητας και να μην υπόκειται σε δράσεις της ΕΕ.
<SPEAKER ID="204" NAME="Carlos Coelho  " LANGUAGE="PT">
" πρωτοβουλία αυτή αποτελεί μέρος μια παγκόσμιας στρατηγικής για την προστασία των ζωτικών υποδομών. " οικονομία της ΕΕ και η ασφάλεια και η ευημερία των πολιτών της βασίζονται στην ύπαρξη και την ομαλή λειτουργία μιας σειράς υποδομών που παρέχουν σημαντικές υπηρεσίες, όπως υπηρεσίες υγείας, τηλεπικοινωνιών, δικτύων ενέργειας και μεταφορών, οικονομικών υπηρεσιών, παροχής τροφίμων και νερού κ.ο.κ.
<P>
Ενώ ορισμένα Κράτη Μέλη ήδη έχουν εύρωστα μέτρα προστασίας και δομές, σε άλλα Κράτη Μέλη η κατάσταση παραμένει πολύ επισφαλής. Είναι έτσι ζωτικής σημασίας να υπάρχει καλύτερη και πιο αποτελεσματική ανταλλαγή πληροφοριών και ορθών πρακτικών, που θα καταστεί δυνατό μόνο μέσω της δημιουργίας αυτού του συστήματος πληροφόρησης και επικοινωνιών.
<P>
Το σύστημα αυτό θα ενδυναμώσει το διάλογο και θα αυξήσει τη διαθέσιμη πληροφόρηση σχετικά με κοινές απειλές και αδυναμίες, καθώς και θα διευκολύνει τη συνεργασία και το συντονισμό μεταξύ των Κρατών Μελών. Την ίδια στιγμή, θα ενθαρρύνει την ανάπτυξη κατάλληλων μέτρων και στρατηγικών για να αμβλυνθούν οι κίνδυνοι και να προωθηθεί επαρκής προστασία, ενώ θα αυξήσει και την ασφάλεια των πολιτών.
<P>
Στηρίζω επίσης τη συμπερίληψη μιας τριετούς ρήτρας αναθεώρησης, που θα επιτρέψει να γίνουν οι απαραίτητες βελτιώσεις, ειδικά την πιθανότητα συμπερίληψης μιας ταχείας λειτουργικότητας του συστήματος προειδοποίησης.
<SPEAKER ID="205" NAME="Edite Estrela  " LANGUAGE="PT">
Τάχθηκα υπέρ της πρότασης για ένα Δίκτυο Πληροφοριών Προειδοποίησης για την Υποδομή Ζωτικής Σημασίας (ΔΠΠΥΖΣ). Ορισμένες από τις υποδομές των Κρατών Μελών αποτελούνται από υλικούς και πληροφοριακούς μηχανισμούς για τις τεχνολογίες, υπηρεσίες και περιουσιακά στοιχεία που, εάν διαταραχθούν, μπορεί να υπάρξουν σοβαρές επιπτώσεις στην υγεία, την ασφάλεια και την οικονομική ή κοινωνική ευημερία.
<P>
Συστήματα συγκοινωνιών, τηλεπικοινωνίες και ενέργεια αποτελούν τομείς που είναι ζωτικής σημασίας για την ανάπτυξη των Κρατών Μελών και είναι όλο και περισσότερο αλληλοσυνδεόμενοι, με εξάρτηση ορισμένων Κρατών Μελών από άλλα. Για αυτό το λόγο, είναι εξαιρετικά σημαντικό για την ανάπτυξη της Ευρωπαϊκής Ένωσης η ύπαρξη ενός μοναδικού συστήματος πρόσβασης και κοινής χρήσης πληροφοριών ανάμεσα στις διαφορετικές αρχές για την προστασία των ζωτικών υποδομών, την ανταλλαγή ορθών πρακτικών καθώς και ενός ταχέως συστήματος προειδοποίησης.
<SPEAKER ID="995" NAME="Αθανάσιος Παφίλης  " AFFILIATION="GUE/NGL">
γραπτώς. - " πρόταση της Επιτροπής, με την οποία συντάσσεται η έκθεση, δημιουργεί μεταξύ των κρατών μελών της ΕΕ ένα Δίκτυο πληροφοριών και προειδοποίησης κινδύνων σχετικά με τις υποδομές τους δημόσιες και ιδιωτικές που χαρακτηρίζονται ως "Ζωτικής Σημασίας".
<P>
Το δίκτυο αυτό αποτελεί ένα πρώτο βήμα, ώστε οι ιδιώτες, δηλαδή οι μονοπωλιακές επιχειρήσεις, που οι εγκαταστάσεις τους θα χαρακτηρίζονται ως υποδομές ζωτικής σημασίας, να αποκτούν αρμοδιότητες σε ζητήματα ασφάλειας, που σήμερα αποτελούν αποκλειστικά κρατική ευθύνη.
<P>
Ανοίγει τον δρόμο για να χαρακτηριστούν "τρομοκρατικές ενέργειες" κινητοποιήσεις του εργατικού και μαζικού κινήματος που επηρεάζουν οποιαδήποτε υποδομή "ζωτικής σημασίας", ακόμη και ιδιωτικές εγκαταστάσεις (όπως π.χ. η απεργία σε κρίσιμους τομείς - ενέργεια, τηλεπικοινωνίες κλπ- ή συμβολική κατάληψη εργοστασίων, επιχειρήσεων κλπ, περιφρούρηση απεργίας, κινητοποιήσεων κ.α.).
<P>
Υπονομεύει την άμυνα και την κυριαρχία των κρατών μελών, καταργεί τον διαχωρισμό εσωτερικής και εξωτερικής ασφάλειάς τους και αναγνωρίζει τον άμεσο ρόλο και ανάμιξη της ΕΕ σ' αυτήν.
<P>
H αντιμετώπιση της "τρομοκρατικής απειλής" αναδεικνύεται ακόμη μία φορά ως το απαραίτητο πρόσχημα της ΕΕ για την ολοκλήρωση του αντιδραστικού θεσμικού πλαισίου της που στρέφεται ουσιαστικά ενάντια στο εργατικό- λαϊκό κίνημα και θωρακίζει την εξουσία του κεφαλαίου, υπονομεύοντας ακόμη περισσότερο τα κυριαρχικά δικαιώματα των κρατών μελών
<SPEAKER ID="206" NAME="Vladimir Urutchev  " LANGUAGE="BG">
Σήμερα, η ΕΕ υιοθέτησε την έκθεση του κυρίου Romagnoli για τη δημιουργία ενός Δικτύου Πληροφοριών Προειδοποίησης για την Υποδομή Ζωτικής Σημασίας (ΔΠΠΥΖΣ) στην ΕΕ, που δε συζητήθηκε κατά τη διάρκεια της ολομέλειας. Πιστεύω ότι η προστασία των πολιτών της ΕΕ είναι μία από τις μεγαλύτερες προτεραιότητες του Κοινοβουλίου και οι πολίτες πρέπει να το γνωρίζουν αυτό.
<P>
" δημιουργία αυτού του δικτύου πληροφόρησης θα καταστήσει δυνατή, με βάση την ανταλλαγή πληροφοριών και ορθής πρακτικής μεταξύ των χωρών της ΕΕ, την επίτευξη καλύτερης κατανόησης και υψηλότερων προτύπων για την προστασία χώρων και δραστηριοτήτων ζωτικής σημασίας που αποτελούν πολύ σημαντικά στοιχεία για τις χώρες και τους πληθυσμούς τους.
<P>
Θα ήθελα να επισημάνω ότι, ως σκιώδης εισηγητής για την Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, χαίρομαι για την ομόφωνη υιοθέτηση από όλες τις πολιτικές ομάδες στο Κοινοβούλιο της απαίτησης για την υποχρεωτική συμμετοχή στο νέο σύστημα των Κρατών Μελών, κάτι που τονίζει τη σημασία αυτής της πρωτοβουλίας από μια Ευρωπαϊκή οπτική.
<P>
Εκφράζω επίσης την πεποίθησή μου ότι ακόμη και έπειτα από τα πρώτα χρόνια της επιτυχούς λειτουργίας του συστήματος, η Ευρωπαϊκή Επιτροπή θα λάβει τα απαραίτητα μέτρα για να συμπληρώσει στο σύστημα αυτό επιπλέον λειτουργίες, καθιστώντας δυνατή την ταχεία διάθεση επειγόντων πληροφοριών σχετικά με απειλές που πιθανώς θα έχουν προκύψει επηρεάζοντας υποδομές ζωτικής σημασίας σε οποιαδήποτε περιοχή της ΕΕ.
<P>
Θα έχουμε τότε ένα ολοκληρωμένο σύστημα πληροφοριών που θα παρέχει μεγαλύτερη ασφάλεια και προστασία για τους πολίτες της Ευρώπης.
<SPEAKER ID="208" NAME="Alessandro Battilocchio  " AFFILIATION="PSE">
γραπτώς. - (IT) Ψηφίζω υπέρ.
<P>
Ένα από τα πιο πολυσυζητημένα σημεία των πολιτικών που απασχολούν την Ευρωπαϊκή Ένωση είναι η εφαρμογή μιας κοινής πολιτικής για την προστασία υψηλών προσώπων. " έννοια του "υψηλού προσώπου" είναι φυσικά πολύ ευρεία, αλλά σήμερα έχουμε επιτύχει ένα κοινό ορισμό που σημαίνει ένα πρόσωπο, επίσημο ή μη επίσημο, που μπορεί να απειλείται λόγω της συμβολής του στη δημόσια συζήτηση.
<P>
Αξιοσημείωτες περιπτώσεις αποτελούν το πρώην μέλος του Ολλανδικού Κοινοβουλίου, Hirshi Ali, η οποία απειλήθηκε το Φεβρουάριο 2008 έπειτα από μια σημαντική της ομιλία στο εξαιρετικά επίκαιρο ζήτημα της Ισλαμικής ριζοσπαστικοποίησης στην Ευρώπη, και ο πολύ γνωστός Βρετανό-Ινδός συγγραφέας, Salman Rushdie, που διώχθηκε λόγω των αμφιλεγόμενων απόψεών του για το Ισλάμ.
<P>
Επιθυμία μας είναι έτσι, όποιος αγωνίζεται για τη διεύρυνση του ορίζοντα της δημόσιας συζήτησης με θετικό τρόπο, να έχει το δικαίωμα προστασίας όταν επισκέπτεται ένα κράτος στο οποίο το πρόσωπο αυτό μπορεί να αντιμετωπίσει απειλές ή επιθέσεις· πάνω από όλα σε περιπτώσεις όπως του Salman Rushdie, στον οποίο έχει ήδη επιβληθεί θανατική καταδίκη σε μια τρίτη χώρα.
<SPEAKER ID="209" NAME="Carlos Coelho  " LANGUAGE="PT">
" προστασία υψηλών προσώπων παραμένει ευθύνη του κράτους υποδοχής, σύμφωνα με τις νομικές διατάξεις που ισχύουν στη συγκεκριμένη χώρα.
<P>
Το 2002, δημιουργήθηκε το Ευρωπαϊκό Δίκτυο Προστασίας Υψηλών Προσώπων για να βελτιώσει την επικοινωνία και τη διαβούλευση μεταξύ των Κρατών Μελών στην περιοχή.
<P>
" παρούσα πρωτοβουλία στοχεύει στην διεύρυνση του ορισμού του "υψηλού προσώπου", όπως ορίζεται στο Άρθρο 2 της Απόφασης του Συμβουλίου 2002/956/ΔΕΥ, προκειμένου να περιλαμβάνει οποιοδήποτε πρόσωπο, άσχετα από το εάν είναι επίσημο ή όχι, που θεωρείται ότι απειλείται λόγω της συμβολής του ή του αντίκτυπου που έχει στη δημόσια συζήτηση.
<P>
" Ολλανδική αυτή πρόταση προέκυψε έπειτα από ένα περιστατικό το 2008, όταν ένα πρώην μέλος του Ολλανδικού Κοινοβουλίου δέχθηκε απειλές κατά της σωματικής της ακεραιότητας έπειτα από μια ομιλία της για την Ισλαμική ριζοσπαστικοποίηση κατά τη διάρκεια ενός σεμιναρίου στο Ευρωπαϊκό Κοινοβούλιο.
<P>
Ως σκιώδης εισηγητής για την Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, στηρίζω αυτή την πρωτοβουλία, που στοχεύει στη διεύρυνση της προστασίας των ανθρωπίνων δικαιωμάτων και, ιδιαίτερα, της προώθησης του δικαιώματος της ελευθερίας της έκφρασης.
<SPEAKER ID="994" NAME="Andrzej Jan Szejna  " LANGUAGE="PL">
Τα Κράτη Μέλη συνεργάζονται στον τομέα της προστασίας των υψηλών προσώπων εντός των ισχυόντων νομικών διατάξεων στην κάθε χώρα καθώς και σύμφωνα με τις διεθνείς συμφωνίες. " υπό συζήτηση Απόφαση του Συμβουλίου (2002/956/ΔΕΥ) προβλέπει την προστασία υψηλών προσώπων όπως ορίζεται στην εθνική νομοθεσία του Κράτους Μέλους ή σύμφωνα με τους κανονισμούς ενός διεθνούς ή υπερεθνικού οργανισμού ή ιδρύματος. " προστασία των υψηλών προσώπων αποτελεί ευθύνη του κράτους υποδοχής.
<P>
Εν όψει απειλών που έχουν γίνει τα τελευταία χρόνια κατά υψηλών προσώπων, στηρίζω πλήρως τη ληφθείσα απόφαση για τροποποίηση της ήδη υπάρχουσας Απόφασης του Συμβουλίου για ένα Ευρωπαϊκό Δίκτυο Προστασίας Υψηλών Προσώπων. Ο κύριος σκοπός του είναι η διεύρυνση του Άρθρου 2 ορίζοντας "υψηλό πρόσωπο" κάποιον με επίσημη ή όχι θέση που θεωρείται ότι απειλείται λόγω της συμβολής του και του αντίκτυπου που έχει στη δημόσια συζήτηση.
<P>
Πιστεύω ότι αυτή η απόφαση θα αυξήσει την ασφάλεια των υψηλών προσώπων και θα έχει ευεργετική επίδραση στην ανάπτυξη της δημοκρατίας.
<SPEAKER ID="213" NAME="Nils Lundgren  " AFFILIATION="IND/DEM">
γραπτώς. - (SV) " ύπαρξη παραγωγής βαμβακιού στην Ευρωπαϊκή Ένωση δεν αποτελεί αυτοσκοπό. " Ένωση πρέπει να δει την παγκόσμια αγορά βαμβακιού ως σύνολο και να δώσει στους καταναλωτές στην ΕΕ τη δυνατότητα να αγοράζουν βαμβάκι όσο το δυνατόν πιο φτηνά χωρίς να χρειάζεται να σκέφτονται που παράχθηκε, δεδομένου ότι έχει παραχθεί υπό ορισμένους, ηθικά και περιβαλλοντικά αποδεκτούς, όρους..
<P>
Είμαι αντίθετος προς αυτή την έκθεση. Θα ήθελα να τονίσω ακόμη μία φορά ότι είναι θετικό ότι το Ευρωπαϊκό Κοινοβούλιο δεν έχει δικαίωμα συναπόφασης για την αγροτική πολιτική της ΕΕ. Διαφορετικά, η ΕΕ θα έπεφτε στην παγίδα του προστατευτισμού και των μεγάλων επιδοτήσεων στις διάφορες ομάδες της αγροτικής βιομηχανίας.
<SPEAKER ID="211" NAME="Alessandro Battilocchio  " AFFILIATION="PSE">
γραπτώς. - (IT) Ψήφισα υπέρ.
<P>
" περιοχή των Άλπεων είναι μια από τις πιο σημαντικές και εύπορες περιοχές της Ευρωπαϊκής Κοινότητας. Εκτείνεται σε οκτώ κράτη, τα οποία έχουν ήδη υπογράψει, στις 4 Απριλίου 1998, κοινές συμφωνίες σχετικά με την προστασία και τη διατήρηση της περιοχής καθώς και μια κοινή πολιτική διαχείρισης των μεταφορών. Όντως, όσον αφορά τις μεταφορές, το "Πρωτόκολλο για την Εκτέλεση της Σύμβασης των Άλπεων στον τομέα των Μεταφορών" θεσπίστηκε στις 24-26 Μαΐου 2000, με πρωταρχικό σκοπό την παροχή ενός νομικού πλαισίου για βιώσιμη κινητικότητα στις Άλπεις.
<P>
Παρόλο που το πρωτόκολλο αυτό δεν έχει ακόμη εγκριθεί και από τα οκτώ κράτη της Σύμβασης των Άλπεων, θα καταβάλλουμε κάθε προσπάθεια να επικυρωθεί σύντομα από τα υπόλοιπα κράτη της περιοχής έτσι ώστε η επικύρωση αυτή του "Πρωτοκόλλου Μεταφορών" να γίνει μία από τις κύριες προτεραιότητες της Ευρωπαϊκής Επιτροπής.
<SPEAKER ID="215" NAME="Nils Lundgren  " AFFILIATION="IND/DEM">
γραπτώς. - (SV) Αυτή η έκθεση είναι στην πράξη μια έκθεση για τις δραστηριότητες της Επιτροπής Αναφορών του Ευρωπαϊκού Κοινοβουλίου. Ωστόσο, καθώς σε ορισμένα σημεία αναφέρεται και εκθειάζει τη Συνθήκη της Λισαβόνας και εκφράζει ελπίδες ότι σύντομα θα επικυρωθεί, επέλεξα να καταψηφίσω την έκθεση στο σύνολό της.
<P>
Πιστεύω ότι η Συνθήκη της Λισαβόνας έχει, καταρχήν, απορριφθεί, εφόσον οι πολίτες ενός Κράτους Μέλους την καταψήφισαν σε δημοψήφισμα. Επιπλέον, υπάρχει ένας αριθμός άλλων Κρατών Μελών στα οποία η πλειοψηφία των ψηφοφόρων θα είχε σίγουρα ταχθεί κατά της Συνθήκης της Λισαβόνας, εάν τους είχε δοθεί η ευκαιρία.
<P>
Δεν μπορώ να στηρίξω την άγνοια που επιδεικνύεται από την Επιτροπή Αναφορών του Ευρωπαϊκού Κοινοβουλίου στη διατύπωση αυτής της έκθεσης.
<SPEAKER ID="216" NAME="Francis Wurtz  " LANGUAGE="FR">
Θα ήθελα να εκφράσω την αντίθεσή μου στην παράγραφο 17 αυτής της έκθεσης, που αποτελεί ακόμη μια ενσάρκωση της εκστρατείας κατά της έδρας του Ευρωπαϊκού Κοινοβουλίου στο Στρασβούργο. Θα ήθελα να τονίσω τα εξής ως προς αυτό:
<P>
Καταρχάς, η επιλογή του Στρασβούργου ήταν, εξαρχής, μια καθαρά συμβολική απόφαση συνδεόμενη με την ιστορία της Ευρώπης. " πρόθεση ήταν να τονιστεί ο στόχος μιας Ευρωπαϊκής διαδικασίας, ως μιας δύναμης ειρήνης και για την προσέγγιση των εθνών. Καθώς πιστεύω ότι αυτός ο στόχος παραμένει επίκαιρος, υποστηρίζω τη διαφύλαξη του συμβόλου του Στρασβούργου.
<P>
Κατά δεύτερον, επαναλαμβάνω την επιθυμία μου να δω την ανάδειξη μιας Ευρώπης που θα στηρίζει την ποικιλομορφία των πολιτισμών που χαρακτηρίζουν τα έθνη που την αποτελούν. Γιατί να μην υπάρχει ένα σημαντικό θεσμικό όργανο στη Βαρσοβία, ένα άλλο στη Βαρκελώνη και ένα άλλο στη Στοκχόλμη, πέρα από την Επιτροπή στις Βρυξέλλες και το Κοινοβούλιο στο Στρασβούργο;
<P>
Εάν ο σκοπός μας δεν είναι να έχουμε απλά μια Ευρώπη με επιχειρηματικό προσανατολισμό, τίποτα δε δικαιολογεί τη συγκέντρωση των πάντων σε ένα μέρος, κάτι που αναπόφευκτα είναι μακριά από τους λαούς της Ευρώπης.
<P>
Αυτοί είναι οι λόγοι που αντιτίθεμαι στην παράγραφο 17 της έκθεσης McGuinness, η οποία κατά τ' άλλα είναι άψογη.
<SPEAKER ID="218" NAME="Edite Estrela  " LANGUAGE="PT">
Τάχθηκα υπέρ της πρότασης ψηφίσματος για την ολοκληρωμένη προσέγγιση της ισότητας ανδρών και γυναικών στις εργασίες των κοινοβουλευτικών επιτροπών και αντιπροσωπειών. Αυτή η έκθεση πρωτοβουλίας σηματοδοτεί την πρόοδο που σημειώνεται στις επιτροπές και τις αντιπροσωπείες και επαναλαμβάνει την ανάγκη υιοθέτησης και εφαρμογής μιας στρατηγικής ολοκληρωμένης προσέγγισης της ισότητας ανδρών και γυναικών.
<P>
" έκκληση για την ισότητα των φύλων δεν αποτελεί επίθεση κατά των ανδρών. Αφορά την κοινωνία ως σύνολο, ωφελώντας έτσι τόσο τις γυναίκες όσο και τους άνδρες, καθώς και τις οικογένειες. " ολοκληρωμένη προσέγγιση της ισότητας ανδρών και γυναικών προϋποθέτει την αναδιοργάνωση, τη βελτίωση, την ανάπτυξη και την αξιολόγηση των πολιτικών, προκειμένου σε όλα τα επίπεδα και σε όλα τα στάδια εφαρμογής οι παράγοντες που κατά κανόνα συμμετέχουν στις πολιτικές αποφάσεις να ενσωματώνουν τη διάσταση της ισότητας σε όλες τις πολιτικές.
<P>
Είναι συνεπώς απαραίτητο να εγκριθεί και να εφαρμοστεί μια στρατηγική που θα περιλαμβάνει συγκεκριμένους στόχους για μια ολοκληρωμένη προσέγγιση της ισότητας γυναικών και ανδρών στις Κοινοτικές πολιτικές που εμπίπτουν στην αρμοδιότητα των κοινοβουλευτικών επιτροπών και αντιπροσωπειών.
<SPEAKER ID="220" NAME="Richard Corbett  " AFFILIATION="PSE">
γραπτώς. - Εκατοντάδες χιλιάδες πολίτες της εκλογικής μου περιφέρειας στο Yorkshire και στο Humberside θα εξοικονομήσουν χρήματα από τους λογαριασμούς φυσικού αερίου και ηλεκτρικού ως αποτέλεσμα αυτής της νομοθεσίας. Τα μέτρα θα συνδυάζουν αυξημένη ενεργειακή απόδοση με χαμηλότερο κόστος.
<P>
Παρόλο που δεν έχει επιτευχθεί πλήρως ξεχωριστή χρέωση, η νομοθεσία αυτή θα κινηθεί προς τη δημιουργία ενός δικτύου όπου οι εταιρείες δε θα επιτρέπεται να κατέχουν τόσο την παραγωγή ηλεκτρικής ενέργειας όσο και τη διανομή της, δίνοντας τους έτσι τη δυνατότητα να υπερχρεώνουν τους καταναλωτές. Συγκεκριμένα, χαιρετίζω το γεγονός ότι θα δώσει επίσης το δικαίωμα αλλαγής του παρόχου φυσικού αερίου και ηλεκτρικού σε διάστημα τριών εβδομάδων χωρίς χρέωση, και παρέχει και το δικαίωμα αποζημίωσης σε περιπτώσεις που δίνονται ανακριβείς ή καθυστερημένοι λογαριασμοί. Θα εγκατασταθούν επίσης ενεργειακά αποδοτικοί "έξυπνοι μετρητές".
<P>
Αυτοί οι νέοι κανόνες αποτελούν μια χάρτα δικαιωμάτων για τους χρήστες φυσικού αερίου και ηλεκτρικού. Για πάρα πολύ καιρό, οι εταιρείες μπορούσαν να πιέζουν τους καταναλωτές να πληρώνουν υπέρ του δέοντος για το φυσικό αέριο και τον ηλεκτρισμό. Οι πολίτες της εκλογικής μου περιφέρειας θα επωφεληθούν από αυτή τη νομοθεσία μέσω της μείωσης των λογαριασμών τους.
<SPEAKER ID="221" NAME="Teresa Riera Madurell  " AFFILIATION="PSE">
γραπτώς. - (ES) Εμείς, στην Ισπανική σοσιαλιστική αντιπροσωπεία, υποστηρίζουμε το μοντέλο αποσύνδεσης των ιδιοκτησιακών σχέσεων των κάθετα ολοκληρωμένων επιχειρήσεων στο φυσικό αέριο και στην ηλεκτρική ενέργεια, καθώς πιστεύουμε ότι διαχωρίζοντας τις εταιρείες παροχής/παραγωγής από τις εταιρείες μεταφοράς, παρέχεται μια πραγματική επιλογή στους Ευρωπαίους καταναλωτές και τονώνεται η επένδυση που χρειάζεται σε αυτό τον τομέα, κάτι που σημαίνει ότι η ενέργεια θα μπορεί να φτάνει σε όλο το έδαφος της ΕΕ χωρίς διακοπές. Παρόλα αυτά, υπερψήφισα τη δέσμη μέτρων για την εσωτερική αγορά φυσικού αερίου και ηλεκτρικής ενέργειας γιατί:
<P>
(1) τα συμφέροντα των καταναλωτών έχουν τεθεί στο επίκεντρο της αναθεώρησης της νομοθετικής δέσμης μέτρων·
<P>
(2) συμπεριλάβαμε την έννοια της ενεργειακής ένδειας και ζητήσαμε από τα Κράτη Μέλη να συμπεριλάβουν βήματα για να αντιμετωπίσουν την ενεργειακή ένδεια στα εθνικά ενεργειακά προγράμματα δράσης και όχι μόνο να διασφαλίζουν ότι οι πιο ευάλωτοι καταναλωτές έχουν την ενέργεια που χρειάζονται, αλλά να απαγορεύουν τη διακοπή σε δύσκολες περιόδους αυτών των καταναλωτών· και
<P>
(3) εφόσον η αποσύνδεση των ιδιοκτησιακών σχέσεων θα αποτελεί πραγματικότητα σε λίγα χρόνια μέσω των αντιμονοπωλιακών διαδικασιών που λαμβάνονται από τη Γενική Διεύθυνση Ανταγωνισμού, δώσαμε έμφαση στη θεσμική αρχιτεκτονική, ενδυναμώνοντας τις ευθύνες του νέου Ευρωπαϊκού οργανισμού και την ανεξαρτησία των εθνικών ρυθμιστικών αρχών.
<SPEAKER ID="222" NAME="Gary Titley  " AFFILIATION="PSE">
γραπτώς. - Το μεγαλύτερο μειονέκτημα της εσωτερικής αγοράς είναι η αποτυχία δημιουργίας μιας εσωτερικής αγοράς για την ενέργεια. Οι εθνικές ενεργειακές πολιτικές έχουν οδηγήσει την Ευρώπη σε αδιέξοδο με μια μεγάλη εξάρτηση από ακριβά εισαγόμενα ορυκτά καύσιμα. Δεν υπάρχει ούτε ένα Ευρωπαϊκό ενεργειακό δίκτυο ούτε μια στρατηγική πολιτική αποθήκευσης ενέργειας. Πρέπει επειγόντως να υπάρξει ενεργειακή διαφοροποίηση, να μειωθεί η κατανάλωση, να ενθαρρυνθεί η ενέργεια χαμηλών εκπομπών και να δημιουργηθεί μια σταθερή και ανταγωνιστική εσωτερική αγορά.
<P>
Για αυτούς τους λόγους, στηρίζω τις εκθέσεις, όντας παράλληλα ανήσυχος ότι η προσπάθεια εξεύρεσης ενός κοινά αποδεκτού συμβιβασμού, μπορεί να αμβλύνει την αποτελεσματικότητα αυτής της νομοθεσίας, συνεπώς είναι ζωτικής σημασίας ο αποτελεσματικός έλεγχος της εφαρμογής της.
<P>
Στηρίζω τις αυξημένες διατάξεις για τα δικαιώματα των καταναλωτών και χαιρετίζω την αναγνώριση της ενεργειακής ένδειας ως ένα σοβαρό κοινωνικό πρόβλημα.
<P>
Παραμένω ανήσυχος για τη μη-δεσμευτική φύση του Οργανισμού Συνεργασίας των Ρυθμιστικών Αρχών Ενέργειας της ΕΕ. Ο μόνος τρόπος για να διασφαλίσουμε μια εσωτερική αγορά ενέργειας είναι εάν υπάρχει μια Ευρωπαϊκή ρυθμιστική αρχή με πραγματική ισχύ.
<P>
Συγχαίρω το Κοινοβούλιο για την πίεση που άσκησε στα Κράτη Μέλη να κάνουν περισσότερα βήματα προς τα εμπρός από όσα ήθελαν να κάνουν. Αυτό αποτελεί ένα ακόμη παράδειγμα από πλευράς του Κοινοβουλίου της επικράτησης της ευρύτερης Ευρωπαϊκής ιδέας έναντι των εθνικών συμφερόντων και του προστατευτισμού.
<SPEAKER ID="224" NAME="Luís Queiró  " LANGUAGE="PT">
" τρίτη δέσμη μέτρων για την ενέργεια πρέπει σταδιακά να βοηθήσει στην ανάπτυξη της αγοράς ενέργειας, η οποία μέχρι πρόσφατα βασιζόταν σε μονοπωλιακό σύστημα. " προσπάθεια ελευθέρωσης απαιτεί πραγματικό και βιώσιμο ανταγωνισμό και τονίζει τη σημασία ενός πιο ισχυρού Οργανισμού Συνεργασίας των Ρυθμιστικών Αρχών Ενέργειας, με καθαρά ανεξάρτητη ισχύ.
<P>
Ο κύριος στόχος του Οργανισμού θα είναι η παροχή βοήθειας προς τις ρυθμιστικές αρχές για να φέρουν εις πέρας, σε Κοινοτικό επίπεδο, τις εργασίες των Κρατών Μελών και, εάν κριθεί απαραίτητο, να συντονίσουν τη δράση τους. Ο Οργανισμός θα επιβλέπει επίσης τις εσωτερικές αγορές ηλεκτρικής ενέργειας και φυσικού αερίου, συμβάλλοντας έτσι στις προσπάθειες που γίνονται για να βελτιωθεί η ενεργειακή τους ασφάλεια.
<P>
Θα τόνιζα επίσης το ζωτικό ρόλο του Οργανισμού αυτού για το μέλλον της ενεργειακής πολιτικής στην Ευρώπη, που επιθυμούμε να χαρακτηρίζεται από πιο ανταγωνιστικές και ποικίλλες συνθήκες, μακριά από τα μονοπώλια του παρελθόντος, με συνθήκες αυξημένης ασφάλειας και καλύτερης αποτελεσματικότητας, προς όφελος των καταναλωτών.
<P>
Αυτοί είναι οι λόγοι που με ώθησαν να υπερψηφίσω την έκθεση.
<SPEAKER ID="226" NAME="Carlos Coelho  " LANGUAGE="PT">
Χαιρετίζω την έγκριση της έκθεσης αυτής, που αποτελεί ζωτικό τμήμα της δέσμης μέτρων για την ενέργεια που υιοθετήθηκε σήμερα, καθώς κατά τη γνώμη μου, αποτελεί ένα ακόμη σημαντικό βήμα για τη βελτίωση της ποιότητας ζωής των Ευρωπαίων πολιτών.
<P>
" δυνατότητα καλύτερων διασυνδέσεων μεταξύ των δικτύων ηλεκτρικής ενέργειας και η ύπαρξη ισχυρών και ικανών ρυθμιστικών αρχών που θα διασφαλίζουν τη διαφάνεια της αγοράς και τη διεθνική συνεργασία είναι εξαιρετικά σημαντικοί παράγοντες για τη διασφάλιση ότι οι τελικοί χρήστες μπορούν να απολαμβάνουν μια πραγματικά δίκαιη και ανταγωνιστική υπηρεσία.
<P>
" από κοινού ευθύνη και συνεργασία μεταξύ των Κρατών Μελών στις αγορές ηλεκτρικής ενέργειας και φυσικού αερίου αποτελούν τον ακρογωνιαίο λίθο για την ύπαρξη μιας πραγματικής Ευρωπαϊκής αγοράς ενέργειας, με στόχο να είναι δίκαιη, δυναμική και βιώσιμη.
<SPEAKER ID="228" NAME="Nils Lundgren  " AFFILIATION="IND/DEM">
γραπτώς. - (SV) Στηρίζω ένθερμα την ιδέα εισαγωγής της εσωτερικής αγοράς φυσικού αερίου στον ανταγωνισμό. Ωστόσο, είναι λάθος να ορίζεται ότι τα Κράτη Μέλη πρέπει να λάβουν συγκεκριμένα μέτρα για να ενισχύσουν την ευρεία χρήση βιοαερίου και αερίου από βιομάζα. Αυτό είναι ένα ζήτημα για το οποίο πρέπει να αποφασίσει το κάθε Κράτος Μέλος. Καταψήφισα έτσι την πρόταση που υποβλήθηκε από την επιτροπή.
<SPEAKER ID="229" NAME="Luís Queiró  " LANGUAGE="PT">
" τρίτη δέσμη μέτρων για την ενέργεια καλύπτει πολλά από τα δομικά κενά του παρελθόντος. Δεν μπορούμε να ξεχάσουμε τις διακρίσεις που υπήρχαν εναντίον νέων παρόχων ενέργειας ή την απουσία διαφάνειας στις τιμές και την επιλογή παρόχου. Με αυτή τη δέσμη μέτρων, μπορούμε να ελπίζουμε επιτέλους στην ολοκλήρωση της ελευθέρωσης της εσωτερικής αγοράς ενέργειας της ΕΕ.
<P>
" έγκριση της τρίτης αυτής δέσμης μέτρων, και ειδικά της συγκεκριμένης πρότασης, θα οδηγήσει σε πιο ανταγωνιστικές, πιο βιώσιμες και ασφαλείς Ευρωπαϊκές αγορές ενέργειας.
<P>
Αναμένεται ότι τα δικαιώματα των καταναλωτών θα βρίσκονται στο επίκεντρο της διαδικασίας ανοίγματος των αγορών λόγω της επιτευχθείσας συμφωνίας, η οποία καλύπτει τα ζητήματα του διαχωρισμού ιδιοκτησίας και ανεξαρτησίας των εθνικών ρυθμιστικών αρχών, καθώς επίσης και τους όρους που ξεκαθαρίζουν τις ευθύνες μεταξύ των εθνικών αρχών, του Οργανισμού Συνεργασίας των Ρυθμιστικών Αρχών Ενέργειας και του Ευρωπαϊκού Δικτύου Διαχειριστών Συστημάτων Μεταφοράς.
<P>
Τάχθηκα υπέρ αυτής της έκθεσης με την ελπίδα ότι η αγορά θα γίνει πιο διαφανής για τους καταναλωτές, οι οποίοι θα έχουν πρόσβαση σε αναλυτικές πληροφορίες και τη δυνατότητα αλλαγής παρόχου ενέργειας χωρίς κόστος.
<SPEAKER ID="231" NAME="Alessandro Battilocchio  " LANGUAGE="IT">
Ψηφίζω υπέρ της έκθεσης του κυρίου David σχετικά με τις λύσεις διαλειτουργικότητας για τις Ευρωπαϊκές δημόσιες διοικήσεις (ISA), ο στόχος των οποίων είναι η στήριξη της συνεργασίας μεταξύ των Ευρωπαϊκών δημοσίων διοικήσεων.
<P>
Το πρόγραμμα αυτό διευκολύνει την αποτελεσματική και αποδοτική διασυνοριακή και διατομεακή ηλεκτρονική αλληλεπίδραση μεταξύ των Ευρωπαϊκών διοικήσεων, δίνοντάς τους τη δυνατότητα να παρέχουν ηλεκτρονικές δημόσιες υπηρεσίες που μπορούν να τους βοηθήσουν να εκτελούν τις δραστηριότητές τους και να εφαρμόζουν Κοινοτικές πολιτικές για πολίτες και επιχειρήσεις. Αυτό θα διευκολύνει την ελεύθερη και ανεμπόδιστη κυκλοφορία, εγκατάσταση και απασχόληση των πολιτών στα Κράτη Μέλη προκειμένου να παρέχουν καλύτερες, πιο αποδοτικές και πιο εύκολα προσβάσιμες υπηρεσίες στους πολίτες και τις δημόσιες διοικήσεις.
<P>
Πιστεύω ότι πρέπει να ενθαρρύνουμε τη διεθνή συνεργασία, και έτσι το πρόγραμμα ISA πρέπει να είναι επίσης ανοικτό στη συμμετοχή χωρών του Ευρωπαϊκού Οικονομικού Χώρου και των υποψηφίων χωρών. Συμφωνώ επίσης ότι πρέπει να ενθαρρυνθεί η συνεργασία με άλλες τρίτες χώρες και με διεθνείς οργανισμούς.
<P>
" συμμετοχή των υποψήφιων χωρών στο πρόγραμμα ISA είναι ένα πολύ σημαντικό βήμα για την προετοιμασία της δημόσιας διοίκησής τους για τα καθήκοντα και τις εργασιακές μεθόδους που προκύπτουν από τη συμμετοχή στην ΕΕ. Πιστεύω ότι η πρέπει να εξεταστεί σε βάθος η πιθανότητα χρήσης προ-ενταξιακών κεφαλαίων για αυτό το σκοπό.
<SPEAKER ID="233" NAME="Mary Lou McDonald  " AFFILIATION="GUE/NGL">
γραπτώς. - Δε μπορούσα να στηρίξω τις σημερινές εκθέσεις, οι οποίες βασικά ενισχύουν την προσπάθεια της Ευρωπαϊκής Επιτροπής για ελευθέρωση των αγορών ηλεκτρικής ενέργειας και φυσικού αερίου.
<P>
" εμπειρία στην Ιρλανδία έχει δείξει ότι η ελευθέρωση και η επακόλουθη ιδιωτικοποίηση δεν έχουν δώσει λύσεις στα προβλήματα του ενεργειακού τομέα.
<P>
Οι τιμές για την ενέργεια στην Ιρλανδία αυξήθηκαν, επηρεάζοντας τη μέση οικογένεια και τους εργάτες περισσότερο τα τελευταία χρόνια. Σε αυτή την περίοδο οικονομικής ύφεσης, η προσπάθεια της ΕΕ να επιβάλει ελευθέρωση σε βασικούς τομείς της οικονομίας φαίνεται, λιγότερο από ποτέ, λογική. " Επιτροπή και η ΕΕ πρέπει να σταματήσουν τις παλιές, αποτυχημένες, νέο-φιλελεύθερες πολιτικές.
<P>
Λυπάμαι που η "δέσμη μέτρων για την ενέργεια" κέρδισε σήμερα τόση υποστήριξη μεταξύ των Ευρωβουλευτών.
<SPEAKER ID="235" NAME="Alessandro Battilocchio  " AFFILIATION="PSE">
γραπτώς. - (IT) Υπερψήφισα την έκθεση.
<P>
Οι περιβαλλοντικές και υγειονομικές επιπτώσεις της χρήσης φυτοφαρμάκων αποτέλεσαν το θέμα συζήτησης σε Ευρωπαϊκό επίπεδο, και το Ευρωπαϊκό Κοινοβούλιο ενέκρινε οδηγίες για την αδειοδότηση και πώληση φυτοφαρμάκων.
<P>
Το μέτρο αυτό θέτει βασικές απαιτήσεις, για την ασφάλεια και την προστασία της υγείας, στις οποίες πρέπει να συμμορφώνονται τα μηχανήματα για την εφαρμογή φυτοφαρμάκων που εμπορεύονται στην εσωτερική αγορά προκειμένου να απολαμβάνουν ελεύθερη κυκλοφορία εντός της Κοινότητας. Πέραν της προστασίας των καταναλωτών, η νομοθεσία στοχεύει επίσης και στην προφύλαξη της υγείας και της ασφάλειας των εργατών.
<P>
Το κόστος που θα επιβαρύνει τους κατασκευαστές, είναι πιθανό να μετακυληθεί στους χρήστες μέσω της αύξησης των τιμών. Ωστόσο, η απορρέουσα μέση ετήσια μείωση στην κατανάλωση φυτοφαρμάκων θα δώσει τη δυνατότητα στους χρήστες να εξοικονομήσουν χρήματα που θα αντισταθμίσουν την όποια αύξηση στις τιμές.
<P>
" προτεινόμενη οδηγία επιτυγχάνει το στόχο της διασφάλισης ενός κοινού επιπέδου περιβαλλοντικής προστασίας, αποφεύγοντας παράλληλα τον κατακερματισμό του νομοθετικού πλαισίου σε Κοινοτικό επίπεδο, που θα μπορούσε να προκαλέσει αυξημένο κόστος για όσες επιχειρήσεις σκόπευαν να λειτουργήσουν εκτός των εθνικών τους συνόρων.
<SPEAKER ID="236" NAME="Janelly Fourtou and Andreas Schwab  " AFFILIATION="PPE-DE">
γραπτώς. - Στο πλαίσιο της τροποποίησης της Οδηγίας 2006/42/ΕΚ της 17ης Μαΐου 2006 για τα μηχανήματα και συγκεκριμένα τα μηχανήματα για την εφαρμογή των φυτοφαρμάκων, θα θέλαμε να τονίσουμε ότι αφότου το Ευρωπαϊκό Κοινοβούλιο ενέκρινε την οδηγία για τα μηχανήματα το 2006, επισημαίνουμε ότι η Ευρωπαϊκή Επιτροπή θα πρέπει να αναθεωρήσει την Οδηγία για τους ελκυστήρες προκειμένου να υπάρξει μια συνεκτική προσέγγιση. Πιστεύουμε ότι οι ελκυστήρες δεν υποπίπτουν στον ορισμό των μηχανημάτων όπως ορίζεται στην οδηγία για τα μηχανήματα. " υπάρχουσα οδηγία για τους ελκυστήρες μπορεί έτσι και πρέπει να αντικατασταθεί από έναν λιγότερο περίπλοκο κανονισμό.
<SPEAKER ID="992" NAME="Rovana Plumb  " LANGUAGE="RO">
Είναι γεγονός ότι η χρήση φυτοφαρμάκων είναι απειλή τόσο για την ανθρώπινη υγεία όσο και για το περιβάλλον. Ο σκοπός της "Θεματικής στρατηγικής για την Αειφόρο Χρήση των Φυτοφαρμάκων" είναι η μείωση του κινδύνου στην ανθρώπινη υγεία και το περιβάλλον που προκαλείται από τη χρήση φυτοφαρμάκων.
<P>
" εναρμόνιση των απαιτήσεων περιβαλλοντικής προστασίας και των διαδικασιών αξιολόγησης της πιστότητας όσον αφορά μηχανήματα για την εφαρμογή φυτοφαρμάκων αποτελεί προϋπόθεση για την επίτευξη του ίδιου επιπέδου περιβαλλοντικής προστασίας σε όλη την ΕΕ, αλλά και για τη διασφάλιση υγιούς ανταγωνισμού μεταξύ των κατασκευαστών και τη διευκόλυνση της ελεύθερης κυκλοφορίας αυτών των προϊόντων εντός της Κοινότητας.
<P>
Ο σωστός σχεδιασμός και η κατασκευή αυτών των μηχανημάτων διαδραματίζουν ένα σημαντικό ρόλο στη μείωση των δυσμενών επιπτώσεων των φυτοφαρμάκων στην ανθρώπινη υγεία και το περιβάλλον. Υποθέτοντας ότι ένας ψεκαστήρας φυτοφαρμάκων έχει μέση διάρκεια ζωής 12 με 15 χρόνια, εκτιμάται ότι σχεδόν 125 000 με 250 000 νέοι ψεκαστήρες αγοράζονται κάθε χρόνο στην Κοινότητα. Χάρη στη μεγαλύτερη αποδοτικότητά τους, οι ψεκαστήρες που συμμορφώνονται με τις νέες απαιτήσεις περιβαλλοντικής προστασίας, χρησιμοποιούν λιγότερο φυτοφάρμακο, μειώνοντας έτσι το χρόνο που δαπανάται για εργασίες ανάμειξης, πλήρωσης, ψεκασμού και καθαρισμού, χωρίς να λαμβάνουμε υπόψη την εξοικονόμηση που προκύπτει για τους χρήστες, που θα αντισταθμίσει την ενδεχόμενη αύξηση των τιμών σε ορισμένα μηχανήματα ψεκασμού.
<P>
Για αυτούς τους λόγους υπερψήφισα την έκθεση.
<SPEAKER ID="237" NAME="Andrzej Jan Szejna  " LANGUAGE="PL">
" Οδηγία του Ευρωπαϊκού Κοινοβουλίου σχετικά με τα μηχανήματα για την εφαρμογή φυτοφαρμάκων, που τροποποιεί την Οδηγία 2006/42/ΕΚ της 17ης Μαΐου 2006 σχετικά με τα μηχανήματα, εισάγει μια πολύ σημαντική τροπολογία στη νομοθεσία.
<P>
Στοχεύει στην εναρμόνιση των προτύπων περιβαλλοντικής προστασίας και ανθρώπινης υγείας στην Ευρωπαϊκή Ένωση. Παράλληλα, η εναρμόνιση της νομοθεσίας θα καταστήσει δυνατή τη διασυνοριακή κυκλοφορία των μηχανημάτων εντός της ΕΕ σε ισότιμη βάση, και αυτό θα αυξήσει την ανταγωνιστικότητα στην Ευρωπαϊκή αγορά.
<P>
" οδηγία θα επιβάλει στα Κράτη Μέλη απαίτηση διεξαγωγής τακτικών ελέγχων του εξοπλισμού που χρησιμοποιείται επαγγελματικά για την εφαρμογή φυτοφαρμάκων, καθώς και απαίτηση δημιουργίας συστήματος τακτικής συντήρησης και περιοδικού ελέγχου του εξοπλισμού. Το αποτέλεσμα είναι ότι μέσω της οδηγίας θα μειωθεί η χρήση φυτοφαρμάκων (χάρη στην οποία θα μειωθούν και οι δυσμενείς επιπτώσεις στο περιβάλλον) και θα επηρεαστούν ευεργετικά η υγεία των καταναλωτών και των πολιτών που έρχονται σε άμεση επαφή με φυτοφάρμακα κατά την εργασία τους.
<SPEAKER ID="239" NAME="Šarūnas Birutis  " AFFILIATION="ALDE">
γραπτώς. (LT) Καθώς οι οδικές μεταφορές εκπέμπουν σχεδόν το 25% του συνόλου του CO2, η μεγαλύτερη πρόκληση της ΕΕ είναι η μείωση της έντασης της ενεργειακής κατανάλωσης από τα μέσα μεταφοράς και της ποσότητας ενώσεων του άνθρακα που αυτά εκπέμπουν στην ατμόσφαιρα. Τα ελαστικά επίσωτρα αποτελούν το 20-30% της συνολικής κατανάλωσης καυσίμου από τα μέσα μεταφοράς, συνεπώς μια μεγαλύτερη σταθερότητα των ελαστικών επισώτρων πρέπει να θεωρείται μέρος μιας ολοκληρωμένης μεθόδου, που θα στοχεύει στη μείωση του καυσίμου που χρησιμοποιείται από τις οδικές μεταφορές και των ρύπων που εκπέμπουν. Στη λίστα των δράσεων, που παρουσιάστηκαν στο Ευρωπαϊκό Σχέδιο Δράσης για την Ενεργειακή Απόδοση, με στόχο τη μείωση της χρήσης κατά 20% μέχρι το 2020, τονίζεται επίσης ότι ένας από τους πιθανούς τρόπους για να επιτευχθεί αυτός ο στόχος είναι η σήμανση των ελαστικών επισώτρων.
<SPEAKER ID="240" NAME="Carlos Coelho  " LANGUAGE="PT">
Χαιρετίζω την έκθεση αυτή, με την πεποίθηση ότι θα αποδειχθεί ένα ακόμη μέσο βελτίωσης των παρεχόμενων πληροφοριών προς τους καταναλωτές, συμβάλλοντας έτσι σε μια πιο διάφανη αγορά στην οποία θα μπορεί να γίνει μια πληροφορημένη και συνειδητή επιλογή μεταξύ των προϊόντων, με βάση απλά πρότυπα που θα είναι, παρόλα αυτά, επιστημονικά και τεχνολογικά δικαιολογημένα.
<P>
Πιστεύω ότι η έκθεση αυτή αποτελεί ένα ακόμη βήμα προς μια βιώσιμη ενεργειακά Ευρώπη, επιτρέποντας στους καταναλωτές να επιλέγουν ελαστικά επίσωτρα που μειώνουν την κατανάλωση καυσίμου των οχημάτων τους.
<P>
Επιπλέον, η δυνατότητα επιλογής ενός ελαστικού επίσωτρου σύμφωνα με τη συγκεκριμένη απόδοσή του, αποτελεί ένα ακόμη εργαλείο που δίνει τη δυνατότητα στους καταναλωτές να προστατευθούν και να εξοπλίσουν τα οχήματά τους με τρόπο που ταιριάζει στον τρόπο οδήγησής τους και τις περιβαλλοντικές συνθήκες στις οποίες οδηγούν.
<P>
Θα ήθελα να υπογραμμίσω επίσης τον ευεργετικό και τεχνολογικά προσανατολισμένο ανταγωνισμό που θα φέρει στην αγορά ελαστικών επισώτρων αυτό το σύστημα, με την έννοια ότι οι τεχνολογικές εξελίξεις στις διάφορες εταιρείες μπορούν να συγκριθούν - και να γίνουν κατανοητές - από τους καταναλωτές με ένα ξεκάθαρο και αντικειμενικό τρόπο.
<SPEAKER ID="241" NAME="Edite Estrela  " LANGUAGE="PT">
Τάχθηκα υπέρ της απόφασης για τη σήμανση των ελαστικών επισώτρων σχετικά με την εξοικονόμηση καυσίμου. Με το 25% των συνολικών εκπομπών CO2 να προέρχεται από τις οδικές μεταφορές, η μείωση της ενεργειακής έντασης των οχημάτων αποτελεί σημαντική πρόκληση για την ΕΕ.
<P>
" δημιουργία ενός συστήματος σήμανσης που θα διασφαλίζει ότι παρέχονται οι κατάλληλες πληροφορίες σχετικά με την εξοικονόμηση καυσίμου και την πρόσφυση, μεταξύ άλλων χαρακτηριστικών, θα επιτρέψει στους καταναλωτές να λάβουν πληροφορημένες αποφάσεις κατά την αγορά ελαστικών επισώτρων.
<P>
Καθώς τα ελαστικά ευθύνονται για το 20% με 30% της συνολικής κατανάλωσης καυσίμου των οχημάτων, η βελτίωση της βιωσιμότητά τους πρέπει να αποτελέσει μέρος της ολοκληρωμένης προσέγγισης μείωσης της κατανάλωσης καυσίμου και, ως αποτέλεσμα, των εκπομπών διοξειδίου του άνθρακα στην ατμόσφαιρα.
<SPEAKER ID="242" NAME="Astrid Lulling  " LANGUAGE="FR">
" έκθεση αυτή αποτελεί ένα λογικό συμβιβασμό που θα δώσει τη δυνατότητα στους τελικούς χρήστες να λάβουν μια πληροφορημένη απόφαση κατά την αγορά των ελαστικών τους, ειδικά όσον αφορά την ενεργειακή απόδοση, την πρόσφυση στο υγρό οδόστρωμα και τον εξωτερικό θόρυβο κύλισης των ελαστικών.
<P>
Χαιρετίζω την αυξημένη ευελιξία σχετικά με την ημερομηνία έναρξης ισχύος του κανονισμού αυτού, καθώς θα δώσει έτσι στους παραγωγούς μεγαλύτερο περιθώριο κινήσεων, προκειμένου να αποφευχθεί η καταστροφή των αποθεμάτων ελαστικών. Αυτό θα ήταν ενάντια στους περιβαλλοντικούς στόχους που έχουν τεθεί.
<P>
Τα πιο ευαίσθητα σημεία ως προς τα ελαστικά ήταν, αναμφίβολα, η υποχρεωτική ανάγλυφη παρουσίαση στο πλευρικό τοίχωμα, η ενεργειακή απόδοση, ο δείκτης πρόσφυσης σε υγρό οδόστρωμα και οι εκπομπές θορύβου. " απαίτηση αυτή θα είχε υποχρεώσει τους παραγωγούς ελαστικών να αντικαταστήσουν όλες τις μήτρες κάτι που θα συνεπαγόταν εξωφρενικό κόστος. Πιστεύω ότι μια τέτοια απαίτηση θα έβαζε σε μεγαλύτερο κίνδυνο τη βιομηχανία ελαστικών, η οποία ήδη πλήττεται σημαντικά από τις επιπτώσεις της οικονομικής κρίσης.
<SPEAKER ID="243" NAME="Nils Lundgren  " AFFILIATION="IND/DEM">
γραπτώς. - (SV) Υπάρχουν πολλοί καλοί λόγοι για την επίτευξη βελτιωμένης ενεργειακής απόδοσης και χαμηλότερων εκπομπών από τα οχήματά μας. Ωστόσο, παραμένει προβληματική η εναρμόνιση του συστήματος σήμανσης των ελαστικών για οχήματα στην ΕΕ. Οι προηγούμενες εμπειρίες σχετικά με τη σήμανση ιδιαίτερα, αποτελούν αιτίες για προσεκτική εξέταση του ζητήματος.
<P>
Ας πάρουμε για παράδειγμα το σύστημα σήμανσης των οικιακών συσκευών. " απροθυμία της βιομηχανίας να αυξάνει συνεχώς τις απαιτήσεις για μια συγκεκριμένη κατηγορία ενεργειακής σήμανσης, για τα ψυγεία για παράδειγμα, είχε ως αποτέλεσμα ένα σύστημα σήμανσης που είναι εξαιρετικά περίπλοκο και δυσνόητο. Αυτό που οι πολιτικοί έλπιζαν ότι θα ενθάρρυνε συνεχή εξέλιξη και θα έδινε στους καταναλωτές την πολυπόθητη καθοδήγηση, οδήγησε αντιθέτως στον περιορισμό της εξέλιξης καλύτερων προϊόντων και κατέστησε πιο δύσκολη τη λήψη σωστών αποφάσεων από τους καταναλωτές.
<P>
Πιστεύω ότι η ΕΕ μπορεί να διαδραματίσει ένα σημαντικό ρόλο στη μείωση της επίπτωσης που έχουν τα οχήματα στο περιβάλλον. Ωστόσο, σε αντίθεση με την Ευρωπαϊκή Επιτροπή και την αρμόδια επιτροπή, θα τασσόμουν υπέρ μιας αύξησης των ελάχιστων απαιτήσεων για όσους κατασκευαστές ελαστικών επισώτρων επιθυμούν να πουλήσουν τα προϊόντα τους στην εσωτερική αγορά, αντί ενός λεπτομερούς κανονισμού. Οι πολιτικοί στην ΕΕ πρέπει να δημιουργήσουν βιώσιμο και χρήσιμο πλαίσιο για την κοινωνία και τις εταιρείες αντί να εμπλέκονται στον έλεγχο κάθε λεπτομέρειας. Εφόσον η Ευρωπαϊκή Επιτροπή και η αρμόδια επιτροπή δε φαίνεται να συμμερίζονται τις απόψεις μου, αποφάσισα να καταψηφίσω την έκθεση.
<SPEAKER ID="244" NAME="Gary Titley  " AFFILIATION="PSE">
γραπτώς. - Χαιρετίζω την έκθεση αυτή ως μια απαραίτητη προσθήκη στην έγκριση τύπου για τη νομοθεσία σχετικά με τη γενική ασφάλεια των μηχανοκίνητων οχημάτων που εγκρίθηκε στις αρχές του έτους, η οποία σχετίζεται κυρίως με περιβαλλοντικά πρότυπα και πρότυπα ασφαλείας για ελαστικά επίσωτρα.
<P>
Χρειαζόμαστε πιο ασφαλή ελαστικά, με μικρότερη κατανάλωση καυσίμου και πιο αθόρυβα. Ο θόρυβος της οδικής κυκλοφορίας, της οποίας σημαντικό ποσοστό αποτελεί ο θόρυβος των ελαστικών, είναι σημαντική αιτία της κακής κατάστασης της υγείας. " μείωση της κατανάλωσης καυσίμου θα ωφελήσει σημαντικά τον καταναλωτή ιδίως σε περίοδο αυξανόμενης λιτότητας αλλά θα μειώσει επίσης και τις εκπομπές CO2 και θα συμβάλλει στους φιλόδοξους στόχους της ΕΕ για τη μείωση των κλιματικών αλλαγών.
<P>
Με τη διαδικασία σήμανσης, οι καταναλωτές θα μπορούν να λάβουν μια ενημερωμένη απόφαση κατά την αγορά ελαστικών αλλά και όταν αποφασίζουν ποιο αυτοκίνητο να αγοράσουν.
<P>
Πρέπει να ελέγχουμε, ωστόσο, πόσο αποτελεσματικές είναι οι σημάνσεις. Πρέπει να διασφαλίσουμε ότι οι καταναλωτές τις κατανοούν, αλλιώς το όλο εγχείρημα θα είναι ανούσιο.
<SPEAKER ID="246" NAME="Šarūnas Birutis  " AFFILIATION="ALDE">
γραπτώς. (LT) Συμφωνώ ότι ο κανονισμός για τις τιμές των φωνητικών κλήσεων πρέπει να έχει συνέχεια. Όταν ο Κανονισμός (ΕΚ) Αριθ. 717/2007 εγκρίθηκε, η τιμή των κλήσεων μεταξύ των δικτύων δε μειώθηκε σημαντικά, αλλά παρέμεινε κοντά στο ανώτατο όριο που έθετε ο κανονισμός.
<P>
Πιστεύω ότι ο τομέας εφαρμογής του κανονισμού πρέπει να επεκταθεί και να περιλαμβάνει και τα SMS. Ως αποτέλεσμα των υπέρμετρα υψηλών τιμών που υποχρεώνονται να πληρώνουν οι καταναλωτές, φαίνεται ότι, δυστυχώς, στην παρούσα φάση, ο κανονισμός για τις τιμές χονδρικής και λιανικής των SMS είναι απαραίτητος, και έτσι υπερψηφίζω τον κανονισμό.
<SPEAKER ID="247" NAME="Carlos Coelho  " LANGUAGE="PT">
Καταρχήν, διαφωνώ με την παρέμβαση του νομοθέτη στην αγορά και τον ορισμό τιμών. Πιστεύω ότι η αγορά πρέπει να ορίσει μόνη της τις τιμές σύμφωνα με τις βασικές αρχές του υγιούς ανταγωνισμού.
<P>
Αυτό είναι ακριβώς ότι λείπει όσον αφορά την περιαγωγή και δικαιολογεί την παρέμβαση του Ευρωπαϊκού Κοινοβουλίου για τον καθορισμό μέγιστων τιμών κάτω από τις οποίες είναι υποχρεωμένοι τώρα να ανταγωνίζονται οι τηλεπικοινωνιακοί φορείς. Ψήφισα για να μην περιορίζεται αυτός ο κανονισμός μόνο στις εξερχόμενες ή εισερχόμενες κλήσεις, αλλά να περιλαμβάνει τα SMS και την περιαγωγή δεδομένων.
<P>
Μια ΕΕ που προωθεί την ελευθερία κυκλοφορίας των πολιτών της, δεν είναι συνεπής με τους κανόνες της αγοράς όταν αυτοί σταματούν ή περιορίζονται στα σύνορα.
<P>
Σήμερα, η συντριπτική πλειονότητα του κόσμου είναι λίγο επιφυλακτικοί στη χρήση κινητών τηλεφώνων όταν βρίσκονται στο εξωτερικό λόγω του φόβου του λογαριασμού περιαγωγής. Υπερψήφισα αυτό τον κανονισμό ακριβώς για να διασφαλιστούν χαμηλότερες χρεώσεις για όσους χρησιμοποιούν την περιαγωγή, ενδυναμώνοντας την ίδια στιγμή τους κανόνες για τη διαφάνεια στην τιμολόγηση.
<P>
Αυτό είναι ένα απτό παράδειγμα του τρόπου που η ΕΕ επηρεάζει την καθημερινή μας ζωή. Εφεξής, οι Ευρωπαίοι πολίτες, όταν επιστρέφουν από διακοπές ή από επαγγελματικό ταξίδι στο εξωτερικό, θα θυμούνται ότι ο χαμηλότερος λογαριασμός του κινητού τους τηλεφώνου θα οφείλεται στην ΕΕ.
<SPEAKER ID="248" NAME="Kωvσταντίνος Δρούτσας  " AFFILIATION="GUE/NGL">
γραπτώς. - " ΕΕ προωθεί την επιτάχυνση των καπιταλιστικών αναδιαρθρώσεων στον χώρο των υπηρεσιών κινητών επικοινωνιών με την διεύρυνση εφαρμογής του σχετικού κανονισμού στο σύνολο των υπηρεσιών που προσφέρουν οι εταιρείες κινητής τηλεφωνίας.
<P>
" οδηγία ενισχύει την θέση των ευρωπαϊκών μονοπωλίων απέναντι στους διεθνείς ανταγωνιστές τους. Δίνει παράταση ισχύος στον κανονισμό για να διευκολυνθούν εξαγορές και συγχωνεύσεις επιχειρήσεων που θα εξασφαλίσουν μεγαλύτερα κέρδη στο κεφάλαιο.
<P>
" εφαρμογή της οδηγίας ενίσχυσε τις μονοπωλιακές επιχειρήσεις. Το υποτιθέμενο ανώτατο όριο τιμολόγησης της περιαγωγής καταστρατηγείται με τη χρησιμοποίηση μεθόδων μίνιμουμ χρόνου τιμολόγησης αυξάνοντας την τιμή χρέωσης των προσφερόμενων υπηρεσιών και τα κέρδη των εταιριών, όπως ομολογούν οι αρμόδιες ελεγκτικές αρχές. " προβλεπόμενη οριοθέτηση των τιμών χονδρικής των υπολοίπων υπηρεσιών κινητής τηλεφωνίας, όπως SMS και φωνητικά μηνύματα, δεν θα έχουν όφελος για τους καταναλωτές αλλά θα αυξήσουν ακόμα περισσότερο τη κερδοφορία του κεφαλαίου.
<P>
Είμαστε ριζικά αντίθετοι στην απελευθέρωση και ιδιωτικοποίηση των αγορών τηλεπικοινωνιών που οδηγούν στην ποιοτική υποβάθμιση των προσφερόμενων υπηρεσιών και το ξεπούλημα της λαϊκής περιουσίας. Καλούμε τους εργαζόμενους να εκφράσουν την καθολική τους αντίθεση στην ΕΕ και την αντιλαϊκή πολιτική της. Να αλλάξουν τους συσχετισμούς δύναμης στο πολιτικό επίπεδο, και αυτό να εκφραστεί και στις προσεχείς εκλογές.
<SPEAKER ID="249" NAME="Nils Lundgren  " AFFILIATION="IND/DEM">
γραπτώς. - (SV) " Επιτροπή επιθυμεί ο υπάρχων τιμολογιακός κανονισμός για την περιαγωγή να επεκταθεί και να καλύψει όχι μόνο τις φωνητικές κλήσεις αλλά και τα SMS και την περιαγωγή δεδομένων. Το Ευρωπαϊκό Κοινοβούλιο προτείνει μια πιο περιορισμένη μορφή κανονισμού και τονίζει ότι η ομαλοποίηση της τιμής πρέπει να είναι προσωρινή και μακροπρόθεσμα η αγορά πρέπει να εξαλείψει τις υψηλές χρεώσεις για την περιαγωγή. Ψήφισα υπέρ της θέσης του Ευρωπαϊκού Κοινοβουλίου, καθώς είναι ελαφρώς πιο φιλελεύθερη από την πρόταση της Επιτροπής. Καταψήφισα τη νομοθετική απόφαση, καθώς η ομαλοποίηση της τιμής θα οδηγήσει, de facto, σε λάθος κατεύθυνση μακροπρόθεσμα.
<SPEAKER ID="250" NAME="Andreas Mölzer  " LANGUAGE="DE">
Τα κινητά τηλέφωνα αποτελούν μέρος της καθημερινής μας ζωής, και μεγάλα τμήματα του πληθυσμού δεν πηγαίνουν πουθενά χωρίς αυτά. Το αν χρησιμοποιούνται για δουλειά ή για προσωπικούς λόγους είναι δευτερεύουσας σημασίας. Σε όλες τις περιπτώσεις, σε όλα τα είδη της επικοινωνίας, είτε είναι τηλεφωνικές κλήσεις, γραπτά μηνύματα ή μηνύματα πολυμέσων, επικοινωνία μέσω Διαδικτύου ή πλοήγηση, υπάρχει κόστος που οι πάροχοι χρεώνουν στους πελάτες.
<P>
Είναι κατανοητό αυτό το κόστος να είναι υψηλότερο σε ξένο δίκτυο - δηλαδή όχι το οικείο δίκτυο του παρόχου - αλλά από την έλευση την διεθνούς κινητής τηλεφωνίας, έχουμε δει επανειλλημένα κατάχρηση αυτών των χρεώσεων περιαγωγής.
<P>
Σε ορισμένες περιπτώσεις, οι καταναλωτές αναγκάστηκαν να αποδεχτούν εξωφρενικούς λογαριασμούς που δε στηρίζονταν σε κανένα κοινώς εφαρμοστέο υπολογισμό. Με τη μορφή αυτής της πρωτοβουλίας, που όχι μόνο καθιστά ευκολότερο για τους πολίτες να κινηθούν στη ζούγκλα των χρεώσεων αλλά τυποποιεί και τα κόστη, η Ένωση κάνει τελικά κάτι για το συμφέρον των πολιτών της Ευρώπης. Για αυτό το λόγο, υπερψήφισα την έκθεση.
<SPEAKER ID="251" NAME="Rovana Plumb  " LANGUAGE="RO">
Υπερψήφισα την έκθεση καθώς ο νέος κανονισμός εισάγει προληπτικούς μηχανισμούς και μηχανισμούς για τη διασφάλιση της διαφάνειας των τιμών για υπηρεσίες περιαγωγής δεδομένων έτσι ώστε οι πολίτες/πελάτες να κατανοούν καλύτερα τη μέθοδο χρέωσης που χρησιμοποιείται, επιτρέποντάς τους να ελέγχουν το κόστος και να αποφεύγουν το "σοκ του λογαριασμού".
<P>
Ο καθορισμός ορίων για υπηρεσίες περιαγωγής ομιλίας και SMS, η υιοθέτηση μέτρων που εγγυώνται τη διαφάνεια και ο προληπτικός μηχανισμός που εισήχθη για τιμολόγια χονδρικής για υπηρεσίες δεδομένων αφήνουν ακόμη ελεύθερους τους παρόχους να ανταγωνιστούν στην αγορά και να διαφοροποιούν τις προσφορές τους εντός των ορίων που έχουν επιβληθεί. Ως αποτέλεσμα, οι νέες μικρές επιχειρήσεις έχουν τη δυνατότητα να ανταγωνιστούν τα τεράστια τιμολόγια χονδρικής των μεγάλων παρόχων.
<P>
Οι ισχύουσες πρακτικές χρεώσεων που εφαρμόζονται στις κλήσεις περιαγωγής και τιμολογούνται με βάση μονάδες 60 δευτερολέπτων εμπεριέχουν ένα κρυφό κόστος για τους καταναλωτές, προσθέτοντας σχεδόν 24% στο λογαριασμό για εξερχόμενες κλήσεις και 19% για εισερχόμενες, σε σύγκριση με ένα τυπικό λογαριασμό ευρωχρέωσης για υπηρεσίες περιαγωγής.
<P>
Ο κανονισμός πρέπει να προσφέρει ένα επαρκές επίπεδο προστασίας στους καταναλωτές, επιτρέποντάς τους τη χρήση υπηρεσιών περιαγωγής δεδομένων με πρόσφορο τρόπο και χωρίς να υπάρχουν αδικαιολόγητες επιβαρύνσεις στους τηλεπικοινωνιακούς φορείς.
<SPEAKER ID="252" NAME="Luís Queiró  " LANGUAGE="PT">
" ολοκλήρωση της εσωτερικής αγοράς είναι ένα από τους πιο θεμελιώδεις στόχους της ΕΕ και για αυτό το λόγο είναι τόσο σημαντικές οι κοινές μας προσπάθειες επίτευξης των καλύτερων δυνατών όρων του ανταγωνισμού στους διάφορους οικονομικούς τομείς. " παγκοσμιοποίηση του εμπορίου, των επιχειρήσεων και των τηλεπικοινωνιών αποτελούν όλα μέρος αυτού. Ως αποτέλεσμα, είναι πολύ σημαντική η έκθεση αυτή για την αγορά κινητής τηλεφωνίας.
<P>
Αποτελεί νίκη για το Κοινοβούλιο το αποτέλεσμα συμφωνίας σε πρώτη ανάγνωση, έτσι ώστε να μπορέσει να τεθεί σε ισχύ ο κανονισμός τον Ιούλιο 2009. Αυτή η έκθεση όχι μόνο θέτει τους όρους για βελτιωμένη διαφάνεια και προστασία του καταναλωτή, αλλά και για πιο δίκαιο και ξεκάθαρο ανταγωνισμό για όλους, από τη βιομηχανία έως τους καταναλωτές.
<P>
Υπερψήφισα έτσι αυτή την έκθεση.
<SPEAKER ID="253" NAME="Olle Schmidt  " AFFILIATION="ALDE">
γραπτώς. - (SV) Επέλεξα σήμερα να απέχω από την ψηφοφορία για τον Κανονισμό Περιαγωγής II, σύμφωνα με τον οποίο προτείνεται ρύθμιση των τιμών για υπηρεσίες κινητής τηλεφωνίας στο εξωτερικό. " πρόταση, που αποτελεί ένα συμβιβασμό που επιτεύχθηκε από τις μεγάλες ομάδες, περιέχει πολλές καλές ιδέες, συμπεριλαμβανομένης και μεγαλύτερης πληροφόρησης για τους πελάτες προκειμένου να μπορέσουν να αποφύγουν τους τεράστιους τηλεφωνικούς λογαριασμούς έπειτα από μια επίσκεψη στο εξωτερικό.
<P>
Ο λόγος που απείχα δεν είναι περίπλοκος. Δεν πιστεύω ότι οι πολιτικοί στην ΕΕ πρέπει να ορίζουν τις τιμές στην ελεύθερη αγορά. Το νόημα της οικονομίας αγοράς είναι ότι οι τιμές ορίζονται από την προσφορά και τη ζήτηση, όχι από ότι θεωρούν οι πολιτικοί στις Βρυξέλλες ως "δίκαιο". Έχουμε ήδη ρύθμιση των τιμών ως αποτέλεσμα του Κανονισμού Περιαγωγής I. Το αποτέλεσμα ήταν ότι οι πάροχοι συγκεντρώνονται γύρω από αυτό το ανώτατο όριο, κάτι που δεν ωφελεί τους καταναλωτές.
<P>
Το καθήκον μας ως πολιτικοί είναι να διασφαλίσουμε ότι υπάρχει υγιής ανταγωνισμός στην εσωτερική αγορά. Συμφωνώ ότι αυτό δε συμβαίνει με τις υπηρεσίες περιαγωγής, αλλά αντί για Σοβιετικού τύπου ρυθμίσεις των τιμών, θα ήταν καλύτερα να έχουμε μέτρα που προωθούν τον ανταγωνισμό, όπως για παράδειγμα απαγόρευση στους μεγάλους παρόχους χρήσης τιμολογιακών διακρίσεων κατά των μικρότερων παρόχων που επιθυμούν πρόσβαση σε ξένα δίκτυα.
<SPEAKER ID="254" NAME="Andrzej Jan Szejna  " LANGUAGE="PL">
Οι υψηλές τιμές των υπηρεσιών περιαγωγής στην Ευρωπαϊκή Κοινότητα αποτελούν ένα πρόβλημα που δυσχεραίνει τη διαδικασία Ευρωπαϊκής ολοκλήρωσης και περιορίζει την ελευθερία κυκλοφορίας των πολιτών της Ευρωπαϊκής Ένωσης.
<P>
Στη σημερινή ψηφοφορία υποστήριξα το σχέδιο νομοθετικού ψηφίσματος του Ευρωπαϊκού Κοινοβουλίου που τροποποιεί τον Κανονισμό (ΕΚ) Αριθ. 717/2007 και την Οδηγία 2002/21/ΕΚ, που θα μειώσει σταδιακά από την 1η Ιουλίου 2009 μέχρι το 2011 το μέγιστο κόστος χρήσης περιαγωγής εντός ΕΕ.
<P>
" μέγιστη τιμή για εξερχόμενες και εισερχόμενες κλήσεις θα μειώνεται κάθε χρόνο κατά 4 σεντς, και το 2011 θα ανέρχεται στα EUR 0.35 και EUR 0.11 αντίστοιχα ανά λεπτό. Επιπλέον, από την 1η Ιουλίου 2009 οι πάροχοι θα πρέπει να χρεώνουν ανά δευτερόλεπτο, και η αποστολή γραπτού μηνύματος δε θα στοιχίζει περισσότερο από EUR 0.11. Το κόστος μετάδοσης δεδομένων θα μειωθεί επίσης, στα EUR 0.50 ανά megabyte το 2011.
<P>
Στηρίζω αναμφισβήτητα την έκθεση. Είναι ένα ακόμη βήμα προς μια κοινωνική Ευρώπη, όπου θα δίνεται προτεραιότητα στον άνθρωπο, την ελευθερία του, το δικαίωμα επιλογής και τη βελτίωση του επιπέδου ζωής του.
<SPEAKER ID="256" NAME="Lidia Joanna Geringer de Oedenberg  " LANGUAGE="PL">
" Τρίτη και η Έκτη Οδηγία (78/855/ΕΟΚ και 82/891/ΕΟΚ) σχετικά με τις συγχωνεύσεις και τις διασπάσεις ανωνύμων εταιρειών περιέχουν σήμερα μια λίστα αναλυτικών απαιτήσεων ως προς την υποβολή εκθέσεων που πρέπει να τηρούν οι εταιρείες που συγχωνεύονται ή διασπώνται. Αυτό περιλαμβάνει σημαντικό κόστος. Τα μέσα που προβλέπονται στις οδηγίες για αποστολή πληροφοριών στους μετόχους ορίστηκαν πριν από 30 χρόνια, και δεν περιλαμβάνουν τις τεχνολογικές δυνατότητες του σήμερα. Αυτό προκαλεί περιττά έξοδα που πρέπει να τα επωμιστούν οι εταιρείες.
<P>
Στο πλαίσιο αυτό, πρέπει να χαιρετίσουμε την πρόταση της Επιτροπής για τη μείωση της διοικητικής επιβάρυνσης ως προς τις απαιτήσεις υποβολής εκθέσεων και τεκμηρίωσης σε περίπτωση συγχωνεύσεων και διασπάσεων.
<P>
Πρέπει να δοθεί ειδική στήριξη στις προσπάθειες που έχουν στόχο την αναπροσαρμογή των διατάξεων και των δύο οδηγιών όσο το δυνατό περισσότερο στους τομείς της κατάργησης της επανάληψης απαιτήσεων για υποβολή εκθέσεων εμπειρογνωμόνων, της κοινοποίησης των σχεδίων συγχωνεύσεων, και της αναπροσαρμογής των διατάξεων της Τρίτης και της Έκτης Οδηγίας στη Δεύτερη Οδηγία όσον αφορά την προστασία των πιστωτών.
<P>
Θα ήταν επίσης δικαιολογημένη η εισαγωγή υποχρέωσης, εκ μέρους των εταιρειών, για δημοσίευση πληροφοριών στις Ιστοσελίδες τους και η ύπαρξη ζεύξης προς αυτές τις Ιστοσελίδες σε μια κεντρική ηλεκτρονική πλατφόρμα, για την οποία θα δοθεί σύντομα τελική έγκριση από την Επιτροπή. Αυτή η απαίτηση θα συμβάλλει αναμφίβολα σε αυξημένη διαφάνεια, ειδικά με την εισαγωγή μιας επιπλέον υποχρέωσης ενημέρωσης των δημοσιευμένων δεδομένων. Οι λύσεις που προτείνονται στοχεύουν να διευκολύνουν την καθημερινή λειτουργία των Ευρωπαϊκών εταιρειών. Παρόλα αυτά, η πραγματική μείωση των διοικητικών επιβαρύνσεων εξαρτάται από τον τρόπο που θα εφαρμοστούν αυτές οι λύσεις από τα Κράτη Μέλη, τις εταιρείες, και τους ίδιους τους μετόχους.
<SPEAKER ID="990" NAME="Richard James Ashworth  " AFFILIATION="PPE-DE">
γραπτώς. - Οι Βρετανοί Συντηρητικοί δεν μπόρεσαν να εγκρίνουν απαλλαγή από την εκτέλεση του Ευρωπαϊκού προϋπολογισμού του 2007, τμήμα του Ευρωπαϊκού Συμβουλίου. Για 14η συνεχόμενη χρονιά το Ευρωπαϊκό Ελεγκτικό Συνέδριο μπόρεσε να δώσει μόνο μια δήλωση αξιοπιστίας με επιφυλάξεις για τους λογαριασμούς της Ευρωπαϊκής Ένωσης. Τονίζουμε τις παρατηρήσεις των ελεγκτών ότι περίπου το 80 τοις εκατό των συναλλαγών της ΕΕ διεξάγονται από οργανισμούς που λειτουργούν στους κόλπους των Κρατών Μελών υπό συμφωνίες μεικτής διαχείρισης. Οι ελεγκτές αναφέρουν επανειλημμένα ότι τα επίπεδα ελέγχου της χρήσης των ταμείων της ΕΕ στα Κράτη Μέλη είναι ανεπαρκή. Προκειμένου να αντιμετωπιστεί αυτό το συνεχιζόμενο πρόβλημα, το Συμβούλιο κατέληξε σε μια διοργανική συμφωνία το 2006, που υποχρέωνε τα Κράτη Μέλη να παρέχουν πιστοποίηση για τις συναλλαγές για τις οποίες ευθύνονται. Με λύπη διαπιστώνουμε ότι, μέχρι σήμερα, η πλειονότητα των Κρατών Μελών δεν έχουν παρουσιάσει ικανοποιητικά αποτελέσματα ως προς την υποχρέωση αυτή και έτσι, παρά την παραδοσιακή "συμφωνία κυρίων" μεταξύ Κοινοβουλίου και Συμβουλίου, δε θα χορηγήσουμε απαλλαγή μέχρι τα Κράτη Μέλη να τηρήσουν τις υποχρεώσεις τους σύμφωνα με τη διοργανική συμφωνία.
<SPEAKER ID="989" NAME="David Martin  " AFFILIATION="PSE">
γραπτώς. - Υπερψήφισα αυτή την απόφαση, η οποία εξετάζει την εμπορική σχέση μεταξύ ΕΕ και Τουρκμενιστάν. Σύμφωνα με πολύ αναλυτικές εκθέσεις του Παρατηρητηρίου Ανθρωπίνων Δικαιωμάτων, της Διεθνούς Αμνηστίας και του Ινστιτούτου Ανοικτής Κοινωνίας, το Τουρκμενιστάν βρίσκεται παγκοσμίως στις χαμηλότερες θέσεις της κατάταξης ως προς πολλές βασικές ελευθερίες, συμπεριλαμβανομένης της ελευθερίας του τύπου, της ελευθερίας έκφρασης και της ελευθερίας του συνεταιρίζεσθαι. Χαίρομαι που η απόφαση αυτή τονίζει ότι, παρόλο που είναι ευπρόσδεκτες κάποιες μικρές αλλαγές που επέφερε ο Πρόεδρος Berdymukhamedov, η ΕΕ αναμένει σημαντικές βελτιώσεις στα ανθρώπινα δικαιώματα στο Τουρκμενιστάν.
<SPEAKER ID="258" NAME="Glyn Ford  " AFFILIATION="PSE">
γραπτώς. - Καταψήφισα την Ενδιάμεση Συμφωνία με το Τουρκμενιστάν παρά το θαυμασμό που τρέφω για το έργο του εισηγητή, κυρίου Caspary. Είχα την ευκαιρία να επισκεπτώ τη χώρα με μια αντιπροσωπεία από την Επιτροπή Εξωτερικών Υποθέσεων πριν από κάποια χρόνια όταν στην ηγεσία βρισκόταν ο Turkmenbashi και το βιβλίο του, το Ruhnama. Από τότε η κατάσταση έχει βελτιωθεί οριακά, αλλά η Διεθνής Αμνηστία, ανάμεσα σε άλλους ΜΚΟ, τονίζει ακόμη τα σοβαρά προβλήματα και τις παραβιάσεις των ανθρωπίνων δικαιωμάτων στη χώρα. Οι βελτιώσεις δεν έχουν προχωρήσει αρκετά για να είμαι ικανοποιημένος σε αυτό το στάδιο και να ψηφίσω υπέρ της συμφωνίας.
<SPEAKER ID="988" NAME="David Martin  " AFFILIATION="PSE">
γραπτώς. - Καταψήφισα την Έκθεση που επιζητούσε την έγκριση του Κοινοβουλίου (σύμφωνη γνώμη) για την Ενδιάμεση Συμφωνία για το Εμπόριο μεταξύ ΕΕ και Τουρκμενιστάν. Το Ευρωπαϊκό Κοινοβούλιο ζήτησε πέρυσι από το Τουρκμενιστάν την επίτευξη πέντε σημείων αναφοράς για τα ανθρώπινα δικαιώματα πριν δώσει τη σύμφωνη γνώμη για τη Συμφωνία.. Αυτά τα σημεία αναφοράς είναι: η άδεια στον Ερυθρό ελεύθερης λειτουργίας στη χώρα· η ευθυγράμμιση του εκπαιδευτικού συστήματος με τα διεθνή πρότυπα· η απελευθέρωση όλων των πολιτικών κρατουμένων και των κρατουμένων λόγω πεποιθήσεων· η εξάλειψη των κυβερνητικών εμποδίων στα ταξίδια στο εξωτερικό· και τέλος, η ελεύθερη πρόσβαση των ανεξάρτητων ΜΚΟ και η αδειοδότηση των οργάνων του Ο"Ε για τα ανθρώπινα δικαιώματα προκειμένου να αξιολογήσουν την πρόοδο στη χώρα. Πιστεύω ότι το Τουρκμενιστάν δεν έχει επιτύχει κανένα από αυτά τα σημεία αναφοράς και είμαι συνεπώς απογοητευμένος για το ότι δόθηκε σύμφωνη γνώμη για τη συμπερίληψη αυτής της Ενδιάμεσης Συμφωνίας για το Εμπόριο.
<SPEAKER ID="987" NAME="Alexandru Nazare  " AFFILIATION="PPE-DE">
γραπτώς. - Θα ήθελα να ευχαριστήσω τον κύριο Caspary για το έργο που έχει παρουσιάσει στην Επιτροπή Διεθνούς Εμπορίου για τη συγκεκριμένη νομοθεσία που έχει στόχο τη βελτίωση της σχέσης της ΕΕ με το Τουρκμενιστάν.
<P>
Οι εμπορικές συμφωνίες της ΕΕ με αυτή τη χώρα, οι οποίες είναι αμετάβλητες για 20 χρόνια, πρέπει να εκσυγχρονιστούν ειδικά σε δύσκολες οικονομικά περιόδους παγκοσμίως.
<P>
Όχι μόνο θα υπάρχουν εμπορικά και οικονομικά οφέλη από αυτή τη νέα ενδιάμεση συμφωνία με το Τουρκμενιστάν, αλλά αναμένουμε να δούμε μια βελτίωση της περιφερειακής ασφάλειας σε όλους τους τομείς: από καλύτερη προώθηση των ανθρωπίνων δικαιωμάτων και δημοκρατία μέχρι καλύτερα αποτελέσματα στη μάχη κατά της διακίνησης ναρκωτικών και ανθρώπων και μέχρι μια συνεχή συμμετοχή του Τουρκμενιστάν στην ανοικοδόμηση του Αφγανιστάν προσφέροντας στήριξη στις δράσεις των Κρατών Μελών της ΕΕ στη χώρα. Εξίσου σημαντικό είναι ότι οι καλύτερες σχέσεις με το Τουρκμενιστάν θα αποτελέσουν ένα βήμα για την ενδυνάμωση της ενεργειακής ασφάλειας στην Ευρώπη.
<P>
Μαζί με τους υπόλοιπους συναδέλφους στηρίζω τη νομοθεσία που προτάθηκε από τον κύριο Caspary. Θα χρειαστεί να λάβουμε όλα τα μέτρα για να διασφαλίσουμε ότι η χώρα αυτή θα διαδραματίσει το ρόλο της σε αυτή την από κοινού προσπάθεια.
<SPEAKER ID="986" NAME="Andrzej Jan Szejna  " LANGUAGE="PL">
Οι σχέσεις μεταξύ των Ευρωπαϊκών Κοινοτήτων και του Τουρκμενιστάν διέπονται σήμερα από τη Συμφωνία για το Εμπόριο και την Οικονομική και Εμπορική Συνεργασία που συνάφθηκε μεταξύ των Ευρωπαϊκών Κοινοτήτων και της ΕΣΣΔ το 1989.
<P>
Δεν υπάρχει αμφιβολία ότι το επίπεδο οικονομικής ανάπτυξης και ειδικά της προστασίας των ανθρωπίνων δικαιωμάτων στο Τουρκμενιστάν δεν είναι ικανοποιητικά. Το Τουρκμενιστάν δεν έχει ικανοποιήσει μια σειρά ανθρωπιστικών απαιτήσεων (συμπεριλαμβανομένου του γεγονότος ότι δεν επιτρέπεται ακόμη στον Ερυθρό Σταυρό να δραστηριοποιείται στο Τουρκμενιστάν).
<P>
Πιστεύω ότι η μονογράφηση της Ενδιάμεσης Συμφωνίας για το Εμπόριο μεταξύ της Ευρωπαϊκής Κοινότητας και του Τουρκμενιστάν, και την ίδια στιγμή ο ξεκάθαρος ορισμός χρονικού περιορισμού πέντε χρόνων για την εισαγωγή δημοκρατικών αρχών και προτύπων για τα ανθρώπινα δικαιώματα παρόμοια με της ΕΕ, θα αποτελέσει κίνητρο και σημάδι καλής θέλησης από την πλευρά της Κοινότητας. " μονογράφηση της συμφωνίας θα βοηθήσει τη βελτίωση της ζωής των πολιτών του Τουρκμενιστάν και θα φέρει επίσης και οικονομικές μεταρρυθμίσεις.
<P>
" υπογραφή της Συμφωνίας Εταιρικής Σχέσης και Συνεργασίας θα εξεταστεί μόνο εάν υπάρχει ορατή βελτίωση στον τομέα του σεβασμού των δημοκρατικών αρχών και των ανθρωπίνων δικαιωμάτων.
<SPEAKER ID="259" NAME="Charles Tannock  " AFFILIATION="PPE-DE">
γραπτώς. - Θα ήθελα με αυτή την ευκαιρία να εξηγήσω έναν από τους πολλούς λόγους για τους οποίους ψήφισα σήμερα υπέρ της στήριξης πιο στενών εμπορικών δεσμών μεταξύ της ΕΕ και του Τουρκμενιστάν. " κοινή εξωτερική ενεργειακή πολιτική ασφάλειας της ΕΕ, την οποία στηρίζουν πλήρως οι Βρετανοί Συντηρητικοί, αναγνωρίζει τη σημασία νέων διακασπιακών οδών για τους αγωγούς για τον εφοδιασμό της Ευρώπης με πετρέλαιο και φυσικό αέριο. Αυτές οι διακασπιακές οδοί πρέπει να συμπίπτουν με τους αγωγούς του "νότιου διαδρόμου" συμπεριλαμβανομένων των Nabucco, Southstream και Whitestream. " μείωση της εξάρτησής μας από τις ενεργειακές πηγές της Ρωσίας είναι ζωτικής σημασίας για τη συλλογική μας ενεργειακή ασφάλεια και εξωτερική πολιτική.
<P>
Για αυτό το λόγο πρέπει να αναλάβουμε προληπτικές δράσεις και να δεσμευτούμε για την οικοδόμηση μιας εταιρικής σχέσης με το Τουρκμενιστάν στηρίζοντας την ενδιάμεση συμφωνία για το εμπόριο που βοηθάει τις δημοκρατικές μεταρρυθμίσεις και τις βελτιώσεις των ανθρωπίνων δικαιωμάτων στη χώρα.
<SPEAKER ID="261" NAME="Liam Aylward  " AFFILIATION="UEN">
γραπτώς. - " πυρηνική ενέργεια αποτελεί πραγματικότητα στην Ευρώπη. Είναι μια πραγματικότητα με την οποία εμείς στην Ιρλανδία δεν αισθανόμαστε άνετα, αλλά αποδεχόμαστε το δικαίωμα όλων των χωρών να επιλέγουν την ενέργεια που επιθυμούν και το γεγονός ότι οι γείτονές μας χρησιμοποιούν πυρηνική ενέργεια σημαίνει ότι δεν μπορούμε να αγνοήσουμε το ζήτημα αυτό.
<P>
Μόλις την προηγούμενη εβδομάδα υπήρξε μια σοβαρή παραβίαση της ασφάλειας στο πυρηνικό εργοστάσιο στο Sellafield, και οι εγκαταστάσεις αποθήκευσης πυρηνικών υλικών στο Sellafield - η δεξαμενή B30 - είναι ένα από τα σοβαρότερα προβλήματα που αντιμετωπίζει η βιομηχανία πυρηνικής ενέργειας στην Ευρώπη. " δεξαμενή B30 στεγάζει σοβαρές ποσότητες πυρηνικών υλικών που δεν έχουν διαχειριστεί επαρκώς για δεκαετίες.
<P>
Στηρίζω έτσι την πρόταση ενός πλαισίου για την πυρηνική ασφάλεια στην ΕΕ που θα ενισχύει την ανεξαρτησία των εθνικών ρυθμιστικών αρχών και θα διασφαλίζει ένα υψηλό επίπεδο διαφάνειας στην ασφάλεια των πυρηνικών εγκαταστάσεων.
<P>
Στήριξα τις τροπολογίες που προτάθηκαν για αυτή την έκθεση, οι οποίες θα ενδυναμώσουν περαιτέρω τις διατάξεις και τις απαιτήσεις ασφαλείας. Ακόμη κι αν δεν έχουμε πυρηνικά εργοστάσια στην Ιρλανδία, οι πολίτες μας μπορούν να πληγούν από παραβιάσεις ασφαλείας αλλού, και η ΕΕ πρέπει να διασφαλίσει ότι οι πολίτες μας απολαμβάνουν την υψηλότερη δυνατή προστασία.
<SPEAKER ID="262" NAME="Brian Crowley  " LANGUAGE="GA">
Πρέπει να αποδεχτούμε το γεγονός ότι η πυρηνική ενέργεια παράγεται και θα παράγεται στην Ευρώπη. Δεν αισθανόμαστε άνετα με αυτό στην Ιρλανδία, αλλά σεβόμαστε το δικαίωμα κάθε Κράτους Μέλους να επιλέγει τις πηγές ενέργειας που επιθυμεί. Όσο υπάρχουν πυρηνικοί σταθμοί ενέργειας σε γειτονικές μας χώρες, δεν μπορούμε να αγνοήσουμε το ζήτημα αυτό.
<P>
Την προηγούμενη εβδομάδα υπήρξε μια παραβίαση ασφαλείας στο Sellafield και η εγκατάσταση αποθήκευσης πυρηνικών αποβλήτων του Sellafield - που αποκαλείται "δεξαμενή B30" - είναι ένα από τα μεγαλύτερα προβλήματα του πυρηνικού τομέα στην Ευρώπη. Υπάρχουν τεράστιες ποσότητες μη επεξεργασμένων πυρηνικών αποβλήτων αποθηκευμένες στη δεξαμενή B30.
<P>
Συνεπώς, στηρίζω πλήρως την πρόταση σχετικά με το Κοινοτικό Πλαίσιο για την Πυρηνική Ενέργεια που θα διασφαλίσει ότι θα υπάρχει ένα υψηλό επίπεδο και διαφανή πρότυπα ασφάλειας για τους σταθμούς πυρηνικής ενέργειας.
<P>
Υπερψήφισα τις τροπολογίες που στοχεύουν στην ενδυνάμωση της πρότασης αυτής. Παρόλο που δεν έχουμε σταθμούς πυρηνικής ενέργειας στην Ιρλανδία, προβλήματα ασφαλείας σε σταθμούς ενέργειας σε άλλες Ευρωπαϊκές χώρες θα μπορούσαν να επηρεάσουν τον πληθυσμό της Ιρλανδίας. Υπόκειται στην Ευρωπαϊκή Ένωση να διασφαλίσει ότι οι πολίτες των χωρών μας είναι πλήρως προστατευμένοι ως προς αυτό το ζήτημα.
<SPEAKER ID="263" NAME="Glyn Ford  " AFFILIATION="PSE">
γραπτώς. - Ως κάποιος που έχει ενδοιασμούς ως προς τη μακροπρόθεσμη ασφάλεια των σταθμών πυρηνικής ενέργειας, δεν είμαι πλήρως ευχαριστημένος με αυτή την έκθεση. Δέχομαι ότι όσοι εργάζονται στη βιομηχανία αυτή είναι αφοσιωμένοι επαγγελματίες. Δέχομαι ότι τα ατυχήματα είναι εξαιρετικά σπάνια. Ωστόσο το πρόβλημα είναι ότι οι συνέπειες όταν γίνεται ένα ατύχημα είναι πιθανώς βαρύτατες. Δεν μπορούμε να ξεχάσουμε το πυρηνικό ατύχημα στα Ουράλια που αποκαλύφθηκε από τον Roy Medvedev, το ατύχημα στο Three Mile Island τα γεγονότα στο οποίο συνέπιπταν με αυτά της ταινίας The China Syndrome που είχε προβληθεί λίγες ημέρες πριν το ατύχημα, ούτε το ατύχημα Tokaimura στην Ιαπωνία, ούτε τέλος το Chernobyl, τις συνέπειες του οποίου βιώνουμε όλοι μας σήμερα αλλά περισσότερο έχουν πλήξει τους ανθρώπους και τα παιδιά που ζουν κοντά στην περιοχή ή γεννήθηκαν από γονείς που βρίσκονταν εκεί.
<SPEAKER ID="264" NAME="Luís Queiró  " LANGUAGE="PT">
" πυρηνική ενέργεια θα διαδραματίσει ένα σημαντικό ρόλο στο μέλλον της ενέργειας στις κοινωνίες μας. Ως αποτέλεσμα, και δεδομένων των σχεδίων για μελλοντικές εγκαταστάσεις στην Ευρώπη, είναι σημαντικό να τεθεί ένα Κοινοτικό πλαίσιο για την πυρηνική ασφάλεια.
<P>
" έκθεση του κύριου Hökmark θα διασφαλίσει ότι θα δημιουργηθούν οι καλύτερες και ασφαλέστερες συνθήκες στις μελλοντικές πυρηνικές εγκαταστάσεις στην Ευρώπη. Θα δημιουργηθεί ένα ξεκάθαρο πλαίσιο με ανεξάρτητες και ισχυρές ρυθμιστικές αρχές, μαζί με ένα σύστημα έκδοσης αδειών για πυρηνικές εγκαταστάσεις και ένα σύστημα ελέγχου αυτών των εγκαταστάσεων.
<P>
" μελλοντική σημασία της πυρηνικής ενέργειας απαιτεί αρτιότητα των συνθηκών εφαρμογής της και των συνθηκών για την ανταλλαγή σημαντικών πληροφοριών, έτσι ώστε να μπορούν να δημιουργηθούν ομοιόμορφες συνθήκες ασφάλειας υψηλής ποιότητας.
<P>
Συνεπώς, υπερψήφισα την έκθεση.
<SPEAKER ID="265" NAME="Paul Rübig  " LANGUAGE="DE">
" αντιπροσωπεία του Αυστριακού Λαϊκού Κόμματος (ÖVP) στηρίζει τη δημιουργία μιας ανεξάρτητης εποπτικής αρχής εργοστασίων πυρηνικής ενέργειας με τη νομικά δεσμευτική δυνατότητα αποσύνδεσης των επικίνδυνων εργοστασίων πυρηνικής ενέργειας από το δίκτυο.
<SPEAKER ID="267" NAME="Jan Andersson, Göran Färm, Anna Hedh, Inger Segelström και Åsa Westlund  " AFFILIATION="PSE">
γραπτώς. - (SV) Επιλέξαμε να καταψηφίσουμε την έκθεση για ένα σύστημα ελέγχου στα πλαίσια της κοινής αλιευτικής πολιτικής. Φυσικά, χαιρετίζουμε προτάσεις για αυξημένα μέτρα διασφάλισης της τήρησης των κανόνων, αλλά είμαστε επικριτικοί για την έμφαση που δίδεται στον έλεγχο της ερασιτεχνικής αλιείας. Είναι παράλογο να ρυθμίζεται η ερασιτεχνική αλιεία όταν, στην πραγματικότητα, η βιομηχανική αλιεία είναι που ευθύνεται για προβλήματα όπως υπεραλίευση των θαλασσών μας.
<SPEAKER ID="268" NAME="Pedro Guerreiro  " LANGUAGE="PT">
Λυπούμαστε για την ευρεία απόρριψη από την πλειοψηφία του Κοινοβουλίου της προτεινόμενης τροπολογίας μας, η οποία, σύμφωνα με τις διατάξεις του Συντάγματος της Πορτογαλικής Δημοκρατίας - με άλλα λόγια τις διατάξεις που αφορούν την εθνική κυριαρχία - και ως μέρος της προσπάθειας διασφάλισης του σεβασμού αυτών των διατάξεων, όριζε ότι η πρόταση αυτή πρέπει να σέβεται και όχι να απειλεί την αρμοδιότητα και την ευθύνη των Κρατών Μελών σχετικά με τον έλεγχο της τήρησης των κανόνων της κοινής αλιευτικής πολιτικής.
<P>
Λυπούμαστε για την ευρεία απόρριψη από την πλειοψηφία του Κοινοβουλίου των προτεινόμενων τροπολογιών μας, που θα εμπόδιζαν την Ευρωπαϊκή Επιτροπή από το να μπορεί να διεξάγει ανεξάρτητα ελέγχους χωρίς προηγούμενη προειδοποίηση στις αποκλειστικές οικονομικές ζώνες (ΑΟΖ) και περιοχές των Κρατών Μελών, και από το να είναι στην κρίση της να απαγορεύει αλιευτικές δραστηριότητες και να αναστέλλει ή να ακυρώνει πληρωμές της Κοινοτικής χρηματοδοτικής ενίσχυσης για ένα Κράτος Μέλος, και που θα εμπόδιζε επίσης ένα Κράτος Μέλος να μπορεί να ελέγχει τα αλιευτικά του σκάφη στις ΑΟΖ οποιουδήποτε άλλου Κράτους Μέλους, χωρίς την άδεια του τελευταίου.
<P>
Αυτή η πρόταση κανονισμού - η οποία θα συνεχίσει να αποτελεί αντικείμενο διαπραγμάτευσης στα Ευρωπαϊκά θεσμικά όργανα - εάν εγκριθεί με την παρούσα μορφή της, θα αποτελεί μία ακόμη επίθεση στην εθνική κυριαρχία, ενσωματώνοντας απαιτήσεις όσον αφορά εξοπλισμό και διαδικασίες που έχουν κριθεί τελείως ακατάλληλες για την Πορτογαλική αλιεία.
<P>
Για αυτό το λόγο ταχθήκαμε κατά.
<SPEAKER ID="269" NAME="Carl Lang και Fernand Le Rachinel  " LANGUAGE="FR">
Το 2008 διαλύθηκαν 165 μηχανότρατες. Για το 2009 ανακοινώθηκε ήδη ότι θα διαλυθούν 225.
<P>
Ο τομέας της αλιείας στη Γαλλία υφίσταται μεγάλες ζημίες, διότι η Γαλλική Κυβέρνηση και οι Βρυξέλλες αποφάσισαν να θυσιάσουν τους γάλλους αλιείς προς όφελος της οικονομικής και εμπορικής πολιτικής.
<P>
Συνεπώς, στη Νορβηγία μόνο, μια χώρα εκτός της Ευρωπαϊκής Ένωσης, αλλά η οποία έχει διεξαγάγει διαπραγματεύσεις με την τελευταία για οικονομικές συμφωνίες που αφορούν το αέριο, παρέχεται το 80% της ποσόστωσης γάδου, ένας αριθμός που αντιστοιχεί σε 500.000 τόνους ετησίως. " Γαλλία από μέρους της έχει πρόσβαση μόνο σε 9.000 τόνους ετησίως, εκ των οποίων μόνο 700 τόνοι προέρχονται από τη θάλασσα της Μάγχης και τη Βόρεια Θάλασσα.
<P>
Πώς, υπό τις παρούσες συνθήκες, δεν μπορεί κάποιος παρά να νιώθει αποστροφή, όταν γίνεται μάρτυρας της εξαφάνισης των γάλλων αλιέων; Γιατί, λοιπόν, οι Βρυξέλλες και η Γαλλική κυβέρνηση προσπαθούν να καταστρώσουν την καταστροφή ολόκληρου του τομέα της οικονομίας μας; Οι λόγοι είναι τα συμφέροντα των θιασωτών της ΕΕ και της παγκοσμιοποίησης και το δόγμα του ελεύθερου εμπορίου.
<P>
Δεν είναι ο φάκελος με τα 4 εκατομμύρια ευρώ που υποσχέθηκε ο υπουργός γεωργίας και αλιείας ως οικονομική αποζημίωση που συνδέεται με την αποτροπή σκαφών που έχουν φτάσει την ποσόστωση ψαριών τους που θα λύσει το εν λόγω πρόβλημα. Υφίσταται επείγουσα, σημαντική ανάγκη να αποδεσμευτούν οι γάλλοι αλιείς από αυτές τις καταστροφικές ευρωπαϊκές ποσοστώσεις που κάνουν διακρίσεις.
<SPEAKER ID="270" NAME="Nils Lundgren  " AFFILIATION="IND/DEM">
γραπτώς. - (SV) Το Ευρωπαϊκό Κοινοβούλιο ψήφισε σήμερα υπέρ του να συμπεριλάβει την αθλητική και την ερασιτεχνική αλιεία στην κοινή αλιευτική πολιτική. Με αυτή την πράξη, η ΕΕ ξεκίνησε τη ρύθμιση μιας από τις δημοφιλέστερες δραστηριότητες του ελεύθερου χρόνου.
<P>
" πρόταση είναι εξωφρενική. Πρώτον, τα αλιευτικά ύδατα ανήκουν σε κάθε χώρα, όχι στις Βρυξέλλες. Δεύτερον, οι δραστηριότητες των ερασιτεχνών αλιέων δεν επηρεάζουν τα αποθέματα σε μεγάλο βαθμό. Τρίτον, θα είναι αδύνατο να συμμορφωθούμε με την εν λόγω νομοθεσία. Χρειάζεται μόνο να δείτε τη Σουηδία, η οποία έχει 11.500 χλμ. ακτογραμμή. Πιστεύουν οι γραφειοκράτες της ΕΕ και τα μέλη του παρόντος Κοινοβουλίου ότι θα είναι πραγματικά πιθανό να παρακολουθήσουμε τι συμβαίνει ανά πάσα στιγμή και σε όλα τα μέρη; Ένας νόμος που είναι αδύνατο να εφαρμοστεί είναι ένας πολύ κακός νόμος.
<P>
Από την άλλη πλευρά, δεν εκπλήσσομαι ιδιαίτερα από την πρόταση. " ΕΕ είναι σαν μια ατμομηχανή που ξεκίνησε να κυλάει προς την κατεύθυνση του στόχου της να καταστεί πλήρως αυτόνομο ομοσπονδιακό κράτος. Είναι μεγάλη, βαριά και είναι πολύ δύσκολο να τη σταματήσεις, αφού ξεκίνησε να κυλάει. Όποιος μπει στο δρόμο της θα εξολοθρευτεί.
<P>
Σήμερα είναι σκοτεινή μέρα για εκείνους από εμάς που επιθυμούμε μεστή και αποτελεσματική συνεργασία, αλλά πάνω από όλα είναι μια πολύ σκοτεινή ημέρα για τους ερασιτέχνες αλιείς σε όλα τα κράτη μέλη.
<SPEAKER ID="271" NAME="Sebastiano " AFFILIATION="Nello) Musumeci  (UEN">
γραπτώς. - (IT) Ο στόχος της παρούσας πρότασης κανονισμού, δηλαδή να εγγυηθεί ένα κοινοτικό σύστημα ελέγχου για τη διασφάλιση της συμμόρφωσης με τους κανόνες της Κοινής Αλιευτικής Πολιτικής μέσω ενός ευρωπαϊκού οργανισμού, είναι σίγουρα αξιέπαινος και εγκύπτει στις πολυάριθμες απαιτήσεις που έγιναν τα τελευταία χρόνια από το Κοινοβούλιο και την Ευρωπαϊκή Επιτροπή. Ο κανονισμός, επίσης, προτείνει - αν και δειλά - τη μεταφορά και εφαρμογή των προαναφερθέντων κανόνων με ενιαίο τρόπο στα 27 κράτη μέλη.
<P>
Αν και επικροτώ το συνολικό πνεύμα του κειμένου (διατηρώντας την καλλιέργεια της νοοτροπίας σεβασμού για τους κανόνες, ώστε να διασφαλίζεται ότι εφαρμόζεται σωστά η Κοινή Αλιευτική Πολιτική), αισθάνομαι ότι στην παρούσα περίπτωση δυστυχώς δεν ελήφθησαν υπόψη τα χαρακτηριστική της μεσογειακής αλιείας.
<P>
Ένα μόνο παράδειγμα αυτού είναι η απαίτηση για τοποθέτηση δορυφορικών συστημάτων παρακολούθησης σκαφών για σκάφη με μήκος μεγαλύτερο των 10 μέτρων. Αυτό μπορεί να είναι εν γένει πολύ καλό για τα μεγάλα αλιευτικά πλοία της Βόρειας Θάλασσας, αλλά όχι και για εκείνα της Μεσογείου, τα οποία είναι μικρά, συχνά χωρίς καμπίνα και χρησιμοποιούνται για "αλιεία μικρής κλίμακας". Αυτό, επίσης, θέτει το πρόβλημα του σημαντικού κόστους που προκύπτει, το οποίο, ωστόσο, μπορεί να ξεπεραστεί, εάν η Επιτροπή παρέχει συγχρηματοδότηση ύψους 80%, όπως σωστά προτάθηκε στην τροπολογία αριθ. 20.
<SPEAKER ID="272" NAME="Brian Simpson  " AFFILIATION="PSE">
γραπτώς. - Θα υποστηρίξω την παρούσα έκθεση, διότι δεχτήκαμε τις τροπολογίες 48 και 49 και απορρίψαμε την τροπολογία 93 σε σχέση με την ερασιτεχνική αλιεία.
<P>
Το να συμπεριλάβουμε την ερασιτεχνική αλιεία στην ποσόστωση αλιείας ενός κράτους μέλος είναι για εμένα απαράδεκτο.
<P>
Εάν ισχυριζόμαστε σοβαρά ότι η ερασιτεχνική αλιεία καταστρέφει τα αποθέματα ιχθύων μας, τότε, κατά τη γνώμη μου, τους διαφεύγει ένα βασικό θέμα όσον αφορά τα φθίνοντα αποθέματα ιχθύων. Αυτό το θέμα είναι η υπεραλίευση των επιχειρήσεων βιομηχανικής αλιείας στα αλιευτικά πλοία-εργοστάσια.
<P>
Αυτοί είναι που απαιτούμε να συμμορφωθούν με την Κοινή Αλιευτική Πολιτική (ΚΑλΠ) και όχι οι ερασιτέχνες αλιείς που κάνουν το χόμπι τους.
<SPEAKER ID="274" NAME="Roger Knapman και Thomas Wise  " AFFILIATION="NI">
γραπτώς. - " Κοινή Αλιευτική Πολιτική έχει αμαυρωθεί βαθιά και έβλαψε σημαντικά τη βρετανική οικονομία και το περιβάλλον. Ενώ αναγνωρίζουμε την ανάγκη για νέα καινοτομία για να βελτιωθεί η κατάσταση, οι περισσότερες τέτοιες καινοτομίες και οι καλύτερες πρακτικές προήρθαν σαφέστατα από τα κράτη μέλη και τους ίδιους τους αλιείς. Ως εκ τούτου, ψηφίσαμε κατά της παρούσας έκθεσης που δίνει αυξημένη δικαιοδοσία στην Επιτροπή.
<SPEAKER ID="985" NAME="Thomas Wise  " AFFILIATION="NI">
γραπτώς. - " Κοινή Αλιευτική Πολιτική έχει αμαυρωθεί βαθιά και έβλαψε σημαντικά τη βρετανική οικονομία και το περιβάλλον. Ενώ αναγνωρίζω την ανάγκη για νέα καινοτομία για να βελτιωθεί η κατάσταση, οι περισσότερες τέτοιες καινοτομίες και οι καλύτερες πρακτικές προήρθαν σαφέστατα από τα κράτη μέλη και τους ίδιους τους αλιείς. Ως εκ τούτου, ψήφισα κατά της παρούσας έκθεσης που δίνει αυξημένη δικαιοδοσία στην Επιτροπή.
<SPEAKER ID="276" NAME="John Attard-Montalto και Louis Grech  " AFFILIATION="PSE">
γραπτώς. - Εξ ονόματος εμού και του συναδέλφου μου, Louis Grech, θα ήθελα να πω ότι αν και ψηφίσαμε υπέρ της έκθεσης, θα θέλαμε να τονίσουμε τα εξής σημεία:
<P>
υποστηρίζουμε μια κοινή μεταναστευτική πολιτική·
<P>
πιστεύουμε ότι ως προς το εθνικό συμφέρον το σύμφωνο για τη μετανάστευση δεν ήταν ικανοποιητικό·
<P>
διαπιστώνουμε απογοήτευση, διότι η έκθεση δεν κάνει άμεση και σαφή αναφορά στην υποχρεωτική/αναγκαστική κατανομή των βαρών·
<P>
σημειώνουμε ότι εκτιμάται οποιαδήποτε συνεργασία, αλλά η ΕΕ δεν μπορεί να παρεμβαίνει σε ποιον τύπο διμερών συμφωνιών συνάπτονται μεταξύ μιας χώρας προέλευσης και μιας χώρας διέλευσης·
<P>
δεν συμφωνούμε με το δικαίωμα ψήφου των παράνομων μεταναστών λόγω της δημογραφικής κατάστασης της Μάλτας·
<P>
δεν συμφωνούμε με το ενιαίο σύστημα θεωρήσεων Σένγκεν αντί των εθνικών συστημάτων, εάν αυτό αυξάνει τη γραφειοκρατία και το σύστημα καθίσταται λιγότερο ευέλικτο.
<SPEAKER ID="277" NAME="Catherine Boursier  " LANGUAGE="FR">
Επικροτώ την έγκριση της έκθεσης Busuttil, αν και ομολογώ ότι δεν υποστηρίζω όλα τα σημεία που θίγονται, ειδικότερα την ευνοϊκή στάση που τηρείται σχετικά με τη σύναψη του Ευρωπαϊκού Συμφώνου για τη μετανάστευση και το άσυλο: η ομάδα μου ψήφισε υπέρ της διαγραφής της εν λόγω αναφοράς στην Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων, αλλά ήμαστε μειοψηφία σε αυτό το ζήτημα, και το ίδιο ίσχυε σχετικά με τον αυξημένο ρόλο του FRONTEX στις επιχειρήσεις επαναπατρισμού.
<P>
Ωστόσο, λαμβάνοντας υπόψη το τελικό αποτέλεσμα, ψήφισα υπέρ της εν λόγω έκθεσης για να μιλήσω άφοβα υπέρ του ανοίγματος νομικών οδών για τη μετανάστευση. Συνεπώς, υποστηρίζω: την αναγνώριση της ανάγκης για εργασία των μεταναστών εντός της ΕΕ, την ανάγκη για αυξημένες διαβουλεύσεις με τους εκπροσώπους της κοινωνίας των πολιτών, την ελευθερία κυκλοφορίας εντός της ΕΕ μετά από μια περίοδο διαμονής πέντε ετών, το σεβασμό της ανθρώπινης αξιοπρέπειας και την εφαρμογή ευνοϊκότερων μέτρων στο πλαίσιο της εφαρμογής της οδηγίας για την επιστροφή και, τελευταίο και σημαντικότερο, το δικαίωμα ψήφου στις τοπικές εκλογές, ένα σημείο στο οποίο αντιτάσσεται εντονότατα η ευρωπαϊκή δεξιά.
<SPEAKER ID="278" NAME="Philip Bradbourn  " AFFILIATION="PPE-DE">
γραπτώς. - Οι Βρετανοί Συντηρητικοί καταψήφισαν την παρούσα έκθεση λόγω του ότι δεν δεχόμαστε την ανάγκη για κοινή μεταναστευτική πολιτική της ΕΕ και ότι το "Β πρέπει να διατηρήσει τον απόλυτο έλεγχο επί των εθνικών του συνόρων.
<SPEAKER ID="279" NAME="Philip Claeys" AFFILIATION="NI">
γραπτώς. - (NL) Καταψήφισα την παρούσα έκθεση, καθώς περιέχει ορισμένα στοιχεία που είναι απαράδεκτα. Αρχικά, εικάζεται ότι η ΕΕ θα χρειαστεί 60 εκατομμύρια νέους μετανάστες έως το 2050. Δεδομένων των υφιστάμενων προβλημάτων με τη μαζική μετανάστευση, είναι παράλογη η πρόταση. Προτείνεται, επίσης, ότι η μπλε κάρτα δεν πρέπει να περιορίζεται σε εργαζόμενους υψηλής εξειδίκευσης. Θα μπορούσαμε, λοιπόν, επίσης να ανοίξουμε τελείως τους κρουνούς.
<SPEAKER ID="280" NAME="Carlos Coelho  " AFFILIATION="PPE-DE">
γραπτώς. - (PT) Είναι επιτακτική μια κοινή προσέγγιση για τη μετανάστευση στην ΕΕ. Δεν μπορεί να επιτρέπεται μια αποσπασματική και στερούμενη συνοχής προσέγγιση σε μια κοινή περιοχή χωρίς εσωτερικά σύνορα, διότι οποιαδήποτε μεταναστευτική δράση ή πολιτική που εφαρμόζεται από ένα κράτος μέλος απαραίτητα έχει συνέπειες για όλα τα υπόλοιπα κράτη μέλη.
<P>
Συνεπώς, υποστηρίζω τη θέσπιση μιας κοινής μεταναστευτικής πολιτικής που θεμελιώνεται σε υψηλό επίπεδο πολιτικής και επιχειρησιακής αλληλεγγύης, αμοιβαίας εμπιστοσύνης και κοινής ευθύνης.
<P>
" έγκριση του Ευρωπαϊκού Συμφώνου για τη μετανάστευση και το άσυλο ήταν ένα τεράστιο βήμα προς αυτή την κατεύθυνση, το οποίο είχε ως αποτέλεσμα μια μεταναστευτική πολιτική που είναι περισσότερο συνεκτική, ελεγχόμενη και συνδεδεμένη με τις ανάγκες της αγοράς εργασίας στις ευρωπαϊκές χώρες και επίσης με τους πόρους που είναι διαθέσιμοι σε σχέση με τη στέγαση, την υγεία και την εκπαίδευση. Στόχος του είναι, επίσης, η σθεναρή καταπολέμηση της παράνομης μετανάστευσης.
<P>
" εξαιρετική έκθεση του κύριου Busuttil σέβεται αυτή την προσέγγιση. Το μοναδικό της πρόβλημα έγκειται σε μια τροπολογία που κατέθεσε η Σοσιαλιστική Ομάδα του Ευρωπαϊκού Κοινοβουλίου, η οποία απειλεί την αποφασιστικότητα του αγώνα μας κατά της παράνομης μετανάστευσης, καθώς δεν μπορεί να υπάρχει αμφιβολία ότι οποιοσδήποτε μετανάστης διαμένει νόμιμα στην επικράτεια ενός κράτους μέλους θα έχει το δικαίωμα ψήφου, σύμφωνα με τις προϋποθέσεις που ορίστηκαν. Για αυτό το λόγο, υποστηρίζω το εναλλακτικό ψήφισμα που κατέθεσε ο εισηγητής, ο οποίος για άλλη μια φορά προσπάθησε να επιτύχει συμβιβασμό που να είναι αποδεκτός από όλους.
<SPEAKER ID="281" NAME="Edite Estrela  " LANGUAGE="PT">
Ψήφισα υπέρ του ψηφίσματος για μια κοινή μεταναστευτική πολιτική στην Ευρώπη, καθώς η μετανάστευση αποτελεί μια από τις μεγαλύτερες προκλήσεις που αντιμετωπίζει σήμερα η Ευρώπη. Για την αντιμετώπιση του εν λόγω προβλήματος της μετανάστευσης, μπορούμε να υιοθετήσουμε πολιτικές που το μετατρέπουν σε ευκαιρία.
<P>
" μετανάστευση αποτελεί κοινό μέλημα των χωρών της ΕΕ, και για το λόγο αυτό πρέπει να δράσουν συντονισμένα για να βρουν μια κατάλληλη απάντηση στο εν λόγω πρόβλημα. " παρούσα έκθεση προσπαθεί να καλύψει ολόκληρο το φάσμα της μετανάστευσης υποστηρίζοντας τη θέσπιση μιας κοινής μεταναστευτικής πολιτικής που να θεμελιώνεται σε υψηλό επίπεδο πολιτικής και επιχειρησιακής αλληλεγγύης.
<P>
Επιπλέον, περιλαμβάνει επίσης μέτρα που επιτρέπουν στους μετανάστες να συμμετέχουν στη ζωή των πολιτών και την πολιτική ζωή της κοινωνίας στην οποία ζουν, ειδικότερα στα πολιτικά κόμματα και τις συνδικαλιστικές οργανώσεις, και που τους δίνουν την ευκαιρία να ψηφίζουν στις τοπικές εκλογές.
<SPEAKER ID="984" NAME="Pedro Guerreiro  " LANGUAGE="PT">
Μια έκθεση με 91 άρθρα σίγουρα περιλαμβάνει ορισμένες πτυχές με τις οποίες συμφωνούμε. Ωστόσο, η παρούσα έκθεση, παρά το γεγονός ότι προσπαθεί να "χρυσώσει το χάπι", είναι έντονα αρνητική, και για αυτό το λόγο προφανώς την απορρίπτουμε.
<P>
"Υποστηρίζει έντονα τη θέσπιση μιας κοινής ευρωπαϊκής μεταναστευτικής πολιτικής", εκφράζοντας ικανοποίησή για τις "θεσμικές επιπτώσεις της Συνθήκης της Λισαβόνας, ιδίως την επέκταση της συναπόφασης και της ψηφοφορίας με ειδική πλειοψηφία για όλες τις μεταναστευτικές πολιτικές" και "την έγκριση του Ευρωπαϊκού Συμβώνου για τη Μετανάστευση", με άλλα λόγια μια απάνθρωπη μεταναστευτική πολιτική που βασίζεται στην ασφάλεια, η οποία ποινικοποιεί, εκμεταλλεύεται και επιλέγει μετανάστες.
<P>
Εάν υπήρχαν τυχόν αμφιβολίες για τους στόχους της ΕΕ, τότε η παρούσα έκθεση τις διαλύει: η μετανάστευση "εξακολουθεί να είναι απαραίτητη για να αντιμετωπιστούν οι ανάγκες της Ευρώπης...της αγοράς εργασίας" (κατά προσέγγιση "60 εκατομμύρια διακινούμενους εργαζόμενους μέχρι το 2050"). Για το λόγο αυτό πρέπει να αναπτυχθούν "χαρακτηριστικά μετανάστευσης" - "με τις ανάγκες της αγοράς εργασίας να αποτελούν κεντρική πτυχή αυτών των χαρακτηριστικών" - και γι' αυτό υπάρχει η ανάγκη "να αυξηθεί η ελκυστικότητα της ΕΕ για τους εργαζόμενους με υψηλά επίπεδα ειδίκευσης", ειδικότερα μέσω της "μπλε κάρτας"· με άλλα λόγια πρόκειται για μια απάνθρωπη θεώρηση των μεταναστών, η οποία τους θεωρεί μόνο ως εργασία που πρέπει να εκμεταλλευτούμε.
<P>
Περισσότερο από μια κοινή πολιτική χρειαζόμαστε μια διαφορετική πολιτική η οποία να υπερασπίζεται τα δικαιώματα των μεταναστών και να καταπολεμά τις βασικές αιτίες της μετανάστευσης.
<SPEAKER ID="282" NAME="Filip Kaczmarek  " LANGUAGE="PL">
Ψήφισα υπέρ της έγκρισης της έκθεσης Busuttil. Είναι μια σημαντική έκθεση, διότι η μετανάστευση αποτελεί μια από τις σημαντικότερες προκλήσεις που αντιμετωπίζει η Ευρωπαϊκή Ένωση. Πρέπει να είμαστε έτοιμοι να ομολογήσουμε ότι δεν είμαστε πλήρως σε θέση να επωφεληθούμε από τις θετικές πτυχές της μετανάστευσης ή να αποτρέψουμε εκείνες τις καταστάσεις που σε καμία περίπτωση δεν θα μπορούσαν να θεωρηθούν ευεργετικές.
<P>
Μια επιπλέον δυσκολία είναι ότι η μετανάστευση εκδηλώνεται διαφορετικά στα διάφορα κράτη μέλη και οι διαφορές από αυτή την άποψη είναι μεγάλες. Για ορισμένες χώρες η μετανάστευση αποτελεί ένα τεράστιο κοινωνικό, οικονομικό και πολιτικό πρόβλημα. Για άλλες είναι φαινόμενο ελάσσονος σημασίας που δεν προκαλεί μεγάλο ενδιαφέρον. Για αυτό το λόγο, μεταξύ άλλων, είναι τόσο δύσκολο να θεσπίσουμε και να εισηγηθούμε μια ενιαία μεταναστευτική πολιτική. Πρέπει επίσης να γνωρίζουμε ότι για πολλούς ανθρώπους που διαμένουν στην Ευρώπη είναι ζήτημα ζωής ή θανάτου - κυριολεκτικά. Στέλνοντάς τους πίσω στη χώρα προέλευσής τους μπορεί στην πραγματικότητα να τους καταδικάζουμε σε θάνατο. Συνεπώς, τα εργαλεία της μεταναστευτικής πολιτικής πρέπει να είναι ευέλικτα, έτσι ώστε να μπορούν να προσαρμόζονται στις μεμονωμένες περιπτώσεις συγκεκριμένων ανθρώπων. Ευχαριστώ πολύ.
<SPEAKER ID="283" NAME="Carl Lang και Fernand Le Rachinel  " LANGUAGE="FR">
Μια κοινή μεταναστευτική πολιτική που βασίζεται στη διευκόλυνση του ανοίγματος των διόδων της νόμιμης μετανάστευσης δεν είναι δυνατό να λάβει την υποστήριξή μας. " πολιτική θα πρέπει να είναι ακριβώς το αντίθετο από αυτήν.
<P>
" παρούσα έκθεση βασίζεται για άλλη μια φορά στις επικίνδυνες συστάσεις της Επιτροπής που παρουσιάζονται στο Πράσινο Βιβλίο της τελευταίας της 11ης Ιανουαρίου 2005 για την οικονομική μετανάστευση. Πρόκειται για μια έκθεση που ορίζει τον αριθμό των μεταναστών εργαζομένων που υποθετικά θα χρειαστεί η ΕΕ σε έως 60 εκατομμύρια και που παρομοίως επισημαίνει την ανάγκη για το άνοιγμα των διόδων για τη νόμιμη μετανάστευση.
<P>
Πώς να μην τη θεωρήσει κάποιος αισχρή όταν, εν μέσω οικονομικής, χρηματοπιστωτικής και κοινωνικής κρίσης, συνιστάται να ανοίξουμε τις αγορές μας κι άλλο σε ξένους εργαζόμενους, σε μια περίοδο που απειλούνται οι εθνικές θέσεις εργασίας μας και μαίνεται η ανεργία;
<P>
Εν μέσω μιας κρίσης, αυτό που χρειάζεται, αντιθέτως, είναι η εφαρμογή οικονομικών και κοινωνικών προστατευτικών μέτρων και η διαφύλαξη των θέσεων εργασίας, αλλά και της κοινωνικής μέριμνας, για τους ημεδαπούς υπηκόους.
<P>
Για να κλείσω, η παρούσα έκθεση βασίζεται στη λανθασμένη εικασία ότι ανοίγοντας τους κρουνούς για τη νόμιμη μετανάστευση, θα μειωθεί σημαντικά η λαθρομετανάστευση ή θα εξαφανιστεί τελείως. Γνωρίζουμε ότι δεν πρόκειται να συμβεί κάτι τέτοιο και ότι, αντιθέτως, η νόμιμη μετανάστευση είναι ο πρόδρομος της μετανάστευσης ευρείας κλίμακας.
<SPEAKER ID="284" NAME="Andreas Mölzer  " LANGUAGE="DE">
Το δικαίωμα του ασύλου πρόκειται να γίνει το μέσο της μαζικής μετανάστευσης σε μια κλίμακα άνευ προηγουμένου. Οι πόρτες της Ευρώπης θα ανοίξουν διάπλατα στον αναπτυσσόμενο κόσμο. Εάν περάσει η γνώμη των πολυπολιτισμικών οραματιστών, η έννοια της οικογένειας θα διευρυνθεί, ώστε να συνεπάγεται ότι ολόκληρες φυλές θα μπορούν να μεταναστεύσουν χωρίς καμία δυσκολία.
<P>
Επιπροσθέτως, η δυνατότητα κράτησης πριν την απέλαση πρόκειται να περιοριστεί, θα δοθεί πρόσβαση στην αγορά εργασίας στους αιτούντες άσυλο και πρόκειται να διευρυνθούν οι βασικές παροχές για αυτούς. Αυτό θα ασκούσε ακόμα μεγαλύτερη πίεση στην εγχώρια αγορά εργασίας - ειδικότερα κατά την περίοδο της οικονομικής κρίσης - και οι φορολογούμενοι θα έπρεπε να βάλουν το χέρι βαθιά στην τσέπη τους. Για αυτούς τους λόγους, δεν υπάρχει άλλη επιλογή παρά να απορρίψουμε την παρούσα έκθεση.
<SPEAKER ID="983" NAME="Αθανάσιος Παφίλης  " AFFILIATION="GUE/NGL">
γραπτώς. - (EL) H έκθεση σχετικά με την κοινή μεταναστευτική πολιτική εκτιμά θετικά τη φιλομονοπωλιακή μεταναστευτική πολιτική της ΕΕ και τη συμβολή του Ευρωκοινοβουλίου σ' αυτή. Ταυτόχρονα, προτείνει τη λήψη μέτρων για το επόμενο διάστημα, σε βάρος των μεταναστών σε ακόμη πιο αντιδραστική κατεύθυνση.
<P>
" έκθεση υιοθετεί τη βασική αρχή της μεταναστευτικής πολιτικής της ΕΕ ως εργαλείο για την εξυπηρέτηση των αναγκών της αγοράς εργασίας, δηλαδή της κερδοφορίας των ευρωπαϊκών μονοπωλίων. Για τον σκοπό αυτό, προκρίνει την εφαρμογή μιας πολιτικής "μαστίγιου και καρότου" απέναντι στους μετανάστες. Έτσι, από τη μια μεριά χαιρετίζει το απαράδεκτο "Σύμφωνο για τη Μετανάστευση και το Άσυλο", ζητά την αναβάθμιση του FRONTEX, την ενίσχυση των μέτρων φακελώματος και καταστολής σε βάρος των μεταναστών που δεν είναι χρήσιμοι στο ευρωπαϊκό κεφάλαιο. Από την άλλη, επικροτεί την προσέλκυση και νομιμοποίηση μεταναστών "υψηλής ειδίκευσης", την κυκλική και προσωρινή μετανάστευση που έχει ανάγκη το κεφάλαιο και προτείνει μέτρα ένταξης των νόμιμων μεταναστών, ώστε να είναι άμεσα διαθέσιμοι στους εργοδότες τους.
<P>
Απάντηση σ' αυτή την αντιδραστική πολιτική μπορεί να είναι μόνο η ένταξη των μεταναστών στο ταξικό εργατικό κίνημα, η κοινή πάλη με τους ντόπιους εργάτες ενάντια στην αντιλαϊκή και αντιμεταναστευτική πολιτική της ΕΕ και του κεφαλαίου, η διεκδίκηση των δικαιωμάτων τους και του πλούτου που παράγουν.
<SPEAKER ID="286" NAME="Šarūnas Birutis  " AFFILIATION="ALDE">
γραπτώς. (LT) Τώρα είναι η κατάλληλη ώρα για την πολιτική ΔΕΔ-Μ, η οποία βασίζεται σε δεκαπέντε χρόνια εμπειρίας, για να εκφράσει σωστά τους στόχους και τα μέτρα της. Πρέπει να επανεξετάσουμε έργα και μέτρα, να δώσουμε μεγαλύτερη έμφαση στο συντονισμό της ΕΕ και να στοχεύουμε σε πιο δεσμευτικές υποσχέσεις από την πλευρά των κρατών μελών κατά την υλοποίηση έργων προτεραιότητας για τα οποία συμφώνησαν.
<P>
Τα έργα προτεραιότητας ΔΕΔ-Μ και οι χάρτες αποτελούνται κυρίως από μεγάλα και δαπανηρά εθνικά έργα υποδομής για μεταφορές και μερικά από τα πρώτα 30 έργα ΔΕΔ-Μ ήταν φυσικά αδύνατο να υλοποιηθούν, ενώ άλλα έργα, ειδικότερα μετά τη διεύρυνση της ΕΕ, έγιναν ιδιαίτερα σημαντικά, αλλά δεν κατάφεραν να μπουν στον κατάλογο.
<P>
" τρέχουσα οικονομική κρίση πρέπει για άλλη μια φορά να μας ενθαρρύνει να ακολουθήσουμε αυτή τη λογική αναφορικά με την υποδομή των μεταφορών. Ωστόσο, πρέπει να εξετάσουμε τα έργα και τις επενδύσεις στον τομέα των υποδομών των μεταφορών της ΕΕ για να εξελιχθεί περαιτέρω τα επόμενα 10-20 χρόνια. Οι αποφάσεις για τα έργα υποδομών των μεταφορών πρέπει να βασίζονται σε σωστή εκτίμηση του κόστους και του οφέλους, στη σταθερότητα και την ευρωπαϊκή διασυνοριακή προστιθέμενη αξία.
<SPEAKER ID="982" NAME="Pedro Guerreiro  " LANGUAGE="PT">
" έκθεση περιγράφει τους προσανατολισμούς "για την ανάπτυξη του διευρωπαϊκού δικτύου μεταφορών" (ΔΕΔ-Μ). Περιλαμβάνει προς το παρόν 30 έργα προτεραιότητας "εμπνευσμένα κυρίως από τα εθνικά συμφέροντα" - ποια άλλα συμφέροντα θα μπορούσαν να ληφθούν υπόψη, εκείνα των πολυεθνικών; - τα οποία θα λάβουν κοινοτική συγχρηματοδότηση ύψους περίπου 5,3 δισεκατομμυρίων ευρώ.
<P>
" παρούσα έκθεση ταιριάζει με το όραμα των "διευρωπαϊκών δικτύων μεταφορών" που βασίζονται στη διεύρυνση της εσωτερικής αγοράς και την αύξηση του καπιταλιστικού ανταγωνισμού και της συγκέντρωσης. Συνεπώς, "επισημαίνει την ανάγκη να ενσωματωθούν οι στόχοι ... της στρατηγικής της Λισαβόνας" και υπερασπίζεται την προσαρμογή των ΔΕΔ-Μ "στις μεταβαλλόμενες συνθήκες της αγοράς" σύμφωνα με "τα ακόλουθα κριτήρια: οικονομική βιωσιμότητα, ενισχυμένη ανταγωνιστικότητα, προώθηση της ενιαίας αγοράς" και αναπτύσσονται μέσω "συμπράξεων δημόσιου και ιδιωτικού τομέα" (για παράδειγμα διαθέτοντας "ένα ποσοστό των εσόδων διοδίων από τις οδικές υποδομές στη χρηματοδότηση έργων ΔΕΔ-Μ").
<P>
Μόλις ένα μήνα από το τέλος της τρέχουσας νομοθετικής περιόδου, η πλειοψηφία του παρόντος Κοινοβουλίου δεν μπορεί να αντισταθεί να ζητάει από την Ευρωπαϊκή Επιτροπή να "να υποβάλει -έως το τέλος της θητείας της- νομοθετική πρωτοβουλία σχετικά με το άνοιγμα των εγχώριων σιδηροδρομικών αγορών επιβατών από την 1η Ιανουαρίου 2012".
<P>
Τέλος, για να ικανοποιηθούν τα συμφέροντα των μεγάλων οικονομικών και χρηματοπιστωτικών ομάδων σε σχέση με την επέκταση του ελέγχου τους προς την Ανατολική Ευρώπη, υπογραμμίζει ότι η σύνδεση Δυτικής και Ανατολικής Ευρώπης αποτελεί προτεραιότητα.
<SPEAKER ID="981" NAME="Marian-Jean Marinescu  " LANGUAGE="RO">
" ανάπτυξη και επέκταση του διευρωπαϊκού δικτύου μεταφορών είναι απολύτως απαραίτητες για τη σταθεροποίηση της εσωτερικής αγοράς και την προώθηση της συνοχής της Ευρωπαϊκής Ένωσης. Για το λόγο αυτό επέλεξα την εναλλακτική λύση "Γ" που πρότεινε η εισηγήτρια, Eva Lichtenberger. Αυτή η προσέγγιση θα επιτρέπει να χρησιμοποιούνται όλοι οι τύποι χρηματοδοτικών πόρων που θα είναι διαθέσιμοι στο μέλλον για τις μεταφορές και την υποδομή, αν και δεν προσφέρει απολύτως το μέσο για να εξασφαλίζεται αποτελεσματική υλοποίηση λαμβάνοντας υπόψη τα πολυάριθμα αποκλίνοντα εθνικά συμφέροντα.
<P>
Οποιαδήποτε άλλη εναλλακτική λύση, συμπεριλαμβανομένης της επιλογής που προτείνεται από την εναλλακτική πρόταση της ομάδας PPE-DE, θα καθιστούσε αδύνατο να χρησιμοποιήσουν τα κράτη μέλη τα ταμεία συνοχής, ως μέρος της πολιτικής συνοχής, για έργα υποδομής μεταφορών εκτός από τα έργα προτεραιότητας ΔΕΔ-Μ και ως συνέπεια αυτό θα στερούσε τη δυνατότητα από τη Ρουμανία να χρησιμοποιεί τα ταμεία συνοχής για τον τομέα των μεταφορών, τα οποία χρειάζεται πολύ η Ρουμανία.
<SPEAKER ID="287" NAME="Luís Queiró  " LANGUAGE="PT">
" παρούσα έκθεση αξιολογεί την υλοποίηση των 30 έργων προτεραιότητας ΔΕΔ-Μ, στα οποία οι καθυστερήσεις έχουν σημαντικές επιπτώσεις στο μέλλον της ευρωπαϊκής βιώσιμης πολιτικής μεταφορών. Παρά τις δυσκολίες, είναι σημαντικό να τηρούμε τις δεσμεύσεις μας για τις αλλαγές που απαιτούνται για τη δημιουργία συνδυαστικών συνδέσεων, ειδικότερα για πολίτες και εμπορεύματα. Πρέπει να λαμβάνονται υπόψη οι διάφορες υφιστάμενες προκλήσεις, οι οποίες κυμαίνονται από θέματα ασφάλειας και περιφερειακά θέματα, κοινωνικές, οικονομικές και χρηματοπιστωτικές συνήθειες και το περιβάλλον. Πρέπει συνεπώς να επισημαίνεται η ανάγκη για ενιαία και περισσότερο συνεκτική προσέγγιση σε σχέση με το δίκτυο μεταφορών.
<P>
" σημασία των διασυνοριακών συνδέσεων στο ευρωπαϊκό δίκτυο μεταφορών είναι σαφής, το οποίο εξηγεί γιατί υποστηρίζουμε τη βελτίωση των διασυνδέσεων μεταξύ όλων των τρόπων μεταφοράς, ειδικότερα εκείνων που δυσκολεύτηκαν να τροποποιηθούν και να εξελιχθούν, όπως ο σιδηρόδρομος ή οι θαλάσσιες μεταφορές. Πρέπει να δημιουργηθούν καλύτερες συνδέσεις με τους θαλάσσιους λιμένες και τους αερολιμένες και η σωστή υλοποίηση των έργων του διευρωπαϊκού δικτύου θα συμβάλλει σίγουρα σε αυτό το στόχο.
<P>
" έκθεση αντανακλά ορισμένες από αυτές τις ανησυχίες, αλλά η σειρά των προτεραιοτήτων που θεωρώ σωστή δεν τηρείται σε ολόκληρο το κείμενο. Ως εκ τούτου, την καταψήφισα.

<CHAPTER ID="011">
Διάταξη των εργασιών
<SPEAKER ID="015" NAME="Πρόεδρος">
Το τελικό σχέδιο της ημερήσιας διάταξης αυτής της συνεδρίασης, που κατάρτισε η Διάσκεψη των Προέδρων κατά τη συνεδρίαση της Πέμπτης 8 Φεβρουαρίου 2007, σύμφωνα με τα άρθρα 130 και 131 του Κανονισμού, έχει διανεμηθεί. Για το συγκεκριμένο σχέδιο έχουν προταθεί οι εξής τροποποιήσεις:
<P>
Τρίτη:
<P>
" Σοσιαλιστική Ομάδα του Ευρωπαϊκού Κοινοβουλίου πρότεινε η έκθεση του κ. Lehne σχετικά με την άσκηση των δικαιωμάτων ψήφου από μετόχους εταιρειών, η οποία έπρεπε να ψηφιστεί σύμφωνα με το άρθρο 131 του Κανονισμού, να συζητηθεί και να τεθεί στην ημερήσια διάταξη για το απόγευμα της Πέμπτης στις 15.00.
<SPEAKER ID="016" NAME="Hannes Swoboda">
εξ ονόματος της Ομάδας PSE. - (DE) Κύριε Πρόεδρε, μας κατέστη επανειλημμένως σαφές από τις διάφορες συζητήσεις στα μέσα ενημέρωσης ότι αυτό είναι ένα σημαντικό ζήτημα· είναι κάτι που δεν πρέπει να αφήσουμε να περάσει ασυζητητί, και ελπίζω ότι ο εισηγητής θα μπορέσει επίσης να συμφωνήσει μαζί μας σε αυτό. Όπως αναφέρατε, υπάρχουν δύο δυνατότητες: μία από αυτές θα μπορούσε κάλλιστα να είναι η Πέμπτη το απόγευμα, επειδή όμως υπάρχουν -ή έτσι συμπεραίνω- λιγότεροι βουλευτές που βιάζονται να μιλήσουν την Πέμπτη το πρωί, αυτή θα μπορούσε να είναι η άλλη επιλογή. Στην περίπτωση αυτή, η ψηφοφορία θα μπορούσε να πραγματοποιηθεί την Πέμπτη το μεσημέρι. Και οι δύο δυνατότητες είναι εφικτές. Θα προτιμούσαμε την Πέμπτη το πρωί, ωστόσο δεν έχουμε αντίρρηση και για το απόγευμα.
<SPEAKER ID="017" NAME="Klaus-Heiner Lehne " AFFILIATION="PPE-DE">
εισηγητής. - (DE) Κύριε Πρόεδρε, κυρίες και κύριοι, ασφαλώς δεν έχω καμία αντίρρηση να πραγματοποιηθεί συζήτηση για το θέμα αυτό· θα χαρώ να υπάρξει μια τέτοια συζήτηση. Ωστόσο, το μόνο που θα ήθελα να ζητήσω είναι η ψηφοφορία επ' αυτού να διεξαχθεί αυτήν την εβδομάδα, διότι οι επιτροπές κατέληξαν σε μια φιλική συμφωνία επί του θέματος και το Συμβούλιο σκοπεύει να εγκρίνει οτιδήποτε αποφασίσουμε σε αυτό το Σώμα με σχετικά γρήγορες και συνοπτικές διαδικασίες. Εάν σκοπεύουμε να εξετάσουμε αυτήν τη νομοθετική έκθεση την Πέμπτη το απόγευμα, πιθανώς δεν θα ήταν φρόνιμο να ψηφίσουμε για αυτήν την ίδια στιγμή. Ως εκ τούτου, η παράκλησή μου είναι να προγραμματιστεί η συζήτηση είτε την Πέμπτη το πρωί είτε την Τετάρτη το βράδυ, διότι και τις δύο αυτές ημέρες υπάρχουν ακόμα τα απαραίτητα χρονικά περιθώρια. Εάν αυτό συμβεί, θα μπορούσαμε να ψηφίσουμε την Πέμπτη το μεσημέρι.
<SPEAKER ID="018" NAME="Hannes Swoboda" AFFILIATION="PSE">
(DE) Κύριε Πρόεδρε, ναι, βέβαια, μπορούμε να ψηφίσουμε την Πέμπτη το απόγευμα. Υπάρχει λόγος που θεωρώ την Τετάρτη προβληματική, διότι πληροφορούμαι ότι η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών θα ήθελε να τεθεί το Νταρφούρ στην ημερήσια διάταξη, με σκοπό, πιστεύω, να συζητηθεί το θέμα αυτό την Τετάρτη το βράδυ. Ωστόσο, θα θέλαμε η έκθεση Gahler να μετατεθεί την Τετάρτη, λόγω του ότι ένας μεγάλος αριθμός βουλευτών εξέφρασε την επιθυμία του να παρέμβει για τις εκθέσεις της κ. Μπατζελή, του κ. Goepel και της κ. Hall. Επομένως, δεν θα καταφέρουμε να διαχειριστούμε τον διαθέσιμο χρόνο. Θα ήμασταν εξαιρετικά ικανοποιημένοι, εάν ήταν δυνατόν να συζητήσουμε την έκθεση του κ. Lehne την Πέμπτη το πρωί και να ψηφίσουμε για αυτήν το μεσημέρι.
<P>
(Το Σώμα εγκρίνει την πρόταση)
<SPEAKER ID="020" NAME="Πρόεδρος">
" Σοσιαλιστική Ομάδα του Ευρωπαϊκού Κοινοβουλίου υπέβαλε αίτημα να αναβληθεί η έκθεση του κ. Gahler σχετικά με τις δημοσιονομικές ενισχύσεις προς τις αναπτυσσόμενες χώρες για την Τετάρτη το βράδυ. Τον λόγο έχει ο κ. Swoboda για να αιτιολογήσει το αίτημα αυτό.
<SPEAKER ID="021" NAME="Hannes Swoboda">
εξ ονόματος της Ομάδας PSE. - (DE) Κύριε Πρόεδρε, όπως εξήγησα μόλις τώρα, θεωρώ δεδομένο ότι το Νταρφούρ -το οποίο σχετίζεται επίσης με ζητήματα ανάπτυξης- θα συζητηθεί την Τετάρτη το βράδυ. Θα θέλαμε η έκθεση Gahler να συζητηθεί επίσης το συγκεκριμένο βράδυ. Εμείς ενημερώσαμε σχετικά την Ομάδα μας, αλλά δεν γνωρίζω εάν ο εισηγητής έχει επίσης ενημερωθεί για αυτό ή εάν μπορεί να τα καταφέρει τη συγκεκριμένη χρονική στιγμή. Είναι γεγονός ότι θα έχουμε πάρα πολλούς αγορητές για τις άλλες εκθέσεις, κυρίως για την έκθεση της κ. Μπατζελή, καθώς το κρασί είναι ένα πολύ σημαντικό θέμα, ειδικά όσον αφορά τη γεωργική ανάπτυξη της Ευρώπης και, ως εκ τούτου, εάν αυτό ήταν δυνατόν, θα την υποστηρίζαμε πάρα πολύ.
<SPEAKER ID="022" NAME="Πρόεδρος">
Ο κ. Gahler εξέφρασε τη συμφωνία του, και έτσι ικανοποιήθηκε μια τυπική προϋπόθεση.
<P>
(Το Σώμα εγκρίνει την πρόταση)
<P>
Τετάρτη:
<P>
" Ομάδα του Ευρωπαϊκού Λαϊκού Κόμματος και η Ομάδα των Φιλελευθέρων υπέβαλαν αίτημα για τη συμπερίληψη δηλώσεων του Συμβουλίου και της Επιτροπής σχετικά με την κατάσταση στο Νταρφούρ, με διεξαγωγή συζήτησης που θα ολοκληρωθεί με την κατάθεση προτάσεων ψηφίσματος.
<SPEAKER ID="023" NAME="Simon Coveney">
εξ ονόματος της Ομάδας PPE-DE. - (EN) Κύριε Πρόεδρε, θα ήθελα να υποστηρίξω εν συντομία την πρόταση της Ομάδας τoυ Ευρωπαϊκoύ Λαϊκoύ Κόμματoς (Χριστιαvoδημoκράτες) και των Ευρωπαίωv Δημoκρατώv και της Ομάδας της Συμμαχίας Φιλελευθέρων και Δημοκρατών για την Ευρώπη. " κατάσταση στο Νταρφούρ πρέπει να συζητηθεί κατά προτεραιότητα στο Κοινοβούλιο αυτήν την τρέχουσα εβδομάδα και πιστεύουμε ότι η αναβολή της συζήτησης και του ψηφίσματος για τον επόμενο μήνα θα είναι μια χαμένη ευκαιρία. Αυτό το οποίο εξακολουθεί να συμβαίνει στο Νταρφούρ αποτελεί διεθνές σκάνδαλο από ανθρωπιστική άποψη.
<P>
Το Συμβούλιο εξέδωσε σήμερα τα συμπεράσματά του για το Σουδάν και το Συμβούλιο Ανθρωπίνων Δικαιωμάτων των "νωμένων Εθνών προσπαθεί τη στιγμή που μιλάμε να στείλει μια αποστολή αξιολόγησης στο Νταρφούρ, αυτήν τη στιγμή επομένως το επίκεντρο της διεθνούς προσοχής είναι στραμμένο στο Νταρφούρ. Το παρόν Κοινοβούλιο θα πρέπει επίσης να έχει λόγο. Για αυτόν ακριβώς τον λόγο, η Ομάδα τoυ Ευρωπαϊκoύ Λαϊκoύ Κόμματoς (Χριστιαvoδημoκράτες) και των Ευρωπαίωv Δημoκρατώv και, πιστεύω, η Ομάδα της Συμμαχίας Φιλελευθέρων και Δημοκρατών για την Ευρώπη επιμένουν τόσο πολύ στο να διεξαχθεί η συζήτηση και η ψηφοφορία για το ψήφισμα αυτήν την τρέχουσα εβδομάδα.
<SPEAKER ID="024" NAME="Margrietus van den Berg">
εξ ονόματος της Ομάδας PSE. - (NL) Κύριε Πρόεδρε, περιττό να λεχθεί, ότι οι Σοσιαλδημοκράτες προσυπογράφουν ολόψυχα το αίτημα για διεξαγωγή συζήτησης για την κατάσταση στο Νταρφούρ, καθώς η κατάσταση εκτάκτου ανάγκης παραμένει κρίσιμη και οι παραβιάσεις συνεχίζονται. Το πρόβλημα είναι εκτεταμένο, και εμείς -η Ευρωπαϊκή Ένωση, τα κράτη μέλη της, και το Ευρωπαϊκό Συμβούλιο- μπορούμε να διαδραματίσουμε σημαντικό ρόλο σε αυτό. Για αυτόν τον λόγο, είναι σημαντικό να διεξαγάγουμε αυτήν τη συζήτηση. Το πρόβλημα, ωστόσο, είναι τεράστιο, και ο συνάδελφος μας βουλευτής δικαίως το επισήμανε αυτό. Ήταν απολύτως εύστοχος όταν ζήτησε από το Συμβούλιο και την Επιτροπή να προβεί σε δήλωση. Κατά τη γνώμη μου, πρέπει να διεξαγάγουμε μια συζήτηση την Τετάρτη το απόγευμα, και ούτε το Συμβούλιο ούτε η Επιτροπή θα παραστούν ή θα προβούν σε δήλωση. Θα συζητήσουμε τα πράγματα διεξοδικά μεταξύ μας, και αυτό θα είναι, φυσικά, πολύ ατυχές. Ενώ, εξ ονόματος των Σοσιαλδημοκρατών, υποστηρίζω ολόψυχα το αίτημα, ελπίζω διακαώς να μπορέσουμε επίσης να διεξαγάγουμε μια σοβαρή συζήτηση στην οποία θα συμμετάσχει το Συμβούλιο και η Επιτροπή. Αυτό είναι, εξάλλου, που προσδίδει στη συζήτησή μας ουσιαστικό περιεχόμενο και πολιτική σημασία.
<P>
(Το Σώμα εγκρίνει την πρόταση)
<SPEAKER ID="026" NAME="Richard Corbett" AFFILIATION="PSE">
(EN) Κύριε Πρόεδρε, μπορώ μήπως να ρωτήσω για ποιον λόγο δεν κάνατε χρήση του άρθρου 156 του Κανονισμού σε σχέση με τις εκθέσεις της προσωρινής επιτροπής για την εικαζόμενη χρήση ευρωπαϊκών κρατών από τη CIA για τη μεταφορά και την παράνομη κράτηση ατόμων; Λόγω του εξαιρετικά μεγάλου αριθμού των τροπολογιών που υποβλήθηκαν, θα ήταν σκόπιμο να γίνει χρήση ενός άρθρου που είναι κομμένο και ραμμένο για τέτοιες καταστάσεις.
<P>
Το άρθρο 156 προστέθηκε στον Κανονισμό κατά τη μεταρρύθμιση πριν από τρία χρόνια, προκειμένου να παράσχει ένα φίλτρο όταν αντιμετωπίζουμε μια πολύ μακρά περίοδο ψηφοφορίας. Αυτό θα έδινε τη δυνατότητα στην αρμόδια επιτροπή να ψηφίσει και να διαπιστώσει ποιες τροπολογίες χαίρουν επαρκούς υποστήριξης, ώστε να αξίζουν να αναλωθεί ο χρόνος του παρόντος Κοινοβουλίου για την ψήφισή τους. Όλες αυτές οι τροπολογίες οι οποίες δεν έχουν σχεδόν καθόλου υποστήριξη δεν θα ετίθεντο σε ψηφοφορία και εμείς οι υπόλοιποι θα εξοικονομούσαμε πάρα πολύ χρόνο.
<SPEAKER ID="027" NAME="Πρόεδρος">
Κύριε Corbett, το θέμα αυτό συζητήθηκε στη Διάσκεψη των Προέδρων την προηγούμενη εβδομάδα και η πλειοψηφία τάχθηκε κατά της χρησιμοποίησης αυτής της διαδικασίας.
<SPEAKER ID="028" NAME="Richard Corbett" AFFILIATION="PSE">
(EN) Σε αυτήν την περίπτωση, κύριε Πρόεδρε, διερωτώμαι απλώς πότε στην ευχή θα χρησιμοποιούσαμε το εν λόγω άρθρο. Προστέθηκε στον Κανονισμό ακριβώς για να εξοικονομήσει τον χρόνο του Κοινοβουλίου σε τέτοιες καταστάσεις. Πρέπει να εκφράσω την έκπληξή μου για την απόφαση της Διάσκεψης των Προέδρων.
<SPEAKER ID="029" NAME="Πρόεδρος">
Έχετε κάθε δικαίωμα να εκφράσετε την έκπληξή σας για αυτήν την απόφαση. Υπάρχουν δύο πτυχές: πρώτον, η πλειοψηφία στη Διάσκεψη των Προέδρων· και πέραν αυτού, ασχέτως αυτής της πλειοψηφίας, το γεγονός ότι ο Πρόεδρος δύναται να λάβει απόφαση ούτως ή άλλως. Αυτό αποτελεί μια ακόμη πτυχή του ζητήματος και μάλιστα μια πτυχή η οποία θα εξεταστεί ασφαλώς διεξοδικότερα στο μέλλον υπό το πρίσμα των παρατηρήσεών σας.
<SPEAKER ID="030" NAME="Francis Wurtz" AFFILIATION="GUE/NGL">
(FR) Κύριε Πρόεδρε, αν δεν με απατά η μνήμη μου, η Διάσκεψη των Προέδρων τάχθηκε κατά της αναπομπής της έκθεσης στην επιτροπή.
<P>
Ωστόσο, αν κατάλαβα καλά όσα μόλις είπε ο κ. Corbett, αυτό είναι ένα άλλο ζήτημα. Αν κατάλαβα καλά, προτείνει να μην υποβληθούν σε ψηφοφορία οι τροπολογίες που έλαβαν έναν εξαιρετικά μικρό αριθμό ψήφων στην επιτροπή, κάτι που είναι ένα άλλο ζήτημα.
<P>
Δεν πιστεύω ότι αναφερθήκαμε στη συγκεκριμένη πτυχή στη Διάσκεψη των Προέδρων.
<SPEAKER ID="031" NAME="Πρόεδρος">
Εντάξει, αλλά ακόμη και αυτό θα απαιτούσε τη συνεδρίαση της αρμόδιας επιτροπής.
<SPEAKER ID="032" NAME="Daniel Cohn-Bendit" AFFILIATION="Verts/ALE">
(FR) Κύριε Πρόεδρε, εγώ κατάλαβα όσα πρότεινε ο κ. Corbett, κοινώς να συνεδριάσει αύριο το απόγευμα η επιτροπή, για να εξετάσει επισταμένως τις 180 τροπολογίες, ούτως ώστε να μην υποβληθούν στην Ολομέλεια αυτές που δεν έλαβαν τουλάχιστον το 10% των ψήφων στην επιτροπή. Αν κατάλαβα καλά, ο κ. Corbett πιστεύει ότι απαιτείται η συνεδρίαση της επιτροπής αύριο το βράδυ. Το πρόβλημα είναι ότι η επιτροπή του έπαψε να υφίσταται από τα τέλη Ιανουαρίου. Τώρα, αν δεν είμαι εντελώς ανόητος, είναι Φεβρουάριος και η εντολή που δόθηκε από το Κοινοβούλιο στην επιτροπή έληξε στα τέλη Ιανουαρίου. Επομένως, θα ήθελα να μου εξηγήσει ο κ. Corbett πώς μια επιτροπή μπορεί να ψηφίσει για ζητήματα που έχουν πλέον παύσει να υφίστανται. Θεωρητικά, θα έπρεπε να υπάρξει επανασύσταση αυτής της επιτροπής, η οποία θα μπορούσε έτσι να συνεδριάσει αύριο το βράδυ και να εξετάσει επισταμένως τις τροπολογίες.
<P>
Το ζήτημα πραγματικά με αφήνει αδιάφορο· απλώς σας αναφέρω πώς έχει το πρόβλημα.
<SPEAKER ID="033" NAME="Richard Corbett" AFFILIATION="PSE">
(EN) Κύριε Πρόεδρε, νομίζω ότι η απάντηση είναι εύκολη: το άρθρο 156 παρέχει απόλυτη διακριτική ευχέρεια στον Πρόεδρο του Κοινοβουλίου. Εάν επιλέξει να συγκαλέσει εκ νέου την επιτροπή σε ειδική συνεδρίαση αύριο προκειμένου να φιλτράρει τις τροπολογίες ώστε να πρέπει να ψηφίσουμε εδώ μόνο εκείνες που συγκεντρώνουν ποσοστό υποστήριξης υψηλότερο του 10%, τότε είναι ελεύθερος να το πράξει δυνάμει του άρθρου 156.
<P>
Το άρθρο 156 παρέχει στον Πρόεδρο τεράστια εξουσία από αυτήν την άποψη, ακόμη και αν η Διάσκεψη των Προέδρων διαφωνεί με αυτόν.
<SPEAKER ID="034" NAME="Πρόεδρος">
Αυτό καταρχήν είναι σωστό, ωστόσο ο Πρόεδρος θεωρεί φυσικά τη συναίνεση της πλειοψηφίας σε αυτό το Σώμα σημαντική, ειδικά όταν ασχολείται με τόσο ακανθώδη ζητήματα. Αυτός είναι ο λόγος που η Διάσκεψη των Προέδρων κατέληξε εντέλει, σε συμφωνία μαζί του, να λάβει την απόφαση που έλαβε. Πιστεύω ότι η συντριπτική πλειοψηφία εξ ημών θα ήθελε να ψηφίσει την Τετάρτη· αυτός άλλωστε είναι ο σκοπός όλης αυτής της συζήτησης.
<P>
Στο μέλλον θα εμβαθύνουμε περαιτέρω στη συζήτηση και θα κρατάμε επαφή με όλους όσοι επιθυμούν να διατυπώσουν παρατηρήσεις.
<P>
( Εγκρίνεται η ημερήσια διάταξη)

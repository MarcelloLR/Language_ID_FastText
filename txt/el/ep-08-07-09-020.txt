<CHAPTER ID="020">
Το διάστημα και η ασφάλεια (συζήτηση) 
<SPEAKER ID="475" NAME="Πρόεδρος">
" ημερήσια διάταξη προβλέπει τη συζήτηση της έκθεσης του Karl von Wogau, εξ ονόματος της Επιτροπής Εξωτερικών Υποθέσεων, σχετικά με το διάστημα και την ασφάλεια (INI/2008/2030).
<SPEAKER ID="476" NAME="Karl von Wogau">
εισηγητής. - (DE) Κύριε Πρόεδρε, κύριε Αντιπρόεδρε της Ευρωπαϊκής Επιτροπής, κυρίες και κύριοι, οι επιχειρήσεις στο πλαίσιο της Πολιτικής Ασφάλειας και Άμυνας γίνονται όλο και πιο επικίνδυνες. Αυτό φάνηκε από το γεγονός ότι για πρώτη φορά ένας στρατιώτης σκοτώθηκε κατά τη διάρκεια μιας επιχείρησης υπό ευρωπαϊκή διοίκηση. Ο Gilles Polin σκοτώθηκε στα σύνορα μεταξύ Τσαντ και Νταρφούρ.
<P>
Πρέπει, λοιπόν, να εξετάσουμε κατά πόσον ορισμένοι από αυτούς τους κινδύνους μπορούν να αποφευχθούν. Ορισμένοι μπορεί να προκύψουν ως αποτέλεσμα λανθασμένων δομών διοίκησης, αλλά και σε περίπτωση που σε συγκεκριμένες επιχειρήσεις δεν είναι διαθέσιμος ο απαραίτητος εξοπλισμός.
<P>
Όταν θα εξετάσουμε αυτό το θέμα, θα πρέπει να ξεκινήσουμε με την ευρεία προσέγγιση του Χαβιέ Σολάνα στη στρατηγική ασφάλειας, η οποία καλύπτει τις ένοπλες δυνάμεις, τις υποδομές ζωτικής σημασίας της Ευρωπαϊκής Ένωσης, τα εξωτερικά της σύνορα αλλά και τις ανθρωπιστικού χαρακτήρα επιχειρήσεις της. Εξακολουθούμε να εντοπίζουμε αδυναμίες στον τομέα του διαστήματος, στους δορυφόρους αναγνώρισης, στις δορυφορικές τηλεπικοινωνίες και στη δορυφορική πλοήγηση. Αν συνεργαστούμε στενότερα στον τομέα αυτό, θα είμαστε σε θέση να δαπανήσουμε τα χρήματά μας πιο ωφέλιμα επιτυγχάνοντας μεγαλύτερη αποτελεσματικότητα.
<P>
Θα ξεκινήσω με τον παράγοντα αναγνώριση. Έχουμε τα δορυφορικά συστήματα αναγνώρισης Helios, το γερμανικό SAR Lupe και το ιταλικό Cosmo-Skymed. Είναι ζωτικής σημασίας να διασφαλίσουμε ότι οι εικόνες που λαμβάνονται από τους αναγνωριστικούς αυτούς δορυφόρους είναι πράγματι διαθέσιμες για το δορυφορικό μας κέντρο στο Torrejón.
<P>
Έπειτα, υπάρχει και το πρόγραμμα MUSIS, το οποίο σχεδιάζεται για το μέλλον. Στο πλαίσιο αυτής της έκθεσης κάνω έκκληση ώστε το σχέδιο αυτό να ενταχθεί τελικά σε ένα κατάλληλο ευρωπαϊκό πλαίσιο. Εν συνεχεία έχουμε το δορυφορικό σύστημα πλοήγησης, το πρόγραμμα Galileo. " έκθεση αναφέρει σαφώς ότι το πρόγραμμα Galileo θα πρέπει να είναι διαθέσιμο στο μέλλον και για στρατιωτικές επιχειρήσεις, διότι οι στρατιωτικές μας δυνάμεις που σχεδιάζουν και διεξάγουν αυτές τις επιχειρήσεις χρειάζονται το Galileo για να τις κατευθύνει.
<P>
Αυτό με οδηγεί στον τομέα των τηλεπικοινωνιών, ο οποίος πρέπει επίσης να λειτουργεί σε δορυφορική βάση. " στενότερη συνεργασία μπορεί να ωφελήσει σημαντικά και σε αυτό τον τομέα. Θεωρώ επίσης ότι οι ραδιοεπικοινωνίες μέσω λογισμικού αποτελούν ένα κοινό σχέδιο το οποίο προσφέρει μεγάλες δυνατότητες. Μας παρέχει ένα κοινό πρότυπο προστασίας των τηλεπικοινωνιών, που θα μπορούσε να οδηγήσει σε διαλειτουργικότητα μεταξύ των ενόπλων δυνάμεων, αφενός, και της αστυνομίας από την άλλη, αλλά και των δυνάμεων που βρίσκονται σε επιφυλακή προκειμένου να παράσχουν βοήθεια σε περίπτωση καταστροφών.
<P>
Πρέπει να ελέγχουμε τον χώρο του διαστήματος για να παρακολουθούμε τις διαστημικές μας υποδομές και να προστατεύουμε τους δορυφόρους μας. Γι' αυτόν τον λόγο θα πρέπει να αναπτύξουμε ένα κοινό ευρωπαϊκό σύστημα. Χρειαζόμαστε ένα σύστημα έγκαιρης προειδοποίησης για τους βαλλιστικούς πυραύλους, για τις ηλεκτρονικές επικοινωνίες και για την ηλεκτρονική κατασκοπεία.
<P>
Και μια λέξη για τη χρηματοδότηση. Σημειώνω ότι έχουμε ήδη αφιερώσει ένα αρκετά μεγάλο ποσό των δαπανών του ευρωπαϊκού προϋπολογισμού για την ασφάλεια, πρώτον σε ό,τι αφορά στην έρευνα για την ασφάλεια, δεύτερον, για το GMES (Πρόγραμμα Παγκόσμια Παρακολούθησης του Περιβάλλοντος και της Ασφάλειας), το δορυφορικό σύστημα παρακολούθησης, το οποίο επίσης χρησιμοποιείται για την ασφάλεια, και τώρα για το Galileo. Πράγματι, δαπανούμε 750 εκατ. ευρώ του προϋπολογισμού για θέματα ασφαλείας. Ίσως θα έπρεπε να εξετάσουμε και τη δυνατότητα να διαθέσουμε κονδύλια από τον ευρωπαϊκό προϋπολογισμό και για τα υπόλοιπα προγράμματα που ανέφερα.
<SPEAKER ID="477" NAME="Günter Verheugen">
Αντιπρόεδρος της Επιτροπής. - (DE) Κύριε Πρόεδρε, κυρίες και κύριοι, η διαστημική πολιτική θα διαδραματίσει πολύ σημαντικό ρόλο τους επόμενους έξι μήνες, καθώς είναι μία από τις προτεραιότητες της γαλλικής Προεδρίας. " Επιτροπή χαιρετίζει το γεγονός αυτό. Όλοι μας γνωρίζουμε, βέβαια, πως ό,τι έχει να κάνει με τον χώρο του διαστήματος αποτελεί ένα συναρπαστικό θέμα. Αυτό το διαπιστώνουμε σήμερα καθώς παρακολουθούμε τις επιστημονικές περιπέτειες του ανιχνευτή Phoenix Mars, όπως και πριν από λίγους μήνες με την επιτυχή εγκατάσταση της μονάδας του Ευρωπαϊκού Εργαστηρίου Columbus στον Διεθνή Διαστημικό Σταθμό.
<P>
Πρέπει να προσθέσω ότι πέρα και πάνω από τα σημαντικά επιτεύγματα, η διαστημική τεχνολογία προσφέρει έναν αυξανόμενο αριθμό μέσων που χρειαζόμαστε για να πετύχουμε τους στόχους της πολιτικής μας. Αυτό ισχύει για την περιβαλλοντική πολιτική, την πολιτική μεταφορών, τη γεωργική πολιτική, αλλά και για σημαντικούς τομείς της εξωτερικής πολιτικής όπως η αναπτυξιακή πολιτική, η ανθρωπιστική και διεθνής βοήθεια για την αντιμετώπιση καταστροφών και, βεβαίως -και αυτό με φέρνει στο θέμα που ο κ. von Wogau έχει διατηρήσει με επιτυχία στην ημερήσια διάταξη εδώ και πολλά χρόνια, γεγονός για το οποίο η Επιτροπή του είναι ιδιαιτέρως ευγνώμων- τη διαστημική πολιτική και την ευρωπαϊκή ασφάλεια.
<P>
" Επιτροπή περιέγραψε τη σημασία των διαστημικών εφαρμογών για την Ευρωπαϊκή Πολιτική Ασφάλειας και Άμυνας στην ανακοίνωσή της σχετικά με την ευρωπαϊκή πολιτική διαστήματος πέρυσι. Συμφωνώ με τον εισηγητή ότι αυτά τα δύο συνδέονται στενά μεταξύ τους. Κατά συνέπεια, η Επιτροπή χαιρετίζει την εν λόγω έκθεση για το διάστημα και την ασφάλεια με τις λεπτομερείς προτάσεις της για συγκεκριμένες πρωτοβουλίες και μέτρα.
<P>
Θα ήθελα να σταθώ σε μερικά σημεία. " έκθεση τονίζει ότι η Ευρωπαϊκή Ένωση θα χορηγήσει περισσότερα από 5 δισ. ευρώ στη χρηματοδότηση των διαστημικών προγραμμάτων στο πλαίσιο των τρεχουσών δημοσιονομικών προοπτικών. " μερίδα του λέοντος πηγαίνει σε εφαρμογές του συστήματος GMES (Παγκόσμια Παρακολούθηση του Περιβάλλοντος και της Ασφάλειας), το οποίο σύντομα θα αποκτήσει τη δική του και, κατά τη γνώμη μου, πολύ ελκυστική εμπορική ονομασία, όπως το Galileo. Αυτό θα συμβεί τον Σεπτέμβριο.
<P>
Οι πιθανές εφαρμογές του GMES είναι επίσης πολύ σημαντικές για την Ευρωπαϊκή Πολιτική Ασφάλειας και Άμυνας. Δεν θέλω να αφήσω περιθώρια για αμφιβολίες εδώ, ώστε να μην επαναλάβουμε τα λάθη του παρελθόντος: το GMES διαθέτει ένα δυναμικό πολλαπλών χρήσεων, δε χωράει καμία αμφισβήτηση, αλλά αυτό το δυναμικό πολλαπλών χρήσεων, θα πρέπει επίσης να χρησιμοποιείται με σύνεση, ώστε να αποφεύγονται οι επικαλυπτόμενες δράσεις και οι περιττές δαπάνες. Αυτός είναι ο μόνος τρόπος για να εξασφαλίσουμε ότι η διαστημική μας βιομηχανία θα είναι ανταγωνιστική και ότι θα μπορέσουμε να αναπτύξουμε τη σχετική με αυτήν τεχνολογία.
<P>
Το επόμενο σημείο είναι πολύ σημαντικό για την Επιτροπή, στο πλαίσιο επίσης των εμπειριών μας με το Galileo. Αν θέλουμε να διαθέτουμε τις υπηρεσίες GMES και μακροπρόθεσμα, χρειαζόμαστε μια μόνιμη επιχειρησιακή οικονομική βάση. Δεν διαθέτουμε κάτι τέτοιο αυτή τη στιγμή. Είμαστε ακόμα στο στάδιο της ανάπτυξης και χρηματοδοτούμε το GMES από τους πόρους για την έρευνα και την ανάπτυξη. Θα εισέλθουμε όμως στο επιχειρησιακό στάδιο πολύ σύντομα, και τότε θα πρέπει να είμαστε έτοιμοι να εξάγουμε τα αναγκαία συμπεράσματα από αυτά που έχουμε αποφασίσει από κοινού μέχρι στιγμής, όχι μόνο σε σχέση με τη διαστημική πολιτική συγκεκριμένα, αλλά επίσης βάσει του ευρωπαϊκού προϋπολογισμού. Έχει ελάχιστο νόημα να δαπανούμε δισεκατομμύρια για την ανάπτυξη της τεχνολογίας και, στη συνέχεια, να αρνούμαστε να τη χρηματοδοτήσουμε τη στιγμή που θα είμαστε σε θέση να την εφαρμόσουμε.
<P>
Αν θέλουμε μια μακροπρόθεσμη, επιχειρησιακή βάση χρηματοδότησης -και μιλώ χωρίς επιφυλάξεις- τότε θα πρέπει να ενσωματώσουμε διαστημικά σχέδια που έχουν σχέση με την ασφάλεια και την άμυνα.
<P>
Έρχομαι σε ένα δεύτερο σημείο. Συμφωνούμε ότι υπάρχει στενή σχέση μεταξύ διαστήματος και πολιτικής ασφάλειας και άμυνας. Θα πρέπει, συνεπώς, να υπάρξει βέλτιστη αξιοποίηση της συνέργειας μεταξύ διαστήματος, στρατιωτικής ασφάλειας και ασφάλειας πολιτών, τόσο στον τομέα της τεχνολογίας όσο και στον επιχειρησιακό τομέα. Είμαι, λοιπόν, πολύ ευχαριστημένος που η έκθεση ενθαρρύνει την ισχυρή συνεργασία μεταξύ των πυλώνων, δηλαδή μεταξύ της Επιτροπής, του Συμβουλίου, του Ευρωπαϊκού Οργανισμού Άμυνας και του Δορυφορικού Κέντρου της Ευρωπαϊκής Ένωσης.
<P>
Θα ήθελα επίσης να τονίσω ότι πρέπει να δούμε όλο το φάσμα του ζητήματος του διαστήματος και το πώς αυτό συνδέεται με την ευρωπαϊκή πολιτική ασφάλειας και άμυνας, τηρώντας παράλληλα τις διατάξεις των συνθηκών - η Επιτροπή δεν θα μπορούσε ποτέ να τις αγγίξει και ξεκαθάρισε ότι δεν μπορούμε να χρηματοδοτούμε ευρωπαϊκά μέτρα αμυντικής ή στρατιωτικής φύσης από τον κοινοτικό προϋπολογισμό. " Επιτροπή επικροτεί θερμά το γεγονός ότι η έκθεση εξετάζει επίσης πτυχές της εξωτερικής πολιτικής και πολιτικής ασφάλειας υπό τη στενή τους έννοια, όπως η ανάπτυξη ενός κώδικα δεοντολογίας για τις διαστημικές δραστηριότητες ή η δυνατότητα χρήσης δορυφόρων για την παρακολούθηση διεθνών συμφωνιών ελέγχου των εξοπλισμών.
<P>
Κεντρικό μέλημα της πολιτικής μας είναι η χρήση του διαστήματος αποκλειστικά για ειρηνικούς σκοπούς. " Ευρωπαϊκή Ένωση -και εδώ επιτρέψτε μου να αναφερθώ σε διάφορα ψηφίσματα του Ευρωπαϊκού Κοινοβουλίου- υποστηρίζει κάθε πρωτοβουλία για την πρόληψη της "οπλοποίησης" του διαστήματος. Αυτός είναι και ο λόγος που η Επιτροπή εκφράζει την ικανοποίησή της για την πρόθεση του Ευρωπαϊκού Οργανισμού Διαστήματος να αναπτύξει ένα μέσο για αυτόν τον σκοπό, το οποίο θα λέγεται εποπτεία της κατάστασης που επικρατεί στο διάστημα και θα χρησιμεύει όχι μόνο για τον έλεγχο της τήρησης των σχετικών συμφωνιών, αλλά και για την παρακολούθηση της ασφάλειας των δορυφόρων μας.
<P>
Θα συζητήσουμε το πώς θα συντονίσουμε όλα αυτά με τις δραστηριότητες της Κοινότητας σε λίγες ημέρες, κατά τη συνάντηση των αρμόδιων υπουργών για θέματα διαστημικής πολιτικής, της Γαλλικής Προεδρίας και της Επιτροπής που θα πραγματοποιηθεί στο Κουρού, την ευρωπαϊκή διαστημική βάση στη Γαλλική Γουιάνα.
<P>
" έκθεση για το διάστημα και την ασφάλεια αποσαφηνίζει τις προκλήσεις ασφάλειας που θα αντιμετωπίσει η Ευρώπη τα επόμενα χρόνια. Αυτό αποτελεί μια καλή ευκαιρία για να καταστήσουμε την Ευρώπη πιο ικανή για δράση και πιο ανταγωνιστική. Μια καινοτόμος ευρωπαϊκή διαστημική πολιτική και μια κοινή ευρωπαϊκή πολιτική ασφάλειας και άμυνας μπορεί να μας οδηγήσει στην επίτευξη αυτού του στόχου.
<SPEAKER ID="478" NAME="Romana Jordan Cizelj">
συντάκτρια γνωμοδότησης της Επιτροπής Βιομηχανίας, Έρευνας και Ενέργειας. - (SL) " ευρωπαϊκή διαστημική πολιτική είναι εξαιρετικά σημαντική για δύο λόγους: πρώτον, διότι συμβάλλει στην ενίσχυση της ασφάλειας, και, δεύτερον, διότι συμβάλλει στην επιδίωξη των αναπτυξιακών στόχων που καθορίζονται από τη στρατηγική της Λισαβόνας για την ανάπτυξη και την απασχόληση. Σε αυτή κυρίως την πτυχή, εμείς, στην Επιτροπή Βιομηχανίας, εστιάσαμε την προσοχή μας.
<P>
Χαιρόμαστε που, στο κεφάλαιο για την έρευνα και την τεχνολογική ανάπτυξη, η Συνθήκη της Λισαβόνας παρέχει τη νομική βάση για την ευρωπαϊκή διαστημική πολιτική. Θα εξετάσουμε προσεκτικά τις προτάσεις για ένα ευρωπαϊκό διαστημικό πρόγραμμα τις οποίες θα καταρτίσει η Επιτροπή, και στη συνέχεια θα υιοθετήσουμε μια θέση σχετικά με αυτές. Θα πρέπει επίσης να καθορίσουμε αναλόγως τις σχέσεις και με τον Ευρωπαϊκό Οργανισμό Διαστήματος.
<P>
Χαίρομαι, επίσης, που αυτή τη μέρα, υπογράψαμε τον σχετικό κανονισμό που εγγυάται πρακτικά την έναρξη λειτουργίας των προγραμμάτων EGNOS και Galileo. " εμπειρία μας με τα δύο αυτά προγράμματα θα μας επιτρέψει να συμφωνήσουμε για το πώς θα διαχειριστούμε και τα άλλα προγράμματα. Τώρα πρέπει να προετοιμάσουμε και να καθιερώσουμε στην πράξη ένα περιβάλλον στο οποίο θα είναι ευκολότερο για εμάς να χρησιμοποιούμε αποτελεσματικά τα νέα συστήματα και ένα όσο το δυνατόν ευρύτερο φάσμα εφαρμογών, χωρίς να εξαναγκαζόμαστε να καταφεύγουμε σε περιορισμούς εκ των προτέρων.
<P>
Κυρίες και κύριοι, το διάστημα είναι ένα κοινόχρηστο φυσικό αγαθό και δεν αποτελεί ιδιοκτησία μόνο ενός έθνους ή κοινότητας. Γι' αυτό, κατά την ανάπτυξη της μελλοντικής ευρωπαϊκής νομοθεσίας, θα πρέπει επίσης να λαμβάνουμε υπόψη το συναφές διεθνές πλαίσιο. Αναφέρομαι στις υφιστάμενες συνθήκες των "νωμένων Εθνών, καθώς και στις αρχές της διαστημικής νομοθεσίας.
<P>
Τέλος, θα ήθελα επίσης να ευχαριστήσω τον εισηγητή τόσο για τη συνεργασία, όσο και για το ότι έλαβε υπόψη τις απόψεις της Επιτροπής Βιομηχανίας, και είμαι πεπεισμένη ότι με αυτό τον τρόπο συνεργασίας θα επιτύχουμε πολλά περισσότερα.
<SPEAKER ID="479" NAME="Anna Ibrisagic">
εξ ονόματος της Ομάδας PPE-DE. - (SV) Κύριε Πρόεδρε, ευχαριστώ τον κ. von Wogau για την εκπόνηση μιας καλής και σαφούς έκθεσης. Επιτρέψτε μου να ξεκινήσω με κάτι που εκ πρώτης όψεως, δεν φαίνεται να έχει άμεση σχέση με το διάστημα: τον βαλκανικό πόλεμο. Συνειδητοποιήσαμε τελικά ότι η Ευρώπη έκανε πάρα πολλά λάθη κατά τη διάρκεια των διαφόρων συγκρούσεων στα Βαλκάνια τη δεκαετία του 1990. " Ευρώπη δεν έκανε αυτά τα λάθη εξαιτίας μιας κακής κοινής εξωτερικής πολιτικής και πολιτικής ασφάλειας, αλλά λόγω της παντελούς έλλειψης μιας κοινής εξωτερικής πολιτικής και πολιτικής ασφάλειας. Εξακολουθούν να υπάρχουν άνθρωποι που αντιτίθενται τόσο σε μια κοινή εξωτερική πολιτική και πολιτική ασφάλειας, όσο και στους τομείς με τους οποίους ασχολείται η έκθεση.
<P>
Συμφωνώ με τον κ. von Wogau στο ότι τα δορυφορικά συστήματα επιτήρησης θα πρέπει να χρηματοδοτούνται από τον ευρωπαϊκό προϋπολογισμό, όχι μόνο γιατί αυτά τα συστήματα μπορούν να χρησιμοποιηθούν για σκοπούς ασφάλειας, αλλά και επειδή μπορούν να χρησιμοποιηθούν και για άλλους σκοπούς, οι οποίοι αποτελούν κοινό συμφέρον, για παράδειγμα το περιβάλλον.
<P>
Θέλω επίσης να τονίσω ότι, σε τέτοια σημαντικά αλλά και ευαίσθητα ζητήματα, στα οποία ανταποκρίνεται η διαστημική διάσταση της ευρωπαϊκής ασφάλειας, είναι καλό να διαθέτουμε ένα σύστημα το οποίο δεν θα εξαρτάται από τις "ΠΑ, και το οποίο θα βασίζεται στην ενισχυμένη συνεργασία μεταξύ των κρατών μελών και θα εξασφαλίζει καλύτερη χρήση των πόρων. Ένα σύστημα, όπως αυτό που περιγράφεται στην έκθεση, αποτελεί και την εγγύηση ότι στο μέλλον θα μπορούμε να διαχειριζόμαστε καλύτερα τις συγκρούσεις στην Ευρώπη, τις οποίες μπορεί μεν να μην επιδιώκουμε, αλλά παρόλα αυτά είναι πολύ πιθανό να χρειαστεί να αντιμετωπίσουμε.
<SPEAKER ID="480" NAME="Ana Maria Gomes">
εξ ονόματος της Ομάδας PSE. - (PT) Κύριε Πρόεδρε, θέλω να συγχαρώ τον συνάδελφό μας, Karl von Wogau, για τη σύνταξη αυτής της έκθεσης και για τον ακούραστο τρόπο με τον οποίο έχει στηρίξει την ενίσχυση του ευρωπαϊκού σχεδίου μέσω της δημιουργίας μιας ευρωπαϊκής αμυντικής πολιτικής. " έκθεση επιτυγχάνει την κατάλληλη ισορροπία ανάμεσα στους κύριους στόχους της ευρωπαϊκής πολιτικής στον τομέα του διαστήματος και της ασφάλειας. Πρώτον, θα πρέπει να δοθεί εξαιρετική σημασία στη χρήση όλων των διπλωματικών και πολιτικών διαύλων για την πρόληψη της "οπλοποίησης" του διαστήματος, όπως τόνισε ο Επίτροπος Verheugen, έτσι ώστε το διάστημα να συνεχίσει να χρησιμοποιείται ως δημόσιο αγαθό για το σύνολο της ανθρωπότητας. Δεύτερον, είναι αναγκαίο να εφοδιάσουμε την Ευρώπη με τις πολιτικές, τους οικονομικούς πόρους και τον εξοπλισμό που χρειάζεται για να εξασφαλίσει τη στρατηγική της αυτονομία στη διεθνή σκηνή.
<P>
Όσον αφορά τον πρώτο στόχο, πρέπει να τονίσω ότι δεν μιλάμε για χρήση του διαστήματος για στρατιωτικούς σκοπούς. Γνωρίζουμε ότι από τις απαρχές της εξερεύνησης του διαστήματος οι δορυφόροι χρησιμοποιούνται για την υποστήριξη των ενόπλων δυνάμεων διαφόρων χωρών στον τομέα των επικοινωνιών. Ορισμένοι από τους συναδέλφους μας επιμένουν να συγχέουν αυτό το είδος της δραστηριότητας, το οποίο είναι συμβατό με το διεθνές δίκαιο, με τις πρόσφατες προσπάθειες ορισμένων, ιδίως των "νωμένων Πολιτειών, να τοποθετήσουν όπλα στο διάστημα μετατρέποντάς το σε ένα τέταρτο πεδίο μάχης, εκτός από την ξηρά, τη θάλασσα και τον αέρα. Κάτι τέτοιες πολεμικές στρατηγικές και άλλες απαράδεκτες πρωτοβουλίες, όπως αυτή των αντιδορυφορικών δοκιμών της Κίνας τον Ιανουάριο του 2007, πρέπει να καταπολεμηθούν.
<P>
" έκθεση ανταποκρίνεται σε αυτές τις απειλές με την αναζήτηση ενός προορατικού διπλωματικού ρόλου για την Ευρωπαϊκή Ένωση. Είναι καθήκον της Ευρώπης να ηγηθεί μιας παγκόσμιας στρατηγικής που αποσκοπεί στο να εξοπλίσει τη διεθνή κοινότητα με αποτελεσματικές νομικές δομές, οι οποίες θα εξασφαλίζουν τον πλήρη αποκλεισμό των όπλων από το διάστημα, μέσα από την αναθεώρηση και την ενίσχυση της Συνθήκης για το Διάστημα.
<P>
Όσον αφορά τον δεύτερο στόχο, η έκθεση προειδοποιεί για την πιθανότητα να παραμελήσουμε την καίρια σημασία του διαστήματος για τη στρατηγική αυτονομία της Ευρώπης. Όπως έδειξε το πρόγραμμα Galileo, η συντριπτική πλειοψηφία των συναδέλφων πιστεύουν η από κοινού χρήση οικονομικών και τεχνολογικών πόρων και εξοπλισμών μεταξύ των Ευρωπαίων είναι ο μόνος τρόπος για να αποφευχθεί η εξάρτηση της Ευρώπης από τις "νωμένες Πολιτείες, τη Ρωσία και την Κίνα για ζωτικής σημασίας στρατηγικές δραστηριότητες, όπως η πλοήγηση.
<P>
" έκθεση τονίζει επίσης τη σημασία, η οποία συχνά αποτελεί αντικείμενο άγνοιας ή φόβου, προγραμμάτων όπως το Galileo και άλλων ευρωπαϊκών εθνικών προγραμμάτων για μια σοβαρή κοινή εξωτερική πολιτική και πολιτική ασφάλειας. Χωρίς την ειρηνική και αποτελεσματική χρήση του διαστήματος, οι οικονομίες μας, τα συστήματα μεταφορών μας, η μετεωρολογία και γενικότερα ολόκληρος ο τρόπος ζωής μας δεν θα υφίσταντο. " Ευρώπη πρέπει και αυτή με τη σειρά της να καταστρώσει μια στρατηγική σχετικά με αυτόν τον σημαντικό τομέα, όπως το κάνουν η Ουάσιγκτον, το Πεκίνο και η Μόσχα. Σκέψη και δράση. Έχοντας αυτό κατά νου, λυπάμαι πολύ για το ότι η Προεδρία του Συμβουλίου απουσιάζει από αυτή τη συζήτηση.
<SPEAKER ID="481" NAME="Tobias Pflüger">
εξ ονόματος της Ομάδας GUE/NGL. - (DE) Κύριε Πρόεδρε, η παράγραφος 41 της έκθεσης αναφέρει: "συνιστά η ευρωπαϊκή διαστημική πολιτική να μη συνεισφέρει επ' ουδενί στη συνολική στρατιωτικοποίηση και "οπλοποίηση" του διαστήματος". Μέχρι εδώ καλά. Ωστόσο, ολόκληρη η έκθεση έρχεται σε αντίθεση με αυτή τη δήλωση. Ουσιαστικά πρόκειται για έναν κατάλογο στρατιωτικών μέτρων. " παράγραφος 5, για παράδειγμα, δηλώνει ότι υπάρχει ανάγκη για τηλεπικοινωνίες, διαχείριση των πληροφοριών, παρατήρηση και πλοήγηση στον στρατιωτικό τομέα. Μάλιστα, η έκθεση υπογραμμίζει την αναγκαιότητα του προγράμματος δορυφορικής ραδιοπλοήγησης Galileo, το οποίο αποτελεί σαφώς ένα μη-στρατιωτικό σχέδιο, για τις αυτόνομες επιχειρήσεις ΕΠΑΑ.
<P>
Είμαι ευγνώμων στον κ. Verheugen για την εκ νέου αποσαφήνιση των δημοσιονομικών θεμάτων. " τρέχουσα συνθήκη της Ευρωπαϊκής Ένωσης προβλέπει σαφώς ότι ο προϋπολογισμός της ΕΕ δεν μπορεί να χρησιμοποιηθεί για στρατιωτικούς σκοπούς. Γι' αυτό και η Ομάδα ΕΕΑ/ΑρΠρΒΧ κατέθεσε τροπολογίες για τη διόρθωση της νομικής κατάστασης, σύμφωνα με τις οποίες το διάστημα μπορεί να χρησιμοποιείται μόνο για σαφώς ειρηνικούς σκοπούς και ότι το Galileo αποτελεί ένα σαφώς μη στρατιωτικό σχέδιο.
<P>
Εξετάζοντας τις άλλες τροπολογίες που κατατέθηκαν, είναι ενδιαφέρον να δούμε πόσο αντιφατικές είναι μερικές από αυτές. " αγαπημένη μου ήταν η τροπολογία των Πρασίνων, η οποία ξεκινά υπογραμμίζοντας την ανάγκη να παραμείνει το Galileo ένα διαστημικό πρόγραμμα για μη στρατιωτικούς σκοπούς, και συνεχίζει αναγνωρίζοντας, ωστόσο, τη σημασία του για αυτόνομες επιχειρήσεις ΕΠΑΑ. Πρόκειται σαφώς για αντίφαση. Θα πρέπει να καταστήσουμε σαφές ότι το θέμα μας εδώ είναι η στρατιωτικοποίηση του διαστήματος από την Ευρωπαϊκή Ένωση.
<P>
Είναι εύκολο να δείχνει κανείς με το δάχτυλο τους άλλους, οι οποίοι επίσης επιδιώκουν τη στρατιωτικοποίηση του διαστήματος. Μια τέτοιου είδους όμως στρατιωτική χρήση θέλουμε να αποφύγουμε! Γι' αυτό και το περιεχόμενο της έκθεσης, στο σύνολό της, όπως είναι διατυπωμένο, είναι λάθος, καθότι επιδιώκει ακριβώς αυτή τη στρατιωτικοποίηση. Αυτό το απορρίπτουμε. Θέλουμε το διάστημα να χρησιμοποιείται για μη στρατιωτικούς σκοπούς και το Galileo να παραμείνει ένα αμιγώς μη στρατιωτικό σχέδιο. Με την τελευταία σχετική πρόσκληση υποβολής προσφορών μετατοπίσαμε το βάρος των 3,4 δισ. ευρώ στον φορολογούμενο. Εξακολουθούμε να λέμε ότι θέλουμε ένα σύστημα που να είναι ανεξάρτητο από τις "ΠΑ, αλλά φαίνεται τώρα πως η Boeing ενδιαφέρεται ξεκάθαρα για αυτόν τον διαγωνισμό, άρα και αυτό φαίνεται πως καταρρίπτεται πλέον.
<P>
Θέλουμε μια καθαρά μη στρατιωτική χρήση του διαστήματος, και όχι τη στρατιωτικοποίησή του!
<SPEAKER ID="482" NAME="Gerard Batten">
εξ ονόματος της Ομάδας IND/DEM. - (EN) Κύριε Πρόεδρε, η έκθεση αυτή ξεκινά λέγοντας πως "οι διάφορες προκλήσεις στους τομείς της πολιτικής και της ασφάλειας που αντιμετωπίζει όλο και περισσότερο η Ευρωπαϊκή Ένωση καθιστούν την αυτόνομη ευρωπαϊκή πολιτική διαστήματος μια στρατηγική αναγκαιότητα".
<P>
Αν δεχθούμε αυτή την εναρκτήρια πρόταση στην ουσία της, τότε βεβαίως οι συστάσεις της έκθεσης αποτελούν λογική συνέχεια: μια κοινή ευρωπαϊκή διαστημική πολιτική, η εφαρμογή της ευρωπαϊκής πολιτικής ασφάλειας και άμυνας, η χρήση του δορυφορικού συστήματος Galileo για στρατιωτικούς σκοπούς, και, φυσικά, ένας προϋπολογισμός που θα πληρώνει για όλα.
<P>
Αλλά αν δεν αποδεχθούμε την πρόταση, τότε η λογική καταρρέει. " ευρωπαϊκή ήπειρος πράγματι αντιμετωπίζει προκλήσεις στους τομείς της πολιτικής και της ασφάλειας, αλλά γιατί θα πρέπει η Ευρωπαϊκή Ένωση να διαθέτει αυτόνομη πολιτική τόσο για το διάστημα, όσο και για την ασφάλεια και την άμυνα;
<P>
Όσον αφορά τη συντριπτική πλειοψηφία των πολιτών, η Ευρωπαϊκή Ένωση δεν είναι, και δεν πρέπει να είναι, ένα πολιτικό κράτος. Μόνο τα κράτη εξασκούν νόμιμα πολιτικές ασφάλειας και διαθέτουν στρατιωτικές δυνατότητες. Όπως αναφέρει η έκθεση, η Συνθήκη της Λισαβόνας περιλαμβάνει τη νομική βάση για την ευρωπαϊκή διαστημική πολιτική, καθώς και τη δυνατότητα ύπαρξης μόνιμης διαρθρωμένης συνεργασίας στον τομέα της ασφάλειας και της άμυνας.
<P>
Φυσικά όμως, νομικά, η Συνθήκη της Λισαβόνας είναι νεκρή. Σκοτώθηκε από το ιρλανδικό "όχι" στο πρόσφατο δημοψήφισμα, επομένως η εφαρμογή μιας διαστημικής πολιτικής και πολιτικής ασφάλειας και άμυνας θα πρέπει επίσης να είναι νεκρές.
<P>
Μια διαστημική πολιτική και μια πολιτική ασφάλειας και άμυνας απαιτούν ασφαλώς ένα κοινό σύστημα επικοινωνιών και η έκθεση υπογραμμίζει την αναγκαιότητα του προγράμματος Galileo, που θα χρησιμοποιηθεί για μια αυτόνομη ευρωπαϊκή πολιτική ασφάλειας και άμυνας. Μέχρι πρόσφατα όμως μας έλεγαν ότι το πρόγραμμα Galileo ήταν μόνο για μη στρατιωτικούς σκοπούς. Ας παραδεχθούμε τελικά ότι η πραγματική του χρήση είναι για την επίτευξη στρατιωτικών σκοπών της ΕΕ.
<P>
" έκθεση λοιπόν θέλει και τα δύο: θέλει ένα διαστημικό πρόγραμμα της ΕΕ που θα συνδέεται με την πολιτική ασφάλειας και άμυνας, αλλά ταυτόχρονα λέει ότι η διαστημική πολιτική δεν θα πρέπει να συμβάλει στη στρατιωτικοποίηση και την "οπλοποίηση" του διαστήματος. Φυσικά και το διάστημα θα στρατιωτικοποιηθεί και θα "οπλοποιηθεί". Αυτό είναι αναπόφευκτο. Αυτό θα γίνει από τις "ΠΑ, πιθανώς από τη Ρωσία και, εν ευθέτω χρόνω, σίγουρα και από την Κίνα.
<P>
Τα συμφέροντα ασφάλειας της Δύσης δεν θα πρέπει να εκπροσωπούνται στο διάστημα από μια παράνομη Ευρωπαϊκή Ένωση, αλλά με τους συμμάχους μας, τις "ΠΑ, σε συνεργασία με τον μοναδικό νόμιμο οργανισμό ασφάλειας που έχει την δημοκρατική στήριξη του λαού της Ευρώπης, το ΝΑΤΟ.
<SPEAKER ID="483" NAME="Justas Vincas Paleckis" AFFILIATION="PSE">
(LT) Τα συγχαρητήρια μου στον εισηγητή, κ. von Wogau, ο οποίος συνέταξε μια πολύ σημαντική και επίκαιρη έκθεση. Κατά τη γνώμη μου, η έκθεση θα μπορούσε να συνοψισθεί ως εξής: περισσότερη ειρήνη στο διάστημα, καλύτερη συνεργασία μεταξύ των κρατών μελών της ΕΕ και άλλων χωρών και περισσότερη χρηματοδότηση για κοινά διαστημικά προγράμματα.
<P>
Εγκρίνω τις προτεινόμενες τροπολογίες, που για μια ακόμα φορά τονίζουν τη σημασία του Galileo ως αυστηρά μη στρατιωτικό σχέδιο και απορρίπτουν κάθε δυνατότητα χρήσης του διαστήματος για στρατιωτικούς σκοπούς.
<P>
Όλο και περισσότερες χώρες εμπλέκονται σε διαστημικά προγράμματα, με το διάστημα να αρχίζει να διαδραματίζει όλο και μεγαλύτερο ρόλο στη ζωή μας. Τα στρατιωτικά και μη στρατιωτικά δορυφορικά συστήματα που προορίζονται για την παρατήρηση της Γης, καθώς και οι τηλεπικοινωνίες, τα συστήματα πλοήγησης και προσδιορισμού θέσης και χρονισμού, έχουν γίνει τα μάτια και τα αυτιά όλων μας. Οι κλασσικοί της γεωπολιτικής δήλωναν πριν από πολύ καιρό, ότι "όποιος κυριαρχεί στο διάστημα κυριαρχεί και στον κόσμο." " Ευρωπαϊκή Ένωση δεν έχει ως στόχο να επιτύχει υπεροχή.
<P>
" ιδέα ενός πολυπολικού κόσμου όπου τα δικαιώματα όλων των εθνών είναι εξασφαλισμένα είναι πολύ πιο ελκυστική. Έχοντας συνδυάσει την ισχύ τους στο διάστημα, τα 27 κράτη μέλη της ΕΕ μπορούν να αυξήσουν το δυναμικό τους για τη διεξαγωγή επιτυχημένων ανεξάρτητων μη στρατιωτικών και προληπτικών επιχειρήσεων, με στόχο μια κοινή εξωτερική πολιτική και πολιτική ασφάλειας. Αυτό θα έδινε στην ΕΕ ένα σημαντικό πλεονέκτημα στην παρατήρηση της επέκτασης των εξοπλισμών και στον έλεγχο της εφαρμογής των διεθνών συμφωνιών.
<P>
Οι χώρες της ΕΕ έχουν δημιουργήσει πολλά διαστημικά προγράμματα με σκοπό την ενίσχυση της ασφάλειάς τους. Για να αποφευχθεί η άσκοπη επικάλυψη, θα ήταν καλύτερο να κάνουν πλήρη χρήση των δυνατοτήτων που προσφέρουν αυτά τα συστήματα και να μειώσουν το κόστος επιτήρησης της Γης. Ο τομέας των δορυφόρων τηλεπικοινωνιών θα πρέπει να υποβληθεί σε μια πιο αποτελεσματική τυποποίηση. Χρειαζόμαστε πιο εντατική συνεργασία μεταξύ των διαστημικών προγραμμάτων που αναπτύσσονται από την Ευρωπαϊκή Ένωση. " ΕΕ θα πρέπει να διαθέσει περισσότερους πόρους και να αποκτήσει ένα κοινό προϋπολογισμό ώστε να εμποδίσει τις επιμέρους χώρες να σπαταλούν τις προσπάθειες και τους πόρους τους.
<P>
Εν τω μεταξύ, οι προσεχείς διαπραγματεύσεις σχετικά με τη στρατηγική εταιρική σχέση ΕΕ-Ρωσίας μας προσφέρουν μια καλή ευκαιρία να οργανώσουμε μια ακόμα πιο εποικοδομητική συνεργασία στο διάστημα, επιδιώκοντας, με κάθε δυνατό τρόπο, την επέκταση στρατηγικής συνεργασίας σε κοινά διαστημικά προγράμματα με τις "νωμένες Πολιτείες και το ΝΑΤΟ.
<SPEAKER ID="484" NAME="Philippe Morillon" AFFILIATION="ALDE">
(FR) Κύριε Πρόεδρε, ζήτησα τον λόγο, όταν άκουσα την κ. Ibrisagic να περιγράφει την κρίση στα Βαλκάνια, στην οποία, όπως ίσως θυμάστε, είχα προσωπικά εμπλακεί.
<P>
Εκείνη την εποχή, ο πρώην συνάδελφός μας Jean-François Deniau μου είπε: "η Ευρώπη πέθανε στο Σεράγεβο", και εγώ του απάντησα: "η Ευρώπη δεν πέθανε στο Σεράγεβο, διότι η Ευρώπη δεν υπάρχει".
<P>
" Ευρώπη εξακολουθεί να μην υπάρχει, και θα ήθελα να συγχαρώ τον συνάδελφό μας κ. von Wogau που, από τη στιγμή που έγινε πρόεδρος της Υποεπιτροπής Ασφάλειας και Άμυνας, μάχεται για να διασφαλίσει ότι η Ευρώπη θα μπορεί να ανταποκρίνεται στις προσδοκίες που εκφράζονται όχι μόνο εκτός Ευρώπης, σε κάθε γωνιά του κόσμου, αλλά και στο εσωτερικό της Ευρώπης, όπου, όπως γνωρίζετε, το 70% των συμπολιτών μας καλεί την Ευρώπη να πάρει θέση στη διεθνή σκηνή και να αποδείξει ότι είναι αντάξια της κληρονομιάς της.
<SPEAKER ID="485" NAME="Marie Anne Isler Béguin" AFFILIATION="Verts/ALE">
(FR) Κύριε Πρόεδρε, δεδομένου ότι δεν υπάρχουν πάρα πολλοί από εμάς εδώ, δράττομαι κι εγώ της ευκαιρίας για να προσθέσω, στο ίδιο πνεύμα με τον κ. Morillon, ότι οι πολίτες αναμένουν πολλά από την Ευρώπη και ότι, ακόμη και σήμερα -όπως γνωρίζει ο κ. von Wogau- η Γεωργία, μια χώρα η οποία καλύπτεται από την πολιτική γειτονίας μας, βρίσκεται σχεδόν στα πρόθυρα του πολέμου. Κάθε μέρα υπάρχουν αντιπαραθέσεις μεταξύ της Γεωργίας και της αποσχιστικής περιοχής της Αμπχαζίας. Θα έλεγα ότι η κατάσταση επιδεινώνεται κάθε ώρα που περνάει.
<P>
Επιπλέον, σήμερα το απόγευμα, λάβαμε μια επείγουσα έκκληση από τις γεωργιανές αρχές, οι οποίες καλούν την Ευρωπαϊκή Ένωση να συμμετάσχει στην επίλυση αυτής της σύγκρουσης, και αυτό απλά δείχνει πόσο πολλή ανάγκη έχουμε την Ευρώπη. Όταν εγκαινιάζουμε μια πολιτική γειτονίας, τότε θα πρέπει να αναλάβουμε μόνοι μας την ευθύνη να τη θέσουμε σε εφαρμογή.
<SPEAKER ID="486" NAME="Günter Verheugen">
Αντιπρόεδρος της Επιτροπής. - (DE) Κύριε Πρόεδρε, κυρίες και κύριοι, όπως ήταν άλλωστε αναμενόμενο, αυτή η συζήτηση επικεντρώθηκε με μεγάλη σαφήνεια στα πραγματικά κρίσιμα ζητήματα. Θα πρέπει λοιπόν να μιλήσουμε γι' αυτά ανοιχτά, επειδή εδώ έχουμε να κάνουμε με την πραγματικότητα και όχι με ευχολόγια.
<P>
" πραγματικότητα είναι πολύ απλή. Οι παραδοσιακές μορφές των συγκρούσεων δεν είναι πλέον αυτές που ήταν κάποτε. " παραδοσιακή διάκριση μεταξύ της εσωτερικής και εξωτερικής ασφάλειας γίνεται όλο και πιο θολή. Για παράδειγμα, πολλοί εδώ μέσα δεν θα συμφωνήσουν με την αμερικανική άποψη ότι ο αγώνας κατά της τρομοκρατίας είναι ένας πόλεμος. Ωστόσο, οι περισσότεροι Αμερικανοί συμμερίζονται αυτήν την άποψη.
<P>
" τεχνολογία που χρησιμοποιείται για τη διατήρηση της εσωτερικής ασφάλειας, ιδίως για την καταπολέμηση του διεθνούς εγκλήματος και της τρομοκρατίας, τείνει όλο και περισσότερο να προέρχεται από τα ίδια τα ερευνητικά κέντρα και τις ίδιες επιχειρήσεις και να χρησιμοποιείται για τον ίδιο σκοπό, αν και με διαφορετικά πεδία εφαρμογής.
<P>
Πρέπει σαφώς να αναγνωρίσουμε ότι υπάρχει ανάγκη να θέσουμε τα όρια αλλού, δηλαδή εκεί όπου λαμβάνονται οι πολιτικές αποφάσεις σχετικά με τη χρήση αυτών των μέσων. Σε αυτό το σημείο επιτρέψτε μου να δηλώσω ξεκάθαρα: η Συνθήκη ισχύει και εδώ.
<P>
Ο στρατηγός Morillon -ας μου επιτραπεί η χρήση του τίτλου του κ. Morillon, δεδομένου ότι εκείνος αναφέρθηκε στον σημαντικό ρόλο του στα Βαλκάνια- επέστησε την προσοχή μας ξανά σε αυτό το θέμα. Υπήρξαν ευρωπαϊκές επιχειρήσεις για την πρόληψη των συγκρούσεων, την επίλυση των συγκρούσεων και την αποφυγή των συγκρούσεων εδώ και πολύ καιρό. Δεν χρειάζεται να καλέσω ως μάρτυρες ανώτερους αξιωματικούς, καθώς όλοι γνωρίζουμε ότι εκείνοι που είναι υπεύθυνοι για την ασφάλεια των ευρωπαίων στρατιωτών που αποστέλλονται στις αποστολές αυτές στηρίζονται σε μεγάλο βαθμό στην ακριβή εικόνα της κατάστασης. Με τα σημερινά δεδομένα, δεν είναι πλέον δυνατό να αποκτήσουμε αυτό το είδος εικόνας χωρίς τη χρήση της διαστημικής τεχνολογίας, γιατί αλλιώς θα τη διαθέτουν οι αντίπαλοί μας. Θα θέταμε τις δυνάμεις μας σε εξαιρετικά επικίνδυνη θέση και θα τις καθιστούσαμε λιγότερο αποτελεσματικές, εάν λέγαμε ότι για λόγους αρχής εμείς, οι Ευρωπαίοι, δεν δίνουμε τη συγκατάθεσή μας γι' αυτό.
<P>
Θέλω να επιστήσω ξανά την προσοχή σας σε αυτά τα προβλήματα για να σας δείξω ότι έχω πλήρη επίγνωση. Και τα δύο σχετίζονται με τη διαστημική πολιτική μας και με την έρευνα στον τομέα της ασφάλειας.
<P>
Το μόνο που θέλω να ζητήσω από το Κοινοβούλιο είναι να διασφαλίσει, στο πλαίσιο του ρόλου του, ότι σε αυτή τη δύσκολη κατάσταση στην οποία βρισκόμαστε, όπου τα πράγματα δεν είναι μόνο άσπρα ή μαύρα, αλλά υπάρχει και μια μεγάλη γκρίζα ζώνη, θα εξακολουθήσουμε να προχωρούμε με τρόπο που δεν θέτει σε κίνδυνο τις αξίες και τις αρχές μας.
<SPEAKER ID="487" NAME="Karl von Wogau">
εισηγητής. - (DE) Κύριε Πρόεδρε, θα ήθελα να συνεχίσω από τα λεγόμενα του κ. Verheugen και να απαντήσω στους κ.κ. Pflüger και Batten σχετικά με το ζήτημα του τι επιθυμούν οι πολίτες της Ευρωπαϊκής Ένωσης.
<P>
Έρευνες του Ευρωβαρόμετρου δείχνουν ότι το 70% έως 80% των πολιτών της ΕΕ πιστεύουν ότι χρειαζόμαστε μια κοινή πολιτική ασφάλειας και άμυνας. Αυτό κατέστη ιδιαίτερα σαφές με τα φοβερά γεγονότα στα Βαλκάνια. Οι 27 ευρωπαϊκές χώρες δαπανούν 170 δισεκατομμύρια ευρώ ετησίως για την άμυνα και, παρόλα ταύτα, δεν ήταν σε θέση να τερματίσουν την αιματοχυσία στα Βαλκάνια, διότι απλώς δεν διαθέταμε κοινή ευρωπαϊκή οργάνωση για τέτοιες επιχειρήσεις. Υπήρξαν γερμανικές, γαλλικές, βρετανικές, ιταλικές, λουξεμβουργιανές και άλλες δυνάμεις, αλλά εκείνη τη στιγμή μόνο οι Αμερικανοί, και όχι οι Ευρωπαίοι, είχαν τη δυνατότητα να θέσουν τέρμα στην αιματοχυσία. Ο κ. Morillon το διαπίστωσε με τα ίδια του τα μάτια και τα έζησε εξ ιδίων.
<P>
Είναι επίσης λάθος να γίνονται αναφορές για όπλα στο διάστημα. Τι κίνδυνος υπάρχει; Αν, για παράδειγμα, εγκαθιστούμε το Galileo ή τους δορυφόρους παρατήρησης στο διάστημα για να μαθαίνουμε τι συμβαίνει, αυτό γίνεται για την ασφάλεια των πολιτών μας. Ο πραγματικός κίνδυνος είναι να εγκατασταθούν όπλα στο διάστημα και να χρησιμοποιούνται για την καταστροφή των επικοινωνιακών δορυφόρων μας, γιατί τότε ολόκληρο το κοινωνικό μας σύστημα θα μπορούσε να διαταραχθεί με σχετικά απλά μέσα. Φανταστείτε τι θα συνέβαινε εάν καταστρέφονταν οι τηλεπικοινωνιακοί δορυφόροι για την τηλεόραση, το ραδιόφωνο και για οτιδήποτε έχει να κάνει με την κοινωνία μας.
<P>
Γι' αυτό πιστεύω ότι βρισκόμαστε σε καλό δρόμο, ακόμα και σε ό,τι αφορά το Galileo. Αύριο, κατά την ψηφοφορία, θα διαπιστώσουμε ενδεχομένως μια αλλαγή στάσης στο Ευρωπαϊκό Κοινοβούλιο. Το πρώτο βήμα είναι ότι καταφέραμε να χρηματοδοτήσουμε το Galileo από τον ευρωπαϊκό προϋπολογισμό. " Επιτροπή Προϋπολογισμών και η Επιτροπή Εξωτερικών Υποθέσεων έκαναν τα πάντα γι' αυτό και τα κατάφεραν. Το δεύτερο βήμα είναι ότι το Galileo αποτελεί φυσικά ένα μη στρατιωτικό σχέδιο, κάπως διαφορετικό από τα αντίστοιχα αμερικανικού τύπου, αλλά εξίσου αναγκαίο για τις επιχειρήσεις των δυνάμεων της ΕΕ, για παράδειγμα, στο Κονγκό, στη Βοσνία-Ερζεγοβίνη ή στο Τσαντ.
<P>
Πιστεύω, λοιπόν, ότι αύριο θα υπάρξει μια αλλαγή της πλειοψηφίας στο Ευρωπαϊκό Κοινοβούλιο.
<SPEAKER ID="488" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο, 10 Ιουλίου 2008.

<CHAPTER ID="020">
Δυνατότητα χρησιμοποίησης φυσικού αερίου από εναλλακτικές πηγές στην Ευρώπη (συζήτηση)
<SPEAKER ID="758" NAME="Πρόεδρος">
" ημερήσια διάταξη προβλέπει τη δήλωση της Επιτροπής σχετικά με τη δυνατότητα χρησιμοποίησης φυσικού αερίου από εναλλακτικές πηγές στην Ευρώπη.
<SPEAKER ID="759" NAME="Günther Oettinger" LANGUAGE="DE">
Κυρία Πρόεδρε, κυρίες και κύριοι, αυτή η ημερήσια διάταξη ασχολείται με ένα ζήτημα το οποίο οπωσδήποτε θα μας απασχολήσει πολύ σοβαρά τους επόμενους μήνες: Πώς θα είναι η αγορά φυσικού αερίου τις επόμενες δεκαετίες; Το ερώτημα είναι ποιον ρόλο θα διαδραματίσει το φυσικό αέριο στο εγγύς μέλλον όσον αφορά την παραγωγή θερμότητας, τη μετατροπή σε ηλεκτρική ενέργεια, τη βιομηχανία και ως καύσιμο για τις μεταφορές και, κατά συνέπεια, όσον αφορά το χρονοδιάγραμμα ενέργειας που έχουμε, το οποίο φτάνει ως το 2050, οπότε θα έχει τεράστια σημασία.
<P>
Πρέπει, επίσης, να εξετάσουμε τον τρόπο με τον οποίο πρέπει να αναπτυχθούν οι οδοί μεταφοράς, συμπεριλαμβανομένων των αγωγών, υποδομών και τερματικών σταθμών. Άλλα ζητήματα περιλαμβάνουν το κόστος επένδυσης και τις προβλέψεις οι οποίες αφορούν την τιμή του φυσικού αερίου στο ενεργειακό μίγμα. " ευρωπαϊκή αγορά φυσικού αερίου έχει επί του παρόντος όγκο περίπου 520 δισεκατομμυρίων κυβικών μέτρων ετησίως. Μέρος αυτού προέρχεται από τα δικά μας κοιτάσματα στο "νωμένο Βασίλειο και τις Κάτω Χώρες, αλλά περισσότερο από το 60% του εφοδιασμού φυσικού αερίου εισάγεται από τρίτες χώρες και ο αριθμός αυτός σύντομα θα ξεπεράσει το 80%. Για αυτόν τον λόγο, νέα κοιτάσματα, όπως το φυσικό αέριο σε βράχους, θα αποτελέσουν χρήσιμο συμπλήρωμα στα υπάρχοντα κοιτάσματα και, κατά συνέπεια, θα μειώσουν την εξάρτησή μας από εισαγωγές.
<P>
Επί του παρόντος, υπάρχει μεγάλη άνοδος στις πωλήσεις μη συμβατικού φυσικού αερίου και αερίου από σχιστολιθικά πετρώματα από τις "ΠΑ. Πριν από δέκα χρόνια κανένας δεν θα πίστευε πόσο γρήγορα και πόσο εντυπωσιακά θα μεταμόρφωνε την αγορά η παραγωγή φυσικού αερίου από βράχους, το οποίο εξάγεται χρησιμοποιώντας πίεση νερού και χημικούς παράγοντες. Μέχρι πριν από λίγα χρόνια, οι "ΠΑ έκανε εισαγωγές φυσικού αερίου. Τώρα κάνει εξαγωγές, παρά την εσωτερική αυξανόμενη ζήτηση φυσικού αερίου. Κατά συνέπεια, η αγορά φυσικού αερίου, η οποία πάντοτε ήταν αγορά της ηπειρωτικής Ευρώπης, γίνεται για πρώτη φορά παγκόσμια αγορά, με την προμήθεια φυσικού αερίου από τις "ΠΑ σε τερματικούς σταθμούς υγροποιημένου φυσικού αερίου (ΥΦΑ) στην Ευρώπη.
<P>
Επί του παρόντος, δεν συνάγω συμπεράσματα από αυτήν την εξέλιξη. Το ζήτημα της αποφυγής της αυξανόμενης εξάρτησης, η ανοιχτή αγορά και το παγκόσμιο εμπόριο μιλούν ανοικτά υπέρ αυτού. Είναι, επίσης, προς το συμφέρον ορισμένων κρατών μελών. Ωστόσο, από την άλλη πλευρά, είναι σημαντικό να καταστήσουμε σαφές ότι έχουμε περιβαλλοντικούς κανονισμούς οι οποίοι διέπουν το τρεχούμενο νερό και τα υπόγεια ύδατα και την εξόρυξη πρώτων υλών από τη γη. Έχουμε, επίσης, νομοθεσία σχετικά με τους πόρους υδρογονανθράκων, η οποία στοχεύει στο να επιτρέψει πρόσβαση χωρίς διακρίσεις στο περιβάλλον και επίσης στο να το προστατέψει. Επιπλέον, υπάρχουν κανονισμοί για την υγεία και την ασφάλεια των πολιτών της ΕΕ. Όλα αυτά τα πράγματα πρέπει να ληφθούν υπόψη.
<P>
Υπάρχει δυνατότητα έρευνας και, εφόσον θεωρηθεί σκόπιμο, εξόρυξης, καταρχάς στην Πολωνία και κατόπιν επίσης στο "νωμένο Βασίλειο και τη Γερμανία. Στη Γερμανία, ωστόσο, υπάρχει επίσης το ζήτημα της αποδοχής. Δεν θα είναι δυνατή η εξόρυξη αυτού του φυσικού αερίου χωρίς την αποδοχή των πληθυσμών στις περιφέρειες και των κατοίκων της περιοχής.
<P>
" Επιτροπή παρακολουθεί τη διαδικασία και είναι, επίσης, προετοιμασμένη να εκδώσει εκθέσεις εμπειρογνωμόνων. Πιστεύω πως δεν θα έχουμε σαφή εικόνα του ποσοστού του δικού μας φυσικού αερίου από βράχους στην ευρωπαϊκή αγορά για τρία έως πέντε χρόνια. Πρέπει να παρακολουθήσουμε αυτές τις εξελίξεις χωρίς να τις προδικάζουμε. Ωστόσο, πρέπει να ειπωθεί ότι ακόμα και εάν χρησιμοποιήσουμε τα εν λόγω κοιτάσματα, αυτά θα συμπληρώσουν απλώς τις υπάρχουσες πηγές φυσικού αερίου. Αυτό σημαίνει ότι οι εισαγωγές συμβατικού φυσικού αερίου από τρίτες χώρες, όπως η Νορβηγία, η Ρωσία και η Αλγερία, ή μέσω θαλάσσης από το Κατάρ και άλλα κράτη, οπωσδήποτε θα εξακολουθήσουν να διαδραματίζουν κεντρικό ρόλο στην ικανοποίηση των αναγκών της ευρωπαϊκής αγοράς φυσικού αερίου κατά τις ερχόμενες δεκαετίες. Οι υποδομές, όπως οι νέοι, ασφαλείς αγωγοί και οι επιπλέον τερματικοί σταθμοί ΥΦΑ, θα παραμείνουν σημαντικές. Πιστεύω πως έχουμε τη δυνατότητα να εξορύξουμε το δικό μας φυσικό αέριο για να συμπληρώσουμε τις εισαγωγές, αλλά αυτό αναμφίβολα δεν θα μπορέσει να αντικαταστήσει τις εισαγωγές φυσικού αερίου.
<SPEAKER ID="760" NAME="Bogdan Kazimierz Marcinkiewicz" LANGUAGE="PL">
Κυρία Πρόεδρε, κύριε Επίτροπε, είμαι ικανοποιημένος που το Ευρωπαϊκό Κοινοβούλιο κατάφερε να ξεκινήσει διάλογο για τη δυνατότητα εκμετάλλευσης φυσικού αερίου από μη συμβατικές πηγές ενέργειας, όπως το αέριο από σχιστολιθικά πετρώματα, το μη συμβατικό φυσικό αέριο και το μεθάνιο από κοιτάσματα άνθρακα.
<P>
Λαμβάνοντας υπόψη τα πρόσφατα συμπεράσματα του Συμβουλίου Ενέργειας σχετικά με την ενέργεια και τον ευρύ δημόσιο διάλογο, πιστεύω ότι το αέριο από σχιστολιθικά πετρώματα μπορεί, μακροπρόθεσμα, να καταστεί ένας από τους τρόπους με τον οποίο μπορούν να διαφοροποιηθούν οι πηγές ενέργειας. " Ευρωπαϊκή Ένωση δεν πρέπει να προσπαθεί να πείσει όσους έχουν ήδη πειστεί· αντίθετα, πρέπει να εξετάσει προσεκτικά τις "νωμένες Πολιτείες, για παράδειγμα, για να δει με ποιον τρόπο η εξαγωγή αερίου από σχιστολιθικά πετρώματα έχει ήδη φέρει επανάσταση εκεί στην αγορά ενέργειας. Εάν υποθέσουμε ότι αυτό θα έχει ακόμα μεγαλύτερες επιπτώσεις στην παγκόσμια αγορά στο μέλλον, η λήψη αερίου από σχιστολιθικά πετρώματα θα πρέπει, επίσης, να αποτελέσει προτεραιότητα ιδίως για την Ευρώπη, επειδή οι πόροι φυσικού αερίου υπερβαίνουν κατά τέσσερις φορές τα αποθέματα συμβατικού φυσικού αερίου στην Ευρωπαϊκή Ένωση, σύμφωνα με τη δεύτερη επισκόπηση της ενεργειακής στρατηγικής.
<P>
Κύριε Επίτροπε, η Ευρωπαϊκή Ένωση πρέπει να πραγματοποιήσει αρχικές αναλύσεις για την εξαγωγή αερίου από σχιστολιθικά πετρώματα στην Ευρώπη. Το δυναμικό του αερίου από σχιστολιθικά πετρώματα έχει ήδη διαπιστωθεί στη Γερμανία, τη Γαλλία, τη Ρουμανία, τη Βουλγαρία, τις Κάτω Χώρες, τη Σουηδία, την Πολωνία και τη Μεγάλη Βρετανία, μεταξύ άλλων. Εάν είναι δυνατό, πρέπει να παρασχεθεί χρηματοδοτική στήριξη για ερευνητικά προγράμματα, τα οποία θα επιτρέψουν να αναπτυχθούν ασφαλείς και οικονομικά βιώσιμες τεχνολογίες για την εξαγωγή φυσικού αερίου από μη συμβατικές πηγές ενέργειας.
<P>
Θα πάρω το θάρρος να θέσω δύο ερωτήματα. Καταρχάς, λαμβάνει η Επιτροπή μέτρα για την πραγματοποίηση αρχικών αναλύσεων σχετικά με την πιθανότητα εκμετάλλευσης φυσικού αερίου από εναλλακτικές πηγές στην Ευρώπη και προετοιμάζει τεχνικές και οικονομικές μελέτες σκοπιμότητας για τέτοιου είδος εξαγωγή στο πλαίσιο των εργασιών σχετικά με τις προτεραιότητες για την ενεργειακή υποδομή από σήμερα έως το 2020; Το δεύτερο ερώτημά μου είναι το εξής: έχει κάνει η Επιτροπή κάποια πρόβλεψη στις δημοσιονομικές προοπτικές που σχεδιάζονται για το διάστημα 2014-2020 σχετικά με τη στήριξη γεωλογικής έρευνας με σκοπό την εκτίμηση του δυναμικού των υπαρχόντων αποθεμάτων και την πιθανότητα εξαγωγής αερίου από σχιστολιθικά πετρώματα στην Ευρώπη, η οποία θα επιταχύνει την τεχνολογική ανάπτυξη στον τομέα αυτόν;
<SPEAKER ID="761" NAME="Zigmantas Balčytis" LANGUAGE="LT">
Κυρία Πρόεδρε, καθώς ανακάμπτουν οι οικονομίες και η βιομηχανία των κρατών μελών, θα υπάρχει συνεχώς αυξανόμενη ζήτηση για φυσικό αέριο. Στο μεταξύ, η ταχεία μείωση των δικών μας πόρων φυσικού αερίου ενδεχομένως να καταστήσει την Ένωση ακόμα πιο εξαρτημένη από προμηθευτές τρίτων χωρών και να αποδυναμώσει την ανταγωνιστικότητα της βιομηχανίας μας. Το φυσικό αέριο από εναλλακτικές πηγές μπορεί να είναι μια αποτελεσματική διέξοδος, ξανασχεδιάζοντας εξ ολοκλήρου τον χάρτη εφοδιασμού με αέριο της Ευρώπης και αναδιανέμοντας τα οικονομικά μέσα. Ωστόσο, είναι απαραίτητο να αναληφθεί δράση άμεσα', και μπορούμε να εκμεταλλευτούμε την εμπειρία που έχει ήδη αποκτηθεί από άλλες χώρες. Πρόσφατα, πραγματοποιήθηκαν πολλές συζητήσεις σχετικά με τις δυνατότητες του αερίου από σχιστολιθικά πετρώματα και σήμερα, κύριε Επίτροπε, επισημάνατε επίσης ότι αυτό σημειώθηκε στα συμπεράσματα του Ευρωπαϊκού Συμβουλίου της 4ης Φεβρουαρίου. Πιστεύω πως η Ευρωπαϊκή Ένωση πρέπει να θεσπίσει επειγόντως συγκεκριμένα σχέδια και να αρχίσει να διερευνά πιθανά αποθέματα τέτοιου είδους αερίων και τη χρήση τους. Φυσικά, όπως αναφέρατε, το αέριο από σχιστολιθικά πετρώματα δεν πρέπει και δεν μπορεί να είναι ο μόνος τρόπος μείωσης της ενεργειακής εξάρτησης. Ωστόσο, εάν οι προβλέψεις των γεωλόγων της Ευρωπαϊκής Ένωσης επιβεβαιωθούν, τότε αποθέματα φυσικού αερίου μπορεί να βρεθούν όχι μόνο στην Πολωνία και τη Γερμανία, αλλά πιθανόν και σε άλλες χώρες. Στο μέλλον, αυτό θα βοηθούσε στη μείωση της επιρροής τρίτων χωρών στην οικονομία της Ευρωπαϊκής Ένωσης και στην ανταγωνιστικότητά της. Δυστυχώς, σε αυτόν τον τομέα, είμαστε τουλάχιστον μία δεκαετία πίσω από τις "νωμένες Πολιτείες, όπου οι συνεχώς αυξανόμενες ποσότητες αερίου από σχιστολιθικά πετρώματα που εξασφαλίζονται έχουν μεταμορφώσει πλήρως την αγορά φυσικού αερίου. Πιστεύω ότι πρέπει να ενταθούν οι προσπάθειες σε αυτόν τον τομέα και ότι πρέπει να εγκριθούν συγκεκριμένα μέτρα προκειμένου να χρησιμοποιηθούν οι εν λόγω πηγές στην οικονομία.
<SPEAKER ID="762" NAME="Corinne Lepage" LANGUAGE="FR">
Κυρία Πρόεδρε, κύριε Επίτροπε, κυρίες και κύριοι, κατανοώ πλήρως τον ενθουσιασμό που πηγάζει από την παρουσία αερίου από σχιστολιθικά πετρώματα στο υπέδαφος της Ευρώπης και η επιθυμία για ενεργειακή ανεξαρτησία είναι ιδιαίτερα αξιέπαινη.
<P>
Ωστόσο, πιστεύω ότι αυτή η αισιοδοξία πρέπει να μετριαστεί σημαντικά, πρώτα στις "νωμένες Πολιτείες, όπου το αέριο από σχιστολιθικά πετρώματα χρησιμοποιείται όντως ευρέως. Αρκετά κράτη κινούνται προς ένα μορατόριουμ και στην ανεξάρτητη ομάδα εμπειρογνωμών (ΑΟΕ) έχει ανατεθεί να πραγματοποιήσει εκτίμηση των επιπτώσεων, για την οποία θα χρειαστούν περισσότερα από δύο έτη, ώστε να αναλυθούν οι περιβαλλοντικές συνέπειες αυτής της εκμετάλλευσης.
<P>
Δεύτερον, σε μια εποχή που προσπαθούμε να μειώσουμε ουσιαστικά τις εκπομπές αερίων του θερμοκηπίου, θα φαινόταν απολύτως ασύμβατο με τις πολιτικές της ΕΕ να μην πραγματοποιηθεί εκτίμηση των επιπτώσεων από τις καθαρά κλιματικές επιπτώσεις σε σχέση με τα αέρια θερμοκηπίου από την εκμετάλλευση των εν λόγω αποθεμάτων, προτού διεξαχθεί οποιαδήποτε σε βάθος έρευνα.
<P>
Τρίτον, κύριε Επίτροπε, είπατε πως πρέπει να συμμορφωθούμε με τα περιβαλλοντικά πρότυπα. Αυτό το σημειώνουμε και το επικροτούμε. Εντούτοις, σε χώρες που εκχωρούνται άδειες εξερεύνησης -και έχω στο νου μου συγκεκριμένα τη χώρα μου- είναι σαφές σήμερα ότι η περιβαλλοντική νομοθεσία έχει ξεχαστεί τελείως· δεν εφαρμόζεται, και σημειώνεται παραβίαση της νομοθεσίας. " Σύμβαση του Aarhus δεν εφαρμόζεται, ο πληθυσμός δεν έχει λάβει προειδοποιήσεις, δεν υπάρχει δημόσια έρευνα, δεν υπάρχει εκτίμηση των επιπτώσεων και γίνεται απόκρυψη των επικίνδυνων χημικών που χρησιμοποιούνται.
<P>
Κατά συνέπεια, είναι απολύτως απαράδεκτο να συνεχίσουμε κατ' αυτόν τον τρόπο, και το πραγματικό ζήτημα, κύριε Επίτροπε, είναι εάν η εκμετάλλευση του αερίου από σχιστολιθικά πετρώματα σε τόσο συμπαγές έδαφος όπως το ευρωπαϊκό έδαφος, το οποίο είναι τελείως διαφορετικό από το αμερικανικό έδαφος, δεν είναι ασύμβατη με τη νομοθεσία μας για την προστασία του περιβάλλοντος και την πρόσβαση των ατόμων στην πληροφόρηση.
<P>
Θα ήθελα να ακούσω τις απαντήσεις σας.
<SPEAKER ID="763" NAME="Michèle Rivasi" LANGUAGE="FR">
Κυρία Πρόεδρε, κύριε Επίτροπε, στηρίζω πλήρως όσα είπε η κ. Lepage και θα ήθελα να θέσω το εξής ερώτημα: πρόκειται για ευκαιρία ή για προβλέψιμη οικολογική καταστροφή;
<P>
Βρισκόμαστε, παρ' όλα αυτά, 10 χρόνια πίσω από τις "νωμένες Πολιτείες όσον αφορά την εκμετάλλευση. Τι μπορούμε να δούμε; Μπορούμε να δούμε ότι τα υπόγεια ύδατα έχουν μολυνθεί από τα χημικά που έχουν διαποτίσει αυτήν την υδραυλική ρωγμάτωση. Μπορούμε, επίσης, να δούμε ατμοσφαιρική ρύπανση. Μπορούμε τώρα να δούμε ότι υπάρχουν πτητικές οργανικές ενώσεις (VOC) και ότι έχει εμφανιστεί ακόμα και όζον εξαιτίας όλων των ουσιών που απελευθερώθηκαν στον αέρα. Μπορούμε να δούμε ότι οι επιπτώσεις στην υγεία δεν επηρεάζουν μόνο τους πληθυσμούς που ζουν σε κοντινή απόσταση, αλλά επίσης τα βοοειδή και, φυσικά, τους χρήστες των υδροφόρων επιπέδων, επειδή δεν μπορούν πλέον να πιουν το νερό που αυτά περιέχουν. Την προηγούμενη εβδομάδα, οι New York Times ανέφεραν ότι, εκτός από τη μόλυνση των υπόγειων υδάτων με υδρογονάνθρακες και βιοκτόνα, η μόλυνση παράγει, επίσης, ραδιενεργά στοιχεία.
<P>
Στη Γαλλία, όπως επεσήμανε η κ. Lepage, υπογράφηκαν οκτώ άδειες χωρίς καμία συζήτηση, χωρίς καμία διαβούλευση, χωρίς καμία εκτίμηση των επιπτώσεων. Και μιλάτε για κοινωνική αποδοχή; Υπάρχει μια αυθεντική εξέγερση. Στις τελευταίες διαδηλώσεις στον νομό Ardeche συμμετείχαν περισσότερα από 20 χιλιάδες άτομα, ακριβώς επειδή ενδιαφέρονται για τον τόπο τους. Και εσείς λέτε "Είναι μια οικονομική ευκαιρία". Όμως, ποιον ωφελεί αυτό το φυσικό αέριο; Συζητάμε για cui bono; Έχει να κάνει με την επιλογή του φυσικού αερίου για τις ανάγκες της βιομηχανίας σε βάρος των υδάτινων αποθεμάτων στα υδροφόρα επίπεδα; Το μορατόριουμ της Νέας Υόρκης απεικονίζει καλά το πρόβλημα.
<P>
Κατά συνέπεια, ζητάμε απλά την ανάκληση των αδειών. Δεν τίθεται θέμα πραγματοποίησης εξερεύνησης όσο δεν υπάρχουν εγγυήσεις συμμόρφωσης με την οδηγία πλαίσιο για τα υπόγεια ύδατα, την οδηγία πλαίσιο για την ποιότητα του αέρα ή τη Σύμβαση του Aarhus. Αναμένουμε, κατά συνέπεια, τις απαντήσεις σας και θα αρνηθούμε, στην Ευρώπη, στη Γαλλία και στις ενδιαφερόμενες χώρες, να επιτρέψουμε την εκμετάλλευση των εν λόγω μη συμβατικών μορφών φυσικού αερίου εφόσον δεν υπάρχουν αυτές οι εγγυήσεις.
<SPEAKER ID="764" NAME="Konrad Szymański" LANGUAGE="PL">
Κυρία Πρόεδρε, η επιτυχής εμπορευματοποίηση του μη συμβατικού φυσικού αερίου μετέτρεψε τις "νωμένες Πολιτείες σε εξαγωγέα του εν λόγω καυσίμου, με δυνατότητες οι οποίες υπερβαίνουν εκείνες της Ρωσίας. " κατάσταση στις αγορές έχει, επίσης, αλλάξει. Οι μακροπρόθεσμες, σταθερές συμβάσεις και οι μηχανισμοί τιμών που βασίζονται στις τιμές του πετρελαίου έχουν αντικατασταθεί με πολύ πιο ευέλικτες συμφωνίες και οι αγορές άμεσης παράδοσης (spot) έχουν αρχίσει να διαδραματίζουν ολοένα και πιο σημαντικό ρόλο. Τόσο οι μεμονωμένοι καταναλωτές όσο και η βιομηχανία επωφελούνται από αυτό, δεδομένου ότι πληρώνουν χαμηλότερους λογαριασμούς. " Ευρώπη δεν έχει την πολυτέλεια να χάσει αυτές τις δυνατότητες και μια τέτοιου είδους ευκαιρία, ιδίως εφόσον η έμφαση που δίνει η ΕΕ στην απομάκρυνση από τον άνθρακα σημαίνει πως αυξάνεται η σημασία του φυσικού αερίου για τις ευρωπαϊκές οικονομίες. " ευκαιρία αυτή για διαφοροποίηση των πηγών φυσικού αερίου και για αύξηση του μεριδίου των δικών μας πόρων και, συνεπώς, για μείωση της εξάρτησής μας από τις εισαγωγές, έχει τώρα εμφανιστεί σε χώρες όπως η Πολωνία, η Γαλλία και η Γερμανία. Οι εργασίες για τη λήψη φυσικού αερίου από μη συμβατικά κοιτάσματα βρίσκονται σε προχωρημένο στάδιο σε όλες αυτές τις χώρες. Ας μην λησμονούμε ότι ο εν λόγω τομέας δεν αναμένει από εμάς παροχή χρημάτων ή ειδικές προνομιακές συνθήκες λειτουργίας. Πρόκειται για έναν τομέα, ο οποίος επενδύει ήδη εκατοντάδες εκατομμύρια ευρώ στην Ευρώπη και χρειάζεται μόνο ένα πράγμα: να μην βρεθούν εμπόδια στον δρόμο του και να τύχει ίσης μεταχείρισης. Οι Ευρωπαίοι Συντηρητικοί και Μεταρρυθμιστές αυτού του Σώματος το αναμένουν επίσης αυτό από την Ευρωπαϊκή Επιτροπή. Ας ελπίσουμε ότι εμείς -η Ευρώπη- δεν θα χάσουμε αυτήν την ευκαιρία.
<SPEAKER ID="765" NAME="Jaroslav Paška" LANGUAGE="SK">
Κυρία Πρόεδρε, σε σύγκριση με τις παραδοσιακές πήγες φυσικού αερίου, η εξαγωγή από μη παραδοσιακές πηγές αντιστοιχεί σήμερα μόνο στο 5% περίπου της συνολικής παραγωγής φυσικού αερίου παγκοσμίως.
<P>
Οι μη παραδοσιακές πηγές έχουν χαμηλότερη συγκέντρωση της πρώτης ύλης από τα παραδοσιακά κοιτάσματα. Εκτός από το μεθάνιο από κοιτάσματα άνθρακα ή από φυσικό αέριο παγιδευμένο σε λιγότερο διαπερατούς βράχους ή από τα ένυδρα αέρια, η περισσότερα υποσχόμενη πηγή φαίνεται να είναι το αέριο από σχιστολιθικά πετρώματα. " καλύτερη εμπειρία από την εξαγωγή του εν λόγω φυσικού αερίου αφορά τη Βόρεια Αμερική, όπου η εξαγωγή από μη παραδοσιακές πηγές αντιστοιχούσε σε έως 42% της συνολικής παραγωγής το 2007.
<P>
Σύμφωνα με την εκτίμηση του Διεθνούς Οργανισμού Ενέργειας, ενδέχεται να υπάρχουν έως 991 δισεκατομμύρια κυβικά μέτρα αποθεμάτων μη παραδοσιακού φυσικού αερίου στην Ευρώπη. Βρίσκονται, πιθανότατα, κυρίως στην Πολωνία, τη Γερμανία, την Ουγγαρία, τη Ρουμανία, τη Σουηδία και τη Μεγάλη Βρετανία. Την περίοδο 2007-2010, η Πολωνία εξέδωσε σχεδόν 60 άδειες για αναζήτηση και εξαγωγή αερίου από σχιστολιθικά πετρώματα. Στους κατόχους των εν λόγω αδειών περιλαμβάνονται σημαντικές διεθνείς ενεργειακοί όμιλοι.
<P>
Είναι, κατά συνέπεια, σαφές από όσα ειπώθηκαν ότι οι εν λόγω νέες μη παραδοσιακές πηγές φυσικού αερίου γίνονται, επίσης, μια ενδιαφέρουσα εναλλακτική για την εκμετάλλευση νέων τεχνολογιών οριζόντιας εξαγωγής.
<SPEAKER ID="766" NAME="Paul Rübig" AFFILIATION="PPE">
(DE) Κυρία Πρόεδρε, κύριε Oettinger, όταν κοιτάζουμε τις διακυμάνσεις των τιμών στις αγορές ενέργειας τις τελευταίες εβδομάδες, μπορούμε να δούμε ότι όχι μόνο οι πολιτικοί κίνδυνοι που παρουσιάστηκαν σε πολλές χώρες, αλλά επίσης και οι χρηματοπιστωτικές αγορές και πολλοί άλλοι παράγοντες που ακούν επιρροή, καθιστούν αδύνατη την ανάπτυξη μιας ασφαλούς στρατηγικής για το μέλλον. Κατά συνέπεια, πρέπει να τεμαχίσουμε την ενεργειακή τούρτα σε όσο το δυνατό περισσότερα κομμάτια και είναι σαφές ότι το φυσικό αέριο θα συνεχίσει να διαδραματίζει σημαντικό ρόλο εν προκειμένω στο μέλλον. Φυσικά, πρέπει να εστιάσουμε στην αποτελεσματική χρήση του φυσικού αερίου. Χρειαζόμαστε μεγαλύτερη αποτελεσματικότητα όχι μόνο στις διαδικασίες παραγωγής μας, αλλά και στην κατανάλωσή μας. Πρέπει να διασφαλίσουμε ότι οι χρεώσεις που προκύπτουν από τις εκπομπές διοξειδίου του άνθρακα καταβάλλονται από τον καταναλωτή και όχι από τους παραγωγούς, επειδή διαφορετικά ο διεθνής ανταγωνισμός θα υποστεί στρέβλωση. Δεν θα πρέπει να έχει σημασία για εμάς εάν το φυσικό αέριο, το οποίο παράγει CO2, χρησιμοποιείται εντός ή εκτός Ευρώπης. " Ευρώπη είναι η περιοχή με τη μεγαλύτερη αγοραστική δύναμη. Εάν εισάγουμε προϊόντα με υψηλό ποσοστό CO2 ή τα μεταφέρουμε ενός Ευρώπης, αυτό δεν πρέπει να επηρεάζει την ανταγωνιστικότητά μας.
<P>
Πρέπει, επίσης, να εξετάσουμε τη σημασία των αγωγών στο μέλλον. Ένας αγωγός μοιάζει κάπως με τον γάμο. Και τα δύο μέρη πρέπει να μείνουν μαζί για μεγάλο διάστημα προκειμένου να υπάρξει εξασφαλισμένο κέρδος (win-win situation).
<SPEAKER ID="767" NAME="Reinhard Bütikofer" AFFILIATION="Verts/ALE">
(DE) Κυρία Πρόεδρε, με ικανοποίηση άκουσα, κύριε Oettinger, ότι δεν συμφωνήσατε με την αυξανόμενη τάση "ευφορίας για το αέριο από σχιστολιθικά πετρώματα", αλλά αντίθετα προτείνατε να ακολουθήσουμε μια πιο λογική προσέγγιση. Ο εν λόγω τομέας είναι, φυσικά, πολλά υποσχόμενος, επειδή μπορεί να οδηγήσει σε μείωση της εξάρτησής μας από τις εισαγωγές φυσικού αερίου. Στην πραγματικότητα, ήδη επωφελούμαστε από αυτό. Αναφερθήκατε στο γεγονός ότι οι τιμές πέφτουν εξαιτίας των μεγάλων ποσοτήτων μη συμβατικού φυσικού αερίου που προέρχονται από τις "ΠΑ. Ωστόσο, όπως είπατε, πρέπει να δημιουργήσουμε κλίμα εμπιστοσύνης, εάν επιθυμούμε να διερευνηθεί το εν λόγω θέμα με αμερόληπτο τρόπο.
<P>
" Επιτροπή προτείνει την αναθεώρηση του ρυθμιστικού πλαισίου. Εξεπλάγην όταν άκουσα τον εκπρόσωπό σας πρόσφατα να λέει ότι οπωσδήποτε θα υπάρχουν κενά στους κανονισμούς. Ωστόσο, σε αντίθεση με τις "ΠΑ, η Επιτροπή παρέλειψε να κάνει μια σειρά πραγμάτων. " Υπηρεσία Περιβαλλοντικής Προστασίας (ΥΠΠ) των "ΠΑ πραγματοποιεί μια σημαντική μελέτη. Θα ήθελα να μάθω γιατί δεν κάνουμε κάτι παρόμοιο ή, τουλάχιστον, γιατί δεν περιμένουμε να δούμε τα αποτελέσματα της μελέτης προτού λάβουμε περαιτέρω μέτρα. Χρειαζόμαστε επί του παρόντος ένα πολιτικό μορατόριουμ σχετικά με τις δραστηριότητες για το αέριο από σχιστολιθικά πετρώματα, μέχρι να μπορέσουμε να απαντήσουμε στις ερωτήσεις που πολλοί πολίτες θέτουν, επειδή έχουν συνειδητοποιήσει ότι στις "ΠΑ αναλήφθηκε δράση υπερβολικά γρήγορα. Εκεί προκύπτουν προβλήματα τα οποία είναι πιο σημαντικά από ό,τι ήθελαν αρχικά να πιστεύουν οι αρμόδιοι, και οι "ΠΑ βρίσκονται τώρα αντιμέτωποι με τέτοιου είδους δυσκολίες, τις οποίες οπωσδήποτε εμείς θέλουμε να αποφύγουμε.
<P>
Κατά συνέπεια, καλώ εσάς, ως το μέλος της Επιτροπής που είναι αρμόδιο για αυτόν τον τομέα, να μην επιμείνετε στην πραγματοποίηση όσων σχεδιάζετε, αλλά να διενεργήσετε πιο ενδελεχείς έρευνες, όπως κάνουν οι Αμερικανοί, προκειμένου να δημιουργηθεί κλίμα εμπιστοσύνης.
<SPEAKER ID="768" NAME="Zbigniew Ziobro" AFFILIATION="ECR">
(PL) Κυρία Πρόεδρε, τα κοιτάσματα εναλλακτικού φυσικού αερίου, και συγκεκριμένα, αερίου από σχιστολιθικά πετρώματα, έχουν επιτρέψει στις "ΠΑ να επιτύχουν πλήρη ανεξαρτησία όσον αφορά το φυσικό αέριο τα τελευταία 10 χρόνια. Χάρη σε αυτά τα κοιτάσματα, οι "νωμένες Πολιτείες μετατράπηκαν από εισαγωγείς φυσικού αερίου σε εξαγωγείς φυσικού αερίου, και η χρήση των εν λόγω κοιτασμάτων οδήγησε, επίσης, σε απτά οφέλη για το περιβάλλον περιορίζοντας, για παράδειγμα, την ποσότητα του εξορυγμένου άνθρακα και την προκύπτουσα ζημία από άνθρακα.
<P>
Οι επιστήμονες προβλέπουν ότι ένα παρόμοιο σενάριο θα μπορούσε να προκύψει για την Ευρωπαϊκή Ένωση. " εκμετάλλευση μη συμβατικών κοιτασμάτων φυσικού αερίου στην Ευρώπη είναι η καλύτερη εναλλακτική δεδομένων των υψηλών προσδοκιών του Κοινοβουλίου σε σχέση με τη μείωση των εκπομπών CO2 και, συνεπώς, τη μείωση της εξόρυξης άνθρακα. Επιπλέον, πρόσφατα είδαμε σημαντικές αυξήσεις στην τιμή του φυσικού αερίου, το οποίο προέρχεται από συμβατικές πηγές. " κατάσταση στη Μέση Ανατολή έχει, επίσης, συγκεκριμένες επιπτώσεις. " πιθανή εκμετάλλευση των κοιτασμάτων θα επιτρέψει, κατά συνέπεια, πραγματική μείωση στις δαπάνες παραγωγής ενέργειας, δεδομένου ότι συνιστά εναλλακτική στις εισαγωγές, οι οποίες καθίστανται όλο και πιο ακριβές.
<P>
" εξαγωγή μη συμβατικού φυσικού αερίου καθιστά, επίσης, πιθανή τη μείωση της ανεργίας, όπως φαίνεται στις "νωμένες Πολιτείες, όπου η εμπειρία κατέδειξε ότι μια τέτοιου είδους εξαγωγή έχει αποτελέσματα. Μόνο στην Πολιτεία της Πενσυλβάνια των "ΠΑ, περίπου 200.000 άτομα βρήκαν εργασία στην εξαγωγή και την επεξεργασία μη συμβατικού φυσικού αερίου, και η τοπική οικονομία κερδίζει περισσότερα από 8 δισεκατομμύρια δολάρια "ΠΑ ετησίως από φόρους, παραγγελίες από εταιρείες εξόρυξης και τέλη παραχώρησης. Κατά συνέπεια, ας μην μείνουμε πίσω και ας λάβουμε συγκεκριμένα μέτρα για να επωφεληθούμε από αυτήν την τεράστια ευκαιρία και τις μεγάλες δυνατότητες.
<SPEAKER ID="769" NAME="Andrzej Grzyb" AFFILIATION="PPE">
(PL) Κυρία Πρόεδρε, πρέπει να επικροτηθεί το γεγονός ότι έχουμε επιτύχει να προκαλέσουμε συζητήσεις σχετικά με ένα θέμα, το οποίο έχει κάπως παραμεληθεί στην Ευρωπαϊκή Ένωση, και συγκεκριμένα τη λήψη φυσικού αερίου από εναλλακτικά κοιτάσματα. Όπως ανέφερε ήδη ο Επίτροπος, οι γεωλογικές συνθήκες για την ύπαρξη τέτοιου είδους φυσικού αερίου υπάρχουν δυνητικά σε πολλές χώρες. Οι ποσότητες στην Πολωνία εκτιμώνται σε 1.000-3.000 δισεκατομμύρια m3, με ετήσια εκμετάλλευση περίπου 14 δισεκατομμύρια m3. " Ευρώπη δεν έχει την πολυτέλεια να παραμελήσει αυτό το ζήτημα, δεδομένων των όσων συνέβησαν στην αμερικανική αγορά. Άλλωστε, το φυσικό αέριο είναι ένα καύσιμο το οποίο θα παραμείνει βασική πηγή ενέργειας για πολύ καιρό ακόμα, όπως προκύπτει από τη δεύτερη επισκόπηση της ενεργειακής στρατηγικής, για παράδειγμα. Ταυτόχρονα, η εν λόγω έκθεση αποκαλύπτει ότι η Ευρώπη εξαρτάται από τον εφοδιασμό από τρίτες χώρες. Λαμβάνοντας υπόψη τις τρέχουσες συγκρούσεις στη Βόρεια Αφρική, για παράδειγμα, οι οποίες έχουν αντίκτυπο στην αγορά καυσίμων, πρέπει κατά συνέπεια να θέσουμε το ερώτημα εάν τέτοιες εναλλακτικές πηγές μπορούν να βρεθούν στην ίδια την Ευρώπη.
<P>
Εννοείται ότι θα προκύψει το ερώτημα ποιες θα είναι οι περιβαλλοντικές επιπτώσεις αυτών των δραστηριοτήτων. Πιστεύω πως πρέπει να διαθέσουμε ένα μεγάλο χρηματικό ποσό για την έρευνα σχετικά με μεθόδους φιλικές προς το περιβάλλον όσον αφορά την εξαγωγή φυσικού αερίου από εναλλακτικές πηγές, όπως κοιτάσματα σε σχιστολιθικά πετρώματα. Φαίνεται πως η Ευρώπη θα μπορούσε να καταλάβει ηγετική θέση και σε αυτόν τον τομέα. Εάν επιθυμούμε να επιτύχουμε τους περιβαλλοντικούς στόχους μας, πρέπει, αφενός, να αποκτήσουμε νέες πηγές φυσικού αερίου και, αφετέρου, να ορίσουμε την τεχνολογία και τις μεθόδους εκμετάλλευσης με τέτοιον τρόπο ώστε να αποτραπεί μεγάλη περιβαλλοντική ζημία. Σας ευχαριστώ πολύ.
<SPEAKER ID="770" NAME="Elena Băsescu" AFFILIATION="PPE">
(RO) Κυρία Πρόεδρε, είναι ήδη πασίγνωστο ότι τα παγκόσμια αποθέματα υδρογονανθράκων κοντεύουν να εξαντληθούν. Αυτό θα εκφραστεί με τη μορφή υψηλότερου κόστους εξαγωγής, πράγμα που σημαίνει υπερβολικές τιμές.
<P>
Το φυσικό αέριο το οποίο θα προέρχεται από εναλλακτικές πηγές, θα πρέπει να διαδραματίσει σημαντικό ρόλο στην ευρωπαϊκή αγορά ενέργειας. " Ευρώπη θα μπορούσε να το χρησιμοποιήσει για να διαφοροποιήσει τις πηγές ενέργειας που διαθέτει, μειώνοντας έτσι την εξάρτηση από τρίτες χώρες. Μία από τις διαθέσιμες επιλογές μπορεί να είναι η εκμετάλλευση των αποθεμάτων φυσικού αερίου της Ευρώπης με μη συμβατικό τρόπο. Τρεις πετρελαϊκές εταιρείες έχουν ήδη λάβει άδεια για να το κάνουν αυτό στη Ρουμανία. Τα ένυδρα αέρια, γνωστά επίσης ως "εύφλεκτος πάγος", υπάρχουν σε μεγάλη αφθονία στον Εύξεινο Πόντο. Εάν γίνει εκμετάλλευσή τους τοπικά, αυτός ο πόρος θα μειώσει την εξάρτηση της ΕΕ από τους ρωσικούς αγωγούς.
<P>
" αγορά βιοαερίου είναι επίσης μία από τις καλύτερα ανεπτυγμένες στην Ευρώπη. Χώρες όπως η Ρουμανία έχουν τη δυνατότητα παραγωγής βιοαερίου, αλλά εξακολουθούν να απαιτούνται επενδύσεις στην τεχνολογία για να γίνει εκμετάλλευσή του.
<SPEAKER ID="771" NAME="Arturs Krisjānis Kariņš" AFFILIATION="PPE">
(LV) Κυρία Πρόεδρε, φανταστείτε απλώς τις ποσότητες των χρημάτων που φεύγουν από την Ευρωπαϊκή Ένωση καθημερινά ως πληρωμή για το εισαγόμενο φυσικό αέριο. Εάν μπορούσαμε να τα δούμε, εάν αυτά τα χρήματα μεταφέρονταν σε φορτηγά, θα σχηματίζονταν ουρές στα σύνορα με τη Ρωσία, προς τη Βόρεια Αφρική, προς τη Νορβηγία. Μια αθόρυβη επανάσταση έχει λάβει χώρα στον κόσμο, μαζί με την θορυβώδη επανάσταση που βλέπουμε στη Βόρεια Αφρική, μια επανάσταση που αφορά την εξαγωγή αερίου από σχιστολιθικά πετρώματα. Όπως ανέφεραν ήδη πολλοί ομιλητές, τα τελευταία 10 χρόνια οι "νωμένες Πολιτείες από καθαρός εισαγωγέας μετατράπηκαν σε χώρα εξαγωγής φυσικού αερίου ως αποτέλεσμα αυτών των νέων τεχνολογιών, οι οποίες διευκολύνουν την πρόσβαση στο αέριο από σχιστολιθικά πετρώματα.
<P>
Κυρίες και κύριοι, εάν έχουμε την ευκαιρία στην Ευρώπη να εκμεταλλευτούμε αυτές τις νέες τεχνολογίες και να χρησιμοποιήσουμε το φυσικό αέριο που υπάρχει στην Ευρώπη για να αποκτήσουμε πρόσβαση στο αέριο από σχιστολιθικά πετρώματα, θα μπορούσαμε να βελτιώσουμε την κοινή οικονομία μας μειώνοντας την εξάρτησή μας από τις εισαγωγές.
<P>
Σας ευχαριστώ για την προσοχή σας.
<SPEAKER ID="772" NAME="Silvia-Adriana Ţicău" AFFILIATION="S&amp;D">
(RO) Κυρία Πρόεδρε, στις 4 Φεβρουαρίου, το Ευρωπαϊκό Συμβούλιο συνέστησε να εξερευνήσουν τα κράτη μέλη τους ευρωπαϊκούς πόρους αερίου από σχιστολιθικά πετρώματα και αερίου από πισσούχο σχιστόλιθο. Ωστόσο, η εκμετάλλευση μη συμβατικών πηγών φυσικού αερίου προξενεί σημαντικούς περιβαλλοντικούς και κοινωνικούς κινδύνους. Δεν πρέπει να πραγματοποιηθεί εκμετάλλευση αερίου από σχιστολιθικά πετρώματα χωρίς μελέτη επιπτώσεων, η οποία θα παρουσιάζει τους σχετικούς κινδύνους και τα μέτρα που απαιτούνται για την προστασία του πληθυσμού και των ιδιοκτητών, λαμβάνοντας υπόψη τους περιβαλλοντικούς κινδύνους.
<P>
Κύριε Επίτροπε, η πολιτική ενεργειακής ασφάλειας της Ευρωπαϊκής Ένωσης βασίζεται στη διαφοροποίηση των πηγών και των διαδρομών ενεργειακού εφοδιασμού. " μείωση της εξάρτησης από το ρωσικό φυσικό αέριο μπορεί επίσης να επιτευχθεί μέσω της εφαρμογής έργων, όπως ο αγωγός Nabucco, βασική προτεραιότητα της Ευρωπαϊκής Ένωσης, μαζί με άλλα μικρότερα έργα, όπως ο αγωγός μέσω Αδριατικής, ο αγωγός διασύνδεσης Τουρκίας-Ελλάδας-Ιταλίας ή ο αγωγός διασύνδεσης Αζερμπαϊτζάν-Γεωργίας-Ρουμανίας, που επισημαίνουν την ιδιαίτερη σημασία του Ευξείνου Πόντου για την ενεργειακή ασφάλεια της Ένωσης.
<SPEAKER ID="773" NAME="Bogusław Sonik" AFFILIATION="PPE">
(PL) Κυρία Πρόεδρε, θα ήθελα να ευχαριστήσω τον Επίτροπο Oettinger για τη δήλωσή του στον πολωνικό Τύπο, στην οποία ανέφερε ότι το αέριο από σχιστολιθικά πετρώματα συνιστά ευκαιρία για την Ευρωπαϊκή Ένωση και ότι, δεδομένου ότι δεν επιθυμούμε να εξαρτώμαστε από εισαγωγές, η χρήση του αερίου από σχιστολιθικά πετρώματα είναι προς το συμφέρον της Ευρωπαϊκής Ένωσης.
<P>
Ωστόσο, αφού άκουσα τον Επίτροπο σήμερα, θα ήθελα να τον ενθαρρύνω να επιδείξει μεγαλύτερο ενθουσιασμό όταν αναφέρεται στο αέριο από σχιστολιθικά πετρώματα, το οποίο μπορεί να αποδειχθεί κρυμμένος θησαυρός. Κατανοώ όλες τις επιφυλάξεις του σχετικά με την προστασία του περιβάλλοντος, οι οποίες προφανώς βασίζονται στην παρελθούσα εμπειρία. Ωστόσο, θα ήθελα να ενθαρρύνω την Επιτροπή να υποστηρίξει με πιο ενεργό τρόπο την εν λόγω προοπτική και να χρησιμοποιήσει το χρονικό διάστημα που αναφέρατε -είπατε πως τα πρώτα αποτελέσματα πιθανόν να είναι διαθέσιμα σε πέντε χρόνια- για να βοηθήσει όλους όσους αναζητούν αέριο από σχιστολιθικά πετρώματα να διασφαλίσουν ότι οι χρησιμοποιούμενες μέθοδοι δεν είναι επιζήμιες για το φυσικό περιβάλλον. Αυτό θα πρέπει να είναι πρωτίστως το έργο της Επιτροπής. Θα ήθελα να ενθαρρύνω τον Επίτροπο να προσπαθήσει περισσότερο, χάριν του αερίου από σχιστολιθικά πετρώματα που μπορεί να βρεθεί στην Ευρώπη.
<SPEAKER ID="774" NAME="João Ferreira" AFFILIATION="GUE/NGL">
(PT) Κυρία Πρόεδρε, τα ορυκτά καύσιμα καλύπτουν επί του παρόντος τη συντριπτική πλειοψηφία των παγκοσμίων αναγκών πρωτογενούς ενέργειας: περισσότερο από το 80% του συνόλου, με το πετρέλαιο στο 34%, τον άνθρακα στο 26% και το φυσικό αέριο στο 21%. Όπως γνωρίζουμε, η εκμετάλλευση των εν λόγω πόρων έχει γίνει σε ρυθμούς πολύ υψηλότερους από τους φυσικούς ρυθμούς αναπλήρωσής τους, πράγμα το οποίο σημαίνει πως η αμείλικτη εξάντλησή τους διαφαίνεται στον ορίζοντα.
<P>
" κατάσταση του φυσικού αερίου μπορεί να συγκριθεί με αυτήν του πετρελαίου, με τη διαφορά ότι έχει πιο περιορισμένη κατανομή και ότι είναι πιο δύσκολη η μεταφορά και η αποθήκευσή του. Κατά συνέπεια, πρέπει επειγόντως να διαφοροποιήσουμε τις πηγές ενέργειας που διαθέτουμε. Δεν υπάρχουν θαυματουργές λύσεις και είναι απαραίτητο να γίνει πολύ προσεκτική, συνετή και φειδωλή διαχείριση των αποθεμάτων ορυκτών καυσίμων που εξακολουθούν να είναι διαθέσιμα. Ωστόσο, όποιες εναλλακτικές και εάν βρεθούν για τον ενεργειακό εφοδιασμό, είναι σχεδόν βέβαιο ότι η συνολική κατανάλωση ενέργειας θα πρέπει να μειωθεί σε σχέση με τα τρέχοντα επίπεδα, πράγμα το οποίο δεν είναι απαραίτητα πολύ κακό. Για αυτό το σενάριο πρέπει να αρχίσουμε να προετοιμαζόμαστε, ξεκινώντας από τώρα.
<SPEAKER ID="775" NAME="Alejo Vidal-Quadras" AFFILIATION="PPE">
Κυρία Πρόεδρε, στον τομέα της ενέργειας, στον οποίο η Ένωση αντιμετωπίζει υψηλή εξάρτηση στις εισαγωγές, έχουν γίνει πολλά για να μειωθούν οι συνεχείς κίνδυνοι που σχετίζονται με την ευπάθειά μας, με πιο πρόσφατο και σαφές παράδειγμα την έγκριση του κανονισμού σχετικά με την ασφάλεια του εφοδιασμού με φυσικό αέριο.
<P>
Καμία επιλογή στην ημερήσια διάταξη δεν πρέπει να παραμεληθεί προκειμένου να μειωθεί η εξάρτησή μας από την εισαγόμενη ενέργεια. Για αυτόν τον λόγο εγώ, μαζί με άλλους συναδέλφους, παρουσίασα τη γραπτή δήλωση αριθ. 67 σχετικά με τη δυνατότητα εκμετάλλευσης εναλλακτικών πηγών φυσικού αερίου στην Ευρωπαϊκή Ένωση. Θα ήθελα να μοιραστώ μαζί σας τρία σημεία σχετικά με αυτό το θέμα.
<P>
Καταρχάς, οι ανανεώσιμες πηγές ενέργειας αντιπροσωπεύουν ένα αυξανόμενο μέρος του ενεργειακού μίγματος, το οποίο κατατάσσει το φυσικό αέριο ως το σημαντικότερο εφεδρικό καύσιμο. Δεύτερον, οι "νωμένες Πολιτείες απέδειξαν την ύπαρξη τεχνολογικής τεχνογνωσίας και την οικονομική βιωσιμότητα των εν λόγω μη συμβατικών πόρων και, τρίτον, η Ένωση έχει μεγάλες δυνατότητες όσον αφορά τις μη συμβατικές πηγές φυσικού αερίου. Σε ό,τι αφορά την ενεργειακή εξάρτηση, δεν είμαστε σε θέση να χάσουμε καμία ευκαιρία.
<SPEAKER ID="776" NAME="Edit Herczog" AFFILIATION="S&amp;D">
(EN) Κυρία Πρόεδρε, ήταν καλό που είδαμε τον Επίτροπο στη Λιουμπλιάνα κατά την έναρξη του ACER (Οργανισμός Συνεργασίας των Ρυθμιστικών Αρχών Ενέργειας). Πιστεύω πως τα νέα είναι καλά για τους συναδέλφους μας.
<P>
Το αέριο από σχιστολιθικά πετρώματα είναι μια ευκαιρία να γίνουμε μέρος της λύσης. Κατά συνέπεια, προτού το εκμεταλλευτούμε, εμείς οι πολιτικοί πρέπει να κάνουμε ό,τι μπορούμε ώστε να μην καταστρέψουμε την αποδοχή του από το κοινό, αλλά αντίθετα να την ενισχύσουμε.
<P>
Οπωσδήποτε υπάρχει μία διαφορά σε σύγκριση με τις "νωμένες Πολιτείες. " πληθυσμιακή πυκνότητα της Ευρώπης είναι πολύ μεγαλύτερη από εκείνη των "νωμένων Πολιτειών. Κατά συνέπεια, πιστεύω ότι πρέπει να ζητήσουμε από την Επιτροπή να πραγματοποιήσει εκτίμηση των επιπτώσεων. Εξετάζουμε την εισαγωγή ενός πιλοτικού σχεδίου και την εξασφάλιση κάποιου χρηματικού ποσού, στο πλαίσιο της Επιτροπής Βιομηχανίας, Έρευνας και Ενέργειας, για την υλοποίησή του και για τη χρηματοδότηση της εκτίμησης επιπτώσεων από κονδύλια της ΕΕ. Πιστεύω πως, εάν επιθυμούμε να επενδύσουμε σε αυτήν την τεχνολογία, η οποία θα μπορούσε να είναι μέρος της λύσης, χρειαζόμαστε την αποδοχή του κοινού.
<SPEAKER ID="777" NAME="Seán Kelly" AFFILIATION="PPE">
(EN) Κυρία Πρόεδρε, καταρχάς, πρέπει να πω ότι συμφωνώ με τον Επίτροπο και τον συγχαίρω για την ισορροπημένη παρουσίασή του. " ασφάλεια ενεργειακού εφοδιασμού πρέπει να είναι το εκ των ων ουκ άνευ της ευρωπαϊκής ενεργειακής πολιτικής καθώς προχωρούμε. Προφανώς, και ιδανικά, θα μπορούσαμε να το επιτύχουμε αυτό από τις ανανεώσιμες πηγές ενέργειας και εν προκειμένω έχουμε τις πολιτικές μας, αλλά διαφορετικά, πρέπει να το αναζητήσουμε σε άλλες πηγές. Δεν μπορούμε να εξακολουθήσουμε να εξαρτώμαστε από τη Ρωσία -είδατε τι έκανε στη Γεωργία πριν από μερικά χρόνια- και από καθεστώτα σαν αυτό του Καντάφι αυτήν τη στιγμή, με τις επιπτώσεις που έχει αυτό στις τιμές.
<P>
Βασιζόμαστε στον εαυτό μας και εάν έχουμε εναλλακτικές -τις οποίες έχουμε σε αυτήν την περίπτωση μέσω του αερίου από σχιστολιθικά πετρώματα- πρέπει να τις εκμεταλλευτούμε στο έπακρο. Υπάρχουν εκείνοι που ανησυχούν για το περιβάλλον, αλλά οι επιδόσεις της Ευρωπαϊκής Ένωσης σε σχέση με το περιβάλλον δεν έχουν προηγούμενο. Ρωτήστε κάθε αγρότη στην Ευρώπη και θα σας πει πόσο μας ενδιαφέρει το περιβάλλον και για τα μέτρα που λαμβάνουμε για την προστασία του. Το ίδιο μπορεί να ισχύσει και εδώ, αλλά πρέπει να εξετάσουμε κάθε μέσο λήψης φυσικού αερίου από εναλλακτικές πηγές εφοδιασμού και -εάν μου επιτρέπεται να αστειευθώ- μπορούμε να έχουμε εξαιρετικό φυσικό αέριο με αυτόν τον τρόπο.
<SPEAKER ID="778" NAME="Günther Oettinger" LANGUAGE="DE">
Κυρία Πρόεδρε, ας προσπαθήσουμε να προβλέψουμε προς τα πού πηγαίνει η αγορά φυσικού αερίου. Σήμερα, παρουσιάσαμε την ανακοίνωσή μας σχετικά με το σχέδιο ενεργειακής απόδοσης, το οποίο δίνει έμφαση στην εξοικονόμηση ενέργειας, στην πιο αποτελεσματική χρήση της και στη μη διασπάθισή της, μαζί με την ασφάλεια του ενεργειακού εφοδιασμού.
<P>
Δεύτερον, υπάρχει επίσης αυξανόμενη απαίτηση για ενέργεια στην Ευρωπαϊκή Ένωση. Ένα μόνο παράδειγμα αυτής είναι η κινητικότητα. Στη Γερμανία, υπάρχουν 520 οχήματα με κινητήρες ντίζελ ανά 1.000 άτομα. Στα νέα κράτη μέλη, ο αριθμός είναι κάτω του 200. Οι δύο αυτοί αριθμοί θα συγκλίνουν, αλλά θα κινηθούν ανοδικά μάλλον παρά καθοδικά προς το επίπεδο της Πολωνίας.
<P>
Τρίτον, τα δικά μας αποθέματα φυσικού αερίου μειώνονται. Οι ποσότητες περιορίστηκαν σημαντικά στο "νωμένο Βασίλειο κατά την τελευταία δεκαετία και θα συμβεί το ίδιο στις Κάτω Χώρες κατά την επόμενη δεκαετία, γεγονός που σημαίνει αυξημένη εξάρτηση. Επιπλέον, μεγάλο μέρος των ελπίδων μας εναποτίθενται στο φυσικό αέριο, φυσικά. Γιατί συμβαίνει αυτό; Παρόλο που πρόκειται για ορυκτό καύσιμο, είναι πολύ πιο φιλικό προς το περιβάλλον όσον αφορά τις εκπομπές CO2 απ' ό,τι ο άνθρακας ή το πετρέλαιο και πολύ πιο ευέλικτο από την πυρηνική ενέργεια και τον άνθρακα. Για αυτόν τον λόγο, το φυσικό αέριο είναι ζωτικής σημασίας προκειμένου να διασφαλιστεί ότι όλο και περισσότερη ηλεκτρική ενέργεια μπορεί να παράγεται από τις εναλλακτικές πηγές ενέργειας. Εάν κοιτάξουμε το θέμα του βασικού φορτίου, βρίσκεται επί του παρόντος περίπου στις 8.000 ώρες ετησίως, ενώ ο αριθμός για την αιολική ενέργεια, ανάλογα με την περίπτωση, είναι μεταξύ 2.000 και 5.000 ωρών και για την ηλιακή ενέργεια μεταξύ μόνο 600 και 2.000 ωρών. Αυτό καθιστά σαφές ότι χρειαζόμαστε φυσικό αέριο. Εάν θέλουμε ανανεώσιμη ενέργεια, τότε το φυσικό αέριο είναι ο λογικός εταίρος της, όσο δύσκολο και εάν είναι να το αποδεχτούν αυτό ορισμένοι.
<P>
Εργάζομαι, κατά συνέπεια, με βάση την ετήσια απαίτηση 600 δισεκατομμυρίων κυβικών μέτρων στην Ευρώπη, και όχι 300 δισεκατομμυρίων. Αυτό θα οδηγήσει σε επίπεδο εξάρτησης της τάξεως του 80%. Για αυτόν τον λόγο, πρέπει πρώτα να διαφοροποιήσουμε και να εκσυγχρονίσουμε τις οδούς μεταφοράς που διαθέτουμε, έτσι ώστε να ικανοποιούν τις τελευταίες τεχνικές απαιτήσεις. Πρέπει, επίσης, να εξαλείψουμε τις αποστάσεις με τα νησιά, να αναπτύξουμε το δυναμικό αποθήκευσης που έχουμε και να διαφοροποιήσουμε τις πηγές μας. Αυτό σημαίνει ότι, εκτός από τη Ρωσία, τη Νορβηγία, την Αλγερία, το Κατάρ και τη Λιβύη, πρέπει επίσης να λάβουμε φυσικό αέριο από την περιοχή της Κασπίας. Το φυσικό αέριο από αυτήν την περιοχή μπορεί να εισέλθει στην ευρωπαϊκή αγορά φυσικού αερίου μέσω του αγωγού διασύνδεσης Τουρκίας-Ελλάδας-Ιταλίας, του αγωγού μέσω Αδριατικής και του αγωγού Nabucco. Προς όφελος της διαφοροποίησης, δεν αποκλείω την πιθανότητα χρήσης φυσικού αερίου από βράχους στα κράτη μέλη. " εν λόγω διαδικασία μόλις τώρα αρχίζει.
<P>
Ωστόσο, υπάρχει το ζήτημα του εάν χρειαζόμαστε κανονιστική παρέμβαση από την Ευρώπη. Για ποιον λόγο μπορεί να συμβαίνει αυτό; Ας υποθέσουμε ότι η Πολωνία εκχωρεί άδειες αυθαίρετα και θέτει σε κίνδυνο τα υπόγεια ύδατα ή το έδαφος της Πολωνίας. Αυτό δεν ενδέχεται να έχει σημαντικό αντίκτυπο εκτός των συνόρων της Πολωνίας. Πρέπει να εξετάσουμε το ακόλουθο ερώτημα, εάν δεν επιθυμούμε να πάρουμε υπερβολικά στα σοβαρά τους εαυτούς μας. Εμπιστευόμαστε την κυβέρνηση στη Βαρσοβία προκειμένου να διασφαλίσει ότι υπάρχει καθαρό νερό και καθαρό έδαφος χάριν της υγείας των πολιτών της και προκειμένου να προστατέψει τα δικαιώματα ιδιοκτησίας; Εμπιστεύομαι κάθε δημοκρατικά εκλεγμένη κυβέρνηση στην Ευρώπη, η οποία λογοδοτεί στο κοινοβούλιο και στο κοινό. Κατά συνέπεια, εάν λαμβάνουμε σοβαρά υπόψη την επικουρικότητα, πρέπει να εξετάσουμε για ποιον λόγο μια γεώτρηση στην Πολωνία πρέπει να ελεγχθεί, να εγκριθεί ή να απορριφθεί από τις Βρυξέλλες και όχι από τη Βαρσοβία. Έχω θεμελιώδη εμπιστοσύνη στις εθνικές κυβερνήσεις. Δεν νιώθω δυσπιστία προς αυτές. Εντούτοις, μετά χαράς θα συζητήσω το θέμα των κοινών ρυθμίσεων.
<P>
Πρέπει να διερευνήσουμε εάν το ευρωπαϊκό ρυθμιστικό πλαίσιο είναι επαρκώς ολοκληρωμένο και εάν θα υπάρξουν εγγυήσεις για την περιβαλλοντική νομοθεσία, τη νομοθεσία για την προστασία του εδάφους, τους κανονισμούς για τα υπόγεια ύδατα, την υγεία και την ασφάλεια στην εργασία για τους εμπλεκόμενους υπαλλήλους και τα άτομα στην περιοχή και για τα δικαιώματα ιδιοκτησίας. Δεν ξέρω, αλλά υποψιάζομαι πως ό,τι είπε ο εκπρόσωπός μου είναι σωστό. Υπάρχει περιθώριο για βελτίωση στους ευρωπαϊκούς κανονισμούς. Αυτό αληθεύει σε όλους τους τομείς. Ισχύει όσον αφορά τις ποσοστώσεις για τις γυναίκες και ισχύει επίσης εδώ. Για αυτόν τον λόγο, θα διερευνήσουμε τις δυνατότητες για βελτίωση. Θα ζητήσουμε επίσης από τα κράτη μέλη να μας δώσουν έναν κοινό, συντονισμένο κατάλογο των απαιτήσεων αδειοδότησης. Όλα αυτά συμβαίνουν χωρίς να εξαχθούν οριστικά συμπεράσματα. Οι "ΠΑ μοιάζουν με την Ευρώπη σε κάποια πράγματα, αλλά όχι σε άλλα. Έχουν πολύ διαφορετική πληθυσμιακή πυκνότητα και, κατά συνέπεια, ζητήματα όπως οι κάτοικοι της περιοχής, η υγεία και η ασφάλεια και τα υπόγεια ύδατα διαδραματίζουν πολύ διαφορετικό ρόλο απ' ό,τι στις πυκνοκατοικημένες περιοχές της Κεντρικής Ευρώπης, όπως η Πολωνία, η Γερμανία ή η Γαλλία.
<P>
Θα ζητήσουμε μια έκθεση ειδικών, η οποία θα αφορά τη διερεύνηση των κινδύνων που υπάρχουν με βάση τις συνήθεις αιτήσεις για δοκιμαστικές γεωτρήσεις εντός της ΕΕ και το εάν το νομοθετικό πλαίσιο στην Ευρωπαϊκή Ένωση μπορεί να ανταπεξέλθει, εάν οι νομοθετικές ρυθμίσεις στα κράτη μέλη είναι κατάλληλες και εάν, και πού, πρέπει να εισαγάγουμε βελτιώσεις σε επίπεδο ΕΕ. Συμβουλεύω άπαντες να μην εμπλακούν σε συναισθηματισμούς σε σχέση με αυτό το θέμα. Απαντώντας στον γάλλο βουλευτή αυτού του Σώματος, ο οποίος είπε ότι τα συμφέροντά τους δεν προστατεύονται, θα έλεγα ότι στη Γαλλία, το ενδιαφέρον μου να υπάρχουν τα υψηλότερα δυνατά επίπεδα ασφαλείας στα εργοστάσια πυρηνικής ενέργειας είναι πολύ πιο σημαντικό από τις δοκιμαστικές γεωτρήσεις για αέριο από σχιστολιθικά πετρώματα, τουλάχιστον επί του παρόντος.
<P>
Θα ήθελα να θίξω ένα τελευταίο σημείο ανεπισήμως. Σας είμαι ιδιαίτερα ευγνώμων που ήρθατε εδώ τόσο αργά και που παραμείνατε για να συμμετάσχετε στη συζήτηση. Λυπάμαι για το γεγονός ότι πολλοί βουλευτές, και υπήρξα και εγώ βουλευτής αυτού του Σώματος για μεγάλο διάστημα και για αυτό μπορώ να το πω αυτό, πήραν τον λόγο και κατόπιν αποχώρησαν από την αίθουσα. Δεν νομίζω πως υπάρχουν σημαντικά γεγονότα που εξελίσσονται αλλού. Πιστεύω πως δεν είναι δίκαιο απέναντί μου ή απέναντί σας να παίρνει κανείς τον λόγο και κατόπιν να αποχωρεί. Αυτού του είδους η συμπεριφορά δεν είναι καλή για τη φήμη του Κοινοβουλίου.
<SPEAKER ID="779" NAME="Πρόεδρος">
" συζήτηση έληξε.
<P>
Γραπτές δηλώσεις (άρθρο 149 του Κανονισμού)
<SPEAKER ID="780" NAME="András Gyürk" LANGUAGE="HU">
Το φυσικό αέριο που εξάγεται με χρήση μη παραδοσιακών τεχνολογιών ενδέχεται να διαδραματίσει ξεχωριστό ρόλο στην ενεργειακή αγορά της ΕΕ στο μέλλον. Ο λόγος για αυτό είναι ότι η εκμετάλλευση εναλλακτικών πηγών φυσικού αερίου στην ΕΕ θα μείωνε σημαντικά τις αυξανόμενες εισαγωγές φυσικού αερίου της Ευρώπης και την έκθεση στον εφοδιασμό με φυσικό αέριο των χωρών της Κεντρικής και Ανατολικής Ευρώπης. Επιπλέον, ένας προβληματισμός που δεν πρέπει να αγνοήσουμε είναι το γεγονός ότι η ύπαρξη νέων πηγών φυσικού αερίου στην ΕΕ μπορεί να συμβάλει στη μείωση των εκπομπών αερίων του θερμοκηπίου με τρόπο οικονομικά αποδοτικό. Στις "νωμένες Πολιτείες, η νέα τεχνολογία έχει ήδη μεταβάλει ριζικά την αγορά φυσικού αερίου κατά τα τελευταία χρόνια. Ως αποτέλεσμα της χρήσης εναλλακτικών πηγών φυσικού αερίου, από τις οποίες επί του παρόντος προέρχεται περισσότερο από το μισό της παραγωγής των "ΠΑ, οι τιμές του φυσικού αερίου μειώθηκαν σημαντικά και η χώρα δεν χρειάζεται πλέον να βασίζεται σε πηγές εισαγωγής ενέργειας. Στην Ευρώπη, τη μεγαλύτερη αγορά φυσικού αερίου παγκοσμίως, η εκμετάλλευση των εναλλακτικών πηγών φυσικού αερίου βρίσκεται ακόμα σε νηπιακό στάδιο. Παρά την επιτυχία στην "νωμένες Πολιτείες, τα αποτελέσματα των ευρωπαϊκών πιλοτικών επενδύσεων που πραγματοποιήθηκαν μέχρι στιγμής δεν ανταποκρίθηκαν στις προσδοκίες. Εκτός από τις διαφορετικές γεωλογικές συνθήκες, οι επενδυτές αντιμετωπίζουν επίσης μεγάλους ρυθμιστικούς και περιβαλλοντικούς κινδύνους στην Ευρώπη. Προκειμένου να μεταφερθεί η αμερικανική επιτυχία στην ΕΕ, θα ήταν σημαντικό για την Ευρώπη να διέθετε κατάλληλη στρατηγική για τις εναλλακτικές πηγές φυσικού αερίου. Μια πλήρης εκτίμηση σε ευρωπαϊκό επίπεδο θα ήταν απαραίτητη προκειμένου να προσδιοριστούν με σαφήνεια οι προοπτικές που υπάρχουν στις εναλλακτικές πηγές φυσικού αερίου, καθώς και οι σχετικοί κίνδυνοι. Αυτό συμβαίνει επειδή η Ευρώπη δεν έχει την πολυτέλεια να απορρίψει την επιλογή της εναλλακτικής παραγωγής φυσικού αερίου, η εκμετάλλευση του οποίου θα μπορούσε να γίνει στην ΕΕ σε μια εποχή που οι παραδοσιακές πηγές φυσικού αερίου στη Βόρεια Θάλασσα εξαντλούνται.
<SPEAKER ID="780" NAME="Marian-Jean Marinescu" LANGUAGE="RO">
" ασφάλεια του εφοδιασμού σε φυσικό αέριο θα εξαρτηθεί στο μέλλον όχι μόνο από τις σχέσεις της ΕΕ με τρίτες χώρες παραγωγούς φυσικού αερίου, αλλά επίσης και από την ανάπτυξη της παραγωγής φυσικού αερίου στην ΕΕ. " επένδυση στην τεχνολογική ανάπτυξη στον τομέα της εξαγωγής φυσικού αερίου από εναλλακτικές πηγές μπορεί να έχει καθοριστική συμβολή στο μέλλον στη μείωση της εξάρτησης από τις εισαγωγές φυσικού αερίου.
<P>
Πιστεύω πως η πιθανή ύπαρξη και εξαγωγή αερίου από σχιστολιθικά πετρώματα στην Ευρώπη δεν πρέπει να αγνοηθεί και αναμένω από την Επιτροπή να προετοιμάσει μια τεχνική και οικονομική μελέτη σχετικά με τη δυνατότητα υλοποίησης της εξαγωγής. Στην Ευρώπη υπάρχουν διάφορες διαθέσιμες πηγές χρηματοδότησης, οι οποίες μπορούν να υποστηρίξουν τα κράτη μέλη στην πραγματοποίηση των απαραίτητων επενδύσεων σε υποδομές, στην παραγωγή και σε μέτρα τα οποία στοχεύουν στην επίτευξη ενεργειακής απόδοσης σε περιφερειακό και τοπικό επίπεδο. Σε αυτές περιλαμβάνονται, συγκεκριμένα, δάνεια και εγγυήσεις από την Ευρωπαϊκή Τράπεζα Επενδύσεων ή διαθέσιμοι οικονομικοί πόροι μέσω περιφερειακών, διαρθρωτικών ταμείων ή ταμείων συνοχής. Με βάση αυτά τα χρηματοδοτικά μέσα και στο πλαίσιο των προοπτικών του προϋπολογισμού για την περίοδο 2014-2020, η Επιτροπή πρέπει επίσης να καθορίσει μια λύση χρηματοδότησης για την εκμετάλλευση του φυσικού αερίου από εναλλακτικές πηγές, η οποία θα μπορούσε να έχει σημαντικές επιπτώσεις στην ευρωπαϊκή αγορά φυσικού αερίου και ενέργειας.

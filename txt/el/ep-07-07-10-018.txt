<CHAPTER ID="018">
Εφαρμογή της πρώτης δέσμης μέτρων για τους σιδηροδρόμους (συζήτηση) 
<SPEAKER ID="406" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Michael Cramer, εξ ονόματος της Επιτροπής Μεταφορών και Τουρισμού, σχετικά με την εφαρμογή της πρώτης δέσμης μέτρων για τους σιδηροδρόμους
<SPEAKER ID="407" NAME="Michael Cramer " AFFILIATION="Verts/ALE">
εισηγητής. - (DE) Κύριε Πρόεδρε, κυρίες και κύριοι, θα ήθελα αρχικά να ευχαριστήσω θερμά τους σκιώδεις εισηγητές για τη συνεργασία σχετικά με την πρώτη δέσμη μέτρων για τους σιδηροδρόμους.
<P>
Καταρχήν, μπορούμε να πούμε ότι η πρώτη δέσμη μέτων για τους σιδηροδρόμους ήταν απόλυτα επιτυχημένη. Το άνοιγμα των δικτύων για τις σιδηροδρομικές εμπορευματικές μεταφορές στην Ευρώπη αποδείχτηκε σωστό. Ιδιαίτερα καλά τα πήγαν εδώ οι χώρες που είχαν προετοιμαστεί έγκαιρα αντί να περιμένουν πότε θα ανοίξουν τα δίκτυα. Έτσι, η Γερμανία μπόρεσε να αυξήσει κατά 25% τις σιδηροδρομικές εμπορευματικές μεταφορές, οι Κάτω Χώρες μετά το άνοιγμα των δικτύων κατά 42,5% και το "νωμένο Βασίλειο και η Πολωνία κατάφεραν να αυξήσουν την αναλογία των σιδηροδρομικών εμπορευματικών μεταφορών κατά 60% - αν και στο "νωμένο Βασίλειο υπήρξε χαμηλό επίπεδο αύξησης. Αυτό είναι καλό για το περιβάλλον και για τις μεταφορές στην Ευρώπη.
<P>
Οι χώρες που δεν είχαν προετοιμαστεί, αλλά περίμεναν μέχρι την τελευταία στιγμή, δεν τα πήγαν τόσο καλά. " Γαλλία για παράδειγμα, που άνοιξε τα δίκτυά της στις εμπορευματικές μεταφορές μόλις στις αρχές του 2007, σημείωσε το ίδιο διάστημα μείωση των σιδηροδρομικών εμπορευματικών μεταφορών κατά 28%. Σήμερα τα αγαθά εκεί μεταφέρονται περισσότερο οδικώς και αυτό δεν ταιριάζει με την επικρατούσα πολιτική για το κλίμα.
<P>
Στην έκθεσή μου αναφέρομαι και στο ότι δεν έχει αλλάξει γενικά η κατανομή των τρόπων μεταφοράς. Αυτό φυσικά οφείλεται στο γεγονός ότι δεν έχουμε δίκαιους όρους πλαίσιο μεταξύ των διαφόρων τρόπων μεταφοράς. Έχουμε κατάφωρα άδικους όρους πλαίσιο. Μπορούμε επίσης να πούμε ότι οι μεταφορές στην Ευρώπη είναι υπερβολικά φθηνές και μόνο οι φιλικές για το περιβάλλον σιδηροδρομικές μεταφορές είναι υπερβολικά ακριβές.
<P>
Επίσης, έχουμε άδικη πρακτική ενίσχυσης: περίπου το 95% της συνολικής συγχρηματοδότησης της ΕΕ στον τομέα των μεταφορών καταλήγουν στις οδικές και όχι στις σιδηροδρομικές μεταφορές όπως μονίμως αναφέρεται και ζητείται στους πανηγυρικούς λόγους. Γι' αυτό χαίρομαι πολύ διότι καταφέραμε να συμφωνήσουμε στην επιτροπή πως μελλοντικά το 40% των πόρων που δαπανώνται για τον τομέα των μεταφορών θα πηγαίνουν στους σιδηροδρόμους. Είναι απαράδεκτο να συναντούν εμπόδια οι προσπάθειές μας εξαιτίας μιας εσφαλμένης χρηματοδοτικής πρακτικής.
<P>
Οι άδικοι όροι πλαίσιο μπορούν επίσης να συνίστανται, μεταξύ άλλων, στο ότι η ΕΕ μας επιβάλλει δεσμευτικά σιδηροδρομικά διόδια που θα ισχύουν για όλα τα τρένα και όλες τις διαδρομές και το ύψος τους θα είναι απεριόριστο. Αντίθετα, στους δρόμους έχουμε περιορισμένου ύψους διόδια που είναι προαιρετικά, τα κράτη μέλη μπορούν να τα επιβάλουν ή και όχι, και ισχύουν μόνο στους αυτοκινητόδρομους και μόνο για φορτηγά οχήματα άνω των 12 τόνων. Αυτός είναι άδικος ανταγωνισμός και πρέπει να αλλάξει, διαφορετικά δεν υπάρχει ελπίδα για τους σιδηροδρόμους.
<P>
Μερικά από τα νέα κράτη μέλη επιβάλλουν, για παράδειγμα, πολύ υψηλά διόδια για τις σιδηροδρομικές εμπορευματικές μεταφορές. Οι οκτώ μεγαλύτερες επιβαρύνσεις χρήσης υποδομής επιβάλλονται στα νέα κράτη μέλη. Ταυτόχρονα, με αυτά τα υψηλά διόδια επιδοτούνται οι επιβατικές μεταφορές που δεν λαμβάνουν καθόλου ή σχεδόν καθόλου ενισχύσεις από το κράτος, ενώ τα εμπορεύματα μπορούν να μεταφέρονται οδικώς χωρίς τέλη. Αυτό είναι ένα πρότυπο για να μετατοπιστούν οι μεταφορές από τους σιδηροδρόμους στους δρόμους - ακριβώς το αντίθετο από αυτό που μονίμως ισχυρίζεται ο αρμόδιος Επίτροπος ότι θέλει να κάνει η ΕΕ.
<P>
Θέλουμε λοιπόν δίκαιο ανταγωνισμό, ο οποίος όμως δεν είναι ακόμα πλήρης, διότι ακριβώς εκείνες οι σιδηροδρομικές επιχειρήσεις που δεν έχουν μακρά κρατική παράδοση, αισθάνονται συνεχώς ότι συναντούν εμπόδια στην Ευρώπη. Υπάρχουν, για παράδειγμα, καταγγελίες ότι δεν μπορούσαν να έχουν πρόσβαση στο δίκτυο ούτε σε διαδρομές χαμηλής τιμολόγησης, διότι οι δυνατότητες αυτές είχαν ήδη παραχωρηθεί στους σιδηροδρόμους του κρατικού ομίλου επιχειρήσεων, ότι οι επιθυμίες τους δεν μπορούν να ικανοποιηθούν επειδή προηγουμένως είχαν ξηλωθεί σιδηροτροχιές ή παρακαμπτήριες γραμμές, ότι επιβάλλονται χωρίς λόγο σημεία βραδείας διέλευσης προκειμένου να μην μπορούν να εκπληρωθούν οι επιθυμίες των νέων επιχειρήσεων εμπορευματικών μεταφορών, ότι αυξάνονται δραματικά τα τέλη χρήσης υποδομής όταν πωλούνται δημόσιες σιδηροδρομικές επιχειρήσεις σε άλλες επιχειρήσεις, όταν δεν εμποδίζεται η διασταυρούμενη επιδότηση, ή ότι οι μη κρατικές επιχειρήσεις πληρώνουν συχνά ακριβότερα την ενέργεια από ό,τι οι θυγατρικές του κρατικού ομίλου.
<P>
Βλέπετε ότι, παρά την επιτυχία μας, πρέπει ακόμα να γίνουν πολλά, αφού γενικά η κατανομή των μεταφορών μεταξύ δρόμων και σιδηροδρόμων δεν έχει βελτιωθεί στην Ευρώπη, αλλά έχει γίνει χειρότερη. Μπορούμε, όμως, να πούμε ότι με την πρώτη δέσμη των σιδηροδρόμων σταμάτησε η πτώση. Για να αρχίσει η άνοδος, χρειαζόμαστε τώρα δίκαιους όρους πλαίσιο για τις σιδηροδρομικές μεταφορές στην Ευρώπη.
<SPEAKER ID="408" NAME="Jacques Barrot">
Αντιπρόεδρος της Επιτροπής. (FR) Κύριε Πρόεδρε, κυρίες και κύριοι, χαίρομαι που το Ευρωπαϊκό Κοινοβούλιο ενέκρινε την έκθεση της Επιτροπής σχετικά με την εφαρμογή της πρώτης δέσμης μέτρων για τους σιδηροδρόμους της 3ης Μαΐου 2006, θέλω δε να ευχαριστήσω ιδιαιτέρως τον κ. Cramer, τον συντάκτη της έκθεσης, για το πολύ σοβαρό και τεκμηριωμένο έργο του.
<P>
" πρόκληση της ευρωπαϊκής σιδηροδρομικής πολιτικής είναι να δημιουργήσει ένα ρυθμιστικό πλαίσιο το οποίο να ενθαρρύνει νέες επενδύσεις και την παροχή ανταγωνιστικών υπηρεσιών μεταφορών σε έναν κοινό σιδηροδρομικό χώρο. " δημιουργία αυτού του κοινού σιδηροδρομικού χώρου απαιτεί πλήρη και ορθή μεταφορά των κοινοτικών διατάξεων. Στην έκθεσή της του 2006, η Επιτροπή επεσήμανε τις προϋποθέσεις που πρέπει να εκπληρώνονται για να αντεπεξέλθουμε στην πρόκληση: θα αναφερθώ στις σπουδαιότερες από αυτές.
<P>
Καταρχάς, πρέπει να ολοκληρωθεί η αναδιάρθρωση των ιστορικών επιχειρήσεων. Αυτό πρέπει να γίνει με την τήρηση των όρων του λογιστικού διαχωρισμού και της ουδετερότητας των βασικών λειτουργιών, όπως είναι η κατανομή των δυνατοτήτων και οι χρεώσεις. Δεύτερον, οι αρχές που διέπουν τις χρεώσεις για τη χρήση σιδηροδρομικής υποδομής πρέπει να θεσπίζονται λαμβάνοντας υπόψη τη χρέωση που ισχύει σε άλλα μέσα μεταφοράς. Αυτό πρέπει να είναι μέρος μιας συνολικής στρατηγικής που να ενθαρρύνει τον υγιή ανταγωνισμό μεταξύ των μέσων μεταφοράς και, επομένως, τη βιώσιμη ανάπτυξη. Τρίτον, η καλή λειτουργεία των αρχών εποπτείας και ασφάλειας επιτάσσει να χορηγηθούν σε αυτά τα ίδια όργανα οι αναγκαίοι οικονομικοί και ανθρώπινοι πόροι. Αυτά τα όργανα πρέπει να απολαμβάνουν πραγματικής ανεξαρτησίας.
<P>
Το Ευρωπαϊκό Κοινοβούλιο υιοθετεί σε πολύ μεγάλο βαθμό τις προτεραιότητες που έθεσε η Επιτροπή. Αυτές οι προτεραιότητες πρόταξαν τις προϋποθέσεις του διατροπικού ανταγωνισμού και του ενδοτροπικού ανταγωνισμού, καθώς και κανόνες που διέπουν τον διαχωρισμό των υποδομών από τη λειτουργία.
<P>
Σε ό,τι αφορά τις προϋποθέσεις του διατροπικού ανταγωνισμού, η Επιτροπή επιδιώκει τη δημιουργία υγιούς και ισόρροπου ανταγωνιστικού πλαισίου. Στην έκθεσή σας, κύριε Cramer, αναφέρετε τον υγιέστερο ανταγωνισμό μεταξύ των μέσων μεταφοράς, ιδίως μέσω της εσωτερίκευσης των εξωτερικών στοιχείων κόστους των οδικών μεταφορών. Όταν εγκρίθηκε η Οδηγία για το ευρωπαϊκό σήμα τέλους κυκλοφορίας, δεσμεύτηκα να υποβάλω τον Ιούνιο του 2008 μια μεθοδολογία για την εσωτερίκευση των εξωτερικών στοιχείων κόστους. Λοιπόν, θα τηρήσω αυτήν τη δέσμευση!
<P>
Σε ό,τι αφορά τις συνθήκες για τον διατροπικό ανταγωνισμό, στηρίζω τη θέση σας υπέρ της ταχείας ανάπτυξης του ευρωπαϊκού συστήματος σιδηροδρομικής σηματοδότησης (ERTMS/ETCS) και της μείωσης του επιπέδου θορύβου των συρμών. Σε αυτό το τελευταίο σημείο, δηλαδή την όχληση από τον θόρυβο, θα παρουσιάσω μια ανακοίνωση της Επιτροπής για τα μέτρα που πρέπει να ληφθούν.
<P>
Συμφωνούμε, επίσης, όσον αφορά τις υποδομές. Αυτό πρέπει να αποτελέσει προτεραιότητα προκειμένου να προαγάγουμε την καλή απόδοση των σιδηροδρομικών εμπορευματικών μεταφορών. Τον Οκτώβριο, θα προτείνω στην Επιτροπή μια ανακοίνωση για το σιδηροδρομικό δίκτυο, επικεντρωμένη στις εμπορευματικές μεταφορές στην Ευρώπη. Με αυτό το έγγραφο θα παρουσιάζεται ένα σχέδιο δράσης, το οποίο θα καλύπτει τις βασικές υποδείξεις στο ψήφισμά σας.
<P>
Τέλος, συμφωνώ εν πολλοίς με την ανάγκη αυστηρής ουδετερότητας των βασικών λειτουργιών πραγμάτωσης της πολιτικής ανοίγματος της αγοράς και ενίσχυσης του ανταγωνισμού. " έκθεσή σας περιγράφει τις θετικές συνέπειες του ανοίγματος σε ό,τι αφορά την απόδοση των σιδηροδρομικών εμπορευματικών μεταφορών στα κράτη μέλη που πρώτα άνοιξαν τις αγορές τους.
<P>
Τέλος, θέλω να σας υπενθυμίσω ότι η Επιτροπή προτίθεται να πράξει ό,τι περνάει από το χέρι της ώστε τα κράτη μέλη να υλοποιήσουν αποτελεσματικά τις διατάξεις της δέσμης μέτρων για τους σιδηροδρόμους. Αν μάλιστα παραστεί ανάγκη, θα ξεκινήσουμε διαδικασίες επί παραβάσει. Μια ευρωπαϊκή αγορά μπορεί να αναπτυχθεί μόνο εφόσον το κανονιστικό πλαίσιο είναι συνεπές σε ολόκληρη την ευρωπαϊκή επικράτεια. " απρόσκοπτη πρόσβαση σε υπηρεσίες που συνδέονται με τις σιδηροδρομικές μεταφορές, για παράδειγμα στους σταθμούς διακλάδωσης και διαχωρισμού συρμών, είναι ζωτικής σημασίας για την καλή λειτουργία της σιδηροδρομικής αγοράς. Οι υπηρεσίες μου αξιολογούν επίσης τις εναλλακτικές προτάσεις με στόχο την αναθεώρηση της νομοθεσίας της πρώτης δέσμης μέτρων για τους σιδηροδρόμους σε αυτό το σημείο, πράγμα που θα μας οδηγήσει στην αναθεώρηση του ευρωπαϊκού κώδικα σιδηροδρομικής κυκλοφορίας το ερχόμενο έτος.
<P>
Αυτά ήθελα να πω απαντώντας στον κ. Cramer, τον οποίο ευχαριστώ για μία ακόμη φορά. Θέλω, βεβαίως, να του επιβεβαιώσω ότι πρόθεση της Επιτροπής και εμού του ιδίου ως Επιτρόπου είναι να πράξουμε κάθε τι το δυνατόν ώστε η αλλαγή του τρόπου εκτέλεσης των μεταφορών προς όφελος των σιδηροδρόμων να είναι όσο το δυνατόν πιο ουσιαστική στα προσεχή χρόνια.
<P>
Θα ακούσω, τώρα, κύριε Πρόεδρε, τους βουλευτές του Ευρωπαϊκού Κοινοβουλίου με μεγάλη προσοχή, για να μπορέσω να τους απαντήσω στο τέλος της συζήτησης.
<SPEAKER ID="409" NAME="Elisabeth Jeggle">
εξ ονόματος της Ομάδας PPE-DE. - (DE) Κύριε Πρόεδρε, κύριε Επίτροπε, κυρίες και κύριοι, κύριε Cramer, ξέρετε ότι η έκθεσή σας δεν μου προξένησε ενθουσιασμό σε όλα τα σημεία της. Δεν υπάρχει λόγος να μιλήσουμε σήμερα γι' αυτό. Της λείπει η ισορροπία και δεν είναι πολύ πρακτική.
<P>
Για παράδειγμα, περιλαμβάνει πολλές ρυθμίσεις που δεν έχουν ουσιαστική συνάφεια με την εφαρμογή της πρώτης δέσμης μέτρων για τους σιδηροδρόμους. Για τον λόγο αυτόν, ο συντονιστής μας κ. Jarzembowski και εγώ υποβάλαμε είκοσι τροπολογίες, από τις οποίες οι έντεκα έχουν ως στόχο τη διαγραφή ολόκληρων παραγράφων. " ψηφοφορία στην Επιτροπή Μεταφορών και Τουρισμού ήταν ικανοποιητική για εμένα.
<P>
Ουσιαστικά σημεία είναι, πρώτον, το αίτημα προς την Επιτροπή να ενεργήσει άμεσα κατά εκείνων των χωρών μελών που δεν έχουν ακόμα εφαρμόσει εμπρόθεσμα την πρώτη και τη δεύτερη δέσμη μέτρων για τους σιδηροδρόμους. Δεύτερον, για εμάς ήταν σημαντικό αναφορικά με τη χρηματοδότηση της περαιτέρω ανάπτυξης των ευρωπαϊκών διαδρομών μεταφοράς να προωθηθούν ιδίως τα 30 έργα προτεραιότητας των διευρωπαϊκών δικτύων. Δυστυχώς, δεν επιτεύχθηκε η πλήρης διαγραφή της παραγράφου "Ρύθμιση του διαχωρισμού μεταξύ δικτύου και εκμετάλλευσης". Απορρίπτω κατηγορηματικά τον περιορισμό της δυνατότητας επιλογής μεταξύ των διαφόρων προτύπων οργάνωσης. Χρειαζόμαστε τεκμηριωμένες γνώσεις. Πρέπει να γνωρίζουμε ποια πλεονεκτήματα και μειονεκτήματα έχει πραγματικά ένας τέτοιος διαχωρισμός. Σήμερα χρειαζόμαστε ακόμα ευελιξία ως προς τις σιδηροδρομικές επιχειρήσεις και γι' αυτό ζητήσαμε χωριστή ψηφοφορία.
<P>
Θα ήθελα να πω ακόμα δυο λόγια για το πρόβλημα των "gigaliners", δηλαδή των πολύ μεγάλου μήκους φορτηγών βάρους 60 τόνων. Κατά την αυριανή ψηφοφορία για την έκθεση αυτή, που αναφέρεται ως γνωστόν στη σιδηροδρομική δέσμη, δεν θα μπορέσουμε να εγκρίνουμε τη σχετική τροπολογία σας, κύριε Cramer, ωστόσο συμφωνώ απόλυτα μαζί σας ότι τα εμπορεύματα πρέπει να μεταφέρονται σιδηροδρομικώς. Γι' αυτό, μπορεί να είναι αντιφατικό, αλλά μια τροπολογία για το θέμα των "gigaliners" δεν έχει θέση σε αυτήν την έκθεση. Αυτό θα το συζητήσουμε στην έκθεση Ayala Sender, όπου θα έχουμε και χρόνο για τη συζήτηση.
<SPEAKER ID="410" NAME="Robert Navarro">
εξ ονόματος της Ομάδας PSE. - (FR) Κύριε Πρόεδρε, σε μια φάση κατά την οποία συντάσσουμε τη δήλωση για την πρώτη δέσμη μέτρων για τους σιδηροδρόμους, πρέπει να αναγνωρίσουμε ότι απέχουμε ακόμη παρασάγγες από τον στόχο. Παρά την πρόοδο που σημειώθηκε και κυρίως το γεγονός ότι ανακόπηκε η παρακμή που φαινόταν αναπόφευκτη, το μερίδιο των σιδηροδρόμων στα μέσα μεταφοράς παραμένει ακόμη εξαιρετικά ισχνό. Αυτό είναι ακόμη πιο ατυχές λόγω του ότι σε αυτούς τους καιρούς της αλλαγής του κλίματος η ορθότητα της επιλογής του σιδηροδρόμου επιβεβαιώνεται καθημερινά με όσα συμβαίνουν.
<P>
Γνωρίζουμε ποιοι είναι οι λόγοι για αυτήν την αμφίσημη δήλωση: στοιχηματίσαμε υπερβολικά πολλά στο άνοιγμα, η συμβολή του οποίου είναι αδιαμφισβήτητη, χωρίς να μας προβληματίσουν ιδιαίτερα οι τεχνικοί φραγμοί, ιδίως η έλλειψη διαλειτουργικότητας, γνωρίζοντας ότι αυτό θα έπρεπε να αποτελέσει προοδευτικό επακόλουθο του ανοίγματος, αντί της ολοένα και μεγαλύτερης υστέρησης.
<P>
Αυτή η κατάσταση ενδεχομένως οφείλεται στο γεγονός ότι γενικά η ελευθέρωση δεν κοστίζει στα κράτη μέλη και πάρα πολλά, ενώ η εναρμόνιση είναι μια άλλη ιστορία. Σήμερα, τη στιγμή ακριβώς που επιτέλους αρχίζουμε πάλι να αντιμετωπίζουμε τα προβλήματα της διαλειτουργικότητας, θεωρώ ανησυχητικό το γεγονός ότι, υπό το πρόσχημα της συντροπικότητας, οι στόχοι της αλλαγής του τρόπου εκτέλεσης των μεταφορών προς όφελος κυρίως του σιδηροδρόμου τίθενται σε δεύτερο πλάνο. Αντί να αναθεωρήσουμε τους στόχους προς τα κάτω, θα έπρεπε να αναθεωρήσουμε το θεωρητικό όσο και το χρηματοδοτικό σκέλος προς τα πάνω.
<P>
Ευελπιστώ ότι αυτή η έκθεση θα συμβάλει, συνεπώς, στο να μας υπενθυμίσει την απόσταση που πρέπει να διανύσουμε ακόμα για να επαναφέρουμε τον σιδηρόδρομο στη θέση που του αρμόζει.
<SPEAKER ID="411" NAME="Nathalie Griesbeck">
εξ ονόματος της Ομάδας ALDE. - (FR) Κύριε Πρόεδρε, κύριε Επίτροπε, κυρίες και κύριοι, όπως επισημάνατε πριν από εμένα, ο στόχος της πρώτης δέσμης μέτρων ήταν να τεθούν τα θεμέλια για έναν ολοκληρωμένο ευρωπαϊκό σιδηροδρομικό χώρο και, μέσω του εκσυγχρονισμού του δικτύου, να επιταχυνθεί η αλλαγή του τρόπου εκτέλεσης των εμπορευματικών μεταφορών από τις οδικές στις σιδηροδρομικές, προκειμένου να μειωθούν οι εκπομπές διοξειδίου του άνθρακα και επίσης, προφανώς, όλη η οδική κυκλοφοριακή συμφόρηση από την οποία υποφέρει η Ευρώπη. Θέλω να ευχαριστήσω τον συνάδελφό μου, τον κ. Cramer, για την έκθεση πρωτοβουλίας του, μέσω της οποίας προβαίνει σε πλήρη αξιολόγηση της εφαρμογής της πρώτης δέσμης μέτρων, χωρίς ωστόσο να παραλείψει να υπογραμμίσει όλους τους παράγοντες που πλήττουν την απόδοση του σιδηροδρόμου και τους ανασταλτικούς παράγοντες για την επίτευξη των στόχων που καθορίσαμε.
<P>
Πρέπει, καταρχάς, να τονίσουμε ότι το άνοιγμα του σιδηροδρομικού δικτύου, αφενός διατήρησε ένα υψηλό επίπεδο ασφαλείας και, αφετέρου, επέτρεψε μια πολύ σημαντική αύξηση της εμπορευματικής κυκλοφορίας, τουλάχιστον εντός της Ευρωπαϊκής Ένωσης, μάλιστα μικρές σιδηροδρομικές επιχειρήσεις κατάφεραν επίσης να εκδηλώσουν ενδιαφέρον για θυλάκους που οι ιστορικοί σιδηροδρομικοί φορείς εκμετάλλευσης θεωρούσαν μη κερδοφόρους.
<P>
Χαίρομαι που η έκθεση θέτει επίσης έμφαση στο τρέχον σύστημα χρεώσεων για τη χρήση της σιδηροδρομικής υποδομής, το οποίο δεν επιτρέπει την ύπαρξη υγιούς ανταγωνισμού μεταξύ των διαφόρων μέσων εμπορευματικών μεταφορών. Πιστεύω ότι σήμερα είναι σημαντικό να επιτύχουμε το συντομότερο δυνατόν την εναρμόνιση των ανώτατων τελών χρήσης που ισχύουν ανά τομέα, στα οποία μπορεί να ληφθεί πληρέστερα υπόψη η εσωτερίκευση του εξωτερικού κόστους και τα οποία περιορίζουν την εκθετική αύξηση που διαπιστώνουμε στην τρέχουσα φάση.
<P>
Πιστεύω, επίσης, ότι θα είναι αναγκαίο να συζητήσουμε περισσότερο για την οδηγία σχετικά με το ευρωπαϊκό σήμα τέλους κυκλοφορίας, δεδομένου ότι αυτή αποτέλεσε βήμα προόδου στο οποίο πρέπει να δώσουμε συνέχεια, και χαίρομαι που επιβεβαιώσατε απόψε, κύριε Επίτροπε, ότι οι συζητήσεις για αυτό το θέμα προγραμματίζονται να ξεκινήσουν τον Ιούνιο του 2008. Θέλω, επιπλέον, κύριε Επίτροπε, να δεσμευτεί ταχέως η Επιτροπή και εσείς σε μια διαδικασία εκσυγχρονισμού και ανάπτυξης των διατροπικών υποδομών, κυρίως στους διεθνείς διαδρόμους εφαρμογής της τηλεματικής στις οδικές μεταφορές, μέσω του εφοδιασμού με ένα Ευρωπαϊκό Σύστημα Διαχείρισης της Σιδηροδρομικής Κυκλοφορίας και μέσω της δυνατότητας πραγματικής διασύνδεσης τόσο με τις λιμενικές όσο και με τις ποτάμιες υποδομές.
<P>
Τέλος, θέλω να υποβάλει η Επιτροπή συστάσεις με στόχο την οικονομική σταθερότητα των σιδηροδρόμων οι οποίες, κατά τη γνώμη μου, θα πρέπει να λάβουν υπόψη τη μείωση του χρέους από την οποία ωφελήθηκαν ορισμένοι ιστορικοί σιδηροδρομικοί φορείς εκμετάλλευσης, προκειμένου να εξασφαλίσουμε ισότιμη θέση σε όλους τους παράγοντες των σιδηροδρομικών μεταφορών.
<SPEAKER ID="412" NAME="Roberts Zīle">
εξ ονόματος της Ομάδας UEN. - (LV) Κύριε Πρόεδρε, κύριε Barrot, καταρχάς θέλω να ευχαριστήσω τον κ. Cramer για την έκθεσή του, παρότι έχει αναμφίβολα δεχτεί αντικρουόμενες κριτικές. Στα σύντομα σχόλιά μου θέλω να θίξω μόνο μία πτυχή: με ικανοποίηση διαπίστωσα ότι στην έκθεση υπογραμμίζεται ότι, παρά την ελευθέρωση της αγοράς εμπορευματικών σιδηροδρομικών μεταφορών, τα κράτη μέλη που βρίσκονται στα σύνορα της Ευρωπαϊκής Ένωσης, όπως τα κράτη της Βαλτικής, στην πραγματικότητα εξαρτώνται από τους πελάτες των σιδηροδρομικών εμπορευματικών μεταφορών, στην περίπτωσή μας από τη Ρωσία. Αν, ωστόσο, η Ρωσία επιλέξει να χρησιμοποιήσει μια μονοπωλιακή σιδηροδρομική επιχείρηση, τότε θα είναι σχετικά δύσκολο να διαπιστώσουμε πραγματικό αντίκτυπο από τη θέσπιση αυτής της πρώτης δέσμης νομοθετικών μέτρων για τους σιδηροδρόμους. Φρονώ, συνεπώς, ότι το θέμα αυτό πρέπει να συζητηθεί περαιτέρω με τη Ρωσία, λαμβάνοντας επίσης υπόψη και άλλες πιθανές πτυχές, κάτι που ισχύει ιδιαιτέρως ενόψει της ανακοίνωσης του κ. Ιβάνοφ, του αντιπροέδρου της Ρωσίας, σχετικά με τη μετακίνηση της ροής των εμπορευματοκιβωτίων αποκλειστικά προς ρωσικούς λιμένες. Σας ευχαριστώ.
<SPEAKER ID="413" NAME="Erik Meijer">
εξ ονόματος της Ομάδας GUE/NGL. - (NL) Κύριε Πρόεδρε, για πολλά χρόνια, όλοι υποστηρίζουν ότι, στο πεδίο των εμπορευματικών μεταφορών σε όλες τις ευρωπαϊκές χώρες, οι σιδηρόδρομοι χάνουν τη μάχη. Το ίδιο ισχύει ακόμη και για διασυνοριακές μεταφορές μεγάλων αποστάσεων. Το σιδηροδρομικό σύστημα είναι πρόσφορο για μαζικές μεταφορές προϊόντων και, σε ορισμένες περιπτώσεις, έχουν κατασκευαστεί ειδικές γραμμές γι' αυτόν τον σκοπό, κυρίως μέσα και γύρω από βιομηχανικές περιοχές της Γερμανίας. Ομοίως, η προσφάτως εγκαινιασθείσα γραμμή Betuwe στις Κάτω Χώρες, η οποία αποτελεί τμήμα του εμπορευματικού διαδρόμου αριθ. 1 που συνδέει το Ρότερνταμ και τη Γένοβα μέσω της Γερμανίας και της Ελβετίας, είναι μια τέτοια ειδική γραμμή η οποία είναι εντελώς ακατάλληλη για τη μεταφορά επιβατών.
<P>
Παρά το ευνοϊκό αυτό σημείο εκκίνησης για τους σιδηροδρόμους, το ποσοστό των αγαθών που μεταφέρονται σιδηροδρομικώς έχει μειωθεί και, σε ορισμένες περιπτώσεις, ακόμη και ο όγκος μειώνεται. Μεγάλο μέρος αυτών των μεταφορών πραγματοποιείται πλέον με φορτηγά αυτοκίνητα, και η τεράστια αύξηση του όγκου των μεταφερόμενων αγαθών επιβαρύνει τώρα κυρίως τους αυτοκινητόδρομους, οι οποίοι, ως εκ τούτου, παρουσιάζουν φαινόμενα συμφόρησης.
<P>
Αυτή η στροφή σχετίζεται σε μεγάλο βαθμό με τις υποδομές. Στο παρελθόν, οι σιδηρόδρομοι διέθεταν ένα πολύ σύνθετο δίκτυο, το οποίο συνέδεε τα χωριά της υπαίθρου και τους λιμένες καθώς και τα εργοστάσια στις πόλεις. Εκτός από τις εμπορευματικές γραμμές, υπήρχαν επίσης σταθμοί εμπορευματοκιβωτίων όπου τα βαγόνια μεταφοράς εμπορευμάτων συγκεντρώνονταν και αναδιανέμονταν μεταξύ διαφορετικών συρμών. Καθώς πολλές επιχειρήσεις είχαν δικές τους συνδέσεις με το σιδηροδρομικό δίκτυο, τα εμπορευματικά βαγόνια είχαν τη δυνατότητα να ακολουθήσουν ευθεία πορεία μεταξύ ενός λιμένα και μιας απομακρυσμένης επιχείρησης χωρίς ενδιάμεση μεταφόρτωση των εμπορευμάτων. Όλα όσα επιδιώκονται σήμερα μέσω των συστημάτων πολύτροπων μεταφορών ήταν ήδη από τότε σε εφαρμογή. Δυστυχώς, οι κυβερνήσεις αποφάσισαν να συρρικνώσουν το σιδηροδρομικό δίκτυο, επειδή θεωρήθηκε αντιοικονομικό. Πολλές μικρές σιδηροδρομικές γραμμές έπαψαν να λειτουργούν και πολλές συνδέσεις με επιχειρήσεις έχουν εξαφανιστεί. Από την άλλη πλευρά, επενδύθηκαν δισεκατομμύρια για την επέκταση του δικτύου αυτοκινητοδρόμων, το οποίο συν τοις άλλοις καταλαμβάνει τεράστιες εκτάσεις.
<P>
Σε πολλές περιπτώσεις, οι μεταφορές από πόρτα σε πόρτα είναι σήμερα δυνατές μόνο με φορτηγά αυτοκίνητα. Αυτός ο τρόπος μεταφοράς είναι αναγκαίος για την παραλαβή και παράδοση, οπότε φαίνεται πιο εύκολη η επιλογή της χρήσης των αυτοκινητοδρόμων και για το πολύ μεγαλύτερο, ενδιάμεσο τμήμα της διαδρομής. " αποκατάσταση των συνδέσεων μεταξύ επιχειρήσεων και των σταθμών εμπορευματοκιβωτίων θα μπορούσε να συμβάλει στην ανάκαμψη των σιδηροδρομικών εμπορευματικών μεταφορών.
<P>
" πρώτη δέσμη μέτρων για τους σιδηροδρόμους στηρίζεται εν μέρει στο σκεπτικό ότι στις σιδηροδρομικές μεταφορές πρέπει να υιοθετηθούν οι μέθοδοι εργασίας των οδικών και των εναέριων μεταφορών. Σε αυτήν την περίπτωση, τις διασυνοριακές μεταφορές τις διαχειρίζονται από την αρχή ως το τέλος διεθνείς εταιρείες, και αυτή είναι η πιο ελκυστική επιλογή για όσους έχουν ανάγκες μεταφοράς εμπορευμάτων. " πολιτική μου ομάδα επεσήμανε πάντα ότι αυτή δεν είναι η μόνη δυνατή λύση. Υπάρχει μια εναλλακτική λύση, ήτοι η βελτίωση της συνεργασίας μεταξύ των εθνικών σιδηροδρομικών επιχειρήσεων, οι οποίες δεν πρέπει να συμπεριφέρονται ως ανταγωνιστές, αλλά ως εταίροι σε ένα συνολικό ευρωπαϊκό δίκτυο σιδηροδρόμων. Όταν τις ενθαρρύνουμε να ανταγωνίζονται περισσότερο μεταξύ τους, η συνεργασία είναι πολύ λιγότερο ομαλή. Μέχρι στιγμής, δεν έχουμε διαπιστώσει κανένα θετικό αποτέλεσμα από την πορεία που ακολουθείται. " ελεύθερη αγορά συχνά δεν αποτελεί τη λύση των προβλημάτων, αλλά την αιτία τους.
<P>
Ορθώς ο εισηγητής τάσσεται επανειλημμένα υπέρ του νέου πρότυπου συστήματος ασφαλείας, του Ευρωπαϊκού Συστήματος Διαχείρισης της Σιδηροδρομικής Κυκλοφορίας (ERTMS). Επ' αυτού συμφωνούμε μαζί του. Διαπιστώνουμε επίσης ότι η έναρξη εφαρμογής αυτού του συστήματος είναι πολύ πιο αργή από ό,τι αναμενόταν και ότι, παράλληλα με το νέο σύστημα, πρέπει να παραμείνει σε ισχύ και ένα δεύτερο, παλαιότερο, σύστημα. Χάρη στη μειωμένη μέση ταχύτητα των εμπορευματικών μεταφορών, το ERTMS δημιουργεί λιγότερα προβλήματα σε σύγκριση με τις γραμμές υψηλής ταχύτητας των επιβατικών μεταφορών.
<P>
Τέλος, συμμεριζόμαστε την άποψη του κ. Cramer ότι οι εναέριες και οδικές μεταφορές διατηρούνται φθηνές με τεχνητό τρόπο και ότι οι σιδηροδρομικές μεταφορές διατηρούνται ακριβές με τεχνητό τρόπο. Αν δεν αλλάξουμε αυτήν την κατάσταση, θα συνεχιστεί η κυριαρχία των λιγότερο φιλικών για το περιβάλλον τρόπων μεταφοράς.
<SPEAKER ID="414" NAME="Georg Jarzembowski" AFFILIATION="PPE-DE">
(DE) Κύριε Πρόεδρε, κύριε Αντιπρόεδρε της Επιτροπής, κυρίες και κύριοι, αυτό που ακούσαμε ήταν πραγματικά ενδιαφέρον: ο κ. Meijer κυριολεκτικά μας παρουσίασε από την αρχή όλη την ιστορία των σιδηροδρόμων. Μόνο που προφανώς θα κατάλαβε και ο ίδιος ότι η ιδέα τοποθέτησης σιδηροδρομικών γραμμών από το ένα χωριό στο άλλο για τις εμπορευματικές μεταφορές είναι τόσο αργή όσο και μη ρεαλιστική.
<P>
Κύριε Cramer, εγώ δεν μπορώ να συμφωνήσω ούτε με αυτήν την απλουστευτική δαιμονοποίηση των φορτηγών. Μια επιχείρηση με φορτηγά πληρώνει φόρο επιχειρήσεων, φόρο κυκλοφορίας οχημάτων, φόρο καυσίμου και διόδια. Επομένως, ο ισχυρισμός ότι τα φορτηγά κινούνται δωρεάν και ότι υπάρχει στρέβλωση του ανταγωνισμού απλά δεν είναι ρεαλιστικός. Συμφωνώ απόλυτα μαζί σας ότι δεν είναι σωστό να ορίζει το Υπουργείο Οικονομικών της Πολωνίας πολύ υψηλά τέλη χρήσης υποδομής, όμως αυτό είναι ένα θέμα που πρέπει να το αντιμετωπίσει η πολωνική κυβέρνηση και όχι η ευρωπαϊκή νομοθεσία. Ίσως πρέπει να υπενθυμίσουμε στην πολωνική κυβέρνηση ότι τα τέλη χρήσης υποδομής δεν έγιναν για την εξυγίανση του πολωνικού προϋπολογισμού, αλλά για την προώθηση των σιδηροδρόμων, αυτό ωστόσο δεν έχει πραγματικά καμία σχέση με τα φορτηγά.
<P>
Κύριε Πρόεδρε, θα ήθελα να σας παρακαλέσω να φροντίσετε να εφαρμόσουν γρήγορα όλα τα κράτη μέλη και τη δεύτερη δέσμη για τους σιδηροδρόμους. Επιβάλαμε άλλωστε ότι τα δίκτυα για την εθνική και διασυνοριακή μεταφορά αγαθών πρέπει να ανοίξουν την 1η Ιανουαρίου του τρέχοντος έτους, και εδώ βλέπω μια μεγάλη δυνατότητα για να βοηθήσουμε τις ευρωπαϊκές αγορές να λειτουργήσουν διασυνοριακά.
<P>
Θίξατε ένα σημείο στο οποίο θα ήθελα να επανέλθω και σας ζητώ να μας πείτε περισσότερα γι' αυτό. Είπατε ότι η Επιτροπή ευχαρίστως θα βοηθήσει να μειωθεί ο θόρυβος που προκαλούν τα βαγόνια των σιδηροδρόμων. Εξαγγείλατε ότι θα εκδώσετε ανακοίνωση. Το ερώτημά μου είναι πότε θα παρουσιάσετε την ανακοίνωση αυτή. Εκτιμάτε ότι πρέπει να έρθουν περισσότερο στο προσκήνιο οι ευρωπαϊκές πτυχές ή θα ανοίξετε δυνατότητες εθνικής ενίσχυσης; " ηχορύπανση είναι κάτι που δεν μπορούμε να δεχτούμε ειδικά στις μεγαλουπόλεις, όπου για παράδειγμα τρένα διασχίζουν τη νύχτα κατοικημένες περιοχές. Αν προτίθεστε να βοηθήσετε σχετικά με αυτό, θα σας είμαστε ευγνώμονες.
<SPEAKER ID="415" NAME="Leopold Józef Rutowicz" AFFILIATION="UEN">
(PL) Κύριε Πρόεδρε, η έκθεση του κ. Cramer σχετικά με την εφαρμογή της πρώτης δέσμης μέτρων για τους σιδηροδρόμους καταδεικνύει τις δυσκολίες και τα προβλήματα που αντιμετωπίζει αυτός ο τομέας. Αν οι σιδηροδρομικές μεταφορές αναπτυχθούν και λειτουργούν με ορθό τρόπο, μπορούν να επιτρέψουν τη μεταφορά περισσότερων προσώπων και αγαθών, μειώνοντας έτσι την επιβάρυνση από τις οδικές μεταφορές και από τις εκπομπές CO2. Οι ταχείες επιβατικές μεταφορές μπορούν επίσης να ανταγωνιστούν τις τοπικές συνδέσεις μέσω αεροσκαφών και λεωφορείων. " διασύνδεση των σιδηροδρομικών, των οδικών και των υδάτινων μεταφορών μπορεί να μειώσει το κόστος τους και να αυξήσει την αποδοτικότητα της οικονομίας.
<P>
Κατά την εφαρμογή αυτής της δέσμης μέτρων πρέπει να μεριμνήσουμε ιδιαιτέρως για την ενίσχυση των έργων στους τομείς των σιδηροδρόμων, ιδίως σε χώρες οι οποίες δεν διαθέτουν την αναγκαία χρηματοδότηση προκειμένου να επεκτείνουν και να αναβαθμίσουν τα σιδηροδρομικά τους δίκτυα και υποδομές, για την ενίσχυση όλων των δραστηριοτήτων οι οποίες σχετίζονται με την ανταλλαγή βέλτιστων πρακτικών, περιλαμβανομένων των προσπαθειών θέσπισης ευέλικτων και ανταγωνιστικών τρόπων λειτουργίας των σιδηροδρομικών επιχειρήσεων, για την παρακολούθηση και εξάλειψη των οργανωτικών, διοικητικών και οικονομικών εμποδίων στην ανάπτυξη των μεταφορών και για την ενίσχυση των προσπαθειών μεταφοράς τμήματος των διεθνών δραστηριοτήτων οδικών μεταφορών προς τους σιδηροδρόμους.
<P>
Ευχαριστώ τον κ. Cramer για την αναγκαία και διορατική έκθεσή του.
<SPEAKER ID="416" NAME="Pedro Guerreiro" AFFILIATION="GUE/NGL">
(PT) " υπό συζήτηση έκθεση περιλαμβάνει πτυχές οι οποίες αντικατοπτρίζουν τις απαιτήσεις των μεγάλων ιδιωτικών συμφερόντων τα οποία κρύβονται πίσω από την ελευθέρωση και την ιδιωτικοποίηση των δημοσίων σιδηροδρομικών μεταφορών την οποία προωθεί η Ευρωπαϊκή Ένωση και την οποία απορρίπτουμε.
<P>
" γνώμη μας είναι ότι στην έκθεση θα έπρεπε, απεναντίας, να καταγγέλλονται ο ακρωτηριασμός των δημοσίων υπηρεσιών και επιχειρήσεων στις χώρες της ΕΕ, το κλείσιμο παρακαμπτήριων γραμμών και σταθμών, οι μειώσεις στα δρομολόγια και στους αριθμούς των συρμών, η βάναυση μείωση του αριθμού των εργαζομένων στους σιδηροδρόμους και η αύξηση της επισφαλούς εργασίας σε αυτόν τον τομέα. Θεωρούμε επίσης ότι η έκθεση έπρεπε, από άλλες απόψεις, να επιδιώκει την προαγωγή των δημοσίων σιδηροδρομικών υπηρεσιών μέσω της ύπαρξης ισχυρών δημοσίων υπηρεσιών, με όλα τα πλεονεκτήματα που αυτές προσφέρουν, με αποτελεσματική διοίκηση προκειμένου να διασφαλίζεται η παροχή υπηρεσιών υψηλής ποιότητας και με υψηλά πρότυπα ασφαλείας· την ύπαρξη εγγυημένων, υψηλής ποιότητας, αυξημένης χωρητικότητας και άνεσης δημοσίων σιδηροδρομικών μεταφορών σε προσιτές τιμές, οι οποίες να καλύπτουν πλήρως τις ανάγκες κινητικότητας των επιβατών και μεταφοράς των αγαθών· καθώς και την εργασιακή ασφάλεια των εργαζομένων στον τομέα, προωθώντας την ένταξή τους στα ανώτερα διοικητικά κλιμάκια των επιχειρήσεών τους, αναβαθμίζοντας τις σταδιοδρομίες και τις αποδοχές τους και διασφαλίζοντας τη διαρκή κατάρτισή τους.
<SPEAKER ID="417" NAME="Jacques Barrot">
Αντιπρόεδρος της Επιτροπής. (FR) Κύριε Πρόεδρε, ευχαριστώ όλους τους ομιλητές για τις νουνεχείς παρατηρήσεις που μου εξέφρασαν.
<P>
Ωστόσο, θέλω να πω λίγα λόγια για ένα σημείο στο οποίο, προς έκπληξή μου, δεν δόθηκε προσοχή από το Ευρωπαϊκό Κοινοβούλιο. Αφορά τον διαχωρισμό της διαχείρισης της σιδηροδρομικής υποδομής από την παροχή υπηρεσιών μεταφορών. Αυτός, πράγματι, ο διαχωρισμός καθιστά δυνατή την εφαρμογή του ανταγωνισμού σε πλήρη ανάπτυξη. Πρέπει να διασφαλίσουμε την απρόσκοπτη πρόσβαση για να διευκολύνουμε την είσοδο νέων οικονομικών παραγόντων στην αγορά. Αυτό είναι πολύ σημαντικό σημείο.
<P>
Θέλω να απαντήσω σε ορισμένες ερωτήσεις. Μιλώντας περί συντροπικότητας, στόχος μας ήταν απλώς να εξηγήσουμε ότι οι σιδηροδρομικές μεταφορές, που αναμφίβολα είναι η καλύτερη λύση για μεγάλες αποστάσεις, πρέπει να μπορούν να συμπληρώνονται με τοπικές μεταφορές που, σε ορισμένες περιπτώσεις, όπως είπε ο κ. Jarzembowski, μπορούν να παρέχονται μόνον οδικώς. Επομένως, η ιδέα δεν είναι να αφαιρέσουμε ένα μερίδιο από τους σιδηροδρόμους, αλλά τουναντίον να τους επιτρέψουμε να καταλάβουν το μερίδιο πους τους αρμόζει. Ω ναι, αυτό είναι ξεκάθαρο! Αναφέρομαι, ιδίως, στον κ. Navarro: να μην πλανάται κανείς ως προς την πρόθεση. " πρόθεση είναι όντως να διασφαλίσουμε την επιτυχία αυτής της αλλαγής του τρόπου εκτέλεσης των μεταφορών, πράγμα που είναι τόσο πολύ σημαντικό για εμένα όσο και για εσάς. Πρέπει, επίσης, να πω ότι αυτό που κάνουμε, είτε αφορά τη χρηματοδότηση των υποδομών των διευρωπαϊκών δικτύων είτε τη διαλειτουργικότητα, που το Ευρωπαϊκό Σύστημα Διαχείρισης της Σιδηροδρομικής Κυκλοφορίας και το Ευρωπαϊκό Σύστημα Ελέγχου της Σιδηροδρομικής Κυκλοφορίας θα καταστήσουν δυνατή για εμάς, είτε την αμοιβαία αποδοχή του τροχαίου υλικού, είτε την προώθηση των εμπορευματικών μεταφορών στους ευρωπαϊκούς άξονες, με όλα αυτά τα επιτεύγματα πρέπει να επιδιωχθεί να εξασφαλιστεί η μέγιστη ουσιαστική αλλαγή του τρόπου εκτέλεσης των μεταφορών. Πιστεύω ότι, σε αυτό το σημείο, η προσέγγισή μας δεν αφήνει περιθώρια αμφισημίας.
<P>
Κυρία Griesbeck, θέλω να επιβεβαιώσω ότι πρόθεση της Επιτροπής είναι να παρουσιάσει κατευθυντήριες γραμμές για τις κρατικές ενισχύσεις στον τομέα των σιδηροδρόμων πριν από τα τέλη του έτους. Θέλω, επίσης, να επιβεβαιώσω στον κ. Jarzembowski ότι η ανακοίνωση για τον θόρυβο των συρμών προγραμματίζεται για το φθινόπωρο του τρέχοντος έτους. Δεν μπορώ να πω περισσότερα επ' αυτού για την ώρα· βρισκόμαστε στη διαδικασία της επεξεργασίας της.
<P>
Υπάρχουν βεβαίως άλλα ερωτήματα τα οποία χρήζουν απάντησης. Σε κάθε περίπτωση, θέλω να ξέρετε ότι πραγματικά άκουσα με μεγάλη προσοχή όλα όσα είπε ο καθένας από εσάς. Θεωρώ από πλευράς μου ότι το έργο που επιτέλεσε ο κ. Cramer και η επιτροπή του είναι διαφωτιστικό για την Επιτροπή. Θέλω να επαναλάβω ότι αυτό που επιζητούμε είναι υγιείς διατροπικές και ενδοτροπικές προϋποθέσεις ανταγωνισμού, πράγμα που όντως καθιστά δυνατή την ανάπτυξη αυτής της αλλαγής του τρόπου εκτέλεσης των μεταφορών για την οποία, επαναλαμβάνω για μία ακόμη φορά, παραμένει ισχυρή η δέσμευσή μας, ιδίως για περιβαλλοντικούς λόγους και για την άμβλυνση της κυκλοφοριακής συμφόρησης του οδικού μας δικτύου.
<P>
Για όλους τους λόγους που μπορείτε να φανταστείτε, έχουμε μεγαλύτερη ανάγκη από ποτέ άλλοτε τους σιδηροδρόμους. Πρέπει να πω ότι, κάθε μέρα, εργάζομαι γι' αυτό με πολύ αποφασιστικότητα. Επιπλέον, αντιλήφθηκα ότι με το άνοιγμα της Betuwe στις Κάτω Χώρες, πραγματικά παγιώνεται μια βούληση στην Ευρώπη με στόχο να καταλάβουν οι σιδηρόδρομοι τη θέση που τους αναλογεί· πράγματι, αν σε ορισμένες περιπτώσεις ανακύπτουν προβλήματα χρεώσεων, εναπόκειται στα κράτη μέλη να αποδεχθούν τις ευθύνες τους. Αυτή η αλλαγή του τρόπου εκτέλεσης των μεταφορών συνιστά πραγματική υπόθεση προτεραιότητας στην Ευρώπη. Είναι επίσης σημαντικό και οι ίδιες οι κυβερνήσεις να αποδεχθούν να το αναγάγουν σε προτεραιότητά τους.
<SPEAKER ID="418" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τετάρτη, 11 Ιουλίου 2007.

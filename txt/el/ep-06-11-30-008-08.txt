<CHAPTER ID="008-08">
8. Προσχώρηση της Βουλγαρίας (ψηφοφορία) 
<P>
- Πριν από την ψηφοφορία επί της τροπολογίας 2:
<SPEAKER ID="085" NAME="Rebecca Harms" AFFILIATION="Verts/ALE">
(EN) Κύριε Πρόεδρε, όσον αφορά την τροπολογία 2 της Ομάδας μου, θα ήθελα να σας πω ότι η έκθεση Van Orden απομακρύνει το Σώμα από τη νομική βάση του πρωτοκόλλου προσχώρησης.
<P>
(DE) Στο πρωτόκολλο για την ένταξη ορίσαμε ότι πρέπει να κλείσει ο πυρηνικός σταθμός στο Κοσλοντούι. Αντίθετα με όσα ισχυρίζεται η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, το Συμβούλιο και η Euratom δεν είπαν τίποτα που θα άλλαζε αυτήν την άποψη που αφορά την ασφάλεια. Γι' αυτό καλώ τους συναδέλφους να εγκρίνουν την τροπολογία μας για να μην υπάρξει παραβίαση του πρωτοκόλλου για την ένταξη.
<SPEAKER ID="087" NAME="Πρόεδρος">
Σας ευχαριστώ, κυρία Harms. Το σημειώνουμε, αλλά δεν επιθυμώ την επανάληψη της συζήτησης τώρα.
<P>
- Μετά την ψηφοφορία επί της τροπολογίας 2:
<SPEAKER ID="088" NAME="Geoffrey Van Orden " AFFILIATION="PPE-DE">
εισηγητής. - (EN) Κύριε Πρόεδρε, προσπάθησα να μου δοθεί ο λόγος πριν ψηφίσουμε σε αυτήν την τελευταία ψηφοφορία. Δώσατε τον λόγο σε κάποιον που ήταν αντίθετος με τη θέση που είχε ο εισηγητής σε αυτό το συγκεκριμένο ζήτημα. Ήταν σοβαρό λάθος το ότι ειπώθηκε ότι εναντιωνόμαστε στη Συνθήκη Προσχώρησης. Το μόνο που ζητούσαμε ήταν περισσότερη ευελιξία στο ζήτημα αυτό. Κατόπιν των ανωτέρω, ζητώ να προχωρήσουμε στην ψηφοφορία επί της τροπολογίας 9.
<SPEAKER ID="089" NAME="Πρόεδρος">
Γνωρίζω, κύριε Van Orden, ότι το αποτέλεσμα της ψηφοφορίας κρίθηκε από λίγες ψήφους αλλά δεν πιστεύω ότι όσα είπε η κ. Harms επηρέασαν το αποτέλεσμα της ψηφοφορίας . Πιστεύω ότι η αντίδραση του Σώματος στις παρατηρήσεις της δείχνει ότι όλοι γνώριζαν τι επρόκειτο να πει. Δεν προτείνω όμως την επανάληψη της ψηφοφορίας. Θα ήταν λάθος. Λυπούμαι για αυτό και ζητώ συγγνώμη που δεν είδα το σηκωμένο χέρι σας. Ωστόσο όμως δεν νομίζω ότι μπορούμε να αλλάξουμε την ψήφο σας.
<SPEAKER ID="090" NAME="Geoffrey Van Orden " AFFILIATION="PPE-DE">
εισηγητής. - (EN) Κύριε Πρόεδρε, δεν ζητούμε την επανάληψη της ψηφοφορίας, ζητούμε να ψηφίσουμε επί του κειμένου που έχουμε ενώπιον μας. Φοβούμαι ότι η παρέμβαση όντως επηρέασε τα πράγματα όσον αφορά τη συγκεκριμένη τροπολογία. Υπήρξε διαφορά μόλις τριών η τεσσάρων ψήφων. Ειλικρινά πιστεύω ότι πρέπει να δώσουμε τη δυνατότητα στο Σώμα να ψηφίσει επί των άλλων τροπολογιών όπως έχουν υποβληθεί εκεί.
<SPEAKER ID="091" NAME="Πρόεδρος">
Το καταλαβαίνω, κύριε Van Orden, αλλά φοβούμαι ότι δεν μπορώ να την επαναλάβω. " ψηφοφορία ήταν ονομαστική και το αποτέλεσμα ήταν σαφές, αν και κρίθηκε από λίγες ψήφους. Ακόμη και αν ο Πρόεδρος έχει κάποια περιθώρια όταν πρόκειται για ψηφοφορία με ανάταση της χειρός, φοβούμαι ότι υπό αυτές τις περιστάσεις δεν είναι δυνατή η επανάληψή της.
<P>
(Χειροκροτήματα)

<CHAPTER ID="014">
Εσωτερικές μεταφορές επικίνδυνων εμπορευμάτων (συζήτηση)
<SPEAKER ID="173" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Bogusław Liberadzki, εξ ονόματος της Επιτροπής Μεταφορών και Τουρισμού, σχετικά με την πρόταση οδηγίας του Ευρωπαϊκού Κοινοβουλίου και του Συμβουλίου για τις εσωτερικές μεταφορές επικίνδυνων εμπορευμάτων - C6-0012/2007 -.
<SPEAKER ID="174" NAME="Jacques Barrot">
Αντιπρόεδρος της Επιτροπής. - (FR) Κύριε Πρόεδρε, κυρίες και κύριοι, χαίρομαι που σας υποβάλλω σήμερα την πρόταση τροποποίησης της οδηγίας για τις εσωτερικές μεταφορές επικίνδυνων εμπορευμάτων.
<P>
" μεταφορά επικίνδυνων εμπορευμάτων αντιστοιχεί σε περίπου 8% του συνόλου των μεταφερόμενων εμπορευμάτων, δηλαδή σε ένα σχεδόν εκατομμύριο μεταφορές ημερησίως. Πρέπει να διασφαλίσουμε την ελεύθερη κυκλοφορία των επικίνδυνων εμπορευμάτων και τη διατροπικότητα στις εθνικές και τις διεθνείς υπηρεσίες, μεριμνώντας παράλληλα για την πτυχή της ασφάλειας με στόχο την προστασία του περιβάλλοντός μας, των συμπολιτών μας και των εργαζομένων στον τομέα.
<P>
Αυτή η πρόταση στοχεύει στον εκσυγχρονισμό τεσσάρων οδηγιών και τεσσάρων αποφάσεων της Επιτροπής σχετικά με τη μεταφορά επικίνδυνων εμπορευμάτων, μέσω της συγχώνευσής τους σε μια ενιαία νομοθετική πράξη. Αυτό αποτελεί σημαντική απλούστευση του κοινοτικού δικαίου για το θέμα.
<P>
Επιπλέον, το πεδίο εφαρμογής των κοινοτικών κανόνων πρέπει να επεκταθεί, προκειμένου να συμπεριλάβει τις εσωτερικές πλωτές μεταφορές, έναν τομέα που επί του παρόντος δεν καλύπτεται από κανέναν κανόνα κοινοτικού δικαίου. Ομολογουμένως, αποτελούν λιγότερο σημαντικό τρόπο εσωτερικών μεταφορών, ένα ατύχημα όμως στις εσωτερικές πλωτές οδούς μπορεί να έχει σοβαρές συνέπειες. Ένα ενιαίο πλαίσιο κανόνων για τις εσωτερικές πλωτές μεταφορές επικίνδυνων εμπορευμάτων θα καταστήσει δυνατή την ελαχιστοποίηση των κινδύνων αυτών. Τέλος, η πρόταση αφορά τόσο τις διεθνείς όσο και τις εσωτερικές μεταφορές.
<P>
Αυτοί είναι οι στόχοι της πρότασης για την οποία είναι εισηγητής ο κ. Liberadzki. Πριν ξεκινήσει η συζήτηση, θέλω να ευχαριστήσω τον εισηγητή σας και την Επιτροπή Μεταφορών και Τουρισμού για τη στήριξή τους στην πρόταση της Επιτροπής.
<SPEAKER ID="175" NAME="Bogusław Liberadzki  " AFFILIATION="PSE">
εισηγητής. - (PL) Κύριε Πρόεδρε, κύριε Επίτροπε, με μεγάλη ευχαρίστηση υποβάλλω, εξ ονόματος της Επιτροπής Μεταφορών και Τουρισμού, μια έκθεση στην οποία, πρώτα από όλα, χαιρετίζουμε το γεγονός ότι η Επιτροπή έχει υποβάλει το σχέδιο οδηγίας το οποίο εξετάζουμε σήμερα.
<P>
Συμφωνούμε απολύτως με τη θέση σας, κύριε Επίτροπε, ότι αυτό το κείμενο ενοποιεί τους κανονισμούς που διέπουν τις μεταφορές επικίνδυνων εμπορευμάτων, μειώνοντας συγχρόνως τον αριθμό τους. Δεύτερον, συμφωνούμε επίσης ως προς το ότι ο κανονισμός αυτός αναμένεται να έχει πολύ σημαντικό αντίκτυπο τόσο στην ασφάλεια των μεταφορών όσο και στην ποιότητα ζωής των πολιτών. Τέλος, οι κανονισμοί τους οποίους επιθυμούμε να εγκρίνουμε, ή μάλλον να συνδυάσουμε από πολλές διαφορετικές πηγές, μειώνοντας έτσι τον αριθμό τους, στηρίζονται στις συστάσεις που έχει καταρτίσει ο Ο"Ε σχετικά με τη μεταφορά επικίνδυνων εμπορευμάτων οδικώς, σιδηροδρομικώς και μέσω εσωτερικών πλωτών οδών, που ανέρχονται συνολικά σε περισσότερους από 110 δισ. τόνους ανά χιλιόμετρο ετησίως εντός της Ευρωπαϊκής Ένωσης.
<P>
Κατά την παρουσίαση αυτής της έκθεσης, θέλω να υπογραμμίσω ότι η Επιτροπή Μεταφορών και Τουρισμού την ενέκρινε σχεδόν ομοφώνως, θεωρώντας ότι είναι σημαντική όσο και αναγκαία, καθώς και ότι εισάγει ένα νέο επίπεδο ποιότητας, δεδομένου ότι επεκτείνει την ισχύ των κανονισμών για τη μεταφορά επικίνδυνων εμπορευμάτων στους επιβατικούς συρμούς. Ρυθμίζει επίσης πότε τα κράτη μέλη, για λόγους που δεν σχετίζονται αυστηρά με την ασφάλεια, μπορούν να εισάγουν ορισμένες παρεκκλίσεις από τους γενικώς ισχύοντες κανονισμούς, και πώς πρέπει να θεσπίζονται και να αντιμετωπίζονται σε επίπεδο ΕΕ αυτές οι παρεκκλίσεις.
<P>
Καλώ όλες και όλους τους συναδέλφους που βρίσκονται σήμερα εδώ να υποστηρίξουν τις τροπολογίες που συζητήθηκαν και κατατέθηκαν, ιδίως την τροπολογία 44, στην οποία, μετά από αίτημα του Συμβουλίου, πέραν των οχημάτων εισάγουμε επίσης τις έννοιες των βαγονιών και των σκαφών που κινούνται σε εσωτερικές πλωτές οδούς, προκειμένου να αποφευχθούν τυχόν παρανοήσεις, σας παρακαλώ λοιπόν να την υπερψηφίσετε. Θέλω επίσης να σας ζητήσω συγκεκριμένα να υπερψηφίσετε την τροπολογία 45, η οποία, μετά από πολλή συζήτηση, προτάθηκε ως καλή συμβιβαστική λύση. Αναφέρεται στο άρθρο 1, παράγραφος 3, στοιχείο β), όπου προσθέσαμε τη φράση "όπου απαιτείται, τη χρήση προδιαγεγραμμένων διαδρομών, συμπεριλαμβανομένης της χρήσης προδιαγεγραμμένων τρόπων μεταφοράς". Κατ' αυτόν τον τρόπο, η τροπολογία 16 μπορεί να παραλειφθεί ως μη αναγκαία, ή μπορούμε να την καταψηφίσουμε.
<P>
Σας καλώ επίσης να καταψηφίσετε τις τροπολογίες 46 και 47, καθότι φαίνεται ότι οι συγκεκριμένοι κανόνες περιλαμβάνονται ήδη στο κείμενο, οπότε θα αύξαναν εντελώς άσκοπα την έκταση του κανονισμού. Τέλος, θέλω να ευχαριστήσω τους σκιώδεις εισηγητές για τη συνεργασία τους, η οποία ήταν πολύ παραγωγική. Ευχαριστώ ιδιαίτερα το Συμβούλιο και την Επιτροπή - το δε Συμβούλιο τόσο υπό τη γερμανική όσο και υπό την πορτογαλική Προεδρία. Πραγματοποιήσαμε περί τις πέντε συναντήσεις εργασίας. Δεν παρουσιάστηκαν σημαντικές διαφορές απόψεων, και καταφέραμε να επιλύσουμε τις όποιες διαφορές που προέκυψαν. Κατά τη γνώμη μου, ο χειρισμός του θέματος αυτού υπήρξε υπόδειγμα συνεργασίας.
<SPEAKER ID="176" NAME="Renate Sommer">
εξ ονόματος της Ομάδας PPE-DE. - (DE) Κύριε Πρόεδρε, κύριε Επίτροπε, κυρίες και κύριοι, ασφαλώς η πρόταση οδηγίας για τις εσωτερικές μεταφορές επικίνδυνων εμπορευμάτων είναι ένα σημαντικό ζήτημα, δεδομένου ότι στην ΕΕ μεταφέρονται κάθε χρόνο περίπου 110 δισ. τόνοι/χλμ. επικίνδυνων εμπορευμάτων: 58 % οδικώς, 25 % σιδηροδρομικώς και, έως τώρα, 17 % μέσω των εσωτερικών πλωτών οδών.
<P>
" παρούσα πρόταση οδηγίας έχει ως στόχο την απλούστευση και τον συντονισμό των υφισταμένων διατάξεων για τις μεταφορές επικίνδυνων εμπορευμάτων. Επίσης, επεκτείνει το πεδίο εφαρμογής των κοινοτικών διατάξεων, το οποίο καλύπτει σήμερα τις οδικές και σιδηροδρομικές μεταφορές, συμπεριλαμβάνοντας και τις εσωτερικές πλωτές μεταφορές. Αυτή η απλούστευση περιορίζει τη γραφειοκρατία και βελτιώνει τη διατροπικότητα. " ύπαρξη κοινών κανόνων για τις οδικές, σιδηροδρομικές και εσωτερικές πλωτές μεταφορές διασφαλίζει ένα ενιαίο επίπεδο ασφαλείας σε ολόκληρη την Κοινότητα στις εσωτερικές και διασυνοριακές μεταφορές. Οι ενιαίες διατάξεις που διέπουν τους διάφορους τρόπους μεταφοράς απλοποιούν και προάγουν τις πολυτροπικές μεταφορές.
<P>
Ιδιαίτερα ευπρόσδεκτη είναι η επέκταση του πεδίου εφαρμογής στις εσωτερικές πλωτές μεταφορές. Με τον τρόπο αυτό, ισχύουν οι ίδιες κανόνες ασφαλείας σε όλες τις εσωτερικές πλωτές οδούς της Κοινότητας. Αυτό θα έχει θετική επίδραση στις συνθήκες εργασίας στα πλοία, στην ασφάλεια των μεταφορών και στην προστασία του περιβάλλοντος. Οι ενιαίοι κανόνες επιφέρουν μείωση του κόστους, δεδομένου ότι δεν υπάρχει πλέον ανάγκη για μια σειρά από εγκρίσεις και άδειες. Πέραν τούτου, μέσω των εσωτερικών πλωτών οδών, είναι πιθανόν να βελτιωθούν οι δυνατότητες χρησιμοποίησης και οι προοπτικές των μεταφορών στην αγορά· άλλωστε επιδίωξή μας είναι η περαιτέρω στροφή των μεταφορών επικίνδυνων εμπορευμάτων προς τις εσωτερικές πλωτές οδούς.
<P>
Οι προτάσεις τροπολογίας που υιοθέτησε η Επιτροπή Μεταφορών και Τουρισμού αντανακλούν σε μεγάλο βαθμό τη θέση του Συμβουλίου. Συμφωνούμε και θέλουμε να προσπαθήσουμε να καταλήξουμε σε ένα αποτέλεσμα κατά την πρώτη ανάγνωση, ει δυνατόν. Θα ήθελα να υπογραμμίσω ότι απευθύνω έκκληση στο Σώμα να εγκρίνει ειδικά μία πρόταση τροπολογίας, στην οποία αναφέρθηκε ήδη ο εισηγητής και η οποία συνιστά συμβιβασμό. Είναι σημαντικό να συμπεριληφθούν λογικές διατάξεις σε αυτόν τον φάκελο. Στο σημείο αυτό, συμφωνούμε με την Επιτροπή και το Συμβούλιο. " πρόταση τροπολογίας αφορά τη διάταξη, σύμφωνα με την οποία τα κράτη μέλη μπορούν να θεσπίζουν ειδικές απαιτήσεις ασφαλείας και να υπαγορεύουν ενδεχομένως τους τρόπους μεταφοράς, όταν μπορούν να το τεκμηριώσουν αυτό απέναντι στην Επιτροπή.
<P>
Ολοκληρώνοντας, θα ήθελα να ευχαριστήσω θερμά τον εισηγητή, με τον οποίο η συνεργασία υπήρξε εξαίρετη, και να ζητήσω από το Σώμα να εγκρίνει αυτήν την έκθεση σε πρώτη ανάγνωση.
<SPEAKER ID="177" NAME="Brian Simpson">
εξ ονόματος της Ομάδας PSE. - (EN) Κύριε Πρόεδρε, εξ ονόματος της ομάδας μου, θέλω να ευχαριστήσω τον εισηγητή, όχι μόνο για την έκθεσή του αλλά και για την ομαδικότητα που επέδειξε, καθώς επεδίωξε τη συνεργασία μεταξύ του Κοινοβουλίου, του Συμβουλίου και των διαφόρων πολιτικών ομάδων στο σημαντικό αυτό θέμα.
<P>
Οι συνάδελφοι βουλευτές θα γνωρίζουν ότι το ισχύον κοινοτικό δίκαιο σε αυτόν τον τομέα περιλαμβάνεται πρωτίστως σε τέσσερεις οδηγίες οι οποίες αφορούν τη μεταφορά επικίνδυνων εμπορευμάτων. " οδηγία RID και η οδηγία ADR αφορούν τις μεταφορές επικίνδυνων εμπορευμάτων σιδηροδρομικώς και οδικώς αντιστοίχως, ενώ η μεταφορά επικίνδυνων εμπορευμάτων μέσω εσωτερικών πλωτών οδών καλύπτεται στα παραρτήματα των εν λόγω οδηγιών.
<P>
" προτεινόμενη νέα οδηγία επεκτείνει τώρα το πεδίο εφαρμογής της κοινοτικής νομοθεσίας, προκειμένου να συμπεριλάβει τις εσωτερικές πλωτές οδούς, και γι' αυτό πρέπει να υποστηρίξουμε μια τέτοια κίνηση.
<P>
Ορισμένοι ίσως να θεωρούν ότι ο εισηγητής δεν προχώρησε αρκετά ως προς τη διεύρυνση του πεδίου εφαρμογής της οδηγίας, ενώ υπάρχουν άλλοι, κυρίως από την πλευρά της βιομηχανίας, οι οποίοι θεωρούν την οδηγία υπερβολικά περιοριστική και αυστηρή.
<P>
Ο εισηγητής κατάφερε, ειλικρινά, να επιτύχει την κατάλληλη ισορροπία, και σίγουρα η ουσιαστική πτυχή του όλου θέματος είναι το γεγονός ότι με αυτόν τον τρόπο θεσπίζουμε ένα ενιαίο ρυθμιστικό σύστημα για τη μεταφορά επικίνδυνων εμπορευμάτων μέσω εσωτερικών πλωτών οδών, το οποίο καθορίζει συγκεκριμένα πρότυπα, ενώ όλοι, συμπεριλαμβανομένων των κρατών μελών, θα γνωρίζουν πλέον τις ευθύνες τους.
<P>
" έκθεση αυτή προσφέρει όντως προστιθέμενη αξία, όπως εξήγησε ο εισηγητής μας. Θα ενισχύσει την ασφάλεια και, ως εκ τούτου, φρονώ, όπως άλλωστε και η ομάδα μου, ότι αξίζει την πλήρη στήριξή μας.
<SPEAKER ID="178" NAME="Jeanine Hennis-Plasschaert">
εξ ονόματος της Ομάδας ALDE. - (NL) Όπως έχει ήδη αναφερθεί, κύριε Πρόεδρε, η πρόταση αυτή αποσκοπεί στην ενημέρωση και ενοποίηση των υφιστάμενων οδηγιών και κανονισμών σχετικά με τις εσωτερικές μεταφορές επικίνδυνων εμπορευμάτων. Ένα ενιαίο νομικό κείμενο θα καλύπτει πλέον τις μεταφορές μέσω εσωτερικών πλωτών οδών, πέραν των οδικών και σιδηροδρομικών μεταφορών. Ειλικρινά, αναρωτιέμαι αν θα μπορούσε να υπάρχει κανείς που να είναι αντίθετος σε αυτό. Δεν μπορώ να φανταστώ ότι θα μπορούσε κανείς να αμφισβητήσει τη χρησιμότητα και την ανάγκη λήψης μέτρων, προκειμένου οι μεταφορές αυτές να πραγματοποιούνται με τη μέγιστη δυνατή ασφάλεια. Αν τα εν λόγω μέτρα μπορούν να συνδυαστούν και να διατυπωθούν σαφέστερα, τότε ωφελούμαστε όλοι.
<P>
Στους κόλπους της αρμόδιας επιτροπής, υποστηρίξαμε τις περισσότερες από τις, τεχνικού κυρίως χαρακτήρα, τροπολογίες του εισηγητή. Είναι σαφές ότι ο εισηγητής βρισκόταν σε στενή συνεννόηση με την Επιτροπή για τα θέματα αυτά και, σε μια οδηγία αυτού του τύπου, αυτή είναι συνήθως η πιο πρόσφορη μέθοδος. Είναι λοιπόν αξιέπαινη επίσης η προσπάθεια του εισηγητή να εξασφαλίσει συμφωνία κατά την πρώτη ανάγνωση. Όμως, η Ομάδα της Συμμαχίας Φιλελευθέρων και Δημοκρατών για την Ευρώπη εξεπλάγη από την τροπολογία 45, την οποία θεωρεί κάπως πρόχειρη. Γιατί να μην αρκεστούμε στο κείμενο της τροπολογίας 16, το οποίο ικανοποιεί όλες τις πλευρές, περιλαμβανομένης και της ομάδας μας; Γιατί να συμμορφωθούμε με όλες τις απαιτήσεις του Συμβουλίου, ακόμη και όταν ενδέχεται να πλήξουν την αποτελεσματικότητα των αλυσίδων διοικητικής μέριμνας; Γιατί να μην συζητήσουμε το θέμα αυτό με το Συμβούλιο; Δεν υποστηρίζουν όλα τα κράτη μέλη αυτόν τον "συμβιβασμό". Τι θα έχει επιτύχει ο εισηγητής, καθώς και η κ. Sommer και οι κκ. Jarzembowski και Simpson, αν τα κράτη μέλη είναι σε θέση να ευνοούν αυθαιρέτως ένα μεταφορικό μέσο έναντι άλλων; Είναι ασφαλώς προφανές ότι κάθε μεταφορικό μέσο πρέπει να διασφαλίζει, με τον δικό του τρόπο, την ασφαλή και αποδοτική λειτουργία του. Γιατί να μην μπορούν οι παράγοντες της αγοράς να καθορίζουν οι ίδιοι την επιλογή του μέσου; Αυτό το εξασφαλίσαμε προηγουμένως, με την τροπολογία 16, σας καλώ λοιπόν να επανεξετάσετε την τροπολογία 45 και ενδεχομένως να αναθεωρήσετε τη στάση σας.
<P>
Ευχαριστώ τον εισηγητή για την επίπονη εργασία που επιτέλεσε, όμως νομίζω ότι είναι κρίμα που μπήκε στον πειρασμό να επανεισαγάγει αυτήν τη διάταξη σχετικά με τη χρήση προδιαγεγραμμένων μορφών μεταφοράς διά της πλαγίας οδού. Σας καλώ εκ νέου να επανεξετάσετε τη θέση σας ως προς την τροπολογία 45.
<SPEAKER ID="179" NAME="Leopold Józef Rutowicz">
εξ ονόματος της Ομάδας UEN. - (PL) Κύριε Πρόεδρε, η προτεινόμενη νέα οδηγία για τη ρύθμιση των εσωτερικών μεταφορών επικίνδυνων εμπορευμάτων είναι ένα νομοθέτημα που κρίνεται αναγκαίο. Ενσωματώνει προηγούμενους ευρωπαϊκούς κανονισμούς σε ένα ενιαίο νομικό κείμενο και διευρύνει το πεδίο εφαρμογής, ώστε να περιλαμβάνονται και οι μεταφορές διά πλωτών οδών.
<P>
" συμπερίληψη στην πρόταση διεθνών κανονισμών για τη μεταφορά επικίνδυνων εμπορευμάτων καθιστά την οδηγία ένα ολοκληρωμένο έγγραφο διεθνούς βεληνεκούς. " νέα οδηγία επιτρέπει επίσης, σε περιορισμένο βαθμό, να λαμβάνονται υπόψη ειδικές συνθήκες σε εθνικό επίπεδο, όπου αυτό επιβάλλεται για οικονομικούς λόγους και ενόψει της κατάστασης των οδών. Ένα σχετικό παράδειγμα θα μπορούσε να είναι ο βαθμός στον οποίο χρησιμοποιούνται μεγάλα μέσα μεταφοράς.
<P>
Οι τροπολογίες που έχουν κατατεθεί είναι τεχνικής φύσεως και δεν προξενούν ανησυχία, εκτός από τις τροπολογίες 46 και 47. Θέλω να ευχαριστήσω τον εισηγητή, κ. Liberadzki, για την εποικοδομητική συμβολή του στην προετοιμασία της έκθεσης. " Ομάδα Ένωση για την Ευρώπη των Εθνών είναι της γνώμης ότι η οδηγία ανταποκρίνεται στις προσδοκίες των ενδιαφερομένων.
<SPEAKER ID="180" NAME="Eva Lichtenberger">
εξ ονόματος της Ομάδας Verts/ALE. - (DE) Κύριε Πρόεδρε, κύριε Επίτροπε, κυρίες και κύριοι, αυτοί οι κανόνες είναι πολύ θετικοί για τις πολυτροπικές μεταφορές, που ελπίζω ότι θα αυξηθούν στο μέλλον, διότι είναι πιο διαφανείς και εύκολα κατανοητοί. Συμπεριλαμβάνονται επιτέλους οι εσωτερικές πλωτές οδοί, όπως είχε ζητήσει σε προηγούμενη έκθεση η Ομάδα των Πρασίνων. Αδυνατώ να κατανοήσω τον λόγο αυτής της τόσο μεγάλης καθυστέρησης. " ρύπανση που προκαλείται συνεπεία ατυχήματος σκάφους που μεταφέρει χημικά προϊόντα υψηλής τοξικότητας έχει, φυσικά, ως αποτέλεσμα πολύ μεγαλύτερα επίπεδα συγκέντρωσης εάν εκδηλωθεί σε έναν ποταμό παρά στην ανοιχτή θάλασσα.
<P>
Οι αυστηρότεροι κανόνες που θα μπορούν να θεσπίζουν τα κράτη μέλη και που θα εκτείνονται έως την επιβολή των μέσων μεταφοράς είναι, κατά τη γνώμη μου, αναγκαίοι, σημαντικοί και σωστοί. Οι συνθήκες που επικρατούν στις διάφορες οδούς μεταφορών μας ποικίλλουν σε μεγάλο βαθμό. Υπάρχουν ενδεχομένως υψηλές γέφυρες, για παράδειγμα, που δεν είναι προσβάσιμες από τις δυνάμεις διάσωσης. Υπάρχουν πάλι σημεία με κίνηση μεγάλης πυκνότητας, όπου οι μεταφορές επικίνδυνων εμπορευμάτων θα μπορούσαν υπό ορισμένες συνθήκες να γίνουν ακόμα πιο επικίνδυνες. " μεταφορά επικίνδυνων εμπορευμάτων πραγματοποιείται συχνά κοντά από πόλεις. Βάσει όλων αυτών, πρέπει να παραχωρήσουμε στα κράτη μέλη αυτήν τη δυνατότητα, ούτως ώστε να μπορούν να αντιδρούν με ευελιξία σε ανάλογες επικίνδυνες καταστάσεις.
<P>
Κεντρική σημασία σε αυτήν την έκθεση, όμως, όπως και σε πολλές άλλες, έχει ο έλεγχος. Τα εθνικά κράτη πρέπει να ελέγχουν συστηματικά την τήρηση των κανόνων, για να μην μετατραπούν σε κενό γράμμα ενός υποτιθέμενου είδους ασφάλειας το οποίο δυστυχώς, δεν υφίσταται. Για να είμαι ειλικρινής, υπάρχουν στον τομέα αυτό σοβαρά ελλείμματα σε ορισμένα κράτη μέλη. Αυτή είναι επίσης μία μεγάλη πρόκληση στην οποία πρέπει να ανταπεξέλθουμε από την άποψη της εκπαίδευσης των πυροσβεστικών δυνάμεων και των δυνάμεων διάσωσης.
<P>
Ελπίζω ότι θα αποτελέσει αυτό και μία παρότρυνση, για να καταστούν αυστηρότεροι αυτοί οι έλεγχοι και να ελαχιστοποιηθούν επιτέλους οι κίνδυνοι κατά τις μεταφορές - είτε οδικές, είτε σιδηροδρομικές είτε σε πλωτές οδούς.
<SPEAKER ID="181" NAME="Jacky Henin">
εξ ονόματος της Ομάδας GUE/NGL. - (FR) Κύριε Πρόεδρε, η χρήση της έγκαιρης παράδοσης από τη βιομηχανία και το εμπόριο, με απώτερο στόχο, εν ολίγοις, το μέγιστο άμεσο κέρδος, σημαίνει ότι τα επικίνδυνα εμπορεύματα παραμένουν όλο και λιγότερο σε αποθήκες και σε ασφαλή εργοστάσια και όλο και περισσότερο σε δρόμους, ποτάμια, σιδηροδρόμους και στη θάλασσα.
<P>
Για πάρα πολλά χρόνια, η Ευρωπαϊκή Επιτροπή έκανε ό,τι ήταν δυνατόν για να απορρυθμίσει τον τομέα των μεταφορών, εξυπηρετώντας ακόμα περισσότερο τα ιδιωτικά συμφέροντα και χωρίς να λαμβάνει καθόλου υπόψη το γενικό συμφέρον. Αυτό ισχύει σε τέτοιο βαθμό, που όταν κάποιος εγείρει ζήτημα δημόσιας ασφάλειας, η Επιτροπή αμέσως βρίσκει καταφυγή στην αρχή της επικουρικότητας.
<P>
Όπως πάντα, η Ευρωπαϊκή Επιτροπή επαίρεται ότι συνεργάστηκε στενά με τους εργοδότες, λησμονώντας, όπως πάντα, τους εργαζομένους, που ενδεχομένως θα είχαν να της διδάξουν πολλά, ιδίως για τη γενική απορρύθμιση του τομέα των μεταφορών, για το κοινωνικό ντάμπινγκ και την άρνηση θέσπισης δεσμευτικής νομοθεσίας σχετικά με τις συνθήκες εργασίας και την εκπαίδευση του προσωπικού οδικών μεταφορών. Υπάρχει σοβαρός κίνδυνος μείζονος καταστροφής από την αποστολή επικίνδυνων εμπορευμάτων στο μέλλον. Τότε, θα ευθύνονται αυτοί που έλαβαν τις αποφάσεις.
<P>
Ωστόσο, το Ευρωπαϊκό Κοινοβούλιο μπορεί να ψηφίσει υπέρ απλών και αποτελεσματικών μέτρων, όπως είναι ο καθορισμός σταθμών φορτηγών ως σημείων διαλογής, βάσει της οδηγίας Seveso, σε σιδηροδρομικούς κόμβους διαμετακόμισης για επικίνδυνα εμπορεύματα· η υποχρέωση ανιχνευσιμότητας σε πραγματικό χρόνο, μέσω συστήματος γεωγραφικού εντοπισμού, όλων των επικίνδυνων εμπορευμάτων, προκειμένου να διασφαλιστεί ότι δεν φυλάσσονται μαζί ασύμβατα προϊόντα· καθώς και η εκπαίδευση του εμπλεκόμενου προσωπικού στα αναγκαία μέτρα ασφαλείας. Για τον περισσότερο όμως κόσμο αυτό σημαίνει περιττή δαπάνη. Ε λοιπόν, μπορείτε να το εκλαμβάνετε κατ' αυτόν τον τρόπο, μην υπολογίζετε όμως στην υποστήριξή μας!
<SPEAKER ID="183" NAME="Luca Romagnoli">
εξ ονόματος της Ομάδας ITS. - (IT) Κύριε Πρόεδρε, κυρίες και κύριοι, η εξαιρετική έκθεση του κ. Liberadzki και η πολύ εύλογη πρόταση οδηγίας του για τις εσωτερικές μεταφορές επικίνδυνων εμπορευμάτων δεν χρειάζεται πολλή συζήτηση. Την υπερψήφισα στην επιτροπή, και επιβεβαιώνω την ψήφο μου και εδώ, θεωρώντας ότι πολλοί συνάδελφοι από την Ομάδα ITS θα ακολουθήσουν το παράδειγμά μου.
<P>
Όσο πιο πολύ αυξάνεται το εσωτερικό εμπόριο αυτού του είδους μεταξύ των κρατών μελών της Ένωσης, τόσο πιο χρήσιμο είναι, κατά τη γνώμη μου, να είναι συγκρίσιμες οι συνθήκες υπό τις οποίες διεξάγεται αυτό το εμπόριο, ιδίως όσον αφορά την ασφάλεια αλλά και από την άποψη των ελέγχων και των συναφών διοικητικών διαδικασιών. Θα ήταν παράλογο να επικρίνουμε ή, ακόμη χειρότερα, να απορρίψουμε ένα τέτοιο τεχνικό κείμενο επί του οποίου διεξήχθη ευρεία και εμπεριστατωμένη διαβούλευση με πολλούς εμπειρογνώμονες των κρατών μελών.
<P>
Θέλω επίσης να εκμεταλλευτώ αυτήν την ευκαιρία για να ευχαριστήσω, εκτός από τον κ. Liberadzki, την επιτροπή για τη μεταφορά επικίνδυνων εμπορευμάτων για το έργο της, λαμβάνοντας υπόψη ότι το έργο αυτό επιτελείται συνεχώς σύμφωνα με τις ισχύουσες διεθνείς συμφωνίες σε αυτόν τον τομέα.
<P>
Ολοκληρώνω την παρέμβασή μου επισημαίνοντας ότι οι τροπολογίες, ή τουλάχιστον πολλές από τις τροπολογίες που κατατέθηκαν, πρέπει κατά τη γνώμη μου να γίνουν δεκτές, ιδίως η τροπολογία 2 στην αιτιολογική σκέψη 14, οι τροπολογίες που σχετίζονται με παρατηρήσεις σχετικά με την προφανή μη συμπερίληψη και, ως εκ τούτου, εξαίρεση των κρατών μελών που δεν διαθέτουν ακόμη σιδηροδρομικό δίκτυο, ενώ σκοπεύω επίσης, ειλικρινά, να στηρίξω την τροπολογία 45.
<SPEAKER ID="184" NAME="Jörg Leichtfried" AFFILIATION="PSE">
(DE) Κύριε Πρόεδρε, κύριε Αντιπρόεδρε, κυρίες και κύριοι, θα ήθελα αρχικά να εκμεταλλευτώ την ευκαιρία για να συγχαρώ τον καλό μου φίλο και εισηγητή, Bogusław Liberadzki, για αυτήν την πραγματικά ισορροπημένη και επιτυχημένη έκθεση. Όπως ανέφερε ήδη η κ. Sommer, κάθε χρόνο μεταφέρονται στην ΕΕ 110 δισ. τόνοι/χλμ. επικίνδυνων εμπορευμάτων. Όπως ο κ. Henin, θα προτιμούσα και εγώ να φυλασσόταν τουλάχιστον ένα μέρος εξ αυτών σε αποθήκες. Δυστυχώς όμως αυτό δεν συμβαίνει και γι' αυτό πρέπει να ασχοληθούμε και με αυτό το ζήτημα.
<P>
Ένα πρώτο, σημαντικό σημείο αυτής της έκθεσης είναι η επικαιροποίηση και ο συντονισμός των υφισταμένων κανόνων σχετικά με τις απαιτήσεις ασφαλείας για τις δεξαμενές και τα οχήματα. Ένα δεύτερο σημαντικό σημείο είναι η επέκταση των απαιτήσεων αυτών από τις οδικές και τις σιδηροδρομικές μεταφορές στις εσωτερικές πλωτές μεταφορές. Αν κοιτάξει κανείς την τάση που επικρατεί στις μεταφορές τα τελευταία χρόνια, θα διαπιστώσει ότι οι εσωτερικές πλωτές μεταφορές αποκτούν ολοένα μεγαλύτερη σημασία. Συμφωνώ με την κ. Lichtenberger ότι τα ατυχήματα σε ποταμούς είναι, φυσικά, ιδιαίτερα επικίνδυνα.
<P>
Τα μέτρα αυτά -και το λέω αυτό ως κάτοικος χώρας διέλευσης- μπορούν επίσης να επιφέρουν μια κάποια στροφή των μεταφορών προς τους σιδηροδρόμους. Φυσικά, κάτι τέτοιο είναι πολύ θετικό. Εμείς, στην Αυστρία, επιδοκιμάζουμε φυσικά την έκθεση αυτή, κυρίως επειδή η χώρα μας, λόγω της γεωγραφικής της θέσης, θέτει πολύ υψηλές απαιτήσεις ασφαλείας για τους χρήστες των μέσων μεταφορών. Θεωρώ επίσης, εξαιρετικά θετικό το γεγονός ότι κάθε κράτος μέλος θα έχει και στο μέλλον το δικαίωμα να ρυθμίζει ή να απαγορεύει την εσωτερική μεταφορά επικίνδυνων εμπορευμάτων στην επικράτειά του. Σε αυτό συμπεριλαμβάνονται, κατά τη γνώμη μου, ιδίως η θέσπιση ειδικών διατάξεων για την προστασία του περιβάλλοντος και η δυνατότητα απαγόρευσης ή περιορισμού της μεταφοράς ορισμένων επικίνδυνων εμπορευμάτων.
<P>
Εάν η παρούσα έκθεση εγκριθεί με τη διατύπωση που προτείνει ο εισηγητής, θα αποτελέσει μία πολύ καλή έκθεση, και θα μείνουμε όλοι μας ευχαριστημένοι με το αποτέλεσμα.
<SPEAKER ID="185" NAME="Nathalie Griesbeck" AFFILIATION="ALDE">
(FR) Κύριε Πρόεδρε, κύριε Επίτροπε, κυρίες και κύριοι, θέλω και εγώ να ευχαριστήσω τον εισηγητή μας για το έργο που επιτέλεσε σχετικά με τα πραγματικά άκρως τεχνικά θέματα που περιλαμβάνει η μεταφορά επικίνδυνων εμπορευμάτων, τα οποία αντιστοιχούν σχεδόν στο 10% των εμπορευμάτων στην Ευρώπη. Σαφώς και επικροτώ το γεγονός ότι η έκθεση δεν ρίχνει απλώς φως στους κανόνες που επηρεάζουν τη δημόσια ασφάλεια, αλλά επεκτείνεται και στις εσωτερικές πλωτές μεταφορές εμπορευμάτων, διότι πολλοί από εμάς πιστεύουν ότι αυτό είναι ένας τρόπος μεταφοράς που θα πρέπει να αναπτυχθεί σε ολόκληρη την Ευρώπη ως εναλλακτική επιλογή έναντι των οδικών μεταφορών. Εγείρει, επίσης, μεγάλες ελπίδες στους ευρωπαίους πολίτες.
<P>
Πέραν του ότι αποτελεί ένα βήμα στην κατεύθυνση της απλούστευσης της νομοθεσίας σε ό,τι αφορά τις διοικητικές διαδικασίες, τόσο για τους αποστολείς όσο και για τους παραλήπτες, αποτελεί επίσης κρίσιμο βήμα για την εκπαίδευση του προσωπικού που εμπλέκεται στην ασφάλεια των επικίνδυνων εμπορευμάτων. Μολονότι πρέπει να καθορίσουμε τη θέση μας σε ορισμένα σημεία που θίγονται λεπτομερέστερα στις τροπολογίες, η έκθεση αναμφίβολα αντιπροσωπεύει ένα βήμα προόδου, ιδίως ως προς τη σαφήνεια και ως προς την ασφάλεια.
<SPEAKER ID="186" NAME="Alyn Smith" AFFILIATION="Verts/ALE">
(EN) Κύριε Πρόεδρε, συμφωνώ ολόψυχα με τα σχόλια της συναδέλφου και μέλους της ομάδας μου, κ. Lichtenberger. Χαιρετίζουμε αυτήν τη δέσμη μέτρων ως ένα βήμα προς τη σωστή κατεύθυνση, έστω και με ορισμένες επιφυλάξεις. Οι τροπολογίες μας αποβλέπουν στην ενίσχυση της δέσμης μέτρων, ιδίως σε σχέση με την εκπαίδευση για την αντιμετώπιση ατυχημάτων και το δικαίωμα των ατόμων να γνωρίζουν τι είδους εμπορεύματα μεταφέρονται.
<P>
Προσωπικά, θα προτιμούσα να προχωρήσουμε ακόμη περισσότερο. Θα ήθελα να είχαν συμπεριληφθεί στο ίδιο πλαίσιο τα πυρηνικά υλικά για στρατιωτική ή πολιτική χρήση. " Σκωτία, δυστυχώς, φιλοξενεί στρατιωτικές αλλά και πολιτικές πυρηνικές εγκαταστάσεις και παρακολουθεί τακτικές μεταφορές. " εφημερίδα Sunday Herald αποκάλυψε προσφάτως ότι τα τελευταία επτά χρόνια σημειώθηκαν στη Σκωτία 67 περιστατικά που σχετίζονταν με την πυρηνική ασφάλεια στο πλαίσιο των μεταφορών. Υπάρχουν λοιπόν σαφή περιθώρια βελτίωσης, και φρονώ ότι η ΕΕ μπορεί να αναλάβει δράση εκεί που η κυβέρνηση του "νωμένου Βασιλείου δεν αδυνατεί να το πράξει. Εν τω μεταξύ, πάντως, χαιρετίζω κάθε βήμα προς την κατεύθυνση του να δοθούν στους πολίτες περισσότερα δικαιώματα ενημέρωσης σχετικά με τα εμπορεύματα με τα οποία μοιράζονται τους δρόμους και τις πλωτές οδούς της Ευρώπης, καθώς και την ασφάλειά τους. " υπό εξέταση έκθεση συμβάλλει στην επίτευξη αυτού του στόχου, και γι' αυτό την επικροτούμε.
<SPEAKER ID="187" NAME="Silvia-Adriana Ţicău" AFFILIATION="PSE">
(RO) Κύριε Πρόεδρε, κύριε Επίτροπε, αξιότιμοι συνάδελφοι, μεταξύ 1995 και 2004 οι εμπορευματικές μεταφορές αυξήθηκαν κατά 28%, και έως το 2020 προβλέπεται αύξηση κατά 50%. Το 58% των εμπορευμάτων μεταφέρονται οδικώς, το 25% σιδηροδρομικώς και το 17% μέσω εσωτερικών πλωτών οδών. Τα επικίνδυνα εμπορεύματα αντιστοιχούν στο 8% του μεταφερόμενου φορτίου. Αυτό το είδος μεταφορών θέτει σε τεράστιο κίνδυνο τις περιοχές μέσω των οποίων πραγματοποιείται και, ως εκ τούτου, η Ευρωπαϊκή Ένωση οφείλει να λάβει τα αναγκαία μέτρα για την ενίσχυση της ασφάλειάς του εν λόγω είδους μεταφορών.
<P>
" υφιστάμενη νομοθεσία στην Ευρωπαϊκή Ένωση καλύπτει μόνο τη μεταφορά επικίνδυνων εμπορευμάτων οδικώς και σιδηροδρομικώς, όμως για τις θαλάσσιες μεταφορές υπάρχουν μόνο οι διεθνείς συμβάσεις τις οποίες έχουν υπογράψει τα κράτη μέλη. Μετά την ένταξη της Ρουμανίας και της Βουλγαρίας στην ΕΕ, ολόκληρο σχεδόν το μήκος του Δούναβη έχει καταστεί εσωτερική πλωτή οδός. Ο Δούναβης διασχίζει επτά ευρωπαϊκές πρωτεύουσες και πολλά κοντινά αστικά συγκροτήματα, γι' αυτό η ασφάλεια των μεταφορών επικίνδυνων εμπορευμάτων κατά μήκος του Δούναβη είναι εξαιρετικά σημαντική.
<P>
Τα μέτρα για τη μεταφορά επικίνδυνων εμπορευμάτων επιβάλλεται να συνδυαστούν με μέτρα για την επέμβαση υπηρεσιών έκτακτης ανάγκης σε περιπτώσεις ατυχημάτων κατά τη διάρκεια μεταφορών αυτού του είδους. Ο αριθμός των θυμάτων είναι τεράστιος, ακόμη και μεταξύ εκείνων που πρέπει να επεμβαίνουν σε περιπτώσεις ατυχημάτων.
<P>
Επιπλέον, η μεταφορά επικίνδυνων εμπορευμάτων πρέπει να πραγματοποιείται σε χρονικές περιόδους και από διαδρομές με λιγότερη κίνηση, ούτως ώστε να ελαχιστοποιούνται οι σχετικοί κίνδυνοι. Φρονώ ότι για την ασφάλεια των μεταφορών επικίνδυνων εμπορευμάτων απαιτείται όσο το δυνατόν βραχύτερη περίοδος μεταφοράς, προκειμένου να εφαρμοστεί αυτή η οδηγία.
<SPEAKER ID="188" NAME="Jacques Barrot">
Αντιπρόεδρος της Επιτροπής. - (FR) Κύριε Πρόεδρε, κυρίες και κύριοι, θέλω καταρχάς να ευχαριστήσω τον κ. Liberadzki και για άλλη μία φορά την Επιτροπή Μεταφορών και Τουρισμού για την έξοχη αυτή έκθεση, που, όπως και εσείς, πραγματικά ελπίζω ότι θα μας δώσει τη δυνατότητα να εγκρίνουμε την πρόταση αμέσως σε πρώτη ανάγνωση. Μάλιστα, ακριβώς επειδή αγωνιούμε να εγκριθεί σε πρώτη ανάγνωση, είμαστε έτοιμοι να συμφωνήσουμε με τις τροπολογίες που αντανακλούν τη συμφωνία την οποία διαπραγματεύθηκαν τα θεσμικά όργανα. Δεν πιστεύουμε, όμως, ότι είναι επιθυμητές οι τροπολογίες που θα υπονόμευαν τη συμφωνία σε πρώτη ανάγνωση.
<P>
Πράγματι αληθεύει, όπως τόνισαν όλοι, ότι η έκθεση θα συμβάλει στην απλούστευση της νομοθεσίας και, επομένως, θα διευκολύνει την εφαρμογή της και, ως εκ τούτου, την επέκτασή της στις εσωτερικές πλωτές οδούς. Συμφωνώ με το Ευρωπαϊκό Κοινοβούλιο ότι τα δίκτυα των εσωτερικών πλωτών οδών πρέπει να αναπτυχθούν ευρέως. Μπορούν να αποτελέσουν μέσο για να επιτύχει η Ευρώπη τη στροφή προς αυτό το μέσο μεταφορών, που αποτελεί επιδίωξή μας. Αυτό ήταν που ήθελα να καταστήσω σαφές.
<P>
Για μία ακόμη φορά, ευχαριστώ το Ευρωπαϊκό Κοινοβούλιο και τον εισηγητή του για το έξοχο έργο του σε σχέση με αυτήν την έκθεση, η οποία στηρίζεται σε εξειδικευμένη γνώση. Πιστεύω πως μπορεί να ειπωθεί ότι η διαβούλευση γι' αυτήν την έκθεση υπήρξε καθ' όλα υποδειγματική.
<SPEAKER ID="189" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο.
<P>
Γραπτές δηλώσεις (άρθρο 142 του Κανονισμού)
<SPEAKER ID="190" NAME="Christine De Veyrac" AFFILIATION="PPE-DE">
γραπτώς. - (FR) " σταθερή αύξηση των μεταφορών επικίνδυνων εμπορευμάτων κατέστησε αναγκαία τη θέσπιση ευρωπαϊκής νομοθεσίας με στόχο την απλούστευση και τον συντονισμό των κανόνων που διέπουν τη μεταφορά αυτών των εμπορευμάτων.
<P>
Αποτελεί δική μας ευθύνη να προστατεύσουμε τη δημόσια ασφάλεια και αυτό ισχύει και για τη μεταφορά επικίνδυνων εμπορευμάτων. Θεωρώ, λοιπόν, σημαντικό ότι τα κράτη μέλη θα πρέπει να μπορούν, αν παραστεί ανάγκη και κατά τρόπο αναλογικό και διαφανή, να απαιτήσουν τη χρήση υποχρεωτικών διαδρομών. Θα πρέπει επίσης να μπορούν να επιμείνουν, ώστε οι μεταφορείς να προκρίνουν ένα μέσο μεταφοράς έναντι ενός άλλου, αν πιστεύουν ότι αυτό θα είναι ασφαλέστερο για τους πολίτες τους.

<CHAPTER ID="006-01">
1. Σχέδιο του γενικού προϋπολογισμού της Ευρωπαϊκής Ένωσης - Οικονομικό έτος 2009 (ψηφοφορία)
<P>
- Πριν από την ψηφοφορία
<SPEAKER ID="049" NAME="Jutta Haug">
εισηγήτρια. - (DE) Κύριε Πρόεδρε, η διαδικασία αιτιολόγησης είναι ίδια όπως κάθε χρόνο. Πριν από την ψηφοφορία, πρέπει να ενημερώσω το Κοινοβούλιο σχετικά με ορισμένες τεχνικές προσαρμογές. Γνωρίζω ότι αυτό δεν είναι κάτι που παρουσιάζει μεγάλο ενδιαφέρον για τους συναδέλφους μου βουλευτές, αλλά πρέπει να καταγραφεί στα πρακτικά.
<P>
Πρώτον, όπως ήδη αναφέρεται στην κατάσταση ψηφοφορίας, η ψηφοφορία επί της τροπολογίας 783 στη γραμμή του προϋπολογισμού 22 02 04 02 αφορά μόνον τις πιστώσεις πληρωμών.
<P>
Δεύτερον, οι αιτιολογήσεις που αφορούν την παγκόσμια ενεργειακή αξιολόγηση δεν ανήκουν στη γραμμή του προϋπολογισμού 08 03 01, στην οποία περιλήφθηκαν εκ παραδρομής, αλλά στη γραμμή 08 05 01. Επομένως, η ψηφοφορία επί της τροπολογίας 936 στη γραμμή του προϋπολογισμού 08 03 01 πρέπει να πραγματοποιηθεί χωρίς τα σχόλια σχετικά με την παγκόσμια ενεργειακή αξιολόγηση. Αντιθέτως, αυτά πρέπει να περιληφθούν στην τροπολογία 938 στη γραμμή του προϋπολογισμού 08 05 01.
<P>
Γνωρίζω πόσο ενθουσιασμό προκαλούν σε όλους όλα αυτά.
<P>
Τρίτον, η επαναφορά πόρων στο προσχέδιο προϋπολογισμού για τους αποκεντρωμένους οργανισμούς με τους τίτλους τους στις γραμμές 1 και 2 περιλαμβάνει επίσης, φυσικά, την επαναφορά των οργανογραμμάτων τους. Αυτό ισχύει για τον Ευρωπαϊκό Οργανισμό Φαρμάκων, τον Ευρωπαϊκό Οργανισμό Χημικών Προϊόντων, τον Ευρωπαϊκό Οργανισμό για την Ασφάλεια της Αεροπορίας, τον Ευρωπαϊκό Οργανισμό Ασφάλειας της Ναυσιπλοΐας, τον Ευρωπαϊκό Οργανισμό Σιδηροδρόμων, τον Ευρωπαϊκό Οργανισμό Περιβάλλοντος, το Ευρωπαϊκό Κέντρο για την Ανάπτυξη της Επαγγελματικής Κατάρτισης, την Ευρωπαϊκή Αρχή για την Ασφάλεια των Τροφίμων, την Κοινοτική Υπηρεσία Ελέγχου της Αλιείας και το Κοινοτικό Γραφείο Φυτικών Ποικιλιών, των οποίων τα οργανογράμματα δεν περιλαμβάνονται ρητά στα έγγραφα που συνοδεύουν τις τροπολογίες.
<P>
Τέταρτον, ως αποτέλεσμα παρατήρησης των νομικών υπηρεσιών μια αιτιολόγηση που περιλαμβάνεται σε αρκετές γραμμές του προϋπολογισμού πρέπει να τροποποιηθεί ελαφρώς. Αφορά την πρόταση που ξεκινά "" Επιτροπή δύναται" έως "και να διαβιβάζουν στον εσωτερικό ελεγκτή της Επιτροπής" στις ακόλουθες τροπολογίες: τροπολογία 994 στη γραμμή 19 04 01, τροπολογία 1011 στη γραμμή 21 02 01, τροπολογία 1015 στη γραμμή 21 03 01, τροπολογία 1016 στη γραμμή 21 04 01, τροπολογία 1026 στη γραμμή 23 02 01 και τροπολογία 785 στη γραμμή 23 02 02. " ορθή εκδοχή της αιτιολόγησης αναφέρεται λεπτομερώς στην κατάσταση ψηφοφορίας.
<P>
Και τέλος, πέμπτον, η γραμμή προϋπολογισμού 19 06 06 με τίτλο "Προξενική συνεργασία" δεν περιλαμβάνεται στις τροπολογίες, παρότι εγκρίθηκε στο πλαίσιο της διορθωτικής επιστολής αριθ. 1/2009. Επομένως, αυτή η νέα γραμμή προϋπολογισμού θα περιληφθεί χρησιμοποιώντας μια ένδειξη "προς υπόμνηση" (p.m.).
<P>
Εάν κανείς από τους συναδέλφους μου δεν έχει αντιρρήσεις σε όλα αυτά, η υπηρεσία της συνεδρίασης θα τα περιλάβει όλα όπως αποφασίσαμε.
<SPEAKER ID="050" NAME="Πρόεδρος">
Κυρία Haug, δεδομένου ότι σας έχουμε μεγάλη εμπιστοσύνη, μπορούμε τώρα να ψηφίσουμε επ' αυτού.
<P>
(Το Σώμα εγκρίνει την πρόταση της εισηγήτριας)
<P>
Πριν από την ψηφοφορία επί της τροπολογίας 111
<SPEAKER ID="051" NAME="Catherine Guy-Quint" AFFILIATION="PSE">
- (FR) Κύριε Πρόεδρε, δεν νομίζω ότι ψηφίσαμε επί του δεύτερου μέρους της τροπολογίας 106. Μπορείτε να ελέγξετε, παρακαλώ;
<SPEAKER ID="052" NAME="Πρόεδρος">
Ψηφίσαμε, κυρία Guy-Quint. Ο κ. Dunstan μόλις μου είπε ότι το πρώτο μέρος κατέπεσε και ότι ψηφίσαμε ήδη επί του δεύτερου μέρους.
<P>
Πριν από την ψηφοφορία επί του τμήματος 8
<SPEAKER ID="053" NAME="Janusz Lewandowski">
εισηγητής. - Κύριε Πρόεδρε, δεν υπάρχουν τεχνικές προσαρμογές αυτή τη φορά, επομένως μπορούμε να ψηφίσουμε.
<P>
(Χειροκροτήματα)
<SPEAKER ID="054" NAME="Πρόεδρος">
Επομένως, μπορούμε να συγχαρούμε τον εισηγητή.

<CHAPTER ID="009">
Δικονομικά δικαιώματα στο πλαίσιο ποινικών διαδικασιών (συζήτηση) 
<SPEAKER ID="186" NAME="Πρόεδρος">
" ημερήσια διάταξη προβλέπει τη συζήτηση σχετικά με
<P>
την προφορική ερώτηση των βουλευτών Sarah Ludford, Elena Oana Antonescu, Carmen Romero López, Heidi Hautala και Rui Tavares, εξ ονόματος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, προς το Συμβούλιο σχετικά με τα δικονομικά δικαιώματα στο πλαίσιο ποινικών διαδικασιών - B7-0343/2009),
<P>
την προφορική ερώτηση των βουλευτών Sarah Ludford, Elena Oana Antonescu, Carmen Romero López, Heidi Hautala και Rui Tavares, εξ ονόματος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, προς την Επιτροπή σχετικά με τα δικονομικά δικαιώματα στο πλαίσιο ποινικών διαδικασιών - B7-0344/2009).
<SPEAKER ID="187" NAME="Sarah Ludford" LANGUAGE="EN">
Κύριε Πρόεδρε, αναγνωρίζω ειλικρινώς και πλήρως ότι οι δύο αυτές προφορικές ερωτήσεις που κατατέθηκαν την 1η Δεκεμβρίου του περασμένου έτους έχουν ξεπεραστεί από τα γεγονότα, όμως η συζήτηση αυτή εξακολουθεί να αξίζει τον κόπο ως αναγνώριση του γεγονότος ότι το θέμα των δικονομικών δικαιωμάτων μας απασχολεί και πάλι με συνολικό τρόπο μετά από μια ατυχή απουσία αρκετών ετών, αλλά και προκειμένου να υπογραμμιστεί ο επείγων χαρακτήρας και η προτεραιότητα αυτού του προγράμματος.
<P>
Την τελευταία δεκαετία το Ευρωπαϊκό Κοινοβούλιο διατυπώνει συστηματικά το παράπονο ότι οι δικονομικές διασφαλίσεις και τα δικαιώματα των κατηγορουμένων δεν έχουν τύχει της ίδιας προσοχής -πολλώ δε μάλλον δεν έχουν αποτελέσει αντικείμενο λήψης μέτρων- με τις παρεμβάσεις που απέβλεπαν στην επιτάχυνση και τη βελτίωση της αποτελεσματικότητας των δικαστικών ερευνών και διώξεων. Έχουμε στηρίξει το δεύτερο είδος μέτρων επειδή κατ' αυτόν τον τρόπο συλλαμβάνονται περισσότεροι εγκληματίες. Όσοι απορρίπτουν καταρχήν το ευρωπαϊκό ένταλμα σύλληψης είναι απολογητές εγκληματιών της μαφίας και φυγόδικων ληστών, βιαστών και τρομοκρατών. Τίθεται όμως το ζήτημα της ισορροπίας και της εφαρμογής του "ευρωπαϊκού εντάλματος σύλληψης συν", και ως εκ τούτου της δικαιοσύνης για όλους, μέσω δικονομικών εγγυήσεων που πρέπει να συνοδεύουν την απλούστευση των διασυνοριακών διώξεων. Φυσικά, οι πολέμιοι του ευρωπαϊκού εντάλματος σύλληψης δεν επιθυμούν την παρέμβαση της ΕΕ ούτε στον τομέα των δικαιωμάτων· θέλουν απλώς ένα "ευρωπαϊκό ένταλμα σύλληψης μείον".
<P>
Όμως, η εφαρμογή του ευρωπαϊκού εντάλματος σύλληψης χωρίς τις ενδεδειγμένες δικονομικές εγγυήσεις έχει οδηγήσει, σε ορισμένες περιπτώσεις, σε αρνησιδικία, καθόσον η αμοιβαία αναγνώριση δεν συνοδευόταν από ισχυρές βάσεις αμοιβαίας εμπιστοσύνης. Μια από τις περιπτώσεις αυτές αφορά ένα μέλος της εκλογικής μου περιφέρειας, τον Andrew Symeou. Ο Andrew παραμένει φυλακισμένος στην Ελλάδα επί έξι μήνες και περιμένει να δικαστεί για φόνο, κατηγορία που φαίνεται να στηρίζεται σε εσφαλμένη ταυτοποίηση και, πολύ φοβούμαι, σε αστυνομική βία εις βάρος μαρτύρων, εκτιμώ δε ότι στη συγκεκριμένη περίπτωση έγινε κατάχρηση του ευρωπαϊκού εντάλματος σύλληψης. Όταν συμφωνήθηκε το 2002, τέθηκε ως προϋπόθεση από όλες τις πλευρές ότι το μέτρο αυτό, το οποίο θα είχε ως συνέπεια οι πολίτες της ΕΕ να μπορούν να δικαστούν και να φυλακιστούν σε διαφορετικό κράτος μέλος, θα συνοδευόταν αμέσως από μέτρα διασφάλισης των δικαιωμάτων τους σε δίκαιη δίκη και της αποτροπής του ενδεχόμενου κακοδικίας. Τα κράτη μέλη αθέτησαν αυτήν την υπόσχεση, καθώς δεν ενέκριναν την πρόταση που κατέθεσε η Επιτροπή το 2004 για μια ευλόγως ευρεία απόφαση πλαίσιο σχετικά με τα δικονομικά δικαιώματα, και τώρα η καλύτερη επιλογή που έχουμε στη διάθεσή μας είναι η υιοθέτηση μιας αποσπασματικής προσέγγισης. Είμαι ευγνώμων για την επανεκκίνηση της διαδικασίας από τη σουηδική Προεδρία, πρόκειται όμως απλώς για έναν οδικό χάρτη με σκοπό την πραγματοποίηση μικρών διαδοχικών βημάτων.
<P>
Πρέπει να θεωρήσουμε το ποτήρι μισογεμάτο και να φανούμε αισιόδοξοι, παρότι με λυπεί η ανησυχητική στάση του Συμβουλίου, το οποίο υπόσχεται μόνον να μελετήσει -και όχι να νομοθετήσει- την ευρωπαϊκή εγγύηση, η οποία θα είχε βοηθήσει τον Andrew Symeou, στον οποίο απαγορεύθηκε ρητώς η κατάθεση εγγύησης επειδή είναι αλλοδαπός. Οι δικαστές καλούνται τώρα να εφαρμόζουν τις αποφάσεις και τις εντολές που εκδίδουν τα δικαστήρια άλλων κρατών μελών χωρίς να εξετάζουν την ουσία των υποθέσεων, και θα αποτελέσουν στόχο αυξανόμενης κριτικής και δημόσιας δυσαρέσκειας εάν δεν επιτευχθεί στο σύνολο της ΕΕ συμμόρφωση με ελάχιστες δικονομικές εγγυήσεις και δικαιώματα υπεράσπισης στις ποινικές ανακρίσεις και διώξεις. Την ανεπαρκή εγγύηση των δικαιωμάτων δεν την φοβούνται μόνον οι απλοί πολίτες· το γεγονός αυτό αποθαρρύνει επίσης τη συνεργασία μεταξύ δικαστών, καθώς και μεταξύ αστυνομικών και ανακριτών.
<P>
Κατά τη γνώμη μου, η εγγύηση των ανθρωπίνων δικαιωμάτων στα ευρωπαϊκά εντάλματα σύλληψης πρέπει να αποτελεί ρητή προϋπόθεση για την έκδοση προσώπων, ακόμη και αν η Επιτροπή αντιπαθεί αυτήν την λύση. Χάρη στους Φιλελεύθερους Δημοκράτες, η νομοθεσία του "νωμένου Βασιλείου για την εφαρμογή του μέτρου αναφέρει ότι το δικαστήριο πρέπει να βεβαιώνεται ότι δεν υφίσταται παράβαση της Ευρωπαϊκής Σύμβασης Ανθρωπίνων Δικαιωμάτων. Όλως περιέργως, τα βρετανικά δικαστήρια φαίνεται να διστάζουν να επικαλεστούν αυτήν την ρήτρα ώστε να εμποδίσουν την έκδοση προσώπων. Βεβαίως, αν όλα τα κράτη μέλη τηρούσαν πραγματικά τις υποχρεώσεις τους βάσει της ΕΣΑΔ, πιθανόν να μην ήταν αναγκαία η λήψη μέτρων σε επίπεδο ΕΕ. Το πρόβλημα δεν είναι η απουσία προτύπων αλλά η πρακτική απουσία σεβασμού, και πολλά κράτη μέλη έχουν παραπεμφθεί στο Δικαστήριο του Στρασβούργου για τον λόγο αυτόν. Δεδομένου ότι η Συνθήκη για την Ευρωπαϊκή Ένωση και τώρα η ΣΛΕΕ υποχρεώνει τα κράτη της ΕΕ να τηρούν την ΕΣΑΔ, η κατάσταση αυτή είναι επονείδιστη και απαράδεκτη. Επομένως, χρειαζόμαστε όντως έναν μηχανισμό της ΕΕ στον τομέα της επιβολής, ο οποίος, εφεξής, θα παρέχεται μέσω της αρμοδιότητας της Επιτροπής να κινεί διαδικασίες παράβασης καθώς και της εποπτείας του Ευρωπαϊκού Δικαστηρίου. Έτσι, τα μέτρα σε επίπεδο ΕΕ πρέπει να συνάδουν με τις διατάξεις της ΕΣΑΔ και να μην συγκρούονται με αυτές ή να τις υπονομεύουν, ενώ συγχρόνως πρέπει να προσφέρουν προστιθέμενη αξία κατά την έννοια της ενίσχυσης της πρακτικής εφαρμογής.
<P>
Ευελπιστώ ότι η Επιτροπή και το Συμβούλιο θα συμφωνήσουν ότι τα πρότυπα των οδηγιών για την εγγύηση των θεμελιωδών δικαιωμάτων πρέπει να είναι υψηλά. " πρωτοβουλία των κρατών μελών για τη διερμηνεία και τη μετάφραση, με την οποία προτάθηκε το κείμενο επί του οποίου συμφώνησε τον περασμένο Οκτώβριο το Συμβούλιο, είναι λιγότερο φιλόδοξη από το κείμενο της Επιτροπής και πρέπει να βελτιωθεί. Μας ανησυχεί συνεπώς το γεγονός ότι το πρώτο μέτρο δεν αντιπροσωπεύει τα υψηλότερα δυνατά πρότυπα. Ευελπιστώ ότι θα φανούμε πιο φιλόδοξοι και θα δημιουργήσουμε θετικό προηγούμενο για τα επόμενα στάδια ενίσχυσης των δικονομικών δικαιωμάτων τα οποία, μετά τη διερμηνεία και τη μετάφραση, θα ακολουθηθούν από πρόσθετα μέτρα όπως νομικές συμβουλές, δικαίωμα ενημέρωσης, δικαίωμα επικοινωνίας με προξενικές αρχές και ούτως καθεξής. Κατά συνέπεια, ζητώ να με διαβεβαιώσουν το Συμβούλιο και η Επιτροπή ότι τα μέτρα που προβλέπονται στον οδικό χάρη θα εφαρμοστούν με ικανοποιητική ταχύτητα ώστε να διατηρηθεί η δυναμική υπέρ του πραγματικού σεβασμού των δικαιωμάτων σε δίκαιη δίκη, κάτι που έχει ήδη καθυστερήσει υπερβολικά.
<SPEAKER ID="188" NAME="Diego López Garrido" LANGUAGE="ES">
Με χαροποιεί η υποβολή αυτής της ερώτησης από τη βαρόνη Ludford, η οποία μίλησε αμέσως πριν από εμένα, την κ. Antonescu, την κ. Romero, την κ. Hautala και τον κ. Tavares, διότι βρισκόμαστε πραγματικά αντιμέτωποι με ένα θέμα μείζονος σημασίας όσον αφορά τις δικονομικές εγγυήσεις στις ποινικές διαδικασίες. Ως προς το θέμα αυτό, θέλω να δηλώσω ότι συμφωνώ με την αναβάθμιση του ζητήματος στο οποίο μας επιστήσατε την προσοχή και συμφωνούμε επίσης ότι απαιτείται εναρμόνιση σε ευρωπαϊκό επίπεδο.
<P>
Στην ερώτησή σας, αναφέρατε αρχικά ότι η σουηδική Προεδρία έχει σημειώσει σημαντική πρόοδο. " σουηδική Προεδρία έχει όντως σημειώσει ουσιαστική πρόοδο σε αυτό το πεδίο. Τον Οκτώβριο, το Συμβούλιο κατέληξε σε συμφωνία επί των γενικών κατευθυντηρίων γραμμών όσον αφορά το κείμενο για το δικαίωμα διερμηνείας και μετάφρασης στις ποινικές διαδικασίες και έναν μήνα αργότερα, τον Νοέμβριο, το Συμβούλιο ενέκρινε σχέδιο για την προώθηση περαιτέρω μέτρων όσον αφορά τις ποινικές διαδικασίες, ανταποκρινόμενο στην έκκληση της βαρόνης Ludford για την ανάληψη δράσης. Ορισμένα από αυτά τα αναφέρατε και η ίδια, βαρόνη Ludford, όπως το δικαίωμα ενημέρωσης του ατόμου για τα δικαιώματά του -η επανάληψη είναι σκόπιμη- και οι υποχρεώσεις σε όλες τις ποινικές διαδικασίες όσον αφορά τη συνδρομή, τις νομικές συμβουλές, την επικοινωνία με μέλη οικογενείας και με τις προξενικές αρχές, ή τις ειδικές εγγυήσεις που πρέπει να ισχύουν καθώς και την προστασία των ευάλωτων κατηγορουμένων. Αυτά ήταν μέτρα που ελήφθησαν από το Συμβούλιο υπό τη σουηδική Προεδρία.
<P>
Στο σημείο αυτό μπορεί να αναρωτηθείτε: Όλα αυτά είναι καλά, υπάρχει όμως συμφωνία με το Ευρωπαϊκό Κοινοβούλιο έτσι ώστε να συνεχίσουμε να δίνουμε προτεραιότητα στον χειρισμό αυτού του θέματος; " απάντησή μας λοιπόν είναι: Ναι, αποτελεί προτεραιότητά μας να συνεχίσουμε αυτήν την προσέγγιση. Πώς; Μέσω ποιων πρωτοβουλιών;
<P>
Το πρώτο μέτρο που θα λάβει η ισπανική Προεδρία είναι να προσπαθήσει, σε συνεργασία με το Ευρωπαϊκό Κοινοβούλιο, να διασφαλίσει την έγκριση της οδηγίας για τα δικαιώματα διερμηνείας και μετάφρασης στις ποινικές διαδικασίες την οποία έχουν προτείνει 13 κράτη μέλη. " έγκριση της πρότασης την οποία κατέθεσε η Επιτροπή δεν κατέστη δυνατή, και 13 κράτη μέλη έχουν αντικαταστήσει αυτήν την πρωτοβουλία. Επιθυμούμε την έγκριση αυτής της πρωτοβουλίας, φυσικά σε συνεργασία με το Ευρωπαϊκό Κοινοβούλιο. Εκτός αυτού, ευελπιστούμε ότι η Επιτροπή θα αναλάβει τις αναγκαίες πρωτοβουλίες για τις εναπομένουσες πτυχές των δικονομικών εγγυήσεων. Είμαστε πολύ πρόθυμοι να προωθήσουμε αυτά τα μέτρα το ταχύτερο δυνατό, έτσι ώστε να μπορέσουμε να ξεκινήσουμε τη διαδικασία έγκρισής τους, και πάλι σε συνεργασία με το Συμβούλιο και το Κοινοβούλιο.
<P>
Θέλω να ολοκληρώσω αυτήν την παρέμβαση ενημερώνοντάς σας ότι η ισπανική Προεδρία σκοπεύει να διοργανώσει σεμινάριο στη Μαδρίτη τον προσεχή Μάρτιο, με την Ευρωπαϊκή Επιτροπή και την Ακαδημία Ευρωπαϊκού Δικαίου, με θέμα τα κοινά πρότυπα δικονομικών εγγυήσεων. Αυτό καταδεικνύει, βαρόνη Ludford, ότι συμφωνούμε ολόψυχα μαζί σας και με όσους υποστήριξαν αυτήν την ερώτηση ως προς την επείγουσα ανάγκη ρύθμισης αυτών των θεμάτων και εναρμόνισής τους στο σύνολο της Ευρώπης και, φυσικά, όσον αφορά την ανάγκη να τηρείται διαρκώς ενήμερο το Κοινοβούλιο σχετικά με την εξέλιξη των σχετικών εργασιών.
<SPEAKER ID="189" NAME="Jacques Barrot" LANGUAGE="FR">
Σας ευχαριστώ γι' αυτήν την ερώτηση. Γνωρίζετε πόσο μεγάλη αξία αποδίδω σε αυτές τις δικονομικές εγγυήσεις. Είναι αλήθεια ότι, επί σειρά ετών, η Επιτροπή αγωνίζεται να διασφαλίσει την πραγματική εφαρμογή ελάχιστων κοινών κανόνων σχετικά με το δικαίωμα υπεράσπισης σε όλες τις ποινικές διαδικασίες στην Ευρώπη. Αυτό είναι αναγκαίο για τη δικαστική συνεργασία και αποτελεί προϋπόθεση για την ανάπτυξη της απαιτούμενης αμοιβαίας εμπιστοσύνης μεταξύ των κρατών μελών. " Επιτροπή εργάστηκε ακούραστα προκειμένου να θεσπιστεί ευρωπαϊκή νομοθεσία σε αυτόν τον τομέα. Επιπλέον, είναι αλήθεια ότι, χάρη στη σουηδική Προεδρία, το Συμβούλιο ενέκρινε τον οδικό χάρτη στις 30 Νοεμβρίου 2009. Αυτό είναι ένα μείζονος σημασίας βήμα για τη θέσπιση ευρωπαϊκής νομοθεσίας σχετικά με τα ελάχιστα δικονομικά δικαιώματα. Τα κράτη μέλη, μέσω της πράξης αυτής, εξέφρασαν τη συμφωνία τους όσον αφορά το πεδίο εφαρμογής της εν λόγω νομοθεσίας και την ανάγκη έγκρισής της κατά προτεραιότητα, στο πλαίσιο πλήρους συνεργασίας με το Ευρωπαϊκό Κοινοβούλιο. Άκουσα μαζί σας τον κ. López Garrido, ο οποίος εξήγησε πολύ σαφώς το πώς η ισπανική Προεδρία προώθησε επίσης την υιοθέτηση αυτών των αρχικών μέτρων, τα οποία θα μας προσφέρουν ένα φάσμα ελάχιστων εγγυήσεων.
<P>
Είναι αλήθεια ότι θεωρήσαμε εν τέλει πρόσφορη λύση τη σταδιακή προσέγγιση του οδικού χάρτη. Αυτή η προσέγγιση θα μας επιτρέψει να επιτύχουμε τον στόχο που έχουμε θέσει. " σταδιακή προσέγγιση συνεπάγεται όχι μόνον ότι θα μπορεί να πραγματοποιηθεί πιο εμπεριστατωμένη ανάλυση κάθε δικαιώματος στο πλαίσιο της νομοθετικής πρότασης, αλλά και ότι, στις διαπραγματεύσεις, κάθε δικαίωμα θα μπορεί να εξεταστεί ξεχωριστά. Αυτό μας επιτρέπει να αποφύγουμε τις διατομεακές διαπραγματεύσεις, οι οποίες χαρακτηρίζουν ενίοτε νομοθετικά κείμενα εξαιρετικά ευρείας βάσης και δίνουν τη δυνατότητα σε ορισμένα κράτη μέλη να εκμεταλλεύονται τις διαπραγματεύσεις προκειμένου να εξασφαλίσουν πλεονεκτήματα επί συγκεκριμένων ζητημάτων. Επομένως, κυρία Ludford, είμαι βέβαιος ότι η νέα Επιτροπή θα καταβάλει προσπάθεια ώστε να καταθέσει το ταχύτερο δυνατόν όλες τις νομοθετικές προτάσεις που προβλέπονται στον οδικό χάρτη και να επιτύχει την έγκρισή τους με την πρώτη ευκαιρία.
<P>
Όσον αφορά το δικαίωμα διερμηνείας και μετάφρασης, το οποίο προβλέπεται πρώτο στον οδικό χάρτη, η Επιτροπή έχει υπόψη της την πρωτοβουλία την οποία έχει παρουσιάσει σειρά κρατών μελών. Οφείλω να πω ότι η εν λόγω πρωτοβουλία στηρίζεται στην πρόταση που είχε καταθέσει η Επιτροπή τον Ιούλιο του 2009 και στις διαπραγματεύσεις που διεξήχθησαν στο εσωτερικό του Συμβουλίου κατά το δεύτερο εξάμηνο του 2009. Ωστόσο, είναι αλήθεια ότι η πρωτοβουλία των κρατών μελών δεν συνάδει πλήρως με την Ευρωπαϊκή Σύμβαση Ανθρωπίνων Δικαιωμάτων ή με τη νομολογία του Ευρωπαϊκού Δικαστηρίου Ανθρωπίνων Δικαιωμάτων.
<P>
" παλαιότερη πρόταση της Επιτροπής, η οποία καθιστούσε υποχρεωτική τη διερμηνεία στις συναντήσεις μεταξύ του κατηγορουμένου και του συνηγόρου του, δεν ακολουθείται στο σύνολό της στην πρωτοβουλία των κρατών μελών, η οποία περιορίζει αυτό το δικαίωμα στην επικοινωνία ενώπιον των αστυνομικών αρχών και κατά τη διάρκεια της δίκης. Επιπλέον, η παλαιότερη πρόταση της Επιτροπής προέβλεπε το δικαίωμα μετάφρασης, το οποίο δικαίωμα είναι πιο ολοκληρωμένο στο κείμενο της Επιτροπής.
<P>
Βεβαίως, θα υπάρξει περαιτέρω συνεργασία σε αυτόν τον τομέα μεταξύ του Ευρωπαϊκού Κοινοβουλίου και του Συμβουλίου, και εκτιμώ ότι θα μπορέσουμε να καταλήξουμε σε ένα φιλόδοξο κείμενο όσον αφορά τα δικονομικά δικαιώματα. Αυτό είναι επιβεβλημένο, εάν επιθυμούμε να δημιουργήσουμε έναν πραγματικά ευρωπαϊκό δικαστικό χώρο. Θα μεριμνήσουμε επίσης ώστε το κείμενο να συνάδει με τα πρότυπα που ορίζονται στην Ευρωπαϊκή Σύμβαση Ανθρωπίνων Δικαιωμάτων και στη νομολογία του Ευρωπαϊκού Δικαστηρίου Ανθρωπίνων Δικαιωμάτων, καθώς και στον Χάρτη των Θεμελιωδών Δικαιωμάτων. Συνεπώς, είμαι βέβαιος ότι μπορούμε να υπολογίζουμε στη δράση του Κοινοβουλίου για την προώθηση αυτού του θέματος, σημειώνω δε για μια ακόμη φορά ότι η ισπανική Προεδρία πρόκειται να μας προσφέρει επίσης τη στήριξή της.
<SPEAKER ID="190" NAME="Elena Oana Antonescu" LANGUAGE="RO">
Παρότι έχει σημειωθεί πρόοδος στον τομέα της αμοιβαίας αναγνώρισης των αποφάσεων σε ποινικές υποθέσεις, ελάχιστη πρόοδος έχει σημειωθεί όσον αφορά την εγγύηση και τη διασφάλιση των δικαιωμάτων των υπόπτων και των κατηγορουμένων.
<P>
" σπουδαιότητα των κοινών προτύπων αποτελεί αναγκαία προϋπόθεση για την καλλιέργεια αμοιβαίας εμπιστοσύνης στα νομικά συστήματα των κρατών μελών. " έλλειψη ισορροπίας μεταξύ των δικαιωμάτων των υπόπτων και των κατηγορουμένων, αφενός, και των μέσων που έχουν στη διάθεσή τους οι εισαγγελικές αρχές, αφετέρου, ενδέχεται να υπονομεύσει την αρχή της αμοιβαίας αναγνώρισης των δικαστικών αποφάσεων. Γι' αυτό η πρωτοβουλία που εγκαινίασε η σουηδική Προεδρία τον Ιούλιο του 2009 για την παρουσίαση ενός οδικού χάρτη με σκοπό την ενοποίηση των δικονομικών δικαιωμάτων των υπόπτων ή κατηγορουμένων αποτέλεσε σημαντικό βήμα προόδου.
<P>
Όσον αφορά το δικαίωμα διερμηνείας και μετάφρασης, με τη θέση σε ισχύ της Συνθήκης της Λισαβόνας την 1η Δεκεμβρίου καθιερώνεται νέο θεσμικό πλαίσιο. " πρόταση απόφασης πλαισίου που εκκρεμεί στην Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων έπρεπε να μετατραπεί σε πρόταση οδηγίας ώστε να μπορεί να συνεχιστεί το σχετικό έργο.
<P>
Μας ανησυχούσαν τα θέματα του χρονοδιαγράμματος και του πεδίου εφαρμογής των μελλοντικών πρωτοβουλιών για τα δικονομικά δικαιώματα. Γι' αυτό αποφασίσαμε να υποβάλουμε αυτές τις ερωτήσεις στην Επιτροπή και το Συμβούλιο. Λίγο μετά την υποβολή τους τον Δεκέμβριο, 13 κράτη μέλη, περιλαμβανομένης της Ρουμανίας, παρουσίασαν πρωτοβουλία για τη θέσπιση οδηγίας του Ευρωπαϊκού Κοινοβουλίου και του Συμβουλίου. Είμαι πεπεισμένη ότι κατά τη διάρκεια της όλης διαδικασίας, θα κατορθώσουμε να επιφέρουμε βελτιώσεις σε αυτό το κείμενο, όσον αφορά τόσο το πεδίο εφαρμογής όσο και τη διασφάλιση της ακεραιότητας των διαδικασιών και της ποιότητας της μετάφρασης και της διερμηνείας.
<P>
Σχετικά με τα υπόλοιπα μέτρα που προβλέπονται στον οδικό χάρτη, εκτιμούμε ότι αποβλέπουν στη διασφάλιση της πρόσβασης στα δικαιώματα, καθώς και σε νομικές συμβουλές και συνδρομή, στην καθιέρωση ειδικών εγγυήσεων για τα ύποπτα ή κατηγορούμενα ευάλωτα άτομα, και στην παροχή πληροφοριών σχετικά με τα δικαιώματά τους και το κόστος των διαδικασιών. Αναμένουμε σαφείς δεσμεύσεις από το Συμβούλιο και την Επιτροπή έτσι ώστε οι προτάσεις κανονισμού να υποβληθούν το ταχύτερο δυνατόν.
<P>
Οι διαφορές που υφίστανται επί του παρόντος μεταξύ των κρατών μελών καθιστούν αναγκαία την επείγουσα υιοθέτηση κοινών προτύπων.
<SPEAKER ID="191" NAME="Carmen Romero López" LANGUAGE="ES">
Καλωσορίζω την ισπανική Προεδρία και, συγχρόνως, υπογραμμίζω ότι αυτή είναι η πρώτη πρωτοβουλία για τα δικονομικά δικαιώματα. Στο παρελθόν είχαμε αρχίσει να συζητούμε το θέμα, όμως παρέμεινε εκκρεμές μετά τη λήξη της σουηδικής Προεδρίας.
<P>
Αυτό το σχέδιο πρωτοβουλίας βρίσκεται ήδη στο Κοινοβούλιο και η πρώτη συζήτηση έχει ήδη διεξαχθεί. Επομένως, θεωρούμε ότι η ερώτηση έχει ουσιαστικό περιεχόμενο και εξακολουθεί να είναι σημαντική λόγω της σπουδαιότητας του θέματος. Δεν υπάρχει αμφιβολία ότι σε αυτόν τον τομέα μπορούν να γίνουν βελτιώσεις, ενώ ευελπιστούμε ότι θα επιτευχθεί πρόοδος καθώς θα προχωρά η διαδικασία στα επόμενα στάδια.
<P>
Όπως επεσήμανε ο κ. Barrot, η πρόταση της Επιτροπής ήταν σίγουρα πιο φιλόδοξη και γι' αυτό πρέπει να βελτιώσουμε το τρέχον κείμενο στο Κοινοβούλιο. Ωστόσο, δεν αποτελεί σε καμία περίπτωση νέο κείμενο, καθότι είχε ήδη συζητηθεί από το Κοινοβούλιο και την Επιτροπή, ενώ αντίσταση προέβαλαν τα κράτη μέλη.
<P>
" σουηδική Προεδρία προσπάθησε να θέσει σε κίνηση τη διαδικασία μέσω του οδικού της χάρτη, παρ' όλα αυτά όμως η κατάσταση παραμένει δύσκολη για τα κράτη μέλη. " κατάσταση μεταβλήθηκε εμφανώς μετά τη Συνθήκη της Λισαβόνας, μιας και πλέον οι αποφάσεις λαμβάνονται από το Συμβούλιο. Πιστεύουμε, συνεπώς, ότι η Επιτροπή και το Συμβούλιο πρέπει να επανεξετάσουν τα δικονομικά δικαιώματα με βάση τις νέες συνθήκες που αντιμετωπίζουμε σήμερα.
<P>
Επιθυμούμε την εξέταση αυτών των δικονομικών δικαιωμάτων ως συνολική δέσμη. Δεν είναι δυνατόν να αναγνωριστεί το δικαίωμα μετάφρασης χωρίς να έχει αναγνωριστεί το δικαίωμα νομικής συνδρομής ή το δικαίωμα ενημέρωσης. Για τον λόγο αυτόν, το σχέδιο της Επιτροπής να ακολουθήσει μια διαδικασία διαδοχικής υποβολής προτάσεων για τα δικαιώματα αυτά χρόνο με τον χρόνο πρέπει, κατά τη γνώμη μας, να επιταχυνθεί, έτσι ώστε το θέμα να εξεταστεί το ταχύτερο δυνατόν.
<P>
Είναι αλήθεια ότι η αντιτρομοκρατική νομοθεσία ανατρέπει τις εγγυήσεις, αν όμως επιθυμούμε να οικοδομήσουμε έναν χώρο δικαιοσύνης και ελευθερίας, πρέπει να εμπιστευόμαστε τις αξίες μας, έτσι ώστε να τις μεταφέρουμε επίσης στο ευρωπαϊκό οικοδόμημα.
<SPEAKER ID="192" NAME="Graham Watson" LANGUAGE="EN">
Κύριε Πρόεδρε, το παρόν Σώμα πρότεινε τη θέσπιση του ευρωπαϊκού εντάλματος σύλληψης στις 6 Σεπτεμβρίου 2001. " πρότασή μας θα συγκέντρωνε ακόμα σκόνη σε κάποιο ράφι αν δεν είχαν ακολουθήσει τα γεγονότα της Νέας Υόρκης πέντε ημέρες αργότερα. Ο κ. Bin Laden συνέβαλε στο να γίνει πράξη, και σε εμένα επιφυλάχθηκε η τιμή να χειριστώ την επεξεργασία του μέτρου στο Σώμα.
<P>
Το παρόν Σώμα επέμενε τότε ότι έπρεπε να συνοδεύεται από ελάχιστες δικονομικές εγγυήσεις στο πλαίσιο των ποινικών διαδικασιών. " Επιτροπή υπέβαλε τις προτάσεις της το 2002 και δεσμεύτηκε να αναλάβει ταχεία δράση. Γιατί λοιπόν αυτό το θέμα παρέμενε μέχρι προσφάτως στα συρτάρια του Συμβουλίου; Γιατί η Επιτροπή δεν έκανε αγώνα υπέρ της έγκρισης του συνόλου των προτάσεών της, αντί της χωριστής έγκρισής τους;
<P>
Το ευρωπαϊκό ένταλμα σύλληψης έχει αντικαταστήσει τη διαδικασία έκδοσης. Έχει μειώσει σημαντικά τον απαιτούμενο χρόνο για την παράδοση προσώπων. Έχει ενθαρρύνει τις απευθείας επαφές μεταξύ των δικαστικών αρχών των κρατών μελών. Έχει καταργήσει τη δυνατότητα λήψης αποφάσεων βάσει πολιτικών σκοπιμοτήτων δεδομένου ότι τα κράτη μέλη παραδίδουν τους ίδιους τους υπηκόους τους.
<P>
Έχει ενισχύσει εξαιρετικά το κράτος δικαίου στην ήπειρό μας, όμως το ευρωπαϊκό ένταλμα σύλληψης στηρίζεται στην αμοιβαία εμπιστοσύνη, και υπάρχει υπερβολικά μεγάλος αριθμός υποθέσεων στις οποίες η εμπιστοσύνη αυτή τίθεται υπό αμφισβήτηση από τους πολίτες μας.
<P>
Δύο μέλη της εκλογικής μου περιφέρειας κρατούνται αυτήν την στιγμή στην Ουγγαρία εν αναμονή δίκης. Ενώ η έκδοσή τους είχε ζητηθεί πριν από πάνω από ένα έτος, και ενώ κρατούνται στη χώρα αυτή επί δύο μήνες, δεν τους έχουν ακόμη απαγγελθεί κατηγορίες και η δίκη τους μπορεί να ξεκινήσει μετά από πολλούς μήνες. Ο ένας εκ των δύο έχασε τη δουλειά του και την κύρια πηγή εισοδήματος της οικογένειάς του. Και οι δύο στερούνται τη συντροφιά των αγαπημένων τους προσώπων. Παρ' όλα αυτά, μπορεί κάλλιστα και οι δύο να είναι αθώοι για τα εγκλήματα που τους αποδίδονται.
<P>
Παρόμοιες περιπτώσεις αμαυρώνουν το όνομα της ευρωπαϊκής δικαστικής συνεργασίας. Αποτελούν αίσχος για την αδράνεια των κυβερνήσεων στους κόλπους του Συμβουλίου. Οι συντάκτριες αυτής της προφορικής ερώτησης έχουν δίκιο: το θέμα χρήζει της επείγουσας προσοχής της Ευρώπης.
<P>
(Ο ομιλητής συμφώνησε να δεχτεί ερώτηση δυνάμει του άρθρου 149 του Κανονισμού)
<SPEAKER ID="193" NAME="Πρόεδρος">
Σας ευχαριστώ, κύριε Watson. Θα σας αποκαλούσα "νονό" του ευρωπαϊκού εντάλματος σύλληψης, σκέφτηκα όμως ότι μπορεί να παρερμηνευόμουν.
<SPEAKER ID="194" NAME="William" AFFILIATION="The Earl of) Dartmouth  (EFD">
(EN) Κύριε Watson, αναφέρατε ότι ο κ. Bin Laden και η 11η Σεπτεμβρίου χρησίμευσαν ως δικαιολογία ώστε να προετοιμαστεί το έδαφος για τη θέσπιση του ευρωπαϊκού εντάλματος σύλληψης. Υποστηρίζετε επομένως ότι το ευρωπαϊκό ένταλμα σύλληψης πρέπει να χρησιμοποιείται μόνον για τρομοκράτες και δολοφόνους καθώς και σε περιπτώσεις σοβαρών βίαιων εγκλημάτων;
<SPEAKER ID="195" NAME="Graham Watson" LANGUAGE="EN">
Κύριε Πρόεδρε, με την άδειά σας, δεν ανέφερα τον κ. Bin Laden ως δικαιολογία· είπα ότι μας βοήθησε να επιταχύνουμε τη διαδικασία. Το μέτρο δεν προβλεπόταν ποτέ να καλύπτει αποκλειστικά τα εγκλήματα τρομοκρατίας· σχεδιάστηκε ώστε να καλύπτει όλα τα σοβαρά εγκλήματα. Όσοι αντιτίθενται στη χρήση του, αντιτίθενται, κατ' ουσίαν, στην επιβολή του κράτους δικαίου στην ήπειρό μας και στην προστασία που παρέχει το ευρωπαϊκό ένταλμα σύλληψης στους πολίτες μας.
<SPEAKER ID="196" NAME="Heidi Hautala" LANGUAGE="FI">
Κύριε Πρόεδρε, ο κ. Watson έχει απόλυτο δίκιο όταν αναφέρει ότι το Ευρωπαϊκό Κοινοβούλιο επέμεινε εξαρχής ότι το ευρωπαϊκό ένταλμα σύλληψης έπρεπε να συνοδεύεται από σαφή ελάχιστα δικονομικά πρότυπα στον τομέα του ποινικού δικαίου. Μπορούμε πλέον να δούμε ξεκάθαρα το είδος των προβλημάτων που αντιμετωπίζουν πολλά κράτη μέλη επειδή το ευρωπαϊκό ένταλμα σύλληψης είχε χτιστεί στην άμμο. Και είναι πράγματι χτισμένο στην άμμο, καθόσον θεωρείται δεδομένο ότι κάθε κράτος μέλος πρέπει να μπορεί να εμπιστευθεί τα νομικά συστήματα των υπολοίπων κρατών: ότι το κράτος δικαίου και τα πρότυπα διεξαγωγής δίκαιων δικών αποτελούν πραγματικότητα στα διάφορα κράτη μέλη.
<P>
Όπως και ορισμένοι από τους προηγούμενους ομιλητές, θα μπορούσα να σας αναφέρω περιστατικά που δείχνουν ότι κάτι τέτοιο δεν ισχύει και ότι επείγει να αναλάβει δράση η Επιτροπή, όπως προτάθηκε σε προηγούμενη παρέμβαση. Πρέπει να καθιερώσουμε ένα συνολικό σύστημα το οποίο θα προωθεί τα ελάχιστα δικαιώματα στις ποινικές διαδικασίες. Εκτιμώ ότι η Συνθήκη της Λισαβόνας θα μας προσφέρει επίσης αυτήν την ευκαιρία, μιας και τώρα το Ευρωπαϊκό Κοινοβούλιο είναι νομοθετικό σώμα με δικαιώματα ισότιμα με αυτά του Συμβουλίου· άκουσα άλλωστε με ικανοποίηση τη δήλωση του κ. Barrot ότι έχει εμπιστοσύνη σε αυτήν την εταιρική σχέση μεταξύ της Επιτροπής και του Κοινοβουλίου. " Επιτροπή και το Κοινοβούλιο πρέπει τώρα να συγκροτήσουν έναν άξονα που θα υπερκεράσει στην πράξη τις αντιστάσεις των κρατών μελών τα οποία εμφανίζονται απρόθυμα να σημειώσουν πρόοδο σε αυτό το θέμα.
<P>
Υποσχέθηκα να σας περιγράψω ένα περιστατικό που δείχνει τι μπορεί να συμβεί όταν δεν γίνεται σεβαστό το κράτος δικαίου αλλά εφαρμόζεται το σύστημα του ευρωπαϊκού εντάλματος σύλληψης. Στη Φινλανδία βρίσκεται σήμερα υπό κράτηση ένα ζεύγος Τσετσένων, η Hadižat και ο Malik Gataev. Έφτασαν στη χώρα μέσω της Λιθουανίας, όπου, επί σειρά ετών, συντηρούσαν ένα ορφανοτροφείο για τα ανήλικα θύματα του πολέμου στην Τσετσενία και, όπως προκύπτει, στην Τσετσενία, οι αρχές ασφαλείας είχαν απαγορεύσει τη δραστηριότητά τους με το πρόσχημα ότι υπήρξε μάλλον κάποια σχέση με βία στην οικογένεια· κατά πάσα πιθανότητα περιοριζόταν κυρίως σε οικογενειακό επίπεδο, και επομένως δεν πλησίαζε καν τις διαστάσεις σοβαρής επίθεσης, για παράδειγμα. Τώρα το ζεύγος αυτό ζει στη Φινλανδία. Έχουν καταθέσει αίτηση ασύλου ενώ η Λιθουανία απαιτεί την έκδοσή τους. " ακρόαση της υπόθεσης θα πραγματοποιηθεί την προσεχή Δευτέρα στο Περιφερειακό Εφετείο του Ελσίνκι.
<P>
Επιτέλους, πώς μπορεί κανείς να χειριστεί αυτήν την κατάσταση, δεδομένου ότι εν προκειμένω θεωρείται δεδομένο ότι η Φινλανδία μπορεί να υπολογίζει στο γεγονός ότι στη Λιθουανία αυτό το ζεύγος θα τύχει δίκαιης δίκης; Διαθέτουμε πολύ απτές αποδείξεις ότι αυτό δεν ισχύει στην πράξη, θα έλεγα μάλιστα ότι υπάρχουν πολλά παραδείγματα παρόμοιων καθημερινών υποθέσεων, όπου το ευρωπαϊκό ένταλμα σύλληψης στερείται πραγματικού νοήματος. Πρέπει να μπορέσουμε να σημειώσουμε πρόοδο στο θέμα αυτό· ειδάλλως, θα είναι εντελώς αδύνατον να οικοδομήσουμε την εμπιστοσύνη μεταξύ των κρατών μελών που απαιτείται εν τέλει ώστε να αναπτύξουμε τη δικαστική συνεργασία.
<SPEAKER ID="197" NAME="Janusz Wojciechowski" LANGUAGE="PL">
Κύριε Πρόεδρε, θα αναφέρω και εγώ ένα παράδειγμα όπως αυτό που μας περιέγραψε η κ. Hautala. Ένας νεαρός άνδρας από την Πολωνία καταδικάστηκε στη Μεγάλη Βρετανία σε ισόβια κάθειρξη για βιασμό, σε μια δίκη που στηρίχθηκε σε περιστασιακά στοιχεία, η οποία διεξήχθη υπό την επιρροή μιας έντονης εκστρατείας λάσπης στον Τύπο, και η οποία, κατά τη γνώμη ορισμένων παρατηρητών, εν πάση περιπτώσει δεν ήταν σύμφωνη με τα πολωνικά πρότυπα για μια δίκαιη δίκη. Ο άνδρας αυτός εκτίει σήμερα ισόβια κάθειρξη σε φυλακή της Πολωνίας, παρότι το πολωνικό δίκαιο δεν προβλέπει ποινή ισοβίων για βιασμό, μόνον για φόνο - η μέγιστη ποινή για βιασμό είναι κάθειρξη 12 ετών. Συνεπώς, βρισκόμαστε αντιμέτωποι με μια κατάσταση στην οποία ένα άτομο εκτίει ποινή σε πολωνική φυλακή βάσει καταδικαστικής απόφασης η οποία δεν συνάδει με τις αρχές της πολωνικής νομοθεσίας.
<P>
Αναφέρω αυτό το παράδειγμα για να υπογραμμίσω την επείγουσα ανάγκη θέσπισης ορισμένων γενικών προτύπων, τόσο στον τομέα της ποινικής δικονομίας όσο, κατά τη γνώμη μου, και στον τομέα των κανόνων που διέπουν την έκτιση των ποινών. Διότι αντιμετωπίζουμε όλο και πιο συχνά καταστάσεις στις οποίες οι ένοχοι εγκλημάτων δικάζονται σε μια χώρα αλλά εκτίουν την ποινή τους σε άλλη. Ως εκ τούτου, υποστηρίζω την ιδέα των προτύπων και της θέσπισης σχετικής οδηγίας.
<SPEAKER ID="198" NAME="Rui Tavares" LANGUAGE="PT">
Κύριε Πρόεδρε, η Ευρωπαϊκή Ένωση χρειάζεται δύο πόδια για να περπατήσει: το ένα είναι τα κράτη μέλη, και το άλλο οι πολίτες τους, τους οποίους εκπροσωπούν οι εκλεγμένοι αντιπρόσωποί τους σε τούτο το Σώμα.
<P>
Τώρα, συχνά παρατηρείται το φαινόμενο, αφού τα κράτη μέλη επιλύσουν τα προβλήματά τους, να κλείνουν τα δικαστικά τους συστήματα· αφού πρώτα επιτρέψουν στα πολιτικά τους συστήματα να επικοινωνήσουν, στη συνέχεια παραλείπουν να μεριμνήσουν για τα υπόλοιπα θέματα, και δεν ενδιαφέρονται να δημιουργήσουν τα αναγκαία θεμέλια μέσω της καλλιέργειας εμπιστοσύνης μεταξύ των πολιτών της Ευρωπαϊκής Ένωσης. Τέτοια είναι και η περίπτωση που μας απασχολεί εν προκειμένω.
<P>
" ευρωπαϊκή εντολή επιταχύνει σαφώς τις διαδικασίες και διευκολύνει τη λειτουργία των δικαστικών συστημάτων εντός της Ευρωπαϊκής Ένωσης. Ωστόσο, άλλα δικαιώματα, όπως το δικαίωμα μετάφρασης και διερμηνείας (επί του οποίου έχουμε την τιμή και την ευχαρίστηση να συνεργαζόμαστε με την συνάδελφό μας κ. Ludford), έχουν ζωτική σημασία προκειμένου οι πολίτες της Ευρώπης να εμπιστεύονται τις συναλλαγές τους με τα δικαστικά συστήματα άλλων κρατών μελών
<P>
Χαίρομαι που μου δίνεται η ευκαιρία να ζητήσω, μαζί με τους συναδέλφους μου, από την Επιτροπή και το Συμβούλιο να επιταχύνουν την κατάρτιση κειμένων τα οποία, μέσω της διαδικασίας συναπόφασης, θα προωθούν αυτήν την διαδικασία όσον αφορά και άλλα δικονομικά δικαιώματα σε ποινικές υποθέσεις.
<SPEAKER ID="199" NAME="William  Dartmouth" LANGUAGE="EN">
Απόψε λαμβάνω τον λόγο επειδή, όπως προαναφέρθηκε, δύο ψηφοφόροι -οι Michael Turner και Jason McGoldrick- είναι φυλακισμένοι στη Μονάδα 2 των Κεντρικών Φυλακών της Βουδαπέστης στην Ουγγαρία. Παραμένουν φυλακισμένοι από την 3η Νοεμβρίου, παρ' όλα αυτά δεν έχει ξεκινήσει ακόμη η δίκη τους. Συγκεκριμένα, δεν έχει οριστεί ημερομηνία διεξαγωγής της δίκης. Οι συνθήκες κράτησης είναι επιβαρυντικές. Κρατούνται χωριστά και δεν έχουν επαφή ο ένας με τον άλλον. Μοιράζονται ένα μικρό κελί με τρεις άλλους κρατουμένους. Είναι περιορισμένοι στα κελιά τους 23 ώρες το 24ωρο. Τους επιτρέπονται τρία τηλεφωνήματα και ένα ντους την εβδομάδα. Τους παρέχεται η δυνατότητα μίας οικογενειακής επίσκεψης ανά μήνα.
<P>
Με άλλα λόγια, είναι απομονωμένοι. Το γλωσσικό φράγμα καθιστά ακόμη πιο αβάστακτη την απομόνωσή τους. Κατηγορούνται για ένα οικονομικό έγκλημα. Δεν είναι ούτε δολοφόνοι ούτε τρομοκράτες. Βρίσκονται στη φυλακή αποκλειστικά και μόνον επειδή υπάρχει το ευρωπαϊκό ένταλμα σύλληψης.
<P>
Το ευρωπαϊκό ένταλμα σύλληψης σάρωσε διά μιας τις διασφαλίσεις κατά της σύλληψης που έχουν εδραιωθεί στη Βρετανία τα τελευταία χίλια τουλάχιστον χρόνια. Καλά κάνετε και κουνάτε το κεφάλι, κύριε Watson: θα ήταν καλύτερο να απολογείστε. Οι περιπτώσεις εσφαλμένης ταυτοποίησης και πλαστοπροσωπίας σημαίνουν ότι αυτό που έχει συμβεί στον Jason και τον Michael μπορεί πλέον να συμβεί ανά πάσα στιγμή σε οποιονδήποτε βρετανό πολίτη.
<P>
Το Εργατικό Κόμμα, οι Φιλελεύθεροι Δημοκράτες και το Συντηρητικό Κόμμα ψήφισαν υπέρ του ευρωπαϊκού εντάλματος σύλληψης. Για να επαναλάβω τη φράση του Ζολά, "J'accuse" -κατηγορώ- τα κόμματα του βρετανικού πολιτικού κατεστημένου: η στήριξή τους προς το ευρωπαϊκό ένταλμα σύλληψης εκθέτει όλους τους πολίτες της Βρετανίας σε κίνδυνο αυθαίρετης σύλληψης.
<SPEAKER ID="200" NAME="Krisztina Morvai" AFFILIATION="NI">
(HU) Ως πολίτης της Ουγγαρίας και ποινικολόγος, θα έπρεπε να αισθάνομαι ντροπή διότι σήμερα, εδώ στο Κοινοβούλιο της ΕΕ, κατά τη συζήτηση του θέματος της απουσίας δικονομικών εγγυήσεων στις ποινικές διαδικασίες, δύο συνάδελφοί μου, οι οποίοι κατά τα λοιπά εκπροσωπούν διαφορετικές πολιτικές απόψεις, ανέφεραν την Ουγγαρία ως παράδειγμα εξόφθαλμων παραβιάσεων. Αν και αισθάνομαι ντροπή, οφείλω επίσης να συμφωνήσω μαζί τους διότι έχω βιώσει και η ίδια παρόμοιες εμπειρίες. Καλώ λοιπόν αυτούς τους συναδέλφους, καθώς και όλους εσάς, τους λίγους βουλευτές που παραμένετε ακόμη στο Σώμα για τη συζήτηση αυτού του σημαντικού θέματος, να εξετάσετε τα ακόλουθα: αν έχουν λάβει γνώση τέτοιων σοβαρών παραβάσεων της νομοθεσίας σε υποθέσεις αλλοδαπών οι οποίοι είναι από πολιτική άποψη εντελώς αδιάφοροι για το ουγγρικό κράτος και την ουγγρική κυβέρνηση, ποια μπορεί να είναι η τύχη ανθρώπων οι οποίοι αντιπαρατίθενται στην ουγγρική κυβέρνηση, ας πούμε επειδή αποτελούν πολιτικούς της αντιπάλους.
<P>
Αυτήν την στιγμή παραμένουν προφυλακισμένα 15 άτομα επειδή προσπάθησαν να αντισταθούν στις παράνομες συναλλαγές της ουγγρικής κυβέρνησης. Ως αντίποινα, κινήθηκαν ποινικές διαδικασίες εις βάρος τους με βάση κατασκευασμένες κατηγορίες περί τρομοκρατίας. Μέχρι και σήμερα, δεν έχει προσκομιστεί ούτε ένα αποδεικτικό στοιχείο· οι αρχές δεν αισθάνονται υποχρεωμένες ούτε καν να υπαινιχθούν την ύπαρξη αποδεικτικών στοιχείων. Οι άνθρωποι αυτοί κρατούνται υπό τις ίδιες συνθήκες που ακούσατε να περιγράφονται νωρίτερα, αποκομμένοι από τις οικογένειές τους, από τα βλέμματα της κοινής γνώμης και από τον Τύπο. Σας παρακαλώ να ενώσουμε τις δυνάμεις μας για να παρέμβουμε ώστε να εξομαλυνθεί η κατάσταση στην Ουγγαρία και να αποκλειστεί κάθε δυνατότητα εκμετάλλευσης της απουσίας δικονομικών εγγυήσεων στις ποινικές διαδικασίες, ιδίως για πολιτικούς λόγους. " Ουγγαρία οφείλει να θεσπίσει τέτοιου είδους εγγυήσεις.
<SPEAKER ID="201" NAME="Carlos Coelho" AFFILIATION="PPE">
(PT) Κύριε Πρόεδρε, δεν νομίζω ότι θα ενοχληθεί ο κ. López Garrido αν απευθυνθώ πρώτα στον Αντιπρόεδρο Barrot. Δεν γνωρίζω αν θα μας δοθεί η δυνατότητα να ξανασυναντηθούμε μαζί του στην Ολομέλεια προτού αναλάβει καθήκοντα η νέα Επιτροπή, γι' αυτό, καλού κακού, θέλω να τον ευχαριστήσω για τις προσπάθειές του, για την ευφυΐα και για τη φανταστική συνεργασία του με το Ευρωπαϊκό Κοινοβούλιο σε αυτόν τον τομέα της δικαιοσύνης και των εσωτερικών υποθέσεων.
<P>
Θέλω να ενώσω τη φωνή μου με όσους θεωρούν πολύ σημαντικό αυτόν τον τομέα. Δεν θέλουμε απλώς να δημιουργήσουμε μια ασφαλή Ευρώπη. Θέλουμε επίσης να δημιουργήσουμε μια δίκαιη Ευρώπη, οπότε κάθε πρωτοβουλία που αφορά τα δικονομικά δικαιώματα είναι ζωτικής σημασίας.
<P>
Πρέπει να λάβουμε μέτρα για τη στήριξη των θυμάτων και την προαγωγή του σεβασμού των δικαιωμάτων των πολιτών που προσάγονται στη δικαιοσύνη. Φρονώ ότι το μήνυμα αυτό συνίσταται σε δύο πολύ σαφείς εκκλήσεις, μία εκ των οποίων προς το Συμβούλιο, την οποία εξέφρασε πολύ καλύτερα από εμένα στην ομιλία του ο κ. Watson.
<P>
Είναι γελοίο, μετά από οκτώ χρόνια, να βρισκόμαστε ακόμη σε αυτό το στάδιο της διαδικασίας, και να εξετάζουμε μόνον ορισμένους τύπους δικαιωμάτων. Πρέπει να φανούμε αποτελεσματικότεροι και ταχύτεροι. Το θέμα ανήκει στο πεδίο αρμοδιότητας του Συμβουλίου και του Κοινοβουλίου, και ο Επίτροπος Barrot πρέπει επίσης να ασκήσει αποφασιστική επιρροή στον συνάδελφό του, τον Επίτροπο που θα τον διαδεχθεί, και στην επόμενη Επιτροπή.
<P>
" Επιτροπή πρέπει να αναλάβει πρωτοβουλίες σε όλους τους άλλους τομείς που σχετίζονται με τα δικονομικά δικαιώματα, και όχι μόνον σε όσους αφορούν τη γλώσσα και τη μετάφραση.
<SPEAKER ID="202" NAME="Monika Flašíková Beňová" AFFILIATION="S&amp;D">
(SK) Το θέμα των θεμελιωδών δικονομικών δικαιωμάτων στις ποινικές διαδικασίες είναι ένα από τα καίρια ζητήματα που πρέπει να θεωρούνται καθοριστικά στο πεδίο της δικαιοσύνης και των εσωτερικών σχέσεων.
<P>
Καταρχήν, το σχέδιο απόφασης πλαισίου καθορίζει μια δέσμη θεμελιωδών δικονομικών δικαιωμάτων στις ποινικές διαδικασίες, ήτοι το δικαίωμα σε συνδρομή δικηγόρου, το δικαίωμα διερμηνείας και μετάφρασης, το δικαίωμα ειδικής μέριμνας σε ευαίσθητους τομείς, και το δικαίωμα επικοινωνίας και συνεργασίας με προξενικές αρχές. Αυτός ο κατάλογος θεμελιωδών δικαιωμάτων πρέπει να θεωρείται αυστηρά ενδεικτικός καθότι ο ρόλος της Ευρωπαϊκής Ένωσης είναι να διασφαλίζει ότι τα κράτη μέλη σέβονται το ευρύτερο δυνατό φάσμα θεμελιωδών δικαιωμάτων, ενόψει, μεταξύ άλλων, και της συμμετοχής των κρατών μελών στο Συμβούλιο της Ευρώπης και σε σχέση με την Ευρωπαϊκή Σύμβαση Ανθρωπίνων Δικαιωμάτων.
<P>
Οι προσπάθειές μας πρέπει να συνίστανται στην προαγωγή μέσων ρύθμισης των δικονομικών σχέσεων στις ποινικές υποθέσεις τα οποία να διασφαλίζουν τα προαναφερθέντα δικαιώματα όλων των συμμετεχόντων σε ποινικές διαδικασίες, είτε είναι θύματα και ζημιωθέντες είτε είναι παραβάτες, προκειμένου να εκδίδονται δίκαιες και δημοκρατικές δικαστικές αποφάσεις που να συνάδουν πλήρως με τη σκοπιμότητα της εκάστοτε επιβαλλόμενης ποινής, η οποία δεν συνιστά απλώς μέτρο καταστολής αλλά διαδραματίζει επίσης ρόλο αποκατάστασης και αναμόρφωσης.
<SPEAKER ID="203" NAME="Gerard Batten" AFFILIATION="EFD">
(EN) " κοινοβουλευτική μας επιτροπή καλεί το Συμβούλιο να συνεχίσει τη διαδικασία θέσπισης κοινών ευρωπαϊκών δικονομικών δικαιωμάτων στις ποινικές υποθέσεις. Μια ισχύουσα κοινή διαδικασία, υπό τη μορφή του ευρωπαϊκού εντάλματος σύλληψης, έχει καταργήσει τις εδώ και αρκετούς αιώνες κατοχυρωμένες διασφαλίσεις έναντι άδικης σύλληψης και φυλάκισης που απολάμβαναν στο παρελθόν οι Άγγλοι. Δεν πρόκειται για ακαδημαϊκού χαρακτήρα επιχείρημα. Το ευρωπαϊκό ένταλμα σύλληψης καταστρέφει τις ζωές αθώων ανθρώπων. Ο κ. Andrew Symeou, που είναι μέλος της εκλογικής μου περιφέρειας, είναι ένα μόνον από τα διαρκώς αυξανόμενα παραδείγματα ανθρώπων που έχουν εκδοθεί χωρίς να έχει προηγουμένως δοθεί η δυνατότητα σε αγγλικό δικαστήριο να εξετάσει τα αρχικά στοιχεία εις βάρος τους και να αποτρέψει την άδικη έκδοσή τους. " διαδικασία έκδοσης έχει καταντήσει να αποτελεί πλέον απλή γραφειοκρατική τυπικότητα. Ο κ. Symeou κρατείται ήδη επί έξι μήνες στις διαβόητες φυλακές Κορυδαλλού χωρίς δυνατότητα εγγύησης και χωρίς προοπτική εκδίκασης της υπόθεσής του. Ο πολιτικός κυνισμός των βρετανών Φιλελεύθερων Δημοκρατών είναι πραγματικά απίστευτος. Τώρα χύνουν κροκοδείλια δάκρυα το Λονδίνο για την τύχη του κ. Symeou, παρότι είναι αντικειμενικώς υπεύθυνοι για τις κοινές διαδικασίες που προκάλεσαν αυτό το αποτέλεσμα, και ενώ απεργάζονται σε τούτο το Σώμα τη θέσπιση ακόμη περισσότερων παρόμοιων νομοθετημάτων. Οι κοινές διαδικασίες ισοδυναμούν με υποβάθμιση των ευρωπαϊκών νομικών προτύπων και δεν επιφέρουν την αναβάθμισή τους.
<P>
Επιτρέψτε μου να διατυπώσω μια πρόταση. Αν θέλετε υψηλότερα πρότυπα στις ευρωπαϊκές ποινικές υποθέσεις, τότε υιοθετήστε την αρχή του "habeas corpus", τη δίκη από ενόρκους και τις βασικές διατάξεις της Μεγάλης Χάρτας (Magna Carta) και της Διακήρυξης των Δικαιωμάτων (Bill of Rights) του 1689 ως κοινά ευρωπαϊκά πρότυπα.
<SPEAKER ID="204" NAME="Γεώργιος Παπανικολάου" AFFILIATION="PPE">
Κύριε Πρόεδρε, είναι καθοριστικό να προωθήσουμε κατά το μέγιστο δυνατό τρόπο τη δημιουργία ενός κοινού ευρωπαϊκού πλαισίου αναφοράς δικαιωμάτων κατά τη διαδικασία απόδοσης ποινικών ευθυνών. " έννοια-κλειδί είναι η έννοια της εμπιστοσύνης. Θέλουμε την εμπιστοσύνη του ευρωπαίου πολίτη που καταφεύγει στη δικαιοσύνη σε ό,τι αφορά την προστασία των θεμελιωδών δικαιωμάτων του. Θέλουμε επίσης εμπιστοσύνη μεταξύ των κρατών μελών σε ό,τι αφορά τη συνεργασία τους και την απονομή της δικαιοσύνης τελικά σε καθένα που καλείται να λογοδοτήσει σε αυτή. Και τέλος χρειαζόμαστε εμπιστοσύνη από όλους μας σε ό,τι αφορά την απονομή της δικαιοσύνης. Και όσο δεν προωθούμε τα κοινά αυτά πλαίσια σε ευρωπαϊκό επίπεδο, καλώς ή κακώς κάποιες φορές θα υπάρχουν κάποιοι εγκληματίες οι οποίοι θα αξιοποιούν τα κενά που θα υπάρχουν και τελικά δεν θα έχουμε την απονομή δικαιοσύνης που επιδιώκουμε ακριβώς επειδή δεν θα υπάρχουν τα κοινά αυτά πλαίσια.
<SPEAKER ID="205" NAME="Diego López Garrido" LANGUAGE="ES">
Έχοντας παρακολουθήσει τις παρεμβάσεις σας, αισθάνομαι μεγάλη ικανοποίηση που βλέπω τόσο πολλούς βουλευτές του ΕΚ, προερχόμενους από πολύ διαφορετικές πολιτικές ομάδες, να συμφωνούν ως προς την ανάγκη εναρμόνισης των δικονομικών εγγυήσεων σε ευρωπαϊκό επίπεδο και κατάρτισης ενός πραγματικά ευρωπαϊκού νόμου για τις δικονομικές εγγυήσεις.
<P>
Όλοι οι ομιλητές και όλες οι κοινοβουλευτικές ομάδες συμφωνούν ως προς την ανάγκη κατάρτισης ενός πραγματικά ευρωπαϊκού νόμου για τις δικονομικές εγγυήσεις. Αυτό καταδεικνύει πόσο σπουδαία και αναγκαία είναι η διαδικασία ευρωπαϊκής ολοκλήρωσης και η δημιουργία μιας Ευρώπης των πολιτών και ενός ευρωπαϊκού δικαστικού χώρου, καθώς και η εφαρμογή της Συνθήκης της Λισαβόνας. Αυτό το θέμα είναι το σημείο εστίασης του προγράμματος της ισπανικής Προεδρίας κατά το προσεχές εξάμηνο και υποστηρίχθηκε κατηγορηματικά σε όλες τις ομιλίες που άκουσα, βάσει ποικίλων επιχειρημάτων και από διαφορετικές οπτικές γωνίες: η ανάγκη υιοθέτησης εναρμονισμένων δικονομικών εγγυήσεων.
<P>
Θέλω να σχολιάσω επίσης το ζήτημα που έθιξε η κ. Flašíková Beňová, το οποίο θεωρώ πολύ σημαντικό, σχετικά με την ανάγκη πραγματοποίησης αυτού του βήματος ιδίως σε μια περίοδο κατά την οποία η Ευρωπαϊκή Ένωση ετοιμάζεται να υπογράψει την Ευρωπαϊκή Σύμβαση για την προάσπιση των δικαιωμάτων του ανθρώπου και των θεμελιωδών ελευθεριών, όπως προβλέπει η Συνθήκη της Λισαβόνας.
<P>
Επιτρέψτε μου να ολοκληρώσω την παρέμβασή μου, κύριε Πρόεδρε, δηλώνοντας ότι το Συμβούλιο και η ισπανική Προεδρία θα εργαστούν προκειμένου να τεθούν σε ισχύ όλες αυτές οι δικονομικές εγγυήσεις, μέσω των οδηγιών που θα καταθέσει εν ευθέτω χρόνω η Ευρωπαϊκή Επιτροπή καθώς και της οδηγίας που βρίσκεται ήδη υπό εξέταση, βάσει πρωτοβουλίας 13 κρατών μελών, αν θυμάμαι καλά.
<P>
Ένα τελευταίο σχόλιο σχετικά με το ευρωπαϊκό ένταλμα σύλληψης. Όλες οι αναφορές στο ευρωπαϊκό ένταλμα σύλληψης είχαν επικριτικό χαρακτήρα. Επισημαίνω ότι το ευρωπαϊκό ένταλμα σύλληψης αποτελεί θεμελιώδες παράδειγμα της Ευρωπαϊκής Ένωσης και της συνεργασίας έναντι του οργανωμένου εγκλήματος στην Ευρωπαϊκή Ένωση. Αυτό δικαιούμαι να το διατυμπανίζω προς όλες τις κατευθύνσεις, καθώς κατάγομαι από μια χώρα όπως η Ισπανία, την οποία ταλανίζει ακόμη η τρομοκρατία και για την οποία το ευρωπαϊκό ένταλμα σύλληψης αποτελεί αναγκαίο όπλο στον αγώνα κατά της τρομοκρατίας.
<SPEAKER ID="206" NAME="Jacques Barrot" LANGUAGE="FR">
Κύριε Πρόεδρε, ο κύριος υπουργός έχει δίκιο, και ο κ. Coelho έθεσε πολύ σωστά το θέμα όταν ανέφερε νωρίτερα τη φράση "μια Ευρώπη ασφάλειας, μια Ευρώπη δικαιοσύνης". Ναι, κύριε Watson, το ευρωπαϊκό ένταλμα σύλληψης έχει υπάρξει πολύ αποτελεσματικό και πολύ χρήσιμο ακόμη και αν είναι αλήθεια ότι, συγχρόνως, πρέπει να εξασφαλίσουμε την ολοκληρωμένη λειτουργία του ευρωπαϊκού δικαστικού χώρου, ώστε να υπάρχει πραγματική εμπιστοσύνη στους όρους απονομής της δικαιοσύνης απανταχού της Ευρώπης.
<P>
Σε αυτό το πλαίσιο, θέλω για μια ακόμη φορά να ευχαριστήσω τους συντάκτες της ερώτησης και να τους πω και πάλι ότι, βάσει του κειμένου που αντικατοπτρίζει τη γενική προσέγγιση του Συμβουλίου της 23ης Οκτωβρίου 2009, η Ευρωπαϊκή Επιτροπή, με τη βοήθεια του Ευρωπαϊκού Κοινοβουλίου και της ισπανικής Προεδρίας, θα διασφαλίσει την υψηλότερη ποιότητα του μελλοντικού κειμένου σε σύγκριση με το τρέχον. Θα προσέθετα δε ότι ασφαλώς θα είμαστε προσεκτικοί ώστε να διατυπώσουμε όλες τις αναγκαίες νομοθετικές προτάσεις, εν ευθέτω χρόνω, έτσι ώστε να μην είναι αναγκαία η ανάληψη καμίας πρωτοβουλίας από την πλευρά των κρατών μελών.
<P>
" Επιτροπή επεξεργάζεται ήδη την πρόταση για μια επιστολή δικαιωμάτων. " Ευρωπαϊκή Επιτροπή θα μεριμνήσει ώστε να εγκριθούν όλα τα σχεδιαζόμενα μέτρα στον οδικό χάρτη το ταχύτερο δυνατόν. " εκτίμηση του ενός έτους για την επιβολή κάθε μέτρου είναι απλώς ενδεικτική. Εάν το επιτρέψουν οι διαπραγματεύσεις, η Επιτροπή θα επιταχύνει ευχαρίστως τις διαδικασίες· αυτό είναι απολύτως σαφές.
<P>
Έχω τη σταθερή πεποίθηση ότι οι απόψεις έχουν αλλάξει και ότι, με το πολυετές πρόγραμμα της Στοκχόλμης, έχουμε πραγματικά υποχρέωση να προσφέρουμε αποτελέσματα σε αυτόν τον τομέα. Επιπλέον, οφείλω να επισημάνω ότι, αφότου ανέλαβα αυτές τις ευθύνες, έκανα ό,τι μπορούσα για να προωθήσω το ζήτημα των δικονομικών εγγυήσεων και, παρότι επιλέξαμε το πρότυπο των διαδοχικών βημάτων, εκτιμώ ότι σήμερα βρισκόμαστε σε πολύ προηγμένο στάδιο. Ευχαριστώ το Ευρωπαϊκό Κοινοβούλιο και την ισπανική Προεδρία, και έχω την πεποίθηση ότι η Ευρώπη της δικαιοσύνης θα σημειώσει ουσιαστική πρόοδο το 2010.
<SPEAKER ID="207" NAME="Πρόεδρος">
Σας ευχαριστώ, κύριε Επίτροπε. Είμαι βέβαιος ότι υπάρχουν πολλοί άνθρωποι έξω από αυτήν την αίθουσα οι οποίοι μπορούν να συμφωνήσουν με τα σχόλια του Carlos Coelho και να σας ευχαριστήσουν για την αφοσίωση και για το έργο σας ως μέλος της Επιτροπής όλη αυτήν την περίοδο. Σας ευχαριστώ πολύ.
<P>
" συζήτηση έληξε.

<CHAPTER ID="016">
Προοπτικές της Αναπτυξιακής Ατζέντας της Ντόχα μετά την έβδομη Υπουργική Διάσκεψη του ΠΟΕ (συζήτηση)
<SPEAKER ID="109" NAME="Πρόεδρος">
" ημερήσια διάταξη προβλέπει την προφορική ερώτηση του βουλευτή κ. Moreira, εξ ονόματος της Επιτροπής Διεθνούς Εμπορίου, προς την Επιτροπή σχετικά με τις προοπτικές της Αναπτυξιακής Ατζέντας της Ντόχα μετά την έβδομη Υπουργική Διάσκεψη του ΠΟΕ (B7-0232/2009).
<SPEAKER ID="110" NAME="Vital Moreira" LANGUAGE="PT">
Πριν από λίγες ημέρες, είχα την τιμή να ηγηθώ μιας αντιπροσωπείας από την Επιτροπή Διεθνούς Εμπορίου αυτού του Κοινοβουλίου, η οποία συμμετείχε στην έβδομη Υπουργική Διάσκεψη του Παγκόσμιου Οργανισμού Εμπορίου στη Γενεύη. Μολονότι ο γύρος της Ντόχα -δηλαδή, η Αναπτυξιακή Ατζέντα της Ντόχα- δεν συμπεριλαμβανόταν στην επίσημη ημερήσια διάταξη αυτής της υπουργικής διάσκεψης, η αλήθεια είναι ότι μια μεγάλη πλειοψηφία των επίσημων αντιπροσωπειών των χωρών μελών του ΠΟΕ εκμεταλλεύτηκαν την ευκαιρία για να ανακοινώσουν τις θέσεις τους σχετικά με το θέμα και να δηλώσουν ότι θα ήθελαν να ολοκληρώσουν τον γύρο της Ντόχα έως τα τέλη του 2010.
<P>
Ωστόσο, είναι ευρέως γνωστό ότι δεν σημειώθηκε καμία πρόοδος πρόσφατα στις διαπραγματεύσεις. Γι' αυτό έχω την τιμή να απευθύνω στην Επιτροπή τις ακόλουθες ερωτήσεις εξ ονόματος της Επιτροπής Διεθνούς Εμπορίου, της οποίας προεδρεύω:
<P>
Πρώτον, μπορεί να προβεί η Επιτροπή σε αξιολόγηση της κατάστασης όσον αφορά τους κύριους τομείς διαπραγμάτευσης της Αναπτυξιακής Ατζέντας της Ντόχα, ειδικότερα τη γεωργία, την αγορά μη γεωργικών προϊόντων και τις υπηρεσίες; Ποια είναι τα κύρια επιτεύγματα της Επιτροπής στην έβδομη Υπουργική Διάσκεψη του ΠΟΕ; Ποια, κατά τη γνώμη της, είναι τα ζητήματα που απομένουν προς συζήτηση και ποια παρουσιάζουν τις μεγαλύτερες δυσχέρειες;
<P>
Δεύτερον, ποιες επιπτώσεις θα έχει η Υπουργική Διάσκεψη του ΠΟΕ στις συνεχιζόμενες διαπραγματεύσεις του Γύρου της Ντόχα; Πώς θα εξασφαλίσει η Επιτροπή ότι η ουσία των διαπραγματεύσεων επικεντρώνεται στην ανάπτυξη; Μπορεί να εκτιμήσει η Επιτροπή την πιθανότητα να έχει ολοκληρωθεί επιτυχώς ο Γύρος της Ντόχα για την Ανάπτυξη έως το τέλος του προσεχούς έτους;
<P>
Για την τρίτη και τελευταία μου ερώτηση, με ποιον τρόπο προτίθεται η Επιτροπή να περιλάβει τους βουλευτές του Ευρωπαϊκού Κοινοβουλίου στις συνεχιζόμενες διαπραγματεύσεις του Γύρου της Ντόχα και στη δομή του ΠΟΕ;
<P>
Έχοντας υποβάλει την ερώτηση εξ ονόματος της Επιτροπής Διεθνούς Εμπορίου, θα ήθελα να ολοκληρώσω τονίζοντας ότι αυτή η κοινοβουλευτική επιτροπή προσδίδει ιδιαίτερη σημασία στην ανάληψη των νέων ευθυνών και στην αξιοποίηση των νέων αρμοδιοτήτων που της παραχωρούνται δυνάμει της συνθήκης της Λισαβόνας και θα ήθελε επίσης να αναπτύξει στενότερη και πιο εποικοδομητική συνεργασία με την Επιτροπή στον τομέα του διεθνούς εμπορίου. Αυτό, φυσικά, προϋποθέτει και τη βούληση της Επιτροπής να συνεργαστεί με το Κοινοβούλιο, ξεκινώντας με την απάντησή της στις ερωτήσεις που υποβάλαμε.
<SPEAKER ID="111" NAME="Mariann Fischer Boel">
μέλος της Επιτροπής. - (EN) Κύριε Πρόεδρε, η έβδομη Υπουργική Διάσκεψη του ΠΟΕ στη Γενεύη αποτέλεσε σημαντική ευκαιρία για ανταλλαγή απόψεων με όλα τα μέλη του ΠΟΕ σχετικά με τις προτεραιότητές τους για τον οργανισμό. Πιστεύω πως είναι σημαντικό να επισημάνουμε ότι αυτή η έβδομη Υπουργική Διάσκεψη δεν ήταν μια διαπραγματευτική διάσκεψη, αλλά περισσότερο μια συζήτηση επί διαφόρων θεμάτων.
<P>
Φυσικά, ο κατάλογος των προτεραιοτήτων μας ξεκινά με την Αναπτυξιακή Ατζέντα της Ντόχα. Αν μπορέσει να ολοκληρωθεί, η Ντόχα θα έχει ένα καλό αποτέλεσμα όχι μόνο για την Ευρώπη, αλλά και για ολόκληρη την παγκόσμια οικονομία. Όλοι μας θα πληγούμε αν αυξηθεί ο προστατευτισμός, όπως και όλοι μας θα κερδίσουμε αν ανακάμψει η οικονομία. " Ντόχα είναι το καλύτερο μέσο της πολιτικής εμπορίου που έχουμε διαθέσιμο και για τα δύο αυτά μέτωπα.
<P>
" Ντόχα επίσης θα μπορούσε να οδηγήσει στην ανάπτυξη που τόσες πολλές από τις φτωχότερες χώρες του κόσμου αναζητούν. Θα μπορούσε να το επιτύχει αυτό μέσω νέων κανόνων για την πρόσβαση στη αγορά, τη μεταρρύθμιση της γεωργίας και τη διευκόλυνση των τελωνειακών διαδικασιών ειδικότερα. Σε όλους τους τομείς των διαπραγματεύσεων της Ντόχα, το στοιχείο της ανάπτυξης για τις ενδιαφερόμενες χώρες πάντα λαμβανόταν υπόψη.
<P>
Αλλά, φυσικά, μπορούμε να ολοκληρώσουμε τον γύρο της Ντόχα μόνο αν συμφωνούν όλα τα μέλη του ΠΟΕ. " αλήθεια είναι ότι οι "νωμένες Πολιτείες έχουν σοβαρούς προβληματισμούς και περιορισμούς, τους οποίους συζητούν με τις μεγάλες αναδυόμενες οικονομίες. Σε λίγους μήνες θα δούμε πώς εξελίσσονται αυτές οι συζητήσεις, καθώς πλησιάζει η λήξη της προθεσμίας που έχει η ομάδα G20 για να ολοκληρώσει τον γύρο της Ντόχα το 2010.
<P>
Νομίζω πως όλοι συμφωνούμε ότι, αν θέλουμε να ολοκληρωθεί ο γύρος της Ντόχα πριν από τα τέλη του 2010, πρέπει να εφαρμοστούν διαδικασίες για την πρόσβαση στη γεωργική και μη γεωργική αγορά (NAMA) πριν από το τέλος του Μαρτίου του 2010. Αυτή είναι η τελική προθεσμία. Στο μεταξύ, θα συνεχίσουμε να πιέζουμε προκειμένου να καλυφθούν τα συμφέροντα της Ευρωπαϊκής Ένωσης σε τομείς, όπως το εμπόριο και οι υπηρεσίες και η προστασία των γεωγραφικών ενδείξεων.
<P>
Πέρα από την Ντόχα, η Υπουργική Διάσκεψη ασχολήθηκε με ορισμένα σημαντικά θέματα για τα μέλη του ΠΟΕ. Οι προτεραιότητές μας περιελάμβαναν την ανάγκη ενίσχυσης του ρόλου του ΠΟΕ στην παρακολούθηση και ανάλυση του προστατευτισμού, την ένταξη στον ΠΟΕ -όπως, για παράδειγμα, την ένταξη των λιγότερο αναπτυγμένων χωρών στον ΠΟΕ, που πιστεύουμε σαφώς ότι πρέπει να προωθηθεί- τον αυξανόμενο αριθμό περιφερειακών συμφωνιών ελεύθερου εμπορίου -εδώ, πρέπει να διασφαλίσουμε ότι αυτές οι συμφωνίες πραγματικά συμπληρώνουν το πολυμερές σύστημα εμπορικών συναλλαγών- και τέλος, υπάρχει η συνδρομή της πολιτικής εμπορίου στην καταπολέμηση της αλλαγής του κλίματος. Για πολλά από αυτά τα θέματα, τα μέλη του ΠΟΕ συμφώνησαν ότι ο οργανισμός μπορεί και πρέπει να εργαστεί. Περιμένω λοιπόν να προχωρήσει αυτό το θέμα.
<P>
Όσον αφορά την τελευταία σας ερώτηση, ασφαλώς θα κρατούμε διαρκώς ενήμερο το Κοινοβούλιο σχετικά με αυτές τις εξελίξεις, ειδικά για τον γύρο της Ντόχα. " συνθήκη της Λισαβόνας προσφέρει επί της ουσίας μια εξαιρετική ευκαιρία να προχωρήσουμε ένα βήμα περαιτέρω τη συνεργασία μας με το Κοινοβούλιο και αυτό θα αποτελέσει βασική προτεραιότητα για την πολιτική εμπορίου της Επιτροπής τα προσεχή έτη.
<SPEAKER ID="112" NAME="Γεώργιος Παπαστάμκος">
εξ ονόματος της ομάδας PPE. - Κύριε Πρόεδρε, εμείς στηρίζουμε το πολυμερές εμπορικό σύστημα και τον Παγκόσμιο Οργανισμό Εμπορίου ως το θεματοφύλακα ενός εμπορικού συστήματος που βασίζεται σε κανόνες αλλά και ενός συστήματος που διασφαλίζει την αποτελεσματικότερη διαχείριση της παγκοσμιοποίησης και τη δικαιότερη κατανομή των οφελών της.
<P>
Είναι ακριβώς το κεκτημένο του ΠΟΕ το οποίο, κατά την τρέχουσα οικονομική κρίση, απέτρεψε σε μεγάλο βαθμό τα μέλη του από το να καταφύγουν σε μέτρα περιοριστικά του εμπορίου, αφήνοντας συγχρόνως επαρκές περιθώριο ευελιξίας με σκοπό την οικονομική ανάκαμψη.
<P>
Ως Ευρωπαϊκό Λαϊκό Κόμμα στηρίζουμε την ολοκλήρωση της Aναπτυξιακής Aτζέντας της Ντόχα βάσει μιας ολοκληρωμένης, φιλόδοξης και ισορροπημένης έκβασης των διαπραγματεύσεων. Προτρέπουμε την Επιτροπή να διατηρήσει σταθερή διαπραγματευτική θέση με στόχο την πραγματική ενίσχυση της πρόσβασης των ευρωπαϊκών προϊόντων και υπηρεσιών στις αγορές τόσο των ανεπτυγμένων όσο και των αναδυόμενων οικονομιών.
<P>
Σε ό,τι αφορά τη γεωργία, απευθύνω έκκληση προς την Επιτροπή -και αυτό, κυρία Boel, θέλω να το αφήσετε παρακαταθήκη- να τηρήσει αυστηρά τη διαπραγματευτική εντολή που έχει λάβει από το Συμβούλιο, η οποία θέτει και τα όρια της διαπραγματευτικής της στάσης υπό τον όρο ισοδύναμων παραχωρήσεων από τους εμπορικούς μας εταίρους. Υπογραμμίζω την ανάγκη σθεναρής υπεράσπισης της θέσης μας για τις γεωγραφικές ενδείξεις.
<P>
" έκβαση της Αναπτυξιακής Ατζέντας της Ντόχα θα πρέπει να διασφαλίσει την αποτελεσματικότερη ενσωμάτωση των αναπτυσσομένων χωρών, ιδίως των ΛΑΧ, στο παγκόσμιο εμπορικό σύστημα.
<P>
Τέλος, ζητούμε την ενίσχυση της εργασίας μεταξύ του Παγκοσμίου Οργανισμού Εμπορίου και άλλων διεθνών οργανισμών, προκειμένου να διασφαλισθεί αμοιβαία υποστήριξη και συνεκτικότητα μεταξύ των εμπορικών και μη εμπορικών πτυχών, όπως η περιβαλλοντική αειφορία, η διατροφική επάρκεια και ασφάλεια και οι αξιοπρεπείς συνθήκες εργασίας.
<SPEAKER ID="113" NAME="Harlem Désir" LANGUAGE="FR">
Κύριε Πρόεδρε, κυρία Επίτροπε, αγαπητοί συνάδελφοι, οι συνομιλίες της Ντόχα ξεκίνησαν το 2001 για να διορθωθούν οι ανισομέρειες, οι αδικίες θα έλεγα, στο διεθνές σύστημα εμπορικών συναλλαγών που εισήχθη μετά τον γύρο της Ουρουγουάης, όταν δημιουργήθηκε ο ΠΟΕ.
<P>
Αναγνωρίστηκε έτσι ότι ο γύρος της Ουρουγουάης δεν τήρησε όλες τις δεσμεύσεις που ανέλαβε σχετικά με τις αναπτυσσόμενες χώρες και ότι οι χώρες του Νότου βρίσκονταν αδίκως σε μειονεκτική θέση όσον αφορά τους κανόνες του εμπορίου, ειδικά στον τομέα της γεωργίας, διότι αυτοί οι κανόνες επιτρέπουν στις πλουσιότερες χώρες να προστατεύουν τις αγορές τους, καθώς και να συνεχίζουν να χρηματοδοτούν την παραγωγή τους, συμπεριλαμβανομένης της παραγωγής που προορίζεται για εξαγωγές, οδηγώντας στη χρεοκοπία πολλούς αγρότες του Νότου στην πορεία. Το βαμβάκι κατέληξε να αποτελεί σύμβολο αυτής της κατάστασης.
<P>
Στο άνοιγμα του "αναπτυξιακού γύρου", λοιπόν, τα μέλη του ΠΟΕ δεσμεύτηκαν να τροποποιήσουν τους κανόνες πολυμερούς εμπορίου προκειμένου να διασφαλίσουν ότι το εμπόριο πραγματικά ωφελεί την οικονομική και κοινωνική ανάπτυξη σε κάθε χώρα, σε κάθε ήπειρο.
<P>
Γι' αυτό, πρέπει πάντα να θυμόμαστε ότι αυτός ο γύρος διαπραγματεύσεων δεν μοιάζει με κανέναν άλλο και ότι, έστω και αν όλοι περιμένουν, όπως συμβαίνει σε όλες τις διαπραγματεύσεις, να επιτευχθεί πρόοδος στα θέματα που τους αφορούν -για τις βιομηχανικές χώρες, αυτό σημαίνει βιομηχανικά προϊόντα και υπηρεσίες- συμφωνήθηκε, από την αρχή, ότι αυτός ο γύρος αποσκοπούσε, πρωτίστως, να αποκαταστήσει την ισορροπία υπέρ των αναπτυσσόμενων χωρών.
<P>
Σήμερα, μετά την έβδομη Υπουργική Διάσκεψη, όπως και πριν από αυτή, οι διαπραγματεύσεις ουσιαστικά έχουν "κολλήσει" στο Καπιτώλιο της Ουάσινγκτον, όπως ακριβώς ναυάγησαν, στο παρελθόν, στις ακτές του Κανκούν και, τότε, αυτό οφειλόταν σε μεγάλο βαθμό στις απαιτήσεις που προέβαλε η Ευρωπαϊκή Ένωση.
<P>
Με το να προβάλλουν υπερβολικά πολλές απαιτήσεις κατά τη διάρκεια των διαπραγματεύσεων, οι βιομηχανικές χώρες έθεσαν σε κίνδυνο την τελική έκβαση του γύρου των διαπραγματεύσεων και την αξιοπιστία ακόμα και του ΠΟΕ. Όλοι εστιάζουν αποκλειστικά στους προσωπικούς στόχους αντί να επικεντρωθούν στον γενικό στόχο που είναι η δημιουργία ενός πολυμερούς πλαισίου εμπορίου βασισμένου σε δικαιότερους κανόνες για την προώθηση του δικαιότερου εμπορίου, το οποίο θα προάγει την αειφόρο ανάπτυξη και την εξάλειψη της φτώχειας.
<P>
Το πρώτο αποτέλεσμα αυτού του αδιεξόδου είναι η αύξηση των διμερών εμπορικών συμφωνιών, οι οποίες είναι συχνά ακόμα πιο δυσμενείς για τις χώρες του Νότου. Πρόκειται για ένα βήμα προς τα πίσω.
<P>
Συνεπώς, η Ευρωπαϊκή Ένωση πρέπει να υιοθετήσει μια σαφή θέση. " προτεραιότητα είναι να ολοκληρωθεί αυτός ο γύρος ως αναπτυξιακός γύρος και να μην προσπαθήσουμε να ξεπεράσουμε ο ένας τον άλλο όσον αφορά τα βιομηχανικά προϊόντα και τις υπηρεσίες. Αυτές οι διαπραγματεύσεις δεν πρέπει να αντιμετωπιστούν με συμβατικό και στενόμυαλο τρόπο, σύμφωνα με τον οποίο όλοι απλώς φροντίζουν για τα δικά τους συμφέροντα.
<P>
Αυτό οδηγεί σε αδιέξοδο και αποπροσανατολίζει από το βασικό θέμα: την ανάγκη να δημιουργηθεί ένας νέος τρόπος ρύθμισης του διεθνούς συστήματος εμπορίου που θα αποτελέσει μέρος της νέας παγκόσμιας διακυβέρνησης που όλοι ζητούν, ειδικά μετά τη διάσκεψη της ομάδας G20, προκειμένου να ανταποκριθούμε στις αληθινές προκλήσεις του σήμερα, οι οποίες είναι η δίκαιη ανάπτυξη σε όλες τις ηπείρους, η εξάλειψη της φτώχειας, η επισιτιστική ασφάλεια, ο σεβασμός για τα ανθρώπινα δικαιώματα και την αξιοπρεπή εργασία και η καταπολέμηση της αλλαγής του κλίματος.
<P>
Κατά τη διάρκεια αυτών των διαπραγματεύσεων, η Ευρωπαϊκή Ένωση πρέπει να δείξει τι κάνει για να διασφαλίσει ότι οι κανόνες του εμπορίου θα συμβάλουν στη βελτίωση αυτής της κατάστασης στο μέλλον. Επί αυτής της βάσης, πρέπει να εξετάσουμε καθένα από τα παρακάτω σημεία συζήτησης:
<P>
σχετικά με τη γεωργία: σεβασμός των δεσμεύσεων του Ιουλίου του 2008, ολοκλήρωση των διαπραγματεύσεων σχετικά με τις διαδικασίες, παροχή εγγυήσεων, συγκεκριμένα, για ειδική και διαφοροποιημένη μεταχείριση, τήρηση των ειδικών προϊόντων και των μηχανισμών διασφάλισης, ανάπτυξη της γεωργικής υποστήριξης σύμφωνα με την αειφόρο γεωργία και την επισιτιστική ασφάλεια·
<P>
σχετικά με τα προϊόντα NAMA: παρότρυνση των αναπτυσσόμενων χωρών για μειώσεις των δασμών -ολοκληρώνω αμέσως- ανάλογα με το επίπεδο ανάπτυξής τους·
<P>
και
<P>
σχετικά με τις υπηρεσίες: προστασία του δικαιώματος κάθε χώρας να συνεχίζει να ρυθμίζει τις δημόσιες υπηρεσίες της.
<SPEAKER ID="114" NAME="Michael Theurer" LANGUAGE="DE">
Κύριε Πρόεδρε, κυρία Επίτροπε, κυρίες και κύριοι, πριν από δύο εβδομάδες, διεξήχθη στη Γενεύη η έβδομη Υπουργική Διάσκεψη του Παγκόσμιου Οργανισμού Εμπορίου. Είχα την ευκαιρία, ως εκπρόσωπος της αντιπροσωπείας της Ομάδας της Συμμαχίας Φιλελεύθερων και Δημοκρατών για την Ευρώπη, να συμμετάσχω στη διάσκεψη και, ως από κοινού συντάκτης, να συμβάλω στη σημερινή κοινή πρόταση ψηφίσματος.
<P>
Τέσσερα πράγματα μπορούμε και πρέπει να διδαχθούμε από αυτές τις εμπειρίες. " οικονομική και χρηματοπιστωτική κρίση επέφερε ραγδαία πτώση και στο παγκόσμιο εμπόριο. Συνεπώς, η ταχεία ολοκλήρωση των διαπραγματεύσεων του γύρου της Ντόχα είναι καίριας σημασίας προκειμένου να δοθεί νέα ώθηση στην παγκόσμια οικονομία.
<P>
" αναθέρμανση του δίκαιου και ελεύθερου παγκόσμιου εμπορίου είναι κάτι που η Ντόχα μπορεί, και όντως πρέπει, να επιτύχει. " Ευρωπαϊκή Ένωση έκανε πολλά για να διευκολύνει τους εταίρους της, ειδικά εκείνους στις αναπτυσσόμενες χώρες. Για παράδειγμα, δεσμευτήκαμε να καταργήσουμε όλες τις εξαγωγικές επιδοτήσεις για τα γεωργικά προϊόντα.
<P>
Τώρα πρέπει να οδηγήσουμε τις διαπραγματεύσεις σε ένα συμπέρασμα. Για να συμβεί αυτό, χρειαζόμαστε ένα σημάδι πολιτικής βούλησης. Στην ομάδα ALDE είμαστε αποφασισμένοι να επιτύχουμε την ολοκλήρωση του γύρου της Ντόχα. Τώρα! Είναι, λοιπόν, σημαντικό να ενώσουμε τις δυνάμεις μας προκειμένου να καταλήξουμε στην ολοκλήρωση του γύρου. " Ευρωπαϊκή Ένωση μπορεί και πρέπει να διαδραματίσει ηγετικό ρόλο σε αυτήν την προσπάθεια. Πρέπει επίσης να αναλάβουμε έναν ρόλο γέφυρας για να φέρουμε, για παράδειγμα, κοντά τις "νωμένες Πολιτείες και τις αναδυόμενες οικονομίες και αναπτυσσόμενες χώρες, όπως ζητούμε και στο κοινό μας ψήφισμα.
<P>
Τώρα πρέπει επίσης να ενισχύσουμε την ευαισθητοποίηση του κοινού. Χρειαζόμαστε ευρύτερη υποστήριξη από τους πολίτες. Πρέπει να τονίσουμε τα πλεονεκτήματα του παγκόσμιου εμπορίου, καθώς το ελεύθερο και δίκαιο παγκόσμιο εμπόριο είναι καλό για όλους μας.
<P>
Δεν βλέπω άλλη εναλλακτική λύση από τον γύρο της Ντόχα. " εναλλακτική θα ήταν ο ανταγωνισμός για διμερείς συμφωνίες, ο οποίος θα έθετε σε κίνδυνο την πρόσβαση για τις πιο αδύναμες χώρες και την συμπερίληψη των στόχων για τα ανθρώπινα δικαιώματα και το περιβάλλον. Αυτό δεν πρέπει να συμβεί. Χρειαζόμαστε λοιπόν την ολοκλήρωση του γύρου της Ντόχα τώρα.
<SPEAKER ID="115" NAME="Martin Häusling" LANGUAGE="DE">
Κύριε Πρόεδρε, αγαπητοί συνάδελφοι, ο γύρος της Ντόχα συνεχίζεται εδώ και οκτώ χρόνια και η συντριπτική πλειονότητα των αναπτυσσόμενων χωρών δεν ήθελε καν αυτόν τον γύρο στην πραγματικότητα. Στην αρχή, οι "ΠΑ και η Ευρώπη ήταν εκείνες που ήθελαν να αποσπάσουν τη σύμφωνη γνώμη των αναπτυσσόμενων χωρών με τη χρήση της έννοιας "ανάπτυξη". Στο μεταξύ, ωστόσο, οι διαπραγματεύσεις απέτυχαν δύο φορές. Μόνο οι μεγάλες γεωργικές εξαγωγικές χώρες, η Βραζιλία και η Αργεντινή, και ίσως η Ινδία, θέλουν πραγματικά να γίνει κάτι εδώ. " ΕΕ, επίσης, έκανε εκ των πραγμάτων ένα βήμα πίσω, αν εξετάσουμε τις συνήθεις απαιτήσεις της τα τελευταία χρόνια και αν δούμε τι υπάρχει τώρα στο τραπέζι των διαπραγματεύσεων για τα προσεχή έτη.
<P>
Ωστόσο, πρέπει να δούμε αντικειμενικά τι έχει προκύψει από την προσπάθεια των τελευταίων ετών, πέρα από μια εικοσαετή πολιτική ελευθέρωσης. " πολιτική ελευθέρωσης ευθύνεται εν μέρει για την οικονομική και χρηματοπιστωτική κρίση που βιώνουμε. Δεν πρέπει να συμπεριφερόμαστε σαν να πιστεύουμε ότι μπορούμε να συνεχίσουμε με τον ίδιο τρόπο. Δεν θέλω να αναφερθώ στις συνέπειες για το παγκόσμιο κλίμα αν συνεχίσουμε όπως στο παρελθόν χωρίς τους κατάλληλους κανόνες.
<P>
Είχαμε τώρα μια διάσκεψη στη Γενεύη, όπου, εν μέσω της κρίσης, όλοι ισχυρίζονταν ότι πρέπει να συνεχίσουμε όπως στο παρελθόν και ότι μπορούμε απλώς να περιμένουμε μέχρι να περάσει η κρίση και να συνεχίσουμε από εκεί που σταματήσαμε. Έχει επανειλημμένα προβληθεί ο ισχυρισμός ότι ο γύρος της Ντόχα θα δώσει νέα ώθηση στην οικονομική ανάκαμψη. Ωστόσο, όλα τα στοιχεία υποδεικνύουν ότι αυτό δεν ισχύει και, πέραν τούτου, οι χρόνοι και τα διαστήματα εφαρμογής θα είναι υπερβολικά μακρά. Ένας άλλος ισχυρισμός που ακούγεται διαρκώς είναι ότι οι αναπτυσσόμενες χώρες θα μπορέσουν στη συνέχεια να επωφεληθούν από την ανάκαμψη. Ωστόσο, αν σκεφτούμε αντικειμενικά, οφείλουμε να πούμε ότι αυτό δεν θα οδηγήσει σε ανάκαμψη για τις περισσότερες αναπτυσσόμενες χώρες, αλλά μάλλον το αντίθετο. Εν αντιθέσει, το καθαρό αποτέλεσμα για τις περισσότερες αναπτυσσόμενες χώρες θα είναι αρνητικό. Δεν μπορούμε λοιπόν να συστήσουμε σε πολλές από τις αναπτυσσόμενες χώρες να συνεργαστούν μαζί μας εν μέσω της κρίσης.
<P>
Ακόμη και αν κανένα από τα μέλη του Παγκόσμιου Οργανισμού Εμπορίου ή καμία από τις μεγάλες πολιτικές ομάδες του Ευρωπαϊκού Κοινοβουλίου δεν τολμά να το πει, εμείς στην Ομάδα των Πρασίνων/Ευρωπαϊκή Ελεύθερη Συμμαχία θα το πούμε: απευθύνουμε έκκληση για να δοθεί, επιτέλους, τέλος στον γύρο της Ντόχα, ο οποίος βρίσκεται σε αδιέξοδο εδώ και χρόνια και είναι εντελώς ακατάλληλος για τη σημερινή εποχή. Πιστεύουμε ότι ο ΠΟΕ πρέπει να προχωρήσει σε μεταρρύθμιση και ότι, υπό τη σημερινή μορφή του, δεν είναι σε θέση να βοηθήσει για την επίλυση της παγκόσμιας κρίσης. Στο μέλλον, χρειαζόμαστε δίκαιο εμπόριο, και όχι απλώς εμπόριο που θα είναι, επί της αρχής, ελεύθερο.
<P>
Αν εξετάσουμε τον γεωργικό τομέα τα τελευταία είκοσι χρόνια, ποιες ήταν τελικά οι συνέπειες αυτής της μόνιμης ελευθέρωσης; Οδήγησε σε μια τεράστια πίεση για εξορθολογισμό στα βιομηχανικά κράτη. Οι διαδικασίες βιομηχανοποιήθηκαν και οι αναπτυσσόμενες χώρες δεν κέρδισαν τίποτα από αυτό εκτός από αποσταθεροποιημένες αγορές. Αντί να δώσουμε στην αρχή της επισιτιστικής κυριαρχίας τη θέση που δικαιωματικά της ανήκει στις συζητήσεις, δώσαμε απόλυτη προτεραιότητα στην αρχή του πλήρους ελεύθερου εμπορίου. Γι' αυτόν τον λόγο, το ψήφισμα των Πρασίνων απευθύνει έκκληση να μην επενδυθεί κανένα περαιτέρω πολιτικό κεφάλαιο στον νεκρό γύρο της Ντόχα. Ζητάμε μια νέα αρχή στη διαδικασία.
<SPEAKER ID="116" NAME="Jan Zahradil" LANGUAGE="CS">
Κύριε Πρόεδρε, κυρία Επίτροπε, διανύουμε, ασφαλώς, μια περίοδο οικονομικής ύφεσης ή κρίσης και αυτό είναι δυσάρεστο, αλλά αυτές οι κρίσεις έρχονται και φεύγουν, αποτελούν κυκλικό χαρακτηριστικό της οικονομίας της αγοράς και δεν πρέπει να χρησιμοποιούνται ως δικαιολογία για την εισαγωγή υπερβολικών ρυθμίσεων που περιορίζουν την οικονομία, καθώς αυτές οι ρυθμίσεις θα ισχύουν και αφού περάσει η κρίση, και αυτό αφορά και το διεθνές εμπόριο. Ως εκ τούτου, η Ευρωπαϊκή Ένωση δεν πρέπει να υποκύψει στη γοητεία του προστατευτισμού στις εμπορικές σχέσεις, καθώς μέσω αυτού δεν θα βλάψουμε μόνον εμάς τους ίδιους αλλά και εκείνους που προσπαθούμε να βοηθήσουμε, με άλλα λόγια, ιδίως τις λιγότερο αναπτυγμένες χώρες, των οποίων την πλήρη ενσωμάτωση στο παγκόσμιο εμπορικό σύστημα πρέπει να προωθήσουμε.
<P>
Εξ ονόματος της Ομάδας των Ευρωπαίων Συντηρητικών και Μεταρρυθμιστών, θέλω να χαιρετίσω την προσέγγιση της Ομάδας του Ευρωπαϊκού Λαϊκού Κόμματος και της ομάδας ALDE, οι οποίες συνέταξαν από κοινού με εμάς ένα ισορροπημένο σχέδιο ψηφίσματος σχετικά με την Αναπτυξιακή Ατζέντα της Ντόχα μετά την έβδομη Υπουργική Διάσκεψη του Παγκόσμιου Οργανισμού Εμπορίου. " πρόοδος στο διεθνές εμπόριο πρέπει να εξυπηρετεί αυτήν την αναπτυξιακή ατζέντα και, αν οι "ΠΑ έχουν πρόβλημα με αυτό, τότε η ΕΕ πρέπει να αναλάβει ηγετικό ρόλο για την επιτυχή ολοκλήρωση του γύρου της Ντόχα αλλά και για την επίτευξη της πλήρους συμμετοχής αυτών των λιγότερο αναπτυγμένων χωρών στο παγκόσμιο εμπόριο.
<P>
" ευρωπαϊκή ολοκλήρωση ξεκίνησε με το ελεύθερο εμπόριο. " ΕΕ ή η Ευρωπαϊκή Κοινότητα ξεκίνησε ως ζώνη εμπορίου και η Ευρωπαϊκή Επιτροπή -τόσο στην τρέχουσα όσο και στη μελλοντική σύνθεσή της- θα γνωρίζει, ελπίζω, από πού ξεκινούν οι ρίζες της ευρωπαϊκής ολοκλήρωσης και θα επιστρέψει σε αυτές. Πρέπει να συνεχίσουμε να διευκολύνουμε την πλήρη συμμετοχή αυτών των λιγότερων αναπτυγμένων χωρών στο παγκόσμιο εμπόριο, καθώς και τη σύναψη περαιτέρω διμερών και περιφερειακών συμφωνιών ελεύθερου εμπορίου ως συμπλήρωμα στο πολυμερές πλαίσιο.
<SPEAKER ID="117" NAME="Helmut Scholz" LANGUAGE="DE">
Κύριε Πρόεδρε, κυρία Επίτροπε, τα ερωτήματα που έθεσε ο πρόεδρος της επιτροπής σε αυτή τη συζήτηση αντικατοπτρίζουν τις παγκόσμιες συνθήκες. " ισορροπία της παγκόσμιας οικονομικής μας τάξης είναι καταστροφική. Δύο δισεκατομμύρια άνθρωποι ζουν σε συνθήκες ακραίας φτώχειας. " αλλαγή του κλίματος έχει ήδη υποχρεώσει πάνω από 40 εκατομμύρια ανθρώπους να εγκαταλείψουν τα σπίτια τους και η διάδοση των παγκόσμιων χρηματοπιστωτικών συναλλαγών έχει οδηγήσει στη χειρότερη κρίση των τελευταίων 80 ετών.
<P>
Κύριε Zahradil, έχουμε εδώ ένα ιστορικό καθήκον να ξεκινήσουμε μια απολύτως νέα ρύθμιση της παγκόσμιας οικονομίας, καθοδηγούμενοι από τους στόχους της αειφορίας, της περιβαλλοντικής προστασίας, της κοινωνικής δικαιοσύνης και της επισιτιστικής ασφάλειας. Βλέποντας τη Γενεύη, το μόνο που μπορώ να πω είναι ότι η διάσκεψη του Παγκόσμιου Οργανισμού Εμπορίου απέτυχε σε αυτό το έργο. Παρ' όλες τις διαβεβαιώσεις, η ευκαιρία που θα μπορούσε να δημιουργηθεί από τη συγκέντρωση των κρατών χάθηκε.
<P>
Οι διαμεσολαβητές της Ντόχα είναι σαφές ότι εξακολουθούν να λειτουργούν στο πλαίσιο μιας πλήρως απαρχαιωμένης και -νομίζω ότι πρέπει να είμαστε ειλικρινείς εδώ- αποτυχημένης διαπραγματευτικής εντολής. Κατά τη γνώμη της Συνομοσπονδιακής Ομάδας της Ευρωπαϊκής Ενωτικής Αριστεράς/Αριστερά των Πρασίνων των Βορείων Χωρών, αυτό πρέπει να αλλάξει επειγόντως, διότι η αποτυχία της Γενεύης και της Ρώμης και οι πολύπλοκες διαπραγματεύσεις που διεξάγονται τώρα στην Κοπεγχάγη συνδέονται άμεσα.
<P>
Καλώ λοιπόν την Επιτροπή να συνεργαστεί απευθείας με το Ευρωπαϊκό Κοινοβούλιο για τη διαμόρφωση μιας επανακαθορισμένης διαπραγματευτικής εντολής για την περαιτέρω ανάπτυξη και μεταμόρφωση του ΠΟΕ. Σε αυτή πρέπει να περιλαμβάνεται η σημασία της δομής του παγκόσμιου εμπορίου στη δημιουργία των παγκόσμιων κρίσεων, και ενδεχομένως και στην καταπολέμησή τους, προχωρώντας παράλληλα και στην απαραίτητη εκ νέου ρύθμιση των εμπορικών σχέσεων.
<SPEAKER ID="118" NAME="Bastiaan Belder">
εξ ονόματος της Ομάδας EFD. - (NL) Κύριε Πρόεδρε, το αδιέξοδο του γύρου της Ντόχα αναπόφευκτα έριξε βαριά σκιά στη διάσκεψη κορυφής του ΠΟΕ στις αρχές του μήνα. Σε μια εποχή οικονομικής κρίσης, με εξίσου δυσοίωνες προβλέψεις για το 2010, η επιτυχής ολοκλήρωση του γύρου της Ντόχα αποτελεί ύψιστη πολιτική προτεραιότητα. Οι εκτιμήσεις σχετικά με σημαντικά έσοδα όσον αφορά τον εμπορικό κύκλο εργασιών και τις αυξήσεις της ευημερίας με κάνουν να ελπίζω στην εκπλήρωση των δεσμεύσεων που αναλήφθηκαν στη Γενεύη προκειμένου το έτος 2010 να αποτελέσει έτος υπέρβασης για τον γύρο της Ντόχα.
<P>
Ως Ολλανδός, είμαι πολύ περίεργος να ακούσω τη γνώμη της Επιτρόπου σχετικά με τις δύο προτάσεις που υπέβαλε η κυβέρνησή μου στη διάσκεψη κορυφής του ΠΟΕ. Πώς βλέπετε τη δημιουργία μιας ομάδας "πράσινων πρωτοπόρων" στο πλαίσιο του ΠΟΕ, η οποία θα περιλαμβάνει χώρες που θέλουν να καταργήσουν τους εμπορικούς δασμούς για τα αειφόρα προϊόντα προκειμένου να προωθήσουν τη χρήση τους; Επίσης, κυρία Επίτροπε, συμμερίζεστε τη γνώμη του ολλανδού αντιπροσώπου ότι η ανάπτυξη του διαπραγματευτικού συστήματος του ΠΟΕ δεν κατάφερε να συμβαδίσει με την παγκοσμιοποίηση; Μπορείτε να εργαστείτε προκειμένου να εξευρεθεί λύση;
<SPEAKER ID="119" NAME="Marine Le Pen" AFFILIATION="NI">
(FR) Κύριε Πρόεδρε, παρά την προφανή αποτυχία της ελευθέρωσης του εμπορίου τα τελευταία 30 χρόνια, η οποία οδήγησε στη γενική αποβιομηχανοποίηση των αναπτυγμένων χωρών και στην πτώχευση των υπανάπτυκτων χωρών, παρά τη χρηματοπιστωτική και τραπεζική κρίση, και τώρα την κρίση του χρέους των κρατών μελών, η οποία, όπως όλοι οι ανεξάρτητοι οικονομολόγοι συμφωνούν, προκλήθηκε από τη χρηματοπιστωτική και εμπορική παγκοσμιοποίηση, ο γενικός διευθυντής του ΠΟΕ, κ. Lamy, εξακολουθεί να επιθυμεί την επιτάχυνση της διαδικασίας της πλήρους ελευθέρωσης του διεθνούς εμπορίου.
<P>
Όλα τα στατιστικά στοιχεία που έχουμε στη διάθεσή μας καταδεικνύουν ότι η παγκοσμιοποίηση οδήγησε σε μαζική ανεργία και περικοπές μισθών, οι οποίες θα σταματήσουν μόνον όταν οι ευρωπαϊκοί μισθοί εξισωθούν με τους μισθούς στην Κίνα ή στην Ινδία.
<P>
Άραγε, αυτό είναι το μοντέλο οικονομικής ανάπτυξης που θα έπρεπε να προτείνει η Ευρώπη στους Ευρωπαίους;
<P>
Υπάρχει και ένα άλλο μοντέλο: η εύλογη προστασία των ευρωπαϊκών οικονομιών έναντι του αθέμιτου ανταγωνισμού από τις χαμηλόμισθες χώρες. Αυτός ο προστατευτισμός πρέπει να συνοδεύεται από τη δημιουργία ενός νέου διεθνούς νομισματικού συστήματος που θα εγγυάται το δίκαιο εμπόριο. Είναι απαράδεκτο, επειδή είναι παράλογο, να διαχωρίζουμε τις εμπορικές διαπραγματεύσεις από τις νομισματικές διαπραγματεύσεις.
<P>
Ο κ. Lamy και όλοι όσοι τάσσονται υπέρ του ανεξέλεγκτου ελεύθερου εμπορίου δεν προστατεύουν το κοινό καλό αλλά τα συμφέροντα των χρηματοπιστωτικών και εμπορικών ιδρυμάτων που τους πληρώνουν. Αν τα ευρωπαϊκά θεσμικά όργανα συνεχίσουν να κινούνται προς αυτήν την κατεύθυνση, η κρίση νομιμότητας που πλήττει τον ΠΟΕ και το ΔΝΤ σήμερα θα φτάσει αναπόφευκτα και σε αυτά αύριο.
<P>
Αν αυτός είναι ο στόχος σας -να καταστρέψετε την ευρωπαϊκή βιομηχανία και τη γεωργία και να μετατρέψετε την ήπειρό μας σε μια υπανάπτυκτη οικονομική περιοχή- τότε μπορείτε να κάνετε αυτό που λέει ο κ. Lamy.
<P>
Αν, αντιθέτως, θέλετε να σώσετε την Ευρώπη, τότε μεταθέστε τον κ. Lamy, όπως επιμένει ο γάλλος νομπελίστας οικονομολόγος, Maurice Allais. Θα είναι η μόνη μετάθεση που η Ευρώπη θα χαιρετίσει.
<SPEAKER ID="120" NAME="Béla Glattfelder" AFFILIATION="PPE">
(HU) Το εμπορικό έλλειμμα της Ευρωπαϊκής Ένωσης αυξήθηκε ανησυχητικά κατά τρεισήμισι φορές τα τελευταία πέντε χρόνια. Μια αύξηση του εμπορικού ελλείμματος αυτού του μεγέθους είναι μη αειφόρα. Το εμπόριο της ΕΕ με την Κίνα ευθύνεται για το ήμισυ αυτής της αύξησης του εμπορικού ελλείμματος. Μειώθηκε σημαντικά λόγω της παγκόσμιας οικονομικής κρίσης, αλλά το μισό από το εναπομείναν έλλειμμα, και μάλιστα όλο το εμπορικό έλλειμμα που καταγράφηκε το πρώτο εξάμηνο του 2009 αντιστοιχεί στο τρέχον εμπορικό έλλειμμά μας με την Κίνα.
<P>
Πρόσφατα διάβασα ένα βιβλίο ενός αμερικανού συγγραφέα που περιγράφει το εξής σενάριο. Τα ψάρια που αλιεύονται στις ακτές της Ευρώπης καταψύχονται και μεταφέρονται στην Κίνα. Εκεί αποψύχονται, φιλετάρονται, επαναψύχονται και αποστέλλονται εκ νέου στην Ευρώπη. Αυτό γίνεται διότι οι μισθοί είναι τόσο χαμηλότεροι στην Κίνα που αξίζει να καταναλωθούν τεράστια ποσά ενέργειας για την ψύξη, αποστολή, απόψυξη και εκ νέου αποστολή των ψαριών στην Ευρώπη. Κάθε θέση εργασίας που χάνεται στην Ευρώπη ευθύνεται για μια αύξηση πολλών εκατοντάδων κιλών στις εκπομπές CO2.
<P>
Το ισχύον εμπορικό σύστημα ενθαρρύνει την αύξηση των εκπομπών CO2. " αυξανόμενη ευρωπαϊκή ανεργία συνεπάγεται περισσότερες εκπομπές CO2. Από τότε που υπέγραψε το πρωτόκολλο του Κυότο, η Κίνα τριπλασίασε τις εκπομπές CO2, διότι δεν υπάρχουν κυρώσεις σε σχέση με αυτό. Οι νέοι κανονισμοί του ΠΟΕ είναι αποδεκτοί μόνον αν περιλαμβάνουν και πτυχές για την προστασία του κλίματος. Αν θέλουμε αυτοί οι κανονισμοί να αποτρέψουν την αύξηση των εκπομπών CO2, αντί να την ενθαρρύνουν, απαιτούνται κυρώσεις.
<SPEAKER ID="121" NAME="Kader Arif" AFFILIATION="S&amp;D">
(FR) Κύριε Πρόεδρε, κυρίες και κύριοι, ο στόχος του γύρου της Ντόχα ήταν σαφής. Θα ήταν ένας γύρος για την προώθηση της ανάπτυξης, ένας γύρος που θα επέτρεπε στις αναπτυσσόμενες χώρες να διορθώσουν τις ανισορροπίες που δημιουργήθηκαν από τις φιλελεύθερες πολιτικές οι οποίες εφαρμόζονται μέχρι σήμερα στο πλαίσιο της περιβόητης "συναίνεσης της Ουάσινγκτον".
<P>
Δεν προκαλεί έκπληξη -αν και λυπάμαι γι' αυτό- το γεγονός ότι κατά τη διάρκεια αυτής της περιόδου κρίσης, υποχωρούν οι θέσεις υπέρ του δίκαιου εμπορίου. Μπροστά στις "νωμένες Πολιτείες, οι οποίες δεν θα κάνουν βήμα μέχρι να εγκριθεί η μεταρρύθμιση για την υγεία, και στο πλαίσιο της εντεινόμενης αντίστασης από τα συνδικάτα και τις κύριες βιομηχανικές ομάδες επιρροής, η Ευρώπη δεν καταφέρνει να μετατοπίσει τα όρια και, ως εκ τούτου, είναι απίθανο να επιτευχθεί συμφωνία σύντομα.
<P>
Έτσι, η πλειοψηφία σε αυτό το Σώμα εκμεταλλεύεται αυτό το γεγονός για να επιστρέψει στην ιδεολογία της, την ιδεολογία του επιθετικού εμπορίου που βασίζεται στα συμφέροντα της απόκτησης όλο και μεγαλύτερης πρόσβασης στην αγορά. Κατηγορήστε την κρίση. Αντιδρώντας με αυτόν τον τρόπο, επιδιώκοντας, πάνω απ' όλα, το άνοιγμα των αγορών και την άρση όλων των φραγμών στο εμπόριο, όσοι ανήκουν στη δεξιά πτέρυγα, εκτός των άλλων, ξεχνούν τελείως ότι είναι προς όφελός μας να έχουμε ισχυρούς εμπορικούς εταίρους που είναι πλήρως ενσωματωμένοι στο σύστημα του παγκόσμιου εμπορίου. " αλήθεια είναι ότι καμία αναπτυσσόμενη χώρα δεν θα μπορούσε να καταλήξει ενισχυμένη από μια τέτοια συμφωνία.
<P>
Μαζί με τον κ. Désir, τον εισηγητή της ομάδας μας επί αυτού του ψηφίσματος, καταθέσαμε μια σειρά τροπολογιών στο κοινό συμβιβαστικό κείμενο που συντάχθηκε από τα ευρωπαϊκά πολιτικά κόμματα της δεξιάς πτέρυγας. Φυσικά, θα ήθελα να δω την έγκριση του ψηφίσματος της ομάδας μου, αλλά αυτό δεν πρόκειται να συμβεί.
<P>
Γι' αυτό οι τροπολογίες μας εκφράζουν ορισμένες παρατηρήσεις. Πρώτον, είναι απολύτως ζωτικής σημασίας να παραμείνουν οι δημόσιες υπηρεσίες εκτός του πλαισίου των διαπραγματεύσεων, διότι σχετίζονται με τις θεμελιώδεις ανάγκες των πολιτών και δεν μπορούν να ελέγχονται από τις αγορές.
<P>
Επίσης, πρέπει να υπάρξει ειδική μεταχείριση για τα προϊόντα που είναι ευαίσθητα για τις αναπτυσσόμενες χώρες, ειδικά στον γεωργικό τομέα. " επισιτιστική κρίση έχει διαγραφεί από το μυαλό των πολιτών παρασυρόμενη από την άφιξη της χρηματοπιστωτικής και οικονομικής κρίσης. Ας μην ξεχνάμε ότι η επισιτιστική κυριαρχία πρέπει να αποτελεί πρώτη μας προτεραιότητα, η πρώτη από τους αναπτυξιακούς στόχους της Χιλιετίας.
<P>
Τέλος, πιστεύουμε ότι ο τομέας της δημόσιας παρέμβασης στις αναπτυσσόμενες χώρες πρέπει να διατηρηθεί, όχι μόνο με τον αποκλεισμό κάθε ελευθέρωσης από τις δημόσιες συμβάσεις, αλλά και με την προστασία των νέων βιομηχανιών.
<P>
Αυτές οι λίγες παρατηρήσεις, ο κατάλογος των οποίων δεν είναι εξαντλητικός, αποτελούν το απολύτως ελάχιστο για να διασφαλιστεί ότι ο γύρος της Ντόχα θα προωθήσει πραγματικά την ανάπτυξη. Αν δεν εμφανιστούν στο τελικό κείμενο, θα ζητήσω από την ομάδα μου να το καταψηφίσει.
<P>
(Χειροκροτήματα)
<SPEAKER ID="122" NAME="Niccolò Rinaldi" AFFILIATION="ALDE">
(IT) Κύριε Πρόεδρε, κυρία Επίτροπε, κυρίες και κύριοι συνάδελφοι, θέλω καταρχάς να επισημάνω ότι πριν από κάποιους μήνες, στο περιθώριο συνεδρίασης της συντονιστικής επιτροπής του Παγκόσμιου Οργανισμού Εμπορίου, της οποίας είμαι μέλος, ένας συνάδελφος από τη Ναμίμπια εξέφρασε την απογοήτευσή του για το γεγονός ότι οι τιμές ορισμένων ευρωπαϊκών γεωργικών και μη γεωργικών προϊόντων στη Ναμίμπια είναι χαμηλότερες σε σύγκριση με τα τοπικά προϊόντα. Αυτή είναι μία από τις πολλές στρεβλώσεις της αγοράς για τις οποίες ο γύρος της Ντόχα πρέπει να παράσχει λύση.
<P>
Σε αυτό το πλαίσιο, εμείς, η Ομάδα της Συμμαχίας Φιλελεύθερων και Δημοκρατών για την Ευρώπη, καταθέσαμε μια τροπολογία που απευθύνει έκκληση -όχι μόνο σε σχέση με την Ευρώπη, φυσικά, απευθυνόμαστε και στις "νωμένες Πολιτείες, όπως πολύ καλά γνωρίζει η Επίτροπος- για την πλήρη κατάργηση κάθε μορφής εξαγωγικών επιδοτήσεων, και μάλιστα σύντομα.
<P>
Δεύτερον, σχετικά με το θέμα των υπηρεσιών, μεταξύ των πολλών πραγμάτων που πρέπει να αναφερθούν, θέλω να επισημάνω ότι πρέπει να γίνει σαφής διάκριση μεταξύ των υπηρεσιών και των δημόσιων υπηρεσιών. Πρέπει να αγωνιστούμε και να αναλάβουμε δέσμευση στο πλαίσιο της Ντόχα προκειμένου να επιτύχουμε την ελευθέρωση των υπηρεσιών, πράγμα που συχνά συνεπάγεται την αναμέτρηση με πραγματικές εθνικές ολιγαρχίες που καταπνίγουν την ανάπτυξη των τοπικών οικονομιών. Αυτές οι εθνικές ολιγαρχίες υπάρχουν στον τομέα των επικοινωνιών, στον τραπεζικό τομέα, στον τομέα των ασφαλειών και αλλού. Πρέπει πραγματικά να προσπαθήσουμε να κάνουμε μια διάκριση εδώ από όλα όσα αφορούν τις δημόσιες υπηρεσίες, οι οποίες, φυσικά, πρέπει να αποτελούν ευθύνη του κράτους.
<P>
Τρίτον, ένα θέμα που δεν έχει αναφερθεί ακόμα: βρισκόμαστε πλέον στην εποχή της συνθήκης της Λισαβόνας και γι' αυτό παροτρύνω την Επιτροπή εν προκειμένω, όπως συμβαίνει και στο συμβιβαστικό ψήφισμά μας, να επανεξετάσει τη διοργανική συμφωνία.
<P>
Πρέπει να ακολουθήσουμε έναν εντελώς νέο τρόπο λειτουργίας στις σχέσεις μεταξύ Κοινοβουλίου και Επιτροπής, ώστε το Κοινοβούλιο να τηρείται πλήρως ενήμερο για τυχόν διαπραγματεύσεις και για όλα τα στάδια των διαπραγματεύσεων, προκειμένου να μπορεί να εγκρίνει συστάσεις κατά τη διάρκεια των διαπραγματεύσεων και να μπορεί να διαδραματίσει πλήρη και υπεύθυνο συμμετοχικό ρόλο, όπως συμβαίνει επίσης και σε άλλες, αν και παρόμοιες, διαπραγματεύσεις με τις υπό ένταξη χώρες στην ΕΕ.
<SPEAKER ID="123" NAME="Jacky Hénin" AFFILIATION="GUE/NGL">
(FR) Κύριε Πρόεδρε, στις 5 Δεκεμβρίου, ο νομπελίστας οικονομολόγος Maurice Allais είπε ότι η πραγματική πηγή της κρίσης βρίσκεται στον Παγκόσμιο Οργανισμό Εμπορίου και ότι απαιτείται επειγόντως μεταρρύθμιση, καθώς, σύμφωνα με την ανάλυσή του, η σημερινή μαζική ανεργία οφείλεται στη γενική ελευθέρωση του εμπορίου - μια ελευθέρωση που ωφελεί μόνον τους πλούσιους.
<P>
Κωφεύοντας στη δυστυχία των ανθρώπων, ο ΠΟΕ, η ομάδα των G20 και η Επιτροπή επιμένουν, μόνο και μόνο για να ικανοποιήσουν τα διεθνή χρηματοπιστωτικά ιδρύματα και τις μεγάλες καπιταλιστικές πολυεθνικές, να θέλουν να ολοκληρώσουν τον γύρο της Ντόχα με κάθε τίμημα και να κηρύσσουν έναν παράλογο πόλεμο κατά του προστατευτισμού. Για να το επιτύχουν αυτό, δεν διστάζουν να παραποιήσουν την οικονομική ιστορία, αποδίδοντας την κρίση του 1929 και τον Δεύτερο Παγκόσμιο Πόλεμο στον προστατευτισμό. Οδηγούν τον επαίσχυντο κυνισμό στον ύψιστο βαθμό, ισχυριζόμενοι ότι το κάνουν αυτό για να προστατεύσουν τα συμφέροντα των φτωχότερων χωρών.
<P>
Σύμφωνα με τον Maurice Allais και με νηφάλιους οικονομολόγους, η πλήρης ελευθέρωση του εμπορίου δημιουργεί ανταγωνισμό που στρέφει όλους εναντίον όλων, καθώς και σε μετεγκαταστάσεις, προκαλώντας περικοπές μισθών, μαζική ανεργία και, κατ' επέκταση, κρίση στις οικονομίες μας. Αν δεν αντιδράσουμε, το διεθνές ελεύθερο εμπόριο θα καταστρέψει τελικά τον πολιτισμό μας πολύ πιο γρήγορα από τη θέρμανση του πλανήτη.
<P>
Είναι επιτακτική και ουσιαστική ανάγκη να μπούμε σε έναν δρόμο μέτριου προστατευτισμού, ο οποίος θα είναι εύλογος, κοινωνικά δίκαιος και θεμιτός, στοχεύοντας σε μια αμοιβαίως επωφελή συνεργασία μεταξύ των διαφόρων λαών και ηπείρων.
<SPEAKER ID="124" NAME="Hans-Peter Martin" AFFILIATION="NI">
(DE) Κύριε Πρόεδρε, χρειαζόμαστε μια επανάσταση στη δημοκρατία. Θυμάμαι πολύ καλά ότι οι συζητήσεις που παρακολουθούμε σήμερα ξεκίνησαν πριν από δέκα χρόνια σε αυτό το Σώμα. Απευθύνω έκκληση σε εσάς, κυρία Επίτροπε, να λάβετε ιδιαίτερα υπόψη αυτά που είπε ο κ. Désir, αλλά και όσα είπε η Ομάδα των Πρασίνων/Ευρωπαϊκή Ελεύθερη Συμμαχία, καθώς και ορισμένοι βουλευτές της αριστεράς.
<P>
Δεν βλέπετε ότι, με την προσέγγιση με την οποία η Ευρωπαϊκή Ένωση μπήκε στις διαπραγματεύσεις, δεν μπορούμε, ως τίμιοι μεσολαβητές, να ξεπεράσουμε την ανισορροπία σε σχέση με αυτά που βλέπουμε σήμερα στην Κοπεγχάγη και ότι στην πραγματικότητα χρειαζόμαστε μια νέα προσέγγιση; Σε πολλά από αυτά που κάνουν σήμερα, οι αναπτυσσόμενες χώρες δεν είναι πλέον αναπτυσσόμενες. Είναι αναδυόμενες οικονομίες, βιομηχανικές χώρες με μεγάλη αυτοεπίγνωση. Αν εμείς, στην Ευρώπη, δεν καταφέρουμε να τολμήσουμε να κάνουμε νέα αρχή με δίκαιες απαιτήσεις, τότε θα καταλήξουμε ακριβώς εκεί όπου δεν θέλουμε να βρεθούμε, δηλαδή με προστατευτισμό και με μια επανάληψη του 1933 και των χρόνων που ακολούθησαν στην Ευρώπη.
<SPEAKER ID="125" NAME="George Sabin Cutaş" AFFILIATION="S&amp;D">
(RO) Κύριε Πρόεδρε, κυρία Επίτροπε, αγαπητοί συνάδελφοι, δεν θέλω να μπω σε διαφωνία με ορισμένους από τους συναδέλφους μου βουλευτές που μίλησαν πριν από εμένα, αλλά πιστεύω ότι ο ρόλος του Παγκόσμιου Οργανισμού Εμπορίου καθίσταται όλο και πιο σημαντικός καθώς οι σημερινές πολύπλοκες συνθήκες που επηρεάζουν το οικονομικό περιβάλλον απαιτούν ένα πολυμερές θεσμικό όργανο που θα επιβλέπει τις εμπορικές πρακτικές.
<P>
Ο Παγκόσμιος Οργανισμός Εμπορίου θα συνεχίσει, μέσω της αναπτυξιακής ατζέντας της Ντόχα, να βελτιώνει τις συνθήκες του παγκόσμιου εμπορίου και των επενδύσεων εφαρμόζοντας σαφέστερους κανόνες. Δεδομένου του σημαντικού ρόλου που διαδραματίζει η αναπτυξιακή ατζέντα της Ντόχα στην οικονομική ανάπτυξη και στη μείωση της ανεργίας και της φτώχειας, πιστεύω ότι η ατζέντα πρέπει να ολοκληρωθεί κατά τη διάρκεια του 2010 και το αναπτυξιακό κριτήριο να διατηρηθεί ως κεντρικός πυλώνας της. " ατζέντα μπορεί έτσι να αποτελέσει σταθερό πλαίσιο για τον συντονισμό των δραστηριοτήτων διαφόρων οικονομικών φορέων, οι οποίοι θα μας βοηθήσουν να εξέλθουμε από την ύφεση και να αναλάβουμε την οικονομική αναδιάρθρωση.
<P>
Τέλος, θέλω να συστήσω στην Ευρωπαϊκή Επιτροπή να παράσχει στο Ευρωπαϊκό Κοινοβούλιο τακτικές ενημερώσεις σχετικά με το εκάστοτε στάδιο των διαπραγματεύσεων για την αναπτυξιακή ατζέντα της Ντόχα.
<SPEAKER ID="126" NAME="Paul Rübig" AFFILIATION="PPE">
(DE) Κύριε Πρόεδρε, κυρία Επίτροπε, θέλω να ευχαριστήσω ιδιαίτερα την Επίτροπο, διότι κατέθεσε με σαφήνεια τις ιδέες της Ευρωπαϊκής Ένωσης στο τραπέζι των διαπραγματεύσεων στη Γενεύη, καθώς, για εμάς, ο γύρος της Ντόχα έχει ως σκοπό να παράσχει ένα νέο πλαίσιο για την παγκόσμια οικονομία, η οποία υφίσταται αυτήν την κρίση.
<P>
Δεν πιστεύω ότι είναι ιδιαίτερα εύκολο να συμφωνήσουν 153 κράτη για μια οικονομική λύση, αλλά για τις μικρές και μεσαίες επιχειρήσεις ειδικότερα -και αυτές είναι που αποτελούν τη ραχοκοκαλιά της ευρωπαϊκής οικονομίας- η διευκόλυνση του εμπορίου είναι, φυσικά, ένα από τα πιο σημαντικά σημεία που πρέπει να αποσαφηνίσουμε αν θέλουμε να επιτύχουμε μια παγκόσμια οικονομική ανάπτυξη της τάξης του 2-3% και στο μέλλον, προκειμένου να είμαστε σε θέση να προστατεύσουμε την απασχόληση όχι μόνον εδώ στην Ευρώπη αλλά και σε πολλές φτωχές χώρες αυτού του κόσμου.
<P>
Συνεπώς, είναι επίσης σημαντικό να προστατεύσουμε τα προϊόντα που παράγουμε, ειδικά στη γεωργία, μέσω των ονομασιών προέλευσης, έτσι ώστε η προστιθέμενη αξία να μπορέσει να αξιοποιηθεί σωστά και σε τοπικό επίπεδο.
<SPEAKER ID="127" NAME="Marc Tarabella" AFFILIATION="S&amp;D">
(FR) Κύριε Πρόεδρε, καταρχάς, θέλω να αναφέρω ένα ανησυχητικό γεγονός και να προτείνω μια πιθανή λύση για τη διόρθωσή του.
<P>
Πρώτον, το ανησυχητικό γεγονός που ανακάλυψα είναι ότι ο ΠΟΕ βρίσκεται στα πρόθυρα οικτρής αποτυχίας όσον αφορά την επίτευξη του στόχου για τον οποίο δημιουργήθηκε και ιδρύθηκε, δηλαδή τη μείωση της φτώχειας -στις φτωχότερες χώρες- όπως επισημάνθηκε πολλές φορές εδώ. Τώρα, σήμερα, ένα δισεκατομμύριο άνθρωποι πλήττονται από υποσιτισμό και, όλως παραδόξως, τα 700 εκατομμύρια εξ αυτών είναι αγρότες.
<P>
" λύση, από αγροτικής άποψης, είναι ότι πρέπει αναμφίβολα να θέσουμε τέλος στη μονοκαλλιέργεια που προορίζεται για εξαγωγή, ειδικά στην ήπειρο της Αφρικής, και να δώσουμε προτεραιότητα στη γεωργία συντήρησης σε αυτές τις χώρες αντί να δίνουμε προτεραιότητα στο διεθνές εμπόριο.
<P>
Ή συνεχίζουμε να ακολουθούμε την ίδια πορεία και η ήπειρος της Αφρικής θα συνεχίσει να βουλιάζει ή αλλάζουμε ριζικά κατεύθυνση και καταφέρνουμε να ανασάνουμε, ειδικά στην Αφρική, και, το ξαναλέω, αυτό θα γίνει μέσω της γεωργίας συντήρησης, η οποία πρέπει να τεθεί σε προτεραιότητα έναντι του διεθνούς εμπορίου.
<SPEAKER ID="128" NAME="Ilda Figueiredo" AFFILIATION="GUE/NGL">
(PT) Είναι καιρός να αλλάξουμε προτεραιότητες στο διεθνές εμπόριο και να απορρίψουμε το ελεύθερο εμπόριο λόγω της αρνητικής συμβολής του στη χρηματοπιστωτική, οικονομική, επισιτιστική και κοινωνική κρίση που βιώνουν σήμερα οι άνθρωποι, με την αύξηση της ανεργίας και της φτώχειας. Το ελεύθερο εμπόριο εξυπηρετεί μόνον τα συμφέροντα των πλουσιότερων χωρών και των κυριότερων οικονομικών και χρηματοπιστωτικών ομάδων.
<P>
Απαιτείται ριζική αλλαγή στις διαπραγματεύσεις προκειμένου να τεθεί σε προτεραιότητα η ανάπτυξη και η κοινωνική πρόοδος, η δημιουργία θέσεων εργασίας με δικαιώματα και η καταπολέμηση της πείνας και της φτώχειας. Αυτό συνεπάγεται κατάργηση των φορολογικών παραδείσων, επένδυση στην επισιτιστική κυριαρχία και ασφάλεια, υποστήριξη των ποιοτικών δημόσιων υπηρεσιών και σεβασμό του δικαιώματος των κυβερνήσεων να διατηρούν τις δικές τους οικονομίες και δημόσιες υπηρεσίες, ιδίως στους τομείς της υγείας, της εκπαίδευσης, των υδάτινων πόρων, του πολιτισμού, των επικοινωνιών και της ενέργειας.
<SPEAKER ID="129" NAME="Mariann Fischer Boel">
μέλος της Επιτροπής. - (EN) Κύριε Πρόεδρε, θέλω να αναφερθώ σε αυτό που είπε ένας από τους αξιότιμους βουλευτές - ότι η Ευρωπαϊκή Ένωση πρέπει να είναι ο τίμιος μεσολαβητής σε αυτές τις διαπραγματεύσεις. Δεν διαφωνώ, αλλά δεν θέλω η Ευρωπαϊκή Ένωση να είναι ο μόνος χρηματοδότης σε αυτόν τον γύρο.
<P>
Είναι ευρέως γνωστό ότι η Ευρωπαϊκή Ένωση έχει διαδραματίσει καίριο ρόλο στη διατήρηση της ορθής πορείας. Ο λόγος γι' αυτό είναι ότι στους προηγούμενους γύρους ήμασταν ιδιαίτερα ευάλωτοι λόγω του γεωργικού μας τομέα, και αυτό δεν ισχύει στις σημερινές διαπραγματεύσεις. Ρίξαμε μια ισχυρή πρόταση στο τραπέζι και αυτό σημαίνει ότι βρισκόμαστε τώρα σε πολύ ευνοϊκή θέση.
<P>
Αλλά πρέπει επίσης να πω -όχι μόνο εδώ, αλλά το έχω πει και αλλού, και στις διαπραγματεύσεις στη Γενεύη- ότι η Ευρωπαϊκή Ένωση δεν θα κάνει άλλες παραχωρήσεις στη γεωργία. Φτάσαμε στο έσχατο όριο γι' αυτά που μπορούμε να κάνουμε και αυτό πραγματικά έχει αναγνωριστεί.
<P>
Ο αναπτυξιακός γύρος της Ντόχα ασφαλώς και έπρεπε να είναι ένας αναπτυξιακός γύρος. Πιστεύω ότι το διαπραγματευτικό κείμενο που υποβάλλεται σήμερα δείχνει ότι, αν ολοκληρώσουμε αυτόν τον γύρο, πράγματι θα έχει ένα θετικό αποτέλεσμα στην ανάπτυξη. Επί παραδείγματι, οι υποχρεώσεις ανοίγματος της αγοράς για τις αναπτυσσόμενες χώρες δεν θα είναι ίδιες με αυτές που ισχύουν για τις αναπτυγμένες χώρες και οι φτωχότερες χώρες -οι λιγότερο αναπτυγμένες χώρες- δεν θα χρειαστεί να ανοίξουν τις αγορές τους καθόλου. " Ευρωπαϊκή Ένωση υποστήριξε αυτήν την ευέλικτη προσέγγιση.
<P>
Σήμερα, η Ευρωπαϊκή Ένωση είναι ο μόνος βιομηχανικός συνασπισμός που έχει ανοίξει πλήρως τις αγορές του για τις λιγότερο αναπτυγμένες χώρες με πρόσβαση χωρίς δασμούς και χωρίς ποσοστώσεις σε όλους τους τομείς. Καμία άλλη βιομηχανική χώρα δεν έχει κάνει τόσα πολλά όσα έχουμε κάνει εμείς, αλλά αυτοί οι συνασπισμοί θα υποχρεωθούν να κάνουν το ίδιο με εμάς αν ολοκληρώσουμε αυτόν τον γύρο.
<P>
Σχετικά με το αν η συμφωνία είναι αρκετά καλή, πιστεύω ότι η δυνατότητα επίτευξης συναίνεσης μεταξύ 150 και πλέον διαφορετικών χωρών με τελείως διαφορετικές προσεγγίσεις ίσως σημαίνει ότι ποτέ δεν θα αποκτήσουμε τον καλύτερο δυνατό κόσμο. Αλλά πιστεύω ότι οι προτάσεις που έχουν κατατεθεί από την Ευρωπαϊκή Ένωση είναι ισχυρές και σίγουρα θα οδηγήσουν σε οφέλη για το παγκόσμιο εμπόριο.
<P>
Τέλος, θέλω απλώς να επαναλάβω τη βούληση και την ανοιχτή διάθεση της Επιτροπής σχετικά με τον νέο ρόλο που θα διαδραματίσει το Κοινοβούλιο στο μέλλον για τη συνεργασία και τη διαφάνεια στις συζητήσεις που σίγουρα θα διεξαχθούν στο μέλλον σχετικά με τα θέματα του εμπορίου.
<SPEAKER ID="130" NAME="Πρόεδρος">
" συζήτηση έληξε.
<P>
Γραπτές δηλώσεις (άρθρο 149 του Κανονισμού)
<SPEAKER ID="997" NAME="Filip Kaczmarek  " LANGUAGE="PL">
Κυρίες και κύριοι, το εμπόριο μπορεί να αποτελέσει τη βάση για διαρκή και δίκαιη ανάπτυξη. Δεν θα εξαλείψουμε τη φτώχεια και την πείνα από τον κόσμο χωρίς τη βοήθεια της αγοράς. Όσοι πιστεύουν το αντίθετο καταδικάζουν τους φτωχούς σε αέναη χρήση βοήθειας, αέναη εξάρτηση και αέναη αβεβαιότητα για το μέλλον. Μόνον με την οικοδόμηση μιας πραγματικής οικονομίας της αγοράς μπορούν οι φτωχές χώρες και οι πολίτες τους να βγουν από την παγίδα της σημερινής εξάρτησης. " παγκοσμιοποίηση μπορεί να είναι ευλογία, και όχι κατάρα. " αναστολή των διαπραγματεύσεων στον αναπτυξιακό γύρο της Ντόχα του Παγκόσμιου Οργανισμού Εμπορίου έβλαψε περισσότερο τις αναπτυσσόμενες χώρες. Αυτό είναι ακόμα πιο οδυνηρό, διότι συνέβη σε μια εποχή κρίσης στα τρόφιμα, στα καύσιμα και στην οικονομία. Πρέπει να κάνουμε ό,τι είναι δυνατόν για να αποκαταστήσουμε την εμπιστοσύνη στο πολυμερές σύστημα εμπορίου. Αν δεν εξευρεθεί λύση σε αυτό το πρόβλημα, οι φτωχοί, οι αποκλεισμένοι και οι απειλούμενοι θα παραμείνουν στην ίδια κατάσταση. Σας ευχαριστώ πολύ.
<SPEAKER ID="996" NAME="Tokia Saïfi  " LANGUAGE="FR">
" ολοκλήρωση του γύρου της Ντόχα παραμένει πρόβλημα, και η έβδομη Υπουργική Διάσκεψη που διεξήχθη στη Γενεύη στις αρχές Δεκεμβρίου δεν δημιούργησε τις συνθήκες για την ενίσχυση του πολυμερούς πλαισίου του διεθνούς εμπορίου. " αλήθεια είναι ότι το έργο του ΠΟΕ είναι ουσιώδες για την παγκόσμια οικονομική ανάκαμψη. Ο κόσμος μετά την κρίση, ο οποίος θα είναι ένας κόσμος αλληλεξαρτήσεων, θα πρέπει ως εκ τούτου να αυτοπροστατεύεται από τον οικονομικό εθνικισμό και τον υπερβολικό προστατευτισμό εστιάζοντας στη ρύθμιση και στη διατήρηση ενός περιβάλλοντος δίκαιου εμπορίου. Τώρα περισσότερο από ποτέ, πρέπει να θυμόμαστε ότι στόχος μας είναι η φιλόδοξη και ισορροπημένη ολοκλήρωση του γύρου της Ντόχα. Μέσω των εποικοδομητικών προτάσεών της σχετικά με τη γεωργική πτυχή (πολυάριθμες παραχωρήσεις και ριζική μεταρρύθμιση της ΚΓΠ), η Ευρωπαϊκή Ένωση μπορούμε να πούμε ότι είχε μια ζωτική συνδρομή που την φέρνει πιο κοντά σε μια συμφωνία. Ως εκ τούτου, αυτές οι πολυάριθμες παραχωρήσεις πρέπει τώρα να αντισταθμιστούν με πρόοδο σε σχέση με την πρόσβαση στην αγορά μη γεωργικών προϊόντων (NAMA) και τις υπηρεσίες. Ο ΠΟΕ είναι ένας διεθνής οργανισμός που μπορεί να συμβάλει στην καταπολέμηση των ανισοτήτων και στην ενίσχυση των εμπορικών δυνατοτήτων των αναπτυσσόμενων χωρών. Παρά ταύτα, πρέπει να μπορεί να μεταρρυθμιστεί και να λαμβάνει υπόψη τις αλληλεπιδράσεις μεταξύ του εμπορίου και της αειφόρου ανάπτυξης.

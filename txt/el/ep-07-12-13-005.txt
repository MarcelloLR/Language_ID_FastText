<CHAPTER ID="005">
Οικονομικές και εμπορικές σχέσεις με την Κορέα (συζήτηση)
<SPEAKER ID="038" NAME="Πρόεδρος">
" ημερήσια διάταξη προβλέπει της συζήτηση της έκθεσης του κ. David Martin, εξ ονόματος της Επιτροπής Διεθνούς Εμπορίου, σχετικά με τις εμπορικές και οικονομικές σχέσεις με την Κορέα.
<SPEAKER ID="039" NAME="David Martin  " AFFILIATION="PSE">
εισηγητής. - (EN) Κύριε Πρόεδρε, η παρούσα έκθεση χρειάσθηκε να συνταχθεί σε αρκετά σύντομο χρονικό διάστημα, διότι αναμέναμε -και ελπίζαμε επίσης- ότι η συμφωνία ελευθέρων συναλλαγών μεταξύ της Ευρωπαϊκής Ένωσης και της Κορέας θα συνάπτονταν στα τέλη του τρέχοντος έτους. Είναι σαφές ότι δεν πρόκειται να γίνει κάτι τέτοιο αλλά, εντούτοις, χαιρόμαστε που το Κοινοβούλιο είναι σε θέση να εξετάσει σήμερα την έκθεση και ελπίζουμε ότι, μέσω της έκθεσης αυτής, θα είμαστε σε θέση να επηρεάσουμε τη στάση της Επιτροπής.
<P>
Για να φτάσουμε εδώ που βρισκόμαστε σήμερα, ορισμένοι από τους συναδέλφους μου χρειάστηκε να εργαστούν εξαιρετικά σκληρά, και θα ήθελα να ευχαριστήσω τον Christopher Ford από την Επιτροπή Εμπορίου και την Emmanuelle Le Texier από την Ομάδα ΕΣΚ, που εργάσθηκαν πέραν των κανονικών ορίων του καθήκοντος για να προλάβουν να ετοιμάσουν εγκαίρως την παρούσα έκθεση. Θα ήθελα επίσης να ευχαριστήσω τον Επίτροπο Mandelson και τις υπηρεσίες του για την καλή συνεργασία που παρείχε η Επιτροπή κατά τη σύνταξη της παρούσας έκθεσης, καθώς και τον πρέσβη της Κορέας, η συνδρομή του οποίου με βοήθησε να αντιληφθώ τη στάση της Κορέας έναντι αυτών των διαπραγματεύσεων.
<P>
Από ιστορική άποψη, οι συμφωνίες ελευθέρων συναλλαγών μεταξύ της Ευρωπαϊκής Ένωσης και των χωρών της Ασίας έδιναν μικρή βαρύτητα στον τομέα του εμπορίου, παρά την ονομασία τους. Θεωρώ ότι η συγκεκριμένη θα μπορούσε να αποτελέσει την εξαίρεση στον κανόνα. " Κορέα έχει επιδείξει προθυμία και ικανότητα να διαπραγματευτεί μια μακροπρόθεσμη και ολοκληρωμένη διμερή εμπορική συμφωνία.
<P>
" Κορέα αποτελεί σημαντικό παράγοντα στην περιοχή της Ασίας. Αποτελεί σήμερα πλούσια χώρα, την 11η μεγαλύτερη οικονομία παγκοσμίως. Το κατά κεφαλήν εισόδημά της είναι παρόμοιο με εκείνο της Ισπανίας. Πρόκειται για μια γοργά αναπτυσσόμενη οικονομία, και το εμπόριο μεταξύ των δύο περιοχών -της Κορέας δηλαδή και της Ευρωπαϊκής Ένωσης- ανήλθε στο ποσό των 60 δισ. ευρώ πέρυσι. Πρόκειται, επομένως, για μια συμφωνία που αξίζει να συναφθεί και που, εάν την φέρουμε εις πέρας με επιτυχία, θα ωφελήσει αμφότερες τις πλευρές. " βιομηχανία παραγωγής της Κορέας, για παράδειγμα, θα ωφεληθεί μέσα από την πρόσβαση στις ευρωπαϊκές υπηρεσίες, που θα επιτρέψει στον παραγωγικό κλάδο της Κορέας να επεκταθεί και να ανταγωνισθεί με ευνοϊκότερους όρους. Εμείς, πάλι, μπορούμε να ωφεληθούμε μέσα από την πρόσβαση στην αγορά της Κορέας ορισμένων εκ των βασικών αγαθών και υπηρεσιών μας.
<P>
Το αρχικό χρονοδιάγραμμα, όπως ανέφερα, είχε θεσπισθεί αρχικά με δεδομένη τη σύναψη της συμφωνίας στα τέλη του τρέχοντος έτους. Τώρα φαίνεται ότι η ρεαλιστικότερη εκδοχή είναι ότι οι διαπραγματεύσεις θα ολοκληρωθούν το νωρίτερο τον Μάιο του ερχόμενου έτους, αλλά με ενθαρρύνει το γεγονός ότι, μετά από πέντε γύρους διαπραγματεύσεων, οι συνομιλίες φαίνεται ότι έχουν φτάσει στον πυρήνα του ζητήματος και παίρνουν πια σοβαρή τροπή. Είναι προφανές ότι εξακολουθούν να υπάρχουν σημαντικά κενά μεταξύ της θέσης της Ευρωπαϊκής Ένωσης σε ζητήματα όπως η σήμανση της χώρας προέλευσης, τεχνικά πρότυπα για την αυτοκινητοβιομηχανία και οι δασμολογικές παραχωρήσεις για τα αγαθά. Το βασικό, όμως, στοιχείο είναι ότι οι διαπραγματεύσεις πραγματοποιούνται τώρα σε σοβαρό και λεπτομερές επίπεδο.
<P>
Οι βασικές μου ανησυχίες αφορούν τον τομέα, καταρχάς, των κοινωνικών και περιβαλλοντικών προτύπων. Ακόμα και με αυτήν την καθυστέρηση, η συμφωνία με την Κορέα δείχνει ότι θα είναι η πρώτη από τη νέα γενιά ΣΕΣ τις οποίες θα συνάψουμε. Ως τέτοια, θα μπορέσει να αποτελέσει πρότυπο για μελλοντικές ΣΕΣ, και θα ήθελα να δω τις φιλοδοξίες μας σε σχέση με τα περιβαλλοντικά και κοινωνικά πρότυπα να αυξάνονται. Θα ήθελα να διαβεβαιώσω ότι η συμφωνία περιλαμβάνει μηχανισμό επίλυσης των διαφορών. Δεν πιστεύω ότι πρέπει να συμβιβαστούμε για τίποτα λιγότερο από εκείνα με τα οποία συμφώνησαν οι "ΠΑ, και αυτές περιλαμβάνουν επίσης μηχανισμό επίλυσης των διαφορών στη δική τους συμφωνία. Θεωρώ ότι ζητήματα όπως η επικύρωση των βασικών συμβάσεων της ΔΟΕ και η εφαρμογή μετά το 2012 των νέων συμφωνιών που θα συναφθούν με αντικείμενο την κλιματική αλλαγή δεν μπορούν να αφεθούν σε απλές συμφωνίες κυρίων ή να ζητηθεί απλώς από τους ανθρώπους να κάνουν ορισμένα πράγματα. Πρέπει να διαθέτουμε όντως κάποιον μηχανισμό για την επίλυση τυχόν διαφορών. Ελπίζω ότι η Επιτροπή θα επανεξετάσει αυτό το ζήτημα.
<P>
Θα ήθελα επίσης να αναφέρω ότι το βιομηχανικό συγκρότημα Kaesong πρέπει να ιδωθεί με θετικό τρόπο στο πλαίσιο μιας τέτοιας συμφωνίας. Δέχομαι την προσέγγιση της Επιτροπής ότι, πρώτον, πρέπει να συναφθεί η συμφωνία ελευθέρων συναλλαγών, αλλά εάν είμαστε σε θέση να την συνάψουμε, πριν από την υπογραφή της θα πρέπει να εξετάσουμε πώς μπορούμε να βοηθήσουμε τη Νότια Κορέα ενθαρρύνοντας τη Βόρεια Κορέα να ενταχθεί στον πραγματικό κόσμο. Το βιομηχανικό συγκρότημα Kaesong, το οποίο έχει τη βάση του στη Βόρεια Κορέα, αλλά το διαχειρίζονται εταιρείες της Νότιας Κορέας, αποτελεί μέσο για να φέρουμε τη Βόρεια Κορέα σε επαφή με τον υπόλοιπο κόσμο, και αυτή είναι μια διαδικασία την οποία θα πρέπει να ενθαρρύνουμε. Πιστεύω ότι, μέσα από αυτήν την εμπορική συμφωνία, μπορούμε να κάνουμε πολλά για να βοηθήσουμε τη Νότια Κορέα στη διαδικασία αυτή. Το ζήτημα δεν αφορά μόνο τη Νότια Κορέα αλλά και ολόκληρο τον κόσμο, καθώς ο κόσμος θα γίνει ασφαλέστερος εάν η Βόρεια και η Νότια Κορέα μπορέσουν να συνεργαστούν.
<P>
Θεωρώ ότι εν προκειμένω πρόκειται για μια σημαντική συμφωνία ελευθέρων συναλλαγών. Θεωρώ ότι πρόκειται για μια συμφωνία που θα ωφελήσει τόσο την ΕΕ όσο και την Κορέα, εάν διαμορφωθούν οι κατάλληλοι όροι. Στηρίζω την άποψη της Επιτροπής ότι δεν πρέπει να βιαστούμε να έρθουμε σε συμβιβασμό, και ότι ένας καλός συμβιβασμός που ενδέχεται να καθυστερήσει είναι καλύτερος από έναν κακό συμβιβασμό που μπορεί να επιτευχθεί νωρίς. Ελπίζω ότι ο νέος Πρόεδρος που θα αποκτήσει η Κορέα στις αρχές του επόμενου έτους θα ζητήσει από την κυβέρνησή του να εργαστεί ακούραστα με σκοπό τη σύναψη της εν λόγω συμφωνίας πριν από το καλοκαίρι.
<SPEAKER ID="040" NAME="Peter Mandelson">
Μέλος της Επιτροπής. - (EN) Κύριε Πρόεδρε, χαιρετίζω το εξαιρετικό και ταχύτατο έργο που εκτέλεσε ο εισηγητής, κ. Martin, καθώς και οι συνάδελφοι και το προσωπικό του. Από κοινού συνέταξαν μια ολοκληρωμένη και ισορροπημένη έκθεση, την οποία συγχαίρω.
<P>
" έγκριση από το Κοινοβούλιο αυτής της πρότασης ψηφίσματος θα στείλει μια σαφή ένδειξη της υποστήριξης της πολιτικής της Επιτροπής όσον αφορά την επιδίωξη σύναψης μιας φιλόδοξης και ολοκληρωμένης συμφωνίας ελευθέρων συναλλαγών (ΣΕΣ) με τη Νότια Κορέα, στο πλαίσιο της στρατηγικής που ορίσθηκε στην ανακοίνωση "" Ευρώπη στον κόσμο" τον Οκτώβριο του 2006. " επιλογή της Νότιας Κορέας ως εταίρου για αυτήν τη νέα γενιά συμφωνιών ελευθέρων συναλλαγών αντικατοπτρίζει το σημαντικό οικονομικό και πολιτικό δυναμικό της χώρας, αλλά αποτελεί επίσης αναγνώριση του γεγονότος ότι υπάρχουν σημαντικοί και επίμονοι φραγμοί στους ισχυρότερους οικονομικούς και εμπορικούς δεσμούς μεταξύ μας.
<P>
" πρόταση έρχεται εγκαίρως: οι διαπραγματεύσεις σχετικά με τις συμφωνίες ελευθέρων συναλλαγών με τη Νότια Κορέα ξεκίνησαν τον Μάιο του 2007 και έχουν μέχρι στιγμής σημειώσει ταχύτατη πρόοδο. Είμαστε έτοιμοι να εργαστούμε με σκοπό την ταχεία ολοκλήρωσή τους με την προϋπόθεση ότι η ουσία και η ποιότητα του αποτελέσματος θα είναι οι δέουσες. Αυτό είναι το τελικό μας συμπέρασμα και έτσι θα παραμείνει.
<P>
" ΣΕΣ μας με τη Νότια Κορέα πρέπει να συνάδει πλήρως με τον ΠΟΕ. Αυτό είναι αυτονόητο. Επιζητούμε τη μακροπρόθεσμη ελευθέρωση του εμπορίου στον τομέα των αγαθών και των υπηρεσιών, καθώς και σε εκείνο των επενδύσεων. Εφιστούμε ιδίως την προσοχή στους μη δασμολογικούς φραγμούς και στους κανόνες και τους κανονισμούς σε βασικούς τομείς, όπως είναι τα δικαιώματα πνευματικής ιδιοκτησίας, ο ανταγωνισμός και οι δημόσιες συμβάσεις. Συμφωνώ απολύτως με τη σημασία που αποδίδει η έκθεση στους μη δασμολογικούς φραγμούς και τα αποτελεσματικά μέσα επίλυσης των διαφορών όσον αφορά αυτήν και άλλες πτυχές της προβλεπόμενης συμφωνίας.
<P>
Οι μελέτες αναφέρουν ότι, σε ορισμένους τομείς στην Κορέα, οι μη δασμολογικοί φραγμοί είναι πλέον σημαντικότεροι από τους ίδιους τους δασμούς. Οι ουσιαστικές βελτιώσεις σε αυτούς τους εσωτερικούς φραγμούς στο εμπόριο, με στόχο την πραγματική πρόσβαση στην αγορά της Νότιας Κορέας για τις εξαγωγές από την ΕΕ, θα αποτελέσουν το κλειδί για τη σύναψη της ΣΕΣ.
<P>
Αναφορικά με ορισμένους από τους προβληματισμούς που αναφέρθηκαν, το ζήτημα της Kaesong εγείρει σύνθετα τεχνικά και πολιτικά ερωτήματα. Χαιρετίζουμε τις τροπολογίες που προτάθηκαν εν προκειμένω, διότι επισημαίνουν τον σύνθετο χαρακτήρα του ζητήματος, που απαιτεί προσεκτική εξέταση. " αναγνώριση και η προώθηση των κοινωνικών και περιβαλλοντικών πτυχών του εμπορίου -αειφόρος ανάπτυξη- θα αποτελέσουν αναπόσπαστο τμήμα της συμφωνίας ελευθέρων συναλλαγών με τη Νότια Κορέα.
<P>
Συμφωνώ ότι η αποτελεσματική εφαρμογή των προτύπων αποτελεί βασικό στοιχείο για την εξασφάλιση ενός φιλόδοξου και αποδοτικού αποτελέσματος όσον αφορά την αειφόρο ανάπτυξη στο πλαίσιο της εν λόγω συμφωνίας. Ωστόσο, το στοιχείο της συνεργασίας μπορεί να επιτύχει πολύ περισσότερα στον εν λόγω τομέα από ό,τι η αίσθηση του εξαναγκασμού. Αναμένουμε ότι θα καλύψουμε μεγαλύτερο αριθμό πολυμερών περιβαλλοντικών συμφωνιών, και θα συμπεριλάβουμε ζητήματα όπως η αξιοπρεπής εργασία και η μεγαλύτερη δέσμευση έναντι των βασικών συμβάσεων της ΔΟΕ, και αναμένουμε να υπερβούμε τα όρια άλλων πρόσφατων συμφωνιών, όπως εκείνες που καλύπτονται από τη ΣΕΣ Κορέας"ΠΑ. Στοχεύουμε επίσης στη συμμετοχή των κοινωνικών εταίρων και της κοινωνίας των πολιτών στη συνεργασία αυτή.
<P>
" αξιολόγηση των επιπτώσεων στην αειφορία έχει ήδη ξεκινήσει. Τα βασικά ευρήματα των σχεδίων εκθέσεων κατά τις διάφορες φάσεις θα συζητηθούν με την κοινωνία των πολιτών. Ο λόγος για την εκπόνηση της ΕΑΑ είναι να διασφαλίσουμε ότι θα υπάρχει συνεχής και ταχεία ανατροφοδότηση με στοιχεία στο πλαίσιο της πορείας των διαπραγματεύσεων. Αυτό θα βασιστεί στις αρχικές επαφές που είχαμε με την κοινωνία των πολιτών κατά την έναρξη των διαπραγματεύσεων.
<P>
Συνεργαστήκαμε επίσης στενά με το Κοινοβούλιο. " συνεργασία με τον εισηγητή και την Επιτροπή Διεθνούς Εμπορίου υπήρξε εξαιρετική. Εγώ ο ίδιος, καθώς και ο Γενικός Διευθυντής, ενημερώναμε τακτικά την εν λόγω επιτροπή. Όσον αφορά τη διαδικασία επικύρωσης, αυτό θα εξαρτηθεί από το περιεχόμενο της ίδιας της συμφωνίας, αλλά η Ευρωπαϊκή Επιτροπή υποστηρίζει την όσο το δυνατόν μεγαλύτερη ανάμιξη του Κοινοβουλίου στη Συνθήκη.
<P>
Τέλος, ενδεχόμενη μελλοντική ΣΕΣ που θα καλύπτει τις διμερείς εμπορικές σχέσεις με τη Νότια Κορέα θα αποτελέσει τμήμα ενός συνολικού και συνεκτικού πλαισίου σχέσεων της ΕΕ με τη Νότια Κορέα. " υπάρχουσα διμερής συμφωνία πλαίσιο θα εξακολουθήσει να διέπει τη διμερή συνεργασία και τον πολιτικό διάλογο.
<P>
Κλείνοντας, στόχος της παρούσης ΣΕΣ είναι να συμπληρώσει το φιλόδοξο αποτέλεσμα του Γύρου της Ντόχα εμβαθύνοντας και επεκτείνοντας τη διμερή σχέση με τη Νότια Κορέα. " εμπειρία του παρελθόντος δείχνει ότι τέτοιου είδους συμφωνίες μπορούν να αποτελέσουν δοκιμή των λύσεων που αφορούν την ελευθέρωση και να αποτελέσουν ενδιάμεσα βήματα για τη μελλοντική εξέλιξη του ΠΟΕ. Μια φιλόδοξη και ολοκληρωμένη ΣΕΣ με τη Νότια Κορέα δεν έχει μόνο εμπορική σημασία, αλλά θα σημάνει επίσης σημαντική αναβάθμιση της διμερούς σχέσης ΕΕ-Κορέας. Αποτελεί επίσης αναγνώριση της δραστηριοποίησης της ΕΕ στη χερσόνησο της Κορέας και στην ευρύτερη περιοχή. Με μια ευρύτερη έννοια, αποτελεί τμήμα της γενικότερης δέσμευσής μας να εξασφαλίσουμε ότι η εμπορική πολιτική της ΕΕ στην Ασία συμβαδίζει με την εντυπωσιακή εξέλιξη της περιοχής και να διασφαλίσουμε τα οφέλη σε όρους θέσεων εργασίας, ανάπτυξης και αύξησης του εμπορίου για αμφότερες τις πλευρές.
<SPEAKER ID="041" NAME="Werner Langen  " AFFILIATION="PPE-DE">
συντάκτης γνωμοδότησης της Επιτροπής Βιομηχανίας, Έρευνας και Ενέργειας. - (DE) Κύριε Πρόεδρε, η Επιτροπή Βιομηχανίας, Έρευνας και Ενέργειας ευχαριστεί τον εισηγητή για την υιοθέτηση των προτάσεών μας. Θεωρούμε ότι η σύναψη συμφωνίας είναι εύλογη, αλλά θα θέλαμε εντούτοις να επισημάνουμε ότι στο παρελθόν έχουν υπάρξει σημαντικά τομεακά προβλήματα σε σχέση με την Κορέα. Αναφέρομαι εδώ, για παράδειγμα, στη συζήτηση των τελευταίων ετών σχετικά με το ντάμπινγκ των τιμών στη ναυπηγική βιομηχανία, όπου σημειώθηκαν ακόμα και νομικές αγωγές. Θα θέλαμε να μας διαβεβαιώσετε ότι αυτά τα τομεακά προβλήματα έχουν επιλυθεί για να διασφαλίσουμε ότι αμφότερες οι πλευρές προχωρούν πραγματικά σε άνοιγμα και ότι η Κορέα δεν αποτελεί τη μοναδική πλευρά που επωφελείται, αλλά και ότι -λαμβάνοντας υπόψη και τον φαρμακευτικό μας κλάδο, την αυτοκινητοβιομηχανία, τους διάφορους βιομηχανικούς μας κλάδους- η αμοιβαιότητα είναι εγγυημένη.
<P>
Το Kaesong αποτέλεσε ζήτημα ειδικής φύσης. Ο Επίτροπος αναφέρθηκε μόλις στο ερώτημα του πώς θα συμπεριληφθούν αυτές οι ειδικές ζώνες της Βόρειας Κορέας στη συμφωνία. Σύμφωνα με όσα ακούω, προβλέπονται οκτώ ακόμα ειδικές ζώνες. Κατά την άποψη της Επιτροπής Βιομηχανίας, εν προκειμένω πρέπει να ισχύσουν διεθνή πρότυπα. Δεν μπορούμε να υπονομεύσουμε τις συμφωνίες ελευθέρων συναλλαγών μας κατ' αυτόν τον τρόπο. Ζητούμε, ως εκ τούτου, να ελεγχθεί ενδελεχώς η συγκεκριμένη πτυχή. Κατά τα άλλα, σας ευχαριστούμε θερμά -ευχαριστούμε και την Επιτροπή- για τις διαπραγματεύσεις αυτές!
<SPEAKER ID="042" NAME="Peter Šťastný">
εξ ονόματος της Ομάδας PPE-DE. - (EN) Κύριε Πρόεδρε, καταρχάς θα ήθελα να συγχαρώ τον συνάδελφό μου και εισηγητή, κ. Martin, για την υψηλής ποιότητας και ολοκληρωμένη έκθεσή του. Οι διαπραγματευτές μας θα πρέπει να την λάβουν υπόψη. Θα πρέπει επίσης να διδαχθούμε από τη ΣΕΣ που συνήφθη πρόσφατα μεταξύ "ΠΑ και Κορέας, η οποία δείχνει ότι η ταχύτητα σύναψης μιας συμφωνίας είναι μεν σημαντική, αλλά δεν πρέπει να αποτελεί πρώτη προτεραιότητα. Βασικός στόχος θα πρέπει να είναι σαφώς η επίτευξη υψηλής ποιότητας και ίσων όρων ανταγωνισμού όσον αφορά τις ροές του εμπορίου. Σήμερα, οι ροές αυτές εξακολουθούν να περιορίζονται σε μεγάλο βαθμό από τους μη εμπορικούς φραγμούς.
<P>
" Κορέα δεν εφαρμόζει διεθνή πρότυπα ή προϋποθέσεις σήμανσης όσον αφορά τα προϊόντα της αυτοκινητοβιομηχανίας ή άλλα σημαντικά προϊόντα όπως τα ιατροφαρμακευτικά, τα καλλυντικά και τα ηλεκτρονικά προϊόντα. Υπάρχει επίσης ανάγκη για διευκρινίσεις στον τομέα των δικαιωμάτων πνευματικής ιδιοκτησίας και των παραποιημένων προϊόντων. Τα ζητήματα αυτά πρέπει να βρουν λύση προτού υπογράψουμε την εν λόγω ΣΕΣ, ούτως ώστε να διασφαλισθεί το ελεύθερο και δίκαιο εμπόριο. Μέχρις ότου επιλυθούν όλα αυτά τα ζητήματα ώστε να μας ικανοποιούν πλήρως, θα συνιστούσα στην Επιτροπή να μην υπογράψει τη συμφωνία.
<P>
Θα ήθελα να εκφράσω τον θαυμασμό μου για το οικονομικό θαύμα της Νότιας Κορέας, το οποίο αντικατοπτρίζεται στο γεγονός ότι αποτελεί τον τέταρτο μεγαλύτερο εμπορικό εταίρο της ΕΕ. Είναι εμφανές ότι η ύπαρξη μιας ισχυρής δημοκρατίας την ωφέλησε σε μεγάλο βαθμό, και νιώθει κανείς λύπη για τα αδέλφια της στη Βόρεια Κορέα.
<P>
Πρέπει να είμαστε προετοιμασμένοι να κάνουμε ό,τι μπορούμε για να επιτύχουμε μια συγκινητική επανασύνδεση παρόμοια με εκείνη που παρακολουθήσαμε στα τέλη της δεκαετίας του '80 μεταξύ Ανατολικής και Δυτικής Γερμανίας. Αυτό θα πρέπει, ασφαλώς, να βασιστεί στην αρχή της δημοκρατίας, η οποία χάρισε τόσο μεγάλη επιτυχία στη Νότια Κορέα.
<SPEAKER ID="043" NAME="Erika Mann">
εξ ονόματος της Ομάδας PSE. - (DE) Κύριε Πρόεδρε, θα ήθελα να αναφερθώ σε τρία σημεία. Καταρχάς, θα ήθελα να ευχαριστήσω τον εισηγητή, κ. Martin, εξ ονόματος της Ομάδας μου. " έκθεση συνετάχθη με μεγάλη φροντίδα και θίγει όλα τα σημεία που είναι σημαντικά και χρήζουν συζήτησης. Συνιστά επίσης να δοθεί η δέουσα προσοχή σε ορισμένα θέματα, π.χ. στον κλάδο της αυτοκινητοβιομηχανίας. Από αυτήν την άποψη, θεωρώ ότι πρόκειται για εξαιρετική έκθεση, και αυτό αποτελεί καλή προϋπόθεση, και θα πρέπει κατ' αντιστοιχία να εξετασθεί από την Επιτροπή και το Συμβούλιο. Χαίρομαι που ακούω ότι ο Επίτροπος ανταποκρίθηκε τόσο θερμά.
<P>
Κατά δεύτερον, θα ήθελα να ρωτήσω τον Επίτροπο: πώς θα προχωρήσουν, κατά τη γνώμη σας, εν γένει οι διαπραγματεύσεις με την Κορέα; Οι διαπραγματεύσεις βρίσκονται πράγματι καθ' οδόν και έχουν φτάσει σε πολύ δύσκολο στάδιο. Στην αρχή, θεωρώ ότι τα πράγματα φαίνονταν πολύ καλύτερα από ό,τι αποδείχθηκαν εν τω μεταξύ. Ασφαλώς, προστίθενται και παράλληλες διαπραγματεύσεις με όλα τα κράτη ASEAN. Οι διαπραγματεύσεις αυτές βρίσκονται επίσης -από όσο αντιλαμβάνομαι από τα πρακτικά- σε πολύ δύσκολο στάδιο. Ποια είναι η εκτίμηση της Επιτροπής ως προς αυτό; Ποια θα είναι η επίδραση των συνεχιζόμενων διαπραγματεύσεών μας με τις χώρες ASEAN στις διαπραγματεύσεις με την Κορέα;
<P>
Το τελευταίο μου ερώτημα προς τον Επίτροπο συνδέεται με το γεγονός ότι σήμερα, 13 Δεκεμβρίου, οι αρχηγοί κρατών και κυβερνήσεων πρόκειται να υπογράψουν τη Μεταρρυθμιστική Συνθήκη. Βάσει αυτής, το Κοινοβούλιο θα αποκτήσει στο μέλλον πολύ μεγαλύτερη επιρροή στον τομέα του λιανικού εμπορίου, κάτι για το οποίο εμείς στο Κοινοβούλιο αγωνιζόμαστε εδώ και πολύ καιρό. Θα ήθελα να ευχαριστήσω την Επιτροπή και ιδίως τον Επίτροπο Mandelson για την υποστήριξη που παρείχε πάντα στο έργο αυτό.
<P>
Το ερώτημά μου, ωστόσο, είναι το ακόλουθο: θεωρείτε ότι η Επιτροπή θα μας υποστηρίξει εάν ζητήσουμε από το Συμβούλιο τα δικαιώματα που έχουν ήδη συμπεριληφθεί στην επικείμενη συμφωνία ελευθέρων συναλλαγών και ότι το Κοινοβούλιο θα τηρήσει, επομένως, τη σχετική υποχρέωση υποστήριξης; Να υποθέσουμε ότι σας έχουμε στο πλευρό μας ως προς αυτό, κύριε Επίτροπε;
<SPEAKER ID="044" NAME="Ignasi Guardans Cambó">
εξ ονόματος της Ομάδας ALDE. - (ES) Κύριε Πρόεδρε, θα ήθελα και εγώ με τη σειρά μου να συγχαρώ, εξ ονόματος της Ομάδας μου και με κάθε τυπικότητα, τον εισηγητή David Martin για την εξαιρετική ποιότητα της έκθεσης που παρουσίασε στο Κοινοβούλιο. Στην πραγματικότητα, δεν είναι όλες οι εκθέσεις ισότιμες. Είναι σημαντικό το γεγονός ότι, παρόλο που εν προκειμένω ψηφίζουμε σχετικά με κάθε είδους έγγραφα, επισημαίνουμε εκείνα που διαθέτουν περιεχόμενο και βαρύτητα που τους επιτρέπουν να τυγχάνουν λεπτομερούς εξέτασης και που καλύπτουν όλα τα θέματα που τίθενται προς συζήτηση. Ως εκ τούτου, συγχαίρω τον εισηγητή και την ομάδα που τον στήριξε για την υλοποίηση αυτής της έκθεσης.
<P>
Είναι αλήθεια ότι δεν αναφερόμαστε συχνά στην Κορέα εδώ. Δεν αναφερόμαστε αρκετά σε αυτήν, μολονότι αποτελεί αναμφίβολα έναν από τους σημαντικότερους εμπορικούς εταίρους μας, για την ακρίβεια τον τέταρτο μεγαλύτερο εταίρο μας εκτός Ευρώπης, όπως αναφέρει η έκθεση. " Ευρωπαϊκή Ένωση αποτελεί τον κορυφαίο επενδυτή στην Κορέα, που αποτελεί αναμφίβολα μία από τις ισχυρότερες δημοκρατίες ολόκληρης της περιοχής.
<P>
Συνεπώς, λαμβάνοντας υπόψη, αφενός, όσα αναφέραμε μόλις και, αφετέρου, τις δυσκολίες που περιλαμβάνει το πολυμερές πλαίσιο και το γεγονός ότι υπάρχουν εμπόδια στην πρόσβαση των ευρωπαϊκών προϊόντων και υπηρεσιών στην αγορά, σημαντικά εμπόδια μη δασμολογικού χαρακτήρα, είναι προφανές ότι η Κορέα καθίσταται σημαντικός υποψήφιος για μια διμερή συμφωνία με την πλήρη υποστήριξη του Κοινοβουλίου. " συμφωνία αυτή, ωστόσο, πρέπει να τύχει σωστής διαμόρφωσης και διαπραγματεύσεων και να είναι φιλόδοξη.
<P>
Υπάρχουν δυσκολίες σε πολύ συγκεκριμένους τομείς. Επισημαίνω το ζήτημα των υπηρεσιών, που αναφέρθηκε ήδη, και το ζήτημα της πειρατείας πνευματικών δικαιωμάτων, σε μία από τις χώρες με τη μεγαλύτερη διείσδυση του Διαδικτύου στον κόσμο, όπου ως εκ τούτου υπάρχουν πολύ συγκεκριμένα προβλήματα, τα οποία πηγάζουν από το γεγονός ότι τα εμπορικά σήματα και δικαιώματα για την προστασία του οπτικοακουστικού τομέα δεν αντιμετωπίζονται με τη δέουσα σοβαρότητα.
<P>
Τέλος, όσον αφορά το ζήτημα του Kaesong: η Ομάδα μου θα υποστηρίξει το κείμενο της έκθεσης ως έχει. Με άλλα λόγια, αναγνωρίζουμε και κατανοούμε το πολιτικό περιεχόμενο της εν λόγω περιοχής μεταξύ της Νότιας και της Βόρειας Κορέας, αλλά αντιλαμβανόμαστε ότι, εάν το ελεύθερο εμπόριο με την Ευρωπαϊκή Ένωση εισαχθεί απλώς στο εν λόγω πλαίσιο, μπορεί να προκαλέσει σοβαρά προβλήματα, και επομένως δεν θα στηρίζαμε την απλή ένταξη της περιοχής του Kaesong σε ενδεχόμενη συμφωνία με την Ευρωπαϊκή Ένωση.
<SPEAKER ID="045" NAME="Zbigniew Krzysztof Kuźmiuk">
εξ ονόματος της Ομάδας UEN. - (PL) Κύριε Πρόεδρε, λαμβάνοντας τον λόγο για να μιλήσω εξ ονόματος της Ομάδας Ένωση για την Ευρώπη των Εθνών στο πλαίσιο της συζήτησης για τις οικονομικές και εμπορικές σχέσεις μεταξύ της Ευρωπαϊκής Ένωσης και της Κορέας, θα ήθελα να επιστήσω την προσοχή στα ακόλουθα ζητήματα. Με δεδομένο ότι η Κορέα έχει υπογράψει συμφωνία ελευθέρων συναλλαγών με την ΕΖΕΣ και τις χώρες ASEAN, καθώς επίσης και με τα "νωμένα Έθνη, αλλά αρνείται να υπογράψει αντίστοιχη συμφωνία με την Ευρωπαϊκή Ένωση, η ανταγωνιστικότητα των ευρωπαϊκών εταιρειών που εκμεταλλεύονται τη χωρίς δασμούς πρόσβαση στην αγορά της Κορέας θα μειωθεί. Αυτό θα έχει αρνητική επίδραση στο επίπεδο οικονομικής ανάπτυξης και απασχόλησης στις χώρες της ΕΕ.
<P>
Δεύτερον, σύμφωνα με αναλύσεις που πραγματοποιήθηκαν από ανεξάρτητα ερευνητικά κέντρα, το αποτέλεσμα της σύναψης συμφωνίας ελευθέρων συναλλαγών θα είναι ότι δύο τρίτα των οφελών που πηγάζουν από μια τέτοια συμφωνία θα πηγαίνουν στην Κορέα, και μόλις ένα τρίτο στην Ευρωπαϊκή Ένωση. Είναι επομένως απαραίτητο η Κορέα, πέρα από αυτήν τη συμφωνία, να δεσμευθεί προς την ΕΕ ότι θα αναλάβει να τηρεί τα ευρωπαϊκά κοινωνικά πρότυπα και ιδίως τα βασικά στοιχεία που συνδέονται με την αξιοπρεπή εργασία, καθώς και τα πρότυπα περιβαλλοντικής προστασίας και προστασίας των καταναλωτών.
<P>
Τρίτον, η προσέγγιση αυτή παρέχει τη δυνατότητα να υπάρξει θεμιτός ανταγωνισμός μεταξύ κορεατικών και ευρωπαϊκών εταιρειών. Μόνο τότε θα μπορέσουν οι κορεατικές εταιρείες να συμπεριλάβουν στο παραγωγικό τους κόστος το συνολικό κόστος εργασίας, περιβαλλοντικής προστασίας και προστασίας των καταναλωτών, και επομένως η τιμή των προϊόντων τους θα αντανακλά το πλήρες κόστος παραγωγής αυτών.
<SPEAKER ID="046" NAME="Caroline Lucas">
εξ ονόματος της Ομάδας Verts/ALE. - (EN) Κύριε Πρόεδρε, θα ήθελα να ξεκινήσω ευχαριστώντας τον κ. David Martin για την έκθεσή του και υπογραμμίζοντας τη ζωτική σημασία του παρόντος φακέλου. " Συνθήκη ΕΕ-Κορέας θα αποτελέσει την πρώτη εφαρμογή του νέου εμπορικού δόγματος της ΕΕ "" Ευρώπη στον Κόσμο", ενός δόγματος που είναι ιδιαίτερα αμφιλεγόμενο, ιδίως καθώς επιχειρεί να εισαγάγει συνθήκες βαθιάς πρόσβασης στην αγορά μέσα από την αφαίρεση όλων των φραγμών στη γενική διείσδυση των εισαγωγών, τη στιγμή ακριβώς που ολοένα περισσότεροι άνθρωποι συνειδητοποιούν ότι σε μια εντελώς ελεύθερη παγκόσμια οικονομία υπάρχουν πάρα πολλοί χαμένοι και μερικοί μόνο κερδισμένοι.
<P>
Από τη θετική της πλευρά, η έκθεση θέτει ορισμένα πολύ θετικά πρότυπα για το εμπόριο και τον κοινωνικό και περιβαλλοντικό τομέα, τα οποία οι Πράσινοι στηρίζουν στο έπακρο, και από αυτήν την άποψη θεωρώ ότι η έκθεση δημιουργεί ένα πολύ σημαντικό προηγούμενο για περαιτέρω μελλοντικές κοινοβουλευτικές αποκρίσεις σε άλλες συμφωνίες ελευθέρων συναλλαγών, για παράδειγμα, με την Ινδία και τις χώρες ASEAN. Επομένως, χαιρετίζουμε το γεγονός ότι η έκθεση επιμένει ότι δεν θα πρέπει να υπάρξουν εξαιρέσεις στον κανόνα που θέλει την πρόσβαση στην ευρωπαϊκή αγορά να εξαρτάται από τη συμμόρφωση προς τα πρότυπα περιβαλλοντικής προστασίας.
<P>
Επικροτούμε το γεγονός ότι απαιτεί την ένταξη στην εμπορική συμφωνία με την Κορέα δεσμευτικών κοινωνικών και περιβαλλοντικών ρητρών και, κατά την άποψή μας, αυτό από μόνο του καθιστά δύσκολη τη σκέψη ότι το βιομηχανικό συγκρότημα Kaesong της Βόρειας Κορέας θα ενταχθεί στους κανόνες της ΣΕΣ. Ακόμα πιο σημαντικό είναι ότι σκοπεύει να ενισχύσει τις δεσμευτικές αυτές ρήτρες απαιτώντας να υπόκεινται στον πρότυπο μηχανισμό επίλυσης των διαφορών.
<P>
Έχουμε, όμως, και μερικές σοβαρές διαφωνίες όσον αφορά την παρούσα έκθεση. Πρώτον, η απαίτηση για κατάργηση όλων των μη δασμολογικών φραγμών του εμπορίου χωρίς καμία προσπάθεια διαφοροποίησης μεταξύ του τι πραγματικά αποτελεί έναν έννομο μη δασμολογικό φραγμό και τι όχι. Δεν θα πρέπει να υποθέτουμε ότι καθετί που αποτρέπει το ανεμπόδιστο ελεύθερο εμπόριο συνιστά παράνομο φραγμό. Υπάρχουν μερικοί πολύ καλοί λόγοι για τον περιορισμό του εμπορίου, ιδίως όταν η δημόσια πολιτική επιθυμεί να θέσει ελέγχους για λόγους που άπτονται του κοινωνικού και περιβαλλοντικού τομέα, καθώς και του τομέα υγείας.
<P>
Αντιτιθέμεθα επίσης στην πλήρη εισαγωγή των λεγόμενων "θεμάτων της Σιγκαπούρης" στη συμφωνία ελευθέρων συναλλαγών. Υπάρχουν και πάλι καλοί λόγοι για τους οποίους η πλήρης ελευθερία επενδύσεων ή σύναψης δημοσίων συμβάσεων πρέπει να παραμείνει εκτός του πεδίου εφαρμογής μιας εμπορικής συμφωνίας. " Κορέα βίωσε μια καταστροφική εμπειρία με την ελεύθερη ροή του κεφαλαίου στα τέλη της δεκαετίας του '90 και χρησιμοποίησε πολιτικές προστατευμένης σύναψης δημοσίων συμβάσεων για να σταθεί και πάλι στα πόδια της. Βέβαια, δεν είμαστε εμείς εκείνοι που θα κρίνουν εάν θα έπρεπε από την πλευρά τους να προσφέρουν αυτές τις διευκολύνσεις, αλλά μπορούμε να κρίνουμε τι είναι καλό για εμάς, και η Ομάδα μου δεν υποστηρίζει την παροχή απεριόριστης ελευθερίας σε ξένους επενδυτές στην Ευρώπη ή την αφαίρεση της δυνατότητας χρησιμοποίησης των δημόσιων δαπανών για την επίτευξη κοινωνικών στόχων μέσα από συγκεκριμένες εγχώριες πολιτικές περί δημοσίων συμβάσεων.
<SPEAKER ID="047" NAME="Philip Claeys" AFFILIATION="NI">
(NL) Κύριε Πρόεδρε, η Νότια Κορέα αποτελεί έναν από τους βασικούς εμπορικούς εταίρους της ΕΕ εκτός Ευρώπης, κάτι που επισημαίνεται σαφώς στην ισορροπημένη αυτή έκθεση. Πρόκειται για μια χώρα που γεννά τη συμπάθεια λόγω της γειτνίασής της με το πλέον οπισθοδρομικό και απολυταρχικό κομμουνιστικό καθεστώς στον κόσμο.
<P>
Οι εμπορικές σχέσεις έχουν αυξηθεί σε σημαντικό βαθμό τα τελευταία χρόνια, κάτι που από μόνο του αποτελεί θετική εξέλιξη, αλλά αυτό δεν σημαίνει ότι δεν θα υπάρξουν προβλήματα. Εάν συνάψουμε συμφωνία ελευθέρων συναλλαγών με τη Νότια Κορέα, αυτή θα πρέπει να βασίζεται σε απόλυτη αμοιβαιότητα. " Νότια Κορέα εξακολουθεί να διαθέτει υπερβολικά πολλούς δασμολογικούς και μη δασμολογικούς φραγμούς για να μπορούμε πραγματικά να ομιλούμε για αμοιβαιότητα.
<P>
" Ευρώπη πρέπει να επιμείνει στην εξάλειψη όλων αυτών των φραγμών, και πρέπει να είναι σε θέση να συνάψει συμφωνίες που θα είναι τουλάχιστον εξίσου επωφελείς με εκείνη μεταξύ Νότιας Κορέας και "ΠΑ.
<SPEAKER ID="048" NAME="Hubert Pirker" AFFILIATION="PPE-DE">
(DE) Κύριε Πρόεδρε, ως επικεφαλής της αντιπροσωπείας του Ευρωπαϊκού Κοινοβουλίου για τις σχέσεις με την κορεατική χερσόνησο, θα ήθελα να συγχαρώ τον εισηγητή και να δηλώσω ότι με χαρά μου υποστηρίζω την παρούσα έκθεση.
<P>
Θα ήθελα επίσης να επισημάνω κάτι που πολλοί από εσάς εξακολουθούν να μην γνωρίζουν: ότι η Δημοκρατία της Κορέας αποτελεί σημαντικό εμπορικό εταίρο. Ακριβώς για τον λόγο αυτόν, είναι σημαντικό να συνάψουμε μια συμφωνία ελευθέρων συναλλαγών. Σκοπός αυτής της συμφωνίας πρέπει να είναι η επίτευξη δίκαιων και σωστών εμπορικών όρων προς το κοινό μας όφελος.
<P>
Μπορώ επίσης να προσθέσω ότι είμαι ευχαριστημένος που ο πέμπτος κύκλος διαπραγματεύσεων κινείται με σαφώς καλύτερους ρυθμούς σε σχέση με τον τέταρτο. Θα ήθελα να ενθαρρύνω την Κορέα να στηρίξει τις προτάσεις της ΕΕ για ταχύτερη και αμοιβαία εξάλειψη των εισαγωγικών δασμών. Ο στόχος της ΕΕ για αυτό είναι το 2015.
<P>
Όπως όλοι γνωρίζουμε, ο κλάδος της αυτοκινητοβιομηχανίας είναι και παραμένει πρόκληση στο πλαίσιο των διαπραγματεύσεων. Εκείνο που αναμένουμε ως Ευρωπαϊκή Ένωση είναι να γίνουν αποδεκτά από την Κορέα τα πρότυπα ασφαλείας μας όπως ακριβώς εμείς αποδεχθήκαμε τα πρότυπα της Κορέας στον εν λόγω τομέα.
<P>
Αισιοδοξώ ότι οι φραγμοί στους τομείς των φαρμακευτικών προϊόντων και των υπηρεσιών, και ιδίως σε εκείνον των τραπεζικών και νομικών συμβουλευτικών υπηρεσιών, θα καταργηθούν. Όσον αφορά το Kaesong, θα ήθελα να πω ότι είναι σημαντικό για τους εταίρους να βρεθεί, στο πλαίσιο των διαπραγματεύσεων, ένας τρόπος για την υποστήριξη του σχεδίου του Kaesong και άλλων σχεδίων, που θα βασίζεται σε οικονομικούς και πολιτικούς παράγοντες και θα στοχεύει ιδίως στην ένταξη της Βόρειας Κορέας στη διεθνή κοινότητα.
<P>
Βρισκόμαστε γενικά σε σωστό δρόμο και ελπίζω ότι θα υπάρξει ολοκλήρωση των διαπραγματεύσεων στις αρχές ή κατά το πρώτο εξάμηνο του 2008.
<SPEAKER ID="049" NAME="Kader Arif" AFFILIATION="PSE">
(FR) Κύριε Πρόεδρε, θα ήθελα καταρχάς να ευχαριστήσω τον κ. Martin για την ποιότητα της έκθεσής του. Καθώς διαπραγματευόμαστε την εν λόγω μελλοντική εμπορική συμφωνία με την Κορέα, καλό θα είναι να θυμόμαστε ότι προτεραιότητά μας θα πρέπει να παραμείνει η πολυφωνία, διότι γνωρίζουμε ότι ο υπερβολικά μεγάλος αριθμός διμερών συμφωνιών βλάπτει τη ρυθμιζόμενη πολυμερή δομή στην οποία ανήκουμε. Αυτός είναι ο λόγος για τον οποίο, εάν μπούμε σε μια νέα εποχή διμερών εμπορικών συμφωνιών, αυτές θα πρέπει να περιλαμβάνουν εγγυήσεις και αρχές, μερικές από τις οποίες αναφέρονται στην έκθεση του κ. Martin.
<P>
" μελλοντική συμφωνία ελευθέρων συναλλαγών με την Κορέα πρέπει να είναι ενημερωμένη και να περιλαμβάνει περιοριστικές περιβαλλοντικές και κοινωνικές προϋποθέσεις όπως εκείνες που περιλαμβάνονται στις θεμελιώδεις συμβάσεις της ΔΟΕ, οι οποίες στοχεύουν στην προώθηση των κατάλληλων συνθηκών εργασίας.
<P>
Επιπλέον, κατόπιν της δέσμευσης του Κοινοβουλίου για διευκόλυνση της καλύτερης πρόσβασης στα γενόσημα φάρμακα, χαίρομαι ιδιαίτερα που έχουν συμπεριληφθεί διατάξεις που αφορούν τη δημόσια υγεία και που έγινε σεβαστή η επιθυμία μας να μην περιληφθούν τυχόν απαιτήσεις που ενδέχεται να περιορίσουν την ικανότητα των εταίρων μας να κάνουν χρήση των ευέλικτων μηχανισμών που παρέχονται στην άτυπη συμφωνία της διακήρυξης της Ντόχα.
<P>
Από την άλλη πλευρά, παρά τα θετικά του σημεία, είναι απαράδεκτο το γεγονός ότι το εν λόγω κείμενο δεν κάνει την παραμικρή αναφορά στη μοίρα των εργαζομένων στον χώρο ελευθέρων συναλλαγών του Kaesong, όπως το επιθυμούσε ο εισηγητής μας, και λυπούμαι ιδιαίτερα για αυτό.
<SPEAKER ID="050" NAME="Bogusław Rogalski" AFFILIATION="UEN">
(PL) Κύριε Πρόεδρε, η Κορέα είναι μία από τις κορυφαίες οικονομίες στον κόσμο, αλλά ταυτόχρονα παρουσιάζει τις μεγαλύτερες εισοδηματικές διαφορές μεταξύ των κρατών του ΟΟΣΑ. " Κορέα αποτελεί τον τέταρτο μεγαλύτερο εμπορικό εταίρο της ΕΕ εκτός Ευρώπης, ενώ το 2006 η ΕΕ αποτέλεσε τον μεγαλύτερο ξένο επενδυτή στην Κορέα.
<P>
Το βασικό πρόβλημα στο πλαίσιο των διμερών εμπορικών σχέσεών μας είναι η δυσκολία πρόσβασης στην αγορά λόγω των μη δασμολογικών φραγμών, συμπεριλαμβανομένης της έλλειψης αποδεκτών κανόνων και διεθνών προτύπων. Μια συμφωνία ελευθέρων συναλλαγών με την Κορέα θα πρέπει να περιλαμβάνει προστασία των ξένων επενδύσεων, πολιτική ανταγωνισμού, διαφάνεια της δημόσιας τάξης και διευκόλυνση του εμπορίου.
<P>
Θα πρέπει να λάβουμε επίσης υπόψη, ωστόσο, ότι αυτή η συμφωνία μπορεί να έχει και αρνητική επίδραση στην ευρωπαϊκή αυτοκινητοβιομηχανία, και για τον λόγο αυτόν η Επιτροπή θα πρέπει να εξετάσει προσεκτικά τη στρατηγική της σταδιακής αφαίρεσης των εισαγωγικών δασμών της ΕΕ. Καταρχάς, πρέπει να καταργηθούν όλοι οι μη δασμολογικοί φραγμοί από την πλευρά της Κορέας, ούτως ώστε η Κορέα να μην αποδειχθεί μοναδικός δικαιούχος της εν λόγω συνεργασίας.
<SPEAKER ID="051" NAME="Glyn Ford" AFFILIATION="PSE">
(EN) Κύριε Πρόεδρε, θα ήθελα να ενώσω τη φωνή μου με εκείνη των υπολοίπων και να συγχαρώ τον κ. Martin για την έκθεσή του σχετικά με τη συμφωνία ελευθέρων συναλλαγών με τη Νότια Κορέα, που αποτελεί τον τέταρτο μεγαλύτερο εμπορικό εταίρο της ΕΕ εκτός Ευρώπης και την ενδέκατη μεγαλύτερη οικονομία στον κόσμο.
<P>
Θα ήθελα να αναφερθώ εν συντομία σε δύο ζητήματα. Πρώτον, στην αντίθεση των συνδικαλιστικών οργανώσεων και των γεωργικών ομάδων στη συμφωνία ελευθέρων συναλλαγών με την Κορέα και, δεύτερον, στην υπόθεση της βιομηχανικής ζώνης. Στην πρώτη περίπτωση, πρέπει να δούμε την αντίθεση αυτή υπό προοπτική. Χιλιάδες άτομα διαδήλωσαν εναντίον της συμφωνίας των "ΠΑ με την Κορέα και αρκετοί άνθρωποι αυτοπυρπολήθηκαν μέχρι θανάτου. Αντί για χιλιάδες, εδώ έχουμε μερικές μόνο δεκάδες διαμαρτυρομένων, ίσως επειδή προσπαθούμε να συμπεριλάβουμε στη συμφωνία ελευθέρων συναλλαγών μας μια αντίστοιχη συμφωνία πολιτικής συνεργασίας - κοινωνικές, πολιτικές και εργασιακές ρήτρες που θα μας βοηθήσουν να προστατεύσουμε τα εργασιακά πρότυπα στον Νότο και μπορεί ακόμα και να τα ενισχύσουν. Ταυτόχρονα, δεν θα έχουμε να κάνουμε τη συζήτηση σχετικά με το ρύζι, την οποία διεξήγαγαν οι "ΠΑ με την Κορέα.
<P>
Όσον αφορά το Kaesong, δεν διαφωνούμε σχετικά με το αν πρέπει να συμπεριληφθεί. Διαφωνούμε σχετικά με το ότι δεν πρέπει να εξαιρεθεί αυτομάτως. Πρόκειται για μια μάλλον δύσκολη θέση, και εύχομαι ότι, επί αυτής της βάσης, οι Φιλελεύθεροι θα είναι σε θέση να αλλάξουν τον τρόπο με τον οποίο θα ψηφίσουν. Όπως δήλωσε κάποτε ο πρώην πρωθυπουργός της Τζαμάικα, το μοναδικό πράγμα που είναι χειρότερο από το να σε εκμεταλλεύονται είναι να μην σε εκμεταλλεύονται. Μερικοί από εμάς είχαν την ευκαιρία να επισκεφτούν το Kaesong τον περασμένο μήνα, στο πλαίσιο σεμιναρίου της ΕΕ σχετικά με την οικονομική μεταρρύθμιση που πραγματοποιήθηκε στη Βόρεια Κορέα. Είδα χιλιάδες ευτυχισμένους Βορειοκορεάτες να βγαίνουν σε κύματα από τη βιομηχανική ζώνη, κομψά ντυμένοι, διότι τα πρότυπα διαβίωσής τους είναι έξι φορές υψηλότερα από εκείνα στον Βορρά. Έχουμε την ευκαιρία, σε πολιτικό και οικονομικό επίπεδο, να αλλάξουμε το καθεστώς και να στρέψουμε τα πράγματα προς τη σωστή κατεύθυνση. Το Kaesong μπορεί να μεταμορφώσει τον Βορρά και, παρά τις δυσκολίες που θα υπάρξουν, πρέπει να το ενθαρρύνουμε και όχι να το εμποδίσουμε.
<SPEAKER ID="052" NAME="Peter Mandelson">
Μέλος της Επιτροπής. - (EN) Κύριε Πρόεδρε, θα ήθελα να θίξω εν συντομία τρία ζητήματα. Καταρχάς, όσον αφορά το ζήτημα του Kaesong, θεωρώ ότι η διατύπωση του κ. Ford -ότι δεν πρέπει να εξαιρέσουμε αυτομάτως το Kaesong- αποτελεί την κατάλληλη προσέγγιση. Εμείς στην Επιτροπή θα δείξουμε μεγάλη σύνεση εν προκειμένω, αλλά θεωρώ ότι σε αυτήν τη βάση η τροπολογία είναι αξιόλογη.
<P>
Δεύτερον, ερωτήθηκα σχετικά με τις συνολικές προοπτικές των διαπραγματεύσεων. Λοιπόν, στη δουλειά μου δεν έχω ανακαλύψει ούτε μία περίπτωση διαπραγματεύσεων που να μην ενείχαν κάποιο βαθμό δυσκολίας. Ωστόσο, θα έλεγα ότι οι συγκεκριμένες διαπραγματεύσεις παρουσιάζουν λιγότερες δυσκολίες σε σχέση με άλλες εμπορικές διαπραγματεύσεις που θα μπορούσα να αναφέρω.
<P>
Τέλος, η κ. Mann ρωτά εάν το Ευρωπαϊκό Κοινοβούλιο μπορεί να αποκτήσει δικαιώματα πριν από την επικύρωση της Συνθήκης σχετικά με αυτήν τη συμφωνία. Όταν ερωτήθηκα σχετικά σε διαφορετικό πλαίσιο, υπερέβην τις συλλογικές μου αρμοδιότητες ως μέλος της Επιτροπής μέσα στον ενθουσιασμό μου, γι' αυτό και σήμερα θα είμαι λίγο πιο προσεκτικός και θα τονίσω απλώς ότι επιζητούμε την όσο το δυνατόν μεγαλύτερη συμμετοχή του Κοινοβουλίου.
<P>
(Χειροκροτήματα)
<SPEAKER ID="053" NAME="Προεδρία">
" συζήτηση έληξε.
<P>
" ψηφοφορία θα διεξαχθεί σήμερα, στις 11.30.

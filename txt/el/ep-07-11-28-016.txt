<CHAPTER ID="016">
Συζήτηση για το μέλλον της Ευρώπης (συζήτηση) 
<SPEAKER ID="091" NAME="Πρόεδρος">
Κυρίες και κύριοι,
<P>
¡Bienvenido al Parlamento Europeo, señor Rodríguez Zapatero! Es un gran placer contar con su presencia.
<P>
Θα ήθελα να σας ευχαριστήσω θερμά που αποδεχθήκατε την πρόσκληση του Ευρωπαϊκού Κοινοβουλίου να παραβρεθείτε στη σημερινή συζήτηση σχετικά με το μέλλον της Ευρώπης, μια συζήτηση με πολύ μεγάλη σημασία για το παρόν Κοινοβούλιο. Αρκετοί πρωθυπουργοί από διάφορες χώρες της Ευρωπαϊκής Ένωσης μάς έχουν ήδη επισκεφτεί για να συζητήσουν μαζί μας ζητήματα που είναι σημαντικά για το μέλλον της Ένωσης, συμπεριλαμβανομένου του Guy Verhofstadt, του Romano Prodi και του Jan Peter Balkenende. Είχαμε την ευκαιρία να ακούσουμε τις απόψεις τους και να συζητήσουμε μαζί τους διάφορα ζητήματα, ακόμα και σε περιόδους όπου επικρατούσε μεγάλη αβεβαιότητα σχετικά με τη μελλοντική πορεία της Ευρωπαϊκής Ένωσης. Σήμερα, βρισκόμαστε εδώ για να ακούσουμε εσάς. Βάσει απόφασης της Διάσκεψης των Προέδρων -των προέδρων των πολιτικών ομάδων- αυτή η μορφή διαλόγου θα ολοκληρωθεί με την ομιλία του σουηδού πρωθυπουργού Fredrik Reinfeldt.
<P>
Κύριε πρωθυπουργέ, θεωρώ ότι έχει σημασία να αναφερθεί ότι η Ισπανία υπήρξε η πρώτη χώρα που το 2005 διεξήγαγε δημοψήφισμα σχετικά με το σχέδιο Συνταγματικής Συνθήκης, και ποσοστό 77% των Ισπανών ψήφισε υπέρ του σχεδίου αυτού.
<P>
(Χειροκροτήματα)
<P>
Ως εκ τούτου, αποτελεί μεγάλη χαρά για εμάς να είμαστε σε θέση να σας καλωσορίσουμε, κύριε πρωθυπουργέ, εδώ σήμερα, λίγο πριν από την υπογραφή της Συνθήκης της Λισαβόνας, η οποία έρχεται ως αποτέλεσμα μιας μακράς περιόδου περισυλλογής και, για την ακρίβεια, κρίσης: μια Συνθήκη, η οποία μπορεί να περιλαμβάνει την ουσία της Συνταγματικής Συνθήκης.
<P>
" Ισπανία είναι μια σημαντική χώρα στο πλαίσιο της Ευρωπαϊκής Ένωσης και έχει εδώ και καιρό προσφέρει πολλά στην Ένωση, όχι μόνο από την προσχώρησή της σε αυτήν το 1986 αλλά και πολύ πριν από αυτήν. " Ισπανία πάντα αποδείκνυε -και αυτό ισχύει για όλες τις μεγάλες παρατάξεις της- ότι είναι μια χώρα με βαθιά ριζωμένες ευρωπαϊκές πεποιθήσεις, μια χώρα που αναλαμβάνει πρωτοβουλίες και προτίθεται να δείξει την ενεργό δέσμευσή της στο κοινό μέλλον της ηπείρου μας.
<P>
" ημερήσια διάταξη προβλέπει τη συζήτηση για το μέλλον της Ευρώπης με τη συμμετοχή της πρωθυπουργού της Ισπανίας και μέλους του Ευρωπαϊκού Συμβουλίου.
<SPEAKER ID="092" NAME="José Luis Rodríguez Zapatero">
Πρόεδρος της κυβέρνησης της Ισπανίας. - (ES) Κύριε Πρόεδρε, κυρίες και κύριοι,
<P>
Ως αφοσιωμένος και ενεργός φιλοευρωπαίος και ως πρωθυπουργός μιας ιδιαίτερα φιλικά προσκείμενης στην Ευρώπη χώρας, με γεμίζει υπερηφάνεια το να βρίσκομαι σήμερα ενώπιον του Ευρωπαϊκού Κοινοβουλίου, του πιο αντιπροσωπευτικού Κοινοβουλίου της Ευρώπης.
<P>
Εδώ έρχεται σε επαφή η μεγάλη ποικιλία των εθνών μας. Εδώ εκφράζουμε την ταυτότητά μας, ορμώμενοι από όσα μας χωρίζουν για να καταλήξουμε σε όσα μας ενώνουν. Εάν υπάρχει ένα θεσμικό όργανο που αντιπροσωπεύει απόλυτα την ψυχή του σχεδίου μας, αυτό είναι το παρόν Κοινοβούλιο, καθώς εδώ ακούγονται άμεσα οι επιθυμίες των ευρωπαίων πολιτών.
<P>
Το παρόν Κοινοβούλιο έχει μέσα από μια σταδιακή διαδικασία σταθεροποιηθεί και εξοπλισθεί καλύτερα και είναι πλέον σε θέση να στεγάζει τη μεγάλη ευρωπαϊκή οικογένεια. Ωστόσο, έχει γίνει επίσης ισχυρότερο και περισσότερο απαιτητικό διότι, όσο αυξάνεται ο αριθμός των αντιπροσώπων του, τόσο αυξάνονται και οι δυνατότητές του, αρχικά όσον αφορά την καθοδήγηση και, στη συνέχεια, όσον αφορά τον έλεγχο των πολιτικών και των δράσεών μας.
<P>
Βρισκόμαστε, επομένως, κυρίες και κύριοι, στην κατάλληλη θέση για να συζητήσουμε ποια Ευρώπη επιθυμούμε και ποια Ευρώπη χρειαζόμαστε. Πρέπει, συνεπώς, να σας ευχαριστήσω που μου παρέχετε αυτήν τη δυνατότητα να εκφράσω τις σκέψεις και να υποβάλω τις προτάσεις μου σχετικά με το παρόν και το μέλλον της Ένωσης.
<P>
Οι Ισπανοί συνδέουμε την έννοια της Ευρώπης με την επιθυμία μας για ειρήνη, ελευθερία, δημοκρατία και ευημερία.
<P>
Οι καλύτερες παραδόσεις μας σχετίζονται με τις αξίες με τις οποίες συνδέουμε τον ευρωπαϊκό πολιτιστικό και πολιτικό χώρο.
<P>
Για πολλά χρόνια κρατούσαμε ζωντανή την ελπίδα να γίνουμε και εμείς μέλος της διαδικασίας που είχε ξεκινήσει 50 χρόνια νωρίτερα.
<P>
" επιτυχία που γνώρισε η Ισπανία κατά τις δύο τελευταίες δεκαετίες πηγάζει σε μεγάλο βαθμό από τον κοινωνικό δυναμισμό που δημιούργησε η ιδιότητα μέλους μας στην Ένωση και από την αποτελεσματική χρήση των μέσων που τέθηκαν στη διάθεσή μας από την αλληλεγγύη των μελών που είχαν προηγηθεί στο σχέδιο αυτό.
<P>
Ως Ισπανοί, οφείλουμε πολλά στην Ευρώπη και συμμετείχαμε αρχικά στο σχέδιο αυτό με μια βαθιά αίσθηση ευγνωμοσύνης, την οποία θέλω να επαναλάβω σήμερα ενώπιον του Ευρωπαϊκού Κοινοβουλίου.
<P>
Κανείς δεν θα έπρεπε, λοιπόν, να νιώθει έκπληκτος που εγκρίναμε τη Συνταγματική Συνθήκη μέσω δημοψηφίσματος. Παρομοίως, κανείς δεν πρέπει να νιώθει έκπληκτος που αξιοποιήσαμε στον μέγιστο βαθμό την καλή θέληση και την ευελιξία μας προκειμένου να αντιμετωπισθεί η θεσμική κρίση, ενώ ταυτόχρονα παραμείναμε αυστηροί, συνεπείς και ανυποχώρητοι όσον αφορά τη διατήρηση του βασικού περιεχομένου, χωρίς το οποίο το ίδιο το σχέδιο θα έχανε την αξία του.
<P>
Ξεπεράσαμε τον κίνδυνο, αλλά έχουμε να αντιμετωπίσουμε μία ακόμα πρόκληση: την πρόκληση της οικοδόμησης της Ευρώπης που χρειαζόμαστε εμείς και ο κόσμος στον 21ο αιώνα.
<P>
Θέλουμε μια Ευρώπη αξιών. " ευρωπαϊκή ταυτότητα σφυρηλατήθηκε μέσα από μια μακρά ιστορία που έχει επισκιασθεί από τραγωδίες, αλλά έχει επίσης φωτισθεί από τις σπουδαιότερες δημιουργίες της ανθρωπότητας, από το φως της σκέψης, της ζεστασιάς και της δημιουργικότητας των καλλιτεχνών μας, τις βαθιά ριζωμένες πεποιθήσεις των πολιτικών μας και το κουράγιο των λαών μας.
<P>
" ελευθερία, το κράτος δικαίου, τα ανθρώπινα δικαιώματα, η ανοχή, η ισότητα των φύλων, η αλληλεγγύη, όλα αυτά διαμορφώνουν τον ηθικό κώδικα της Ευρώπης. Εδώ, στην τήρηση αυτών των αξιών βρίσκεται η πραγματική ουσία της Ένωσής μας, και όχι απλά σε έναν γεωγραφικό χώρο.
<P>
(Χειροκροτήματα)
<P>
" Ευρώπη μας πρέπει να διαθέτει πραγματική πολιτική ουσία. Μόνο με αυτόν τον τρόπο θα μπορέσουμε να οικοδομήσουμε μια Ένωση που θα ευθυγραμμίζεται με τις φιλοδοξίες μας.
<P>
Εάν θέλουμε να επιτύχουμε τη δημιουργία μιας τέτοιας Ευρώπης, πρέπει οπωσδήποτε να είναι αποτελεσματική. Πρέπει να είναι μια Ένωση ικανή να αντιμετωπίσει άμεσα τις προκλήσεις του καιρού μας.
<P>
" πηγή της νομιμοποίησης και ο τελικός προορισμός της Ευρώπης είναι οι πολίτες της. Μεταξύ των πολιτών του κόσμου, εμείς οι Ευρωπαίοι απολαύουμε τα περισσότερα δικαιώματα και τη μεγαλύτερη δυνατή προστασία. Ωστόσο, δεν είμαστε ένα αποκομμένο νησί και δεν μπορούμε να ζούμε ανέμελα γνωρίζοντας ότι τα δικαιώματα αυτά δεν ισχύουν ή καταπατούνται σε άλλα μέρη του κόσμου. Έχουμε την ηθική υποχρέωση να διασφαλίσουμε ότι ο καθένας θα είναι σε θέση να απολαύει τα δικαιώματα αυτά. Αυτή η ηθική υποχρέωση είναι που δημιουργεί την αποστολή της Ευρώπης στον κόσμο.
<P>
Αυτή η Ευρώπη των αξιών με την πραγματική πολιτική ουσία, που θα υποστηρίζεται από τους πολίτες της, είναι επίσης η Ευρώπη που χρειαζόμαστε. Σε έναν μεταβαλλόμενο και ολοένα πιο σύνθετο κόσμο, πρέπει να επιδιώξουμε την ολοκλήρωση. Εάν αφεθούμε στην τάση απομονωτισμού, στη στενή θέαση των συνόρων μας και στην υπεροχή των εθνικών συμφερόντων, θα χάσουμε αναπόφευκτα την ισχύ και τη σημασία μας.
<P>
Έχει έρθει πλέον η ώρα να ενώσουμε τις δυνάμεις μας και να δώσουμε νέα ορμή στον ενθουσιασμό μας. Ακούμε ολοένα συχνότερα ότι η Ευρώπη βρίσκεται σε κρίση, ότι αμφισβητεί την ίδια της την ύπαρξη, ότι οι πολίτες της αισθάνονται απομακρυσμένοι από το σχέδιό της ή ότι η διεύρυνση θα μειώσει την αποφασιστικότητα του πολιτικού σκέλους της Ένωσης.
<P>
Εγώ δεν συμφωνώ με τις απαισιόδοξες αυτές απόψεις. Βιώσαμε και στο παρελθόν αντίστοιχες δύσκολες καταστάσεις και πάντα βγαίναμε από αυτές δυνατότεροι. Ο Jean Monnet είπε ότι οι άνθρωποι δέχονται την αλλαγή μόνο όταν είναι αναγκασμένοι να το κάνουν και παραδέχονται ότι είναι αναγκασμένοι να το κάνουν μόνο όταν έρχονται αντιμέτωποι με κάποια κρίση. Όταν αναγκαστήκαμε, προβήκαμε σε αλλαγές που θα αποδειχθούν ιδιαίτερα εποικοδομητικές.
<P>
Δίνω ιδιαίτερη αξία στη διαδικασία που μας οδήγησε στην έγκριση της νέας Συνθήκης, η οποία δεν ήταν εύκολη. Δημιουργούμε ένα ολοκαίνουριο πρότυπο στην ιστορία του πολιτικού πολιτισμού και σημειώνουμε σταδιακά πρόοδο στις συγκεκριμένες πραγματικότητες στις οποίες είχε αναφερθεί ο Schuman. Είναι απόλυτα λογικό ότι κάποιες φορές μπορεί να χρειαζόμαστε περισσότερο χρόνο για να λάβουμε αποφάσεις. Εντούτοις, βλέπουμε ήδη τους καρπούς των έργων μας.
<P>
Επιβάλλεται να αναγνωρίσουμε την εξαιρετική συνεισφορά του παρόντος Κοινοβουλίου. Για την Ισπανία, η οποία αγωνίστηκε για τη διατήρηση του φιλοευρωπαϊκού αισθήματος και της ισορροπίας της Συνθήκης, η υποστήριξη του παρόντος Κοινοβουλίου ήταν ενθαρρυντική και είχε αποφασιστική σημασία.
<P>
Κατά τη διάρκεια των διαπραγματεύσεων, η Ευρώπη συνέχισε να κινείται προς τα εμπρός. Σύντομα, θα διαθέτουμε τα νέα μέσα που ορίζονται στη Συνθήκη, καθώς και σημαντική αύξηση του αριθμού των ζητημάτων επί των οποίων θα μπορεί να ληφθεί απόφαση με ειδική πλειοψηφία, με στόχο την εξεύρεση λύσεων στις ανησυχίες των πολιτών μας.
<P>
Τώρα, περισσότερο από ποτέ άλλοτε, η Ευρώπη θα πρέπει να αποτελέσει σύμβολο προόδου και ευημερίας. Δεν μπορούμε να καθυστερήσουμε άλλο το άνοιγμα και τον εκσυγχρονισμό των οικονομιών μας. Πρέπει να προσπαθήσουμε να επιτύχουμε τους στόχους της στρατηγικής της Λισαβόνας. Αυτή θα πρέπει να αποτελεί το βασικό και άμεσο σημείο αναφοράς μας όσον αφορά την αντιμετώπιση των απαιτήσεων της παγκοσμιοποίησης τόσο στην εξωτερική όσο και στην εσωτερική της διάσταση.
<P>
Πρέπει να είμαστε φιλόδοξοι. " εμπειρία μάς δίδαξε ότι, όταν είμαστε, έχουμε την τάση να σημειώνουμε επιτυχίες. Οι εξαιρετικές επιπτώσεις της εισαγωγής του ευρώ, που επεκτείνονται τώρα και στα νέα κράτη μέλη, μάς δείχνουν ξεκάθαρα τις δυνατότητες που ανοίγονται εάν συνεχίσουμε να αυξάνουμε τον βαθμό ολοκλήρωσής μας. Πρέπει να ολοκληρώσουμε την ανάπτυξη της εσωτερικής αγοράς αγαθών, υπηρεσιών και δικτύων και να ενισχύσουμε τους θεσμικούς φορείς που είναι υπεύθυνοι για την παρακολούθηση του ανταγωνισμού, ούτως ώστε να διασφαλισθεί η σωστή λειτουργία του.
<P>
Στην εξωτερική της διάσταση, η Ευρώπη πρέπει να διαδραματίσει ηγετικό ρόλο στην ανάπτυξη δίκαιων κανόνων όσον αφορά την παγκοσμιοποίηση. Πρέπει να αυξήσουμε τη διαφάνεια και το άνοιγμα των αγορών μας και να στηρίξουμε τις αγορές των εταίρων μας που δεν ανήκουν στην Κοινότητα στο πλαίσιο του δίκαιου ανταγωνισμού. Πρέπει να σημειώσουμε πρόοδο στο πλαίσιο του Γύρου της Ντόχα. Πρέπει να αποτελέσουμε υπόδειγμα ως προς την προώθηση του διεθνούς εμπορίου.
<P>
Ο παγκοσμιοποιημένος κόσμος απαιτεί από εμάς να καταβάλουμε ιδιαίτερη προσπάθεια στους τομείς της τεχνικής καινοτομίας και της έρευνας, να εκμεταλλευτούμε στο έπακρο το εξαιρετικό δυναμικό των επιστημόνων και των πανεπιστημίων μας και να συνδυάσουμε την αριστεία με την εδαφική συνοχή. Το πρότυπό μας για ουσιαστική ολοκλήρωση σημαίνει ότι όλα τα κράτη μέλη πρέπει να έχουν ισότιμη πρόσβαση στις νέες τεχνολογίες.
<P>
Επιθυμούμε να σημειώσουμε πρόοδο στον τομέα της κοινωνικής πρόνοιας. " δική μας Ευρώπη είναι μια κοινωνική Ευρώπη, μια Ευρώπη των κοινωνικών δικαιωμάτων.
<P>
(Χειροκροτήματα)
<P>
Το οικονομικό μας πρότυπο δεν μπορεί να υπάρξει χωρίς δίκαιους όρους, και δίκαιοι όροι δεν μπορούν να υπάρξουν χωρίς προστασία. " επιτυχία μας πρέπει να υπολογίζεται βάσει της ικανότητάς μας να συνεχίσουμε να αναπτυσσόμαστε, διασφαλίζοντας παράλληλα την αλληλεγγύη και τη συνοχή.
<P>
Πρέπει να προωθήσουμε τη σταθερή και αξιοπρεπή απασχόληση, να βοηθήσουμε τους εργαζόμενούς μας να προσαρμοσθούν στις αλλαγές που σημειώνονται στο σύστημα παραγωγής και να ηγηθούμε των πολιτικών στον τομέα της κοινωνικής ένταξης, των ίσων ευκαιριών, της ασφάλειας στην εργασία και των εγγυήσεων της υγείας των πολιτών μας.
<P>
Αυτή η νέα, ακόμα μεγαλύτερη Ευρώπη, θα επιτευχθεί μόνο εάν ενισχύσουμε την αλληλεγγύη μεταξύ όλων των κρατών μελών. " συνοχή αποτελεί θεμελιώδη αρχή, ιδίως εξαιτίας της δέσμευσης που έχουμε όλοι αναλάβει και εξαιτίας της ανάγκης δημιουργίας σταθερών δεσμών που θα διασφαλίσουν την πολιτική ολοκλήρωση της Ένωσης.
<P>
" Ισπανία, η οποία ωφελήθηκε σημαντικά από την κοινοτική αλληλεγγύη, τίθεται υπέρ της ιδέας τα νέα κράτη μέλη να είναι επίσης σε θέση να την απολαύουν αυτό το όφελος και προτίθεται να μοιραστεί μαζί τους τις εμπειρίες της, ώστε να μπορέσουν να αξιοποιήσουν σωστά αυτήν την αλληλεγγύη.
<P>
" Ευρώπη βρίσκεται τώρα στο μέσο μιας διαδικασίας με μεγάλη στρατηγική σημασία: της δημιουργίας ενός κοινού χώρου ελευθερίας, ασφάλειας και δικαιοσύνης, της ανάπτυξης του χώρου Σένγκεν και του συστήματος των εξωτερικών συνόρων. Δεν υπάρχει καλύτερη απόδειξη της αμοιβαίας εμπιστοσύνης μεταξύ μας από την κοινή ανάληψη της ευθύνης για την ασφάλεια, στο πλαίσιο της οποίας τα κράτη μέλη που βρίσκονται στα εξωτερικά σύνορα της Ένωσης έχουν αυξημένες αρμοδιότητες. " Ισπανία βρισκόταν πάντα στην πρώτη γραμμή των πρωτοβουλιών αυτών και θα συνεχίσει να τις στηρίζει με τη μεγαλύτερη δυνατή αφοσίωση.
<P>
Θα ήθελα να υπογραμμίσω τη σημασία της ενίσχυσης της ευρωπαϊκής μεταναστευτικής πολιτικής. " μετανάστευση αποτελεί μια πραγματικότητα που έχει ήδη κάνει ορατές τις επιπτώσεις της στην ευρωπαϊκή ατζέντα. Οι επιπτώσεις αυτές θα αυξηθούν ακόμη περισσότερο καθώς επηρεάζουν ορισμένες πολύ ευαίσθητες πτυχές του σχεδίου μας.
<P>
Πρέπει καταρχάς να αναγνωρισθούν ομόφωνα οι θετικές δυνατότητες της μετανάστευσης, που ποικίλουν από την ενίσχυση του πληθυσμού ως την αναζωογόνηση της πολιτιστικής ποικιλομορφίας, χωρίς να λησμονεί κανείς την ενδεχόμενη ενίσχυση των οικονομιών μας, η οποία στην περίπτωση της Ισπανίας υπήρξε σαφέστατη.
<P>
Πρέπει να προαγάγουμε πολιτικές ενσωμάτωσης που σέβονται τα δικαιώματα και θέτουν υποχρεώσεις. Μια Ευρώπη που θα διασφαλίζει αυτού του είδους την ενσωμάτωση θα έχει πολύ μεγαλύτερη αξία, ελευθερία και ασφάλεια.
<P>
Ταυτόχρονα, πρέπει να αντιμετωπίσουμε τα αίτια που βρίσκονται πίσω από τη μετανάστευση. Αυτό πρέπει να το επιτύχουμε μέσα από διάλογο και αποτελεσματική συνεργασία με τις χώρες προέλευσης και διέλευσης.
<P>
Πρέπει να ενισχύσουμε την αλληλεγγύη μεταξύ των κρατών μελών και να εξοπλισθούμε με τους πόρους που είναι αναγκαίοι για τον αποτελεσματικό έλεγχο των εξωτερικών συνόρων. " Ισπανία έχει αναπτύξει μέτρα τα οποία εφαρμόζονται με επιτυχία, αλλά πρέπει να γίνουν πολύ περισσότερες ενέργειες. Πρέπει να ενισχύσουμε τον Ευρωπαϊκό Οργανισμό Διαχείρισης των Συνόρων, να βελτιώσουμε την επιτόπια συνεργασία μας και να σταματήσουμε τη δράση των παράνομων κυκλωμάτων που εκμεταλλεύονται τη ζωτική και επείγουσα ανάγκη αυτών των ανδρών και γυναικών να δραπετεύσουν από μια ζωή γεμάτη δυστυχία και απογοητεύσεις.
<P>
(Χειροκροτήματα)
<P>
Είμαστε αντιμέτωποι με τη μεγάλη πρόκληση της πρόληψης και καταπολέμησης της τρομοκρατίας και του οργανωμένου εγκλήματος. Πρέπει να είμαστε περισσότερο φιλόδοξοι όσον αφορά τους τομείς της αστυνομικής και δικαστικής συνεργασίας. " Ισπανία, εξαιτίας των δικών της οδυνηρών εμπειριών, γνωρίζει πολύ καλά τη ζωτική ανάγκη για κοινή δράση και θα βρίσκεται πάντα στην εμπροσθοφυλακή της πολιτικής αυτής.
<P>
Αναλαμβάνοντας νέες πρωτοβουλίες και δίνοντας το καλό παράδειγμα, η Ευρώπη πρέπει να επιδιώξει την ανάπτυξη πολυμερών απαντήσεων στα παγκόσμια προβλήματα. Αυτό το κάνουμε ήδη στο πλαίσιο του αγώνα κατά της κλιματικής αλλαγής, μέσω της δέσμευσής μας για τη μείωση των εκπομπών αερίων του θερμοκηπίου κατά 20% μέχρι το 2020. Μπορούμε και πρέπει να ηγηθούμε της διαδικασίας αυτής, να μετατρέψουμε την Ευρώπη σε σημείο αναφοράς και να ενθαρρύνουμε μια νέα γενική συναίνεση κατά τις διαπραγματεύσεις που θα ξεκινήσουν τον Δεκέμβριο στο Μπαλί.
<P>
Είμαστε αντιμέτωποι με ένα τεράστιο καθήκον στον τομέα της ενέργειας. " Ισπανία προωθεί μια σωστή ενεργειακή πολιτική με μια διαφανή κοινή αγορά και εγγυημένο εφοδιασμό με το μικρότερο δυνατό κόστος για το περιβάλλον. Κατά τη γνώμη μας, θα μπορέσουμε να έχουμε μια αξιόπιστη ευρωπαϊκή ενεργειακή πολιτική μόνο εάν αναπτύξουμε ένα καλά διαμορφωμένο σύστημα διασυνδέσεων μεταξύ όλων των κρατών μελών.
<P>
Κύριε Πρόεδρε, κυρίες και κύριοι,
<P>
Αποτελούμε διεθνή παράγοντα, καθώς δεν προωθούμε ένα σχέδιο που αφορά μόνο τους Ευρωπαίους. Δεν θα επιτύχουμε στο έπακρο τους στόχους μας εάν προασπιζόμαστε μόνο τα δικά μας συμφέροντα. Θα τους επιτύχουμε μόνο εάν προβάλουμε τις αξίες μας στη διεθνή σκηνή και εάν παγιώσουμε την ταυτότητα της Ένωσης ως χώρου ειρήνης, σταθερότητας και αλληλεγγύης.
<P>
" επιτυχία της ολοκλήρωσής μας θα υπολογισθεί σε μεγάλο βαθμό από το τι εκπροσωπούμε στα μάτια των άλλων, από το νόημα που έχει η φωνή μας για ολόκληρο τον κόσμο. Το μέλλον χρειάζεται την Ευρώπη περισσότερο από ποτέ. Δεν πρέπει να επιθυμούμε τον παγκόσμιο θαυμασμό για τη σπουδαία ιστορία μας, αλλά για το μέλλον που ανοίγεται μπροστά μας.
<P>
Με τη νέα Συνθήκη, θα διαθέτουμε πλέον αποτελεσματικά μέσα για την κοινή εξωτερική πολιτική μας. Οι θεσμοί του Προέδρου του Συμβουλίου και του Ύπατου Εκπροσώπου για τις Εξωτερικές Υποθέσεις, καθώς και η ανακατανομή των αρμοδιοτήτων και των πόρων θα δώσουν μεγαλύτερη έμφαση και συνέχεια στην πολιτική αυτή.
<P>
Μπορούμε επίσης να χρησιμοποιήσουμε την εμπειρία των πρόσφατων ετών, κατά τη διάρκεια των οποίων αποκτήσαμε μονάδες διαχείρισης πολιτικών και στρατιωτικών κρίσεων, τις οποίες τοποθετήσαμε με επιτυχία σε μέρη που παρουσίαζαν τεράστιες προκλήσεις, όπως το Κονγκό ή η Βοσνία.
<P>
Αποτελούμε τον κορυφαίο χορηγό αναπτυξιακής και ανθρωπιστικής βοήθειας. Αυτό δεν οφείλεται μόνο στην έννοια της αξιοπρέπειας που πρεσβεύουμε, στις ρίζες του ανθρωπισμού και την αίσθηση της δικαιοσύνης που μας χαρακτηρίζουν, αλλά και στα δικά μας συμφέροντα. Μόνο η γενικότερη ανάπτυξη και δικαιοσύνη στον κόσμο είναι σε θέση να εγγυηθούν την ασφάλεια στους δύσκολους καιρούς που ζούμε.
<P>
Στο πλαίσιο των τεράστιων διεθνών αλλαγών που χαρακτηρίζουν την εποχή μας, η Ευρώπη πρέπει να αυξήσει τη νομιμοποίησή της ως χώρος ολοκλήρωσης και δημοκρατίας και να αναπτύξει τις δυνατότητές της για επίτευξη συναίνεσης σε διεθνές επίπεδο.
<P>
" νέα Ευρώπη δεν μπορεί να ιδωθεί αποκομμένη από τους γείτονές της σε Ανατολή και Νότο. " δικιά μας ευημερία πρέπει να συμβαδίζει με τη δική τους. Πρέπει να κάνουμε τη φωνή μας να ακουστεί και να αφουγκραστούμε τη δική τους, εάν θέλουμε να συμμετάσχουμε από κοινού σε έναν εποικοδομητικό διάλογο.
<P>
Νιώθουμε ιδιαίτερα δεσμευμένοι απέναντι στις σχέσεις μας με τις χώρες που βρίσκονται γύρω από το νότιο τόξο της Μεσογείου. Στο πλαίσιο των σχέσεων αυτών πρέπει να επιβεβαιώσουμε εκ νέου την πραγματική διάσταση της Ευρώπης: της Ευρώπης που ενδιαφέρεται για όλα όσα έχουν να προσφέρουν οι άλλοι, που σέβεται τη διαφορετικότητα, που παρέχει τις αξίες της χωρίς να τις επιβάλει και που δημιουργεί εταιρικές σχέσεις εντός του πλαισίου της νέας πολιτικής γειτονίας.
<P>
Οι μεγαλύτερες εισοδηματικές ανισότητες στον πλανήτη υπάρχουν μεταξύ των βορείων και των νοτίων ακτών της Μεσογείου και σε αυτήν ακριβώς την περιοχή είναι που εξακολουθούν να υπάρχουν βαθιά εδραιωμένες συγκρούσεις. Ωστόσο, ισχύει επίσης ότι οι κοινωνίες της βόρειας Αφρικής είναι νέες και δυναμικές και ότι τα πολιτικά τους συστήματα προχωρούν σε σταδιακό άνοιγμα επιτρέποντας σημαντικό βαθμό ελευθερίας. Οι σχέσεις με τον ισλαμικό κόσμο, στο πλαίσιο των οποίων η Ευρώπη πρέπει να ακολουθήσει έναν δρόμο διαλόγου και συνεργασίας, θα χαρακτηρισθούν από την εικόνα που προβάλλουμε στην εν λόγω περιοχή.
<P>
Πρέπει να αξιοποιήσουμε την επόμενη διάσκεψη κορυφής ΕΕ-Αφρικής για να ανταποκριθούμε στις αιτιολογημένες και πιεστικές απαιτήσεις της ηπείρου αυτής που υποφέρει και που βρίσκεται τόσο κοντά μας, αλλά είναι ταυτόχρονα τόσο απομακρυσμένη, και η οποία χτυπά αγωνιωδώς την πόρτα μας. Πρέπει να αναλάβουμε δράση για να παραμείνουν οι λαοί της στη χώρα τους, να τους υποστηρίξουμε στην επιθυμία τους να ζήσουν και να ευδοκιμήσουν εκεί.
<P>
Μπορούμε επίσης να προσφέρουμε μια Ευρωπαϊκή προσέγγιση στις μεγάλες προκλήσεις στη διεθνή σκηνή: για παράδειγμα, όσον αφορά τις ειρηνευτικές διαδικασίες στη Μέση Ανατολή και τις σχέσεις με τον ισλαμικό κόσμο, τον αγώνα κατά της διεθνούς τρομοκρατίας, τη μη διασπορά των πυρηνικών όπλων, τις στρατηγικές σχέσεις με τη Ρωσία και τις μεγάλες ασιατικές χώρες, τον σεβασμό των ανθρωπίνων δικαιωμάτων και την επέκταση της δημοκρατίας, την καταπολέμηση της πείνας και της φτώχειας, τη γενικευμένη πρόσβαση στην εκπαίδευση και τις υπηρεσίες υγείας, και την κοινωνική συνοχή.
<P>
Πρέπει να αυξήσουμε την ενεργό παρουσία μας σε όλα τα σημεία του πλανήτη ενθαρρύνοντας και άλλες διαδικασίες ολοκλήρωσης. Επιτρέψτε μου στο σημείο αυτό να επισημάνω, χάριν παραδείγματος, τη σημασία της επέκτασης των σχέσεών μας με τη Λατινική Αμερική και της προώθησης των διαπραγματεύσεων που αφορούν τις συμφωνίες σύνδεσης μεταξύ της Ένωσης και διαφόρων περιφερειακών ομάδων της Λατινικής Αμερικής.
<P>
Πρέπει να δεσμευτούμε αποφασιστικά υπέρ της πολυφωνίας και να ενισχύσουμε τον κεντρικό ρόλο των "νωμένων Εθνών στις προσπάθειες μεσολάβησης και συμμετοχής στην επίλυση συγκρούσεων. Επίσης πολύ σημαντικό είναι να σημειωθεί πρόοδος από την Ένωση όσον αφορά τον καθορισμό μιας κοινής αμυντικής πολιτικής που θα της επιτρέψει να συμμετάσχει ενεργά και ανεξάρτητα στη διατήρηση της διεθνούς ειρήνης και ασφάλειας υπό την εντολή των "νωμένων Εθνών.
<P>
" ανάπτυξη των αναγκαίων πολιτικών και στρατιωτικών μονάδων, των μάχιμων μονάδων της Ευρωπαϊκής Ένωσης, καθώς και πρωτοβουλιών ταχείας αντίδρασης αλλά και των προγραμμάτων του Ευρωπαϊκού Οργανισμού Άμυνας αποτελούν σημαντικά βήματα προόδου που εξακολουθούν, ωστόσο, να είναι ανεπαρκή.
<P>
Κύριε Πρόεδρε, κυρίες και κύριοι,
<P>
Θέλησα να μοιραστώ μαζί σας ορισμένες βασικές πτυχές του οράματός μου για την Ευρώπη και τους στόχους που, κατά τη γνώμη μου, θα πρέπει να θέσουμε τώρα έχοντας το μέλλον κατά νου. Επιχείρησα να αναφερθώ στην Ευρώπη από την Ισπανία. Επιτρέψτε μου τώρα να αναφερθώ εν συντομία στην Ισπανία από την Ευρώπη.
<P>
Οι πολιτικές που εφαρμόσθηκαν από την κυβέρνησή μου τα τελευταία χρόνια φέρουν τα ίδια γνωρίσματα με τις ευρωπαϊκές προτεραιότητες.
<P>
Διανύουμε μία περίοδο οικονομικής ανάπτυξης, με καθημερινά ανοίγματα και εισαγωγή μεταρρυθμίσεων σύμφωνα με τους στόχους της στρατηγικής της Λισαβόνας. Το 2007 επιτύχαμε ήδη έναν από τους δύο βασικούς στόχους του Εθνικού Προγράμματος Μεταρρυθμίσεών μας, δηλαδή την επίτευξη βαθμού απασχόλησης που ανέρχεται σε ποσοστό 66%, και θα επιτύχουμε και τον δεύτερο στόχο, δηλαδή την πλήρη σύγκλιση με το ευρωπαϊκό κατά κεφαλήν εισόδημα, πριν από το 2010, την ημερομηνία που είχε αρχικά προγραμματισθεί.
<P>
Αναλάβαμε δέσμευση για την κατάρτιση του ανθρώπινου δυναμικού, με την παροχή υποδομών και την επέκταση της τεχνολογίας των επικοινωνιών. Με τον τρόπο αυτόν, συμβάλλουμε στη μετατροπή της ευρωπαϊκής οικονομίας σε μια οικονομία που θα βασίζεται στη γνώση και θα είναι ανταγωνιστική στην κοινωνία της πληροφορίας.
<P>
Το κοινωνικό μας πρότυπο είναι πλουσιότερο και ισχυρότερο. Διαθέτουμε υγιή δημοσιονομική κατάσταση, με πλεόνασμα που ανέρχεται περίπου στο 2% του ΑΕγχΠ, δημόσιο χρέος σε πτωτική πορεία και παγιωμένο σύστημα κοινωνικής ασφάλισης.
<P>
" απασχόληση στην Ισπανία αυξάνεται με θεαματικούς ρυθμούς -τρία εκατομμύρια νέες θέσεις εργασίας κατά τα τελευταία τέσσερα χρόνια- και οι θέσεις εργασίας γίνονται ολοένα πιο σταθερές. Σημειώνουμε πρόοδο μέσα από συμφωνίες με το εργατικό δυναμικό και απολαμβάνουμε την περίοδο με τη μεγαλύτερη αρμονία στις εργασιακές σχέσεις από την εδραίωση της δημοκρατίας μας.
<P>
Έχουμε αρχίσει να εφαρμόζουμε μια κοινωνική πολιτική θεσπίζοντας το δικαίωμα πρόνοιας για όσους πάσχουν από κάποια αναπηρία και εξαρτώνται από τρίτους. Αυτή θα αποτελέσει στο εξής έναν νέο πυλώνα του κράτους πρόνοιας.
<P>
" αειφορία έχει μετατραπεί σε ζωτικό τμήμα του αναπτυξιακού μας προτύπου. Το 2006, κατορθώσαμε να μειώσουμε για πρώτη φορά τις εκπομπές αερίων του θερμοκηπίου, απολαύοντας παράλληλα έντονη οικονομική ανάπτυξη. Δεσμευόμαστε με τους στόχους του Μπαλί με την ίδια αφοσίωση με την οποία δεσμευτήκαμε και με τους στόχους του Κυότο.
<P>
Οι ισπανοί πολίτες απολαύουν σήμερα περισσότερα δικαιώματα, όπως μεγαλύτερη κοινωνική επιρροή, ισότητα μεταξύ ανδρών και γυναικών, που είναι σήμερα πλήρως ανεπτυγμένη και εγγυημένη από το νόμο, και, πράγμα πολύ σημαντικό, γάμους μεταξύ εκπροσώπων του ιδίου φύλου, οι οποίοι αναγνωρίζονται ως ισότιμοι με τους υπόλοιπους και εξασφαλίζουν την αξιοπρέπεια όλων στο πλαίσιο της κοινωνίας μας.
<P>
" Ισπανία υποστηρίζει την πολυφωνία και θα συνεχίσει να το κάνει και στο μέλλον. " Ισπανία υποστήριξε στο παρελθόν την Ευρωπαϊκή Ένωση και τα θεσμικά της όργανα και θα συνεχίσει να το κάνει και στο μέλλον.
<P>
Όπως κάναμε τα τελευταία χρόνια, θα συνεχίσουμε να αυξάνουμε την αναπτυξιακή μας συνεργασία που μας έφερε μεταξύ των δέκα κορυφαίων χωρών παγκοσμίως όσον αφορά το ποσοστό του ΑΕγχΠ που δαπανούμε για αναπτυξιακή βοήθεια. Θα συνεχίσουμε να το αυξάνουμε, ούτως ώστε, μέσα στα επόμενα τέσσερα χρόνια, ποσοστό 0,7% του ΑΕγχΠ μας να παρέχεται στην αναπτυξιακή βοήθεια, στην επίτευξη αλληλεγγύης και αξιοπρέπειας για εκατομμύρια ανθρώπους σε ολόκληρο τον κόσμο.
<P>
Κύριε Πρόεδρε,
<P>
Για πολύ καιρό λέγαμε απλώς ότι, εάν η Ευρώπη σημείωνε πρόοδο, τότε το ίδιο θα έκανε και η Ισπανία. Θεωρώ ότι σήμερα μπορώ πλέον να πω, με υπερηφάνεια και ταπεινοφροσύνη, ότι εάν η Ισπανία συνεχίσει να σημειώνει την ίδια πρόοδο, τότε το ίδιο θα κάνει και η Ευρώπη.
<P>
Είμαι απόλυτα πεπεισμένος ότι η Ευρώπη θα ξεπεράσει τις προσδοκίες μας. Μπορούμε να βασιζόμαστε στις εξαιρετικές ικανότητες όλων των θεσμικών της οργάνων, ιδίως του παρόντος Κοινοβουλίου. Στους δυσκολότερους καιρούς, κυρίες και κύριοι, το Ευρωπαϊκό Κοινοβούλιο έχει πάντα αποδειχθεί ότι αποτελεί μέσο άμυνας κατά της απαισιοδοξίας και θαρραλέο και ακούραστο υπέρμαχο της ευρωπαϊκής ολοκλήρωσης. Σήμερα, θα ήθελα να απευθύνω τις ευχαριστίες μου κυρίως σε εσάς. Οι προτάσεις και οι συζητήσεις σας επηρέασαν τις μεγάλες μεταρρυθμίσεις στις οποίες προέβη η Ένωση κατά τη διάρκεια όλων αυτών των ετών.
<P>
Στο παρόν Κοινοβούλιο, ανάμεσα σε όλους εσάς, η Ευρώπη γίνεται εντονότερα αισθητή από ό,τι οπουδήποτε αλλού. " Ευρώπη ζει εδώ με περισσότερες ελπίδες και μεγαλύτερη σιγουριά.
<P>
Ως εκ τούτου, θα ήθελα κλείνοντας να εκφράσω την αναγνώριση από την πλευρά της Ισπανίας, και εμού του ιδίου, του κύρους και του έργου του παρόντος Κοινοβουλίου και της προσπάθειας που έχουν καταβάλει άνδρες και γυναίκες όλων των ιδεολογιών και προερχόμενοι από όλες τις χώρες που, μέσα από τα νομοθετήματά τους, μάς επέτρεψαν, από τα έδρανα αυτά, να επιτύχουμε την Ευρώπη του σήμερα και να προετοιμαστούμε για την Ευρώπη του αύριο.
<P>
Ξεπεράσαμε με επιτυχία τους πρόσφατους κινδύνους. Τώρα πρέπει να αντιμετωπίσουμε τις πολυάριθμες άλλες προκλήσεις που ορθώνονται ενώπιόν μας. Πρέπει να ατενίσουμε το μέλλον με αποφασιστικότητα και να συνεργασθούμε για να δημιουργήσουμε σύντομα την Ευρώπη που χρειαζόμαστε και, κυρίως, την Ευρώπη που ο κόσμος έχει ανάγκη.
<P>
Σας ευχαριστώ πολύ.
<P>
(Οι βουλευτές, όρθιοι, χειροκροτούν)
<SPEAKER ID="093" NAME="Jaime Mayor Oreja">
εξ ονόματος της Ομάδας PPE-DE. - (ES) Κύριε Πρόεδρε, αξιότιμε πρωθυπουργέ, κυρίες και κύριοι, εξ ονόματος της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, θα ήθελα να ευχαριστήσω τον πρωθυπουργό της Ισπανίας για τις σκέψεις του ως προς την κατεύθυνση της Ευρωπαϊκής Ένωσης.
<P>
Είναι αλήθεια ότι θα προτιμούσαμε αυτή η ομιλία και αυτές οι σκέψεις του για την Ευρώπη να είχαν εκφρασθεί κάποια άλλη στιγμή, πριν και όχι μετά τη διάσκεψη κορυφής της Λισαβόνας, και ιδίως όχι εβδομήντα δύο ώρες μετά την ανακήρυξή του σε πρωθυπουργό, διότι τέτοιου είδους συνθήκες δεν είναι ποτέ ευνοϊκές για την επίτευξη του πραγματικού στόχου μιας τέτοιας συνεδρίασης. Ωστόσο, κυρίες και κύριοι, ταυτόχρονα θα ήταν άδικο από μέρους μου -και η Ομάδα μας δεν θα το ήθελε- να μην ευχαριστήσω τον πρωθυπουργό ή να μην αναγνωρίσω την αξία της συνεισφοράς του που είναι αναμφισβήτητα πολύ χρήσιμη όσον αφορά τη μελλοντική πορεία της Ευρώπης.
<P>
Δεν μου είναι εύκολο να μιλώ εξ ονόματος της Ομάδας ΕΛΚ-ΕΔ σχετικά με την ελευθερία και την Ευρωπαϊκή Ένωση, κυρίως επειδή μέλη της Ομάδας μου έχουν προσωπικά βιώματα που καθιστούν τόσο αναγκαία την υπεράσπιση της ελευθερίας και που είναι τόσο πρόσφατα, ώστε δεν βρίσκω επαρκή λόγια για να εξηγήσω το βαθύ και πραγματικό νόημα της Ευρωπαϊκής Ένωσης για την Ομάδα μας.
<P>
" Ομάδα μας εκφράζει τη μεγάλη της χαρά για την ουσιαστική πρόοδο που σημειώθηκε κατά τη διάσκεψη κορυφής της Λισαβόνας αλλά, ταυτόχρονα, δεν θα ήμασταν ειλικρινείς εάν δεν αναφέραμε ότι η Ομάδα μας θεωρεί πως η πολιτική μας ορμή παραμένει περιορισμένη, όπως και η φιλοδοξία μας να μεταμορφώσουμε την Ευρωπαϊκή Ένωση του σήμερα στην Ευρωπαϊκή Ένωση που χρειαζόμαστε για το μέλλον των ευρωπαίων πολιτών. Δεν θα μπορέσουμε να επιτύχουμε τη δημιουργία της Ευρώπης που χρειαζόμαστε, εάν δεν πιστέψουμε στον εαυτό μας. Δεν θα μπορέσουμε να ολοκληρώσουμε την Ευρωπαϊκή Ένωση με αδράνεια ή με ωραία λόγια ή απλά ακολουθώντας την πεπατημένη. Λέξεις όπως συνοχή και αυθεντικότητα δεν επαρκούν, για παράδειγμα, για να φέρουν σε πέρας τη μεταφορά των ευρωπαϊκών οδηγιών στο εθνικό δίκαιο ή τη συμμόρφωση με το Πρωτόκολλο του Κυότο.
<P>
Κύριε πρωθυπουργέ, εκείνο που λείπει είναι αναμφίβολα η αποφασιστικότητα, η υπεράσπιση των αξιών μας και η προσπάθεια. Αυτά τα στοιχεία θα μας επιτρέψουν να παγιώσουμε τις ηθικές δυνάμεις της Ένωσης και, τελικά, τον ίδιο της τον πολιτισμό που αποτελεί και τον ουσιαστικό στόχο του σχεδίου μας. Ωστόσο, πρέπει να κάνουμε τους ευρωπαίους πολίτες να συνειδητοποιήσουν αυτές τις ελλείψεις. Πρέπει να τους μιλήσουμε για αυτές και να τους τις εξηγήσουμε με σαφήνεια. Πρέπει να μοιραστούμε μαζί τους αυτήν την πολιτική ανάγκη για προσπάθεια και να τολμήσουμε να τους πούμε την αλήθεια σχετικά με τις σημερινές ελλείψεις. Δεν θα αποθαρρυνθούν από αυτό, αλλά αντίθετα θα προσφέρουν τις ελπίδες, τα όνειρα και την εγγύτητα που τόσο απελπισμένα χρειαζόμαστε. Πρέπει να τους πούμε πιο ξεκάθαρα ποια είναι τα προβλήματα. Πρέπει να ιεραρχήσουμε τα προβλήματα αυτά και να εργαστούμε πάνω στα επείγοντα αυτά ζητήματα, προκειμένου να βρούμε έναν τρόπο να κατανείμουμε τις εξουσίες μεταξύ της Ευρωπαϊκής Ένωσης και των ευρωπαϊκών εθνών, χωρίς να γενικεύουμε, αλλά αντίθετα, θέτοντας προτεραιότητες και εντοπίζοντας τα εναπομείναντα προβλήματα με τον πιο επείγοντα χαρακτήρα.
<P>
Κύριε πρωθυπουργέ, η συμφωνία, η συναίνεση και μια βαθμιαία προσέγγιση αποτελούν τις παραδοσιακές ευρωπαϊκές μεθόδους, καθώς η συναίνεση αποτελεί μάλλον μέθοδο παρά αξία. Αυτό σημαίνει ότι θα πρέπει να ορίσουμε και να οργανώσουμε αυτήν τη συναίνεση και, ταυτόχρονα, να ενισχύσουμε τις ευρωπαϊκές πολιτικές ομάδες, διότι δεν μπορεί να υπάρξει Ευρωπαϊκή Ένωση χωρίς ευρωπαϊκές πολιτικές ομάδες. Αυτό σημαίνει επίσης ότι δεν πρέπει να καταστήσουμε το παρόν Κοινοβούλιο κοινωνό τυχόν εθνικών διαφωνιών ή διαστάσεων (με πραγματικό και βαθύ χαρακτήρα), όπως έκανε δυστυχώς η Ισπανία πριν από μερικούς μήνες, όπως πολύ καλά γνωρίζετε.
<P>
Κύριε πρωθυπουργέ, υπάρχουν προβλήματα που απαιτούν ευρωπαϊκή λύση. Αυτό ενισχύει αναμφίβολα την Ένωση αλλά, κατά την άποψη της Ομάδας μας, ενισχύει επίσης και τα ευρωπαϊκά έθνη. " Ένωση δεν ενισχύεται όσο αποδυναμώνονται τα ευρωπαϊκά έθνη, αλλά για την ακρίβεια ισχύει το ακριβώς αντίθετο: για να ολοκληρωθεί η Ευρωπαϊκή Ένωση, χρειάζεται να έχει ισχυρά μέλη και θα είναι αδύνατη η ολοκλήρωση του παρόντος σχεδίου με αποδυναμωμένα έθνη που απειλούν την εδαφική της ακεραιότητα.
<P>
" αξία της ελευθερίας είναι εκείνο που μας ενώνει. Αυτή είναι η υπέρτατη όλων των αξιών που ορίζονται στον Χάρτη των Θεμελιωδών Δικαιωμάτων που θα υπογραφεί στις 12 Δεκεμβρίου στο Στρασβούργο. Ωστόσο, δεν πρόκειται απλά για μια ψευδαίσθηση: πρόκειται για μια ανανεωμένη δέσμευση απέναντι στην ελευθερία, και όχι μόνο στην επικράτεια της Ένωσής μας, αλλά κυρίως στην επικράτεια των φίλων με τους οποίους μοιραζόμαστε κατά παράδοση τον ίδιο πολιτισμό, στη Λατινική Αμερική και επίσης σε ορισμένες δημοκρατίες της Ανατολικής Ευρώπης. Και σε αυτές τις χώρες πρέπει επίσης να προσπαθήσουμε να παγιώσουμε το πλαίσιο των αρχών και των αξιών μας.
<P>
Κάτι τελευταίο: καλύτερα συνοχή παρά απλά λόγια. " ιστορία έχει αποδείξει τις ευεργετικές επιδράσεις του πολιτισμού μας στον κόσμο. Πρέπει να τον μεταδώσουμε και σε άλλους και, ταυτόχρονα, να έχουμε υπόψη μας ότι δεν μπορούμε να περιορίσουμε την αξία αυτή εντός των ορίων της Ευρωπαϊκής Ένωσης.
<SPEAKER ID="094" NAME="Martin Schulz">
εξ ονόματος της Ομάδας PSE. - (DE) Κύριε Πρόεδρε, κυρίες και κύριοι, με μεγάλη χαρά υποδεχόμαστε στο Ευρωπαϊκό Κοινοβούλιο τον πρωθυπουργό Ροντρίγκεζ Θαπατέρο. Χαιρόμαστε επίσης που βρίσκεστε εδώ μετά από τη διάσκεψη κορυφής της Λισαβόνας, και μόλις 72 ώρες μετά την ανακήρυξή σας σε υποψήφιο. Θα χαιρόμαστε ακόμα περισσότερο εάν ο πρόεδρος της Ομάδας ΕΛΚ-ΕΔ ήταν παρών εδώ σήμερα.
<P>
Ένα θα σας πω: ο κ. Daul έχασε μια καλή ομιλία του πρωθυπουργού της Ισπανίας σήμερα το απόγευμα. Έχασε επίσης μια λιγότερο πειστική ομιλία του κ. Mayor Oreja, επομένως είναι ενδεχομένως καλύτερα για τον ίδιο που δεν ήταν εδώ σήμερα. Καθώς οι άδειες θέσεις στην δεξιά πτέρυγα λένε τη δική τους ιστορία, έχω να σας πω ότι όταν μας επισκεφθεί ο πρωθυπουργός της Σουηδίας κ. Reinfeldt, ο οποίος ανήκει στην πολιτική τους οικογένεια, η Σοσιαλιστική Ομάδα θα σημειώσει τις ίδιες απουσίες με σήμερα, διότι πιστεύω ότι η ευγένεια είναι μια ιδιότητα που είτε την διαθέτεις είτε όχι, και οι εκπρόσωποι της δεξιάς πτέρυγας δεν την διαθέτουν!
<P>
(Χειροκροτήματα)
<P>
" Ισπανία και οι Ισπανοί, που εκπροσωπούνται από τον πρωθυπουργό της χώρας τους, έχουν το δικαίωμα να τους σέβονται, και αυτό σημαίνει να τους σέβονται όλες οι πολιτικές οικογένειες του παρόντος Κοινοβουλίου. Εμείς προσφέρουμε στον λαό της Ισπανίας αυτόν τον σεβασμό. Κύριε Θαπατέρο, ευχαριστήσατε το Κοινοβούλιο και την Ευρωπαϊκή Ένωση. Αυτή ήταν μια αξιομνημόνευτη πρόταση από τον αρχηγό της κυβέρνησης της Ισπανίας, μιας χώρας που επί 40 χρόνια υπέφερε από μια αδίστακτη και βάρβαρη δικτατορία, και η οποία κέρδισε την ελευθερία και τη δημοκρατική της ποικιλομορφία μέσα από την ένταξή της στην Ευρώπη. Το να σηκωθείτε εσείς, ο πρωθυπουργός της Ισπανίας, και να ευχαριστήσετε την Ευρωπαϊκή Ένωση, σας τιμά ιδιαίτερα. Ωστόσο, σας οφείλουμε και εμείς ευχαριστίες για το γεγονός ότι η Ισπανία σημείωσε επιτυχία σε όλες αυτές τις προσπάθειές της. Οφείλουμε να ευχαριστήσουμε τον λαό της Ισπανίας και τους ισπανούς δημοκράτες, άνδρες και γυναίκες. " συμβολή τους στην Ευρώπη είναι συμβολή στη δημοκρατία, την ποικιλομορφία, την πρόοδο του πολιτισμού και την κοινωνική σταθερότητα. Πρέπει, ως εκ τούτου, να εκφράσουμε και τις δικές μας ευχαριστίες προς την ισπανική κυβέρνηση.
<P>
(Χειροκροτήματα)
<P>
" Ισπανία αποτελεί πρότυπο για την Ευρώπη, όπως και ολόκληρη η περιοχή της Ιβηρικής χερσονήσου. Το ίδιο ισχύει, παρεμπιπτόντως, και για την Ελλάδα και όλες εκείνες τις χώρες που αναγκάστηκαν να αντιμετωπίσουν φασιστικές δικτατορίες και που έθεσαν ως στόχο τους την Ευρωπαϊκή Ένωση στις αρχές και τα μέσα της δεκαετίας του 1980. Ως δυτικοευρωπαίοι, είχαμε τη δυνατότητα να ταξιδεύσουμε στις χώρες αυτές κατά την περίοδο εκείνη και μπορούμε, επομένως, να συγκρίνουμε το τότε και το τώρα. " Ισπανία είναι μια χώρα η οικονομία της οποίας σημειώνει άνθιση. Είναι μια χώρα με σπουδαίο μέλλον, γεμάτη ελπίδες, μια χώρα ο λαός της οποίας έχει συμβάλει σε τεράστιο βαθμό στην παγκόσμια ειρήνη, μια χώρα με οικονομική ευημερία που χτυπά δικαίως την πόρτα των χωρών G8, εξαιτίας της οικονομικής της ισχύος. Ποιος θα πίστευε ότι κάτι τέτοιο θα ήταν πιθανό πριν από 20 χρόνια; Γιατί λοιπόν λέω ότι η Ισπανία αποτελεί πρότυπο; Όπως αναφέρατε και εσείς ο ίδιος, κύριε πρωθυπουργέ, εάν οι διαρθρωτικές και περιφερειακές πολιτικές της Ευρωπαϊκής Ένωσης έχουν τις ίδιες οικονομικές συνέπειες για τις χώρες που έγιναν μέλη της Ευρωπαϊκής Ένωσης την 1η Μαΐου 2004 με αυτές που είχαν για την Ισπανία, τότε η Ευρώπη στο σύνολό της θα μπορεί να προσβλέπει σε ένα πολύ θετικό μέλλον, και αυτός είναι ο λόγος για τον οποίο η Ισπανία αποτελεί πρότυπο για την Ευρώπη.
<P>
(Χειροκροτήματα)
<P>
Κύριε πρωθυπουργέ, η Ισπανία -πολύ σωστά το θέσατε- πέτυχε λόγω της ένταξής της στην Ευρώπη. Όπως πολλές άλλες χώρες στην Ευρωπαϊκή Ένωση, η Ισπανία έχασε ένα μέρος της κυριαρχίας της με την εισαγωγή του ευρώ. " απώλεια κυριαρχίας για χάρη του νομίσματος σημαίνει απώλεια μέρους της εθνικής κυριαρχίας. Ωστόσο, ας φανταστούμε για μια στιγμή τι θα είχε συμβεί στην περίπτωση που η Ισπανία εξακολουθούσε να χρησιμοποιεί την πεσέτα, και φανταστείτε το ενδεχόμενο η κυβέρνηση Θαπατέρο να είχε δηλώσει, ως πρώτη επίσημη κίνησή της μόλις ανέλαβε το αξίωμα, "αποσύρουμε τα στρατεύματά μας από το Ιράκ". Το αμερικανικό δολάριο θα έπαιζε παιχνίδια με την πεσέτα, και ποιες θα ήταν οι οικονομικές επιπτώσεις αυτών; " απώλεια αυτής της κυριαρχίας για χάρη του νομίσματος στην πραγματικότητα προσέφερε στην Ισπανία έναν βαθμό ανεξαρτησίας και κυριαρχίας. Αυτός είναι ένας ακόμα λόγος για τον οποίο η Ισπανία αποτελεί καλό πρότυπο, και δείχνει με ποιον τρόπο η ευρωπαϊκή ολοκλήρωση αυξάνει την εξουσία, αντί να την μειώνει.
<P>
(Χειροκροτήματα)
<P>
Ο κ. Θαπατέρο αναφέρθηκε σε πολλά και διάφορα ζητήματα. Εξ ονόματος της Ομάδας μου και εξ ονόματος των ανδρών και ιδίως των γυναικών της Ομάδας μου, θα ήθελα να πω δυο λόγια σχετικά με την ισότητα των φύλων. Πολύ λίγοι αρχηγοί κυβερνήσεων στην Ευρώπη έχουν κάνει περισσότερα για την προώθηση των δικαιωμάτων των γυναικών από ό,τι εσείς, κύριε Θαπατέρο, και το Ευρωπαϊκό Κοινοβούλιο σας οφείλει ένα μεγάλο ευχαριστώ για τις προσπάθειές σας και σε αυτόν τον τομέα.
<P>
(Χειροκροτήματα)
<P>
(ES) Κύριε Θαπατέρο, σας παρακαλώ να συνεχίστε τις εξαιρετικές, σύγχρονες και προοδευτικές πολιτικές σας. Είναι καλές για την Ισπανία και ό,τι είναι καλό για την Ισπανία είναι καλό και για την Ευρώπη. Συνεχίστε, κύριε πρωθυπουργέ.
<P>
(Οι βουλευτές της Ομάδας του, όρθιοι, χειροκροτούν)
<SPEAKER ID="096" NAME="Graham Watson" AFFILIATION="ALDE">
(EN) Κύριε Πρόεδρε, όταν τα κράτη μέλη επικυρώσουν τη Μεταρρυθμιστική Συνθήκη, όπως ελπίζουμε και πιστεύουμε ότι θα κάνουν, θα μπορούμε να προσβλέπουμε επιτέλους σε μια αναζωογονημένη Ευρωπαϊκή Ένωση - μια Ένωση με την ικανότητα να αντιμετωπίζει τις νέες προκλήσεις, με την ταπεινοφροσύνη που θα της επιτρέπει να αφουγκράζεται τους πολίτες της και με την πολιτική πρόθεση να αναλάβει δράση. " επικύρωση της Συνθήκης αναμένεται με ανυπομονησία, και η Ομάδα μου σας ευχαριστεί, κύριε Θαπατέρο, για τις προσπάθειες που έχετε καταβάλει για την επίσπευση της διαδικασίας.
<P>
" Ομάδα μου δεν θεωρεί ότι είναι αναγκαίο μια ομάδα σοφών ανθρώπων να διερωτάται για το μέλλον της Ευρώπης. Βρεθήκαμε και εμείς εκεί, συμμετείχαμε και έχουμε και τα μπλουζάκια που το αποδεικνύουν. Ονομαζόταν "περίοδος περισυλλογής" και έφτασε στο τέλος της. Βρισκόμαστε στο μέσον της περιόδου εφαρμογής της στρατηγικής της Λισαβόνας και μόλις τώρα αρχίζουμε να σημειώνουμε πρόοδο ως προς την ανάπτυξη και την απασχόληση. Ολοκληρώνουμε την κοινή αγορά, απελευθερώνουμε τις δυνατότητες των ευρωπαίων επιχειρηματιών. Ανοίγουμε τον δρόμο στη νόμιμη μετανάστευση για να βοηθήσουμε τόσο τις αναπτυσσόμενες όσο και τις ανεπτυγμένες οικονομίες.
<P>
Τώρα δεν είναι ώρα να γυρίσουμε πίσω στον γαλλικό "πίνακα σχεδίασης" ή να ακολουθήσουμε το νέο βρετανικό σχέδιο για μια ένδοξη ζώνη ελευθέρων συναλλαγών. Τα οράματα αυτά προέρχονται από το περιθώριο, και απλώς παρουσιάζονται ως γνώμη της πλειοψηφίας. Δεν εκπροσωπούν τη συναίνεση. " πλειονότητα των πολιτών μας ζητούν από την Ένωση να δημιουργήσει μια ισχυρή και αναπτυσσόμενη οικονομία. Επιθυμούν μεγαλύτερη συμμετοχή της ΕΕ σε όλους τους τομείς, μεγαλύτερη συμμετοχή στον αγώνα κατά της τρομοκρατίας, μεγαλύτερη συνεργασία στον τομέα της ασφάλειας και της άμυνας, και περισσότερες δράσεις για το περιβάλλον. Τότε, και μόνο τότε, θα μπορέσει η Ευρώπη να αποτελέσει παγκόσμιο παράγοντα με την ικανότητα να επιφέρει αλλαγές με διάρκεια.
<P>
Διότι πώς θα μπορέσουμε να διασφαλίσουμε την ανάπτυξη και την απασχόληση, εάν η Ευρώπη καταφύγει στον προστατευτισμό; Πώς θα καταπολεμήσουμε την κλιματική αλλαγή εάν δεν δράσουμε από κοινού; Πώς θα εξαπλώσουμε την ειρήνη, την ευημερία και τη δικαιοσύνη στον κόσμο, εάν η Ευρώπη αναλώνεται σε διαπληκτισμούς μεταξύ των μελών της; Αυτός είναι ο λόγος για τον οποίο η Ευρώπη χρειάζεται περισσότερους πολιτικούς που προτίθενται να ηγηθούν και να ακολουθήσουν μια πανευρωπαϊκή προσέγγιση.
<P>
Κύριε Θαπατέρο, φέρνοντας σε επαφή τους 18 φίλους του Συντάγματος στη Μαδρίτη, αποδείξατε ότι πολλοί είναι εκείνοι που ασπάζονται το όραμά σας για μια ανοιχτή, ολοκληρωμένη και ανταγωνιστική Ευρώπη. Είναι αυτό ακριβώς το όραμα για την Ευρώπη που τα προοδευτικά μέλη όλων των παρατάξεων του παρόντος Κοινοβουλίου θέλουν να δουν να θριαμβεύει και να επεκτείνεται. " Ομάδα της Συμμαχίας Φιλελευθέρων και Δημοκρατών για την Ευρώπη θα συνεργασθεί με όλους εκείνους που μοιράζονται αυτό το όραμα και ανταποκρίνονται σε αυτό, είτε προέρχονται από τον χώρο της Δεξιάς, της Αριστεράς ή του Κέντρου, ώστε να εξασφαλισθεί η πρόοδος της Ευρώπης. Εκείνο που δεν ανεχόμαστε είναι όσους ισχυρίζονται ότι ασπάζονται το όραμα αυτό, αλλά δεν ανταποκρίνονται στις προϋποθέσεις του.
<P>
Κύριε πρωθυπουργέ, η Ισπανία λαμβάνει συχνά και δικαίως συγχαρητήρια για την κοινωνική και οικονομική της μεταμόρφωση, από τότε που έγινε μέλος της Ένωσης. Πρέπει να ακολουθήσουν και άλλοι το παράδειγμά σας και να επιδιώξουν την επίτευξη της φιλοδοξίας σας για μια ευημερούσα και ανοιχτή Ευρώπη.
<P>
(Χειροκροτήματα από το κέντρο και την αριστερά πτέρυγα)
<SPEAKER ID="097" NAME="Brian Crowley">
εξ ονόματος της Ομάδας UEN. - Κύριε Πρόεδρε, θα ήθελα να ακολουθήσω το παράδειγμα των συναδέλφων μου και να καλωσορίσω και εγώ τον πρωθυπουργό, αλλά με διαφορετικό τρόπο. Ο πρωθυπουργός ήρθε προετοιμασμένος για διάλογο σχετικά με το μέλλον της Ευρώπης αλλά, δυστυχώς, άκουσε να αναφέρονται επιχειρήματα που αφορούν μάλλον το παρελθόν της παρά το τι πρέπει να γίνει για να προχωρήσουμε όλοι προς τα εμπρός.
<P>
Θεωρώ ότι, όταν εξετάζουμε τις ανάγκες της Ευρώπης για τον 21ο αιώνα, καθένας από εμάς γνωρίζει ποιες είναι αυτές. Παρομοίως, καθένας από εμάς γνωρίζει ότι οι ιδεολογίες του παρελθόντος δεν κατόρθωσαν να καλύψουν τις ανάγκες αυτές από μόνες τους. Μόνο μέσω του συνδυασμού και του συντονισμού αυτών των διαφορετικών μεθόδων και αυτών των ιδανικών μπορέσαμε να σημειώσουμε πρόοδο. Είτε πρόκειται για τον τομέα της ισότητας, είτε για εκείνον της δικαιοσύνης, της οικονομικής ανάπτυξης ή της υγείας και ασφάλειας, πάντα απαιτούνταν μεμονωμένες δυνατότητες επιλογής μεταξύ των επιτυχημένων μεθόδων του παρελθόντος.
<P>
Εξ ονόματος της Ομάδας μου, θα ήθελα να ευχαριστήσω τον πρωθυπουργό για τον σεβασμό που έδειξε έναντι του Κοινοβουλίου ευχαριστώντας την Ένωση και, ειδικότερα, το Κοινοβούλιο, ως εκπρόσωπο των πολιτών της Ευρωπαϊκής Ένωσης. Θεωρούμε τους εαυτούς μας -κάποιες φορές- ως πραγματικούς εκπροσώπους των πολιτών. Ορισμένες φορές μπορεί να ερμηνεύσουμε λάθος τη βούλησή τους, αλλά κανείς δεν μπορεί να διαφωνήσει με τη δημοκρατική μας λογοδοσία και με τη δημοκρατική μας εντολή να μιλούμε εξ ονόματος των πολιτών.
<P>
Πολύ συχνά συμβαίνει οι γνώμες και οι απόψεις του Ευρωπαϊκού Κοινοβουλίου να παραμένουν στο περιθώριο όσον αφορά το είδος των συζητήσεων που πραγματοποιούνται σε διακυβερνητικό επίπεδο. Με χαροποίησε ιδιαίτερα, όταν πριν από λίγο καιρό, κατά την περίοδο προβληματισμού σχετικά με τη Συνθήκη που έχει πλέον παρέλθει ανεπιστρεπτί, ο πρωθυπουργός αποφάσισε να ανασυντάξει τους "φίλους της κοινοτικής μεθόδους" υπό την ονομασία "φίλοι της συνταγματικής μεθόδου", ούτως ώστε να προσπαθήσει να διαμορφώσει μια εμπροσθοφυλακή όσον αφορά τον τρόπο με τον οποίο μπορεί να προωθηθεί η κατάσταση. Διαπίστωσε ότι η επιτυχία της κίνησης αυτής άνοιξε και άλλες πόρτες και δυνατότητες για τον ίδιο στην κυβέρνηση, όταν χρειάστηκε υποστήριξη σχετικά με τη μετανάστευση και άλλες εξελίξεις.
<P>
Εάν μου επιτραπεί να απευθύνω σήμερα έκκληση προς τον πρωθυπουργό όσον αφορά το μέλλον της Ευρώπης, αυτή θα ήταν να συνεχίσει να ασκεί την επιρροή του, όχι μόνο στην Ευρωπαϊκή Ένωση αλλά ειδικότερα στη Λατινική Αμερική, όπου ζητήματα που άπτονται της ελευθερίας, της δημοκρατίας και του σεβασμού των ανθρωπίνων δικαιωμάτων γίνονται ολοένα και πιο εμφανή υπό το πρόσχημα δημοκρατικών κινημάτων.
<P>
Τέλος, κάποιοι από εμάς έχουν ένα όραμα για την Ευρώπη που περιλαμβάνει λαμπρά άστρα, μεγάλες ευκαιρίες και, κυρίως, σεβασμό για τις θεμελιώδεις διαφορές και την αξιοπρέπεια των ανθρώπων στο εσωτερικό της Ευρωπαϊκής Ένωσης. Πρέπει να φτάσουμε στο σημείο όπου δεν θα προσπαθούμε πλέον να ομογενοποιήσουμε τα πάντα σε ένα και μόνο σχήμα ή μέγεθος, αλλά να κατανοήσουμε ότι, δίνοντας στην διαφορετικότητα την αξιοπρέπεια που της ταιριάζει, μπορούμε πραγματικά να δημιουργήσουμε μια καλύτερη, πιο πολύχρωμη και σίγουρα πιο ζωντανή Ευρωπαϊκή Ένωση για το μέλλον.
<P>
(Χειροκροτήματα)
<SPEAKER ID="098" NAME="Monica Frassoni">
εξ ονόματος της Ομάδας Verts/ALE. - (ES) Κύριε πρωθυπουργέ, η Ομάδα ΠΡΣ/ΕΕΣ εκτιμά πραγματικά τη σταθερή φιλοευρωπαϊκή σας στάση, το κουράγιο σας να διεξαγάγετε δημοψήφισμα για τη Συνταγματική Συνθήκη και τις ικανότητες που επέδειξε η κυβέρνησή σας προάγοντας, με ηρεμία και χωρίς να προκληθεί θρησκευτικός πόλεμος, νομοθεσίες και μέτρα που αφορούσαν την ισότητα και τα ατομικά δικαιώματα και ελευθερίες, που αποτελούν υπόδειγμα για πολλές χώρες στην Ευρώπη, παρόλο που δεν βλέπω πολλές γυναίκες στον περίγυρό σας σήμερα.
<P>
Εκτιμούμε επίσης τα σχόλιά σας σχετικά με τη μετανάστευση, αν και δεν μπορούμε να πούμε πάντα το ίδιο και για τις πράξεις σας, και εκτιμούμε το γεγονός ότι δώσατε έμφαση στις θετικές πτυχές της μετανάστευσης και όχι μόνο στην έλλειψη νομιμότητάς της, όπως έκανε ενδεχομένως ο προκάτοχός σας.
<P>
Για τον λόγο αυτόν, θα ήθελα να σας πω, κύριε πρωθυπουργέ, ότι μας λείψατε τα δύο τελευταία χρόνια και τους τελευταίους μήνες, κατά τη διάρκεια της θεσμικής κρίσης που οδήγησε, χωρίς ιδιαίτερο πάθος ή δόξα, στη "μικρή" Συνθήκη της Λισαβόνας. " ατζέντα της Διακυβερνητικής Διάσκεψης διαμορφώθηκε από εχθρούς του Ευρωπαϊκού Συντάγματος, ενώ οι φίλοι του, μεταξύ των οποίων συγκαταλέγεστε και εσείς, αποδείχθηκαν υπερβολικά διακριτικοί κατόπιν της διάσημης συνάντησης των δεκαοχτώ.
<P>
Σήμερα στην Ευρώπη είμαστε αντιμέτωποι με διάφορες προσεγγίσεις: το σύστημα δύο ταχυτήτων του Σαρκοζί, τον ατλαντικό εθνικισμό του Γκόρντον Μπράουν και τον μάλλον επίσημο αλλά πολύ ειλικρινή φιλοευρωπαϊσμό του Ρομάνο Πρόντι. Ποια είναι η δική σας άποψη; Ποιοι είναι οι δικοί σας σύμμαχοι;
<P>
Κύριε πρωθυπουργέ, αναφερθήκατε εν συντομία στο ζήτημα της κλιματικής αλλαγής, αν και η ιδέα σας για ένα νέο συμβόλαιο μεταξύ της ανθρωπότητας -ανδρών και γυναικών υποθέτω- και του πλανήτη δεν είναι κάτι καινούριο. Αναφερθήκατε επίσης με έμφαση στην ευγνωμοσύνη σας για την ευρωπαϊκή ενίσχυση. Έχω να σας πω ότι είναι σαφές σήμερα, και είναι σαφές εδώ και αρκετό καιρό, ότι αυτά τα ευρωπαϊκά κονδύλια χρησιμοποιούνται επίσης για να κάνουν την Ισπανία τη χώρα με τα περισσότερα χιλιόμετρα οδών ανά κάτοικο και τον τόπο όπου το τσιμέντο, το οποίο αποκτήθηκε επίσης με ευρωπαϊκούς οικονομικούς πόρους, έχει οδηγήσει σε σοβαρά επεισόδια κερδοσκοπίας και διαφθοράς και έχει συμβάλει στην κάθε άλλο παρά συμμόρφωση της Ισπανίας με τους στόχους του Κυότο, μαζί με τη χώρα μου την Ιταλία και τη Δανία - αν και εσείς είστε λίγο χειρότεροι.
<P>
Όπως αντιλαμβάνομαι την κατάσταση, η Ισπανία δεν έχει μεταφέρει την οδηγία για το ευρωπαϊκό σήμα τελών κυκλοφορίας (Eurovignette) στο εθνικό της δίκαιο και εξακολουθεί να διαθέτει μια πολύ εκτεταμένη πολιτική υποδομών. Ευχόμαστε ότι, ως αποτέλεσμα των προεκλογικών υποσχέσεων που δώσατε όσον αφορά την κλιματική αλλαγή -όχι ότι είναι κακές οι προεκλογικές εκστρατείες, ακόμα και σε αυτόν τον τομέα- η Ισπανία θα αλλάξει αποφασιστικά κατεύθυνση. Ευχόμαστε επίσης ότι η καταπληκτική υπουργός Περιβάλλοντός σας θα αποκτήσει πολύ μεγαλύτερη ελευθερία κινήσεων στην κυβέρνησή σας από ό,τι είχε μέχρι τώρα.
<P>
(Χειροκροτήματα)
<P>
Κύριε πρωθυπουργέ, τελειώνοντας, πρέπει να πω ότι εμείς εδώ στο Ευρωπαϊκό Κοινοβούλιο εκτιμούμε ιδιαίτερα και σας ευχαριστούμε για τα λόγια σας, αλλά χρειαζόμαστε συμμάχους στις κυβερνήσεις των κρατών μελών. Δεν μπορούμε να εφησυχάσουμε, γιατί χρειαζόμαστε ανθρώπους που θέλουν την Ευρώπη και έχουν ένα όραμα για αυτήν.
<P>
(Χειροκροτήματα)
<SPEAKER ID="099" NAME="Francis Wurtz">
εξ ονόματος της Ομάδας GUE/NGL. - (FR) Κύριε Πρόεδρε, κύριε πρωθυπουργέ, η ομιλία σας ήταν θαυμάσια. Από πολλές απόψεις ήταν μια ανθρωπιστική ομιλία, την οποία είμαι διατεθειμένος να συμπεριλάβω στα ιδανικά για την Ευρώπη του μέλλοντος. Ωστόσο, πρέπει να παραδεχτούμε ότι, προκειμένου η σημερινή πραγματικότητα των Ευρωπαίων να φτάσει να θυμίζει το όραμα που μόλις περιγράψατε, πρέπει να γίνουν πολλές αλλαγές στις διαδικασίες και τις δομές της Ευρωπαϊκής Ένωσης.
<P>
Λέτε ότι η Ευρώπη μας είναι μια κοινωνική Ευρώπη. Συγχαρητήρια! Δεν αποτελεί, ωστόσο, απαισιόδοξη σκέψη ότι κατά το μεγαλύτερο μέρος της η κοινωνική αυτή Ευρώπη δεν υπάρχει ακόμα. Το ισχύον πλαίσιο της ευρωπαϊκής κοινωνικής πολιτικής είναι, σύμφωνα με τις Συνθήκες, μια ανοιχτή οικονομία της αγοράς με ελεύθερο ανταγωνισμό. Αυτό είναι ένα πλαίσιο που ενθαρρύνει φυσικά τον ανταγωνισμό μεταξύ των κοινωνικών μοντέλων και τείνει φυσικά στην εξάλειψη των δικαιωμάτων μας προς χάριν της ανταγωνιστικότητας. Πρόκειται για ένα πλαίσιο που μειώνει φυσικά το κόστος του ανθρώπινου δυναμικού, ενισχύει την εργασιακή ανασφάλεια και υπονομεύει τα κοινωνικά δικαιώματα.
<P>
Το κοινωνικό ζήτημα είναι αναμφίβολα ο βασικός λόγος για την έλλειψη εμπιστοσύνης των πολιτών μας έναντι των ευρωπαϊκών θεσμικών οργάνων. Ο Πρόεδρος της Ευρωπαϊκής Κεντρικής Τράπεζας, για παράδειγμα, το αντιλήφθηκε και μόνος του κατά την πρόσφατη ομιλία του στη Διάσκεψη της Ευρωπαϊκής Συνομοσπονδίας Συνδικάτων, όπου παρουσίασε τη θεωρία του, την επίσημη θεωρία της ΕΕ, σχετικά με τη μείωση των αμοιβών προς χάριν των ανταγωνιστικών τιμών. Δέχτηκε ομόφωνη αντίδραση. Ανέφερα ήδη ότι ο υπουργός Οικονομικών της Γερμανίας ανέφερε τον κίνδυνο κρίσης νομιμότητας του ευρωπαϊκού κοινωνικού και οικονομικού μοντέλου. Ας ρίξουμε, επομένως, μια ματιά στις πτυχές αυτές, για να δώσουμε ακριβώς αξιοπιστία στο όραμά σας για το μέλλον.
<P>
Αναφερθήκατε επίσης στις σχέσεις με την Αφρική και την ανάγκη ανταπόκρισης στις εκκλήσεις των λαών της για δικαιοσύνη. Έχετε δίκιο. Ωστόσο, στην περίπτωση αυτή, για παράδειγμα, πρέπει να επιστρέψουμε στο σχέδιο συμφωνίας οικονομικής εταιρικής σχέσης, το οποίο απορρίφθηκε από όλους τους εταίρους μας στην Αφρική, διότι τους δημιουργούσε τη βεβαιότητα -και θεωρώ πως είχαν δίκιο- ότι η ανάπτυξη των δυνατοτήτων του ανθρωπίνου δυναμικού και το ελεύθερο εμπόριο δεν αποτελούν καλό συνδυασμό.
<P>
Τελειώνοντας, κύριε πρωθυπουργέ, θα ήθελα να σας ευχαριστήσω που μας υπενθυμίσατε αυτούς που θεωρώ ότι αποτελούν τους απόλυτους στόχους της Ευρώπης, και ακόμα και αν εξακολουθούμε να μην συμφωνούμε ως προς την άποψή μας για το παρόν, ας συμφωνήσουμε τουλάχιστον ως προς τις προοπτικές μας για το μέλλον.
<SPEAKER ID="100" NAME="Graham Booth">
εξ ονόματος της Ομάδας IND/DEM. - (EN) Κύριε Πρόεδρε, είναι χαρά μας να βλέπουμε τον πρωθυπουργό εδώ στις Βρυξέλλες. Αποτελεί υπόδειγμα για τους υπόλοιπους ευρωπαίους αρχηγούς κυβερνήσεων, ως ένας άνθρωπος που επέτρεψε στον λαό του να αποφασίσει κατά πόσον επιθυμούσε το Σύνταγμα. Για τον λόγο αυτόν, αξίζει το χειροκρότημά μας. Εν προκειμένω, ο λαός της Ισπανίας υποστήριξε με συντριπτική πλειοψηφία τα σχέδια αυτά.
<P>
Εκείνο που θα ήθελα να μάθω είναι για ποιον λόγο δεν σκοπεύει να επαναλάβει την κίνηση αυτή. Εξάλλου, θα έπρεπε να αισθάνεται σίγουρος ότι θα λάβει το ίδιο αποτέλεσμα. Οφείλεται η απόφασή του αυτή στο ότι, όπως δήλωσε ο πρωθυπουργός, η Μεταρρυθμιστική Συνθήκη δεν διαφέρει σε κανένα σημαντικό σημείο από τη Συνταγματική Συνθήκη; Εάν ναι, φαίνεται λογικό ότι δεν αισθάνεται την ανάγκη να θέσει το ίδιο ερώτημα στον λαό του για δεύτερη φορά. Ή μήπως οφείλεται στο ότι, όπως παρουσιάστηκε στον λαό της Βρετανίας, η Μεταρρυθμιστική Συνθήκη είναι τόσο διαφορετική ώστε αποτελεί ένα εντελώς ξεχωριστό κείμενο, το οποίο είναι υπερβολικά περίπλοκο ώστε να είναι σε θέση να το καταλάβουν οι πολίτες;
<P>
Αυτό, ασφαλώς, έχει μεγάλη σημασία για το μέλλον όλων μας. Είτε η πολιτική ελίτ δεν ενδιαφέρεται για το τι επιθυμούν οι πολίτες, όπως στην περίπτωση του κ. Σαρκοζί και του κ. Μπράουν, είτε θεωρεί ότι οι πολίτες είναι τόσο ανόητοι ώστε δεν μπορούν να πάρουν καμία απόφαση που είναι σημαντικότερη από το πιο μπέργκερ θα αγοράσουν στα McDonalds. Μου δημιουργείται η αίσθηση ότι η Ευρωπαϊκή Ένωση μετατρέπεται με ταχείς ρυθμούς στο πρώτο μεταδημοκρατικό κράτος στον κόσμο. Ένα έχω να πω στον πρωθυπουργό: εάν η ευρωπαϊκή ελίτ δεν επιτρέψει στον λαό να μιλήσει, τότε στο τέλος ο λαός θα βρει άλλους τρόπους για να κάνει τη φωνή του να ακουστεί.
<SPEAKER ID="101" NAME="Frank Vanhecke" AFFILIATION="NI">
(NL) Κύριε Πρόεδρε, κυρίες και κύριοι, κατά τη γνώμη μου, η μεγαλύτερη πρόκληση που αντιμετωπίζει η Ευρωπαϊκή Ένωση αυτήν τη στιγμή είναι η πλήρης έλλειψη δημοκρατικής συμμετοχής στη διαδικασία λήψης αποφάσεων. Τα ευρωπαϊκά θεσμικά όργανα χαίρουν ολοένα μικρότερης εμπιστοσύνης -δικαίως κατά την άποψή μου- από τους πολίτες μας που δεν μπορούν να αποδεχτούν ότι πολλές ιδιαίτερα σημαντικές αποφάσεις που επηρεάζουν άμεσα τη ζωή τους λαμβάνονται κεκλεισμένων των θυρών χωρίς να ελέγχονται από κανένα μέσο ή άτομο. Επιπλέον, οι αποφάσεις αυτές δεν λαμβάνονται επί καμίας δημοκρατικής βάσης. Θα σας δώσω δύο παραδείγματα.
<P>
Πρώτο παράδειγμα: το κείμενο των νέων ευρωπαϊκών συνθηκών πρόκειται να υπογραφεί σύντομα στη Λισαβόνα. Όλοι γνωρίζουν ότι πρόκειται για μια ελάχιστα διαφοροποιημένη εκδοχή του Ευρωπαϊκού Συντάγματος. Ο ίδιος ο κ. Θαπατέρο δήλωσε ότι κανένα ουσιαστικό στοιχείο του δεν έχει αλλάξει. " αλήθεια είναι βέβαια ότι το κείμενο εκείνο είχε καταψηφισθεί μέσα από τα δημοκρατικά δημοψηφίσματα που διεξήχθησαν στη Γαλλία και τις Κάτω Χώρες, αλλά αυτά θεωρούνται αμελητέα ζητήματα σήμερα. " καλύτερη προοπτική είναι, όπως φαίνεται, να διεξάγουμε ενδεχομένως κατά διαστήματα ψηφοφορίες για να κρατούμε ευχαριστημένους τους ευρωκράτες, αλλά οι πραγματικές δημοκρατικές δηλώσεις που διατυπώνονται μέσω δημοψηφισμάτων θα έχουν ελάχιστη αξία. Κατ' αυτόν τον τρόπο, φοβάμαι ότι η Ευρώπη κατευθύνεται ολοένα περισσότερο προς τη μετατροπή της σε μια μικρή λέσχη του είδους που, εάν κυβερνά ένα υπέρ-κράτος, δεν θα ανέχεται καμία μορφή συμμετοχής και, κατά συνέπεια, δεν μπορεί ουσιαστικά να αποκαλείται πλέον δημοκρατία. Το ίδιο ισχύει, για την ακρίβεια, για τον τρόπο με τον οποίο αντιμετωπίζεται η ενδεχόμενη προσχώρηση της Τουρκίας στην Ευρωπαϊκή Ένωση. Οι πολίτες μας δεν την επιθυμούν, ακριβώς το αντίθετο μάλιστα, διότι η Τουρκία δεν είναι ευρωπαϊκή χώρα -ούτε από πολιτισμική, ούτε από γεωγραφική, ούτε από θρησκευτική, ούτε από καμία άλλη άποψη- αλλά, εντούτοις, η Επιτροπή και το Συμβούλιο δεν λαμβάνουν καθόλου υπόψη τη γνώμη της πλειοψηφίας των πολιτών ως προς το εν λόγω ζήτημα. Αντί για συζήτηση σχετικά με το μέλλον της Ένωσης, θα έπρεπε να διεξάγουμε συζήτηση σχετικά με την αποκατάσταση της δημοκρατίας στα θεσμικά όργανα της Ευρωπαϊκής Ένωσης.
<SPEAKER ID="102" NAME="José Luis Rodríguez Zapatero">
Πρόεδρος της κυβέρνησης της Ισπανίας. - (ES) Κύριε Πρόεδρε, καταρχάς θα ήθελα να ευχαριστήσω όλους τους ομιλητές για τα σχόλιά τους και τον τόνο στον οποίο αυτά διατυπώθηκαν. Θα ήθελα επίσης να πω ότι είμαι ιδιαίτερα χαρούμενος για το πόσο ζωηρή υπήρξε αυτή η συζήτηση, που ανταποκρίθηκε ακριβώς στις ελπίδες μου. Είμαι επίσης πολύ χαρούμενος που μπόρεσα να συμβάλω σε μια συζήτηση με τέτοια ενέργεια και ένταση, με δεδομένες ιδίως ορισμένες από τις ομιλίες, για τις οποίες σας ευχαριστώ από τα βάθη της καρδιάς μου.
<P>
" Ισπανία είναι ευγνώμων απέναντι στην Ευρωπαϊκή Ένωση, στους πρωτεργάτες της και τις μεγάλες χώρες, όπως είναι η Γαλλία, η Γερμανία και η Ιταλία, που μας βοήθησαν να εγκαθιδρύσουμε τη δημοκρατία στη χώρα μας, μας υποδέχθηκαν στην Ευρώπη και συνέβαλαν στη συνέχεια με τους πόρους τους στην ανάπτυξή μας. Είμαστε ευγνώμονες και απέναντι σε άλλα δημόσια πρόσωπα και πολιτικούς, τους οποίους δεν ανέφερα σήμερα, όπως τον Χέλμουτ Κολ, τον κ. Μιτεράν και τον κ. Πάλμε που συνέβαλαν σε πολύ μεγάλο βαθμό τόσο στη δημοκρατία της Ισπανίας όσο και στο μέλλον της. Αισθανόμαστε ιδιαίτερα περήφανοι που συμβάλλουμε σε αυτόν τον κοινό στόχο.
<P>
" ευγνωμοσύνη μας αυτή συνοδεύεται από τη σκέψη των όσων έχει κατορθώσει να επιτύχει η Ισπανία κατά τα τελευταία 25 χρόνια. Ίσως καμία άλλη κοινωνία στον κόσμο να μην έχει επιτύχει μια τέτοια πολιτική και οικονομική μεταμόρφωση και μια τόσο μεγάλη πρόοδο όσον αφορά τα δικαιώματα, τις ελευθερίες και την κοινωνική κατάσταση των πολιτών της όμοια με αυτήν που πέτυχε η Ισπανία τα τελευταία 25 χρόνια.
<P>
" Ισπανία ήταν πάντα πολύ αφοσιωμένη στην Ευρώπη και επιδείκνυε πάντα έντονα φιλοευρωπαϊκά αισθήματα. Εκπρόσωποι όλων των κομμάτων, των πολιτισμών και των πολιτικών ιδεολογιών και εκπρόσωποι με μεγάλο πολιτικό βάρος υπηρέτησαν τα ευρωπαϊκά θεσμικά όργανα, την Επιτροπή και το παρόν Κοινοβούλιο, όπου είχαμε τρεις Προέδρους. Όλοι υπηρέτησαν πολύ καλά το αξίωμά τους, και θα ήθελα στο σημείο αυτό να αποτίσω φόρο τιμής σε όλους εκείνους που έχουν εκπροσωπήσει την Ισπανία στα ευρωπαϊκά θεσμικά όργανα. Κατόρθωσαν να σφυρηλατήσουν έναν κοινό φιλοευρωπαϊκό πολιτισμό υπό τη μορφή πολιτικής οργάνωσης που, σύμφωνα με τις ομιλίες που μόλις προηγήθηκαν, δεν έχει προηγούμενο.
<P>
" πολιτική ένωση που αποκαλούμε Ευρωπαϊκή Ένωση δεν έχει προηγούμενο και δεν βασίζεται σε κάποιο πρότυπο, διότι δεν ανταποκρίνεται σε καμία από τις γνωστές πολιτικές κατηγοριοποιήσεις. Εκεί κρύβεται το μεγαλείο της Ευρωπαϊκής Ένωσης αλλά και η μη προβλεψιμότητά της, με δεδομένη την αναγκαία διαδικασία εδραίωσης μιας κοινής θέλησης, την οποία μοιράζονται 27 χώρες, 27 σημαίες, 27 κράτη, 27 έθνη, 20 γλώσσες και ένας τεράστιος πλούτος ιδεολογιών, ο οποίος είναι εμφανής εδώ στο Ευρωπαϊκό Κοινοβούλιο.
<P>
Ως εκ τούτου, κάθε πρόοδος που σημειώσαμε στο πλαίσιο της ευρωπαϊκής διαδικασίας δεν είχε ένα μόνο χρώμα και δεν προερχόταν από μία μόνο χώρα ή ιδεολογία. Δεν είχε ένα μόνο χρώμα, ένα μόνο ιδεολογικό χρώμα και μία μόνο σημαία. Για την ακρίβεια, κάθε πρόοδος συνιστούσε άθροισμα όλων των μερών και είχε τη δική της σημαία και το δικό της χρώμα, αυτό της συνύπαρξης και της ενότητας. Εάν κάτι αντιπροσωπεύει πραγματικά την ευρωπαϊκή ψυχή, αυτό είναι μια ένωση δημοκρατών. Αυτό είναι η Ευρώπη: μια ένωση δημοκρατών που σημαίνει ότι η πρόοδος βασίζεται σε θέσεις όσο το δυνατόν πιο συναινετικές, που σέβονται και περιλαμβάνουν τους πάντες και που παρέχουν τις ίδιες ευκαιρίες, ακόμα και σε όσους διαφωνούν έντονα με εκείνο που αντιπροσωπεύει η Ευρωπαϊκή Ένωση. Το μεγαλείο της Ευρωπαϊκής Ένωσης έγκειται στο γεγονός ότι πρόκειται για μια λέσχη που παρέχει ίσες ευκαιρίες σε εκείνους που τίθενται υπέρ της Ευρώπης και σε εκείνους που δεν θέλουν να δουν την Ευρώπη να σημειώνει πρόοδο. Αυτό είναι το μεγαλείο της ευρωπαϊκής λέσχης· αυτό είναι, εν ολίγοις, το μεγαλείο μιας ένωσης δημοκρατών.
<P>
Κάποιος αναφέρθηκε σε μια "μικρή Συνθήκη". Υπάρχει πάντα το ενδεχόμενο η προοπτική που εγκρίνουμε να μας αφήνει ανικανοποίητους όσον αφορά την επίτευξη των στόχων μας, αλλά εάν αυτή η νέα Συνθήκη επικυρωθεί από όλους και εάν λειτουργήσει, θα αποτελέσει μια μεγάλη και όχι μια μικρή Συνθήκη. Αυτή είναι τουλάχιστον η θέση την οποία πρέπει, κατά τη γνώμη μου, να εγκρίνουμε σήμερα. Πρέπει να αφήσουμε να περάσει λίγος χρόνος και να δούμε τις δυνατότητες που μπορεί να έχει όταν τεθεί σε ισχύ και όταν χρησιμοποιηθεί για την αντιμετώπιση των προκλήσεων που μας περιμένουν.
<P>
Αναφέρθηκε επίσης η επικύρωση της Συνθήκης. Αυτό ήταν αναγκαίο, διότι η Ισπανία είναι μία χώρα που διοργάνωσε δημοψήφισμα διαβούλευσης σχετικά με τη Συνταγματική Συνθήκη, που έχει έκτοτε περάσει μέσα από μια διαδικασία εκ νέου διαπραγμάτευσης ως συνθήκη, με την πλέον κλασσική έννοια αυτού που αντιπροσωπεύει η ευρωπαϊκή ιδέα.
<P>
Ερωτήθηκα -και δεν επιθυμώ να αποφύγω καμία ερώτηση- για ποιον λόγο δεν υποβάλαμε το παρόν σε δημοψήφισμα. Υπάρχουν δύο πολύ προφανείς λόγοι: ο πρώτος είναι ότι οι Ισπανοί δήλωσαν ότι είναι υπέρ μιας Συνταγματικής Συνθήκης. " Συνθήκη που έχουμε σήμερα εγκρίνει, της οποίας η επικύρωση επίκειται, και η οποία έχει ήδη γίνει γνωστή με την ονομασία Συνθήκη της Λισαβόνας, περιλαμβάνει πολλές από τις πτυχές της προηγούμενης Συνταγματικής Συνθήκης. Ο δεύτερος λόγος, ο οποίος είναι πολύ σημαντικός, είναι ότι υπάρχει ευρεία συναίνεση στη χώρα μας όσον αφορά την κοινοβουλευτική επικύρωση της εν λόγω Συνθήκης, τόσο μεταξύ όσων από εμάς συμφωνούν με αυτήν όσο και μεταξύ των μειονοτήτων που διαφωνούν.
<P>
Ωστόσο, πρέπει να θίξω ένα ζήτημα που θεωρώ πολύ σημαντικό για το μέλλον. Δεν γνωρίζω εάν θα μπορέσουμε να το επιτύχουμε κάποια στιγμή, αλλά αποτελεί προφανές πρόβλημα για την Ευρωπαϊκή Ένωση: διαθέτουμε ένα ατελές σύστημα επικύρωσης, σχετικά με το οποίο δεν έχει πραγματοποιηθεί ποτέ καμία σε βάθος συζήτηση. Κατά την άποψή μου, η επικύρωση θα πρέπει να γίνεται από κοινού, από όλες τις χώρες, και, εάν αυτό είναι εφικτό, με μία μόνο πράξη και με ένα μόνο μέσο. Αυτό είναι προφανώς δύσκολο προς το παρόν, αλλά πολύ επιθυμητό, και εύχομαι ότι συν τω χρόνω θα μπορέσουμε να αποκτήσουμε αυτού του είδους την επικύρωση.
<P>
Ορισμένοι ομιλητές έθεσαν το ζήτημα -το οποίο υπάρχει εξ αρχής, από την ίδρυση της Ένωσης στην πρώτη της μορφή ως Ευρωπαϊκή Κοινότητα Άνθρακα και Χάλυβα και μετά ως Ευρωπαϊκή Οικονομική Κοινότητα- της σχέσης μεταξύ της Ευρωπαϊκής Ένωσης και των εθνικών κρατών. Το ζήτημα αυτό έχει συχνά οδηγήσει σε αμφισβήτηση το σύνολο της δημοκρατικής υγείας της Ευρωπαϊκής Ένωσης, διότι πολλές αποφάσεις λαμβάνονται λογικά μέσω μιας διακυβερνητικής διαδικασίας.
<P>
Θα σας περιγράψω τώρα εν συντομία την άποψή μου επί του ζητήματος.
<P>
Καταρχάς, το εθνικό κράτος είναι μια μορφή πολιτικής οργάνωσης που, με ιστορικούς όρους, επιζητεί τη συνένωση εδαφών, την εκλογίκευση της δημόσιας δράσης και, στη συνέχεια, την προετοιμασία για την εισαγωγή δημοκρατικών συστημάτων. Επομένως, έχει εκπληρώσει ένα σημαντικό ιστορικό έργο.
<P>
" Ευρωπαϊκή Ένωση αποτελεί μια μορφή πολιτικής οργάνωσης που βασίζεται στην εμπειρία του εθνικού κράτους. Πρόκειται για ένα ανώτερο στάδιο του εθνικού κράτους. Δεν του αφαιρεί κάτι, αλλά αντίθετα προσθέτει σε αυτό και στις παραδοσιακές μορφές του. Αυτό συμβαίνει διότι, όπως αποδεικνύει η ιστορία της πολιτικής συνύπαρξης, του πολιτικού πολιτισμού και της πολιτικής κοινότητας, ενώνω σημαίνει συνήθως προσθέτω. " ένωση και η ανταλλαγή συνιστούν το νόημα της Ευρωπαϊκής Ένωσης. Δεν πρόκειται για αφαίρεση ή αποδυνάμωση εκείνου που αντιπροσωπεύει το εθνικό κράτος με την παραδοσιακή έννοια. Για την ακρίβεια, όσο ισχυρότερη είναι η Ευρωπαϊκή Ένωση τόσο ισχυρότερα θα είναι και τα εθνικά μας κράτη. Αυτή είναι η άποψή μου.
<P>
Αυτό σημαίνει επίσης ότι η Ευρωπαϊκή Ένωση θα είναι περισσότερο ικανή, μέσω των θεσμικών της οργάνων που χρειάζονται νομιμότητα και διαρκή νομιμοποίηση από τους πολιτικούς και τις κυβερνήσεις των εν λόγω χωρών ... Απορρίπτω εντελώς μία συγκεκριμένη θεωρία που ενυπάρχει στην Ευρωπαϊκή Ένωση και υποστηρίζει ότι για πολλά από τα προβλήματα που αντιμετωπίζουμε στις οικονομικές, ιδιωτικές ή κοινωνικές πτυχές του βίου μας, την ευθύνη έχουν οι Βρυξέλλες. " αντιμετώπιση αυτή είναι καταστροφική για την ολοκλήρωση της Ευρωπαϊκής Ένωσης και των πολιτών της και είναι επίσης, στις περισσότερες περιπτώσεις, λανθασμένη.
<P>
Πιστεύω ότι η ιστορία μπορεί να μας δείξει και το μέλλον μπορεί να μας διδάξει ότι η τάση να κατηγορούμε τους άλλους για όσα δεν κατορθώσαμε να επιτύχουμε οι ίδιοι προκαλεί στους ανθρώπους μελαγχολία και μια αρνητική στάση ζωής.
<P>
Ορισμένοι ομιλητές αναφέρθηκαν σε συγκεκριμένους στόχους και ωραία λόγια. Συμφωνώ: δεν μπορούν να υπάρξουν πράξεις χωρίς λόγια, και δεν μπορούν να υπάρξουν λόγια χωρίς πράξεις, με την έννοια των πολιτικών δράσεων. Ως εκ τούτου, πιστεύω ότι όλες οι πιθανές επιλογές για το μέλλον πρέπει να υπόκεινται σε προτεραιότητες, πολιτικές προτεραιότητες οι οποίες είναι αξιόπιστες και οι οποίες μπορούν να διαπιστωθούν σε πράξεις και αποφάσεις. Όλα αυτά είναι υπό συζήτηση. Θα συνοψίσω τα τρία ενδεχόμενα που μου φαίνονται περισσότερο σημαντικά για το μέλλον της Ευρωπαϊκής Ένωσης.
<P>
Θα ήθελα να πω ότι οι προτεραιότητες αυτές δεν έχουν καμία σχέση με συνθήκες ή κανόνες λειτουργίας ή δομές ή αναθεώρηση νομοθεσίας ή μείωση της νομοθεσίας από την Επιτροπή, η οποία, εντούτοις, θα ήταν πολύ βολική. Συνδέονται με τους πολιτικούς στόχους του καιρού μας. Συμφωνώ με το πρόσωπο που ανέφερε ότι η Ευρωπαϊκή Ένωση αποτελεί τον καρπό της αλληλεπίδρασης πολλών ιδεολογιών και αξιών. Ωστόσο, η Ευρωπαϊκή Ένωση θα μπορέσει να αποτελέσει μια περιφερειακή δύναμη που θα οδηγήσει τον κόσμο σε αξίες και σε δράσεις μόνο εάν προσδιορίσει σωστά τις προτεραιότητες των ιστορικών στιγμών που ζούμε σήμερα, στις αρχές του 21ου αιώνα.
<P>
" πρώτη προτεραιότητα είναι να εξετάσουμε τι γνωρίζει η Ευρώπη, διότι οι βέλτιστες εμπειρίες αυτής της ηπείρου αποτελούν πολύτιμο μάθημα. " επιστήμη, η δημιουργικότητα και η καινοτομία είναι αυτές που έκαναν τις οικονομίες μας ισχυρές και τις χώρες μας κοινωνικά ολοκληρωμένες. " πρόκληση που τίθεται σήμερα από την επιστήμη, η οποία αποτελεί ταυτόχρονα πρόκληση και δυνατότητα, είναι η κλιματική αλλαγή και οι πηγές ενέργειας. Πρέπει να υπογραμμίσω κάτι που αναφέρθηκε σε ορισμένες ομιλίες, διότι δεν είναι ευρέως γνωστό και δεν το κατέστησα σαφές στην ομιλία μου. Είναι αλήθεια ότι η Ισπανία απέχει πολύ από την εκπλήρωση των προϋποθέσεων του Πρωτοκόλλου του Κυότο. Αυτό μπορεί να αληθεύει, όμως είναι αλήθεια και ότι το 2006, με άλλα λόγια έναν χρόνου αφότου η κυβέρνησή μου ανέλαβε την εξουσία, οι εκπομπές αερίων του θερμοκηπίου μειώθηκαν κατά 4% μολονότι η οικονομία σημείωσε ανάπτυξη σε ποσοστό 4%. Έχουμε, επομένως, αναλάβει εντατικές δράσεις που θα συνεχισθούν όσον αφορά, καταρχάς, τις εναλλακτικές και ανανεώσιμες μορφές ενέργειας και, δεύτερον, την ενεργειακή αποδοτικότητα και εξοικονόμηση.
<P>
Πριν από περίπου 20 χρόνια, η μεγάλη διαμάχη σχετικά με το ποιος θα αποδεικνυόταν πρωταγωνιστής στον τομέα της καινοτομίας -είμαι σίγουρος ότι το παρόν Κοινοβούλιο έκανε αυτήν τη συζήτηση ατελείωτες φορές- είχε να κάνει με την ανάπτυξη της νέας οικονομίας, της οικονομίας της τεχνολογίας της πληροφορίας. Τώρα, η νέα οικονομία που θα διασφαλίσει το μέλλον των παραγωγικών δυνατοτήτων και, ως εκ τούτου, την ευημερία θα είναι η οικονομία που θα μπορέσει, όσο το δυνατόν ταχύτερα, να μειώσει τον βαθμό εξάρτησής μας από τον άνθρακα και να μας παράσχει μια εναλλακτική πηγή ενέργειας, πράγμα που αποκτά ολοένα μεγαλύτερη σημασία. Κατά τη γνώμη μου, αυτή είναι η πρώτη πρόκληση. Θα πρέπει να τονίσω ότι αυτό δεν αποτελεί μόνο πρόκληση αλλά και μεγάλη ευκαιρία, διότι περιλαμβάνει μεγάλο μέρος των γνώσεων που θα μας εγγυηθούν πολλά, καθώς και αρκετές ενδεχόμενες πηγές θέσεων απασχόλησης και δραστηριοτήτων με μεγαλύτερη προστιθέμενη αξία και, ως εκ τούτου, με πολλές δυνατότητες σε κοινωνικό επίπεδο.
<P>
Δεύτερον, η Ευρώπη πρέπει να σημειώσει κοινωνική πρόοδο. Ισχύει ότι η Ευρώπη θα μπορέσει να σημειώσει κοινωνική πρόοδο, εάν λάβει κανείς υπόψη την Αφρική, τη Λατινική Αμερική ή τμήμα της Ασίας, μόνο εάν σημειώσουμε ταυτόχρονα αποφασιστικές και καθοριστικές προόδους όσον αφορά τη συνεργασία και την αναπτυξιακή βοήθεια.
<P>
Και αυτό επειδή, και σας παρακαλώ να μου συγχωρήσετε τη δημόσια αυτή δήλωση, δεν ξέρω τι σκέφτονται οι πολίτες και οι κυβερνήσεις σε πολλές χώρες της Αφρικής όταν βλέπουν ορισμένες φορές την Ευρωπαϊκή Ένωση να συζητάει για θέματα που θεωρεί ότι συνιστούν βαθιά κρίση. Δεν ξέρω τι μπορεί να σκέφτονται. Λέω απλά πώς το βλέπω εγώ. Πιστεύω ότι, ευτυχώς, κυρίως χάρις στο έργο μας στον τομέα της δημοκρατίας, της καινοτομίας και του κράτους πρόνοιας το οποίο γεννήθηκε σε αυτήν την ήπειρο, χάρις στις τρεις αυτές αξίες (εργασία, δημοκρατία και κράτος πρόνοιας), είμαστε σε θέση να αποτελούμε την ήπειρο και την Ένωση με την καλύτερη κοινωνική προστασία και το ανώτερο επίπεδο εισοδήματος και ευημερίας.
<P>
Για εμένα, η βελτίωση της κοινωνικής πρόνοιας εξακολουθεί να αποτελεί θεμελιώδη στόχο. Μια ανοιχτή οικονομία και ένα κοινωνικό κράτος με κοινωνικά δικαιώματα για τους πολίτες δεν αποτελούν έννοιες ασύμβατες. Για την ακρίβεια, είναι έννοιες συμπληρωματικές. Οι κοινωνικές πολιτικές δεν καταναλώνουν τους οικονομικούς πόρους. Μπορούν να βοηθήσουν στη δημιουργία τους, να δημιουργήσουν τις κατάλληλες συνθήκες ώστε να μπορούν όλοι να συμμετάσχουν, μέσω της εκπαίδευσης ίσων ευκαιριών, του συνδυασμού του οικογενειακού και του επαγγελματικού βίου που απαιτεί μια κοινωνική πολιτική και της σταθερότητας της απασχόλησης που αποτελεί το καλύτερο κίνητρο για παραγωγικότητα, στη δημιουργία οικονομικών πόρων. Οι κοινωνικές πολιτικές με στόχους προσανατολισμένους στην παραγωγικότητα και τους πολίτες αποτελούν ένα πιθανό μοντέλο το οποίο λειτουργεί. Ασφαλώς, το μοντέλο που θα μπορέσει να επιτύχει τη μεγαλύτερη μεταμόρφωση είναι το μοντέλο της πλήρους ολοκλήρωσης και της πλήρους ισότητας των γυναικών σε όλα τα επαγγελματικά και κοινωνικά επίπεδα.
<P>
" Ισπανία άλλαξε πολύ τα τελευταία 30 χρόνια, εν μέρει λόγω της εγκαθίδρυσης της δημοκρατίας. Ωστόσο, εκείνο που άλλαξε περισσότερο από όλα την Ισπανία ήταν η ένταξη των γυναικών στην αγορά εργασίας, την κοινωνική και την πολιτική ζωή της χώρας. Αυτό ήταν εκείνο που μας άλλαξε περισσότερο από όλα και μας άλλαξε προς το καλύτερο, οριστικά, διότι περιελάμβανε τις αξίες της αλληλεγγύης και της προόδου. Θα ήθελα να σας υπενθυμίσω ότι η κυβέρνησή μου αποτελείται στο ίδιο ποσοστό από άνδρες και γυναίκες· κανένα από τα άτομα που βρίσκονται εδώ δεν ανήκουν στην κυβέρνηση.
<P>
Τέλος, θα ήθελα να αναφερθώ στον τρίτο στόχο μας, ο οποίος, μαζί με την πρόκληση της κλιματικής αλλαγής, την επέκταση της κοινωνικής πρόνοιας και την επιβεβαίωση των κοινωνικών δικαιωμάτων, πρέπει να αναπτυχθεί ως ορόσημο της Ευρώπης. Μας επέτρεψε να φτάσουμε εκεί που είμαστε και να αποτελέσουμε σημείο αναφοράς για τις υπόλοιπες χώρες. Αυτός ο τρίτος βασικός στόχος είναι να διασφαλισθεί και να ενισχυθεί η συνύπαρξη με πολύ συγκεκριμένο τρόπο, λαμβάνοντας υπόψη ότι ζούμε σε μια ήπειρο που, κατά τα τελευταία 20 ή 30 χρόνια, έχει δει να σημειώνονται μεγάλες δημογραφικές αλλαγές σε πολλές χώρες.
<P>
Αυτή η συνύπαρξη σημαίνει ένταξη και απόλυτη και ολοκληρωτική έλλειψη ανοχής απέναντι σε κάθε ένδειξη ρατσισμού και ξενοφοβίας. Αυτό είναι το νόημα της συνύπαρξης. " Ευρώπη δεν πρέπει να προδώσει ούτε μία από τις αξίες της και, εάν υπάρχει μία ουσιαστική αξία στη δημοκρατική Ευρώπη, αυτή είναι ο σεβασμός της πολιτιστικής και θρησκευτικής ποικιλομορφίας και, επομένως, η σταθερή απόρριψη κάθε ένδειξης ξενοφοβίας ή ρατσισμού. Θα αποτυγχάναμε ως Ευρωπαίοι εάν υποκύπταμε σε αυτόν τον πειρασμό.
<P>
Αυτή η συνύπαρξη πρέπει να συνοδεύεται από μεγάλη ανοχή. Τα αυξημένα ατομικά και συλλογικά δικαιώματα δεν αποτελούν μόνο την καλύτερη δυνατή έκφραση της ελευθερίας, αλλά αποτελούν και μία ακόμα αξία με την οποία πρέπει, κατά την άποψή μου, να ταυτισθεί η Ευρώπη. Διότι πράγματι, ποια μεγαλύτερη ελευθερία μπορεί να υπάρξει από τον σεβασμό των θρησκευτικών, πολιτισμικών και πολιτικών πεποιθήσεων του καθενός ή του σεξουαλικού του προσανατολισμού κατά τη διαμόρφωση μιας σχέσης ή τη σύναψη ενός γάμου; Υπάρχει καλύτερη έκφραση της ελευθερίας από αυτήν;
<P>
Εάν η Ευρώπη αποτελεί μια ένωση δημοκρατών, όπως ανέφερα νωρίτερα, δεν μπορεί να αφορά μόνο την ελευθερία: η Ευρώπη πρέπει να αφορά την ελευθερία και την ισότητα.
<P>
(Χειροκροτήματα)
<SPEAKER ID="103" NAME="Πρόεδρος">
Σας ευχαριστούμε θερμά, κύριε πρωθυπουργέ. Δεν θα πάρετε ξανά τον λόγο, αλλά θα παραμείνετε εδώ για να ακούσετε τους υπόλοιπους ομιλητές.
<P>
Σε λίγο θα ξεκινήσει η συνεδρίαση του Προεδρείου, επομένως θα ήθελα να σας ευχαριστήσω, πριν αποχωρήσω, για την επίσκεψη και την ομιλία σας. Θα ήθελα να ευχαριστήσω εσάς και την Ισπανία -όλες τις κυβερνήσεις που εργάσθηκαν στην ελεύθερη Ισπανία πάνω σε ευρωπαϊκά ζητήματα- για τη συνεισφορά σας στην Ευρώπη. Βάσει των εμπειριών μας των δύο τελευταίων δεκαετιών, είμαστε βέβαιοι ότι ανεξαρτήτως του ποιος θα κυβερνά την Ισπανία στο μέλλον, αυτή θα παραμείνει πάντα πιστή στις ευρωπαϊκές της πεποιθήσεις.
<P>
Σε αυτό το πνεύμα, θα ήθελα για μία ακόμα φορά να σας ευχαριστήσω θερμά για τη σημερινή σας επίσκεψη.
<SPEAKER ID="104" NAME="Jacques Toubon" AFFILIATION="PPE-DE">
(FR) Κύριε πρωθυπουργέ, θα περιορίσω τα σχόλιά μου στο ζήτημα της μετανάστευσης, που γεννά μεγάλες ανησυχίες για το μέλλον της Ευρώπης σε σχέση με το οποίο υποβάλατε ορισμένες συναινετικές προτάσεις.
<P>
Είναι αλήθεια ότι κανείς δεν μπορεί να αποτελέσει πρότυπο σε έναν τόσο δύσκολο τομέα, αλλά είναι επίσης αλήθεια ότι κανείς δεν μπορεί να θεωρεί ότι εξαιρείται από την αλληλεγγύη που αποτελεί απαίτηση σε έναν ενοποιημένο χώρο. Οι σφυγμομετρήσεις δείχνουν ότι ορισμένες χώρες ακολουθούν μια προσέγγιση που βασίζεται περισσότερο σε οικονομικά κριτήρια και άλλες μια προσέγγιση που βασίζεται περισσότερο σε πολιτισμικά κριτήρια.
<P>
Σε χώρες που βάζουν σε πρώτη μοίρα τα οικονομικά συμφέροντα, είναι ασφαλώς πιο πρακτικό να εξασφαλισθεί η αναγκαία απασχόληση προσαρμόζοντας τη νομοθεσία και, κατά συνέπεια, τα μέτρα νομιμοποίησης που εγκρίνονται ορισμένες φορές μαζικά από τις κυβερνήσεις των κρατών μελών, χωρίς ιδιαίτερες ανησυχίες σχετικά με τους φόβους που γεννά αυτή η πρακτική, ενώ τα υπόλοιπα κράτη μέλη επιχειρούν να ελέγξουν τις μεταναστευτικές ροές.
<P>
Θα μπορούσαμε, για παράδειγμα, να αναφέρουμε την επιχείρηση της κυβέρνησής σας για τη νομιμοποίηση εκατοντάδων χιλιάδων παράνομων μεταναστών. " Γαλλία είχε τότε εκφράσει τη λύπη και τη δυσαρέσκειά της. Ο Πρόεδρός μας εξέφρασε ρητά τα αισθήματα αυτά. Δεν θα πρέπει να επαναληφθούν στο μέλλον αντίστοιχες επιχειρήσεις, πολύ δε περισσότερο καθώς η Ισπανία λαμβάνει νομίμως πόρους από την ΕΕ για να αντιμετωπίσει τη δραματική κατάσταση στα σύνορά της με την Αφρική.
<P>
" Ομάδα ΕΛΚ-ΕΔ υποστηρίζει πολιτικές που βασίζονται στην ξεχωριστή επεξεργασία κάθε έκαστης αίτησης για νομιμοποίηση, και επομένως αρνείται να δεχτεί μαζικές νομιμοποιήσεις που δεν κατορθώνουν τίποτα άλλο από το να αυξάνουν τις ανησυχίες. Στο ίδιο αυτό πνεύμα, η γαλλική Προεδρία θα προτείνει ένα ευρωπαϊκό σύμφωνο για τη μετανάστευση. Επιπλέον, κύριε πρωθυπουργέ, κατά τα επόμενα χρόνια, η Συνθήκη της Λισαβόνας θα παράσχει τα αναγκαία μέσα για την από κοινού δράση και την αποφυγή της εφαρμογής μεμονωμένων πολιτικών. Αυτό συμφέρει μακροπρόθεσμα την Ευρωπαϊκή Ένωση, την Ισπανία και όλα τα κράτη μέλη.
<SPEAKER ID="106" NAME="Enrique Barón Crespo" AFFILIATION="PSE">
(ES) Κύριε Πρόεδρε, κύριε πρωθυπουργέ, κύριε Αντιπρόεδρε της Επιτροπής, κυρίες και κύριοι, εξ ονόματος των ισπανών Σοσιαλιστών θα ήθελα να ευχαριστήσω τον πρωθυπουργό για τη σημερινή του παρουσία εδώ.
<P>
Ακούστηκε ότι η ομιλία του ήταν ουτοπιστική. Ακούστηκε επίσης ότι θέτει πολύ φιλόδοξους στόχους. Αυτό που θα ήθελα να πω στον πρωθυπουργό είναι, καταρχάς, ότι η προσέγγισή του έχει δικαιωθεί στην πράξη· με άλλα λόγια, έχει δώσει μια σειρά από οικονομικά, πολιτικά και κοινωνικά στοιχεία που δικαιολογούν τον φιλοευρωπαϊσμό όχι μόνο ως ιδέα αλλά και με βάση τα γεγονότα. Σε αυτό το σημείο, θα ήθελα να κάνω μια σύντομη αναφορά σε κάτι που αναφέρθηκε σήμερα εδώ. Έγινε λόγος για το ζήτημα των μαζικών νομιμοποιήσεων μεταναστών. Αυτήν τη στιγμή, η Γαλλία και η Γερμανία αντιγράφουν το σύστημα των νομιμοποιήσεων
<P>
(Χειροκροτήματα)
<P>
που εφαρμόζει η Ισπανία, το οποίο προβλέπει ατομική νομιμοποίηση με συμμετοχή των εργοδοτών και των συνδικάτων. Πείτε μας, αν έχετε την καλοσύνη κύριε Toubon, τι συμβαίνει στη χώρα σας.
<P>
Δεύτερον, κύριε Πρόεδρε, θα ήθελα να ευχαριστήσω προσωπικά τον πρωθυπουργό για την αναφορά που έκανε σε ορισμένους βετεράνους και στο έργο που διεξάγουμε εμείς εδώ και πολλά χρόνια. Σε αυτό το πλαίσιο, θέλω να πω το εξής: πέρα από αυτά που μας κληροδοτήθηκαν -για τα οποία είμαστε ευγνώμονες, όπως οφείλουμε- έχουμε βάλει και εμείς το λιθαράκι μας. " λαϊκή και κοινωνική Ευρώπη, η συνοχή και ο Χάρτης των Θεμελιωδών Δικαιωμάτων δεν είναι μεν πνευματική ιδιοκτησία της Ισπανίας, αλλά έχουν κατά πολύ επηρεαστεί από αυτήν και για αυτό έχουμε κάθε λόγο να είμαστε υπερήφανοι.
<P>
Όσον αφορά την επικύρωση, συμφωνώ με τον πρωθυπουργό. Αυτό που πραγματικά με εκπλήσσει είναι ότι άνθρωποι που δεν έκαναν το παραμικρό στη χώρα τους και που δεν έχουν κάνει ούτε ένα βήμα για την επικύρωση του Συντάγματος ή την έγκριση της Συνθήκης προσπαθούν να δώσουν μαθήματα σε αυτούς που έκαναν σωστά τη δουλειά τους.
<P>
(Χειροκροτήματα)
<P>
Τώρα θα ήθελα να πω κάτι πολύ συγκεκριμένο. Σε αυτήν την κυρωτική διαδικασία, πρέπει να απευθύνουμε έκκληση για αλληλεγγύη και αμοιβαία πίστη· δεν είναι σωστό κάποιοι να κάνουν τη δουλειά τους και κάποιοι άλλοι να προσπαθούν να επαναδιαπραγματευτούν τις θέσεις τους. Αυτό πρέπει να σταματήσει μια για πάντα στην Ευρώπη.
<P>
Τέλος, κύριε Πρόεδρε, ο κ. Mayor Oreja προδίκασε το αποτέλεσμα των εκλογών αποκαλώντας εκ παραδρομής τον κ. Θαπατέρο "πρωθυπουργό", παρόλο που απέχουμε ακόμη αρκετούς μήνες από τις εκλογές. Ο κ. Θαπατέρο είναι, επί του παρόντος, απλά υποψήφιος για τον πρωθυπουργικό θώκο. Αυτό που θα ήταν ενδιαφέρον, ενόψει της εκλογής του επόμενου Προέδρου της Επιτροπής, είναι να προωθηθεί στον υποψήφιο ένα αντίγραφο της ομιλίας του κ. Θαπατέρο από τις πολιτικές ομάδες, ξεκινώντας από την Ομάδα ΕΛΚ-ΕΔ.
<P>
(Χειροκροτήματα)
<SPEAKER ID="107" NAME="Ignasi Guardans Cambó" AFFILIATION="ALDE">
(ES) Κύριε πρωθυπουργέ, καλωσορίσατε στο Ευρωπαϊκό Κοινοβούλιο.
<P>
Ευτυχώς, στην Ισπανία, η δέσμευση στο ευρωπαϊκό οικοδόμημα έχει συνενώσει την πλειονότητα των πολιτικών δυνάμεων, συμπεριλαμβανομένων των καταλανικών. Αυτή η ενότητα, που χρονολογείται από το 1986, συνεχίστηκε με το ευρώ και επαναλήφθηκε στις διαβουλεύσεις για το Ευρωπαϊκό Σύνταγμα. Επέτρεψε στις προηγούμενες κυβερνήσεις και επίσης στη δική σας κυβέρνηση να ηγηθούν της εκστρατείας για μια πολιτική και φιλόδοξη Ευρώπη. " σημερινή σας ομιλία επιβεβαιώνει αυτήν τη δέσμευση και σας συγχαίρω για αυτό.
<P>
Ωστόσο, κύριε πρωθυπουργέ, η ευθύνη σας δεν σταματά στους φλογερούς φιλοευρωπαϊκούς λόγους. " Ευρώπη χρειάζεται ηγέτες οι οποίοι να επιδεικνύουν την αφοσίωσή τους σε αυτό το σχέδιο στις καθημερινές τους πολιτικές πράξεις και όχι μόνο σε επίσημες περιστάσεις στο πλαίσιο των θεσμικών οργάνων. Αυτή η αφοσίωση δεν είναι πάντα ορατή σε καθημερινή βάση σε κάποιες από τις ενέργειες της κυβέρνησής σας, με αποτέλεσμα αναπόφευκτες και αντιπαραγωγικές αντιπαραθέσεις με την Ευρωπαϊκή Επιτροπή. Βλέπουμε επίσης ότι στερούνται αυτής της αφοσίωσης όσοι φαίνεται ότι περιμένουν από τους άλλους να πάρουν πρωτοβουλίες προτού διαλέξουν στρατόπεδο.
<P>
Σε κάθε περίπτωση, είναι καιρός πια οι πολιτικοί ηγέτες να οικοδομήσουν μια Ευρώπη που θα γεμίσει τους λαούς μας με ελπίδα για αυτό το κοινό σχέδιο. Και αυτό διότι, κύριε Θαπατέρο, η Ευρώπη είναι κάτι περισσότερο από το άθροισμα των εσωτερικών επιτευγμάτων των κυβερνήσεών της, μεταξύ αυτών και της δικής σας.
<P>
" έγκριση της Συνθήκης της Λισσαβόνας θα σημάνει την ολοκλήρωση μίας φάσης, δεν συνιστά όμως παρά ένα πρώτο βήμα σε μια μακρά πορεία. Θα είναι καιρός να συνεχίσουμε την οικοδόμηση ενός χώρου ελευθερίας, ασφάλειας και δικαιοσύνης· την εκπόνηση μιας πραγματικά ευρωπαϊκής μεταναστευτικής πολιτικής· τη βελτίωση της ανταγωνιστικότητας των εταιρειών μας και της κοινωνικής προστασίας των πολιτών μας· αλλά και την εδραίωση του ρόλου της Ευρώπης στον κόσμο και τη βελτίωση των σχέσεών της με τους γείτονές μας, μεταξύ άλλων και στη Μεσόγειο, όπου η Ισπανία μπορεί να διαδραματίσει χρησιμότατο ρόλο.
<P>
Χωρίς να απαρνηθεί ή να αγνοήσει την ευρύτατη εθνοτική και γλωσσική της ποικιλομορφία, η Ισπανία έχει λοιπόν πολλά να προσφέρει στην προσπάθεια να γίνει πραγματικότητα αυτό το μεγάλο κοινό ιδανικό και εσείς, εάν οι εκλογές σας στέψουν νικητή, είτε μόνο είτε μαζί με άλλους, θα πρέπει να αναλάβετε απόλυτη προσωπική δέσμευση για την επίτευξη αυτών των στόχων.
<SPEAKER ID="108" NAME="Guntars Krasts" AFFILIATION="UEN">
(LV) Ευχαριστώ, κύριε Πρόεδρε. Κύριε πρωθυπουργέ, η Συνθήκη της Λισαβόνας που εγκρίθηκε τον Δεκέμβριο δεν θα διαμορφώσει απλώς τις θεσμικές προϋποθέσεις για το μέλλον της Ευρώπης. Κατά τη γνώμη μου, υπάρχουν τρεις εκτιμήσεις όσον αφορά τα αποτελέσματα της Λισαβόνας με τις οποίες μπορούν να συμφωνήσουν όλοι όσοι πιστεύουν ότι το μέλλον της Ευρώπης είναι σημαντικό ζήτημα - τόσο όσοι επικροτούν αυτό που επιτεύχθηκε στη Λισαβόνα όσο και όσοι το απορρίπτουν. Από τη συμφωνία στη Λισαβόνα και μετά, έχουμε λόγους να αισιοδοξούμε για το μέλλον της Ευρωπαϊκής Ένωσης, καταρχάς όσον αφορά την ικανότητα των κρατών μελών να καταλήξουν σε συμφωνία· δεύτερον, υπάρχει επιφυλακτικότητα ως προς την αξιολόγηση της συμφωνίας που επιτεύχθηκε δεδομένου ότι ο πραγματικός αντίκτυπος της Συνθήκης σε αυτόν τον τομέα θα γίνει εμφανής μόνο αφού η Συνθήκη εφαρμοστεί επί σειρά ετών· τρίτον, υπάρχει αρνητική εικόνα για το γεγονός ότι μετά το αποτέλεσμα των δημοψηφισμάτων στις Κάτω Χώρες και στη Γαλλία, η Συνταγματική Συνθήκη έγινε συνθήκη εν μέρει αποφεύγοντας την ετυμηγορία της κοινής γνώμης. Παραδόξως, ωστόσο, ένας από τους βασικούς στόχους της Συνταγματικής Συνθήκης ήταν να γίνει πιο κατανοητή και αποδεκτή από την ευρωπαϊκή κοινωνία. Ως μέλος της Ευρωπαϊκής Συνέλευσης, αντιτίθεμαι στη χρήση και στο πνεύμα της λέξης "σύνταγμα" για τη νέα συνθήκη. Το αποτέλεσμα της Λισαβόνας συνάδει με μια προσέγγιση που επικροτώ, αλλά δεν πιστεύω ότι οι λόγοι πίσω από τις αλλαγές προάγουν το μέλλον της Ευρώπης. Ευχαριστώ.
<SPEAKER ID="109" NAME="David Hammerstein" AFFILIATION="Verts/ALE">
(ES) Κύριε Θαπατέρο, χαίρομαι ιδιαιτέρως που βρίσκεστε σήμερα εδώ και που δώσατε τόση έμφαση στην πρόκληση της κλιματικής αλλαγής και στην επιτακτική ανάγκη για ανάληψη δράσης. Συμφωνούμε και επαυξάνουμε.
<P>
Τα λόγια, όμως, πρέπει να συνοδεύονται από θετικές πολιτικές αποφάσεις και η αλήθεια είναι ότι η Ισπανία παραμένει το μαύρο πρόβατο στο θέμα της κλιματικής αλλαγής, με επιδόσεις που υπολείπονται κατά πολύ των στόχων του Κυότο. Απαιτείται δυναμική αντίδραση όσον αφορά τις ανανεώσιμες πηγές ενέργειας· χρειαζόμαστε μια πολιτική που θα περιλαμβάνει φορολογία. Χαιρετίζω την πρόταση, αν και αποπροσανατολιστική, για το ένα επιπλέον λεπτό στην τιμή της βενζίνης. Ταυτόχρονα, θα ήθελα να δω την Ισπανία να καταθέτει πρόταση για έναν πανευρωπαϊκό περιβαλλοντικό φόρο ώστε να τεθεί υπό έλεγχο ο χείμαρρος των ξένων προϊόντων και των εισαγωγών ρυπογόνων προϊόντων.
<P>
Θα μας χαροποιούσε ιδιαίτερα εάν καταργούνταν οι μεγάλες επιδοτήσεις του άνθρακα, σε ευρωπαϊκό και ισπανικό επίπεδο, εάν λαμβάνονταν σοβαρά υπόψη φορολογικά μέτρα για τη μείωση της παράλογης κατανάλωσης ενέργειας στην Ισπανία και εάν οι επενδύσεις σε υποδομές μπορούσαν να προσανατολιστούν εκ νέου στους σιδηροδρόμους και σε άλλες μορφές δημόσιας συγκοινωνίας αντί για το οδικό δίκτυο.
<P>
Περνώντας στα θετικά, σας συγχαίρω ειλικρινά για την εγκατάλειψη της πυρηνικής ενέργειας από την Ισπανία. " σταδιακή εγκατάλειψη αυτής της μορφής ενέργειας είναι πολύ σημαντική και ζητώ από τους υπόλοιπους ευρωπαίους ηγέτες να το λάβουν αυτό σοβαρά υπόψη γιατί η πυρηνική ενέργεια είναι πολύ ακριβή, πολύ επικίνδυνη και πολύ χρονοβόρα και δεν συνιστά την απάντηση στην κλιματική αλλαγή.
<SPEAKER ID="110" NAME="Willy Meyer Pleite" AFFILIATION="GUE/NGL">
(ES) Καλωσορίσατε κύριε πρωθυπουργέ. Γνωρίζετε ότι ανήκω στις μειονότητες που θα ήθελαν να διεξαχθεί δημοψήφισμα και στην Ισπανία για τη Συνθήκη της Λισαβόνας όπως και σε όλα τα κράτη μέλη.
<P>
Σας άκουσα προσεκτικά και υπάρχει ακόμη χρόνος για να πάρετε μια τέτοια πρωτοβουλία. " Ευρώπη έχει ακόμη τον χρόνο για να διοργανώσει δημοψηφίσματα σε όλα τα κράτη μέλη, την ίδια μέρα, αν θέλει να λάβει υπόψη τον θεμέλιο λίθο της ιστορίας μας: τον λαό. " θέση μας δεν είναι επιφανειακή· είναι βαθιά δημοκρατική υπό την έννοια ότι δεν μπορούμε να οικοδομήσουμε ένα νέο ευρωπαϊκό σχέδιο ούτε να ολοκληρώσουμε την οικοδόμησή του χωρίς την άμεση συμμετοχή των πολιτών.
<P>
Πιστεύω ότι είστε υπερβολικά αισιόδοξος όταν λέτε ότι έχουμε ολοκληρώσει την οικοδόμηση της κοινωνικής Ευρώπης. Το Ευρωπαϊκό Κοινοβούλιο καλείται συχνά να συννομοθετήσει εν μέσω ευθέων επιθέσεων στο ευρωπαϊκό κοινωνικό κράτος σε εργασιακά θέματα και σε θέματα ασφάλειας της απασχόλησης. Αυτήν τη στιγμή συζητούμε το θέμα της ευελιξίας με ασφάλεια. Πιστεύω, συνεπώς, ότι δεν έχει ακόμη κλείσει το θέμα της εδραίωσης του κοινωνικού κράτους.
<P>
Θα κλείσω με μια παράκληση, κύριε πρωθυπουργέ. Επίκειται η σύνοδος κορυφής ΕΕ-Αφρικής. Μην λησμονείτε τα κατεχόμενα εδάφη της Δυτικής Σαχάρας. " Ισπανία και η Ευρωπαϊκή Ένωση έχουν θεμελιώδη ευθύνη σε αυτήν την περιοχή. Το Συμβούλιο Ασφαλείας του Ο"Ε έχει απαιτήσει την αναγνώριση του δικαιώματος της αυτοδιάθεσης και είναι καθήκον της Ευρωπαϊκής Ένωσης να δώσει υπόσταση σε αυτήν την απαίτηση, ει δυνατόν στον πλαίσιο της συνόδου κορυφής ΕΕ-Αφρικής.
<SPEAKER ID="111" NAME="Irena Belohorská" AFFILIATION="NI">
(SK) Κύριε πρωθυπουργέ, υποβάλλατε τα σέβη σας στο Κοινοβούλιο· θα ήθελα και εγώ με τη σειρά μου να υποβάλω τα σέβη μου σε εσάς και, μέσω υμών, στην Ισπανία. Το μέλλον της Ευρώπης συνιστά ένα μείζον καθήκον για το Ευρωπαϊκό Κοινοβούλιο. Όσον αφορά το νομοθετικό έργο, το σύστημα της συναπόφασης διευρύνεται ώστε να συμπεριλάβει 68 τομείς. Οι τομείς αυτοί είναι η ενέργεια, η κλιματική αλλαγή, τα διαρθρωτικά ταμεία, η συνεργασία στο ποινικό δίκαιο, η πνευματική ιδιοκτησία κλπ. Το Ευρωπαϊκό Κοινοβούλιο θα συννομοθετεί στο 95% της ευρωπαϊκής νομοθεσίας. Αυτό σημαίνει ότι το Κοινοβούλιο θα εγκρίνει διπλάσιο όγκο νομοθετημάτων από ό,τι σήμερα. Επιπλέον, το Ευρωπαϊκό Κοινοβούλιο θα εκλέγει τον Πρόεδρο της Ευρωπαϊκής Επιτροπής, ο οποίος θα ενημερώνει το Ευρωπαϊκό Κοινοβούλιο για κάθε διαβούλευσή του με το Ευρωπαϊκό Συμβούλιο.
<P>
Έτσι λοιπόν, το 2009, το Ευρωπαϊκό Κοινοβούλιο θα είναι το ισχυρότερο Κοινοβούλιο που έχει υπάρξει από την πρώτη του συνεδρίαση το 1968. Θα είναι ισότιμος εταίρος των λοιπών ευρωπαϊκών θεσμικών οργάνων. Κατά συνέπεια, θα πρέπει να αυξήσουμε τα ποσοστά συμμετοχής στις εκλογές για την ανάδειξη αυτού του ισχυρού σώματος το 2009. Στις τελευταίες εκλογές για το Ευρωπαϊκό Κοινοβούλιο η προσέλευση στις κάλπες ήταν η μικρότερη έως σήμερα. Μόνο το 47% του εκλογικού σώματος ψήφισε, και στη Σλοβακία, την οποία εκπροσωπώ εδώ, το ποσοστό αυτό ήταν 11%. Έχουμε πολλή δουλειά μπροστά μας.
<SPEAKER ID="112" NAME="Manfred Weber" AFFILIATION="PPE-DE">
(DE) Κύριε Πρόεδρε, κύριε πρωθυπουργέ, κύριοι συνάδελφοι, κυρίες και κύριοι, θα ήθελα πράγματι να συγχαρώ τον κ. Schulz. Κατάφερε να εξασφαλίσει ότι θα πάρει τα εύσημα από τους σοσιαλιστές φίλους του μετά την τετριμμένη -για να μην πω ανόητη- επίθεσή του κατά της Ομάδας ΕΛΚ-ΕΔ. Λίγο αφότου ολοκλήρωσε όσα είχε να πει, οι άδειες θέσεις στην πλευρά των Σοσιαλιστών ήταν όσες και στην δική μας πλευρά. Θα αντισταθώ στον πειρασμό και δεν θα πω ότι οι Σοσιαλιστές θέλουν να ακούν μόνο τους μεγάλους ηγέτες τους, αλλά δεν ενδιαφέρονται για διάλογο, γιατί υποτίθεται ότι πρέπει να αντιμετωπίζουμε ο ένας τον άλλον με σεβασμό. Νομίζω ότι ο κ. Schulz μας οφείλει μια συγγνώμη.
<P>
Ας ξαναζωντανέψω λίγο τη συζήτησή μας με μια ερώτηση: τι μάθαμε σήμερα; Μάθαμε, λοιπόν, ότι οι Ισπανοί είναι ένα ευρωπαϊκό έθνος. Νομίζω ότι το ισπανικό έθνος ήταν ίδιο και όταν ακούσαμε την ομιλία του πρωθυπουργού Αθνάρ. Αυτό που ακούσαμε τώρα, ωστόσο, ήταν μια ομιλία για εσωτερική κατανάλωση, ενόψει των ισπανικών εκλογών.
<P>
Δεν νομίζω ότι το Ευρωπαϊκό Κοινοβούλιο πρέπει να διαδραματίζει αυτόν τον ρόλο. " Ανγκέλα Μέρκελ και ο πρόεδρος Σαρκοζί επίσης έλαβαν τον λόγο σε αυτό το Κοινοβούλιο, αλλά δεν ασχολήθηκαν με εσωτερικά ζητήματα· μίλησαν για την Ευρώπη. Αυτές οι συζητήσεις έχουν αξία μόνο αν εξετάσουμε τις λεπτομέρειες. Από αυτήν την άποψη, έχει φυσικά δίκιο ο συνάδελφος κ. Dupont. Το γεγονός ότι η Ισπανία νομιμοποίησε 700 000 μετανάστες καταδικάστηκε ρητά από τον πρόεδρος Σαρκοζί την περασμένη εβδομάδα εδώ στο Ευρωπαϊκό Κοινοβούλιο. Θα ήταν ενδιαφέρον να ακούσουμε γιατί υπάρχει προφανώς διαφωνία επί αυτού του θέματος στο Ευρωπαϊκό Συμβούλιο. Θα ήταν επίσης ενδιαφέρον να ακούσουμε τι ακριβώς κάνουμε για το θέμα της μετανάστευσης. Γνωρίζουμε ότι στην Ευρώπη εισέρχονται μαζικά παράνομοι μετανάστες και γνωρίζουμε ότι έχουν τεθεί επί τάπητος σαφείς ευρωπαϊκές οδηγίες για τη θέσπιση κανόνων και διαδικασιών για την επιστροφή των παράνομων μεταναστών. Αυτές οι οδηγίες μπλοκάρονται στο Ευρωπαϊκό Συμβούλιο και δεν δρομολογούνται.
<P>
Δεν καταλαβαίνω πώς μπορούμε να εξηγήσουμε στους πολίτες μας πώς γίνεται να μιλούμε για τις μεγάλες και ευγενείς αξίες της Ευρώπης εδώ στο Κοινοβούλιο, τη στιγμή που στις καθημερινές εργασίες του Ευρωπαϊκού Συμβουλίου -του οποίου είστε και εσείς μέλος, κύριε πρωθυπουργέ- κάθε πρόοδος έχει, δυστυχώς ,ανακοπεί.
<P>
Το μήνυμά μου είναι το εξής: οι λόγοι των πολιτικών με θέμα την Ευρώπη είναι σημαντικοί, η ανάλυση των θεμελιωδών αξιών της Ευρώπης επίσης, αλλά πρέπει να δοθεί προτεραιότητα στην ευρωπαϊκή δράση.
<SPEAKER ID="113" NAME="Bernard Poignant" AFFILIATION="PSE">
(FR) Κύριε πρωθυπουργέ, όταν μιλούμε για το μέλλον της Ευρώπης, η ιστορία δεν απέχει ποτέ πολύ. Τα πράγματα ήταν πιο απλά για τους συμπολίτες μας όσο ακόμη έστεκε το τείχος του Βερολίνου. Ξέραμε ποια ήταν η απειλή· είχε πρόσωπο και γεωγραφική υπόσταση. Ήμασταν το προπύργιο της ελευθερίας, ακόμη και απέναντι στον Φράνκο, και δεν χρειαζόταν να συζητούμε για τα σύνορα γιατί υπήρχε το Σιδηρούν Παραπέτασμα. " Ευρώπη χωριζόταν σε δύο μπλοκ, αλλά αυτά τα μπλοκ δεν υπάρχουν πια.
<P>
Σήμερα νιώθω ότι το μέλλον της Ευρώπης κρύβεται στη γεωγραφία της. Αρκεί να ρίξουμε μια ματιά γύρω μας. Είμαστε ακριβώς δίπλα στα πεδία μαχών του κόσμου, από τη Γάζα έως την Καμπούλ. Αυτές οι περιοχές έχουν ανάγκη το ευρωπαϊκό πνεύμα συμφιλίωσης. Είμαστε επίσης δίπλα στην αφρικανική ήπειρο, τη ζώνη των λιμών και των λοιμών, την οποία επίσης αναφέρατε. Και με αυτήν πρέπει να μοιραστούμε κάποια πράγματα, γιατί μόνο έτσι θα ελέγξουμε τις μεταναστευτικές ροές.
<P>
Βρισκόμαστε επίσης κοντά σε μια περιοχή που τα τελευταία χρόνια δίνει δείγματα θρησκευτικού φανατισμού. Δεν συμπεριλαμβάνω τους πάντες φυσικά. Ταυτόχρονα, εδώ, καλούμαστε να προάγουμε τον διάλογο των πολιτισμών και όχι τη σύγκρουσή τους. Είμαστε επίσης πολύ κοντά σε αποθέματα πετρελαίου και φυσικού αερίου. Τα έχουμε ανάγκη. Αυτό σημαίνει ότι οι προοπτικές μας εξαρτώνται εν μέρει από την ασφάλεια του ενεργειακού εφοδιασμού και από την ενεργειακή ανεξαρτησία.
<P>
Αυτές είναι μερικές εξηγήσεις που μπορούμε να δώσουμε στους συμπολίτες μας που νιώθουν κάπως χαμένοι. " σύγχρονη Ευρώπη βρίσκεται εν μέσω ηπείρων-κρατών. Δεν υπάρχουν πια αυτοκρατορίες. Είχατε τη δική σας και εμείς τη δική μας. Υπάρχουν ακόμη κάποια απομεινάρια. Δεν υπάρχουν όμως τα παλιά μπλοκ. Πρέπει να δώσουμε ένα νέο νόημα στην Ευρώπη. Αυτό, όμως, δεν μπορεί να επιτευχθεί με οδηγίες επί οδηγιών. Πρέπει να συμφωνήσουμε επί ορισμένων γενικών προοπτικών αν θέλουμε να ξαναχτίσουμε ή να επιχειρήσουμε να ξαναχτίσουμε ένα ευρωπαϊκό όνειρο. Αυτό είναι κατά κάποιον τρόπο το όραμα που έχω για το μέλλον της Ευρώπης.
<P>
Τέλος, θα ήθελα να ζητήσω από τον κύριο πρωθυπουργό να επιδείξει υπομονή, γιατί το επόμενο έτος θα γιορτάσουμε τα 200 χρόνια από την εκστρατεία του Ναπολέοντα κατά της Ισπανίας. Σας γνωρίζω προσωπικά και, καθώς του χρόνου η Γαλλία θα έχει για ένα εξάμηνο την Προεδρία, σας παρακαλώ να δείξετε ανεκτικότητα.
<SPEAKER ID="114" NAME="Andrew Duff" AFFILIATION="ALDE">
(ΕΝ) Κύριε Πρόεδρε, θα ήθελα να ευχαριστήσω τον πρωθυπουργό για την ενδιαφέρουσα ομιλία του σχετικά με την πολιτική ένωση. Θα του ήμουν ευγνώμων αν έβρισκε τον χρόνο να ταξιδέψει μέχρι το Λονδίνο για να επαναλάβει όσα είπε και στον Γκόρντον Μπράουν, τον σοσιαλδημοκράτη πρωθυπουργό μας, ιδίως το κομμάτι για τη σημασία της κοινωνικής διάστασης της ενιαίας αγοράς και την αξία της αλληλεγγύης και της συνοχής της Ένωσης ενόψει των παγκόσμιων προκλήσεων.
<P>
Σε δύο εβδομάδες ο πρωθυπουργός θα συμμετάσχει στη συνεδρίαση του Ευρωπαϊκού Συμβουλίου του Δεκεμβρίου, όπου θα συζητήσει με τον πρόεδρο Σαρκοζί την πρόταση για τη σύσταση μιας επιτροπής σοφών. Θα του ήμουν ευγνώμων αν έλεγε στον πρόεδρο Σαρκοζί ότι δεν πρέπει να επηρεάσουμε αρνητικά τις προοπτικές της επικύρωσης της Συνθήκης αναβιώνοντας τις αψιμαχίες σχετικά με τις διαδικασίες και την ισορροπία ισχύος. Θα ήθελα επίσης να του πει ότι δεν είναι συνετό να προσπαθούμε να παγιώσουμε τα γεωγραφικά σύνορα της Ευρώπης. " διαδικασία της διεύρυνσης είναι γεγονός. " Ευρώπη θα λάβει την τελική μορφή της όταν δεν θα υπάρχουν πλέον ευρωπαϊκές χώρες που να επιδιώκουν να γίνουν μέλη της Ένωσης.
<SPEAKER ID="116" NAME="Mirosław Mariusz Piotrowski" AFFILIATION="UEN">
(PL) Κύριε Πρόεδρε, από γεωγραφικής άποψης, η Ευρώπη είναι σαφώς οριοθετημένη και τα σύνορά της παγιωμένα. Σε πολιτικό επίπεδο, ωστόσο, ο όρος "Ευρώπη" έχει γίνει συνώνυμος με την διευρυνόμενη Ευρωπαϊκή Ένωση. Αφενός, δεν ανήκουν όλες οι ευρωπαϊκές χώρες σε αυτόν τον οργανισμό και, αφετέρου, η πλειοψηφία των βουλευτών του Ευρωπαϊκού Κοινοβουλίου πιέζουν για την εισδοχή μη ευρωπαϊκών χωρών όπως η Τουρκία.
<P>
Όταν συζητούμε το μέλλον της Ευρώπης είναι σημαντικό να λαμβάνουμε υπόψη τις ρίζες και τις θεμελιώδεις αξίες της. Υπάρχουν χιλιάδες έγγραφα που αναφέρονται στις ευρωπαϊκές αξίες. Δεν είναι, όμως, πάντα σαφές ποιες είναι οι αξίες αυτές, ούτε καν στον Χάρτη των Θεμελιωδών Δικαιωμάτων που συζητούμε σήμερα, για παράδειγμα. Σε τελική ανάλυση, οι ευρωπαϊκές ρίζες είναι χριστιανικές, και αυτές οι θεμελιώδεις αξίες διατυπώθηκαν πριν από πολύ καιρό. Οι αλλεπάλληλες απόπειρες να ορίσουμε πράγματα προφανή μας κάνουν να χάνουμε το μέτρο. Επηρεάζουν επίσης την ικανότητά μας να ανταποκριθούμε στα πραγματικά προβλήματα της γηραιάς ηπείρου, όπως η ανησυχητική γήρανση του ευρωπαϊκού πληθυσμού, η μετανάστευση, ο επιθετικός ανταγωνισμός από τις ασιατικές χώρες, η τρομοκρατία, οι επιδημίες, οι νέες ασθένειες και , επίσης, η ενεργειακή ασφάλεια.
<SPEAKER ID="117" NAME="Raül Romeva i Rueda" AFFILIATION="Verts/ALE">
(ES) Κύριε πρωθυπουργέ, είναι σωστό και δέον να αναγνωρίσουμε ότι, μετά από μια ανησυχητική περίοδο αβεβαιότητας, ήσασταν ένας από τους ηγέτες που αναζωογόνησαν την ευρωπαϊκή διατλαντική σχέση και οφείλω να σας συγχαρώ για αυτό.
<P>
Ωστόσο, εμείς που θεωρούμε εαυτούς βαθιά ευρωπαϊστές, θλιβόμαστε που αυτήν τη διατλαντική σχέση βαραίνουν ακόμη τα έρμα που στο παρελθόν οδήγησαν στον καταποντισμό της: υπερβολική εμποροκρατία και υπερβολικός διακυβερνητισμός. Βλέπουμε επίσης ότι, αν και το πλοίο πλέει καλά, η κατεύθυνση που έχει πάρει -η ρότα του, για να χρησιμοποιήσω ναυτική ορολογία- είναι αυτή που δείχνει η πυξίδα της κ. Μέρκελ και του κ. Σαρκοζί, με αποτέλεσμα μια ελαφρά κλίση προς τη συντηρητική Δεξιά.
<P>
Το ερώτημα είναι: έχετε τη δυνατότητα, κύριε πρωθυπουργέ, να κάνετε τις μανούβρες που απαιτούνται για να διορθώσετε τη ρότα του πλοίου; Πώς νομίζετε ότι μπορείτε να πείσετε αυτούς που, αν και ευρωπαϊστές, φοβούνται να ανέβουν στο πλοίο της ενωμένης Ευρώπης γιατί δεν το θεωρούν ασφαλές, ή γιατί δεν ξέρουν προς τα πού πηγαίνει, ή γιατί δεν βλέπουν στον ορίζοντα ούτε την κοινωνική Ευρώπη, ούτε την περιβαλλοντικά βιώσιμη Ευρώπη, ούτε την Ευρώπη που αναλαμβάνει τις ευθύνες της στη διεθνή σκηνή, ούτε τέλος τη διαφανή, δημοκρατική και λαϊκή Ευρώπη για την οποία κάνουμε τόσο συχνά λόγο; Πιστεύετε ότι μπορείτε να ηγηθείτε της μετάβασης από την Ευρώπη της αγοράς στην πολιτική Ευρώπη; Με ποιον τρόπο;
<P>
Επίσης, μια και συγχαίρετε τόσο το Κοινοβούλιο, δεν πιστεύετε ότι είναι πια καιρός να γίνει αυτό το βασικό νομοθετικό όργανο της ΕΕ;
<P>
Παρεμπιπτόντως, όσον αφορά το θέμα, και ενόψει των αποκαλύψεων περί χρήσης των ισπανικών βάσεων για τη μεταφορά κρατουμένων στο Γκουαντάναμο, προτίθεται η χώρα να αναθεωρήσει τις σχέσεις της με τις "ΠΑ μέσω του Συμβουλίου Ασφαλείας του Ο"Ε;
<P>
Τα λέω όλα αυτά, κύριε πρωθυπουργέ, γιατί αφορούν την Ευρώπη και, κυρίως, την ευρωπαϊκή αξιοπιστία.
<SPEAKER ID="118" NAME="Sylvia-Yvonne Kaufmann" AFFILIATION="GUE/NGL">
(DE) Κύριε Πρόεδρε, κύριε πρωθυπουργέ, το Κοινοβούλιο θα αποφασίσει αύριο αν ο Χάρτης των Θεμελιωδών Δικαιωμάτων θα καταστεί νομικά δεσμευτικός στο μέλλον. Για εμένα προσωπικά, μετά τη θητεία μου στη Συνέλευση η οποία εκπόνησε το σχέδιο του εν λόγω Χάρτη, αυτή θα είναι μια πολύ σημαντική ψηφοφορία, όχι μόνο γιατί είχα την τιμή να ασχοληθώ με το πλέον σύγχρονο ευρωπαϊκό κείμενο για τα θεμελιώδη δικαιώματα, ούτε απλά γιατί εγώ -όπως και πολλοί άλλοι- πάλεψα επί επτά χρόνια για να καταστεί ο Χάρτης νομικά δεσμευτικός.
<P>
Ο Χάρτης των Θεμελιωδών Δικαιωμάτων βασίζεται στο αδιαίρετο των αστικών, πολιτικών και κοινωνικών δικαιωμάτων. Για εμένα, μια ευρωβουλευτή της Αριστεράς με καταγωγή από το Βερολίνο που ζούσε στη ΛΔΓ ως την ειρηνική επανάσταση του 1989, πρόκειται για ένα ζήτημα κεφαλαιώδους σημασίας. Για εμένα, ένα ηχηρό "ναι" στον Χάρτη θα είναι το λογικό επακόλουθο της κριτικής θεώρησης της ιστορίας μας: μιας θεώρησης που ήταν αναγκαία και που επικεντρώθηκε στη μαζική παραβίαση των θεμελιωδών και των ανθρωπίνων δικαιωμάτων υπό τη σκέπη του "υπαρκτού σοσιαλισμού".
<P>
" χώρα σας, κύριε πρωθυπουργέ, διαδραματίζει σημαντικό ρόλο στην ΕΕ. Ψηφίζοντας υπέρ της Συνταγματικής Συνθήκης, οι πολίτες της Ισπανίας συνέβαλαν σημαντικά στη διάσωση του Χάρτη. Μπορείτε και πρέπει να επαυξήσετε αυτό το κατόρθωμα. Όλοι έχουν μεγάλες προσδοκίες από την Ευρώπη. Περιμένουν από την Ευρώπη να ικανοποιήσει τις καθημερινές τους ανάγκες και ανησυχίες. Θέλουν μια Ευρώπη που να λειτουργεί αποτελεσματικά -όχι μια Ευρώπη που να σιγοτραγουδά απλώς τη μελωδία του ύμνου της, όπως είπε και ο Jean-Claude Juncker- προκειμένου να οικοδομηθεί η Ευρώπη των εργαζομένων, μια Ευρώπη που βασίζεται πραγματικά στην αλληλεγγύη. Γι' αυτό πρέπει να διεξαχθεί μια δυναμική εκστρατεία στην Ευρωπαϊκή Ένωση κατά του κοινωνικού και μισθολογικού ντάμπινγκ. Βασικός μισθός για όλους, αρκετός για να καλύψει τις ανάγκες διαβίωσης των εργαζομένων: αυτό χρειαζόμαστε. Το κοινωνικό ζήτημα είναι πράγματι κρίσιμο για το μέλλον της Ευρώπης!
<SPEAKER ID="119" NAME="Roger Helmer" AFFILIATION="NI">
(EN) Κύριε Πρόεδρε, κύριε πρωθυπουργέ, η Συνθήκη της Λισαβόνας, ή μάλλον το Σύνταγμα με άλλο όνομα, είναι η ιδέα που έχετε εσείς για το μέλλον της Ευρώπης. Πρόκειται για το Σύνταγμα που απορρίφθηκε αποφασιστικά από τους Γάλλους και τους Ολλανδούς ψηφοφόρους το 2005 και το οποίο τώρα προσπαθούμε να επιβάλλουμε χωρίς τη συγκατάθεση του λαού.
<P>
Στα 27 κράτη μέλη, οι δημοσκοπήσεις δείχνουν ότι η πλειονότητα των πολιτών επιθυμεί τη διεξαγωγή δημοψηφίσματος για τη Συνθήκη. Στο "νωμένο Βασίλειο, το 80% των πολιτών θέλει το δημοψήφισμα, και τα δύο τρίτα δηλώνουν ότι θα ψήφιζαν "όχι"· ωστόσο, η κυβέρνησή μας αρνείται να δώσει στους πολίτες τη δυνατότητα να ψηφίσουν, παρόλο που τους το είχε υποσχεθεί προεκλογικά.
<P>
Κύριε πρωθυπουργέ, μιλάτε για μια δημοκρατική Ευρώπη, τη στιγμή που η Ευρώπη αγνοεί προκλητικά την κοινή γνώμη. " περιφρόνηση που επιδεικνύουμε για την κοινή γνώμη αφαιρεί κάθε σοβαρότητα από τον ισχυρισμό μας ότι οικοδομούμε μια "Ένωση αξιών". Επανειλημμένα οι ψηφοφόροι της εκλογικής μου περιφέρειας μου λένε ότι το 1975 ψήφισαν υπέρ μιας ζώνης ελευθέρων συναλλαγών, όχι υπέρ μιας πολιτικής ένωσης. Ήρθε η ώρα να παροπλίσουμε τις υπερεθνικές πολιτικές δομές της ΕΕ και να επαναφέρουμε την απλή εμπορική ένωση που υποσχεθήκαμε στους Βρετανούς το 1972.
<SPEAKER ID="120" NAME="Marianne Thyssen" AFFILIATION="PPE-DE">
(NL) Κύριε Πρόεδρε, το γεγονός ότι καλωσορίζουμε τον ισπανό πρωθυπουργό στη σημερινή μας συνεδρίαση θα μπορούσε να δώσει την εσφαλμένη εντύπωση ότι διανύουμε ακόμη την περίοδο προβληματισμού για το Σύνταγμα, καθώς αυτή η σειρά συζητήσεων με τους πρωθυπουργούς είχε προγραμματιστεί σε αυτό το πλαίσιο. Ευτυχώς, όμως, αυτή η περίοδος έχει πλέον λήξει και, εν τω μεταξύ, έχουμε συμφωνήσει για μια καλή Μεταρρυθμιστική Συνθήκη. Φυσικά και είστε ευπρόσδεκτος, κύριε πρωθυπουργέ, γιατί αξίζει τον κόπο να μιλήσουμε για το μέλλον της Ευρώπης. Αυτό αληθεύει ακόμη περισσότερο τώρα, γιατί η Συνθήκη δεν είναι το τέλος αλλά η αρχή.
<P>
Δεν πρόκειται για αυτοσκοπό· πρόκειται για ένα μέσο που πρέπει να χρησιμοποιηθεί αποτελεσματικά και το οποίο μας δίνει κατευθύνσεις για καλύτερη διοίκηση, περισσότερη δημοκρατία, για την εδραίωση αξιών όπως η ελευθερία, η ασφάλεια και η ευημερία, διευρύνοντας παράλληλα την κοινωνική μας οικονομία της αγοράς σε ένα ανοιχτό και παγκοσμιοποιημένο διεθνές περιβάλλον. Πιστέψτε με, κύριε Πρόεδρε, κυρίες και κύριοι, αυτοί ακριβώς είναι οι στόχοι που επιδιώκουν πολλοί από τους βέλγους πολίτες που είναι υπέρ της κρατικής μεταρρύθμισης. Αν και είναι καθαρή σύμπτωση, πρόκειται για την υλοποίηση των στόχων που συμμεριζόμαστε εδώ με τόσους πολλούς ανθρώπους.
<SPEAKER ID="121" NAME="Adrian Severin" AFFILIATION="PSE">
(EN) Κύριε Πρόεδρε, θα ήθελα να συγχαρώ τον πρωθυπουργό γιατί ανήκει στη μειονότητα των πρωθυπουργών που ομιλούν την ίδια γλώσσα τόσο στις Βρυξέλλες όσο και στην πρωτεύουσά τους. Θα ήθελα επίσης να τον συγχαρώ γιατί είναι ένας από τους ελάχιστους πρωθυπουργούς που δεν κρύβουν τι σημαίνει και θα έπρεπε να σημαίνει η Ευρώπη για τον λαό τους. Γι' αυτό και ο λαός του τον υποστηρίζει, και γι' αυτό υπερψήφισε το Ευρωπαϊκό Σύνταγμα.
<P>
Θα ήθελα επίσης να αδράξω την ευκαιρία και να συγχαρώ τον πρωθυπουργό που εξασφάλισε εκ νέου έναν δίκαιο αριθμό εκπροσώπων για την Ισπανία στο Σώμα, στο Ευρωπαϊκό Κοινοβούλιο, ο οποίος θα ισχύσει από το 2009.
<P>
Πιστεύω ότι το μήνυμα της Ισπανίας είναι σαφές και δεν μπορούμε παρά να το υιοθετήσουμε: η Ευρώπη δεν μπορεί παρά να είναι μια κοινωνική Ευρώπη· δεν μπορεί παρά να είναι ένας παγκόσμιος παράγοντας· είτε θα συνδυάσει την αλληλεγγύη με την επικουρικότητα είτε θα αποτύχει· πρέπει να παράσχει ένα μοντέλο βιώσιμης ανάπτυξης, ειδάλλως θα σβήσει· πρέπει να βρει λύση στο πρόβλημα της κοινωνικής ένταξης, της ισότητας των φύλων και της ενδυνάμωσης των πολιτών, ειδάλλως θα διαλυθεί· είτε θα καταφέρει να συνδυάσει την πολυπολιτισμικότητα με την πολιτική συνοχή, τον ελεύθερο ανταγωνισμό με τη γενναιοδωρία, την αποτελεσματικότητα με τη δικαιοσύνη και την ευελιξία με την ασφάλεια, είτε θα χάσει κάθε λόγο ύπαρξης.
<P>
Συμμερίζομαι την άποψη του πρωθυπουργού ότι η ασφάλεια είναι αδιαίρετη και πρέπει να είναι ατομική, κοινωνική, εθνική και διεθνής για όλους. Συμμερίζομαι επίσης την άποψή του για τη μετανάστευση. Πράγματι, η σωστή απάντηση στις προκλήσεις που θέτει η μετανάστευση είναι η ενσωμάτωση και όχι η αποπομπή· η ένταξη και όχι η περιθωριοποίηση. " σωστή απάντηση είναι αυτή που στρέφεται στην αντιμετώπιση των αιτιών και όχι των συμπτωμάτων.
<P>
Καταλαβαίνω πολύ καλά γιατί ο πρωθυπουργός δεν χρειάζεται ένα νέο δημοψήφισμα για τη νέα Συνθήκη. Έχει ήδη εξασφαλίσει μια διευρυμένη εντολή και, κατά συνέπεια, είναι εξουσιοδοτημένος να αποδεχθεί μια λιγότερο ευρεία Συνθήκη. Πρέπει να επικυρώσουμε αυτήν τη Συνθήκη γρήγορα και μετά να συνεχίσουμε την πορεία μας προς μια ακόμη πιο ολοκληρωμένη Ευρώπη.
<P>
(Χειροκροτήματα)
<SPEAKER ID="122" NAME="Bogdan Pęk" AFFILIATION="UEN">
(PL) Κύριε Πρόεδρε, ακούγοντας τους παρεμβαίνοντες σε αυτήν τη συζήτηση, μου δημιουργήθηκε η εντύπωση ότι όλα είναι μια χαρά και θα γίνουν ακόμη καλύτερα, αν και τα πράγματα πάνε τόσο καλά που δύσκολα μπορεί κανείς να φανταστεί ότι θα καλυτερέψουν και άλλο. Υπάρχουν, ωστόσο, διάφορα προβλήματα έναντι των οποίων οι μεγάλοι ηγέτες της Ευρωπαϊκής Ένωσης έχουν κοινή στάση, αλλά φαίνεται να σφάλλουν.
<P>
Είμαστε αντιμέτωποι με ένα είδος θρησκείας, το αποκαλούμενο "φαινόμενο του θερμοκηπίου". Το φαινόμενο του θερμοκηπίου παρουσιάζεται με τέτοιον τρόπο ώστε να καθίσταται επιτακτική η ανάγκη για μείζονα μείωση των εκπομπών. Οι ευρωπαϊκές χώρες αναγκάζονται έτσι να ανταγωνιστούν με χώρες που δεν εφαρμόζουν εξίσου αυστηρά σχέδια μείωσης των εκπομπών. Εν τω μεταξύ, όλοι οι σοβαροί επιστήμονες πιστεύουν πλέον ότι το φαινόμενο του θερμοκηπίου είναι ένα φυσικό φαινόμενο που επαναλαμβάνεται σε κύκλους και ότι η επίδραση της συνολικής ανθρώπινης δραστηριότητας μεταφράζεται σε μερικές μόνο ποσοστιαίες μονάδες.
<P>
Κυρίες και κύριοι, σας καλώ να αφήσετε κατά μέρος τους ευσεβείς πόθους. Αυτό που πρέπει να κάνουμε, αντιθέτως, είναι να εκπονήσουμε μια συνετή ενεργειακή πολιτική, γιατί το πετρέλαιο στοιχίζει αυτήν τη στιγμή 10 δολάρια "ΠΑ το βαρέλι και ορισμένοι πιστεύουν ότι η τιμή αυτή σύντομα θα αυξηθεί ακόμη περισσότερο. Το προφανές ερώτημα είναι: γιατί συμβαίνει αυτό και ποιος ωφελείται από αυτήν την κατάσταση;
<SPEAKER ID="123" NAME="Gerardo Galeote" AFFILIATION="PPE-DE">
(ES) Κύριε πρωθυπουργέ, ακολουθώ το παράδειγμα των συναδέλφων της Ομάδας μου και σας καλωσορίζω, σε ένδειξη σεβασμού και κοινοβουλευτικής ευγένειας, δύο στοιχεία που πιστεύω ότι λείπουν από την Ομάδα ΕΣΚ.
<P>
Κύριε πρωθυπουργέ, εμείς οι ισπανοί βουλευτές νιώθουμε ιδιαιτέρως κολακευμένοι που ήρθατε σήμερα εδώ, προτού ακόμη ενημερώσετε την ισπανική βουλή για τα αποτελέσματα του Συμβουλίου της Λισαβόνας, κάτι που είμαστε σίγουροι ότι σκοπεύετε να κάνετε πριν από τη διάλυσή της - θα συμφωνήσετε και εσείς ότι ο ισπανικός λαός δικαιούται μια εξήγηση δεδομένου ότι, όπως αναφέρατε, πρώτος αυτός ψήφισε σε δημοψήφισμα για ένα Σύνταγμα που ακόμη δεν έχει πάρει σάρκα και οστά.
<P>
Κύριε πρωθυπουργέ, η φιλοευρωπαϊκή τοποθέτησή σας βρίσκει σύμφωνη τη συντριπτική πλειοψηφία των βουλευτών. Γι' αυτό και πιστεύω ότι τώρα, από την Ευρώπη και επιστρέφοντας στην Ισπανία, όπως είπατε και εσείς, θα συμμεριστείτε την ανησυχία που μας εμπνέει το γεγονός ότι η Ισπανία έχει τη χειρότερη επίδοση στην Ευρώπη όσον αφορά τη μεταφορά των κοινοτικών οδηγιών στην εθνική της νομοθεσία και, ταυτόχρονα, έχει δεχθεί τις περισσότερες καταγγελίες για παραβίαση της κοινοτικής νομοθεσίας. Πρέπει επίσης να πω ότι οι περιβαλλοντικές εξαγγελίες τις οποίες κάνατε σήμερα εδώ -αν και αξιέπαινες- έρχονται σε έντονη αντίθεση με τη σκληρή πραγματικότητα: μόλις σήμερα ενημερωθήκαμε για μια έκθεση της Ευρωπαϊκής Επιτροπής σύμφωνα με την οποία η χώρα μας έρχεται τελευταία στην επίτευξη των στόχων του Πρωτοκόλλου του Κυότο.
<P>
Κύριε Πρωθυπουργέ, δεν μπορώ να σας ευχηθώ καλή τύχη στις εκλογές του ερχόμενου Μαρτίου. Είναι αλήθεια ότι ο λόγος σας θύμιζε περισσότερο προεκλογική ομιλία, αλλά θέλω από εσάς, και αυτή είναι η ουσία του θέματος, να κάνετε ό,τι περνά από το χέρι σας για την αποκατάσταση της συναίνεσης μεταξύ των ισπανικών πολιτικών δυνάμεων στα ευρωπαϊκά θεσμικά όργανα η οποία έχει εκλείψει, κύριε πρωθυπουργέ, όχι λόγω πρωτοβουλιών της δικής μας πλευράς...
<P>
(Ο Πρόεδρος διακόπτει τον ομιλητή)
<SPEAKER ID="124" NAME="José Luis Rodríguez Zapatero">
πρόεδρος της ισπανικής κυβέρνησης. - (ES) Κύριε Πρόεδρε, θα αναφερθώ εν συντομία σε δύο ζητήματα που τέθηκαν εντονότερα από τα υπόλοιπα: στη μεταναστευτική πολιτική και στη νομιμοποίηση των μεταναστών στην Ισπανία.
<P>
Είμαι υπέρ μιας κοινής μεταναστευτικής πολιτικής για το σύνολο της Ευρωπαϊκής Ένωσης η οποία θα καλύπτει τον έλεγχο των συνόρων, την ένταξη και ένα καθεστώς για την από κοινού ρύθμιση. Απέχουμε ακόμη πολύ από αυτό το σημείο, αλλά μπορώ να διαβεβαιώσω τους δύο βουλευτές που έθεσαν το θέμα ότι ένα πράγμα είναι σίγουρο: όταν έγινα πρωθυπουργός, ανακάλυψα ότι στη χώρα μου υπήρχαν 700 000 παράνομοι μετανάστες που εργάζονταν υπό καθεστώς εκμετάλλευσης, χωρίς να πληρώνουν φόρους ή εισφορές στα ασφαλιστικά ταμεία, ανήκαν δηλαδή στην ανεπίσημη ή μαύρη οικονομία.
<P>
Οι αρχές της Ευρώπης είναι τα δικαιώματα, η νομιμότητα, η διαφάνεια και το κράτος δικαίου. Θα πασχίζω πάντα, λοιπόν, ώστε στη χώρα μου κανείς να μην εργάζεται παράνομα, κανείς να μην υφίσταται εκμετάλλευση, κανείς να μην στερείται τα δικαιώματά του και όλοι να συνεισφέρουν στον βαθμό που τους αναλογεί στα βάρη που φέρει μια δημοκρατική χώρα. Παντού και πάντα.
<P>
(Χειροκροτήματα)
<P>
Δεν ξέρω πόσοι από αυτούς τους 700 000 έφτασαν στην Ισπανία μέσω Γαλλίας. Δεν το γνωρίζω αυτό. Αυτό που ξέρω είναι ότι Γαλλία και η Ισπανία, μετά από μακρύ διάλογο, λόγω των διαφορετικών μας απόψεων, καταλήξαμε τώρα σε μια κοινή φιλοσοφία και μια κοινή πολιτική προσέγγιση. Το ίδιο ισχύει και για τη γερμανική κυβέρνηση. Οι εμπειρίες και οι συνθήκες κάθε χώρας είναι πολύ διαφορετικές, διότι δεν υπάρχει κοινή μεταναστευτική πολιτική. Ελλείψει κοινής μεταναστευτικής πολιτικής, τείνουμε να ρίχνουμε το φταίξιμο στη Γαλλία και, ταυτόχρονα, η Γαλλία καταλογίζει ευθύνες στην Ισπανία, η Γερμανία στην Ιταλία και η Ιταλία στη Γερμανία. Αυτό δεν εξυπηρετεί κανέναν απολύτως σκοπό και, ταυτόχρονα, βλάπτει το ευρωπαϊκό οικοδόμημα.
<P>
Όταν θα έχουμε μια πολιτική κοινών εξωτερικών συνόρων, τα οποία θα ελέγχουμε όλοι από κοινού, και μια πολιτική ένταξης και κοινού καθεστώτος των μεταναστών, δεν θα υπάρχει πια λόγος να ασκούμε κριτική σε μια χώρα επειδή αποφάσισε να επιλύσει το πρόβλημα 700 000 παράνομα εργαζομένων ώστε να νομιμοποιηθούν.
<P>
Όσον αφορά την κλιματική αλλαγή, δεν μπορώ να το τονίσω περισσότερο από όσο το τόνισα νωρίτερα, αλλά δεν θέλω και να ανατρέξω στους χειρισμούς συγκεκριμένων κυβερνήσεων του παρελθόντος, γιατί υπήρξαν κυβερνήσεις όλων των αποχρώσεων στη χώρα μου... Δεν υπάρχει αμφιβολία ότι η Ισπανία έχει γνωρίσει τεράστια οικονομική ανάπτυξη. Αυτό που ξέρω είναι ότι η κυβέρνηση της οποίας προεδρεύω είναι η μόνη που κατάφερε να ανακόψει την αύξηση των εκπομπών αερίων του θερμοκηπίου -το 2006- και η μόνη που άρχισε να μειώνει τις εκπομπές πετυχαίνοντας ταυτόχρονα οικονομική ανάπτυξη κατά 4%. Επίσης, το 2006 ήταν η πρώτη χρονιά που μειώθηκε η πρωτογενής κατανάλωση ηλεκτρισμού στην Ισπανία. Επιδεικνύουμε μείζονα αποφασιστικότητα σε αυτόν τον τομέα, όπως και σε άλλους τομείς πολιτικής δράσης όπου δεν διστάσαμε να ψηφίσουμε σημαντικότατους νόμους για τα δικαιώματα των πολιτών ή να λάβουμε δυναμικές αποφάσεις σε θέματα εξωτερικής πολιτικής όποτε κρίναμε ότι έπρεπε να αντιταχθούμε σε κάποιες καταστάσεις. Στη διεθνή σκηνή, θα είμαστε σταθεροί και αποφασιστικοί στα θέματα που χαρακτήρισα ως τεράστιες προκλήσεις και, ταυτόχρονα, τεράστιες ευκαιρίες. Σας διαβεβαιώνω ότι η Ισπανία δεν είναι η χειρότερη χώρα και σίγουρα θα βελτιωθεί μέσα στα επόμενα χρόνια, γιατί θα αποδυθούμε σε μια τεράστια εθνική προσπάθεια δραστικής μείωσης των αερίων του θερμοκηπίου, επενδύσεων σε εναλλακτικές μορφές ενέργειας και εφαρμογής πολιτικών ενεργειακής αποδοτικότητας και εξοικονόμησης ενέργειας.
<P>
Κλείνοντας, θα ήθελα να εκφράσω για ακόμη μία φορά τη βαθιά μου ευγνωμοσύνη στο Ευρωπαϊκό Κοινοβούλιο. Ένιωσα ευπρόσδεκτος και βαθιά Ευρωπαίος εδώ· τώρα που φεύγω από αυτό το Κοινοβούλιο των λαών της Ευρώπης θα νιώθω ακόμη περισσότερο Ευρωπαίος. Θα ήθελα να είχα έρθει νωρίτερα.
<P>
(Χειροκροτήματα)
<SPEAKER ID="125" NAME="Πρόεδρος">
" συζήτηση έληξε.
<P>
Γραπτές δηλώσεις (άρθρο 142 του Κανονισμού)
<SPEAKER ID="976" NAME="Katalin Lévai  " AFFILIATION="PSE">
γραπτώς. - (HU) Κύριε Πρόεδρε, η οικονομική ανάπτυξη και η δημιουργία θέσεων εργασίας είναι πρωτεύουσας σημασίας για την Ευρώπη σήμερα. Πρέπει να σημειωθεί πρόοδος στον τομέα της δημιουργίας θέσεων εργασίας μέσω της οικονομικής ανάπτυξης και αυτό προϋποθέτει σχεδιασμό με ορίζοντα πέραν του ενός ή των δύο ετών, καθώς επίσης μεγαλύτερη ευελιξία στη χρήση του ταμείου αλληλεγγύης.
<P>
Πρέπει να αντιμετωπίσουμε την απειλή της κλιματικής αλλαγής και να διασφαλίσουμε τον βιώσιμο ενεργειακό εφοδιασμό. " προστασία του περιβάλλοντος και η εισαγωγή φιλικών προς το περιβάλλον τεχνολογιών είναι πλέον παγκόσμια ζητήματα που επηρεάζουν το σύνολο της κοινωνίας.
<P>
Εφαρμόζοντας τη στρατηγική της Λισαβόνας, και τροποποιώντας την όπου απαιτείται, η Ένωση πρέπει να εξελιχθεί σε μια περιοχή ευημερίας, αλληλεγγύης, ασφάλειας και ελευθερίας, να συνάψει εταιρικές σχέσεις με όλο τον υπόλοιπο κόσμο και, ιδίως, με τους γείτονές της, την Ασία και την Αφρική.
<P>
" Ευρώπη πρέπει να διαδραματίσει ηγετικό ρόλο στην παγκοσμιοποίηση! " δημιουργία μιας κοινωνίας βασισμένης στη γνώση είναι σημαντική για αυτόν τον σκοπό, καθώς θα επιτρέπει στους πολίτες να αποκτούν ευέλικτες, μεταβιβάσιμες γνώσεις για την καθημερινή τους ζωή, μέσω της εκπαίδευσης και της κατάρτισης. " διά βίου μάθηση είναι η βάση της κινητικότητας των εργαζομένων. Στον τομέα της απασχόλησης, πρέπει να πετύχουμε την πλήρη ισότητα των ευκαιριών, να καταπολεμήσουμε τον κοινωνικό αποκλεισμό, να στηρίξουμε τις μειονεκτούσες, τις υστερούσες και τις περιθωριοποιημένες ομάδες. Πιο συγκεκριμένα πρέπει να δοθεί ιδιαίτερη προσοχή στις μικρομεσαίες επιχειρήσεις, καθώς από αυτές εξαρτάται η κοινωνική πρόνοια και η διασφάλιση του αναγκαίου αριθμού θέσεων εργασίας.
<P>
" παραγωγή ενέργειας πρέπει να βασίζεται σε στέρεα θεμέλια, η κατανάλωση πρέπει να μειωθεί και η σπατάλες πρέπει να καταργηθούν μέσω τεχνολογιών εξοικονόμησης ενέργειας. Το μερίδιο των εναλλακτικών πηγών ενέργειας πρέπει να αυξηθεί παράλληλα με τη μείωση της χρήσης ορυκτών καυσίμων.

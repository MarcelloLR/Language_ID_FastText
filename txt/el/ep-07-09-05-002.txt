<CHAPTER ID="002">
Ο αγώνας κατά της τρομοκρατίας (συζήτηση)
<SPEAKER ID="006" NAME="Πρόεδρος">
" ημερήσια διάταξη προβλέπει την κοινή συζήτηση επί των ακόλουθων προφορικών ερωτήσεων:
<P>
του κ. Weber, εξ ονόματος της Ομάδας του Ευρωπαϊκού Λαϊκού Κόμματος (Χριστιανoδημoκράτες) και των Ευρωπαίωv Δημoκρατών, της κ. Roure, εξ ονόματος της Σοσιαλιστικής Ομάδας στο Ευρωπαϊκό Κοινοβούλιο, του κ. Alvaro, εξ ονόματος της Ομάδας της Συμμαχίας Φιλελευθέρων και Δημοκρατών για την Ευρώπη, και των κκ. Muscardini και Angelilli, εξ ονόματος της Ομάδας Ένωση για την Ευρώπη τωv Εθνών, προς το Συμβούλιο σχετικά με τον αγώνα κατά της τρομοκρατίας (B6-0139/2007) και
<P>
των κκ. Weber και Daul, εξ ονόματος της Ομάδας του Ευρωπαϊκού Λαϊκού Κόμματος (Χριστιανoδημoκράτες) και των Ευρωπαίωv Δημoκρατών, της κ. Roure, εξ ονόματος της Σοσιαλιστικής Ομάδας στο Ευρωπαϊκό Κοινοβούλιο, του κ. Alvaro, εξ ονόματος της Ομάδας της Συμμαχίας Φιλελευθέρων και Δημοκρατών για την Ευρώπη, και των κκ. Muscardini και Angelilli, εξ ονόματος της Ομάδας Ένωση για την Ευρώπη τωv Εθνών, προς την Επιτροπή σχετικά με τον αγώνα κατά της τρομοκρατίας (B6-0313/2007).
<SPEAKER ID="007" NAME="Kathalijne Maria Buitenweg" AFFILIATION="Verts/ALE">
(EN) Κύριε Πρόεδρε, θα ζητούσα να μην ξεκινήσουμε έως ότου καταφθάσει το Συμβούλιο, διότι θεωρώ πως είναι αρκετά περίεργο το γεγονός ότι έχουμε θέσει προφορικές ερωτήσεις στο Συμβούλιο, καθώς και στην Επιτροπή, και συζητούμε αυτό το θέμα μόνο με την Επιτροπή. Δεν έχει νόημα. Θα ζητούσα να σταματήσουμε ό,τι πρόκειται να κάνουμε έως ότου καταφθάσει το Συμβούλιο για να μας ακούσει.
<SPEAKER ID="008" NAME="Πρόεδρος">
Λυπάμαι, κυρία Buitenweg, αλλά δεν το θεωρώ σκόπιμο, διότι δεν γνωρίζουμε πότε θα έρθει το Συμβούλιο. Μπορεί να περιμένουμε τόσο πολύ ώστε να μην μπορέσουμε τελικά να διεξαγάγουμε τη συζήτησή μας. Άλλωστε, η συζήτηση αρχίζει με τις ομιλίες των εκπροσώπων των πολιτικών ομάδων. Συνεπώς, προτείνω να αρχίσουμε με αυτές.
<P>
Είναι σύμφωνο με αυτό το Σώμα;
<P>
(Το Σώμα αποφασίζει να αρχίσει η συζήτηση.)
<SPEAKER ID="009" NAME="Joseph Daul  " LANGUAGE="FR">
Κύριε Πρόεδρε, κύριε Πρόεδρε της Επιτροπής, κυρίες και κύριοι, η καταπολέμηση της τρομοκρατίας είναι ένας τομέας στον οποίο η Ευρώπη πρέπει να μεταβεί από το εικονικό στο πραγματικό. " παγκόσμια διάσταση της τρομοκρατίας επιτάσσει παγκόσμια απάντηση. " οικοδόμηση μιας πολιτικής Ευρώπης συνεπάγεται την ικανότητα να εκριζώσουμε τη μάστιγα της τρομοκρατίας• ακόμα απέχουμε παρασάγγες από τον στόχο. " Ομάδα μας έλαβε την πρωτοβουλία διεξαγωγής αυτής της συζήτησης, διότι πιστεύουμε ότι η Ευρώπη δεν έχει ακόμα αντιληφθεί πλήρως την έκταση του κινδύνου που αντιμετωπίζει.
<P>
•
<P>
·
<P>
" πρώτη, πολύ άμεση απειλή είναι η απειλή στην καθημερινή μας ασφάλεια από ισλαμικές και άλλες τρομοκρατικές ομάδες, όπως είναι η ETA στην Ισπανία. Το βλέπουμε κάθε μέρα, κύριε Επίτροπε. " δεύτερη απειλή, το ίδιο ανησυχητική, είναι ότι αυτά τα ισχυρά δίκτυα θα μπορούσαν να διαστρέψουν την πολιτική κουλτούρα των ευρωπαϊκών δημοκρατιών για να υπονομεύσουν τις ουσιαστικές αξίες μας και να τις αντικαταστήσουν με τις θρησκευτικές αρχές τους. Πρέπει να βεβαιωθούμε ότι τα κράτη μέλη μας συνεργάζονται περισσότερο για την καταπολέμηση της διεθνούς τρομοκρατίας. " παραίτηση, τον Μάρτιο, του συντονιστή αντιτρομοκρατικής δράσης της ΕΕ, του κ. de Vries, και η αποτυχία πλήρωσης της θέσης του μέχρι τώρα, δείχνει πόση δουλειά πρέπει να γίνει ακόμα. Είναι γεγονός ότι ο κ. de Vries παραιτήθηκε για προσωπικούς λόγους, είναι όμως ευρέως γνωστό ότι η ανεπάρκεια των πόρων που του δόθηκαν συνεπαγόταν ότι αδυνατούσε να εκπληρώσει τη δύσκολη αποστολή που του ανατέθηκε.
<P>
Ζητάμε από το Συμβούλιο, που απουσιάζει, από τον Προεδρεύοντά του, καθώς και από τον Ύπατο Εκπρόσωπο για την ΚΕΠΠΑ, τον κ. Σολάνα, και από τον Πρόεδρο της Επιτροπής, τον κ. Barroso, να εκπληρώσουν τις υποχρεώσεις τους και να ορίσουν νέο συντονιστή αντιτρομοκρατικής δράσης της ΕΕ με επαρκείς πόρους, το συντομότερο δυνατόν.
<P>
Κυρίες και κύριοι, η καταπολέμηση των τρομοκρατικών οργανώσεων απαιτεί τη μέγιστη προσήλωση και δεν μπορεί να περιλαμβάνει διαπραγματεύσεις ή παραχωρήσεις. Οι τρομοκρατικές οργανώσεις δεν είναι οι παραδοσιακοί κεντρικά ελεγχόμενοι σχηματισμοί που μπορούν να υπερνικηθούν με συμβατικές στρατιωτικές επιχειρήσεις. Επιχειρούν ως δίκτυα, χρησιμοποιώντας τις πλέον προηγμένες τεχνολογίες για να διεξαγάγουν τις εγκληματικές επιχειρήσεις τους. Μόνο αν συνεχίσουμε να διαθέτουμε σημαντικούς χρηματοδοτικούς, ανθρώπινους και πληροφοριακούς πόρους θα έχουμε την τύχη να εξουδετερώσουμε αυτά τα δίκτυα. Επιδεικνύοντας αλληλοσεβασμό, κατοχυρώνοντας την εφαρμογή των νόμων και των δημόσιων ελευθεριών, επαναβεβαιώνοντας την αντίληψή μας για τον άνθρωπο και τον κοινωνικό βίο, και δρώντας από κοινού, θα δώσουμε ένα τέλος σε μια τρομοκρατία που, μολονότι χρησιμοποιεί μέσα του 21ου αιώνα, αντλεί την έμπνευσή της από προκαταλήψεις και χρησιμοποιεί μεθόδους από τις χειρότερες ώρες της ανθρωπότητας.
<P>
Αυτό δεν είναι, όπως λένε συχνά οι άνθρωποι, σύγκρουση πολιτισμών, αλλά σύγκρουση μεταξύ αυτών που προτάσσουν τον σεβασμό της ανθρώπινης ύπαρξης και της πολυφωνίας έναντι οτιδήποτε άλλου, και αυτών που, εν ονόματι της Τζιχάντ, θα εξολόθρευαν όποιον δεν είναι ομοϊδεάτης τους ή πρεσβεύει άλλο δόγμα. Τα θύματα της 11ης Σεπτεμβρίου, που θα τα μνημονεύσουμε σε λίγες ημέρες, πέντε χρόνια μετά τα τραγικά γεγονότα στο Μανχάταν, αλλά και τα θύματα της 11ης Μαρτίου στη Μαδρίτη και των βομβιστικών επιθέσεων στο Λονδίνο, μας υπαγορεύουν να αναλάβουμε αποφασιστική δράση. Οι Ευρωπαίοι χρειάζονται ασφάλεια, ασφάλεια στον εργασιακό τους βίο, ασφάλεια στον ενεργειακό ανεφοδιασμό τους, καθώς και επισιτιστική ασφάλεια. Το ελάχιστο που μπορούμε να κάνουμε για την Ευρώπη, αφού κατοχυρώσουμε την ειρήνη, είναι να καταβάλουμε κάθε δυνατή προσπάθεια για να κατοχυρώσουμε την πλέον βασική ασφάλεια, την προσωπική ασφάλεια.
<SPEAKER ID="010" NAME="Martine Roure  " LANGUAGE="FR">
Κύριε Πρόεδρε, κύριε Προεδρεύων του Συμβουλίου, κύριε Επίτροπε, θεσπίστηκαν πολλά ευρωπαϊκά μέσα για την καταπολέμηση της τρομοκρατίας από κράτη μέλη. Ωστόσο, ορισμένες ευρωπαϊκές χώρες εξακολουθούν να αντιμετωπίζουν σημαντικές τρομοκρατικές απειλές και, επομένως, ενδείκνυται, μετά από αρκετά χρόνια ενεργοποίησης αυτών των μέσων, να αξιολογήσουμε την αποτελεσματικότητα της υλοποίησης της ευρωπαϊκής νομοθεσίας σε αυτόν τον τομέα.
<P>
Παρά τα μέτρα για την ενθάρρυνση των εθνικών αρχών που είναι αρμόδιες για την καταπολέμηση της τρομοκρατίας και την ανταλλαγή πληροφοριών, υπάρχει σαφής ανάγκη για μεγαλύτερη αμοιβαία εμπιστοσύνη. Για να μπορέσει η καταπολέμηση της τρομοκρατίας να είναι πραγματικά αποτελεσματική, δεν χρειαζόμαστε προσθήκες στην υφιστάμενη νομοθεσία, αλλά όντως επιβάλλεται να ελέγξουμε ότι τα κράτη μέλη την εφαρμόζουν σωστά. Πιστεύω ότι πρέπει να εστιάσουμε την προσοχή μας ιδίως στην πραγματική βελτίωση της συνεργασίας μεταξύ των κρατών μελών.
<P>
Μια αξιολόγηση θα μας επιτρέψει, επίσης, να αναθεωρήσουμε τους σχετικούς κανονισμούς. Θεωρώ αναγκαίο να αποκαταστήσουμε, στην πορεία, την ισορροπία μεταξύ της ανάγκης των συμπολιτών μας για ασφάλεια και της διαφύλαξης του δικαιώματός τους για προστασία της ιδιωτικότητας. Εγκρίθηκαν ορισμένα μέτρα που είναι λίαν περιοριστικά για τους συμπολίτες μας και τώρα μπορούμε να δούμε, με το πλεονέκτημα της ύστερης γνώσης, ότι ορισμένα εξ αυτών δεν είχαν τα αποτελέσματα που προσδοκούσαμε και ενδέχεται, τουναντίον, να δημιουργήσουν την ψευδαίσθηση ασφάλειας.
<P>
" καταπολέμηση της τρομοκρατίας επιτάσσει επίσης καλύτερη συνεργασία μεταξύ της Ευρωπαϊκής Ένωσης και των εταίρων της σε ολόκληρο τον κόσμο. Στις διατλαντικές σχέσεις μας, λόγου χάρη, πρέπει να επιμείνουμε στην εκπόνηση κοινής στρατηγικής για την καταπολέμηση της τρομοκρατίας, η οποία να σέβεται τα θεμελιώδη δικαιώματα και την ιδιωτικότητα. " Ευρωπαϊκή Ένωση πρέπει να ακολουθήσει μια παγκόσμια προσέγγιση σε αυτά τα θέματα προκειμένου να θεσπίσει τις γενικές αρχές για την ανταλλαγή πληροφοριών με τους εταίρους μας στις "ΠΑ και για την προστασία των δεδομένων στο πλαίσιο αυτής της ανταλλαγής πληροφοριών.
<P>
Τέλος, το Ευρωπαϊκό Κοινοβούλιο συχνά δεν προσκλήθηκε στις συζητήσεις του Συμβουλίου σχετικά με την τρομοκρατία. Νομίζω ότι είναι σημαντικό τώρα να διεξαγάγουμε μια πραγματική συζήτηση, που να οδηγήσει σε καλύτερο δημοκρατικό έλεγχο εκ μέρους του Ευρωπαϊκού Κοινοβουλίου και των εθνικών κοινοβουλίων.
<SPEAKER ID="011" NAME="Alexander Alvaro  " AFFILIATION="ALDE">
συντάκτης. - (DE) Κύριε Πρόεδρε, το διάστημα 2001-2007 είναι μια εξαετία καταπολέμησης της τρομοκρατίας με πολιτικά κίνητρα. Το μόνο που μπορούσε κανείς να δει τα έξι αυτά χρόνια ήταν πως για κάθε μέτρο που λαμβανόταν επιδιωκόταν να δοθεί μια πολιτική απάντηση. Αυτό, όμως, που θεωρώ ότι λείπει είναι μια προσέγγιση που θα αφορά την ανάπτυξη μιας ευρωπαϊκής πολιτικής για την καταπολέμηση της τρομοκρατίας σε διεθνές πλαίσιο. Ποιον ρόλο διαδραματίζουμε; Ποιον ρόλο θέλουμε να διαδραματίσουμε παγκοσμίως; Έχουμε ένα σχέδιο γι' αυτό;
<P>
Εγώ δεν έχω δει μέχρι τώρα ούτε σχέδιο ούτε κάποιο έγγραφο, είτε από την Επιτροπή είτε από το Συμβούλιο -ή, παρεμπιπτόντως, από κάποιο κράτος μέλος- όπου θα προτεινόταν μια βραχυπρόθεσμη, μια μεσοπρόθεσμη και μια μακροπρόθεσμη στρατηγική για την καταπολέμηση της τρομοκρατίας. Δρομολογήσαμε μέτρα που έχουν βραχυπρόθεσμα αποτελέσματα, περιορίζοντας τη ροή χρημάτων - κάτι που ήταν εξαίρετο. Δρομολογήσαμε μέτρα για τη μεσοπρόθεσμη καταπολέμηση της τρομοκρατίας περιλαμβάνοντας βιομετρικά στοιχεία σε έγγραφα ταυτότητας - κάτι που προσωπικά δεν θεωρώ ότι αποτελεί σωστή προσέγγιση, αυτό όμως αποφάσισε η πολιτική πλειοψηφία.
<P>
Μακροπρόθεσμα, δεν βλέπω καμία πρόοδο ή κινητικότητα στον τομέα της αναπτυξιακής βοήθειας, που μπορεί να λάβει κανείς ως πολιτική ασφαλείας. Επίσης, δεν βλέπω καμία κίνηση όσον αφορά τον σεβασμό των πολιτισμών από τους οποίους υποτίθεται ότι μπορεί να προκύψει η τρομοκρατία· δηλαδή να προσπαθήσουμε να συμβιώσουμε, να συνυπάρξουμε αξιοπρεπώς σε έναν παγκοσμιοποιημένο πλανήτη, αντί να βγαίνουμε προς τα έξω και να προσπαθούμε να κάνουμε γνωστή την κοινωνία μας στον υπόλοιπο κόσμο. Το ερώτημα, λοιπόν, είναι ποιον ρόλο θα αναλάβει η Ευρώπη.
<P>
Μετά την 11η Σεπτεμβρίου 2001, οι απαντήσεις ήταν μια πολύμορφη δραστηριότητα: κάθε φορά που σημειωνόταν επίθεση, οι αντίστοιχες κυβερνήσεις προσπαθούσαν να καθησυχάσουν τον πληθυσμό τους επιβάλλοντας βραχυπρόθεσμα μέτρα, είτε πρόκειται για τη σφοδρότητα με την οποία οι Βρετανοί επέβαλαν τη διατήρηση δεδομένων αμέσως μετά τις τραγικές επιθέσεις στο Λονδίνο, είτε για τις προσπάθειες που έγιναν στη Γερμανία για να επιβληθούν οι διαδικτυακές έρευνες. Δεν υπάρχει σχέδιο πίσω από όλα αυτά. Το πρόβλημα δεν πρόκειται να το λύσουν μόνο παραβιάσεις των θεμελιωδών δικαιωμάτων όπως σε καταστάσεις εκτάκτου ανάγκης. Αν θέλουμε να καταπολεμήσουμε με επιτυχία την τρομοκρατία, πρέπει να ορίσουμε τον ρόλο που διαδραματίζει η Ευρώπη σε παγκόσμιο επίπεδο στον αγώνα αυτόν, και όχι να λαμβάνουμε εθνικά μέτρα που μετά εκτελούνται μόνο στην Ευρώπη.
<SPEAKER ID="012" NAME="Cristiana Muscardini  " AFFILIATION="UEN">
συντάκτρια. - (IT) Κύριε Πρόεδρε, κυρίες και κύριοι, το γεγονός ότι, αφού την αναβάλαμε από τον Ιούλιο για τον Σεπτέμβριο, διεξάγουμε τώρα αυτήν τη συζήτηση υπό τις παρούσες περιστάσεις, εν τη απουσία του Συμβουλίου, σχετικά με τα θέματα που θέλουμε να θίξουμε, καταδεικνύει από μόνο του ότι η Ευρώπη στην πράξη είναι ανέτοιμη να αντιμετωπίσει σθεναρά και συνολικά το πρόβλημα της τρομοκρατίας και ότι το Ευρωπαϊκό Κοινοβούλιο, δυστυχώς, παραμένει ακόμα εξαιρετικά αδύναμο από πολιτική άποψη.
<P>
Υπήρχαν κάποτε τρομοκρατικές ομάδες στις διάφορες χώρες της ΕΕ, υπήρχαν εσωτερικά προβλήματα, η Ευρώπη ήταν ήδη ενωμένη σε πολύ μεγάλο βαθμό και γινόταν συζήτηση για μια κοινή στρατηγική που ουδέποτε υλοποιήθηκε. Φθάσαμε στο 2001 και μάθαμε ότι η τρομοκρατία είναι ένα παγκόσμιο φαινόμενο, ότι δεν έχει οργανωτική δομή πυραμίδας, αλλά συναποτελείται από πυρήνες που συνδέονται μεταξύ τους κυρίως μέσω του Διαδικτύου και των πλέον προηγμένων συστημάτων ΤΠ, με ρίζες σε ολόκληρο τον κόσμο και τη δυνατότητα να επιφέρουν πλήγμα με όποιον τρόπο και όπου θέλουν.
<P>
Παρά ταύτα, η Ευρωπαϊκή Ένωση δεν διαθέτει καμία πολιτική για τον έλεγχο του Διαδικτύου ή τον ορισμό κανόνων για την ασφάλεια των πολιτών, που δεν κατανοούν ποια μέτρα έχουν εγκριθεί από την ΕΕ ή ποιών δρομολογείται η έγκριση στο προσεχές μέλλον. Το πλέον σημαντικό μέτρο αφορά την υποχρέωση ευθύνης των παρόχων που φιλοξενούν δικτυακούς τόπους, οι οποίοι προωθούν, στηρίζουν ή δικαιολογούν τρομοκρατικές δραστηριότητες, επί παραδείγματι, μέσω της υποχρεωτικής απαγόρευσης δικτυακών τόπων για τους οποίους μπορεί να εντοπιστεί ότι παρέχουν άμεση ή έμμεση πρόσβαση σε ανθρώπους που εγκωμιάζουν, παρακινούν ή δικαιολογούν τη βία. " Ελβετία ήδη το πράττει αυτό εδώ και πολύ καιρό, ενώ η Ευρώπη διστάζει ακόμα και ματαιοπονεί.
<P>
Δεν υπάρχει καμία κοινή θέση για την παρακολούθηση των ψευδεπίγραφων τόπων θρησκευτικών συναθροίσεων ή των ψευδεπίγραφων ιμάμηδων που, όπως συνέβη πρόσφατα στις Κάτω Χώρες και στην Ιταλία, χρησιμοποίησαν χώρους, που θα έπρεπε να είναι αφιερωμένη στην προσευχή, για να ενσπείρουν το μίσος, να σχεδιάσουν επιθέσεις υποδαυλίζοντας τη βία κατά της Δύσης, της δημοκρατίας, των ανθρωπίνων δικαιωμάτων, περιλαμβανομένων των δικαιωμάτων των γυναικών, προβαίνοντας μάλιστα σε τρομοκρατικές επιθέσεις στις πόλεις μας.
<P>
Δεν αρκεί, πλέον, κύριε Πρόεδρε, να μιλάμε για κοινή στρατηγική κατά της τρομοκρατίας• χρειαζόμαστε δύναμη και σθένος για να λάβουμε αποφάσεις, για να δράσουμε με στόχο, αφενός, την πρόληψη μελλοντικών επιθέσεων και, αφετέρου, την εξουδετέρωση των τρομοκρατικών πυρήνων που ελλοχεύουν στη σκιά και προσηλυτίζουν χρησιμοποιώντας τις δικές μας αξίες της ελευθερίας, της θρησκευτικής ελευθερίας και της ελευθερίας της έκφρασης, για να επιτεθούν στην ίδια την ελευθερία.
<P>
Οι συλλήψεις μόλις τώρα στη Δανία ατόμων που είναι ύποπτα για τον σχεδιασμό επίθεσης με χρήση εκρηκτικών καταδεικνύει ότι δεν είναι τώρα η ώρα να χαλαρώσουμε την επαγρύπνησή μας και ότι οι αντιτρομοκρατικοί νόμοι που θέσπισε η Δανία λειτουργούν, κρούουν όμως παράλληλα τον κώδωνα του κινδύνου σε ολόκληρη την ΕΕ. Δεν μπορούμε πλέον να επιτρέψουμε στον εαυτό μας να βασίζεται αποκλειστικά στην αποτελεσματικότητα των εθνικών νόμων και στην αποδοτικότητα των ερευνητικών ομάδων ενίων χωρών, αλλά απαιτείται μεγαλύτερος συντονισμός.
<P>
Υπερβολικά συχνά, το πολιτικώς ορθό συγκαλύπτει ανικανότητα ή δισταγμό στη λήψη αποφάσεων. Αυτό που διακυβεύεται είναι η δημοκρατία, η ελευθερία και το δικαίωμα των ατόμων να ζουν ειρηνικά και ελεύθερα. " ελευθερία επιτυγχάνεται μέσω κανόνων. Πρέπει να πράξουμε ό,τι είναι πολιτικώς ορθό για να διαφυλάξουμε όχι μόνο τους δικούς μας πολίτες, αλλά τους πολίτες σε ολόκληρο τον κόσμο, που σέβονται τα δικαιώματά τους και έχουν επίγνωση των καθηκόντων τους. Κάθε καθυστέρηση μας καθιστά συνένοχους στα λάθη.
<P>
Ας ολοκληρώσουμε αυτήν τη συζήτηση με ένα κοινό εγχείρημα να προβούμε σε άμεσες ενέργειες, όχι με υποτιθέμενες αριστερές ή δεξιές θέσεις, αλλά ισχυροί και ενωμένοι. Αυτό θα αποτελέσει τον καλύτερο τρόπο απότισης τιμής στη μνήμη των θυμάτων που μετά την 11η Σεπτεμβρίου και μέχρι σήμερα έχασαν τη ζωή τους, σε ολόκληρο τον κόσμο, από ωμότητες. Ας θεωρούμε όλοι μας εσαεί την τρομοκρατία ως έγκλημα κατά της ανθρωπότητας.
<SPEAKER ID="013" NAME="Kathalijne Maria Buitenweg  " LANGUAGE="NL">
Κύριε Πρόεδρε, το πλέον βασικό μου ερώτημα προς το Συμβούλιο είναι για την ακρίβεια αν θεωρεί εαυτό αλάθητο. Είναι νοητό ενίοτε να διαπράττει το Συμβούλιο σφάλματα, ή είναι παντογνώστης; Πιστεύει το Συμβούλιο ότι όλα τα μέτρα που λαμβάνονται τα τελευταία χρόνια στο πλαίσιο της καταπολέμησης της τρομοκρατίας ήταν τα ορθά; Επίσης, είναι πράγματι πέραν πάσης αμφιβολίας ότι δεν διαπράχθηκε καμία δυσανάλογη παραβίαση των δικαιωμάτων των πολιτών; Αν το Συμβούλιο είναι αλάθητο, αυτό συνεπάγεται ότι δεν απαιτείται αξιολόγηση, αν όμως πιστεύει στη δυνατότητα βελτίωσης της αντιληπτικής του ικανότητας, τότε απαιτείται. Θέλω, επίσης, να μας ενημερώσει το Συμβούλιο στη διάρκεια της συζήτησης αν υπάρχουν καθόλου συγκεκριμένα μέτρα που πιστεύει ότι ελλείπουν, συγκεκριμένα μέτρα που τα θεωρεί τώρα απαραίτητα και τα οποία δεν έχουν ληφθεί ακόμα. Αλήθεια, σχεδιάζονται στην παρούσα φάση κάποια μέτρα; " παραβίαση των δικαιωμάτων των πολιτών επιτρέπεται με βάση το ευρωπαϊκό δίκαιο, υπό την αίρεση όμως ότι πληρούνται τα κριτήρια της αναγκαιότητας, της αναλογικότητας και της αποτελεσματικότητας και εφόσον οι πολίτες δύνανται να κατοχυρωθούν έναντι κρουσμάτων κατάχρησης εξουσίας. Θέλω να προβεί το Συμβούλιο σε αξιολόγηση όλων των μέτρων που ελήφθησαν τα τελευταία χρόνια, όπως επίσης σε εξέταση της συμμόρφωσής τους με τα κριτήρια αυτά. Μπορεί το Συμβούλιο να μας το υποσχεθεί σήμερα;
<P>
Επιτρέψτε μου να επισημάνω ορισμένες πτυχές για τις οποίες απαιτείται συνολική αξιολόγηση. Καταρχάς, η πτυχή της κατάχρησης εξουσίας: δεν υπάρχει πιθανότητα να καταστούν οι πολίτες ακούσια θύματα; Θέλω να αναφέρω ως παράδειγμα την κατάρτιση καταλόγων υπόπτων τρομοκρατίας. Το ερώτημα εν προκειμένω είναι όχι μόνο με ποιόν τρόπο πρόσωπα και οργανώσεις συμπεριλαμβάνονται σε αυτούς τους καταλόγους, αλλά και με ποιόν τρόπο απαλείφονται από αυτούς. Ας υποτεθεί ότι το όνομά σας εμφαίνεται σε αυτούς τους καταλόγους. Όλα τα κεφάλαια και οι τραπεζικές σας καταθέσεις θα παγώσουν, οι αρχές όμως δεν θα ασκήσουν δίωξη αυτομάτως. Αυτό σημαίνει ότι δεν θα υπάρξει καμία νομική διαδικασία ώστε να παρουσιαστούν αποδείξεις. Εγκαταλείπεται η αρχή ότι ουδείς ένοχος μέχρι αποδείξεως του εναντίου. Επιπλέον, μπορώ κάλλιστα να φανταστώ να παγώνουν οι τραπεζικές καταθέσεις προτού αποκαλυφθεί το γεγονός, ειδάλλως τα χρήματα θα βρίσκονταν αστραπιαία στην άλλη άκρη του κόσμου. Ωστόσο, δεν μπορώ να φανταστώ ότι αποδεχόμαστε το γεγονός να παραμένουν άνθρωποι στους καταλόγους και, επομένως, να συνεχίζουν να τιμωρούνται χωρίς να έχει αποδειχθεί η ενοχή τους. Αυτό αποτελεί απαράδεκτη αντιστροφή του βάρους της απόδειξης στο ποινικό δίκαιο. Το Πρωτοδικείο των Ευρωπαϊκών Κοινοτήτων αποφάνθηκε επανειλημμένως ότι πρέπει να τροποποιηθεί η διαδικασία. Στις 11 Ιουλίου εκδόθηκε απόφαση ότι το Ίδρυμα Al-Aqsa και ο José María Sison κακώς είχαν καταχωρηθεί στους καταλόγους. Θέλω να ακούσω τι διδάγματα άντλησε το Συμβούλιο από αυτές τις δικαστικές αποφάσεις και αν είναι έτοιμο να τροποποιήσει ή να αξιολογήσει τη διαδικασία λήψης απόφασης σε ό,τι αφορά την κατάρτιση αυτών των καταλόγων, όπως επίσης να διερευνήσει τις δυνατότητες προσφυγής ατόμων προκειμένου να δικαιωθούν.
<P>
Ερχόμενη στο ζήτημα της αποτελεσματικότητας: είναι αποτελεσματικά τα μέτρα; Θέλω να λάβω, επί παραδείγματι, μέτρα για τα υγρά. Περισσότερο από ένα εκατομμύριο άνθρωποι στην Ευρώπη υποχρεούνται ακόμα να χασομερούν φορτωμένοι πλαστικές τσάντες προτού επιβιβαστούν στην πτήση τους, γεμίζοντάς τις ευπειθώς με φιάλες των 100 ml -που συχνά καταλήγουν στον κάλαθο των αχρήστων, διότι οι επιβάτες λησμονούν τον κανόνα- και δεν υπάρχει καμία υπερβολική παραβίαση των δικαιωμάτων των πολιτών και είναι δυνατή η παρακολούθηση των κρουσμάτων κατάχρησης εξουσίας. Είναι, όμως, το μέτρο αποτελεσματικό; Είναι έτοιμο το Συμβούλιο να το εκτιμήσει με βάση τις επιστημονικές αποδείξεις;
<P>
Αυτό με οδηγεί στο ζήτημα της αναλογικότητας. Είναι τα μέτρα αναλογικά; Αυτή είναι άλλη μία σημαντική πτυχή προς αξιολόγηση. Ας πάρουμε, λόγου χάρη, το παράδειγμα των δεδομένων των επιβατών και της συμφωνίας με τις "νωμένες Πολιτείες. " πολιτική μου ομάδα μπορεί επίσης να εκτιμήσει πλήρως την επιθυμία των χωρών να γνωρίζουν ποιος εισέρχεται στην επικράτειά τους. Το βασικό πρόβλημα δεν έχει να κάνει τόσο με τις υπερβολικές ποσότητες δεδομένων που ζητούνται, αλλά με το γεγονός ότι μπορεί να ζητούνται για πολύ διαφορετικούς σκοπούς. Το Συμβούλιο δικαιολογεί πάντα τα μέτρα αυτού του είδους, λέγοντας ότι όλα αυτά είναι αναγκαία για την καταπολέμηση της τρομοκρατίας. Ωστόσο, τα δεδομένα μπορεί επίσης να χρησιμοποιηθούν για άλλους σκοπούς "σύμφωνα με το δίκαιο των "ΠΑ", όπως ορίζει η συμφωνία. Επομένως, θεωρητικά είναι δυνατόν ο σκοπός να μην είναι μόνο η καταπολέμηση της τρομοκρατίας, αλλά και η διερεύνηση της κλοπής ποδηλάτου ή τραπεζικής απάτης. Είναι αναλογικό μέτρο η χρήση των δεδομένων γι' αυτόν τον σκοπό; Είναι το Συμβούλιο έτοιμο να επανεξετάσει τη συμφωνία και επ' αυτής της βάσεως;
<P>
Τέλος, το ζήτημα της αναγκαιότητας. Θέλω να πάρω ως παράδειγμα τη φύλαξη δεδομένων κυκλοφοριακής κίνησης για διάρκεια μέχρι και δύο ετών, πράγμα στο οποίο εναντιώθηκε η πολιτική μου ομάδα, αλλά το υποστήριξε η πλειοψηφία του Σώματος. Όλες οι πληροφορίες που είδα μέχρι σήμερα, όμως, δείχνουν ότι τα πλέον αποτελεσματικά και αναγκαία δεδομένα είναι αυτά που είναι μέχρι τριών μηνών. Είναι έτοιμο το Συμβούλιο να εξετάσει αν τα δεδομένα που αποθηκεύονται για διάστημα μεγαλύτερο των τριών μηνών όντως χρησιμοποιούνται; Εν ολίγοις, είναι έτοιμο να προβεί σε αξιολόγηση με βάση τα κριτήρια της αποτελεσματικότητας, της αναλογικότητας και της αναγκαιότητας, καθώς και να εξετάσει τη δυνατότητα καταπολέμησης των κρουσμάτων κατάχρησης εξουσίας;
<P>
" τελευταία πτυχή προς αξιολόγηση είναι η θέση του Συμβουλίου έναντι των παραβιάσεων των ανθρωπίνων δικαιωμάτων εντός της Ευρωπαϊκής Ένωσης, σε σχέση με τις δραστηριότητες της CIA. Το Ευρωπαϊκό Κοινοβούλιο τις διερεύνησε στο μέτρο του δυνατού και είναι, κατά τη γνώμη μου, σκανδαλώδες ότι δεν ακούσαμε ποτέ ούτε ένα σχόλιο από το Συμβούλιο. Αυτό θα μπορούσε να αφορά το τι πιστεύει για το θέμα αυτό, με ποιες πτυχές της έκθεσης συμφωνεί και με ποιες διαφωνεί και το ποια μέτρα προτίθεται να λάβει. Είναι το Συμβούλιο έτοιμο να εκθέσει την άποψή του επί της έκθεσης Fava, ή προτίθεται να επιμείνει στη σιωπή του;
<SPEAKER ID="014" NAME="Giusto Catania  " AFFILIATION="GUE/NGL">
συντάκτης. - (IT) Κύριε Πρόεδρε, κυρίες και κύριοι, είθισται να δηλώνουμε ότι η καταπολέμηση της τρομοκρατίας αποτελεί προτεραιότητα και να επικαλούμαστε νέες πολιτικές νομοθετικές πρωτοβουλίες.
<P>
Πιστεύω ότι πρέπει πρώτα να εκτιμήσουμε τις επιλογές που έγιναν τα τελευταία χρόνια και να υποβάλουμε ορισμένες ερωτήσεις. Καταρχάς: είναι η τρομοκρατία ισχυρότερη ή πιο αποδυναμωμένη μετά τη λήψη των νομοθετικών μας πρωτοβουλιών; Δεύτερον: κομίσαμε κάποια συγκεκριμένη συμβολή στην ανάπτυξη του νομικού μας πολιτισμού και των αξιών μας ή τα προδώσαμε εν ονόματι της κρίσης που προκαλεί η τρομοκρατία;
<P>
Πιστεύω ότι θα πρέπει να θέσουμε ως προτεραιότητα την απάντηση σε αυτές τις δύο ερωτήσεις, και αν το πράξουμε θα ανακαλύψουμε ότι τα μέτρα έκτακτης ανάγκης συχνά ήταν εσφαλμένα και ότι οι κατάλογοι με τις τρομοκρατικές οργανώσεις δεν ήταν ακριβείς, καθώς συχνά υπαγορεύονταν περισσότερο από πολιτικά κίνητρα παρά από πραγματικό κίνδυνο που αντιπροσωπεύουν οι οργανώσεις. Ορίσαμε ένα άτομο για τον συντονισμό της αντιτρομοκρατικής δράσης και μετά ανακαλύψαμε, χωρίς κάποιον σαφή λόγο, ότι μπορούμε να τα βγάλουμε πέρα και χωρίς την εκτέλεση της αποστολής αυτού του ατόμου. Ζητώ, επομένως, από το Συμβούλιο να μην ορίσει νέο συντονιστή αντιτρομοκρατικής δράσης, διότι τους τελευταίους μήνες ανακαλύψαμε ότι μπορούμε κάλλιστα να κάνουμε και χωρίς αυτόν.
<P>
Το λέμε συχνά και το λέμε σε σταθερή βάση, και πιστεύω ότι πρέπει να το επαναλάβουμε εδώ στο Σώμα, ότι η τρομοκρατία είναι ο εχθρός του πολιτισμού μας, είναι ο εχθρός της δημοκρατικής διακυβέρνησης: η τρομοκρατία είναι βαρβαρότητα. Οι τρομοκρατικές επιθέσεις εκφράζουν τη μετάβαση από το κράτος δικαίου σε ένα πρωτόγονο κράτος. Όλα αυτά είναι αλήθεια, αντί όμως να επικεντρώνουμε τη συζήτηση στην επαναφορά των δημοκρατικών κανόνων, επιλέξαμε να αντιμετωπίσουμε το θέμα περιορίζοντας τους κανόνες της συνύπαρξης των πολιτών. Επιλέξαμε να πολεμήσουμε τον αντίπαλο στο γήπεδό του, να ανταγωνιζόμαστε σε παραβιάσεις των ανθρωπίνων δικαιωμάτων, σε στρατιωτικούς ελέγχους που εφαρμόζονται στον άμαχο πληθυσμό, στην άρνηση των βασικών αρχών της δημοκρατίας.
<P>
Οι εικόνες του Abu Ghraib ή της βάσης του Γκουαντάναμο είναι το σύμβολο της κατίσχυσης της κουλτούρας της τρομοκρατίας σε βάρος του κράτους δικαίου μας και των βασικών αρχών του νομικού μας πολιτισμού. Το άλλο σύμβολο είναι οι πτήσεις της CIA και οι απαγωγές στην Ευρώπη, με την απροκάλυπτη ανάμειξη ευρωπαϊκών κυβερνήσεων. Μια ενοχλητική σιωπή περιβάλλει αυτά τα γεγονότα -όπως και οι συνάδελφοί μου βουλευτές του ΕΚ, καλώ και εγώ το Συμβούλιο να εκφράσει τη θέση του επ' αυτού του θέματος- μια ενοχλητική σιωπή τα περιβάλλει, όλοι το ανέφεραν! Το Ευρωπαϊκό Κοινοβούλιο μίλησε για τις ευθύνες της CIA, τις ευθύνες των ευρωπαϊκών κυβερνήσεων, τις ευθύνες των μυστικών υπηρεσιών μας. " Επιτροπή μίλησε, το Συμβούλιο της Ευρώπης μιλάει τώρα γι' αυτό. " μόνη ενοχλητική σιωπή προέρχεται από τις ευρωπαϊκές κυβερνήσεις και πιστεύω ότι αυτό είναι απαράδεκτο. Ας ελπίσουμε ότι σήμερα το Συμβούλιο θα τοποθετηθεί επί του συγκεκριμένου θέματος.
<P>
Δυστυχώς, στην Ευρώπη η εξαίρεση έγινε ο κανόνας και τώρα πρέπει να διεξαγάγουμε μια ξεκάθαρη συζήτηση για τις συνέπειες που ενέχουν οι νομοθετικές μας επιλογές: τα βιομετρικά δεδομένα στα διαβατήρια και τις θεωρήσεις, το σύστημα ελέγχου των προσωπικών δεδομένων, οι βάσεις δεδομένων για τις τηλεφωνικές επικοινωνίες, οι βάσεις δεδομένων για τους επιβάτες αεροσκαφών, οι συμφωνίες για τις καταστάσεις ονομάτων επιβατών, το σύστημα SWIFT, το σύστημα αποθήκευσης των δακτυλικών αποτυπωμάτων, ακόμα και ο κανονισμός για τα υγρά, ο οποίος ελπίζουμε σήμερα να καταψηφιστεί παταγωδώς, δίνοντας ένα μήνυμα στην Επιτροπή ότι πρέπει να προβαίνουμε σε επιλογές που έχουν αναλογικό χαρακτήρα σε σύγκριση με αυτό που θέλουμε να καταπολεμήσουμε.
<P>
Πιστεύω ότι πρέπει να τονίσουμε με έμφαση ότι επιλέξαμε μια αυταρχική στρεβλή παραλλαγή του κράτους δικαίου, αντί να επιλέξουμε τη διαφύλαξη του κράτους δικαίου προκειμένου να καταπολεμήσουμε την τρομοκρατία. Δεν είναι σαφές -και τελειώνω, κύριε Πρόεδρε- αν τα τελευταία χρόνια οι ευρωπαίοι πολίτες εκτέθηκαν σε μεγαλύτερο κίνδυνο λόγω της τρομοκρατίας ή λόγω των μέτρων που ελήφθησαν για την καταπολέμηση της τρομοκρατίας. Μια αμερικανίδα φεμινίστρια συγγραφέας είπε ότι όταν μας προσφέρονται λύσεις από αυτούς που ευθύνονται για τα προβλήματά μας, θα πρέπει να είμαστε σε επιφυλακή. Πιστεύω ότι πρέπει να είμαστε σε επιφυλακή.
<SPEAKER ID="015" NAME="Manuel Lobo Antunes">
Προεδρεύων του Συμβουλίου. - (PT) Κύριε Πρόεδρε, κυρίες και κύριοι, θέλω καταρχάς να ζητήσω συγνώμη που προσήλθα λίγο αργοπορημένος στο Ευρωπαϊκό Κοινοβούλιο, απλά και μόνο διότι δεν υπολόγισα σωστά την κίνηση από το ξενοδοχείο μέχρι το Ευρωπαϊκό Κοινοβούλιο.
<P>
Θέλω, επίσης, να χαιρετίσω τον Επίτροπο Frattini, που παρευρίσκεται εδώ μαζί μας, και να επιχειρήσω να απαντήσω στις ερωτήσεις που έθεσαν οι βουλευτές του ΕΚ• ελπίζω να δώσω όλες τις διευκρινίσεις που μας ζητήθηκε να παράσχουμε.
<P>
Δίχως αμφιβολία, τα πρόσφατα γεγονότα στο Λονδίνο και στη Γλασκόβη, καθώς και στα σύνορα Ισπανίας-Πορτογαλίας, συν η επίθεση στην Υεμένη, επιβεβαίωσαν ότι η τρομοκρατία αποτελεί σημαντική απειλή για την ασφάλεια της Ευρώπης και για τις αξίες των δημοκρατικών κοινωνιών μας, ιδίως για τα δικαιώματα και τις ελευθερίες των ευρωπαίων πολιτών.
<P>
Δεν έχουμε, επομένως, καμία αμφιβολία ότι τα κράτη μέλη πρέπει να συνεχίσουν τη συνεργασία τους για την ενίσχυση και την υλοποίηση αντιτρομοκρατικών μέτρων, παράλληλα με την απαρέγκλιτη τήρηση των ανθρωπίνων δικαιωμάτων και των θεμελιωδών ελευθεριών, που είναι κεντρικές αξίες στις κοινωνίες μας, η δε προστασία και προαγωγή τους θα συμβάλουν στην αποτροπή της τρομοκρατίας.
<P>
" τρομοκρατία πρέπει να καταπολεμηθεί τόσο σε εθνικό όσο και σε διεθνές επίπεδο. " διεθνής συνεργασία αποτελεί ουσιαστικό εργαλείο για την αποτελεσματική καταπολέμηση αυτής της μάστιγας σε εθνικό και πολυμερές επίπεδο. Γνωρίζουμε ότι η τρομοκρατία αποτελεί παγκόσμια απειλή και, επομένως, απαιτείται παγκόσμια συντονισμένη αντίδραση, που θα περιλαμβάνει οπωσδήποτε την αύξηση της ροής και ανταλλαγής πληροφοριών, τον εσωτερικό συντονισμό θέσεων, τον συντονισμό και τις εταιρικές σχέσεις με τρίτες χώρες, την υλοποίηση μιας παγκόσμιας αντιτρομοκρατικής στρατηγικής με τα "νωμένα Έθνη να διαδραματίζουν ηγετικό ρόλο, και τη στενή συνεργασία με διάφορους περιφερειακούς και διεθνείς οργανισμούς που εμπλέκονται στην καταπολέμηση της τρομοκρατίας.
<P>
" δράση της Ευρωπαϊκής Ένωσης εντατικοποιήθηκε μετά την 11η Σεπτεμβρίου 2001 και, εν συνεχεία, μετά τις φρικτές επιθέσεις στη Μαδρίτη το 2004 και στο Λονδίνο το 2005. Τον Δεκέμβριο του 2005 το Συμβούλιο ενέκρινε την αντιτρομοκρατική στρατηγική της ΕΕ, βάσει της οποίας η Ένωση δεσμεύεται να καταπολεμήσει την τρομοκρατία σφαιρικά, παράλληλα με την τήρηση των ανθρωπίνων δικαιωμάτων, παρέχοντας στους πολίτες της τη δυνατότητα να ζουν σε έναν χώρο ελευθερίας, ασφάλειας και δικαιοσύνης.
<P>
" αντιτρομοκρατική στρατηγική της ΕΕ περιλαμβάνει τέσσερα πεδία εργασίας: πρόληψη, προστασία, δίωξη και αντίδραση. " Προεδρία επιβεβαιώνει ότι το Συμβούλιο πράγματι επανεξετάζει σε εξαμηνιαία βάση την κατάσταση σε ό,τι αφορά την υλοποίηση της αντιτρομοκρατικής στρατηγικής της ΕΕ και τη στρατηγική κατά της χρηματοδότησης τρομοκρατών, αξιολογεί δε σε ετήσια βάση την υλοποίηση της στρατηγικής για την καταπολέμηση της ριζοσπαστικοποίησης και της στρατολόγησης τρομοκρατών. Το Συμβούλιο, επανεξετάζει, επίσης, το σχέδιο δράσης για την καταπολέμηση της τρομοκρατίας σε εξαμηνιαία βάση και το σχέδιο δράσης για τη ριζοσπαστικοποίηση και τη στρατολόγηση. Αυτή η διαδικασία παρακολούθησης δίνει στο Συμβούλιο τη δυνατότητα να επισημάνει ποια από τα προτεινόμενα σε κοινοτικό επίπεδο μέτρα δεν έχουν εγκριθεί ή δεν έχουν δεόντως εφαρμοστεί σε επίπεδο κρατών μελών. Παρέχει, επίσης, την ευκαιρία στο Συμβούλιο να προωθήσει περαιτέρω ορισμένες πολιτικές. Για παράδειγμα, η Προεδρία αποφάσισε την επιτάχυνση των εργασιών στον τομέα των εκρηκτικών.
<P>
Σημειώθηκε επιβράδυνση στην έγκριση ορισμένων μέτρων στον τομέα της αστυνομικής και δικαστικής συνεργασίας για ποινικά θέματα λόγω της ανάγκης λήψης απόφασης με ομοφωνία σε αυτόν τον τομέα. " έγκριση και εφαρμογή αντιτρομοκρατικών μέτρων θα επιταχυνθεί με την επικύρωση της Συνθήκης, που πρόκειται να εγκριθεί από τη Διακυβερνητική Διάσκεψη με βάση την εντολή που ενέκρινε το Ευρωπαϊκό Συμβούλιο στην τελευταία του συνεδρίαση τον Ιούνιο.
<P>
Σε ό,τι αφορά την ανάγκη για στενότερη συνεργασία μεταξύ των υπηρεσιών επιβολής του νόμου και των υπηρεσιών πληροφοριών ασφαλείας, οι υπηρεσίες ασφαλείας των κρατών μελών συνεργάζονται σήμερα στενά και πολύ αποτελεσματικά εντός της αντιτρομοκρατικής ομάδας. " Europol κατήρτισε πολύ αποτελεσματικούς φακέλους ανάλυσης, που εμπλουτίζονται ολοένα και περισσότερο με πληροφορίες από τις υπηρεσίες επιβολής του νόμου των κρατών μελών. Δεν υπάρχει αμφιβολία ότι πρέπει να γίνουν περισσότερα πράγματα. Το Ευρωπαϊκό Κοινοβούλιο διεξάγει σε σταθερή βάση στενό και άμεσο πολιτικό διάλογο με το Συμβούλιο και την Επιτροπή.
<P>
Στις 16 Μαΐου 2007 ο Πρόεδρος του Συμβουλίου, ο Αντιπρόεδρος της Επιτροπής και ο Πρόεδρος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων συναντήθηκαν για να εξετάσουν τις διάφορες αντιτρομοκρατικές πολιτικές και να καταγράψουν την υλοποίηση της αντιτρομοκρατικής στρατηγικής της ΕΕ. Αυτές οι εξαμηνιαίες συναντήσεις είναι εξαιρετικά χρήσιμες για την επίτευξη συναίνεσης για τις πολιτικές που πρέπει να αναπτυχθούν στον τομέα της καταπολέμησης της τρομοκρατίας. Σε ό,τι αφορά τη θέση του συντονιστή αντιτρομοκρατικής δράσης της ΕΕ, ο Γενικός Γραμματέας/Ύπατος Εκπρόσωπος ενημέρωσε τα κράτη μέλη ότι εξέταζε, σε στενή συνεργασία με την Προεδρία, τον καλύτερο τρόπο για τον συντονισμό του αντιτρομοκρατικού έργου εντός του Συμβουλίου. Σε ό,τι αφορά τη σχέση μεταξύ του συντονιστή αντιτρομοκρατικής δράσης της ΕΕ και του Κέντρου Επιχειρήσεων, το τελευταίο δεν συμμετέχει στην εκπόνηση της αντιτρομοκρατικής πολιτικής της ΕΕ ή στον συντονισμό του έργου στον τομέα της αντιτρομοκρατίας που επιτελεί το Συμβούλιο• ούτε καταγράφει τη συνέχεια που δίνεται στις αποφάσεις του Συμβουλίου.
<P>
Στον τομέα της καταπολέμησης της τρομοκρατίας, η αρμοδιότητά του περιορίζεται στην υποβολή προς το Συμβούλιο στρατηγικών εκτιμήσεων για τρομοκρατικές απειλές με βάση τις πληροφορίες που λαμβάνονται από τις εθνικές υπηρεσίες. Στηρίζει, επίσης, τους μηχανισμούς συντονισμού έκτακτης ανάγκης και κρίσεων της ΕΕ, που μπορεί να ενεργοποιηθούν για να συμβάλουν στον συντονισμό της αντιμετώπισης σοβαρών κρίσεων σε επίπεδο ΕΕ, περιλαμβανομένου του ενδεχόμενου εκδήλωσης τρομοκρατικών επιθέσεων. Αυτή είναι μια αυτοματοποιημένη λειτουργία που περιλαμβάνει τη διάδοση πληροφοριών, την παροχή διευκολύνσεων για συναντήσεις και τη στήριξη των υφιστάμενων μηχανισμών λήψης αποφάσεων των θεσμικών οργάνων. Δεν συνιστά συντονιστικό ρόλο. Ωστόσο, με βάση μια εκτίμηση απειλής που εκπόνησε το Κέντρο Επιχειρήσεων, το Συμβούλιο ενέκρινε τις συστάσεις πολιτικής σε διάφορους τομείς, όπως είναι τα εκρηκτικά, ώστε να αποτραπεί η παράνομη χρήση τους από τρομοκράτες.
<P>
" Προεδρία δεν έχει καμία αμφιβολία ότι οι προσπάθειές της για την καταπολέμηση της τρομοκρατίας χαίρουν της στήριξης των ευρωπαίων πολιτών που, επιπλέον, την περίοδο των πιο πρόσφατων επιθέσεων, επέδειξαν ευρέως όχι μόνο την αλληλεγγύη τους στα θύματα αυτών των επιθέσεων, αλλά και την επιθυμία τους να αναπτυχθεί μια αντίδραση σε επίπεδο ΕΕ. Κατά την εκπόνηση μιας τέτοιας αντιτρομοκρατικής στρατηγικής η Προεδρία χαίρει της στήριξης των εταίρων της, που κομίζουν τις ιδέες τους στις συζητήσεις υψηλού επιπέδου, ιδίως δε το Ευρωπαϊκό Κοινοβούλιο διαδραματίζει ρόλο ζωτικής σημασίας.
<P>
" συμμόρφωση με τη διάταξη του άρθρου 6 της Συνθήκης για την Ευρωπαϊκή Ένωση είναι πρωταρχικής σημασίας για το Συμβούλιο, όπως επίσης η συμμόρφωση με όλα τα υπόλοιπα άρθρα των Συνθηκών. " συνεργασία και ο διάλογος με τρίτες χώρες είναι οι σταθεροί άξονες της αντιτρομοκρατικής στρατηγικής της ΕΕ. Μόνο σε αυτό το εξάμηνο υπάρχουν σχέδια για τριμερούς τύπου διάλογο με τη Ρωσία, τις "νωμένες Πολιτείες Αμερικής, την Αλγερία και το Μαρόκο, γεγονός που αντανακλά το ενδιαφέρον για διεύρυνση του διαλόγου με αυτές τις χώρες. " Ευρωπαϊκή Ένωση διεξάγει επίσης σε σταθερή βάση αντιτρομοκρατικό διάλογο με άλλες χώρες και διεθνείς οργανισμούς.
<P>
Τέλος, σε ό,τι αφορά τους μεσογειακούς μας εταίρους, θα πραγματοποιούμε τις συνήθεις ad hoc συναντήσεις των ειδικών επί θεμάτων αντιτρομοκρατίας στο πλαίσιο της ευρωμεσογειακής συνεργασίας, που θα δώσουν την ευκαιρία για ευρύτερες συζητήσεις με τους μεσογειακούς μας εταίρους σχετικά με ένα θέμα ζωτικής σημασίας γι' αυτήν την περιοχή και θα εστιάσουν στην υλοποίηση τομέων προτεραιότητας του ευρωμεσογειακού κώδικα δεοντολογίας για την αντιτρομοκρατία.
<P>
Πρέπει να σημειωθεί πως, ειδικά σε ό,τι αφορά τις "νωμένες Πολιτείες Αμερικής, η Προεδρία διεξάγει τακτικές συζητήσεις με διάφορα όργανα και σε άκρως πολυεπίπεδη βάση σχετικά με την καταπολέμηση της τρομοκρατίας, συζητήσεις που καλύπτουν θέματα όπως είναι η ριζοσπαστικοποίηση και η στρατολόγηση στην τρομοκρατία, περιλαμβανομένης της χρήσης του Διαδικτύου από ομάδες εξτρεμιστών, η ανάλυση της τρομοκρατικής απειλής, η συνεργασία στα διεθνή φόρουμ, οι συμπράξεις δημόσιου-ιδιωτικού τομέα για την καταπολέμηση της τρομοκρατίας, και ιδιαίτερα για την ασφάλεια των εκρηκτικών, η προστασία της υποδομής ζωτικής σημασίας, η χρηματοδότηση της τρομοκρατίας, επιπλέον των άλλων τύπων συνεργασίας μεταξύ πολιτικών και αστυνομικών αρχών.
<P>
" πορτογαλική Προεδρία προγραμματίζει τη διοργάνωση, σε συνεργασία με τις "νωμένες Πολιτείες, ενός εργαστηρίου για την εφαρμογή των οικονομικών κυρώσεων στο πλαίσιο της καταπολέμησης της τρομοκρατίας. Το ζήτημα του σεβασμού των ανθρωπίνων δικαιωμάτων στο πλαίσιο της καταπολέμησης της τρομοκρατίας επίσης τέθηκε ως θέμα συζήτησης από αμφότερα τα μέρη σε διάφορες ευκαιρίες και η Προεδρία θεωρεί ότι είναι πολύ σημαντικό να συνεχιστεί αυτός ο διάλογος, τον οποίο θεωρεί καίριας σημασίας για αμφότερα τα μέρη.
<P>
Συνοψίζοντας σε σχέση με αυτό το σημείο, θέλω να αναφέρω ότι η ενίσχυση του χώρου ελευθερίας, ασφάλειας και δικαιοσύνης, που βασίζεται στο πρόγραμμα της Χάγης και το αντίστοιχο σχέδιο δράσης, είναι μία από τις βασικές προτεραιότητες του κοινού, δεκαοχτάμηνης διάρκειας προγράμματος της γερμανικής, της πορτογαλικής και της σλοβενικής Προεδρίας. " καταπολέμηση της τρομοκρατίας είναι μία από τις μεγάλες προκλήσεις σε αυτόν τον τομέα• οι τρεις Προεδρίες συμπεριέλαβαν στους στόχους τους τη στενότερη συνεργασία για την καταπολέμηση της τρομοκρατίας μέσω της υλοποίησης της αντιτρομοκρατικής στρατηγικής της ΕΕ.
<P>
Με την άδειά σας τώρα, κύριε Πρόεδρε, θέλω να απαντήσω στην προφορική ερώτηση αριθ.. Θέλω, επίσης, να ενημερώσω το Σώμα ότι το Συμβούλιο της Ευρωπαϊκής Ένωσης επανεξετάζει σε περιοδική βάση, όπως προανέφερα, την καταπολέμηση της τρομοκρατίας, ενώ επανεξετάζουμε επίσης σε ετήσια βάση τη στρατηγική και το σχέδιο δράσης για την καταπολέμηση της ριζοσπαστικοποίησης και της στρατολόγησης τρομοκρατών• έπειτα, κάθε έξι μήνες επανεξετάζουμε τη στρατηγική για την καταπολέμηση της χρηματοδότησης της τρομοκρατίας. Το Συμβούλιο σύντομα θα υποβάλει, για πρώτη φορά, έκθεση για την υλοποίηση της στρατηγικής επικοινωνίας, που στοχεύει στα μέσα μαζικής επικοινωνίας και εγκρίθηκε τον Ιούλιο του 2006. Βάσει των όρων της αντιτρομοκρατικής στρατηγικής, η εκάστοτε Προεδρία πρέπει να συγκαλεί άπαξ στη διάρκεια της θητείας της μια συνάντηση υψηλών αξιωματούχων μεταξύ του Συμβουλίου, της Επιτροπής και του Ευρωπαϊκού Κοινοβουλίου με θέμα την καταπολέμηση της τρομοκρατίας. Αυτές οι συναντήσεις διεξήχθησαν στο πλαίσιο της αυστριακής και της γερμανικής Προεδρίας. Ο ρόλος των εθνικών κοινοβουλίων θα ενισχυθεί βάσει της νέας Συνθήκης, που επί του παρόντος αποτελεί αντικείμενο συζήτησης στη Διακυβερνητική Διάσκεψη. " μείζων προτεραιότητα αφορά την εφαρμογή των ήδη υφιστάμενων μέτρων. Το Συμβούλιο ενεργοποιεί διάφορους μηχανισμούς αξιολόγησης, όπως είναι η διαδικασία αξιολόγησης από ομοτίμους της ΕΕ σχετικά με τα εθνικά αντιτρομοκρατικά μέτρα, η αξιολόγηση της εφαρμογής του ευρωπαϊκού εντάλματος σύλληψης, η αξιολόγηση της ανταλλαγής πληροφοριών μεταξύ Europol και κρατών μελών, μεταξύ των κρατών μελών, κλπ.
<P>
Ήδη εξετάζονται νέα μέτρα, όπως είναι το ευρωπαϊκό πρόγραμμα για την προστασία της υποδομής ζωτικής σημασίας ή τα μέτρα που αφορούν το τεχνολογικό πρόγραμμα βιο-προπαρασκευής, κλπ. Το Συμβούλιο οργάνωσε την αξιολόγηση της ανταλλαγής πληροφοριών μεταξύ της Europol και των κρατών μελών και μεταξύ των κρατών μελών. Ο Γενικός Γραμματέας, Χαβιέρ Σολάνα, μελετά ποιος είναι ο καλύτερος τρόπος για να μπορεί να επιτελείται η λειτουργία στο πλαίσιο της Γενικής Γραμματείας. Εξετάζεται επίσης η εντολή και το εύρος αρμοδιοτήτων του πιθανού νέου συντονιστή.
<P>
Όπως όλα τα θεσμικά όργανα, το Συμβούλιο δεσμεύεται για την τήρηση της διάταξης του άρθρου 6 της Συνθήκης για την Ευρωπαϊκή Ένωση, όπου αναφέρεται ότι η Ένωση βασίζεται στις αρχές της ελευθερίας, της δημοκρατίας, του σεβασμού των ανθρωπίνων δικαιωμάτων και των θεμελιωδών ελευθεριών και του κράτους δικαίου. " προαγωγή αυτών των αξιών είναι μία από τις προτεραιότητες της ΕΕ. " δέσμευση των κρατών μελών για την τήρηση των θεμελιωδών δικαιωμάτων κατοχυρώνεται επίσης στον Χάρτη Θεμελιωδών Δικαιωμάτων της Ευρωπαϊκής Ένωσης. Επιπλέον, τα κράτη μέλη της Ευρωπαϊκής Ένωσης, ως μέλη του Συμβουλίου της Ευρώπης, δεσμεύονται από τις υποχρεώσεις που απορρέουν από την Ευρωπαϊκή Σύμβαση Ανθρωπίνων Δικαιωμάτων.
<P>
Ο Οργανισμός Θεμελιωδών Δικαιωμάτων της Ευρωπαϊκής Ένωσης ενισχύει την ικανότητα της ΕΕ για την παρακολούθηση και συλλογή πληροφοριών, προάγοντας κατ' αυτόν τον τρόπο τον σεβασμό των θεμελιωδών δικαιωμάτων. Τα κράτη μέλη της ΕΕ πρέπει να διασφαλίσουν ότι τα μέτρα που εγκρίνουν για την καταπολέμηση της τρομοκρατίας συνάδουν με τις υποχρεώσεις τους που απορρέουν από το διεθνές δίκαιο, ιδίως το διεθνές ανθρωπιστικό δίκαιο, το δίκαιο για τα ανθρώπινα δικαιώματα και το δίκαιο που εφαρμόζεται για τους πρόσφυγες.
<P>
" Προεδρία θεωρεί ότι η καταπολέμηση της τρομοκρατίας πρέπει να διεξάγεται κατά τρόπο που να γίνονται σεβαστά τα ανθρώπινα δικαιώματα, δεδομένου ότι το κράτος δικαίου, η χρηστή διακυβέρνηση και η προστασία των θεμελιωδών ελευθεριών είναι εργαλεία στην καταπολέμηση της τρομοκρατίας. Αυτή η αρχή βρίσκεται στο επίκεντρο της αντιτρομοκρατικής στρατηγικής που ενέκρινε το Συμβούλιο, όπως γνωρίζετε, τον Δεκέμβριο του 2005.
<P>
Έρχομαι τώρα στην απόφαση του Πρωτοδικείου των Ευρωπαϊκών Κοινοτήτων της 12ης Δεκεμβρίου 2006, στην οποία αναφέρεται η ερώτηση. Θέλω καταρχάς να αναφέρω ότι η απόφαση στην υπόθεση T-228/02 της 12ης Δεκεμβρίου 2006, γνωστή ως υπόθεση OMPI ("Οργάνωση των Μουτζαχεντίν του Λαού του Ιράν" κατά του Συμβουλίου της Ευρωπαϊκής Ένωσης), δεν δικαιολογεί το συμπέρασμα ότι η κατάρτιση από την ΕΕ καταλόγων υπόπτων τρομοκρατίας παραβιάζει την κοινοτική νομοθεσία. Το Δικαστήριο δεν αποφάνθηκε μάλιστα κατά της πρακτικής της κατάρτισης των καταλόγων υπόπτων τρομοκρατίας, αλλά θεώρησε απλώς ότι ορισμένα θεμελιώδη δικαιώματα και εγγυήσεις, μεταξύ άλλων το δικαίωμα άμυνας, η υποχρέωση επίκλησης ζωτικών κρατικών συμφερόντων και το δικαίωμα αποτελεσματικής δικαστικής προστασίας ισχύουν, καταρχήν, πλήρως στο πλαίσιο της έγκρισης της κοινοτικής απόφασης για το πάγωμα κεφαλαίων σύμφωνα με τον κανονισμό (ΕΚ) αριθ. 2580/2001.
<P>
Δεύτερον, είναι παγκοίνως γνωστό ότι το Συμβούλιο προέβη ήδη συστηματικά στην αναγκαία επανεξέταση των διαδικασιών του σχετικά με τον κατάλογο προσώπων και οντοτήτων, που εμπίπτουν στο πεδίο εφαρμογής του κανονισμού (ΕΚ) αριθ. 2580/2001. Το Συμβούλιο ενέκρινε, ειδικότερα, τα ακόλουθα μέτρα σε εφαρμογή της απόφασης για την υπόθεση T-228/02: επέστησε την προσοχή στη δυνατότητα προσφυγής κατά της απόφασης του Συμβουλίου ενώπιον του Πρωτοδικείου των Ευρωπαϊκών Κοινοτήτων• επεσήμανε ότι ήταν δυνατόν να υποβληθεί στο Συμβούλιο αίτημα που να συνοδεύεται από έγγραφα τεκμηρίωσης για την εξέταση της απόφασης σε ό,τι αφορά τη συμπερίληψη ή διατήρηση στον κατάλογο - αυτά τα αιτήματα εξετάζονται ευθύς αμέσως μόλις παραληφθούν• παρείχε σε όλα τα πρόσωπα, ομάδες και οντότητες για τα οποία ήταν πρακτικώς δυνατόν, αιτιολογημένες δηλώσεις - σε άλλες περιπτώσεις, τα πρόσωπα, ομάδες και οντότητες ενημερώθηκαν με αναγγελία που δημοσιεύτηκε στην Επίσημη Εφημερίδα της Ευρωπαϊκής Ένωσης• επανεξετάζει συνολικά τον κατάλογο τουλάχιστον ανά εξάμηνο, σύμφωνα με τις διαδικασίες που περιγράφηκαν ανωτέρω, λαμβάνοντας πάντα δεόντως υπόψη τυχόν συμπληρωματικές πληροφορίες.
<P>
Το Συμβούλιο αποφάσισε, επίσης, τη συγκρότηση μιας νέας ομάδας εργασίας -της ομάδας εργασίας για την κοινή θέση 931- που θα εξετάζει τα αιτήματα για συμπερίληψη ή απάλειψη από τον κατάλογο και θα προετοιμάζει την περιοδική επανεξέταση του καταλόγου από το Συμβούλιο. " εντολή, οι πρακτικές διευθετήσεις και οι μέθοδοι εργασίας αυτής της νέας ομάδας εργασίας περιλαμβάνονται σε ένα δημόσιο έγγραφο που ενέκρινε το Συμβούλιο. Όλοι όσοι περιλαμβάνονται στον κατάλογο που εμπίπτει στο πεδίο εφαρμογής του κανονισμού (EΚ) αριθ. 2580/2001 αντιμετωπίζονται ισότιμα, όπως μπορεί κανείς να διαπιστώσει από την προηγούμενη απάντηση. Ο ρόλος και οι αρμοδιότητες των θεσμικών οργάνων θεσπίζονται στις Συνθήκες. Το Συμβούλιο λαμβάνει τα αναγκαία μέτρα που απαιτούνται για την εφαρμογή των αποφάσεων του Ευρωπαϊκού Δικαστηρίου, σύμφωνα με τις διατάξεις του άρθρου 233 της Συνθήκης περί ιδρύσεως της Ευρωπαϊκής Κοινότητας. Σε ό,τι αφορά τον κοινοβουλευτικό έλεγχο επί των αποφάσεών του, το Συμβούλιο ακολουθεί πάντα τις διαδικασίες που προβλέπουν οι Συνθήκες.
<P>
Είναι σημαντικό να αναφέρω ότι υπήρξε διαβούλευση με το Ευρωπαϊκό Κοινοβούλιο, σύμφωνα με το άρθρο 308 της Συνθήκης περί ιδρύσεως της Ευρωπαϊκής Κοινότητας, όταν εγκρίθηκε ο κανονισμός (EΚ) αριθ. 2580/2001. Σας ευχαριστώ πολύ για την προσοχή σας.
<P>
(Χειροκροτήματα)
<SPEAKER ID="016" NAME="Franco Frattini">
Αντιπρόεδρος της Επιτροπής. - (EN) Κύριε Πρόεδρε, η Επιτροπή συνεχίζει να είναι πλήρως δεσμευμένη στην εφαρμογή της στρατηγικής της ΕΕ για την καταπολέμηση της τρομοκρατίας, το σχέδιο δράσης, όπως μόλις ανέφερε το Συμβούλιο, που εγκρίθηκε το 2005. Πολιτικός μας στόχος παραμένει η επίτευξη της σωστής ισορροπίας μεταξύ του θεμελιώδους δικαιώματος των πολιτών στην ασφάλεια, το οποίο είναι, καταρχάς, το δικαίωμα στη ζωή, και των υπολοίπων θεμελιωδών δικαιωμάτων των ατόμων, συμπεριλαμβανομένων του δικαιώματος στην ιδιωτική ζωή και των δικονομικών δικαιωμάτων. Όλες οι πηγές καταδεικνύουν ότι η απειλή νέων τρομοκρατικών επιθέσεων εξακολουθεί να είναι μεγάλη. Οι αρχές των κρατών μελών μας μπόρεσαν να εμποδίσουν αρκετές επιθέσεις, κάτι για το οποίο πρέπει να είμαστε ευγνώμονες. Αναφέρομαι στην Ισπανία, την Ιταλία, το Βέλγιο, το "Β και τη Γερμανία. Εχθές, οι δανικές αρχές παρόπλισαν μια ομάδα νεαρών τρομοκρατών, επίσης δανικής υπηκοότητας, οι οποίοι ήταν έτοιμοι να εξαπολύσουν βομβιστική επίθεση. " υπουργός Espersen είπε ότι ήταν η πιο σοβαρή υπόθεση τρομοκρατίας στη Δανία.
<P>
Σήμερα το πρωί, πληροφορηθήκαμε ότι συνελήφθησαν στη Φρανκφούρτη ύποπτοι για τρομοκρατία, και ο Υπουργός Άμυνας της Γερμανίας είπε ότι επρόκειτο να γίνει επίθεση.
<P>
Πιστεύετε ότι σε όλες αυτές τις περιπτώσεις δεν έχουν επιτευχθεί αποτελέσματα; Δεν πιστεύετε ότι η παρεμπόδιση της τελικής φάσης μιας τρομοκρατικής επίθεσης αποτελεί από μόνη της ένα εξαιρετικό αποτέλεσμα για την Ευρώπη; " απάντησή μου είναι θετική.
<P>
(Χειροκροτήματα)
<P>
Συνεπώς, δεν έχουμε το περιθώριο να είμαστε αυτάρεσκοι ή να χαλαρώσουμε την επαγρύπνησή μας. Θα ήθελα, καταρχάς, να αδράξω αυτήν την εξαιρετική ευκαιρία προκειμένου να σας ενημερώσω για μια δέσμη μέτρων που ετοιμάζουν οι υπηρεσίες μου και που θα εγκριθεί από την Επιτροπή το φθινόπωρο σε πολύ στενή συνεργασία με την πορτογαλική Προεδρία. Εξετάσουμε το θέμα της πρόληψης και της δίωξης. " εν λόγω δέσμη θα αποτελείται από ένα ευρωπαϊκό σχέδιο δράσης για την ασφάλεια των εκρηκτικών, μια πρόταση για την τροποποίηση της απόφασης πλαισίου για την τρομοκρατία ώστε να αντιμετωπιστεί η κατάχρηση του Διαδικτύου από τους τρομοκράτες, και μια πρόταση σχετικά με την ευρωπαϊκή πολιτική για τις καταστάσεις με τα ονόματα των επιβατών (PNR). Επιπλέον, η δέσμη θα περιλαμβάνει μια έκθεση σχετικά με την αξιολόγηση της εφαρμογής από τα κράτη μέλη της απόφασης πλαισίου για την τρομοκρατία.
<P>
Θα πω λίγα μόνο λόγια για κάθε ένα από αυτά τα στοιχεία:
<P>
Το ευρωπαϊκό σχέδιο δράσης για τα εκρηκτικά αποτελεί συνέχεια της ανακοίνωσης της Επιτροπής του 2005 επί του εν λόγω θέματος, και έχει ως στόχο να ανταποκριθεί στις επανειλημμένες εκκλήσεις του Ευρωπαϊκού Συμβουλίου και του Συμβουλίου Υπουργών Εσωτερικών για τη βελτίωση της κατάστασης των εκρηκτικών στην Ευρώπη.
<P>
Αναμφίβολα θα θυμάστε ότι οι επιθέσεις στη Μαδρίτη πραγματοποιήθηκαν με τη χρήση εκρηκτικών και πυροκροτητών που διατίθεντο στο εμπόριο, γεγονός που οδήγησε στην έκκληση για δράση της ΕΕ σε αυτόν τον τομέα. Χαίρομαι που είμαι σε θέση να σας αναφέρω ότι έχει σημειωθεί σημαντικό έργο από τις υπηρεσίες μας σε συνεργασία με ένα ευρύ φάσμα φορέων, συμπεριλαμβανομένων εκπροσώπων του ιδιωτικού τομέα. Έλαβα από μια ομάδα εμπειρογνωμόνων του ιδιωτικού και του δημόσιου τομέα που δημιούργησα μια έκθεση, η οποία φρονώ ότι θα αποδειχθεί ρηξικέλευθη και η οποία περιέχει 50 περίπου πολύτιμες συγκεκριμένες προτάσεις για τη βελτίωση της ασφάλειας των εκρηκτικών, των πρόδρομων ουσιών και των πυροκροτητών σε ολόκληρη την ΕΕ. Αυτές οι προτάσεις θα αποτελέσουν τη βάση για το ευρωπαϊκό σχέδιο δράσης που θα πρέπει να εγκριθεί, όπως ανέφερα, πριν από τον Νοέμβριο.
<P>
Τα μέτρα που θα προταθούν σε αυτήν περιλαμβάνουν, για παράδειγμα, τη δημιουργία μιας ευρωπαϊκής βάσης δεδομένων για τα εκρηκτικά στην Europol με συνδέσεις σε όλες τις αρμόδιες υπηρεσίες των κρατών μελών, πέρα από ένα σύστημα έγκαιρης προειδοποίησης, προκειμένου να ενημερώνονται αυτές οι υπηρεσίες πολύ γρήγορα, για παράδειγμα, όταν πραγματοποιείται κλοπή εκρηκτικών ή όταν ανακαλύπτεται μια νέα μέθοδος τρομοκρατικής δράσης από αξιόπιστες πληροφορίες των μυστικών υπηρεσιών.
<P>
Και έρχομαι τώρα στο Διαδίκτυο και στον τρόπο με τον οποίο αυτό το εργαλείο, το οποίο έχει προσφέρει εκπληκτικά πλεονεκτήματα στον κόσμο μας, γίνεται αντικείμενο κατάχρησης από τους τρομοκράτες. Όλοι γνωρίζουμε ότι οι τρομοκράτες απολαύουν τα οφέλη του Διαδικτύου εξίσου με τους κοινούς πολίτες, παραδείγματος χάριν για τον σχεδιασμό των επιθέσεών τους ή για τη διάδοση μηνυμάτων που υποκινούν ουσιαστικά στη διάπραξη τρομοκρατικών επιθέσεων.
<P>
Τα οφέλη της ηλεκτρονικής εκπαίδευσης δεν έχουν επίσης ξεφύγει από την προσοχή των τρομοκρατών. Μπορείτε να βρείτε σε ιστοτόπους του Διαδικτύου, για παράδειγμα, λεπτομερείς πληροφορίες και οδηγίες για κάθε είδος τρομοκρατικών τακτικών, συμπεριλαμβανομένης της παραγωγής εκρηκτικών. " πρόταση που ανέφερα μόλις τώρα θα έχει ως στόχο να διασφαλίσει ότι αυτές οι μορφές αρνητικής και εγκληματικής συμπεριφοράς θα καταστούν αξιόποινες σε ολόκληρη την ΕΕ.
<P>
Άλλο ένα στοιχείο αυτής της δέσμης μέτρων αφορά την ιδέα για την ύπαρξη μιας ευρωπαϊκής πολιτικής για τους καταλόγους με τα ονόματα των επιβατών. Μελετούνται ακόμα οι λεπτομέρειες αυτής της πρότασης, αλλά κύριος στόχος της Επιτροπής είναι να διασφαλίσει ότι το κάθε κράτος μέλος θα συλλέγει αρχεία PNR, θα τα επεξεργάζεται και, όταν πρέπει, θα τα ανταλλάσσει με άλλα. Έως τώρα, το PNR συνδέεται κυρίως με τις διαπραγματεύσεις που έχουν ως στόχο να διασφαλίσουν ότι η επεξεργασία των δεδομένων των ευρωπαίων πολιτών θα γίνεται σωστά από τους εταίρους και τους συμμάχους μας, ιδιαίτερα τις "ΠΑ.
<P>
Φρονώ ότι είναι καιρός να αλλάξουμε εν μέρει την επικέντρωσή μας και να αφιερώσουμε πόρους στην ασφάλεια της Ευρωπαϊκής Ένωσης. " Ένωση αποτελεί εν δυνάμει στόχο τρομοκρατικής επίθεσης τουλάχιστον εξίσου με τις "ΠΑ, και η χρήση και ανάλυση του PNR αποτελεί ένα σημαντικό μέσο επιβολής του νόμου για την προστασία των πολιτών μας, οι οποίοι αξίζουν την ίδια προστασία με τους πολίτες των "ΠΑ.
<P>
Το τελευταίο στοιχείο της δέσμης αποτελείται από τη δεύτερη έκθεση σχετικά με την εφαρμογή της απόφασης πλαισίου για την καταπολέμηση της τρομοκρατίας. " νέα έκθεση θα περιλαμβάνει επίσης πληροφορίες σχετικά με την κατάσταση στα νέα κράτη μέλη, οι οποίες δεν ήταν διαθέσιμες το 2004 - και μπορείτε να καταλάβετε τον λόγο.
<P>
Και έρχομαι τώρα στο πιο γενικό ερώτημα που τέθηκε σχετικά με τη συνολική πλήρη αξιολόγηση όλων των αντιτρομοκρατικών μέτρων που έχουν εγκριθεί έως σήμερα. Βεβαίως, είμαι υπέρ της αρχής της αξιολόγησης της αποτελεσματικότητας των πολιτικών. Όσον αφορά συγκεκριμένα τις πολιτικές για τη δικαιοσύνη, την ελευθερία και την ασφάλεια, ίσως γνωρίζετε ότι συνεχίζεται το έργο για την ανάπτυξη μηχανισμών καθολικής αξιολόγησης. Είμαι έτοιμος να συνεργαστώ, όπως έχω κάνει στο παρελθόν με το Κοινοβούλιο, και ιδιαίτερα με την Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων, προκειμένου να πραγματοποιηθεί η αξιολόγηση των υφιστάμενων μέτρων, συμπεριλαμβανομένων των διεθνών και ευρωπαϊκών συμφωνιών με τους διεθνείς εταίρους μας. Όμως, επιτρέψτε μου να καταστήσω σαφές ότι στόχος μου είναι να ενισχυθεί, και όχι να αποδυναμωθεί, η ικανότητά μας για την πρόληψη και τη δίωξη της τρομοκρατίας με πιο αποτελεσματικό τρόπο.
<P>
Όσον αφορά την ανταλλαγή πληροφοριών μεταξύ των κρατών μελών και των ευρωπαϊκών θεσμικών οργάνων, συμφωνώ πλήρως ότι πρόκειται για μια σημαντική πτυχή της καταπολέμησης της τρομοκρατίας. Όπως γνωρίζετε, υπήρξα δραστήριος σε αυτόν τον τομέα. Τα τελευταία έτη, έχω κάνει πολλές προτάσεις σχετικά με την προστασία των δεδομένων στον τρίτο πυλώνα, σχετικά με την αρχή της διαθεσιμότητας και σχετικά με τη διατήρηση των δεδομένων των ηλεκτρονικών επικοινωνιών. Δυστυχώς, εκτός από τη διατήρηση των δεδομένων, δεν κατέστη ακόμη δυνατόν να επιτευχθεί συμφωνία επ' αυτών των προτάσεων στο Συμβούλιο, και συγκεκριμένα όσον αφορά την προστασία των δεδομένων στον τρίτο πυλώνα. Όμως, θα συνεχίσω να αγωνίζομαι για την έγκρισή τους, και με την πορτογαλική πρόταση έχουμε μια συμφωνία καταρχήν προκειμένου να προσπαθήσουμε να επιτύχουμε την τελική έγκριση της απόφασης πλαισίου για την προστασία των δεδομένων στον τρίτο πυλώνα έως τον Δεκέμβριο.
<P>
Λέγεται πολύ συχνά ότι απαιτείται αμοιβαία εμπιστοσύνη για την αποτελεσματική συνεργασία, ιδιαίτερα όσον αφορά την καταπολέμηση της τρομοκρατίας. Θεωρώ ότι μπορούμε να εμπνεύσουμε εμπιστοσύνη με δύο κυρίως τρόπους. Πρώτον, διασφαλίζοντας ότι θα υπάρχει ένα σαφές και σωστό νομικό πλαίσιο που θα εξασφαλίζει ότι οι παρεχόμενες πληροφορίες θα αντιμετωπίζονται με σωστό τρόπο και, δεύτερον, δίνοντας το έναυσμα για όσο το δυνατόν περισσότερες κοινές διεθνείς εμπειρίες, συμπεριλαμβανομένων κοινών εκπαιδευτικών ασκήσεων, ούτως ώστε όσοι εργάζονται σε αυτόν τον τομέα να γνωρίσουν και να εκτιμήσουν ο ένας τον άλλον.
<P>
Όσον αφορά το Κέντρο Επιχειρήσεων ('SitCen'), θα ήθελα να αναφέρω ότι έχει πραγματικά παράσχει στο Συμβούλιο μια πολύτιμη στρατηγική ανάλυση της τρομοκρατικής απειλής, και έχω καθιερώσει, χάρη στη συνεργασία με τον κ. Σολάνα, μια πολύ καλή πρακτική συνεργασία επί του θέματος. Παρόλα αυτά, δεν θεωρώ ότι το SitCen μπορεί να διαδραματίσει κάποιο ρόλο στον τομέα της επιχειρησιακής συνεργασίας, σίγουρα όχι ως ένα μέσο συντονισμού των ερευνών, καθώς η εντολή του περιορίζεται στην αντιμετώπιση των μη προσωπικών πληροφοριών. Αυτό είναι μάλλον έργο της Europol και της Eurojust. Πιστεύω ότι πρόκειται για οργανισμούς που θα πρέπει να εξοπλιστούν καλύτερα προκειμένου να ανταποκριθούν σε τέτοια καθήκοντα.
<P>
Δεν θα πρέπει να λησμονούμε ότι η μεγάλη πλειονότητα των πολιτών μας -το 84% στο τελευταίο Ευρωβαρόμετρο- τίθενται σθεναρά υπέρ της ανάληψης δράσης από την ΕΕ για την καταπολέμηση των τρομοκρατών και του οργανωμένου εγκλήματος. Συνεπώς, βασιζόμενοι σε αυτό, ας ενισχύσουμε τη Europol και τη Eurojust.
<P>
Φυσικά, οποιαδήποτε δράση αναλαμβάνουμε πρέπει να συνάδει με τα κεκτημένα θεμελιώδη δικαιώματα και με το άρθρο 6 της Συνθήκης. Προτίθεμαι να υποβάλω στα κράτη μέλη ένα ερωτηματολόγιο σχετικά με τα αντιτρομοκρατικά μέτρα που έχουν εγκρίνει, την αποτελεσματικότητά τους και τον τρόπο με τον οποίο αυτά σχετίζονται με το πλαίσιο για τα ανθρώπινα δικαιώματα. Είμαι έτοιμος να μοιραστώ μαζί σας στοιχεία και αποτελέσματα αυτής της άσκησης.
<P>
Εν κατακλείδι, πιστεύω ότι οι αντιτρομοκρατικές προσπάθειές μας απαιτούν σαφώς κοινή δράση και την πλήρη αφοσίωση του Συμβουλίου, του Κοινοβουλίου και της Επιτροπής. Είμαι έτοιμος να ανταποκριθώ για μία ακόμη φορά θετικά σε περαιτέρω πιθανές προσκλήσεις από το Κοινοβούλιο και την Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων, όπως κάνω μετά τον διορισμό μου στην Επιτροπή.
<P>
(Χειροκροτήματα)
<SPEAKER ID="018" NAME="Manfred Weber">
εξ ονόματος της Ομάδας PPE-DE. - (DE) Κύριε Πρόεδρε, κυρίες και κύριοι, ο κ. Catania είπε προηγουμένως ότι οι πολίτες της Ευρώπης φοβούνται μήπως καταλυθεί το κράτος δικαίου. Σήμερα οι πολίτες της Ευρώπης διαβάζουν στις εφημερίδες ότι στη Δανία συνελήφθησαν τρομοκράτες που σχεδίαζαν να κάνουν συγκεκριμένες επιθέσεις. Στη Γερμανία οι πολίτες ξύπνησαν σήμερα με την είδηση ότι τρεις τρομοκράτες προετοίμαζαν επίθεση στο αεροδρόμιο της Φρανκφούρτης. Οι πολίτες φοβούνται. Επικρατεί ανησυχία. " τρομοκρατία έφερε στην Ευρώπη νεκρούς και πολύ πόνο. Οι πολίτες περιμένουν να είναι ασφαλείς. Είναι καθήκον μας ως ευρωπαίων πολιτικών να το επιδιώξουμε αυτό.
<P>
Ποια θα ήταν μια ευρωπαϊκή απάντηση; Ακούγοντας σήμερα τον Προεδρεύοντα του Συμβουλίου, διαπίστωσα ότι έχουμε καταληφθεί από παράλυση και αδράνεια. Αισθάνομαι απογοήτευση. Γνωρίζουμε ότι η τρομοκρατία είναι δικτυωμένη στην Ευρώπη. Οι πυρήνες της συνεργάζονται μέσω του Διαδικτύου και χρησιμοποιώντας διάφορες μεθόδους. Οι υπουργοί Εσωτερικών ασχολούνται με τα εθνικά τους ζητήματα και πιστεύουν ότι έχουν τον έλεγχο της κατάστασης.
<P>
Είμαι και εγώ υπέρ της αξιολόγησης και υπέρ του να εξετάσουμε τώρα τα μέτρα που εφαρμόσαμε. Χρειαζόμαστε όμως και νέα ώθηση. " τρομοκρατία δεν έχει νικηθεί. Χρειαζόμαστε ένα νέο ξεκίνημα. Γι' αυτό η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών στηρίζει τις πρωτοβουλίες της Επιτροπής.
<P>
" τρομοκρατία έχει ως στόχο τον τρόπο ζωής μας. Γι' αυτό θα ήθελα να υπογραμμίσω ότι η καταπολέμηση της τρομοκρατίας είναι μια πολιτισμική πρόκληση. " Ευρώπη είναι, για παράδειγμα, υπέρ της ισότητας των φύλων, και γι' αυτό δεν θέλουμε στην Ευρώπη αναγκαστικούς γάμους. Όποιος υποχρεώνει νεαρά κορίτσια να παντρευτούν πρέπει να τιμωρείται. " Ευρώπη είναι υπέρ της ανεκτικότητας, και γι' αυτό δεν θέλουμε κήρυκες μίσους που καταδικάζουν τις άλλες θρησκείες. Είμαι υπέρ της απέλασης τέτοιων ανθρώπων από την Ευρώπη. Θα ήθελα να πω σε όλους αυτούς ότι κανένας Θεός δεν εγκρίνει τον φόνο.
<P>
Παρακαλώ να χρησιμοποιηθεί η σημερινή συζήτηση για να δοθεί στήριξη στο Συμβούλιο και, κυρίως, στην Επιτροπή μας, η οποία παρουσίασε καλές προτάσεις, προκειμένου να αποκτήσουμε νέα δυναμική.
<SPEAKER ID="019" NAME="Jan Marinus Wiersma" LANGUAGE="NL">
Κύριε Πρόεδρε, πιστεύω ότι είναι σημαντική η διεξαγωγή αυτής της συζήτησης σήμερα. Είναι επίσης σημαντικό να θέσει το Ευρωπαϊκό Κοινοβούλιο ερωτήματα σχετικά με την πρόοδο της συνεργασίας μεταξύ των κρατών μελών σε ένα πεδίο υψηλής προτεραιότητας, στην καταπολέμηση της τρομοκρατίας. Υπάρχουν ορισμένες αμφιβολίες σχετικά με το αν η συνεργασία είναι πάντοτε ικανοποιητική και αν η απάντηση του Συμβουλίου στην απειλή που περιγράφηκε σήμερα πολλάκις είναι πάντοτε η ενδεδειγμένη. Είναι πρόδηλη η απουσία του κατεπείγοντος χαρακτήρα στην πρόοδο που έχει σημειώσει το Συμβούλιο σε μια σειρά σημείων. Επίσης, είναι σημαντικό εν προκειμένω το θέμα του διαδόχου του Gijs de Vries στη θέση του συντονιστή αντιτρομοκρατικής δράσης, που παραμένει κενή εδώ και κάποιους μήνες. Παραμένει, επίσης, το ερώτημα σχετικά με το τι συνέβη όσον αφορά την αντίδραση του Συμβουλίου στην έκθεση Fava, την περιεκτική έκθεση του Κοινοβουλίου για τη CIA και ορισμένες πρακτικές που χρησιμοποιήθηκαν στην καταπολέμηση της τρομοκρατίας. " συνεργασία δεν είναι πάντοτε αυτή που θα έπρεπε, παρά την -οφείλω να το επαναλάβω- απίστευτη δέσμευση του Επιτρόπου Frattini, που μόλις επέδειξε για μία ακόμη φορά τη σθεναρή του προσέγγιση. Φυσικά, όμως, αυτό που θέλει και που δύναται να κάνει καθορίζεται εν τέλει ως έναν βαθμό από αυτό που το Συμβούλιο καθιστά δυνατό.
<P>
Σήμερα, θέλω ιδίως να επιστήσω την προσοχή σε μια σημαντική πτυχή, στην οποία αναφέρθηκαν ακροθιγώς τόσο ο Επίτροπος όσο και ο Προεδρεύων του Συμβουλίου, και αυτή είναι η ριζοσπαστικοποίηση και η στρατολόγηση. Πρέπει να αναζητήσουμε τον καλύτερο τρόπο καταπολέμησης της ριζοσπαστικοποίησης -είτε της υποκινούμενης από θρησκευτικούς λόγους είτε αυτής που είναι ακροδεξιάς προέλευσης- και σε ευρωπαϊκό επίπεδο, με τη μορφή της συνεργασίας μεταξύ των κρατών μελών. Είναι σημαντικό ως προς αυτό να βρούμε τρόπους προσέγγισης των νέων, που είναι ευεπίφοροι στη ριζοσπαστικοποίηση αυτού του είδους. Αυτή είναι μία από τις προτεραιότητες του Συμβουλίου και της Επιτροπής, ενώ και το Ευρωπαϊκό Κοινοβούλιο θα συζητήσει το θέμα περαιτέρω στο προσεχές μέλλον.
<P>
Πρέπει να προσπαθήσουμε να ανακαλύψουμε τα κίνητρα των νέων ανθρώπων που, ως αποτέλεσμα της ριζοσπαστικοποίησης, παρασύρονται ενίοτε να επιδοθούν σε τρομοκρατικές δραστηριότητες. Αυτά τα κίνητρα περιλαμβάνουν την απογοήτευση σε σχέση με την προσωπική τους κατάσταση, τη δυσαρέσκεια για τα όσα συμβαίνουν στη διεθνή πολιτική ή για την πόλωση της δικής τους κοινωνίας, την ανάγκη νοηματοδότησης και την έντονη δυσφορία για την παγκόσμια πολιτική. " φτώχεια μπορεί επίσης να αποτελέσει κίνητρο. Πρέπει να εξετάσουμε όλα αυτά τα κίνητρα, αν θέλουμε να επιτύχουμε μια αποτελεσματική προσέγγιση. Τα κίνητρα των νέων στο Μαρόκο που διεξήγαγαν τις επιθέσεις συχνά διαφέρουν τελείως από τα κίνητρα εκείνων που έπραξαν τα ίδια στις Κάτω Χώρες, λόγου χάρη του ανθρώπου που δολοφόνησε τον Theo van Gogh. Πρέπει να ενώσουμε τις προσπάθειές μας για να αναζητήσουμε επιχειρήματα, ικανά να καταπολεμήσουν τη ριζοσπαστικοποίηση και να βελτιώσουν τις περιστάσεις, ούτως ώστε οι νέοι άνθρωποι να μην είναι τόσο πολύ ευεπίφοροι στα κελεύσματα ριζοσπαστικοποίησης και βίας.
<P>
Μια αρχική πρόκληση είναι η συγκράτηση του αριθμού των ριζοσπαστικοποιημένων νέων σε χαμηλά ποσοστά. Κατάλληλη πολιτική εν προκειμένω είναι αυτή της καταστολής: η αντιμετώπιση αυτών που εξωθούν άλλους στη βία, η αντιμετώπιση των εικονικών δικτύων στο Διαδίκτυο που εξωθούν τους νέους σε ακραίες συμπεριφορές, καθώς και η συγκράτηση των ομάδων μέσω μιας προληπτικής πολιτικής. Αυτό ξεκινά σε τοπικό επίπεδο, μπορεί όμως να μεταφραστεί σε εθνικό και ευρωπαϊκό επίπεδο. Θέλω εν προκειμένω να επιστήσω την προσοχή στις νέες πρωτοβουλίες που ανακοίνωσε η ολλανδική κυβέρνηση, για τις οποίες μάλιστα δεσμεύτηκαν σημαντικά ποσά. Αυτά θα χρησιμοποιηθούν σε τοπικό επίπεδο, στις γειτονιές, για να βρεθεί μια προσέγγιση με στόχο την επισήμανση των νέων που ενδέχεται να είναι ευεπίφοροι στη ριζοσπαστικοποίηση και σε όσα αυτή συνεπάγεται.
<P>
Θέλω να προτείνω στην Επιτροπή να εστιάσει στην εμπειρία των Κάτω Χωρών, στον τρόπο με τον οποίο μπορεί αυτή να μεταλαμπαδευτεί σε άλλα κράτη μέλη. Μπορεί, επίσης, να είναι δυνατή η χρήση του Ταμείου Ένταξης της Επιτροπής για την προώθηση ορισμένων από αυτές τις δραστηριότητες, προκειμένου να κομίσουν την προστιθέμενη αξία μιας ευρωπαϊκής προσέγγισης και σε αυτό το πεδίο. Θέλω να ζητήσω από τον Επίτροπο για μία ακόμη φορά να εξετάσει τις δυνατότητες μεταλαμπάδευσης της ολλανδικής πρακτικής στα άλλα κράτη μέλη που αντιμετωπίζουν τα ίδια προβλήματα, ιδίως σε μεγάλες πόλεις και αστικά κέντρα.
<SPEAKER ID="020" NAME="Graham Watson">
εξ ονόματος της Ομάδας ALDE. - (EN) Κύριε Πρόεδρε, εάν ανατρέξουμε περισσότερα από 2 000 πριν, θα θυμηθούμε ότι το φθινόπωρο του 68 π.Χ. η μόνη υπερδύναμη του κόσμου υπέστη τρομοκρατική επίθεση από μια ομάδα πειρατών με χαλαρή οργάνωση, και όντας σε πανικό η ρωμαϊκή Σύγκλητος παραχώρησε στον Πομπήιο, τουλάχιστον σύμφωνα με τον Πλούταρχο, "απόλυτη δικαιοδοσία και ανεξέλεγκτη εξουσία πάνω στους πάντες", μέσω του νόμου του Γαβινίου (Lex Gabinia). Χρησιμοποιώντας το προαιώνιο τέχνασμα, ο στρατός υπονόμευσε την ελευθερία, τη δημοκρατία και το σύνταγμα με τη συναίνεση των φοβισμένων πολιτών της Ρώμης, και χρειάστηκαν 1 800 χρόνια προκειμένου να επανέλθει στην Ευρώπη η ώριμη δημοκρατία.
<P>
Τώρα, για μία ακόμη φορά, υπάρχει ο κίνδυνος να θεσπιστούν διά της πλαγίας οδού νόμοι που μας στερούν τις ελευθερίες μας. Χαιρετίζω τις προφορικές ερωτήσεις που κατέθεσαν σήμερα οι συνάδελφοι, με τα πολύ συγκεκριμένα ερωτήματά τους προς το Συμβούλιο και την Επιτροπή.
<P>
Δεν υποστηρίζω ότι οι αντιτρομοκρατικοί νόμοι είναι περιττοί. " χθεσινή σύλληψη τριών ατόμων στη Γερμανία και η σύλληψη σήμερα το πρωί ακόμη τριών στη Δανία καταδεικνύουν τη συνεχή απειλή που αποτελούν οι τρομοκράτες για την κοινωνία μας. " Ομάδα μου έχει την κοινή πεποίθηση ότι χρειαζόμαστε μεγαλύτερη δικαστική συνεργασία, προκειμένου η Europol και η Eurojust να γίνουν όσο το δυνατόν πιο αποτελεσματικές.
<P>
Στηρίξαμε πλήρως το ευρωπαϊκό ένταλμα σύλληψης, με την πεποίθηση ότι το Συμβούλιο θα ορίσει ελάχιστες διαδικαστικές εγγυήσεις. Θα στηρίζαμε ένα ευρωπαϊκό FBI. Οι Φιλελεύθεροι και οι Δημοκρατικοί δεν είμαστε επιεικείς απέναντι στο έγκλημα. Αντιθέτως, μας εκπλήσσει η αποτυχία του Συμβουλίου της Ευρώπης που κυριαρχείται από τη Δεξιά να εξεύρει μια συνεπή προσέγγιση σε ένα θέμα νόμου και τάξης. Αυτό που υποστηρίζουμε, ωστόσο, είναι ότι οι νόμοι πρέπει να είναι ανάλογοι των απειλών.
<P>
Και μάλιστα, εάν η απειλή είναι τόσο μεγάλη, γιατί το Συμβούλιο δεν έχει προχωρήσει στην αντικατάσταση του συντονιστή αντιτρομοκρατικής δράσης αφότου αποχώρησε ο προηγούμενος τον Μάρτιο;
<P>
Κύριε Προεδρεύων του Συμβουλίου, μας είπατε ότι "εξετάζετε τον καλύτερο τρόπο προκειμένου να διασφαλίσετε τη συνεργασία". Λοιπόν, οι τρομοκράτες είχαν στη διάθεσή τους έξι μήνες ενώ εσείς εξετάζετε. Μας λέτε ότι "οι "ΠΑ διαδραματίζουν ηγετικό ρόλο στον αγώνα κατά της τρομοκρατίας". Θέλουμε η Ευρωπαϊκή Ένωση να ορίσει τη δική της πολιτική. Μας λέτε ότι το Ευρωπαϊκό Κοινοβούλιο διαδραματίζει, και αναφέρω επακριβώς, "βασικό ρόλο", αλλά αυτός ο βασικός ρόλος αποδεικνύεται τελικά μια συνάντηση αβροφροσύνης κάθε έξι μήνες με τον πρόεδρο της επιτροπής μας.
<P>
Χαιρετίζω τη σημερινή συμφωνία του Επιτρόπου Frattini να αξιολογήσει με το Κοινοβούλιο την αποτελεσματικότητα της πολιτικής της Ευρωπαϊκής Ένωσης, και ελπίζω ότι η Προεδρία του Συμβουλίου θα συμφωνήσει μαζί του για αυτήν τη συζήτηση.
<P>
Από την 11η Σεπτεμβρίου και εξής, έχουμε μια αντιτρομοκρατική στρατηγική, ένα σχέδιο δράσης, μια απόφαση πλαίσιο και αρκετές πρωτοβουλίες συνεργασίας. Τίποτε από αυτά δεν έχει αξιολογηθεί πλήρως και ανοιχτά, πόσο μάλλον από τα δημοκρατικά θεσμικά όργανα της Ευρώπης. Το Συμβούλιο και η Επιτροπή θα πρέπει να περιλάβουν το Κοινοβούλιο σε έναν πλήρη απολογισμό όλων των μέτρων που έχουν εγκριθεί έως σήμερα.
<P>
Εδώ στο Κοινοβούλιο, θα πρέπει να επιμείνουμε στις ρήτρες λήξης ισχύος των αντιτρομοκρατικών νόμων, ούτως ώστε η νομοθεσία που επιδέχεται παραβίασης να μην παραμένει στα καταστατικά κείμενα περισσότερο από ό,τι είναι αναγκαίο.
<P>
Βρισκόμαστε τώρα στην τρίτη και τελική συμφωνία PNR, για παράδειγμα, μια συμφωνία που εγκαταλείπει εις το διηνεκές ορισμένα δικαιώματα για αβέβαια οφέλη. " Ομάδα μου ερωτά εάν για λόγους ασφαλείας απαιτείται πραγματικά να γνωρίζει η κυβέρνηση των "ΠΑ τις διαιτητικές προτιμήσεις μας.
<P>
Επίτροπε Frattini, μας λέτε ότι το 85% των πολιτών τάσσονται σθεναρά υπέρ της ανάληψης ευρωπαϊκής δράσης. Κύριε Lobo Antunes, μας λέτε ότι η Προεδρία δεν έχει αμφιβολία ότι τα μέτρα της έχουν τη στήριξη των πολιτών. Δεν περάσατε εσείς οι δύο από κάποιο αεροδρόμιο φέτος το καλοκαίρι; Δεν ακούσατε τις νεαρές γυναίκες να ρωτούν για ποιο λόγο πρέπει να κατασχεθεί το κραγιόν τους πριν από την επιβίβασή τους στο αεροπλάνο; Δεν ακούσατε τις ηλικιωμένες κυρίες να κραυγάζουν με απόγνωση όταν τους παίρνουν το ψαλιδάκι των νυχιών τους; Δεν ακούσατε ανθρώπους εξοργισμένους για τον τρόπο με τον οποίο οι αντιτρομοκρατικοί νόμοι γίνονται αντικείμενο εκμετάλλευσης για εμπορικό όφελος; Το τοπικό μου αεροδρόμιο χρεώνει τώρα 50 πένες για μια πλαστική σακούλα στην οποία οι ταξιδιώτες πρέπει να τοποθετούν την οδοντόπαστά τους. Έχω λάβει επιστολές από πολίτες της εκλογικής μου περιφέρειας σχετικά με το πόσο χρεώνεται το εμφιαλωμένο νερό στον χώρο όπου πραγματοποιούνται οι έλεγχοι ασφαλείας.
<P>
Ο Lex Gabinia ήταν μια κλασική ένδειξη του νόμου που έχει ακούσιες συνέπειες, διότι υπονόμευσε ανεπανόρθωτα τους θεσμούς που υποτίθεται ότι θα προστάτευε. Ελπίζω ότι οι αντιτρομοκρατικοί νόμοι της Ευρώπης δεν θα καταλήξουν να κάνουν το ίδιο.
<P>
Ο Karl Popper είπε κάποτε: "Πρέπει να αναζητούμε την ελευθερία και όχι μόνο την ασφάλεια, αν όχι για κανέναν άλλο λόγο παρά γιατί μόνο η ελευθερία μπορεί να κάνει την ασφάλεια ασφαλή".
<P>
(Χειροκροτήματα)
<SPEAKER ID="021" NAME="Konrad Szymański">
εξ ονόματος της Ομάδας UEN. - (PL) Κύριε Πρόεδρε, μετά τις τραγικές εμπειρίες της Νέας Υόρκης, της Μαδρίτης και του Λονδίνου, αναπτύχθηκε η ικανότητά μας για συνεργασία σε θέματα αντιτρομοκρατίας τόσο στο πλαίσιο της ΕΕ όσο και σε διατλαντικό πλαίσιο. Πρέπει να κάνουμε περαιτέρω βήματα προς αυτήν την κατεύθυνση.
<P>
" ανησυχία μας για την προστασία της ιδιωτικότητας και των δικαιωμάτων των πολιτών δεν πρέπει να χρησιμοποιηθεί για να δικαιολογήσει το μπλοκάρισμα μιας αποτελεσματικής δράσης. Υπάρχει ένα αναπόφευκτο τίμημα, που πρέπει να καταβάλουμε για την ασφάλεια σε αυτόν τον τομέα. Αυτό το οποίο αναζητούν πρωτίστως οι πολίτες μας είναι η ασφάλεια.
<P>
Απαιτούνται επίσης αλλαγές στο διεθνές δίκαιο. " σύγχρονη τρομοκρατία ανέδειξε ένα μέχρι τούδε άγνωστο φαινόμενο - αυτό των απατρίδων στρατιωτών. " ιδιότητα του απάτριδος καθιστά δύσκολη την εφαρμογή των Συνθηκών της Γενεύης. Την ίδια στιγμή, πρέπει να συμφωνήσουμε ότι δεν έχει νόημα να αναγνωρίζουμε στους τρομοκράτες τα δικονομικά δικαιώματα που χαρακτηρίζουν την ευρωπαϊκή ποινική δικονομία και ότι αυτό μας αποστερεί αποτελεσματικότητα στην καταπολέμηση αυτού του φαινομένου.
<SPEAKER ID="022" NAME="Cem Özdemir">
εξ ονόματος της Ομάδας Verts/ALE. - (DE) Κύριε Πρόεδρε, σήμερα ακούσαμε να αναφέρονται πολλές φορές οι ειδήσεις σχετικά με τη σύλληψη υπόπτων για τρομοκρατία στη Δανία και τη Γερμανία. Αυτό καθιστά σαφές ότι δεν μιλάμε για θεωρητικό αλλά για πραγματικό πρόβλημα. Εάν είναι έτσι, τότε δεν μπορεί να ισχύει το σύνθημα "όσο περισσότερα, τόσο το καλύτερα", αλλά χρειαζόμαστε στοχοθετημένα μέτρα που θα είναι συντονισμένα σε ολόκληρη την Ευρώπη και, ιδίως, θα αποδεικνύουν την αξία τους στην πράξη και θα βοηθούν πραγματικά.
<P>
Και με αυτό περνάω στο πρώτο μου σημείο, συγκεκριμένα το θέμα της επείγουσας ανάγκης για μια συνοπτική εικόνα των μέτρων που έχουν λάβει μέχρι τώρα τα εθνικά κράτη. Επικροτώ την ανακοίνωση του Επιτρόπου ότι θα συνταχθεί ερωτηματολόγιο. Χρειαζόμαστε αυτήν την αξιολόγηση, ακριβώς επειδή θέλουμε να πείσουμε τους πολίτες μας ότι είναι αναγκαίο να ληφθούν μέτρα καταπολέμησης της τρομοκρατίας. Τότε, όμως, πρέπει και να αποδείξουμε ότι έχουν πραγματικά αποτελέσματα.
<P>
Εξάλλου, θέλουμε να γνωρίζουμε τι έχει επιτευχθεί ως τώρα στην καταπολέμηση της τρομοκρατίας. Σε αυτό το πλαίσιο, μας ενδιαφέρει ότι δυστυχώς μέχρι τώρα η CIA αρνείται να λάβει θέση για τις παράνομες απαγωγές στην Ευρώπη. Και γι' αυτό χρειαζόμαστε απαντήσεις. Θα ήθελα να ξεκαθαρίσω ότι οι μυστικές φυλακές, οι εκδόσεις υποδίκων σε τρίτες χώρες που διεξάγουν βασανιστήρια έχουν και αυτές να κάνουν με την καταπολέμηση της τρομοκρατίας, και συγκεκριμένα με την ηθική της διάσταση. Δεν πρέπει να παραμελήσουμε την ηθική πλευρά της καταπολέμησης της τρομοκρατίας, γιατί πρέπει να κερδίσουμε και αυτόν τον αγώνα αν θέλουμε να έχουμε επιτυχία.
<P>
Κάποιοι ομιλητές ανέφεραν πόσο σημαντικό είναι το Ευρωπαϊκό Κοινοβούλιο να συμμετάσχει σε αυτήν τη συζήτηση. Πιστεύω ότι η Προεδρία του Συμβουλίου πρέπει να καταλάβει ότι αν θέλουμε αποδοχή, είναι απαραίτητη η συμπερίληψη των ελεύθερα εκλεγέντων λαϊκών εκπροσώπων. Θα ευχόμουν να ενισχύσει αυτήν την πλευρά της συζήτησης η Προεδρία του Συμβουλίου. Ο Αντιπρόεδρος γνωρίζει ότι το Ευρωπαϊκό Δικαστήριο έχει αποφανθεί αρκετές φορές ότι ο κατάλογος τρομοκρατών της ΕΕ παραβιάζει και το κοινοτικό και το διεθνές δίκαιο. Επικροτώ τις σημερινές δηλώσεις του για το ζήτημα αυτό. Όμως, με ενδιαφέρει επίσης εάν οι ετήσιες αξιολογήσεις που αναφέρατε θα παρουσιάζονται και στο Σώμα και στην Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων. Εξάλλου, αυτό μας χρειάζεται για την εργασία μας, προκειμένου να μπορούμε πραγματικά να κρίνουμε τι γίνεται με αυτόν τον "τρομοκρατικό κατάλογο", κατά πόσον είναι εξασφαλισμένο το κράτος δικαίου και ο κοινοβουλευτικός έλεγχος, κατά πόσον μπορεί να εξασφαλιστεί ότι οι άνθρωποι που περιλαμβάνονται αδίκως στον εν λόγω κατάλογο θα διαγράφονται από αυτόν το συντομότερο δυνατό.
<P>
Το θέμα του συντονιστή αντιτρομοκρατικής δράσης της ΕΕ εθίγη ήδη. Θέλουμε να γνωρίζουμε τι θα γίνει μελλοντικά με το αξίωμα αυτό. " Ομάδα μου δεν είναι καταρχήν ενάντια σε έναν τέτοιο ευρωπαϊκό συντονισμό. Μπορεί να έχει νόημα θεωρητικά να παγιωθούν οι αρμοδιότητες σε αυτόν τον τομέα, να προσπαθήσουμε να συγκεντρώσουμε τις εμπειρίες που υπάρχουν σε εθνικό επίπεδο. Μας ενδιαφέρει, όμως, επίσης τι έχει να πει η Προεδρία του Συμβουλίου για το μέχρι τώρα έργο της μονάδας για την καταπολέμηση της τρομοκρατίας σε ευρωπαϊκό επίπεδο. Ποιες εμπειρίες υπάρχουν; Γι' αυτό ερωτώ την Προεδρία του Συμβουλίου: ποια είναι τα συμπεράσματά σας από το μέχρι τώρα έργο του κ. De Vries;
<SPEAKER ID="023" NAME="Tobias Pflüger">
εξ ονόματος της Ομάδας GUE/NGL. - (DE) Κύριε Πρόεδρε, θεωρώ ότι η συζήτησή μας είναι καίρια για τη δημοκρατία στην Ευρωπαϊκή Ένωση. Ας κάνουμε μια ανασκόπηση. Από τις 12 Σεπτεμβρίου 2001, διεξάγεται ο λεγόμενος "πόλεμος" κατά της τρομοκρατίας. Την ημέρα εκείνη, το ΝΑΤΟ επικαλέστηκε τη διάταξη περί αμοιβαίας συνδρομής σε περίπτωση επίθεσης, γιατί είχε θεωρήσει εσφαλμένα τις επιθέσεις στη Νέα Υόρκη και την Ουάσιγκτον ως στρατιωτικές επιθέσεις. Κανείς δεν γνωρίζει πώς μπορεί να ανακληθεί αυτή η ρήτρα αμοιβαίας συνδρομής. Στο μεταξύ διεξάγεται σε ολόκληρο τον κόσμο ο λεγόμενος "πόλεμος κατά της τρομοκρατίας", π.χ. στο Αφγανιστάν, όπου σημειώνεται βαθμιαία και προοδευτική ιρακοποίηση, ενώ στο εσωτερικό καταργούνται ολοένα περισσότερα θεμελιώδη δικαιώματα και δικαιώματα των πολιτών. Θα μπορούσε κανείς να πει πως πρόκειται για μια διαρκή κατάσταση έκτακτης ανάγκης.
<P>
" ΕΕ έχει εγκρίνει μια απόφαση πλαίσιο για την καταπολέμηση της τρομοκρατίας. Αυτή περιλαμβάνει μια ολόκληρη σειρά σημείων που τα κράτη μέλη της ΕΕ και η ίδια η ΕΕ υλοποιούν ή πρέπει να υλοποιήσουν.
<P>
Αυτό το διάστημα παρατηρούμε μια εκτεταμένη δραστηριότητα, ιδίως εκ μέρους του γερμανού υπουργού Εσωτερικών Wolfgang Schäuble, ο οποίος χαρακτηρίζει τώρα τα πάντα ως τρομοκρατία και ξεπερνά σαφώς τα όρια ως προς αυτό που θα ήταν πραγματικά αναγκαίο.
<P>
Μετά το Λονδίνο, η συγγραφέας A.L. Kennedy έκανε μια πολύ ενδιαφέρουσα δήλωση που θέλω να παραθέσω εδώ: "Κανείς δεν αναφέρει ότι ο αριθμός των θυμάτων, όσο τρομερός και αν ήταν, θα θεωρείτο τις περισσότερες ημέρες μάλλον μέτριος στη Βαγδάτη. Κανείς δεν αναφέρει ότι, με την απόφασή του να στείλει στρατιώτες μας στον πόλεμο για να έχει οφέλη, ο Τόνι Μπλερ έθεσε σε κίνδυνο και τη χώρα του. [...] Κανείς δεν αναφέρει ότι οι ενέργειές μας απλά αύξησαν τον αριθμό και την ένταση των τρομοκρατικών επιθέσεων. Κανείς δεν αναφέρει ότι ακόμα και εμείς οι ίδιοι δικαιολογήσαμε τα βασανιστήρια κρατουμένων με τον ισχυρισμό ότι έτσι θα μπορούσαν να αποτραπούν τέτοιες επιθέσεις. Κανείς δεν αναφέρει ότι, σε πολλά μέρη του κόσμου, εμείς είμαστε οι τρομοκράτες". Ακριβώς αυτό πρέπει να αποφευχθεί, και γι' αυτό δεν πρέπει να συνεχιστεί η ακύρωση θεμελιωδών και πολιτικών δικαιωμάτων.
<SPEAKER ID="024" NAME="Johannes Blokland" LANGUAGE="NL">
Κύριε Πρόεδρε, θέλω καταρχάς να ευχαριστήσω θερμά τον Προεδρεύοντα του Συμβουλίου και τον Αντιπρόεδρο της Ευρωπαϊκής Επιτροπής για τις ενδελεχείς απαντήσεις τους στις ερωτήσεις μας. Χαίρομαι που αυτή η συζήτηση μας δίνει την ευκαιρία να κοιτάξουμε πίσω για να πάμε και πάλι μπροστά. Κυρίαρχο ζήτημα σε αυτήν τη συζήτηση είναι το ποια μέτρα ελήφθησαν για την καταπολέμηση της τρομοκρατίας και αν αυτά υπήρξαν αποτελεσματικά. Ακόμα πιο σημαντικό είναι το ερώτημα αν αυτά τα μέτρα αντιβαίνουν στο δημοκρατικό κράτος δικαίου.
<P>
Σήμερα, θα ψηφίσουμε για την τροποποίηση των κανόνων που διέπουν τις χειραποσκευές στις αερομεταφορές. Ο κ. Watson μίλησε ήδη σχετικά με αυτό. Αυτή η ψηφοφορία -το ελπίζω- θα θέσει τέρμα σε ένα αμφιλεγόμενο μέτρο. Οι κανόνες για τα υγρά είναι αναποτελεσματικοί και ξεσηκώνουν μεγάλη αντίδραση. Πρέπει να διασφαλίσουμε ότι η καταπολέμηση της τρομοκρατίας δεν θα γίνει μια πολιτική αυταπάτης. Συγκεντρώθηκε τεράστιος όγκος πληροφοριών μετά τις επιθέσεις του 2001 - ωστόσο, η συλλογή πληροφοριών πρέπει να οδηγεί στην επεξεργασία των πληροφοριών. Μετά τις επιθέσεις στο Λονδίνο και στη Μαδρίτη διαφάνηκε ότι οι υπηρεσίες πληροφοριών είχαν όντως στοιχεία στη διάθεσή τους, δεν έδρασαν όμως εγκαίρως. Τα στοιχεία μπορεί να είναι διαθέσιμα, η εφαρμογή όμως παραμένει προβληματική.
<P>
Πρόσφατα, δημοσιεύτηκε ένα βιβλίο στις Κάτω Χώρες για την τρομοκρατία και όσους την καταπολεμούν. Προβάλλει από μια ιστορική σκοπιά το επιχείρημα ότι η αποτελεσματικότητα της τρομοκρατίας είναι περιορισμένη. " καταπολέμηση της τρομοκρατίας, από την άλλη πλευρά, έχει ενίοτε μείζονα αντίκτυπο στην κοινωνία, που καταλήγει σε αγανάκτηση. Αυτοί που καταπολεμούν την τρομοκρατία υποσκάπτουν την ηθική τους υπόσταση έναντι των πολιτών στην πορεία αυτής της μάχης - πράγμα που αποτελεί κέρδος για τους τρομοκράτες. Όταν, επομένως, λαμβάνουμε νέα μέτρα, πρέπει να βρίσκουμε τη χρυσή τομή μεταξύ του κράτους δικαίου και της αποτελεσματικής καταπολέμησης της τρομοκρατίας. Ο έλεγχος είναι ένα νόμιμο κοινοβουλευτικό μέσο από την άποψη αυτή.
<P>
Ο πρώην συντονιστής αντιτρομοκρατικής δράσης, ο κ. Gijs de Vries, είπε ότι με βάση την εμπειρία του, ούτε ένα κράτος μέλος δεν ήθελε μια ευρωπαϊκή αστυνομική δύναμη ή μια ευρωπαϊκή υπηρεσία ασφαλείας. Τα κράτη μέλη θέλουν να συνεχιστεί η οργάνωση της ασφάλειας σε εθνικό επίπεδο. Ωστόσο, ακόμη προσπαθούμε να οργανώσουμε την ευρωπαϊκή συνεργασία. Ένα επακόλουθο πρόβλημα είναι η έλλειψη δημοκρατικού ελέγχου σε αυτή τη συνεργασία. Τα εθνικά κοινοβούλια παρακολουθούν τις δικές τους υπηρεσίες, όχι όμως αυτήν τη συνεργασία. Τα εθνικά κοινοβούλια ελέγχουν τις υπηρεσίες τους, αλλά όχι αυτήν τη συνεργασία. Ποια είναι η γνώμη του Συμβουλίου σε σχέση με την αδιάλειπτη και τακτική ενημέρωση του Ευρωπαϊκού Κοινοβουλίου; Με αυτό δεν εννοώ πρωτίστως την υποβολή νέων μέτρων προς έγκριση, αλλά τις απαντήσεις στις ερωτήσεις που πλέον τίθενται πολύ συχνά. Όπως συμβαίνει και στην περίπτωση των εθνικών κοινοβουλευτικών επιτροπών που είναι αρμόδιες για την ασφάλεια, θα πρέπει να είναι δυνατή η πραγματοποίηση αυτών των συναντήσεων κεκλεισμένων των θυρών. Θέλω να ακούσω αν το Συμβούλιο επιθυμεί τη συνεργασία σε αυτόν τον τομέα.
<SPEAKER ID="025" NAME="Andreas Mölzer">
εξ ονόματος της Ομάδας ITS. - (DE) Κύριε Πρόεδρε, οι πρόσφατες ειδήσεις από τη Δανία και τη Φρανκφούρτη της Γερμανίας αποδεικνύουν ότι εξακολουθεί να υπάρχει η απειλή της ισλαμιστικής τρομοκρατίας. Πρόσφατες μελέτες αποδεικνύουν, όμως, ότι ο κίνδυνος αυτός δεν έρχεται τόσο από έξω -δηλαδή από την Αλ Κάιντα- όσο από νέους μουσουλμάνους που ζουν στην Ευρωπαϊκή Ένωση και κάποια στιγμή γίνονται τρομοκράτες.
<P>
Επομένως, οι τρομοκράτες δεν εμφανίζονται από το πουθενά· οι εν δυνάμει δράστες μεγαλώνουν στις ισλαμιστικές παράλληλες κοινωνίες μας, και σε αυτό διαδραματίζουν σημαντικό και καταστροφικό ρόλο κυρίως τα σχολεία Μαντράσας και οι κήρυκες του μίσους. Χάρη στο πολιτικώς ορθό, οι αυτόχθονες λαοί της Ευρώπης στιγματίζονται πολύ εύκολα ως ακροδεξιοί ή και ρατσιστές όταν εμμένουν στον βασικό τους πολιτισμό, ενώ οι μετανάστες σπάνια αντιμετωπίζουν το πρόβλημα αυτό. Συχνά οι ισλαμιστικές παράλληλες κοινωνίες, που τώρα υπάρχουν παντού στην Ευρώπη, συχνά υποτιμούνται.
<P>
Πολλές φορές η τρομοκρατία αρχίζει ήδη από το σχολείο. Συνεχίζεται σε συμμορίες ανηλίκων και, μετά από αυτήν τη ριζοσπαστικοποίηση, κορυφώνεται ενδεχομένως σε επιθέσεις. Πρέπει να κλείσουμε τα κενά που προέκυψαν στην κοινωνία μας εξαιτίας της παρερμηνευμένης ανεκτικότητας, όπου μπορεί να αναπτυχθεί η τρομοκρατία. Πρέπει να χαράξουμε όρια και ασφαλώς δεν είναι ανάγκη να ανεχόμαστε τα πάντα. Όταν αλλάζουμε τον παραδοσιακό τρόπο ζωής μας και απαρνιόμαστε τον ίδιο μας τον πολιτισμό, προσφέρουμε στην τρομοκρατία την καλύτερη βάση για να αναπτυχθεί. Είναι, επομένως, πια καιρός να δεχτούν και οι Βρυξέλλες ότι διαλύθηκε το πολυπολιτισμικό όραμα και να υποστηρίξουν επιτέλους και πάλι τον αυτόχθονα πληθυσμό της Ευρώπης, αντί να τον δυσφημούν διαρκώς με το πρόσχημα της απάλειψης του ρατσισμού.
<SPEAKER ID="026" NAME="Jim Allister" AFFILIATION="NI">
(EN) Κύριε Πρόεδρε, θα ήθελα ουσιαστικά να κάνω δύο παρατηρήσεις σε αυτήν τη σημαντική συζήτηση. Πρώτον, όλοι μας ή οι περισσότεροι από εμάς μπορούμε να ερχόμαστε στο Σώμα και να οικτίρουμε και να αποκηρύσσουμε την τρομοκρατία, ορθώς, διότι είναι ποταπή και αδικαιολόγητη σε όλες τις μορφές της. Όμως, στην ΕΕ εφαρμόζουμε πάντα με συνέπεια όσα κηρύσσουμε;
<P>
Τα γεγονότα στη Φρανκφούρτη και στη Δανία μας υπενθυμίζουν την πάντοτε παρούσα απειλή της τρομοκρατίας. Εάν κάποιος κυβερνητικός υπουργός σε οποιοδήποτε μέρος της ΕΕ καταδίκαζε αυτές τις συλλήψεις σήμερα το πρωί ή αργότερα αντιδρούσε στις σχετικές αναγκαίες εκδόσεις υποδίκων, θα ήμασταν όλοι σοκαρισμένοι διότι η τρομοκρατία είναι τρομοκρατία και δεν εξαγνίζεται με το πέρασμα του χρόνου.
<P>
Ωστόσο, στη μικρή χώρα μου μόλις πριν από λίγες εβδομάδες ο Αναπληρωτής Πρωθυπουργός, Martin McGuinness, ο οποίος γνωρίζει περισσότερα από τον καθένα σχετικά με την ειδεχθή πρακτική της τρομοκρατίας, μετέστρεψε τη στάση του και επιτέθηκε σφοδρά στη σημερινή αίτηση της γερμανικής κυβέρνησης, στο πλαίσιο ενός ευρωπαϊκού εντάλματος σύλληψης, για την έκδοση ενός ιρλανδού υπόπτου για βομβιστική επίθεση που πραγματοποιήθηκε πριν από πολλά χρόνια στη Γερμανία. Αυτή η συμπεριφορά είναι απαράδεκτη. Όπως ήταν και η παροχή ασύλου από την Ιρλανδία σε τρεις τρομοκράτες του IRA που καταδικάστηκαν στην Κολομβία.
<P>
Συνεπώς, πιστεύω ότι είναι προς όφελος όλων μας στην Ευρώπη να αποτελέσουμε το παράδειγμα. Δεν μπορούμε να επιλέγουμε επιλεκτικά πότε θα επιτιθέμεθα και θα αντιστεκόμαστε στην τρομοκρατία. Εάν είμαστε αντίθετοι σε αυτήν, πρέπει να είμαστε αντίθετοι στο σύνολό της και να δρούμε ανάλογα. Εάν κάποιος στηρίζει πραγματικά το κράτος δικαίου, τότε δεν επιτίθεται και δεν διαμαρτύρεται για τα μέσα με τα οποία διασφαλίζεται η διεθνής δικαιοσύνη.
<P>
" δεύτερη παρατήρησή μου είναι ότι η καταφυγή του ETA στην ενεργό τρομοκρατία αποτελεί μια επίκαιρη υπενθύμιση ότι σπάνια η τρομοκρατική λεοπάρδαλη αλλάζει τις βούλες της. Όσοι καταφεύγουν στην τρομοκρατία έχουν μια αντίληψη που στερείται ηθικής, η οποία είναι ικανή να μεταστραφεί για λόγους τακτικής σε υποτιθέμενη δέσμευση σε πολιτικά μέσα εάν, τη στιγμή εκείνη, κάτι τέτοιο εξυπηρετεί καλύτερα τους στόχους τους.
<P>
Θα πρέπει να είμαστε όλοι επιφυλακτικοί για κάτι τέτοιο και ποτέ να μην κάνουμε το λάθος να κρίνουμε τους τρομοκράτες με τα δικά μας δεδομένα.
<SPEAKER ID="027" NAME="Jaime Mayor Oreja" AFFILIATION="PPE-DE">
(ES) Κύριε Πρόεδρε, θέλω να ξεκινήσω λέγοντας ότι ο αγώνας δεν είναι κατά του φαινομένου της τρομοκρατίας. Σε κάθε περίπτωση ο αγώνας είναι κατά μιας συγκεκριμένης οργάνωσης που έχει συγκεκριμένους πολιτικούς σκοπούς και συγκεκριμένους πολιτικούς στόχους.
<P>
Επομένως, πρέπει να αρχίσουμε ονομάζοντας την τρομοκρατική οργάνωση με την οποία είμαστε αντιμέτωποι, και αυτήν τη στιγμή, ο βασικός μελλοντικός κίνδυνος που αντιμετωπίζει η Ευρωπαϊκή Ένωση είναι μια τρομοκρατική οργάνωση της τζιχάντ, η οποία δεν είναι ένα φαινόμενο αλλά μια οργάνωση που έχει ξεπεράσει ήδη τον φόβο της πραγματοποίησης επιθέσεων στην ήπειρό μας.
<P>
" διαφορά ανάμεσα σε αυτήν την οργάνωση και σε άλλες παραδοσιακές οργανώσεις που έχουν χτυπήσει και χτυπάνε την Ευρωπαϊκή Ένωση είναι ότι εξακολουθεί να είναι ένα άγνωστο μέγεθος, επειδή δεν καταλαβαίνουμε τον ρυθμό των επιθέσεων ή τους λόγους πίσω από την επιλογή χωρών, και επειδή η αίσθηση τους της χρονικής συγκυρίας διαφέρει σημαντικά από τη δική μας.
<P>
Για τους λόγους αυτούς, όπως το εξέφρασε τόσο καλά ο κ. Watson, καθήκον των θεσμικών οργάνων της ΕΕ δεν είναι να παράγει έναν εξαντλητικό κατάλογο μέτρων, αλλά είναι καιρός να θεσπιστούν οι βάσεις, οι πυλώνες και ακόμη και τα πεδία λειτουργίας για να διαδραματίσουν τα ευρωπαϊκά θεσμικά όργανα έναν ρόλο στην καταπολέμηση της τρομοκρατίας.
<P>
Πρέπει να αναζητήσουμε μια κατεύθυνση. Σε αυτόν τον τομέα δεν πρόκειται για την ανακοίνωση ολοένα και περισσότερων μέτρων. Πρέπει να καταλάβουμε ότι ο ρόλος των θεσμικών οργάνων της ΕΕ πρέπει να είναι να θεσπίσουν αυτό που χρειαζόμαστε βασικά προκειμένου να καταπολεμήσουμε αυτήν την οργάνωση, που είναι οι πληροφορίες και η ενημέρωση.
<P>
Επομένως, καταρχάς χρειαζόμαστε ένα ευρωπαϊκό μοντέλο για την καταπολέμηση αυτής της τρομοκρατικής οργάνωσης, διότι διαφορετικά, στην Ευρώπη του 2025, αν η Ευρωπαϊκή Ένωση δεν δίνει προστιθέμενη αξία, αν δεν ωφελεί ούτε χρησιμεύει ούτε αναγνωρίζεται ότι υπηρετεί τους Ευρωπαίους σε αυτήν την καταπολέμηση της τρομοκρατίας, εκείνοι θα αναρωτιούνται ποιο είναι το νόημα της Ευρωπαϊκής Ένωσης.
<SPEAKER ID="028" NAME="Bárbara Dührkop Dührkop" AFFILIATION="PSE">
(ES) Κύριε Πρόεδρε, πιστεύω ότι έχει επαναληφθεί ad nauseam ότι το φαινόμενο της τρομοκρατίας -που είναι, ασφαλώς, σαφώς αναγνωρίσιμες ομάδες- δεν είναι μόνο ένα ευρωπαϊκό ζήτημα, είναι ένα παγκόσμιο ζήτημα, όπως είπε το Συμβούλιο, και δεν υπάρχει καμία αμφιβολία ότι χρειαζόμαστε παγκόσμιες και ευρωπαϊκές απαντήσεις.
<P>
Πιστεύω, και υπό το πρίσμα των όσων είπε ο κ. Frattini γι' αυτό που συνέβη σήμερα το πρωί στην Φρανκφούρτη, το οποίο άκουσα και εγώ επίσης, ότι είναι ίσως η πιο σημαντική πρόκληση που αντιμετωπίζει η ΕΕ, διότι δεν επηρεάζει μόνο την ασφάλεια των πολιτών και τη σωματική τους ακεραιότητα, αλλά επιδιώκει επίσης να υπονομεύσει κάτι πολύ σημαντικό: επιδιώκει να υπονομεύσει τις αξίες των δημοκρατικών κοινωνιών. Γι' αυτό είναι τόσο σημαντικό να αναζητήσει η Ευρωπαϊκή Ένωση κοινές απαντήσεις.
<P>
Πιστεύω ότι αυτή η προφορική ερώτηση στο Κοινοβούλιο δείχνει πόσο πολύ επιθυμεί το Κοινοβούλιο να υπάρξει πρόοδος στον αγώνα κατά της τρομοκρατίας, αλλά δείχνει επίσης ότι έχουμε ανησυχίες, διότι ο κ. Watson παρουσίασε μια σειρά θεμάτων που μπορεί να είναι παρεκκλίσεις, στο πλαίσιο των μέτρων που λαμβάνουμε, διότι πάνω από όλα, σε αυτόν τον αγώνα έχουμε επίσης ευθύνη για τη δημοκρατία και την ελευθερία, η οποία είναι πολύ σημαντική και δεν μπορεί να ξεχαστεί.
<P>
Θέλω να πω επίσης ότι πιστεύω πως τα μέτρα είναι απαραίτητα, όπως όλα όσα έχουμε κάνει και όλα όσα λέει ο κ. Frattini ότι πρόκειται να συμβούν, και ότι το έργο που επιτελείται από την αστυνομία είναι επίσης πολύ σημαντικό, αλλά όχι επαρκές. Κατά την άποψή μου, πρέπει να ενισχύσουμε επίσης πολιτικές ολοκλήρωσης και διαλόγου μεταξύ των διαφορετικών πολιτισμών. Πιστεύω ότι η συμμαχία των πολιτισμών είναι ένα σημαντικό μέσο στην καταπολέμηση της τρομοκρατίας.
<P>
Πρέπει να συνεχίσουμε με αυτό που συζητήσαμε στο Τάμπερε και το έργο που επιτελέσαμε στη συνέχεια στη Χάγη προκειμένου να εδραιώσουμε αυτό που είπαμε: την ισορροπία μεταξύ ελευθερίας, ασφάλειας και δικαιοσύνης.
<P>
Αυτός είναι ο λόγος που το Ευρωπαϊκό Κοινοβούλιο έσπευσε να εγκρίνει τη Συνθήκη του Προυμ πριν από το καλοκαίρι. Αυτή η πιθανότητα γρήγορης και αποτελεσματικής ανταλλαγής πληροφοριών με ακρίβεια είναι ζωτικής σημασίας για την επίτευξη της διεθνούς συνεργασίας κατά της τρομοκρατίας.
<P>
Είναι αλήθεια ότι λέμε πως πρέπει να συμφιλιώσουμε αυτά τα δικαιώματα των πολιτών και των ανθρώπων με την εγγύηση της ασφάλειας. Το Ευρωπαϊκό Κοινοβούλιο έχει έναν αποφασιστικό ρόλο, αλλά, όπως λέει το Συμβούλιο, σήμερα το Κοινοβούλιο δεν έχει ουσιαστικά κανένα λόγο σε αυτό που γίνεται σε αυτόν τον τομέα.
<P>
Είτε το Συμβούλιο λαμβάνει μια ομόφωνη απόφαση είτε δεν λαμβάνει καμία απόφαση. Γι' αυτό πιστεύω ότι αυτό αποδυναμώνει και περιορίζει τη δύναμη της Ευρωπαϊκής Ένωσης να απαντήσει σε νέες προκλήσεις. Όπως είπε με τόση σαφήνεια ο κ. Watson, η μόνη ευκαιρία που έχει το Ευρωπαϊκό Κοινοβούλιο να συνεργαστεί με το Συμβούλιο είναι μια συνάντηση αβροφροσύνης, και ως μια δημοκρατικά εκλεγμένη συνέλευση πρέπει να έχουμε τη δυνατότητα να συμμετέχουμε στις αποφάσεις.
<P>
Χαιρετίζουμε τη δημιουργία της Ευρωπαϊκής Υπηρεσίας για τα Θεμελιώδη Δικαιώματα, και ελπίζουμε ότι αυτή η υπηρεσία θα είναι σε θέση να ελέγχει δίκαια όλες τις δραστηριότητες της ΕΕ στον τομέα της αστυνομικής και δικαστικής συνεργασίας.
<P>
Θέλω επίσης να επισημάνω ότι η Ομάδα μας υποστηρίζει τον συντονιστή αντιτρομοκρατικής δράσης της ΕΕ , όποιος και αν είναι, αλλά αυτό πρέπει να γίνει σύντομα. Το σημαντικό είναι ότι δεν πρέπει να είναι ένας χάρτινος τίγρης, αλλά να έχει μια ξεκάθαρη και ισχυρή εντολή.
<P>
Τέλος, και θα τελειώσω εδώ, πιστεύω ότι είναι δίκαιο να πούμε ότι η δράση της Ευρωπαϊκής Ένωσης στην καταπολέμηση της τρομοκρατίας και των συνεπειών της πρέπει να συμπεριλαμβάνει μια σημαντική διάσταση: την υποστήριξη και την προστασία των θυμάτων και των οικογενειών τους.
<SPEAKER ID="029" NAME="Sarah Ludford" AFFILIATION="ALDE">
(EN) Κύριε Πρόεδρε, καθώς κατάγομαι από το Λονδίνο, δεν υποβαθμίζω με κανέναν τρόπο την τρομοκρατική απειλή. Αντιθέτως, εμείς οι Λονδρέζοι την υφιστάμεθα εδώ και δεκαετίες, συμπεριλαμβανομένης της περιόδου όταν επρόκειτο για την ιρλανδική τρομοκρατία που χρηματοδοτούνταν εν μέρει από τις "ΠΑ. " ηθική υπεροχή είναι επισφαλής.
<P>
" Europol μας πληροφορεί ότι πραγματοποιήθηκαν 500 περίπου τρομοκρατικές επιθέσεις στην ΕΕ το περασμένο έτος. Πρόκειται βεβαίως για μια μείζονα εγκληματική απειλή, αλλά το ίδιο ισχύει για τη διακίνηση ναρκωτικών, την εμπορία ανθρώπων και τη διαφθορά. Έχει αναλάβει το Συμβούλιο δράση προκειμένου να εμμείνει στο ότι όλα τα κράτη μέλη πρέπει να υπογράψουν και να επικυρώσουν την Ευρωπαϊκή Σύμβαση κατά της Εμπορίας Ανθρώπων; Διαμαρτυρήθηκε το Συμβούλιο όταν η κυβέρνηση του "Β έθεσε τον Ιανουάριο τέλος σε μια σημαντικότατη έρευνα για διαφθορά σε βάρος του "εθνικού πρωταθλητή" στην κατασκευή όπλων, τη BAE;
<P>
Απλά και μόνο το γεγονός ότι οι Φιλελεύθεροι αμφισβητούν την αποτελεσματικότητα της απαγόρευσης υγρών συγκριτικά με την ενόχληση που προκαλεί, ή ότι αμφισβητούν τη μαζική συλλογή προσωπικών δεδομένων, δεν σημαίνει ότι είμαστε επιεικείς απέναντι στην τρομοκρατία. Κανένας τομέας πολιτικής δεν θα πρέπει να ξεφεύγει από τη δημοκρατική λογοδοσία.
<P>
Με υπερηφάνεια διετέλεσα αντιπρόεδρος της έρευνας του Ευρωπαϊκού Κοινοβουλίου για τις κατ' εξαίρεση παραδόσεις και συμμερίζομαι την οργή που εξέφρασαν ορισμένοι για την πλήρη σιγή του Συμβουλίου ενόψει των ευρημάτων μας σύμφωνα με τα οποία πολλά κράτη μέλη ήταν συνεργοί σε μαζικές παραβιάσεις ανθρωπίνων δικαιωμάτων, απαγωγές και βασανιστήρια.
<P>
Το Συμβούλιο θα ήταν καλό να εξετάσει τα δικά του θέματα προτού κατασπαράξει τις πολιτικές ελευθερίες των πολιτών της ΕΕ. Οι βουλευτές του ΕΚ δεν είναι ενήμεροι για την εφαρμογή της απόφασης πλαισίου για την τρομοκρατία η οποία εγκρίθηκε πριν από πέντε έτη. Την έχουν μεταφέρει πλήρως όλα τα κράτη μέλη; Πόσες περιπτώσεις υπήρξαν; Πόσες έρευνες ή καταδίκες έχουν καταγραφεί; Γνωρίζουμε ότι οι υπηρεσίες, ακόμη και εντός του ίδιου κράτους, δεν ανταλλάσσουν πληροφορίες λόγω της αντιζηλίας, του αγώνα για εξουσία και του πολέμου για επικράτηση, πολύ δε περισσότερο μέσω της διασυνοριακής συνεργασίας. Γιατί να μην γίνει αυτό προτεραιότητα αντί της συνεχούς φρενήρους θέσπισης νόμων για την αποστέρηση της ιδιωτικότητάς μας;
<P>
Υπάρχει επίσης μεγάλη ασυνέπεια όσον αφορά την αντιμετώπιση του ριζοσπαστισμού. Πρόκειται για ένα σημαντικό θέμα, το οποίο όμως συνεπάγεται επίσης την ενσωμάτωση της μεγάλης πλειονότητας των μετριοπαθών μουσουλμάνων· ωστόσο, υπάρχουν μέρη της ΕΕ όπου παρουσιάζονται μεγάλες δυσκολίες όσον αφορά την οικοδόμηση μουσουλμανικών τεμενών. Γιατί να μην εξετάσουμε αυτό το θέμα;
<P>
Ο κ. Szymański εξέφρασε την ακροδεξιά άποψη ότι δεν μπορούμε να καταβάλουμε ένα εξαιρετικά υψηλό τίμημα για την ασφάλεια. Διαφωνώ σθεναρά με αυτό. Δεν το είπαν αυτό οι κομμουνιστές για να δικαιολογήσουν την καταστολή; Αντί να ανταλλάσσουμε τη μεγάλη ελευθερία με την ασφάλεια, ας δούμε τι έχει πραγματικά αποτελέσματα: στοχοθετημένες έρευνες και αστυνόμευση που ασκείται από τις μυστικές υπηρεσίες. Με αυτόν τον τρόπο θα διατηρήσουμε την εμπιστοσύνη και τη συνεργασία των πολιτών.
<SPEAKER ID="030" NAME="Mario Borghezio" AFFILIATION="UEN">
- (IT) Κύριε Πρόεδρε, κυρίες και κύριοι, στις 11 Σεπτεμβρίου στις Βρυξέλλες, πολλά δημοκρατικά κινήματα με καθολική και χριστιανική βάση οργάνωσαν μια μείζονα διαδήλωση κατά της ισλαμικής τρομοκρατίας και στη μνήμη των θυμάτων της 11ης Σεπτεμβρίου, ο σοσιαλιστής δήμαρχος των Βρυξελλών όμως την απαγόρευσε με μια κατάπτυστη δικαιολογία που παρέπεμπε σε εσωτερικές πολιτικές διεργασίες.
<P>
Αυτό στέλνει ένα αρνητικό μήνυμα για την τρομοκρατία, ακόμη όμως σοβαρότερο είναι το κόρτε του πρωθυπουργού Ρομάνο Πρόντι και του υπουργού Εξωτερικών κ. D'Alema με τους τρομοκράτες της Χαμάς. Τα πολιτικά μηνύματα που στέλνει η Ευρώπη θα πρέπει, τουναντίον, να είναι ενωμένα κατά της ισλαμικής τρομοκρατίας και θα πρέπει να εναντιωθούμε από κοινού σε εκείνους που βγάζουν στα τζαμιά κηρύγματα εναντίον μας και εναντίον της ασφάλειάς μας.
<P>
Επικροτώ τη δήλωση του Επιτρόπου ότι οι ευρωπαίοι πολίτες πρέπει να προστατεύονται περισσότερο και να νιώθουν περισσότερο προστατευμένοι, τουλάχιστον όσο και οι πολίτες των "ΠΑ, και ότι, επομένως, είναι αναγκαίο να ενισχύσουμε τις διατλαντικές σχέσεις. Σας ερωτώ, ωστόσο, κύριε Frattini, σχετικά με τον άμεσο κίνδυνο τρομοκρατικών επιθέσεων, που θα εξαπολύονταν με τη χρήση βακτηριολογικών όπλων, επί παραδείγματι -ο Θεός να φυλάει- ή με πυρηνικά όπλα: είμαστε έτοιμοι; " Νότια Ευρώπη αποδείχτηκε ανέτοιμη στην απειλή των πυρκαγιών, τώρα όμως φαίνεται ότι πρέπει να κάνουμε περισσότερα - πολύ περισσότερα. Σας εύχομαι κάθε επιτυχία στο έργο σας, κύριε Frattini.
<SPEAKER ID="031" NAME="Κυριάκος Τριανταφυλλίδης" AFFILIATION="GUE/NGL">
Κύριε Πρόεδρε, θα ξεκινήσω επισημαίνοντας ότι η προσπάθεια που επιχειρείται τα τελευταία χρόνια για να καταστεί η τρομοκρατία πυλώνας δράσης και προτεραιότητας της Ευρωπαϊκής Ένωσης είναι αδιέξοδη.
<P>
Στις "ΠΑ οι μυστικές υπηρεσίες θα είναι σε θέση να παρακολουθούν απρόσκοπτα όλες τις τηλεφωνικές συνδιαλέξεις, τις διαδικτυακές δραστηριότητες και την ηλεκτρονική επικοινωνία όλων, σε όλα τα βασισμένα στις "ΠΑ διαδίκτυα. Αυτή η εξέλιξη είναι μια ακόμα προσπάθεια του καθολικού ελέγχου και της αστυνόμευσης των πολιτών ανά το παγκόσμιο, στα οποία η Ευρωπαϊκή Ένωση δυστυχώς ·έχει συγκατανεύσει υιοθετώντας μέτρα που αποβαίνουν σε βάρος και αυτής τούτης της ανάπτυξής της. Μεγάλο μέρος του προϋπολογισμού της διατίθεται για τη θεσμοποίηση και ενίσχυση οργάνων αστυνόμευσης, στρατιωτικών επιχειρήσεων, δημιουργία εγκαταστάσεων φυλάκισης μεταναστών κλπ.
<P>
Ειδικότερα, θέλω να αναφερθώ στο θέμα του καταρτισμού των καταλόγων τρομοκρατών που δεν υπάγονται σε κανένα δημοκρατικό και θεσμικό νομοθετικό έλεγχο και σε καμία διαδικασία δικαστικού ελέγχου και αναθεώρησης έφεσης. Ακόμα και μετά από τις αποφάσεις του Ευρωπαϊκού Δικαστηρίου στις 12 Δεκεμβρίου του 2006, όπου το Δικαστήριο αποφάνθηκε επί της έλλειψης ελέγχων και της μη τήρησης των αναγκαίων μέτρων προστασίας των ανθρωπίνων δικαιωμάτων, η Ευρωπαϊκή Ένωση προχώρησε σε σχηματικές μόνο αλλαγές.
<P>
Θεμελιώδη προβλήματα παραμένουν. Τα κράτη μέλη δεν είναι αναγκασμένα να παραχωρούν αποδεικτικά στοιχεία για τα άτομα που προτείνουν στον κατάλογο, ενώ -και αυτό είναι ακόμα πιο επικίνδυνο- η ίδια η Επιτροπή παραμένει αρμόδια και για την προσθήκη και για την απαλοιφή ατόμων και οργανώσεων από τον εν λόγω κατάλογο. Παραμένει δηλαδή, κύριε Πρόεδρε, δικαστής ένορκος και εκτελεστικό σώμα.
<SPEAKER ID="032" NAME="Koenraad Dillen" AFFILIATION="ITS">
(NL) Κύριε Πρόεδρε, σημειώνω με λύπη μου ότι πάρα πολλά άτομα εδώ στην αίθουσα για μία ακόμη φορά ντρέπονται να πουν τα πράγματα με το όνομά τους. Είτε μας αρέσει είτε όχι, η ωμή πραγματικότητα είναι ότι η διεθνής τρομοκρατία είναι ξεκάθαρα και απλά ο πόλεμος που κήρυξαν ακραίοι ισλαμιστές κατά της Δύσης. Πρέπει να έχουμε το σθένος να αναγνωρίσουμε ότι ο εχθρός βρίσκεται ήδη εντός των τειχών μας. Τα δίκτυα της τζιχάντ λειτουργούν σε ολόκληρη την Ευρώπη, και τα τζαμιά καλούν τους πιστούς σε ιερό πόλεμο εναντίον της ανοικτής κοινωνίας μας. Χθες είδαμε άλλο ένα χαρακτηριστικό παράδειγμα αυτού του πράγματος στη Δανία. Επομένως, ποτέ άλλοτε δεν ήταν τόσο επιτακτική η ανάγκη για τη λήψη συνολικών μέτρων εναντίον αυτού του ισλαμικού Δούρειου Ίππου. Εξάλλου, έχουμε δικαίωμα και καθήκον να προασπίσουμε τις αξίες της ανοικτής κοινωνίας μας.
<P>
Τι κάνουμε αντ' αυτού; Όπως μόλις είπε ο συνάδελφος κ. Borghezio, μια τυπική έκφραση της ευρωπαϊκής δειλίας είναι η απόφαση του Freddy Thielemans, του σοσιαλιστή δημάρχου των Βρυξελλών, να απαγορεύσει μια πορεία εναντίον της αυξανόμενης ισλαμοποίησης της Ευρώπης, που σχεδιαζόταν για την Τρίτη 11 Σεπτεμβρίου, με την αιτιολογία ότι η διαδήλωση μπορεί να εκλαμβανόταν ως προσβολή από την ολοένα και διευρυνόμενη και ενδιαφέρουσα από εκλογικής άποψης ισλαμική κοινότητα. " Ευρώπη επιζητεί τη διάδοση των αξιών μιας ανοικτής κοινωνίας, πρωτίστως της ελευθερίας της έκφρασης, σε ολόκληρο τον κόσμο, την ίδια στιγμή που φιμώνει τους υπέρμαχους αυτών των ίδιων ευρωπαϊκών αξιών σε αυτήν την ίδια την επίσημη πρωτεύουσά της. Αυτό λέει πολλά για το Ευρωπαϊκό Κοινοβούλιο, καθώς δεν λαμβάνεται καμία ξεκάθαρη θέση επί του θέματος.
<SPEAKER ID="033" NAME="Timothy Kirkhope" AFFILIATION="PPE-DE">
(EN) Κύριε Πρόεδρε, αυτή η συζήτηση αφορά την ασφάλεια του λαού μας και τη διατήρηση του τρόπου ζωή μας, της φιλελεύθερης δημοκρατίας μας, του κράτους δικαίου και της υπεράσπισης της ελευθερίας.
<P>
" τρομοκρατία χτυπά στην καρδιά όλων αυτών. Με όλες τις μορφές της, η τρομοκρατία ορίζει τον αγώνα μεταξύ του καλού και του κακού, και πρέπει να παραμένουμε πάντα σε εγρήγορση. Στη Βρετανία, είχαμε να αντιμετωπίσουμε τον IRA για τρεις δεκαετίες. Πιο πρόσφατα, σημειώθηκαν οι βομβιστικές επιθέσεις αυτοκτονίας στο Λονδίνο και οι προσπάθειες αιματοχυσίας στη Γλασκόβη.
<P>
Οι συνάδελφοί μου από την Ισπανία παλεύουν με τη μοχθηρή εκστρατεία τρόμου που έχει εξαπολύσει η ETA. Έχουν την πλήρη στήριξή μας στη γενναία τους αντίδραση. " αντιμετώπιση της ριζοσπαστικοποίησης αποτελεί μείζονα πρόκληση, αλλά ζούμε σε έναν κόσμο όπου η τρομοκρατική απειλή μεταβάλλεται συνεχώς και γίνεται πιο σύνθετη. Οι δημοκρατίες του κόσμου πρέπει να παραμένουν σε εγρήγορση, πρέπει να ανταλλάσσουν μυστικές πληροφορίες πιο αποτελεσματικά και πρέπει να είναι έτοιμες να αναλάβουν σκληρή δράση.
<P>
" τρομοκρατία είναι μια πράξη πολέμου ενάντια στη δομή της κοινωνίας μας. Διαπράττεται από εγκληματίες και δολοφόνους οι οποίοι απεχθάνονται τη φιλελεύθερη δημοκρατία και την ελευθερία μας. Οι τρομοκρατικές ομάδες πρέπει να απαγορευτούν, και όσοι διαπράττουν πράξεις βίας, υποκινούν την τρομοκρατία ή υποθάλπουν τους τρομοκράτες πρέπει να αντιμετωπιστούν. Όσον αφορά τη δράση που μπορούν να αναλάβουν από κοινού τα κράτη μέλη της ΕΕ, παρακολουθήσαμε το σαββατοκύριακο τη σύλληψη κατασκευαστών βομβών της ΕΤΑ. Αυτό αποδεικνύει ότι οι ομάδες κοινής έρευνας δίνουν προστιθέμενη αξία στον αγώνα κατά της τρομοκρατίας.
<P>
Σήμερα ψηφίζουμε για τον περιορισμό των υγρών στα αεροσκάφη. " ασφάλεια των ταξιδιωτών πρέπει να είναι η κύρια ανησυχία μας - ανησυχία δική μας, των κυβερνήσεων, των υπεύθυνων των αεροδρομίων και των αεροπορικών εταιρειών. Όμως, όπως συμβαίνει με όλους τους νόμους, μπορούν να υπάρξουν βελτιώσεις υπό το πρίσμα της εμπειρίας και πιστεύω ότι υπάρχει πιθανότητα -και μάλιστα μεγάλη- αναθεώρησης του τρόπου με τον οποίο λειτουργεί αυτή η νομοθεσία.
<P>
Ταυτόχρονα, θα πρέπει να βασιστούμε ουσιαστικά στις πληροφορίες που διαθέτουμε προκειμένου να βοηθήσουμε τους νομοθέτες, όπως και τους εαυτούς μας, να καθορίσουν τον χαρακτήρα και το μέγεθος της συνεχιζόμενης απειλής. Επιδοκιμάζω τις προτάσεις του Επιτρόπου Frattini, οι οποίες είναι θετικές από αυτήν την άποψη.
<P>
Εκτιμώ ότι υπάρχει μια ευαίσθητη ισορροπία, αλλά σε κάθε περίπτωση πρέπει πάντα να κάνουμε ό,τι είναι δυνατόν προκειμένου να προστατεύσουμε τον λαό μας από τις μοχθηρές και δολοφονικές προθέσεις της τρομοκρατίας.
<SPEAKER ID="034" NAME="Claudio Fava" AFFILIATION="PSE">
(IT) Κύριε Πρόεδρε, κυρίες και κύριοι, πιστεύω ότι αυτή η συζήτηση μας δίνει τη δυνατότητα, στο μεταξύ, να υπερκεράσουμε, να καταγράψουμε, αλλά και να ξεπεράσουμε ορισμένα σοβαρά σφάλματα - ένα πρώτο σφάλμα. Συζητάμε για μια στρατηγική κατά της τρομοκρατίας, όχι κατά του Ισλάμ, το να περιορίζουμε όμως τα αίτια της τρομοκρατίας με έναν απλουστευτικό τρόπο στον ισλαμικό φονταμενταλισμό είναι μια μάλλον επιφανειακή προσέγγιση, μια μάλλον απλουστευτική ανάγνωση. Ομοίως, ορισμένες αποστροφές που μόλις άκουσα μου προκαλούν ανησυχία: τα τζαμιά φέρνουν τον πόλεμο στις κοινωνίες μας! Αυτές είναι μάλλον γενικές, μάλλον βίαιες και μάλλον άξεστες απόψεις. Φανταστείτε αύριο στην Τουρκία να σηκωθεί ένας βουλευτής στην τουρκική Εθνοσυνέλευση και να πει "οι χριστιανικές εκκλησίες φέρνουν τον πόλεμο στην κοινωνία μας" - ποια θα ήταν η οργίλη αντίδραση του Ευρωπαϊκού Κοινοβουλίου;
<P>
Θέλω, επίσης, να κάνω μια πρόταση στον κ. Frattini: γνωρίζουμε ότι ο τομέας της επιβολής του νόμου είναι απολύτως θεμελιώδης, τόσο όσο και η πρόληψη. Πιστεύω, όμως, ότι πρέπει να γίνονται υπολογισμοί με βάση όχι τους συλληφθέντες εικαζόμενους τρομοκράτες, αλλά τους πραγματικούς τρομοκράτες που κηρύσσονται ένοχοι. Θα ήταν χρήσιμο να καταγράψουμε ή να διερευνήσουμε πόσοι ύποπτοι για τρομοκρατία συνελήφθησαν τα τελευταία χρόνια στις χώρες μας, για να αφεθούν ελεύθεροι κατόπιν.
<P>
Λάβαμε ορισμένες απαντήσεις από το Συμβούλιο, ορισμένες από αυτές όμως ήταν αποσπασματικές. Θέλω να εστιάσω εδώ σε τρία σημεία που πρέπει να διερευνήσουμε πιο ενδελεχώς: δεν μας είναι πολύ σαφές ποιος πρέπει να είναι ο ρόλος του Ευρωπαϊκού Κοινοβουλίου και με ποιόν τρόπο θα συνδεθεί πραγματικά με αυτήν τη στρατηγική της Ευρωπαϊκής Ένωσης. Δεν πιστεύουμε -και αυτό το επεσήμαναν άλλοι βουλευτές- ότι αρκεί μια συνάντηση κάθε έξι μήνες ανάμεσα στον Αντιπρόεδρο και τον Πρόεδρο της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων και το Συμβούλιο. Πιστεύουμε ότι απαιτείται ποιότητα και επίπεδο συναίνεσης που δεν μπορεί να περιοριστεί σε αυτές τις επίσημες, εθιμοτυπικές συναντήσεις.
<P>
Δεν μας είναι σαφές τι θα συμβεί σε σχέση με τα καθήκοντα του συντονιστή αντιτρομοκρατικής δράσης της ΕΕ. Μας δόθηκε η εξήγηση ότι αυτός ο ρόλος συνδέεται πρωτίστως με την παροχή στρατηγικών εκτιμήσεων και τη διάδοση πληροφοριών. Όταν η επιτροπή μας είχε την ευκαιρία να μιλήσει με τον κ. de Vries, αυτός παραδέχθηκε ότι ο ρόλος ήταν παντελώς κενός περιεχομένου και μέσων. Σε αυτήν την περίπτωση, πιστεύω ότι τίποτα δεν μπορεί να είναι πιο επιζήμιο από έναν θεσμικό ρόλο που δεν διαθέτει τα μέσα με τα οποία θα υφίσταται ή θα λογοδοτεί.
<P>
Τέλος, κύριε Πρόεδρε, δεν είναι σαφές ποια θέση θα υιοθετήσει η πορτογαλική Προεδρία σχετικά με την ευρω-ατλαντική συνεργασία. Θέλω να επανέλθω στο πολύ απλό και πολύ ειλικρινές αίτημα που περιλαμβάνεται στην ερώτησή μας. " ερώτηση ήταν αν αυτή η συνεργασία θα συνεχιστεί σύμφωνα με μεθόδους που συνάδουν με το άρθρο 6 της Συνθήκης, όπως πρότεινε το Ευρωπαϊκό Κοινοβούλιο μετά την ολoκλήρωση της έρευνας για τη CIA. Χρειαζόμαστε μια ξεκάθαρη απάντηση. Μια κοινή στρατηγική έχει νόημα αν περιλαμβάνει τον πλήρη σεβασμό των θεμελιωδών δικαιωμάτων των πολιτών, αυτό όμως δεν συμβαίνει πάντα.
<P>
Επικροτούμε την πρωτοβουλία του Αντιπροέδρου Frattini να διανεμηθεί ένα ερωτηματολόγιο στα κράτη μέλη της ΕΕ προκειμένου να διαπιστωθεί τι μέσα έχουν ενεργοποιήσει και τι αντιδράσεις προκάλεσαν αυτά τα μέσα, μεταξύ άλλων σε ό,τι αφορά τον σεβασμό των θεμελιωδών ελευθεριών των πολιτών, σε αυτό το σημείο όμως θέλουμε να σας γνωστοποιήσουμε ότι το Ευρωπαϊκό Κοινοβούλιο προτίθεται, πάντως, να ενθαρρύνει την παρακολούθηση των συμπερασμάτων της εξεταστικής επιτροπής για τη CIA και να θέσει την επίσημη ερώτηση: τι δράση ανέλαβαν το Συμβούλιο και η Επιτροπή σε σχέση με τα πολλά αιτήματα που διατυπώθηκαν σε αυτές τις εκθέσεις;
<P>
Κύριε Πρόεδρε, εν κατακλείδι, πιστεύω πως είμαι σε θέση να πω ότι η καταπολέμηση της τρομοκρατίας απαιτεί υψηλό επίπεδο κοινωνικής συναίνεσης και πρέπει να γρηγορούμε σε ό,τι αφορά τις αρχές που ορίζονται στο άρθρο 6 της Συνθήκης. " αποφυγή των κρουσμάτων κατάχρησης εξουσίας και των απλουστευτικών προσεγγίσεων είναι ο μόνος τρόπος για να εξασφαλίσουμε την επίτευξη αυτής της συναίνεσης.
<SPEAKER ID="035" NAME="Sophia in 't Veld" AFFILIATION="ALDE">
(NL) Κύριε Πρόεδρε, η δημοκρατία, τα δικαιώματα των πολιτών και το κράτος δικαίου είναι πράγματα που μου είναι εξαιρετικά προσφιλή• όσο προσφιλή μου είναι η ζωή η δική μου και των ευρωπαίων συμπολιτών μου. Το να λέμε ότι αυτά τα δύο αλληλοαναιρούνται είναι μια επικίνδυνη ανοησία. Πρέπει να εναντιωθούμε στους εχθρούς της δημοκρατίας• με αυτό εννοώ τους τρομοκράτες, αλλά και την απειλή για τη δημοκρατία που συνιστά η υπερβολική κρατική εξουσία και η εξαίρεση από τον δημοκρατικό έλεγχο. Έχουμε ακούσει επανειλημμένως το Συμβούλιο, και σε μικρότερο βαθμό την Επιτροπή, να μιλάνε για θεμελιώδη δικαιώματα, ανθρώπινα δικαιώματα και δημοκρατία, αυτά όμως ακούγονται μάλλον ως κούφια λόγια, όταν μαθαίνουμε ότι μεγεθύνεται με ταχείς ρυθμούς ο κρατικός έλεγχος πάνω στους πολίτες. Κάθε άκρως προσωπική λεπτομέρεια της ιδιωτικής μας ζωής είναι πλέον γνωστή. Από την άλλη πλευρά, όμως, οι πολίτες ασκούν ολοένα και λιγότερο έλεγχο στο κράτος.
<P>
Επιπλέον, οι εθνικές αρχές και το Συμβούλιο αρνούνται να λογοδοτούν. Θέλω να μας πει το Συμβούλιο, για παράδειγμα, ποια είναι η κατάσταση σε σχέση με την ομάδα επαφής υψηλού επιπέδου που διαπραγματεύεται με τις "νωμένες Πολιτείες για τη μεταφορά των προσωπικών δεδομένων μας. Μας λένε συνεχώς ότι πρόκειται για διερευνητικές συζητήσεις, φαίνεται όμως ότι οι "νωμένες Πολιτείες μοιάζουν να πιστεύουν ότι είμαστε ήδη πανέτοιμοι να υπογράψουμε μια συμφωνία. Ποια είναι η κατάσταση, κύριε Προεδρεύοντα; Ποια είναι η εντολή των διαπραγματευτών; Ποιο είναι το θέμα των διαπραγματεύσεων; Αυτό συζητήθηκε στη Λισαβόνα στις 19 και 20 Ιουλίου. Γιατί τα εθνικά κοινοβούλια και το Ευρωπαϊκό Κοινοβούλιο -οι ευρωπαίοι πολίτες- δεν ενημερώνονται επί του θέματος;
<P>
Ένα άλλο παράδειγμα είναι ο πρόσφατος νόμος των "ΠΑ περί παρακολούθησης ξένων πληροφοριών. Ο κ. Watson και εγώ υποβάλαμε ερωτήσεις για το θέμα αυτό. Πρόκειται για έναν νόμο που παρέχει στις "ΠΑ τη δυνατότητα να καταγράφουν σχεδόν όλες τις ενδοευρωπαϊκές επικοινωνίες μας, τις τηλεφωνικές κλήσεις μας και την ηλεκτρονική αλληλογραφία μας. Γιατί το Συμβούλιο λέει ότι δεν έχει την παραμικρή σχέση με αυτό; Δεν έχει το Συμβούλιο καμία ευθύνη να προστατεύει την ιδιωτική ζωή των ευρωπαίων πολιτών;
<P>
Το τρίτο παράδειγμα αφορά τις καταστάσεις ονομάτων επιβατών. Το έχουμε συζητήσει αυτό το θέμα άπειρες φορές στο παρελθόν. Δεν είχε προλάβει να στεγνώσει το μελάνι στη συμφωνία και οι "ΠΑ απέσυραν τη μοναδική καλή συνιστώσα του: την εφαρμογή του νόμου για την προστασία της ιδιωτικότητας στους ευρωπαίους πολίτες. " Επιτροπή λέει ότι πρόκειται να θεσπιστεί ένα ευρωπαϊκό σύστημα για τις καταστάσεις ονομάτων επιβατών, έχει όμως γίνει μέχρι στιγμής κάποια αξιολόγηση των αποτελεσμάτων του αμερικανικού προγράμματος PNR; Χαίρομαι ιδιαιτέρως που ο Επίτροπος λέει ότι πρόκειται να γίνει αξιολόγηση και ότι θα καλύψει όχι μόνο την εφαρμογή, αλλά και τα αποτελέσματα της αντιτρομοκρατικής πολιτικής και τον αντίκτυπο στα θεμελιώδη δικαιώματα, δεδομένου ότι αυτό έπρεπε να έχει γίνει προ πολλού.
<P>
Είναι ενδιαφέρον ότι, αν κάποιος ασκήσει κριτική ή διατυπώσει κρίσιμα ερωτήματα για την αντιτρομοκρατική πολιτική, συχνά ακούει να του καταλογίζουν αντιαμερικανισμό. Ωστόσο, στην πραγματικότητα οι ίδιοι οι Αμερικανοί θέτουν αυτά τα κρίσιμα ερωτήματα και διεξήγαγαν συνολικές αξιολογήσεις τους τελευταίους μήνες και θέτουν υπό σοβαρή αμφισβήτηση την αποτελεσματικότητα αυτών των μέτρων. Συνεπώς, αντί να επιδίδεται σε έναν άκριτο μιμητισμό και να υιοθετεί μια κακή αμερικανική πολιτική, η Ευρώπη πρέπει να υιοθετήσει μια καλή πολιτική και, από κοινού με τις "ΠΑ, να εξετάσει τι είναι και τι δεν είναι αναγκαίο.
<SPEAKER ID="036" NAME="Paul Marie Coûteaux" AFFILIATION="IND/DEM">
(FR) Κύριε Πρόεδρε, προφανώς και δεν είμαι κατά της λιτανείας των λεπταίσθητων αισθημάτων, των εξορκισμών και των ευσεβών πόθων, που δεσπόζουν σε αυτήν τη συζήτηση, πραγματικά όμως αδυνατώ να δω σε αυτά το είδος της αντικειμενικότητας που πιστεύω ότι απαιτείται για να κατανοήσουμε ένα φαινόμενο που εμφανίστηκε τόσο αιφνιδιαστικά για να κυριαρχήσει στη σκέψη μας - τόσο αιφνιδιαστικά, μάλιστα, που δεν μπαίνουμε στον κόπο να επεξεργαστούμε τις εισροές και εκροές του, τα αίτια και τις συνέπειες. Κυρίες και κύριοι, τι άλλο είναι η πολιτική παρά η υπομονετική επεξεργασία των αιτίων και των συνεπειών αυτού που μας απασχολεί άμεσα;
<P>
Παντού εγκαθίστανται τρομακτικά συστήματα παρακολούθησης από κάμερες, σε δημόσιους χώρους, ακόμη και σε δρόμους. Για ποιόν λόγο; Για την καταπολέμηση της τρομοκρατίας. Φακελώνουμε τους πολίτες, αναπτύσσουμε αστυνομικές υπηρεσίες, ενίοτε και τη μυστική αστυνομία. Γιατί; Για την καταπολέμηση της τρομοκρατίας. Επαναφέρουμε τα βασανιστήρια. Γιατί; Για την καταπολέμηση της τρομοκρατίας. Αλλάζουμε τους νόμους και τους αψηφούμε ολοένα και περισσότερο, αψηφούμε ακόμα και τα θεμελιώδη δικαιώματα των πολιτών, που υποτίθεται ότι αντικατέστησαν τις παλαιές Βίβλους μας. Γιατί; Για την καταπολέμηση της τρομοκρατίας. Εγκαθιστούμε ασπίδες αντιπυραυλικής προστασίας παντού, ακόμα και σε χώρες όπως η Τσεχική Δημοκρατία, προς μεγάλη δυσαρέσκεια των πολιτών της, που εν πάση περιπτώσει δεν έχουν βιώσει καμία τρομοκρατική ενέργεια, όλα δε αυτά εν ονόματι της καταπολέμησης της τρομοκρατίας. Εν ολίγοις, διαιρούμε τα έθνη, δημιουργούμε δυσπιστία μεταξύ των πολιτών και, το κυριότερο, τους εκφοβίζουμε, πράγμα που συνέβη στα ευρωπαϊκά έθνη μας, αλίμονο, τόσο στη δυτική όσο και στην ανατολική Ευρώπη. Γιατί; Για την καταπολέμηση της τρομοκρατίας.
<P>
Κυρίες και κύριοι, δεν είναι ξεκάθαρο ότι δεν μας απορροφά η τρομοκρατία, αλλά η καταπολέμηση της τρομοκρατίας; Ένα δόλιο πέπλο συσκοτίζει την όρασή μας και δεν μπορούμε καν να το δούμε. Δεν αρνούμαι, βεβαίως, τον ελεεινό χαρακτήρα των επιθέσεων στα έθνη μας, στην Ισπανία και στο "νωμένο Βασίλειο. Ωστόσο, αυτά τα παραδείγματα είναι εύγλωττα σε σχέση με το ότι η τρομοκρατία έπληξε αυτές τις χώρες, επειδή υποστήριξαν μια πράξη πολέμου: την εισβολή σε ένα κυρίαρχο έθνος. Επιπλέον, δεν φοβάμαι να πω ότι αυτό που συνέβη στο Ιράκ δεν ήταν τόσο απάντηση στην τρομοκρατία όσο άλλη μια μακραίωνη, βαρβαρική μορφή τρομοκρατίας, που ανέβασε τη διεθνή ένταση μια βαθμίδα παραπάνω.
<P>
Πράγματι, η ίδια η τρομοκρατία είναι συνέπεια ενός κόσμου σε βαθιά ανισορροπία, στον οποίο κυριαρχεί μια αυτοκρατορία που, όπως όλες οι παγκόσμιες αυτοκρατορίες, αρνείται τα σύνορα και τους λαούς, με στόχο τη δημιουργία παντού ενός μονοδιάστατου, ομοιόμορφου κόσμου, που παραμένει μανικά προσηλωμένος στην αξία των αγαθών και μόνο. Ενός κόσμου τόσο ασφυκτικού και βίαιου έναντι της πολυμορφίας των διαφόρων λαών, ώστε η μόνη απάντηση είναι ένα άλλο είδος βίας, που προφανώς είναι εξίσου απαράδεκτη: ο τρόμος.
<P>
Ας έχουμε το σθένος να το σκεφθούμε πραγματικά αυτό. Τι θα γινόταν αν η τρομοκρατία ήταν πρωτίστως συνέπεια αυτού του νέου κατηγορηματικού προτάγματος που επιβάλλεται από τις δυνάμεις της αγοράς και είναι τμήμα της λογικής της: της κατάργησης των συνόρων. Όχι μόνο η κατάργηση των συνόρων, η μόδα της διασυνοριακότητας, καταλύει την πολυμορφία του κόσμου και εξαγριώνει εκείνους που θέλουν να την διατηρήσουν, αλλά επίσης η εξαφάνιση των συνόρων ενθαρρύνει τις μηχανορραφίες των συμμοριών. Μήπως αυτό, κυρίες και κύριοι, είναι ένα σημείο προς συζήτηση που πρέπει να προστεθεί στη συζήτηση σχετικά με την καταπολέμηση της τρομοκρατίας;
<SPEAKER ID="037" NAME="Ryszard Czarnecki" AFFILIATION="UEN">
(PL) Κύριε Πρόεδρε, η πραγματικότητα της αρχαίας Ευρώπης ήταν ο Αννίβας ante portas. " πραγματικότητα της σύγχρονης Ευρώπης είναι η τρομοκρατία ante portas, προ των πυλών δηλαδή. Εδώ και έναν χρόνο το Ευρωπαϊκό Κοινοβούλιο έχει εμπλακεί επισήμως σε μια διοργανική συζήτηση. Αυτό είναι καλό, ιδίως αφού η Ευρώπη πραγματικά εξακολουθεί να βιώνει τρομοκρατικές επιθέσεις και σίγουρα θα τις βιώσει και στο μέλλον. Αυτό για το οποίο συζητάμε είναι η επιβολή πραγματικών περιορισμών στη δυνατότητα διεξαγωγής αυτών των επιθέσεων.
<P>
Είναι, επομένως, σωστό να θέλουμε να μάθουμε ποια κράτη μέλη της ΕΕ παρέλειψαν να θεσπίσουν αντιτρομοκρατικά μέτρα, μέτρα που είχαν προκαθοριστεί. Αυτό πρέπει να είναι σαφές για να διασφαλίσουμε ότι η κάθε κοινωνία ξεχωριστά δεν θα περιέλθει σε κατάσταση σοκ αμέσως μετά από επιθέσεις που θα έχουν εξαπολυθεί στην αντίστοιχη χώρα. Ομοίως, θέλουμε να γνωρίζουμε τους πραγματικούς λόγους για την παραίτηση του συντονιστή αντιτρομοκρατικής δράσης της ΕΕ, του κ. de Vries. Οφείλεται μήπως αυτή η απόλυση σε διαφωνίες για θέματα αρμοδιοτήτων;
<P>
" τρομοκρατία δεν είναι μια αφηρημένη έννοια• είναι πολύ απτή. Μιλώ ως εκπρόσωπος μιας χώρας, οι ένοπλες δυνάμεις της οποίας μάχονται στο Ιράκ και στο Αφγανιστάν. Για τη χώρα μου, που δεν έχει καμία εμπειρία τρομοκρατικών επιθέσεων, η τρομοκρατία αποτελεί ωστόσο μια πρόκληση.
<SPEAKER ID="039" NAME="Miguel Portas" AFFILIATION="GUE/NGL">
(PT) Άκουσα προσεκτικά τα όσα είπαν το Συμβούλιο και η Επιτροπή και πρέπει να πω ότι είμαι βέβαιος πως θα διεξαγάγουμε και πάλι αυτήν τη συζήτηση -υπό τους ίδιους ακριβώς όρους που διεξήχθη και αυτή- εντός ολίγων μηνών, διότι, κατά την άποψη του Δρ. Lobo Antunes και του Επιτρόπου Frattini, ό,τι έγινε ήταν καλώς καμωμένο, όλα είναι καλώς καμωμένα· δεν έγιναν καθόλου λάθη και τυχόν αξιολογήσεις δεν θα αποκαλύψουν απολύτως κανένα σφάλμα. Συνεχίζουμε να ακούμε τα ίδια πράγματα ξανά και ξανά και αυτό είναι το βασικό πρόβλημα - σφάλλουν! Όσο συνεχίζουμε να προσεγγίζουμε την τρομοκρατία ως ένα πρόβλημα που εμπίπτει στο πεδίο αρμοδιοτήτων της αστυνομίας και των υπηρεσιών πληροφοριών, θα μεταθέτουμε στο μέλλον το κεντρικό ζήτημα.
<P>
" τρομοκρατία στις μέρες μας συνδέεται στενά με τις αντίστοιχες πολιτικές αρχές που προωθούν τη σύγκρουση των πολιτισμών και τον πόλεμο, και εν προκειμένω η σιωπή σας είναι εκκωφαντική. Για παράδειγμα, ο Επίτροπος Frattini ανακοινώνει μέτρα για τον έλεγχο της διακίνησης εκρηκτικών, τη στιγμή ακριβώς που ο πόλεμος στο Ιράκ έχει μετατραπεί σε σειρά επιχειρηματικών συμφωνιών ύψους εκατομμυρίων δολαρίων και τη στιγμή που οι "νωμένες Πολιτείες αναθέτουν σε εξωτερικούς φορείς τη συλλογή και επεξεργασία διαβαθμισμένων πληροφοριών.
<P>
Θέλουμε έλεγχο της διακίνησης εκρηκτικών; Ξέρω έναν τρόπο: εθνικοποίηση του κλάδου παρασκευής και εμπορίας. Αυτός είναι ο μόνος τρόπος να αποτρέψουμε να γίνουν η τρομοκρατία και η καταπολέμηση της τρομοκρατίας οι δυο πλευρές του ίδιου νομίσματος: η μετατροπή της ζωής και του θανάτου σε επιχειρηματική δραστηριότητα.
<SPEAKER ID="040" NAME="Viorica-Pompilia-Georgeta Moisuc" AFFILIATION="ITS">
(RO) Κυρία Πρόεδρε, η τρομοκρατία είναι ένα περίπλοκο φαινόμενο με μακρά ιστορία, που διαλαμβάνει διάφορες μορφές, από ανατρεπτικά κινήματα με στόχο την κατάργηση της κυριαρχίας των κρατών και της εσωτερικής τάξης, την υποδαύλιση εμφυλίων πολέμων, μέχρι απόπειρες, δολοφονίες και προγκρόμ. Γι' αυτόν τον λόγο πρέπει να υιοθετήσουμε μια πραγματιστική προσέγγιση σε σχέση με αυτό το θέμα, με υπευθυνότητα, και οι ειδικοί επί των διαφόρων επιμέρους τομέων θα πρέπει να συμμετάσχουν στις σχετικές συζητήσεις.
<P>
Οι τρομοκρατικές επιθέσεις της 11ης Σεπτεμβρίου, τα δεκάδες χιλιάδες θύματα και οι τεράστιες ζημίες παρωθούν την κοινωνία, τα ευρωπαϊκά κράτη και τα θεσμικά όργανα να αναλάβουν συντονισμένη, συστηματική και σταθερή δράση σε αρκετούς άξονες, από τους οποίους θέλω να σας υπενθυμίσω τους ακόλουθους:
<P>
1. αντικειμενική αναζήτηση των αιτιών αυτού του φαινομένου και σταθερή βελτίωσή τους.
<P>
2. ανακάλυψη των πηγών χρηματοδότησης των τρομοκρατικών ενεργειών και των διεθνικών πολιτικών και οικονομικών δικτύων.
<P>
3. καθορισμός της σχέσης μεταξύ της τρομοκρατίας αυτής καθαυτής, της πολιτικής εξοπλισμών και των πολέμων με στόχο τη διασφάλιση στρατηγικών πρώτων υλών, υπό το πρόσχημα της καταπολέμησης της τρομοκρατίας.
<P>
Οποιαδήποτε μονομερής προσέγγιση στο θέμα της τρομοκρατίας δεν συμβάλλει στην εξεύρεση της αλήθειας γι' αυτήν και στην εξάλειψη αυτού του επικίνδυνου διεθνικού φαινομένου.
<SPEAKER ID="041" NAME="Antonio Tajani" AFFILIATION="PPE-DE">
- (IT) Κυρία Πρόεδρε, κυρίες και κύριοι, η καταπολέμηση της τρομοκρατίας πρέπει να παραμείνει μία από τις βασικές προτεραιότητες της Ευρωπαϊκής Ένωσης. Χρειαζόμαστε βεβαίως αποτελεσματικά, σταθερά, συντονισμένα μέτρα για την πρόληψη και την καταπολέμηση της τρομοκρατίας και, συνεπώς, οι προτάσεις που διατύπωσε ενώπιον του Σώματος ο κ. Frattini είναι ευπρόσδεκτες.
<P>
Καταρχάς, δεν πρέπει να κάνουμε το λάθος να χαλαρώνουμε την επαγρύπνησή μας, όταν η διεθνής τρομοκρατία κτυπά μακριά από την Ευρώπη. Δυστυχώς, η απειλή του ισλαμικού φονταμενταλισμού δεν έχει μειωθεί, ακόμη και όταν πραγματοποιούνται επιθέσεις εκτός των συνόρων μας.
<P>
Συντονισμένη δράση σημαίνει, πρωτίστως, συνεργασία εντός της ΕΕ, καθώς και ισχυρούς δεσμούς με τις "νωμένες Πολιτείες: η διακοπή των δεσμών με τις "νωμένες Πολιτείες στην καταπολέμηση της τρομοκρατίας θα είναι ένα άκρως σοβαρό σφάλμα και θα προκαλέσει πολύ σοβαρή ζημία στον πληθυσμό της Ευρωπαϊκής Ένωσης συνολικά, πρέπει όμως επίσης να υπάρχουν δεσμοί με τα μετριοπαθή αραβικά κράτη, μεταξύ άλλων, με εκείνα που έχει θέσει στο στόχαστρό της η Αλ Κάιντα.
<P>
" Ευρώπη πρέπει να αναλάβει ηγετικό ρόλο σε αυτά τα μέτρα για την πρόληψη και την καταπολέμηση της τρομοκρατίας, πρέπει όμως να διασφαλίσει ότι η ουσιαστική δράση υπερισχύει των γραφειοκρατικών ελιγμών. Δυστυχώς, είναι ευκολότερο να θεσπιστούν αυστηροί έλεγχοι για τα μπουκαλάκια με τα αρώματα που δεν μεταφέρονται στις ενδεδειγμένες πλαστικές σακούλες, παρά για τρομοκράτες που έχουν παρεισφρήσει ως παράνομοι μετανάστες. Επομένως, επαναλαμβάνω, είναι ευπρόσδεκτη η σθεναρή δράση της Ευρωπαϊκής Επιτροπής και του Συμβουλίου.
<P>
Ωστόσο, η καταπολέμηση της τρομοκρατίας, πρέπει να διεξαχθεί επίσης μέσω πολιτικών πρωτοβουλιών για την επίτευξη, επιτέλους, μιας λύσης σε σχέση με την ισραηλινο-παλαιστινιακή κρίση, η οποία θα περιλαμβάνει τη γέννηση ενός παλαιστινιακού κράτους και την κατοχύρωση της ασφάλειας του ισραηλινού κράτους, χωρίς να γίνεται καμία παραχώρηση σε φονταμενταλιστικές οργανώσεις που δρουν υπό το προκάλυμμα πολιτικών ομάδων - αναφέρομαι στη Χαμάς και στη Χεζμπολάχ.
<P>
Ωστόσο, δεν πρέπει να λησμονούμε στο πλαίσιο της καταπολέμησης της τρομοκρατίας ότι στην Ευρώπη, παράλληλα με τους κινδύνους του ισλαμικού στοιχείου, υπάρχει ένα επικίνδυνο δίκτυο ενόπλων ομάδων, που συνδέονται με εγχώρια και αποσχιστικά πολιτικά κινήματα. " Ευρώπη -και τελειώνω με αυτό- δεν πρέπει να χαλαρώσει την επαγρύπνησή της ούτε σε αυτό το μέτωπο. Τα γεγονότα που συνέβησαν στην Ισπανία μας δείχνουν ότι κάθε στιγμή που χαλαρώνουμε την επαγρύπνησή μας ή επιλέγουμε την οδό της διαπραγμάτευσης, οι τρομοκράτες επαναλαμβάνουν τις επιθέσεις.
<SPEAKER ID="042" NAME="Michael Cashman" AFFILIATION="PSE">
(EN) Κυρία Πρόεδρε, χαιρετίζω τις απαντήσεις του Επιτρόπου Frattini και του Προεδρεύοντος του Συμβουλίου. Ωστόσο, είναι γεγονός ότι σε αυτό το Σώμα έχουμε την πολυτέλεια να μιλάμε, να μιλάμε, να μιλάμε. Όμως, στην πραγματικότητα, στην κυβέρνηση και στην Επιτροπή, πρέπει να αναλάβετε δράση - δράση για την πρόληψη τρομοκρατικών επιθέσεων: τρομοκρατικών επιθέσεων που δεν μπορούμε να φανταστούμε· τρομοκρατικών επιθέσεων που είναι πραγματικές, που σχεδιάζονται τώρα. " πραγματικότητα της πολιτικής είναι ότι, εάν δεν αναλαμβάνατε δράση, οι ίδιοι βουλευτές του Σώματος που σας επιτίθενται για τη μη ανάληψη δράσης θα σας επιτίθονταν διότι δεν είχατε δράσει.
<P>
Συνεπώς, χαιρετίζω τη στρατηγική και το γεγονός ότι θα αναθεωρήσουμε τη στρατηγική. Επιπλέον, αυτό που πρέπει να κάνουμε, όπως ειπώθηκε προηγουμένως, είναι να καταπολεμήσουμε την τρομοκρατία από τις ρίζες της. Αυτές έγκεινται στην απελπισία και την απόγνωση, στη φτώχεια, στην κήρυξη του μίσους. Επιτρέψτε μου να πω ρητά και κατηγορηματικά ότι όσοι υιοθετούν έναν σκοπό, μια παράδοση ή μια θρησκεία για τις τρομοκρατικές δράσεις τους υπονομεύουν την ιδεολογία, τη θρησκεία, τον σκοπό και την παράδοσή τους.
<P>
Τώρα, πάνω από όλα, πρέπει να δράσουμε ως 27 κράτη μέλη -όχι μεμονωμένα- και να δράσουμε από κοινού με τους εταίρους μας, συμπεριλαμβανομένων των "ΠΑ. Οι "ΠΑ δεν αποτελούν πρόβλημα. Οι επιθέσεις στις "ΠΑ δεν συνέβησαν την 11η Σεπτεμβρίου, συνέβησαν πιο πριν, και μια επίθεση εναντίον ενός είναι εύλογα επίθεση εναντίον όλων μας.
<SPEAKER ID="043" NAME="Ignasi Guardans Cambó" AFFILIATION="ALDE">
(EN) Κυρία Πρόεδρε, όλοι αναγνωρίζουμε την απειλή της τρομοκρατίας και πρέπει να συνεχίσουμε να αντιδρούμε σε αυτήν, χωρίς να προδώσουμε αυτό που είμαστε. Είμαστε μια δημοκρατική κοινωνία, που διέπεται από το κράτος δικαίου. Ως τέτοια, και μόνο ως τέτοια, πρέπει να αντιδράσουμε στις εγκληματικές δράσεις και να στηρίξουμε την πρόληψη πιθανών μελλοντικών επιθέσεων. Ωστόσο, εισερχόμαστε σε μια πολύ επικίνδυνη ατραπό όπου φαίνεται ότι όλα επιτρέπονται, με το πρόσχημα της πρόληψης. Υφιστάμεθα ηθικό εκβιασμό από όσους υποστηρίζουν ότι, όποιος αμφισβητεί αυτό το μέτρο, μας βάζει σε κίνδυνο - ακόμη και αν το μέτρο είναι καταχρηστικό ή εντελώς άχρηστο.
<P>
Αυτό είναι απαράδεκτο. Εντούτοις, ορισμένοι από εμάς κατηγορούμαστε για κάτι τέτοιο από αξιωματούχους της Επιτροπής όταν, για παράδειγμα, θέτουμε υπό αμφισβήτηση τα μέτρα για την ασφάλεια των αεροδρομίων ή όταν επικρίνουμε έναν κανονισμό που πριν από λίγες ημέρες εμπόδισε μια ομάδα καθολικών προσκυνητών που επέστρεφαν από το Lourdes με αεροπλάνο του Βατικανού να φέρουν μαζί τους από το Lourdes καθαγιασμένο ύδωρ, το οποίο θεωρήθηκε απειλή για την ασφάλεια. Έχουμε το δικαίωμα να επικρίνουμε αυτήν την ανόητη νομοθεσία και να μην δεχτούμε τον εκβιασμό να θεωρούμαστε φίλοι των τρομοκρατών, όταν εκπληρώνουμε τις ευθύνες μας.
<P>
(IT) Κύριε Frattini, πρόκειται για έναν τομέα -και λυπούμαι που το λέω- όπου αποφεύγετε τις ευθύνες σας και όπου αφήσατε την αντιτρομοκρατική νομοθεσία που διέπει τον τομέα των αερομεταφορών στα χέρια μιας ομάδας ζηλωτών εντός της Επιτροπής, οι οποίοι εφαρμόζουν ανώνυμα αυτήν τη νομοθεσία εν κρυπτώ.
<P>
" ευθύνη σας, ως Αντιπροέδρου της Επιτροπής με αρμοδιότητα για τα θέματα αυτά -σε αυτόν τον τομέα- είναι να αποτρέψετε να συμβεί αυτό ή να συνεχίσει να συμβαίνει. Σήμερα, θα αντλήσετε νομιμοποίηση από την ψηφοφορία του Ευρωπαϊκού Κοινοβουλίου, που θα σας δώσει τα εργαλεία να πάτε και να υποβάλετε ορισμένα αιτήματα στον συνάδελφό σας στην Επιτροπή που είναι αρμόδιος για τις μεταφορές. Αυτή είναι η ευθύνη, σας και αναμένουμε πολλά από εσάς.
<P>
Οι λόγοι περί θεμελιωδών δικαιωμάτων είναι κραυγαλέα αναντίστοιχοι με τη μυστική νομοθεσία και στον αντίποδα των αυθαίρετων περιορισμών που επιβάλλονται στην ιδιωτικότητα και την ατομική ελευθερία.
<P>
(EN) Επιπλέον, πολύ πιο αποτελεσματικά μέτρα, τα οποία έχουν ήδη εγκριθεί, δεν έχουν εφαρμοστεί. Κάντε αυτό που γνωρίζετε να κάνετε καλά: κατονομάστε και επιπλήξτε. Κατονομάστε και επιπλήξτε τα κράτη μέλη που δεν εφαρμόζουν τα μέτρα σχετικά με τη δικαστική και πολιτική συνεργασία, και θα έχετε την πλήρη στήριξή μας σε αυτό.
<SPEAKER ID="046" NAME="Mirosław Mariusz Piotrowski" AFFILIATION="UEN">
(PL) Κυρία Πρόεδρε, μέχρι τώρα, δεν έχει δοθεί κατάλληλος ορισμός στην έννοια της τρομοκρατίας, και δεν πρόκειται απλώς για ένα πρόβλημα διατύπωσης. Πρόκειται για ένα ζήτημα πρακτικής εφαρμογής μιας στρατηγικής με στόχο την καταπολέμηση μίας από τις μεγαλύτερες απειλές στον σύγχρονο κόσμο, μιας απειλής που αφορά τους απλούς πολίτες.
<P>
Ένα σημαντικό πεδίο της ευρωπαϊκής στρατηγικής για την καταπολέμηση των τρομοκρατικών οργανώσεων είναι η διατλαντική συνεργασία. Οι "νωμένες Πολιτείες επωμίστηκαν το βαρύτερο φορτίο στην αντιμετώπιση αυτού του ζοφερού φαινομένου. Μέχρι τώρα, ορισμένοι θεσμοί, όπως το Συμβούλιο της Ευρώπης και, δυστυχώς, το Ευρωπαϊκό Κοινοβούλιο, δρομολόγησαν μια σειρά από ενέργειες που δεν βοηθούν, όπως είναι ο ορισμός παράξενων επιτροπών που θα προσπαθούσαν να βρουν τις εικαζόμενες φυλακές της CIA στην Ευρώπη. Το έργο που επιτέλεσαν αυτά τα όργανα δεν συνέβαλε στη διατλαντική συνεργασία• μάλιστα, τροφοδότησε αντιαμερικανικά αισθήματα και, κατ' αυτόν τον τρόπο, αποδυνάμωσε σε σημαντικό βαθμό το σύστημα για την καταπολέμηση της τρομοκρατίας.
<P>
Πρέπει να εκφράσουμε την ελπίδα ότι η σημερινή συζήτηση θα είναι η απαρχή μιας πραγματικής δέσμευσης εκ μέρους του Ευρωπαϊκού Κοινοβουλίου για την εκπόνηση μιας αντιτρομοκρατικής στρατηγικής, και όχι απλώς η λεκτική δέσμευση που είδαμε μέχρι στιγμής• αυτή πρέπει να είναι μια στρατηγική που στοχεύει πραγματικά στην προώθηση της ασφάλειας όλων των πολιτών μας.
<SPEAKER ID="047" NAME="Mihael Brejc" AFFILIATION="PPE-DE">
(SL) Το σωστό είναι ... με ποιον τρόπο ηττάται η τρομοκρατία και σε σχέση με αυτό υποστηρίζω πλήρως τον κ. Frattini και τα μέτρα που έλαβε η Επιτροπή. Ωστόσο, είναι επίσης σωστό να δώσουμε μια απάντηση στην ερώτηση γιατί μας συμβαίνει αυτό και ποιος θέτει την απειλή.
<P>
Πέρυσι η Επιτροπή πρότεινε να μην χρησιμοποιούμε όρους όπως "ισλαμικός τζιχαντισμός" και τα συναφή, αλλά αντιθέτως ότι αυτοί οι άνθρωποι είναι, και το διαβάζω αυτούσιο, "τρομοκράτες που χρησιμοποιούν τη θρησκεία για τις δραστηριότητές τους". Θεωρώ ουσιώδες να αναγνωρίσουμε ότι το φαινόμενο πρέπει να αποκαλείται με το σωστό του όνομα. Κατά τη γνώμη μου, το σωστό όνομα είναι τζιχαντική τρομοκρατία, διότι αυτοί οι άνθρωποι είναι φονταμενταλιστές που τους ενώνει το μίσος ενάντια στις δημοκρατικές, πολυφωνικές κοινωνίες. " ιδεολογία τους είναι διαμετρικά αντίθετη στις συμβατικές δημοκρατίες και στόχος τους είναι η δημιουργία χαλιφάτου. Ο τζιχαντισμός αναφέρεται συχνά ως μια θρησκεία σε άμιλλα με άλλες θρησκείες και ως ιδεολογία που επιζητεί μια θέση στον κόσμο, αυτό όμως είναι εσφαλμένο. Ο τζιχαντισμός ούτε εμπνέεται οικονομικά ούτε είναι ικανός για άμιλλα με άλλες θρησκείες - είναι μια ιδεολογία που στοχεύει στην καταστροφή άλλων ιδεολογιών.
<P>
Επομένως, είναι ανάγκη να δημιουργήσουμε στο Ευρωπαϊκό Κοινοβούλιο και στα ευρωπαϊκά θεσμικά όργανα τις συνθήκες για την εξάπλωση της δημοκρατίας στον κόσμο, ενδεχομένως ένα σχέδιο δράσης, και να ενισχύσουμε την οικονομική και πολιτική συνεργασία με τις ισλαμικές χώρες.
<P>
Υπάρχουν δημοκρατικές δυνάμεις ικανές να αντιμετωπίσουν άλλες δυνάμεις στον ισλαμικό κόσμο. Μπορούμε να συνδράμουμε αυτές τις δημοκρατικές δυνάμεις με διάφορα μέσα στήριξης, λόγου χάρη χρηματοδοτώντας ραδιοτηλεοπτικούς σταθμούς που διαδίδουν δημοκρατικές ιδέες και αποκαλύπτουν τις πράξεις των τρομοκρατών. Είναι, επίσης, αναγκαίο να δημιουργήσουμε τις συνθήκες για την εξέταση όλων των διαφορετικών ερμηνειών και για το άνοιγμα των συζητήσεων, των φόρουμ και των δικτυακών σελίδων στους ελευθερόφρονες μουσουλμάνους. Το κοινό στην Ευρώπη πρέπει, επίσης, να μιλήσει περισσότερο για την τρομοκρατία.
<P>
Τέλος, είναι επίσης σημαντικό να αναγνωρίσουμε ότι στο πλαίσιο της καταπολέμησης της τρομοκρατίας η Ευρωπαϊκή Ένωση πρέπει να έχει επίγνωση των αξιών της και να τις προασπίζεται χωρίς φόβο και χωρίς να ανησυχεί για τις τακτικές.
<SPEAKER ID="048" NAME="Dan Mihalache" AFFILIATION="PSE">
(RO) Αυτή η συζήτηση είναι άκρως σημαντική, δεδομένου ότι μας δίνει τη δυνατότητα να εξετάσουμε τη συνέπεια και τη συνάφεια των πολιτικών μας κατά της τρομοκρατίας. Σήμερα έχουμε αρκετά αναλυτικά στοιχεία για να πούμε ότι η επιτυχία αυτών των πολιτικών έγκειται στη στενή συσχέτιση αρκετών βασικών στοιχείων.
<P>
Από τη μία πλευρά, υπάρχουν τα μέτρα για την ασφάλεια και τη δικαιοσύνη στην Ευρωπαϊκή Ένωση, η ορθή αναλογία μεταξύ των μέτρων και του σεβασμού των θεμελιωδών ανθρωπίνων δικαιωμάτων και, από την άλλη πλευρά, υπάρχει η εξωτερική πολιτική της ΕΕ και η καταπολέμηση του κοινωνικού αποκλεισμού, καθώς και οι κοινωνικές αιτίες της τρομοκρατίας.
<P>
Κατά τη γνώμη μου, δεν αρκεί η δράση χωρίς πρόληψη• τα εγχώρια μέτρα δεν αρκούν, χωρίς σταθερό εξωτερικό διάλογο. Το ορθό μείγμα τους πρέπει να αποτελέσει τη βάση του ευρωπαϊκού μοντέλου καταπολέμησης της τρομοκρατίας, που μπορεί να διασφαλίσει την ασφάλεια των πολιτών της ΕΕ και τα θεμελιώδη δικαιώματά τους αντιστοίχως.
<P>
Πρέπει να παραδεχθούμε ότι υπάρχει έλλειμμα στη σχέση μεταξύ του Ευρωπαϊκού Κοινοβουλίου, της νομοθετικής του εξουσίας και του τομέα της καταπολέμησης της τρομοκρατίας και αυτό προκαλεί δημοκρατικό έλλειμμα. Για να διαδραματίσουμε αποτελεσματικό ρόλο στη διαδικασία λήψης αποφάσεων σε ευρωπαϊκό επίπεδο, χρειαζόμαστε την πλήρη ανάμειξη του Ευρωπαϊκού Κοινοβουλίου στη διαδικασία συναπόφασης.
<P>
Θέλω να καλέσω το Συμβούλιο να επιταχύνει τη διαδικασία εκλογής νέου συντονιστή αντιτρομοκρατικής δράσης της ΕΕ, με αυξημένες εξουσίες σε σχέση με τις συμφωνημένες στρατηγικές.
<SPEAKER ID="049" NAME="Anneli Jäätteenmäki" AFFILIATION="ALDE">
(FI) Κυρία Πρόεδρε, η νέα αντιτρομοκρατική στρατηγική της ΕΕ είναι η ορθή, δεν χρειάζεται όμως να ευχαριστήσουμε τους νέους αξιωματούχους, τα όργανα ή τους οργανισμούς. " πρωταρχική ευθύνη για την καταπολέμηση της τρομοκρατίας εναπόκειται στις εθνικές κυβερνήσεις και τα ανεξάρτητα κράτη μέλη. Για να επιτύχει, όμως, η καταπολέμηση της τρομοκρατίας σε εθνικό επίπεδο απαιτείται μια λίαν αποτελεσματική ευρωπαϊκή και διεθνής συνεργασία με βάση την εμπιστοσύνη. Όπως είπε ο Επίτροπος Frattini, η εμπιστοσύνη είναι προϋπόθεση της συνεργασίας. " εμπιστοσύνη εξαρτάται από σαφή και επακριβή ευρωπαϊκή νομοθεσία, καθαρές μορφές συνεργασίας και τον σεβασμό των ανθρωπίνων δικαιωμάτων.
<P>
" καταπολέμηση της τρομοκρατίας στα αεροδρόμια έχει διαλάβει τραγελαφικές διαστάσεις. Για παράδειγμα, κατάσχουν κραγιόν. Την ίδια στιγμή, η ΕΕ και πολλά εθνικά κράτη λησμονούν ότι μπορούν να αποτραπούν, επίσης, φυσικές καταστροφές.
<P>
(Ο Πρόεδρος διακόπτει την ομιλήτρια)
<SPEAKER ID="050" NAME="Jan Tadeusz Masiel" AFFILIATION="UEN">
(PL) Κυρία Πρόεδρε, στον τομέα της ιατρικής, όταν επιχειρούμε να καταπολεμήσουμε μια ασθένεια, επικεντρωνόμαστε όχι τόσο πολύ στα συμπτώματα όσο στις βαθύτερες, κρυμμένες αιτίες• κατά τον ίδιο τρόπο, όταν καταπολεμούμε την τρομοκρατία, πρέπει να εστιάζουμε όχι μόνο σε λίγους καμικάζι πράκτορες που τοποθετούν βόμβες, αλλά και στους λόγους που τους ωθούν να το κάνουν.
<P>
" τρομοκρατία είναι μια τυφλή πράξη βίας με στόχο την ικανοποίηση των δικών της αναγκών και την πρόκληση οδύνης σε όλους όσοι είναι τριγύρω, και αυτό σαφώς και πρέπει να σταματήσει. Είναι απαράδεκτος τρόπος ικανοποίησης αναγκών που βασίζονται σε μια ορισμένη ιεραρχία. Δεν είναι μια αδιάφορη επίθεση. Είναι μια συμπεριφορά που δεν μας αρέσει, υπακούει όμως στη δική της λογική. Πώς μπορούμε να δείξουμε στους Μουσουλμάνους αυτήν την ώρα ότι η ιεραρχία των αναγκών μας είναι καλύτερη από τη δική τους; Δεν είναι δυνατόν, είναι ένα περίπλοκο ηθικό πρόβλημα, πρέπει όμως από κάπου να αρχίσουμε. Προτείνω να αρχίσουμε επιδεικνύοντας μεγαλύτερο σεβασμό στις ανάγκες των μουσουλμάνων στην επικράτειά τους, ούτως ώστε να αμβλύνουμε τις συνέπειές τους στον δυτικό κόσμο.
<SPEAKER ID="051" NAME="Barbara Kudrycka" AFFILIATION="PPE-DE">
(PL) Κυρία Πρόεδρε, στον παγκόσμιο πόλεμο κατά της τρομοκρατίας, ο μόνος τρόπος να διασφαλίσουμε ότι λιγότεροι άνθρωποι πεθαίνουν στα χέρια ιδεολογικών δολοφόνων είναι μέσω της σωστής επισήμανσης και εκτίμησης των τρομοκρατικών απειλών. Γι' αυτόν τον σκοπό απαιτείται μια καλή και εφαρμόσιμη ευρωπαϊκή αντιτρομοκρατική στρατηγική. Το κλειδί σε αυτήν τη στρατηγική είναι, κατά την άποψή μου, η δημιουργία ενός ευρωπαϊκού κώδικα αντιτρομοκρατικής διαδικασίας. Συνεπώς, επικροτώ την πρωτοβουλία του Συμβουλίου για το συγκεκριμένο θέμα.
<P>
Αυτός ο κώδικας είναι απαραίτητος για λόγους πέραν της απλής εναρμόνισης των δράσεων που αναλαμβάνουν τα κράτη μέλη. Πρέπει, επίσης, να καθορίζει με σαφήνεια ποια μέτρα είναι αποδεκτά στον αγώνα για την πρόληψη των τρομοκρατικών ενεργειών. Αυτό που απαιτείται, επομένως, είναι η επισήμανση και λεπτομερής περιγραφή καταστάσεων, κάτω από τις οποίες η απειλή της τρομοκρατίας πρέπει να αντιμετωπίζεται ως κατάσταση έκτακτης ανάγκης, και η αμοιβαία συμφωνία για τη χρήση ορισμένων συγκεκριμένων μέτρων και ορισμένων νομικών μέτρων, που δυστυχώς θα περιορίσουν τα δικαιώματα και τις ελευθερίες των πολιτών σε ορισμένους τομείς. Ο λογικός περιορισμός των ελευθεριών των πολιτών είναι αναγκαίος, διότι χωρίς αυτούς τους περιορισμούς μπορούμε να πούμε στους τρομοκράτες από τώρα κιόλας: ενδιαφερόμαστε περισσότερο για τα δικαιώματα και τις ελευθερίας σας παρά για τα δικαιώματα των ανθρώπων που σκοτώνετε στις επιθέσεις σας.
<P>
Είναι σημαντικό, επίσης, να καθορίσουμε τον ρόλο του συντονιστή αντιτρομοκρατικής δράσης. Πρέπει να προβούμε σε μια επιλογή: είτε ακολουθούμε την ίδια πορεία ενίσχυσης της διοικητικής αρμοδιότητας και συντονισμού των ικανοτήτων, όπως κατά τη θητεία του κ. de Vries -μολονότι αυτή η πορεία απαιτεί να επιδοθούμε σε έναν σοβαρό αναστοχασμό και να αντλήσουμε συμπεράσματα από τα όσα συνέβησαν τα τελευταία τέσσερα χρόνια- είτε πρέπει να εξετάσουμε την περίπτωση να αναδείξουμε τον πολιτικό ρόλο όποιου καταλάβει αυτήν τη θέση. Ωστόσο, τότε προκύπτει το θέμα του ανταγωνισμού με τον Χαβιέρ Σολάνα. Είτε έτσι είτε αλλιώς, η απόφαση που θα λάβουμε γι' αυτό το θέμα δεν μπορεί να βασίζεται απλώς σε προσωπικές απόψεις.
<SPEAKER ID="052" NAME="Csaba Sándor Tabajdi" AFFILIATION="PSE">
(HU) Οι ταραχές στα γαλλικά προάστια και οι αιματηρές τρομοκρατικές επιθέσεις στο Λονδίνο που διαπράχθηκαν από νέους μουσουλμάνους τρίτης γενιάς, οι οποίοι μιλούσαν με προφορά του Γιόρκσαϊρ, τονίζουν την κρίση της ενσωμάτωσης μειονοτήτων μεταναστών στη δυτική Ευρώπη. Παράδειγμα αυτού είναι οι Κάτω Χώρες, που αποτελούσαν μία από τις πλέον ανεκτικές χώρες στην Ευρώπη, τώρα όμως αντιμετωπίζουν κρίση στη συνύπαρξη των διαφορετικών εθνοτικών κοινοτήτων.
<P>
Ακόμα και καθώς επιχειρούμε να αντιμετωπίσουμε στις ρίζες του αυτό το πρόβλημα εδώ στην Ευρώπη στο πλαίσιο του αγώνα κατά της τρομοκρατίας, είναι καιρός, όπως επεσήμαναν πολλοί, να επανεξετάσουμε το ζήτημα της ενσωμάτωσης των μειονοτήτων. " Ευρώπη δεν κοίταξε αυτό το ζήτημα κατάματα. Ούτε στο Ευρωπαϊκό Συμβούλιο ούτε στην Ευρωπαϊκή Ένωση έχει θεσπιστεί ακόμα ένα μέσο "ήπιου νόμου" σχετικά με το πρόβλημα των μειονοτήτων των μεταναστών ή -όπως πρότεινα ο ίδιος στο Ευρωπαϊκό Συμβούλιο και έγινε αποδεκτό- σχετικά με το πρόβλημα των νέων μειονοτήτων, μολονότι γνωρίζουμε ότι, στο πρόβλημα των μειονοτήτων, τόσο εκείνων των μεταναστών όσο και των αυτοχθόνων μειονοτήτων, μόνο η αποδοχή δύο ή και περισσότερων ταυτοτήτων μπορεί να αποτελέσει εγγύηση. Το καλύτερο παράδειγμα αυτοχθόνων μειονοτήτων αποτελεί μάλιστα το Νότιο Τυρόλο, όπου έχουν διπλή ταυτότητα, μπορεί όμως να παραθέσει κανείς πολλά παραδείγματα.
<P>
" Ευρώπη δεν θα προοδεύσει αν δεν θεσπίσουμε ανάλογο μέσο σε αυτόν τον τομέα, την πολιτική για τις μειονότητες.
<SPEAKER ID="053" NAME="Πρόεδρος">
- Μου επεσήμαναν ότι ποτέ δεν λέω "Κύριε ή κυρία τάδε, έχετε τον λόγο, σας ευχαριστώ". Αυτό δεν γίνεται λόγω αγένειας, αλλά από σεβασμό στον χρόνο σας, διότι δεν θέλω να τον σπαταλάω. Γι' αυτό σας παρακαλώ να σεβαστείτε τα χρονικά όρια που έχουν οριστεί, ειδάλλως δεν πρόκειται να τελειώσουμε ποτέ.
<SPEAKER ID="054" NAME="Marian-Jean Marinescu" AFFILIATION="PPE-DE">
(RO) " τρομοκρατία αποτελεί διαρκή απειλή σε μια Ευρώπη όπου επιχειρεί συχνά ο μουσουλμανικός εξτρεμισμός. " Ευρωπαϊκή Ένωση πρέπει να λάβει επαρκή μέτρα και να εκπονήσει μια συνεκτική στρατηγική, κοινή για όλα τα κράτη μέλη. Οι μελλοντικές νομοθετικές προτάσεις της Επιτροπής, που συνδέονται εμμέσως με αυτό το φαινόμενο, πρέπει να περιλαμβάνουν διατάξεις που συμβάλλουν στην πρόληψη της εξάπλωσης και εντατικοποίησης των τρομοκρατικών επιθέσεων. Ένα τέτοιο παράδειγμα είναι η δέσμη νομοθετικών μέτρων για τη νόμιμη και την παράνομη μετανάστευση.
<P>
Τα αρμόδια ευρωπαϊκά θεσμικά όργανα πρέπει να βρουν, χωρίς καμία χρονοτριβή, έναν αποτελεσματικό τρόπο συνεργασίας, με βάση την εμπιστοσύνη και την ανταλλαγή πληροφοριών. " σωστή λειτουργία ενός Ευρωπαϊκού Κέντρου Πληροφοριών θα εξαρτηθεί από την αμοιβαία εμπιστοσύνη των κρατών μελών.
<P>
Πέραν των μέτρων που εγκρίθηκαν σε ευρωπαϊκό επίπεδο, κάθε κράτος πρέπει να συμβάλει στην αποδοτικότητα της κοινής δράσης για την καταπολέμηση όλων των μορφών της τρομοκρατίας. Τα κράτη μέλη όπως η Ρουμανία, όπου η ισλαμική τρομοκρατία δεν θεωρείται κίνδυνος, πρέπει να επιδεικνύουν την ίδια εγρήγορση με τα άλλα ευρωπαϊκά κράτη που αντιμετωπίζουν αυτήν την απειλή.
<P>
Αυτά τα κράτη πρέπει να λαμβάνουν πληροφορίες και να συμμετέχουν σε κοινά ευρωπαϊκά προγράμματα που συμβάλλουν στην πρόληψη τόσο των αιτίων όσο και των καταστάσεων που δίνουν το έναυσμα για τρομοκρατικές πράξεις. Δεν πρέπει να αρκεστούμε στην πρόληψη ή την ανακάλυψη τρομοκρατικών πράξεων, πρέπει να επισημάνουμε και να καταπολεμήσουμε τους παράγοντες που ευνοούν αυτά τα φαινόμενα, όπως είναι η φτώχεια, ο κοινωνικός αποκλεισμός ή ο εξτρεμισμός.
<P>
Ο διαθρησκευτικός διάλογος μπορεί να συμβάλει ουσιαστικά και αποφασιστικά στη μείωση της τρομοκρατίας. Οι θρησκευτικοί ηγέτες πρέπει να δώσουν προτεραιότητα στην εξέταση αυτού του θέματος και να εμπλακούν ενεργά για να διασφαλίσουν την ειρήνη και τη σταθερότητα των κοινοτήτων για τις οποίες είναι υπεύθυνοι. Ένα καλό παράδειγμα είναι η Ευρωπαϊκή Οικουμενική Σύνοδος που πραγματοποιείται αυτές τις μέρες στο Sibiu της Ρουμανίας.
<P>
Οι ευρωπαίοι πολίτες πρέπει να έχουν επίγνωση του κινδύνου που αντιπροσωπεύει η τρομοκρατία. Μια ενημερωτική εκστρατεία και μια παρουσίαση όλων των θεμάτων που γεννούν συγκρούσεις πρέπει να δώσουν το έναυσμα για την εμπλοκή των πολιτών, μαζί με τους θεσμούς, προκειμένου να εκριζωθεί αυτό το φαινόμενο.
<SPEAKER ID="055" NAME="Genowefa Grabowska" AFFILIATION="PSE">
(PL) Κυρία Πρόεδρε, η τρομοκρατία είναι ένα ξεκάθαρο κακό -πλήττει τη ζωή και την υγεία των πολιτών και αποτελεί απειλή για τα έθνη, προκαλώντας ρήγμα στα θεμέλια της δημοκρατικής τους λειτουργίας• μέχρι τώρα, ωστόσο, οι τρομοκράτες παραμένουν ένα βήμα μπροστά, κτυπώντας χωρίς προειδοποίηση και, δυστυχώς, συχνά με επιτυχία. Μόνο μετά από τέτοιες επιθέσεις λαμβάνουμε αντίμετρα και, έτσι, ενεργούμε εκ των υστέρων. Τα παραδείγματα της Δανίας και της Γερμανίας, που ανέφερε σήμερα ο Επίτροπος, είναι φωτεινές εξαιρέσεις σε σχέση με αυτό. Συγχαρητήρια στις υπηρεσίες τους, αυτές όμως ήταν εθνικές δράσεις, και το ερώτημά μου προς τον Επίτροπο είναι το ακόλουθο: τι γίνεται με την πρόληψη σε ευρωπαϊκό επίπεδο; Διαθέτουμε ένα σύστημα για την ανταλλαγή ορθών πρακτικών στην καταπολέμηση της τρομοκρατίας, και με ποιόν τρόπο λειτουργεί;
<P>
" Ευρωπαϊκή Ένωση εγκρίνει νέα αντιτρομοκρατικά μέτρα και δημιουργεί ειδικούς θεσμούς: έχουμε τώρα την Europol και την Eurojust, έχουμε το Κέντρο Επιχειρήσεων της Ένωσης, το λεγόμενο SitCen, συνεργάζονται όμως αποτελεσματικά μεταξύ τους, και ειδικότερα, ανταλλάσσουν πληροφορίες; Σε αυτό το πλαίσιο, το πλαίσιο των θεσμών, έχω μια ακόμη ερώτηση για τον Επίτροπο: κατά τη γνώμη σας, o Frontex, ο οργανισμός που είναι υπεύθυνος για τη φύλαξη των συνόρων της Ένωσης, δεν θα έπρεπε να χρησιμοποιείται και να εμπλέκεται καλύτερα στην αντιτρομοκρατική στρατηγική; Έχω, επίσης, την εντύπωση ότι η καθυστέρηση της έναρξης λειτουργίας του SIS II αποδυναμώνει σε σημαντικό βαθμό αυτήν τη στρατηγική. Φαίνεται ότι το Σένγκεν II είναι σημαντικό όχι μόνο για τους πολίτες των νέων κρατών, αλλά και στο πλαίσιο του πολέμου κατά της τρομοκρατίας, για την ασφάλεια της Ένωσης συνολικά.
<SPEAKER ID="056" NAME="Bogdan Klich" AFFILIATION="PPE-DE">
(PL) Κυρία Πρόεδρε, οι συλλήψεις της Δευτέρας στην Κοπεγχάγη δείχνουν ότι η τρομοκρατία εξακολουθεί να αποτελεί πραγματική απειλή στην Ευρώπη. " έκθεση της Europol αποκαλύπτει ότι παρέμεινε σε υψηλά επίπεδα καθ' όλη τη διάρκεια της περσινής χρονιάς. Αρκεί να πούμε ότι πέρυσι καταγράφηκαν 498 τρομοκρατικές επιθέσεις.
<P>
Είναι αλήθεια ότι αυτή η απειλή δεν κατανέμεται ομοιόμορφα, αφού σημειώθηκαν 294 κρούσματα στη Γαλλία και 145 στην Ισπανία, σε μια εποχή παγκοσμιοποίησης, όμως, ολόκληρη η επικράτεια της Ευρωπαϊκής Ένωσης μπαίνει στο στόχαστρο των τρομοκρατών. Επιπλέον, αυτό δεν αλλάζει με το γεγονός ότι στη μεγάλη τους πλειονότητα αυτές οι πράξεις έχουν αποσχιστικό χαρακτήρα (κάτι που η Ευρώπη χρειάστηκε δεκαετίες για να το συνηθίσει), όπως είναι η βασκική ή η κορσικανή τρομοκρατία, ή η αριστερή αναρχία στην Ελλάδα.
<P>
Σημαίνει αυτή η διαδικασία εθισμού στην τρομοκρατία ότι εμείς στην Ευρώπη είμαστε καλά προετοιμασμένοι να την καταπολεμήσουμε; Είμαι πεπεισμένος ότι η απάντηση εξακολουθεί να είναι αρνητική. " εφαρμογή των βασικών στρατηγικών εγγράφων, ακόμη και για κάτι τόσο θεμελιώδες όσο είναι η αντιτρομοκρατική στρατηγική, ή τα νομοθετικά μέσα υπό τη μορφή της απόφασης-πλαίσιο του Ιουνίου του 2002, πόρρω απέχουν από το επιθυμητό.
<P>
Ο συντονισμός της πρόληψης και η αντίδραση σε πράξεις τρομοκρατίας επίσης δεν είναι σε ικανοποιητικά επίπεδα. Σε σχέση με αυτό, είναι κατεπείγουσα ανάγκη να αναβαθμίσουμε τη συνεργασία αυτού του είδους, ιδίως την επιχειρησιακή συνεργασία και την ανταλλαγή πληροφοριών μεταξύ των κρατών μελών• πρέπει να ενισχύσουμε τις ικανότητες της Europol και της Eurojust• πρέπει -και αυτό είναι κάτι, που το ζητάμε συνεχώς- να ενισχύσουμε την προστασία των κρίσιμων υποδομών, ιδίως στους τομείς των μεταφορών και της ενέργειας. Πρέπει, επίσης, να επιμείνουμε να περιληφθεί η ρήτρα αλληλεγγύης, που καταγραφόταν στο προηγούμενο σχέδιο Συνταγματικής Συνθήκης, στη νέα συνθήκη και να ενσωματωθεί η κατάλληλη αντιτρομοκρατική ρήτρα στις συμφωνίες με τρίτες χώρες• στην έκθεσή μου ζητούσα αυτό το πράγμα πριν από τις διακοπές.
<SPEAKER ID="057" NAME="Ana Maria Gomes" AFFILIATION="PSE">
(PT) (δεν ακούγεται) ... τη διστακτικότητα του Συμβουλίου να δώσει στην Europol, στη Eurojust, στον συντονιστή αντιτρομοκρατικής δράσης και στο Κέντρο Επιχειρήσεων ένα οποιοδήποτε ισχυρό θεσμικό, νομικό ή χρηματοδοτικό μέσο, το οποίο θα μπορεί να μετατρέψει τους ad hoc δεσμούς σε μια πραγματική στρατηγική συνεργασία κατά της τρομοκρατίας. Πολλά κράτη μέλη δεν έχουν επικυρώσει ακόμα τις βασικές διεθνείς συμβάσεις σε αυτόν τον τομέα.
<P>
" Αλ Κάιντα και η ETA δεν σέβονται τα σύνορα ή την εθνική κυριαρχία, η αστυνομία μας, όμως, και οι μυστικές υπηρεσίες εξακολουθούν να παρεμποδίζονται από περιττά προσκόμματα. " Ευρώπη πρέπει να είναι όχι απλώς πιο αποτελεσματική, αλλά και πιο αυστηρή, διότι η προσέγγιση του "ό,τι είναι να γίνει ας γίνει" είναι ακριβώς ο τρόπος που σκέφτονται οι τρομοκράτες, και μάλιστα η διεθνής τρομοκρατία δεν σημείωσε πρόοδο στη Νέα Υόρκη, στο Μπαλί, στη Μαδρίτη, στο Λονδίνο ή ακόμα και στη Βαγδάτη. Ο μεγαλύτερος θρίαμβός της, που καθημερινά της φέρνει όλο και περισσότερους νεοσύλλεκτους, της παραχωρήθηκε από δημοκρατικές κυβερνήσεις, από την ευκολία με την οποία θυσιάζουν θεμελιώδεις αξίες, δικαιώματα και εγγυήσεις: τους πυλώνες της δημοκρατίας και του πολιτισμού.
<P>
" Ευρώπη πρέπει να αποκαταστήσει την τιμή της, που αμαυρώθηκε αθλιωδώς από τη συστηματική συνεργασία ευρωπαϊκών κυβερνήσεων με την κυβέρνηση Μπους για την απαγωγή, την παράνομη κράτηση και τον βασανισμό υπόπτων τρομοκρατών. Το Κοινοβούλιο ακόμα περιμένει εξηγήσεις από τις κυβερνήσεις αυτές. " Ευρώπη πρέπει να είναι πιο αποτελεσματική στη στρατηγική συνεργασία, στο εσωτερικό της αλλά και με τους συμμάχους της, προκειμένου να νικήσει την τρομοκρατία, αλλά και προκειμένου να τη νικήσει με πολιτικές ιδέες και μέσω του δικαίου.
<P>
" πορτογαλική Προεδρία, υπό σοσιαλιστική διακυβέρνηση, έχει την υποχρέωση να προσπαθήσει να κάνει τη διαφορά.
<SPEAKER ID="058" NAME="Hubert Pirker" AFFILIATION="PPE-DE">
(DE) Κυρία Πρόεδρε, κύριε Επίτροπε, η τρομοκρατία συνιστά έγκλημα κατά της ανθρωπότητας και αποτελεί τη μεγαλύτερη απειλή για την κοινωνία μας, δυστυχώς δε έχει ήδη αποκτήσει ευρωπαϊκή διάσταση. Το ερώτημα είναι: θέσπισε μέτρα η Ευρωπαϊκή Ένωση; " απάντηση είναι ένα ξεκάθαρο "ναι", και οι επιτυχίες δείχνουν πως τα μέτρα ήταν καλά. Ευτυχώς έγιναν οι συλλήψεις στη Δανία και τη Γερμανία. Ευχαριστώ τον Επίτροπο Frattini για τον ζήλο του σε αυτόν τον τομέα· δείχνει ότι η Επιτροπή βρίσκεται στον σωστό δρόμο.
<P>
Τώρα πρέπει, όμως, να εξετάσουμε αν ήταν αποτελεσματικά τα μέτρα, ποια από αυτά είναι αποτελεσματικά και ποια νέα μέτρα χρειαζόμαστε. Πρέπει επίσης να θέσουμε το ερώτημα αν είναι επαρκής η γενική στρατηγική που διαθέτουμε. Οπωσδήποτε, μετά από τον έλεγχο πρέπει να συνεχίσουμε την επεξεργασία μιας τέτοιας στρατηγικής. Ασφαλώς, χρειαζόμαστε αυτήν τη στρατηγική πριν αποφασίσουμε αν θα υπάρξει νέος συντονιστής αντιτρομοκρατικής δράσης. Ακόμα, πρέπει προηγουμένως να διευκρινίσουμε στα κράτη μέλη ότι, σε περίπτωση που θα υπάρξει ένας νέος συντονιστής, πρέπει να έχει τις απαραίτητες εξουσίες και αρμοδιότητες, γιατί διαφορετικά ασφαλώς δεν χρειαζόμαστε ένα τέτοιο αξίωμα.
<P>
Συμφωνώ με την άποψη που εξέφρασαν πολλοί ότι πρέπει, οπωσδήποτε, να ενισχύσουμε και να αξιοποιήσουμε την Europol και την Eurojust, που είναι επιτυχημένες και διαθέτουν τα ανάλογα μέσα. Λάβαμε αποφάσεις σαν τη χθεσινή για την εφαρμογή των κανόνων απλουστεύοντας τη χρήση αρχείων για ανάλυση, και πρόκειται να δημιουργηθεί μια βάση δεδομένων για τα εκρηκτικά. Το πρόβλημα είναι, ωστόσο, η διαβίβαση στοιχείων από τα κράτη μέλη. Σας απευθύνω έκκληση, κύριε Προεδρεύων του Συμβουλίου, να ασκήσετε πίεση στα κράτη μέλη για να γίνεται έγκαιρα η διαβίβαση των στοιχείων.
<P>
Κύριε Προεδρεύων του Συμβουλίου, είπατε ότι διεξάγονται τακτικά συνομιλίες με τις "ΠΑ. Αυτό είναι θετικό και εύλογο, σας παρακαλώ όμως να εκμεταλλευτείτε κάθε ευκαιρία ώστε να γίνει γόνιμη η συνεργασία προς το συμφέρον και των δύο πλευρών. Πρέπει δηλαδή να κάνετε διαπραγματεύσεις έτσι ώστε, όταν υπάρχει υποψία για τρομοκρατία, οι "ΠΑ να υποχρεούνται...
<P>
(" Πρόεδρος διακόπτει τον ομιλητή)
<SPEAKER ID="059" NAME="Libor Rouček" AFFILIATION="PSE">
(CS) Κυρίες και κύριοι, η τρομοκρατία αντιπροσωπεύει σοβαρή απειλή για την ειρήνη, τη σταθερότητα και την ευημερία στην Ευρώπη.
<P>
Όπως ήδη αναφέρθηκε, η τρομοκρατία συνιστά επίσης επίθεση στις θεμελιώδεις αξίες που είναι η βάση της ευρωπαϊκής ολοκλήρωσης: τα ανθρώπινα δικαιώματα, το κράτος δικαίου, η ελευθερία και η δημοκρατία. Γι' αυτό πιστεύω ότι η απάντηση της Ευρωπαϊκής Ένωσης και των κρατών μελών σε τρομοκρατικές απειλές πρέπει να είναι ριζική και απερίφραστη. Αυτή η αποφασιστική απάντηση δεν πρέπει, όμως, να συνίσταται απλώς σε κατασταλτικά μέτρα ασφαλείας. Αντιθέτως, πρέπει να εστιάσει στην πρόληψη και σε προληπτικά μέτρα, περισσότερο από όσο έπραξε μέχρι τώρα, τόσο στην επικράτεια των κρατών μελών όσο και στις εξωτερικές σχέσεις της με τους υπερατλαντικούς γείτονές μας.
<P>
Στόχος της κοινής εξωτερικής μας πολιτικής και πολιτικής ασφαλείας πρέπει να είναι η ενίσχυση της οικονομικής και κοινωνικής ανάπτυξης, η στήριξη της κοινωνίας των πολιτών και η έννοια των ανθρωπίνων δικαιωμάτων, αγωνιζόμενοι για μια ειρηνική επίλυση των διεθνών συγκρούσεων, περιλαμβανομένης της ισραηλινο-παλαιστινιακής σύγκρουσης. Σε μεγαλύτερο βαθμό, η κοινή εξωτερική μας πολιτική και πολιτική ασφαλείας πρέπει επίσης να εστιάσει στην υποστήριξη και ανάπτυξη της περιφερειακής συνεργασίας στο πλαίσιο τόσο της ευρωπαϊκής πολιτικής γειτονίας όσο και της διαδικασίας της Βαρκελώνης.
<P>
Τελευταίο, αλλά όχι ήσσονος σημασίας, κυρία Πρόεδρε, κύριε Επίτροπε, μαζί με τους φίλους μας από τις "ΠΑ και άλλες χώρες, πρέπει να καταρτίσουμε μια συνολική σύμβαση του Ο"Ε κατά της τρομοκρατίας.
<SPEAKER ID="060" NAME="Herbert Reul" AFFILIATION="PPE-DE">
(DE) Κυρία Πρόεδρε, κύριε Επίτροπε, κυρίες και κύριοι, στη Μαδρίτη και στο Λονδίνο παρακολουθήσαμε τραγικά γεγονότα. Είδαμε να αποτυγχάνουν επιθέσεις επειδή, για παράδειγμα, ανακαλύφθηκαν ή δεν πυροδοτήθηκαν βαλίτσες, όπως συνέβη στη Γερμανία. Επιπλέον, τις τελευταίες ημέρες είδαμε και πάλι ότι χάρη στην καλή δουλειά της αστυνομίας κατέστη δυνατή η έγκαιρη αποτροπή επιθέσεων, όπως για παράδειγμα σήμερα στη Γερμανία. Αυτό καθιστά οπωσδήποτε σαφές ότι η τρομοκρατία είναι ένας μεγάλος, πραγματικός κίνδυνος και, αναμφισβήτητα, ένα από τα κύρια καθήκοντά μας ως πολιτικών είναι να προστατεύουμε τους ανθρώπους, να προστατεύουμε την ανθρώπινη ζωή.
<P>
Σήμερα ορισμένοι συνάδελφοι βουλευτές είπαν ότι κινούμαστε σε οριακά επίπεδα όσον αφορά κάποια από τα μέτρα και ότι πρέπει να εξετάσουμε αν έτσι διακυβεύονται υπερβολικά ορισμένα πολιτικά και θεμελιώδη δικαιώματα. Θεωρώ αυτό το ερώτημα δικαιολογημένο, και συμφωνώ ότι πρέπει πραγματικά να το εξετάσουμε σοβαρά, δεν πρέπει όμως η εξέταση αυτή να διαρκέσει τόσο πολύ ώστε να μην ληφθούν τελικά τα μέτρα που είναι εφικτά και αναγκαία. Αυτό που θεωρώ το πιο σημαντικό είναι ότι είμαστε υπεύθυνοι για την προστασία των ανθρώπων και της ζωής τους. Αυτή είναι η πρώτη προτεραιότητά μας, και ως εκ τούτου ζητώ από την πολιτική ηγεσία να ζητήσει τα απαραίτητα μέτρα αντί να εξαντλείται σε συζητήσεις ή, για παράδειγμα, να μην ξεχνάμε εν μέσω της κριτικής να πείσουμε τους ανθρώπους ότι τα μέτρα αυτά είναι αναγκαία - επειδή δεν υπάρχει άλλη λύση από αυτά.
<P>
Δεν μπορώ να ασχοληθώ με τις παρεμβάσεις όπου επιχειρείται κάποια αντιστάθμιση συμπεριφορών των Αμερικανών ή άλλων κρατών. Δεν το καταλαβαίνω αυτό. Καθήκον μας είναι να προστατεύουμε τη ζωή των ανθρώπων και να εφαρμόζουμε τα απαραίτητα μέτρα, και είμαι ευγνώμων διότι σήμερα ο Επίτροπος υπέβαλε και πάλι πολύ συγκεκριμένες προτάσεις. Ευχαριστώ όσους είπαν ότι πρέπει να σταθμίσουμε εάν τα μέτρα εκπληρώνουν πραγματικά τον προορισμό τους. Συμφωνώ απόλυτα με εκείνους που θέλουν να εξετάσουμε με προσοχή αν χρειαζόμαστε νέους θεσμούς ή μήπως αυτοί που έχουμε μπορούν να φέρουν άριστα σε πέρας τα καθήκοντα αυτά.
<P>
" καταπολέμηση της τρομοκρατίας διαδραματίζει και πρέπει να διαδραματίζει καθοριστικό ρόλο. Άλλωστε, στο μέλλον, εάν εφαρμοστεί η συνθήκη πλαίσιο, θα πρέπει....
<P>
(" Πρόεδρος διακόπτει τον ομιλητή)
<SPEAKER ID="061" NAME="Proinsias De Rossa" AFFILIATION="PSE">
(EN) Κυρία Πρόεδρε, στηρίζω σθεναρά την απαίτηση για αποτελεσματική, αποδοτική, ισορροπημένη και υπεύθυνη ασφάλεια σε ευρωπαϊκό και διεθνές επίπεδο όσον αφορά την αντιμετώπιση της τρομοκρατίας.
<P>
Εάν θέλουμε να αποφύγουμε να τροφοδοτήσουμε την απειλή, είναι σημαντική η δημοκρατική λογοδοσία προκειμένου να εξασφαλισθεί η ισορροπία και η αναλογικότητα. Όμως, μια απάντηση για την ασφάλεια, όσο αποτελεσματική και αν είναι, δεν αρκεί. Πρέπει να αντιμετωπίσουμε τις διεθνείς, πολιτικές και οικονομικές αδικίες τις οποίες ορισμένοι δημαγωγοί χρησιμοποιούν προκειμένου να εκμεταλλευτούν τη νεανική επιθυμία για δικαιοσύνη.
<P>
" έκκλησή τους βασίζεται σε μια ιστορία ταμπλόιντ, σε μια πολιτική ταμπλόιντ, η οποία αρνείται τις αποχρώσεις και τις αντιθέσεις που αποτελούν αναπόσπαστο μέρος όλων των πολιτικών και θρησκευτικών παραδόσεών μας.
<P>
" μάχη για τις καρδιές και το μυαλό απαιτεί από εμάς να αποφύγουμε τη δαιμονοποίηση ολόκληρων κοινοτήτων θρησκευόμενων πιστών. Απαιτεί ανοιχτό διάλογο, όχι αντιπαράθεση· απαιτεί από εμάς να αντιμετωπίσουμε την πραγματική και αντιληπτή απομόνωση που βιώνουν ορισμένοι νέοι άνθρωποι. " ευρωπαϊκή ιδέα της "ενότητας μέσω της πολυμορφίας" θα μπορούσε να βοηθήσει, αλλά αυτό απαιτεί θαρραλέα πολιτική ηγεσία, η οποία, δυστυχώς, λείπει σε επίπεδο Συμβουλίου.
<P>
Τέλος, θα μπορούσα να απευθύνω έκκληση τουλάχιστον προς τους ανθρώπους, τους εκπροσώπους σε αυτό το Σώμα, να αποφύγουν τα φτηνά λόγια, τα οποία συνεπάγονται φτηνές σκέψεις. Το να εξισώνουμε αυτομάτως τον φονταμενταλισμό με την τρομοκρατία είναι φτηνή σκέψη. Υπάρχουν πολλά εκατομμύρια καθολικοί, προτεστάντες, εβραίοι και μουσουλμάνοι οι οποίοι πιστεύουν κατά γράμμα στην Παλαιά Διαθήκη, στην Καινή Διαθήκη και στο Κοράνι, αλλά δεν είναι τρομοκράτες. Υπάρχει ένας μικρός αριθμός ανθρώπων που ερμηνεύουν κατά γράμμα τη θρησκεία τους, οι οποίοι συμμετέχουν στην τρομοκρατία. Πρέπει να εξετάσουμε για ποιο λόγο συμβαίνει κάτι τέτοιο.
<SPEAKER ID="062" NAME="Charlotte Cederschiöld" AFFILIATION="PPE-DE">
(EN) Κυρία Πρόεδρε, η τρομοκρατία είναι μια απειλή για όλα τα κράτη και για όλους τους λαούς: θέτει σε σοβαρό κίνδυνο την ασφάλειά μας, τις αξίες των δημοκρατικών κοινωνιών μας, καθώς και τα δικαιώματα και τις ελευθερίες των πολιτών.
<P>
Προφανώς, τα νέα μέτρα έχουν αυξήσει την αποτελεσματικότητα του αγώνα κατά της τρομοκρατίας, αλλά πρέπει να γίνουν και άλλα. Πρέπει να αποδείξουμε ότι τα δημιουργικά μέτρα πραγματικά προστατεύουν τους πολίτες και ότι είναι ανάλογα με την παραβίαση στον προσωπικό τομέα. Αμφιβάλλω εάν ο κανονισμός σχετικά με τα υγρά στα αεροπλάνα είναι ανάλογος με τον στόχο του. Ορισμένα αθώα άτομα χάνουν σημαντικά φάρμακα, για να μην αναφέρουμε τους τόνους κατασχεμένων σαμπουάν, κραγιόν κλπ.
<P>
Εάν αυτό επιφέρει πλήρη ασφάλεια, θα γίνει δεκτό, αλλά οι πολίτες αμφιβάλλουν για τον τρόπο με τον οποίο γίνεται ο χειρισμός - βελτιώσεις είναι ίσως δυνατές. Για την επίτευξη της σωστής ισορροπίας απαιτείται η επιβολή των αντιτρομοκρατικών νόμων, η καταπολέμηση του εγκλήματος, και τα θεμελιώδη δικαιώματα σε μια δημοκρατική κοινωνία που βασίζεται στο κράτος δικαίου. Θα πρέπει να παρέχονται πληροφορίες στο Ευρωπαϊκό Κοινοβούλιο πριν από την υπογραφή οποιασδήποτε συμφωνίας ΕΕ"ΠΑ, και έχουμε πλήρη εμπιστοσύνη στον Επίτροπο Frattini και στην Επιτροπή από αυτήν την άποψη.
<P>
Προκειμένου να επιτευχθεί η νομιμότητα σε αυτόν τον τομέα, χρειαζόμαστε αυξημένο δημοκρατικό έλεγχο μέσω της συναπόφασης, και οι ευρωπαίοι πολίτες θα πρέπει να έχουν μεγαλύτερο ρόλο στη διαδικασία λήψης αποφάσεων· χρειαζόμαστε μεγαλύτερη διαφάνεια και περισσότερη δημοκρατική νομιμότητα. Το Συμβούλιο πρέπει να προωθήσει τα μέτρα του δημοσίως σε ευρωπαϊκό επίπεδο. Πρέπει επίσης να βελτιώσουμε τις διατλαντικές σχέσεις.
<P>
Τέλος, είναι αναγκαία η λήψη σκληρών αντιτρομοκρατικών μέτρων. Θα είναι πολύ πιο εύκολο να επιτευχθεί αυτό εάν δεχτούμε καλύτερα το δικό μας δημοκρατικό...
<P>
(" Πρόεδρος διακόπτει την ομιλήτρια)
<SPEAKER ID="063" NAME="Giulietto Chiesa" AFFILIATION="PSE">
- (IT) Κυρία Πρόεδρε, κυρίες και κύριοι, η διάσκεψη κορυφής του περασμένου Απριλίου μεταξύ Ευρωπαϊκής Ένωσης και "νωμένων Πολιτειών Αμερικής αποτέλεσε μια χαμένη ευκαιρία. Υπό το πρίσμα των αποτελεσμάτων της ειδικής επιτροπής του Ευρωπαϊκού Κοινοβουλίου για τις μυστικές πτήσης της CIA, θα έπρεπε να έχει ειπωθεί με σαφήνεια στην Ουάσιγκτον ότι η πρόοδος στη διατλαντική συνεργασία για την καταπολέμηση της τρομοκρατίας μπορεί να βασίζεται μόνο στη συμμόρφωση με το άρθρο 6 της Συνθήκης ΕΕ και στον πλήρη σεβασμό των ανθρωπίνων δικαιωμάτων.
<P>
Αυτό δεν έγινε: τούτο σημαίνει ότι όχι μόνο δεν θα ενισχυθεί ο αγώνας κατά της τρομοκρατίας, αλλά ότι θα αποδυναμωθεί διότι, όπως είπε και το ίδιο το Ευρωπαϊκό Κοινοβούλιο, εκτός του ότι είναι αντιπαραγωγική, είναι απαράδεκτη η χρήση παράνομων, τρομοκρατικών μεθόδων για την καταπολέμηση της τρομοκρατίας.
<P>
Τα κράτη μέλη της ΕΕ που υπέκυψαν στην πίεση των "ΠΑ σε ό,τι αφορά τη χρησιμοποίηση αυτών των μεθόδων όχι μόνο παραβίασαν θεμελιώδεις αρχές της ΕΕ, αλλά άνοιξαν επίσης μια δίοδο προς την παρανομία, εκθέτοντας την ΕΕ σε αυξημένο κίνδυνο τρομοκρατικών αντιποίνων. " κλιμάκωση του αγώνα κατά της τρομοκρατίας σημαίνει, πρωτίστως, ότι οι ενέργειές μας είναι καθ' όλα νομότυπες.
<SPEAKER ID="064" NAME="Maria da Assunção Esteves" AFFILIATION="PPE-DE">
(PT) " τρομοκρατία αποτελεί πρόκληση για την ελεύθερη και ανοικτή κοινωνία μας. Ορισμένες μάλιστα φορές μας βάζει στον πειρασμό να θεσπίσουμε νομοθεσία ασφαλείας που απέχει ελάχιστα από το να διαβρώσει τις αξίες του πολιτισμού μας.
<P>
" Ευρωπαϊκή Ένωση πρέπει, συνεπώς, οπωσδήποτε, να συντάξει έναν κοινό κώδικα, στον οποίο να αποτυπώνονται με σαφήνεια οι αρχές και οι μέθοδοί της.
<P>
Πρώτον, πρέπει να κατοχυρώσει τις αρχές της ανθρώπινης αξιοπρέπειας και του κράτους δικαίου σε όλες τις πτυχές της καταπολέμησης της τρομοκρατίας. Δεν μπορούμε να υπονομεύουμε τα ηθικά θεμέλια της δημοκρατίας, που ερείδονται σε αυτές ακριβώς τις αξίες. Όπως είπε η Σιμόν ντε Μποβουάρ, δεν πρέπει να αποκτήσουμε κακές συνήθειες εξαιτίας των εκτελεστών μας.
<P>
Δεύτερον, πρέπει να θεσπιστεί ομοιόμορφη νομοθεσία για τα κράτη μέλη. Ως προς αυτό το σκέλος, Ένωση πρέπει όντως να σημαίνει Ένωση. " καταπολέμηση της τρομοκρατίας επιτάσσει οπωσδήποτε την εφαρμογή ομοιόμορφων και συνεκτικών κανόνων• αυτό δεν μπορεί να επαφίεται στις παρορμήσεις κάθε κράτους μέλους και στην κοινή γνώμη τη δεδομένη στιγμή.
<P>
Τρίτον, πρέπει να ενθαρρύνουμε τα δίκτυα συνεργασιών και να προωθήσουμε τη συναίνεση μέσω της έγκρισης μέτρων στο Ευρωπαϊκό Κοινοβούλιο και τα εθνικά κοινοβούλια.
<P>
Τέταρτον, η Ευρωπαϊκή Ένωση πρέπει να εργαστεί με στόχο τη δημιουργία ενός διεθνούς μηχανισμού του Ο"Ε για την παρακολούθηση των διαδικασιών και της νομοθεσίας εκτάκτου ανάγκης. " καταπολέμηση της τρομοκρατίας γίνεται σε μεγάλη κλίμακα και δεν περιορίζεται απλώς στην Ευρώπη ή στον ευρωατλατικό άξονα.
<P>
Τέλος, για να καταπολεμήσουμε την τρομοκρατία πρέπει να εργαστούμε με στόχο τη δημιουργία μιας πιο δίκαιης και πιο ισόρροπης διεθνούς κοινότητας• πρέπει να επισημάνουμε αιτίες και ρήξεις, να ενθαρρύνουμε μια κουλτούρα δικαιωμάτων που να αγκαλιάζει όλους τους ανθρώπους, και να εργαστούμε σκληρά για την προώθηση του διαπολιτισμικού διαλόγου. " τρομοκρατία είναι ένα περίπλοκο φαινόμενο. Δεν μπορούμε να αντιδρούμε σε αυτό με απλουστευτικές ερμηνείες.
<SPEAKER ID="065" NAME="Ιωάννης Βαρβιτσιώτης" AFFILIATION="PPE-DE">
Κυρία Πρόεδρε, θα ξεκινήσω θέτοντας δύο βασικά ερωτήματα προς το Συμβούλιο: πρώτον, γιατί η θέση του κυρίου de Vries παραμένει ακόμα κενή, αν και έχει περάσει τόσος χρόνος; Σκοπεύει το Συμβούλιο να την πληρώσει; Την θεωρεί χρήσιμη; Ναι ή όχι;
<P>
Και δεύτερον, γιατί τα αντιτρομοκρατικά μέτρα που έχουν ληφθεί δεν έχουν εφαρμοσθεί σωστά από όλα τα κράτη μέλη;
<P>
Όμως, το γενικότερο ερώτημα είναι αν, στην προσπάθειά μας να χτυπήσουμε την τρομοκρατία, έχουμε απλώς κάνει βήματα αντίδρασης στη δράση των τρομοκρατών και κατά πόσον ασκούμε έξυπνη και ολοκληρωμένη στρατηγική που θα στοχεύει στην αντιμετώπιση των αιτιών που γεννούν την τρομοκρατία. Αυτό δεν πρέπει να το ξεχνάμε ποτέ. Ο φόβος για την ασφάλειά μας συχνά μας οδηγεί σε πρακτικές οι οποίες δημιουργούν μια εσφαλμένη αίσθηση ασφάλειας.
<P>
Έχω επανειλημμένα από αυτή τη θέση διακηρύξει ότι η διαφύλαξη της δημόσιας ασφάλειας είναι κοινός μας στόχος και αυτονόητος. " μέθοδος, όμως, που ακολουθούμε δείχνει και το επίπεδο της ωριμότητας του πολιτισμού μας. Ο σεβασμός των δικαιωμάτων μας όχι μόνο είναι κεκτημένο, αλλά αποτελεί μονόδρομο για την ευημερία και την ασφάλειά μας.
<P>
Πιστεύω ότι, μαζί με την ανάγκη αξιολόγησης της αποτελεσματικότητας όλων των ως τώρα αντιτρομοκρατικών μέτρων, οφείλουμε να εξετάσουμε με ιδιαίτερη προσοχή την πορεία μας, ώστε να μην συνίσταται μόνο σε μια σειρά αντιδράσεων στη δράση των τρομοκρατών.
<P>
Γι' αυτό οι συζητήσεις μεταξύ Συμβουλίου, Επιτροπής και Ευρωπαϊκού Κοινοβουλίου πρέπει να ενταθούν. " συνεργασία των κρατών μελών είναι ζωτικής σημασίας. Και τέλος πιστεύω ότι οφείλουμε να εντείνουμε τον διάλογο με τις τρίτες χώρες. Το θεωρώ βασικό· απεδείχθη άλλωστε πόσο χρήσιμη ήταν η συνεργασία με τις "νωμένες Πολιτείες.
<SPEAKER ID="066" NAME="Józef Pinior" AFFILIATION="PSE">
(PL) Κυρία Πρόεδρε, η σημερινή συζήτηση αφορά τον πόλεμο κατά της τρομοκρατίας, το ζήτημα της ασφάλειας, το κράτος δικαίου και τις προσωπικές ελευθερίες, ήτοι τις υψηλότερες αξίες στο σύστημα της ΕΕ. Το Ευρωπαϊκό Κοινοβούλιο υποβάλλει μια σειρά από ερωτήσεις για το Συμβούλιο και την Επιτροπή, οι απαντήσεις στις οποίες είναι καίριας σημασίας για την ασφάλεια των πολιτών, την τήρηση του νόμου και το καθεστώς των ελευθεριών των πολιτών.
<P>
Θέλω να επικεντρώσω εδώ την προσοχή στο θέμα της διαφάνειας της αντιτρομοκρατικής στρατηγικής της ΕΕ. Ο δημοκρατικός έλεγχος σε αυτόν τον τομέα, και ιδίως ο ρόλος του Ευρωπαϊκού Κοινοβουλίου και των εθνικών κοινοβουλίων, εγγυάται την τήρηση των θεμελιωδών δικαιωμάτων που κατοχυρώνονται στη Συνθήκη για την Ευρωπαϊκή Ένωση. Επιτρέψτε μου να σας θυμίσω ότι στο ψήφισμα του Ευρωπαϊκού Κοινοβουλίου σχετικά με την εικαζόμενη χρησιμοποίηση ευρωπαϊκών χωρών από τη CIA για τη μεταφορά και παράνομη κράτηση αιχμαλώτων προτείνεται η χρήση μεθόδων που συνάδουν με το άρθρο 6 της Συνθήκης για την Ευρωπαϊκή Ένωση.
<SPEAKER ID="067" NAME="Geoffrey Van Orden" AFFILIATION="PPE-DE">
(EN) Κυρία Πρόεδρε, μόλις επέστρεψα από μια συνέντευξη Τύπου όπου ζητήθηκε η αυστηρή εφαρμογή των οικονομικών κυρώσεων σε βάρος του ιρανικού καθεστώτος, το οποίο είναι διαβόητος υποστηρικτής της τρομοκρατίας στη Μέση Ανατολή και πέρα από αυτήν.
<P>
Είμαι βέβαιος ότι όλοι επικροτούμε τα μέτρα που πραγματικά βοηθούν στην καταπολέμηση της τρομοκρατίας, αλλά αναρωτιέμαι πόσα από αυτά που περιλαμβάνονται στον μακρύ κατάλογο των δραστηριοτήτων της ΕΕ για τα οποία ακούσαμε σήμερα το πρωί εμπίπτουν σε αυτήν την κατηγορία.
<P>
" ΕΕ είναι πολύ καλή στο να διευρύνει τις αρμοδιότητές της και στο να αυξάνει τον γραφειοκρατικό μηχανισμό της, αλλά δεν έχει να επιδείξει πολλά όσον αφορά τη δραστηριότητα και τις δαπάνες της.
<P>
Συζητήσαμε σχετικά με τον συντονιστή αντιτρομοκρατικής δράσης της ΕΕ. Ο τίτλος του συνεπάγεται έναν εποπτικό ρόλο, κάτι που είναι εντελώς ανάρμοστο. Κατά τη γνώμη μου, ένα τέτοιο άτομο θα πρέπει να επικεντρωθεί στα έργα της ΕΕ και στους περιορισμένους τομείς όπου υπάρχει σαφής προστιθέμενη αξία από την κοινή δράση.
<P>
Σέβομαι πολύ τον Επίτροπο Frattini, αλλά η ΕΕ πραγματικά δεν μπορεί να ζητήσει πίστωση για τις πράξεις της εθνικής αστυνομίας και των υπηρεσιών ασφαλείας μας. Θα ήταν χρήσιμο να διεξαχθεί ανεξάρτητος έλεγχος των αποκαλούμενων αντιτρομοκρατικών μέτρων της ΕΕ.
<P>
" καταπολέμηση της τρομοκρατίας πρέπει να παραμείνει εθνική ευθύνη και θέμα διεθνούς συνεργασίας. " ΕΕ θα πρέπει να επικεντρωθεί στους τρόπους με τους οποίους μπορεί να στηρίξει αυτήν την εθνική αντιτρομοκρατική προσπάθεια.
<P>
Μία από τις σοβαρές δυσκολίες στην προσπάθειά μας για την προστασία των πολιτών μας έγκειται στην αποτυχία να ελέγξουμε τα σύνορά μας· οι τρομοκράτες πηγαινοέρχονται και η συνεχής ανεξέλεγκτη μετανάστευση αποτελεί μείζον εμπόδιο για τη σωστή ενσωμάτωση των μεταναστών που έχουν εγκατασταθεί εδώ. Αυτό πρέπει να αποτελέσει βασικό στοιχείο οποιασδήποτε αντιτρομοκρατικής στρατηγικής.
<P>
Αυτό το πρόβλημα θέτει επίσης υπό αμφισβήτηση εν γένει την αρχή της ελεύθερης κυκλοφορίας των προσώπων και αυτός είναι ένας ακόμη τομέας που θα πρέπει να εξεταστεί εκ νέου από κάποιο ανεξάρτητο όργανο.
<P>
Ανέφερα την ευθύνη των εθνικών αρχών μας για τα εν λόγω ζητήματα. Με λύπη μου αναφέρω ότι οι βρετανικές αρχές απέτυχαν με καταστροφικά αποτελέσματα να ελέγξουν τα σύνορά μας. Όχι μόνο δεν γνωρίζουμε ποιος εισέρχεται και ποιος εξέρχεται από τη χώρα μας, αλλά υπάρχουν επίσης σοβαρά ερωτήματα όσον αφορά την Υπηρεσία Συνόρων και Μετανάστευσης, η οποία επιφορτίζεται με τη διεξαγωγή ελέγχων.
<P>
Με τρόμο διάβασα ότι μια γυναίκα, η οποία για πολλούς μήνες γνώριζε τους υπόπτους για τρομοκρατία που δικάζονται τώρα για τρομοκρατικές επιθέσεις στη Γλασκόβη και η οποία προφανώς δεν ανέφερε τις δραστηριότητές τους, εργάζεται τώρα στον τομέα της μετανάστευσης...
<P>
(" Πρόεδρος διακόπτει τον ομιλητή)
<SPEAKER ID="068" NAME="Marianne Mikko   -" AFFILIATION="PSE">
(ET) Κυρίες και κύριοι, στη συζήτηση για την καταπολέμηση της τρομοκρατίας θέλω να επικεντρώσω την προσοχή στο άρθρο 6 της Συνθήκης του Μάαστριχτ, που αφορά τα θεμελιώδη δικαιώματα και ελευθερίες.
<P>
Το έργο μου ως επικεφαλής της αντιπροσωπείας στη Μολδαβία και ως σοσιαλδημοκράτισσας αφιερώθηκε στην ασφάλεια της Ευρώπης, στη διαφύλαξη των αξιών μας και στη διάδοσή τους στις χώρες της πολιτικής γειτονίας. Θέλουμε να κυριαρχούν η σταθερότητα και η ειρήνη γύρω από την Ευρωπαϊκή Ένωση. Για να καταπολεμήσουμε την τρομοκρατία χρειαζόμαστε επίσης τη στήριξη χωρών, όπως είναι το Πακιστάν, η Ρωσία, ακόμη και το Ιράν.
<P>
" επιτυχής προάσπιση των αξιών μας εξαρτάται σε μεγάλο βαθμό από το πώς μπορούμε να εμπλέξουμε εταίρους. " οποιαδήποτε περιστολή θεμελιωδών ελευθεριών και δικαιωμάτων στην Ευρωπαϊκή Ένωση θα έχει αντίστοιχο αντίκτυπο σε κάθε μία από τις 15 χώρες της πολιτικής γειτονίας, για να μην πούμε τίποτα για τη Ρωσία και την Κίνα. Οι τρίτες χώρες παρατηρούν τις πράξεις μας, όχι τα λόγια μας.
<P>
" Επιτροπή και το Συμβούλιο πρέπει να καταλάβουν ότι η υποστήριξη που παρέχουν οι δικοί μας πολίτες στον αγώνα κατά της τρομοκρατίας θα εξανεμιστεί, αν δεν μπορέσουμε να τιμήσουμε ορισμένα από τα θεμελιώδη δικαιώματα που κατοχυρώνονται στις ιδρυτικές μας συνθήκες.
<SPEAKER ID="069" NAME="Jana Hybášková" AFFILIATION="PPE-DE">
(EN) Κυρία Πρόεδρε, δεν πρόκειται να συμμετάσχω σε αυτήν την ανόητη συζήτηση σχετικά με τα υγρά. Οι μόνοι που έχουν το δικαίωμα να το κάνουν είναι οι εμπειρογνώμονες ασφαλείας και οι τεχνικοί εμπειρογνώμονες. Εάν καταλήξουν σε σαφή συμπεράσματα, τότε είναι απλά καθήκον μας να αντιδράσουμε άμεσα. Τίποτα δεν φοβίζει τους τρομοκράτες περισσότερο από την ικανότητά μας να αντιδράσουμε.
<P>
" απειλή της τρομοκρατίας βασίζεται στην ακαμψία μας -την ακαμψία των θεσπισμένων, συντηρητικών συστημάτων- και στην έλλειψη ικανότητάς μας να προσαρμοζόμαστε σε νέες διαστάσεις στην επικοινωνία, τη ροή πληροφοριών, τις μεταφορές χρημάτων και τη ροή ατόμων. Ο μόνος τρόπος για να προχωρήσουμε είναι να δημιουργήσουμε μεταβατικές δομές, ομάδες ad hoc, οριζόντια, διαλειτουργική ανταλλαγή πληροφοριών και συνεργασία μεταξύ των υπηρεσιών και μεταξύ των κρατών, καθώς και ενισχύσουμε την Europol και την Eurojust. " παραίτηση του κ. de Vries ήταν σαφώς ένα πολύ κακό σημάδι. Επιβεβαίωσε την ανικανότητα της ΕΕ να ξεπεράσει μια ανόητη, παλιομοδίτικη, εθνική προσέγγιση για την ασφάλεια. Ήταν, δυστυχώς, ενδεικτική της έλλειψης ικανότητας για ανταλλαγή πληροφοριών και εκτέλεση αποφάσεων. " Μεταρρυθμιστική Συνθήκη, από την άλλη πλευρά, στέλνει ένα σημαντικό και θετικό μήνυμα.
<P>
Οι ελάχιστοι κανόνες για την αστυνομική συνεργασία, η προσέγγιση των ποινικών και αστικών κωδίκων, η αμοιβαία αναγνώριση των ποινικών και αστικών αποφάσεων, καθώς και η προστασία από την ΕΕ των στοιχείων, των θυμάτων εγκλημάτων και των ίδιων των εγκληματιών, είναι μέτρα που δηλώνουν ότι με πολύ ενέργεια, χρήματα και πολιτικό πόνο μπορούμε να αντιμετωπίσουμε την τρομοκρατία και ότι μπορούμε να βοηθήσουμε τους ευρωπαίους πολίτες του Λονδίνου, της Γλασκόβης και άλλων απειλούμενων τοποθεσιών.
<P>
Κύριε Επίτροπε, τα κράτη μέλη έχουν περιθώριο μέχρι τον Δεκέμβριο του 2007 προκειμένου να εφαρμόσουν την τρίτη οδηγία για τη νομιμοποίηση εσόδων από παράνομες δραστηριότητες. Καλώ την Επιτροπή να είναι σαφής και αποφασιστική στην επιμονή της για την εφαρμογή των απαραίτητων μέτρων ασφαλείας προκειμένου να ελεγχθεί η νομιμοποίηση εσόδων από παράνομες δραστηριότητες και η χρηματοδότηση της τρομοκρατίας. Αυτό θα βοηθήσει εμάς και εμείς πρέπει να βοηθήσουμε εσάς. Θα μπορούμε τότε να πούμε κατηγορηματικά ότι είμαστε έτοιμοι να πολεμήσουμε και να νικήσουμε.
<SPEAKER ID="070" NAME="Paulo Casaca" AFFILIATION="PSE">
(PT) " 12η Δεκεμβρίου 2006 είναι μια ιστορική ημερομηνία, όταν το Ευρωπαϊκό Δικαστήριο αποφάνθηκε υπέρ του ότι, χρόνια πριν, υπερασπίστηκα ενώπιον αυτού εδώ ακριβώς του Σώματος και κατά του Συμβουλίου και της Επιτροπής το δικαίωμα στην πληροφόρηση σχετικά με μια κατηγορία για τρομοκρατία. Δεν θα υπάρξει, ωστόσο, δικαίωση, και ούτε θα υπάρξει πραγματική καταπολέμηση της τρομοκρατίας ενόσω παραμένουν σε αυτόν τον κατάλογο αθώα θύματα, όπως είναι οι Μουτζαχεντίν του Λαού του Ιράν, και ενόσω η πλέον τρομοκρατική οργάνωση παγκοσμίως -οι Ιρανοί Φρουροί της Επανάστασης και οι οργανώσεις δορυφόροι τους στο Ιράν, τον Λίβανο, τον Κόλπο και σε ολόκληρο τον κόσμο- συνεχίσουν να δρουν με ατιμωρησία, χωρίς να αντιμετωπίζουν καμία αντίδραση, διότι τα ευρωπαϊκά θεσμικά όργανα φοβούνται να αντιμετωπίσουν το τρομοκρατικό τέρας.
<P>
Απευθύνω έκκληση στα θεσμικά όργανα να πράξουν αυτό που πραγματικά καλούνται να πράξουν.
<SPEAKER ID="071" NAME="Manuel Lobo Antunes">
Προεδρεύων του Συμβουλίου. - (PT) Κυρία Πρόεδρε, κύριε Επίτροπε, κυρίες και κύριοι, πιστεύω ότι αυτή ήταν μια εξαιρετικά χρήσιμη, ενδιαφέρουσα και άκρως επίκαιρη συζήτηση, πόσο δε μάλλον αν λάβουμε υπόψη τα πρόσφατα γεγονότα στη Δανία και στη Γερμανία, όπως προαναφέρθηκε.
<P>
Θα διαβιβάσω πολλές από τις προτάσεις, τις ανησυχίες και τις συμβουλές σας προς το Συμβούλιο -όπως έχω την υποχρέωση- και θέλω να σας διαβεβαιώσω ότι η πορτογαλική Προεδρία είναι, φυσικά, ανοικτή στη συνεργασία και στον διάλογο με το Κοινοβούλιο σε ό,τι αφορά τις νομικές διατάξεις που μας διέπουν.
<P>
Πρόκειται, φυσικά, για μια δύσκολη και περίπλοκη συζήτηση. Ορισμένοι πιστεύουν ότι πρέπει να προχωρήσουμε παραπέρα• άλλοι πιστεύουν ότι προχωρήσαμε υπερβολικά μακριά και ότι ενδεχομένως χρειάζεται να κάνουμε ένα βήμα πίσω. Ορισμένοι επικρίνουν, ενώ άλλοι επικροτούν• ορισμένοι καταδικάζουν, ενώ άλλοι ενθαρρύνουν. Ωστόσο, όλοι, βεβαίως, συμφωνούμε ότι πρέπει να διεξαγάγουμε έναν σθεναρό και αποφασιστικό αγώνα κατά της νέας αυτής μάστιγας που ακούει στο όνομα τρομοκρατία και ότι σε καμία περίπτωση δεν πρέπει να ζητήσουμε ανακωχές σε αυτόν τον αγώνα. Αυτό αποτελεί και για εμάς μια μαθησιακή διαδικασία, μια αδιάλειπτη διαδικασία βελτίωσης. Πρόκειται για μια νέα απειλή, η οποία δεν μας ήταν γνωστή από πριν και την οποία δεν ήμασταν συνηθισμένοι να καταπολεμούμε και να αντιμετωπίζουμε. Επομένως, χρειάζεται φυσικά να βελτιωνόμαστε, να μαθαίνουμε και να επιδεικνύουμε ενεργητικότητα σε σταθερή βάση, για να διασφαλίσουμε ότι δεν θα επαναληφθούν επιθέσεις όπως αυτές που είδαμε.
<P>
Εργαστήκαμε σκληρά και, πολύ σωστά, συμπράξαμε και συνεργαστήκαμε ευρέως με τρίτες χώρες. Αυτός είναι ένας διεθνής αγώνας. Κανένα κράτος μέλος από μόνο του δεν θα μπορούσε να αντιμετωπίσει αποτελεσματικά τον αγώνα ή την απειλή που έχουμε να αντιμετωπίσουμε, όπως επίσης δεν θα το κατάφερνε καμία οργάνωση ή ομάδα χωρών από μόνη της. Χρειαζόμαστε πολύ ισχυρή διεθνή συνεργασία.
<P>
Κατά την προετοιμασία αυτής της συζήτησης, σημείωσα μια σειρά από μέτρα και δράσεις που αναλάβαμε στον τομέα της πρόληψης, της προστασίας, της δίωξης και της αντίδρασης έναντι τρομοκρατικών επιθέσεων. Κατέληξα στο συμπέρασμα ότι, μολονότι μένουν ακόμα πολλά να γίνουν, ήδη έγιναν πολλά πράγματα και πρέπει να προσπαθήσουμε να βελτιωθούμε σε εκείνους τους τομείς όπου δεν τα καταφέραμε τόσο καλά όσο θα έπρεπε. Εδώ είναι βασικό να αναφέρουμε τους μηχανισμούς αξιολόγησης που δημιουργήσαμε ειδικά για να μας δώσουν τη δυνατότητα να αντλήσουμε συμπεράσματα που θα μας βοηθήσουν να βελτιώσουμε τα ειλημμένα μέτρα, αφού πρώτα δούμε την εφαρμογή τους για ένα διάστημα.
<P>
Θέλω να πω ότι για την πορτογαλική Προεδρία και για το Συμβούλιο, η καταπολέμηση της τρομοκρατίας μπορεί και θα διεξαχθεί μόνο, και σας διαβεβαιώνω γι' αυτό, στο πλαίσιο του σεβασμού των θεμελιωδών αξιών και αρχών μας, αυτών ακριβώς που διακυβεύονται στον αγώνα μας κατά της τρομοκρατίας: δηλαδή, της προάσπισης αυτών των αρχών και αυτών των αξιών. Δεν μας αρκεί να τις αμελήσουμε ή να τις αγνοήσουμε στον αγώνα μας κατά της τρομοκρατίας. " πορτογαλική Προεδρία θα επιδεικνύει ιδιαίτερη επαγρύπνηση σε αυτό το σημείο και δεν θα συμβιβαστεί.
<P>
Τέλος, θέλω να πω -αυτό το σημείο επισημάνθηκε ιδιαιτέρως εδώ και το ανέφερα και εγώ στην αρχική μου ομιλία- ότι η Προεδρία βρίσκεται σε στενή συνεργασία με τον Γενικό Γραμματέα του Συμβουλίου για την εξέταση του θέματος του συντονιστή αντιτρομοκρατικής δράσης, με ποιον δηλαδή τρόπο θα διευρυνθούν οι εξουσίες και οι δυνατότητές του, ώστε να μπορέσει να διαδραματίσει αποτελεσματικά τον ρόλο για τον οποίο δημιουργήθηκε καταρχήν αυτή η θέση. Αντιλαμβάνομαι ότι ενδεχομένως να υπάρξουν, εν προκειμένω, κάποιες καθυστερήσεις. " πορτογαλική Προεδρία αναλαμβάνει να επιταχύνει τη συζήτηση στα όργανα του Συμβουλίου και να ανακοινώσει, σε εύθετο χρόνο, τον ορισμό ενός νέου συντονιστή αντιτρομοκρατικής δράσης.
<P>
Όπως είπα, θα διαβιβάσω βεβαίως τις συμβουλές, τις προτάσεις και τις ανησυχίες που εκφράστηκαν στη διάρκεια αυτής της συζήτησης. Δεν είμαστε και ούτε πρόκειται ποτέ να είμαστε αδιάφοροι στις απόψεις σας• δεν ισχυριζόμαστε και ούτε ισχυριστήκαμε ποτέ ότι είμαστε τέλειοι ή δεν λέμε πως ό,τι πράξαμε ήταν καλώς καμωμένο, άμεμπτο και δεν επιδεχόταν κριτικής. Τουναντίον, οι προσπάθειές μας θα στοχεύουν πάντα στη βελτίωση, ούτως ώστε να διασφαλισθεί ότι οι κοινωνίες μας θα παραμείνουν για πάντα ελεύθερες, ανοικτές και δημοκρατικές, αντιστεκόμενες σε εκείνες τις κοινωνίες που δεν θέλουν να συμβεί κάτι τέτοιο. Σας ευχαριστώ πολύ.
<SPEAKER ID="072" NAME="Franco Frattini">
Αντιπρόεδρος της Επιτροπής. - (IT) Κυρία Πρόεδρε, κυρίες και κύριοι, θέλω να ευχαριστήσω όλους όσοι μίλησαν σε αυτήν τη συζήτηση, που είναι τόσο σημαντική. Ορισμένοι είπανε ότι η τρομοκρατία επιδιώκει μια πολιτική στρατηγική. Συμφωνώ με αυτό, κύριε Mayor Oreja. " τρομοκρατία πρέπει να αντιμετωπιστεί με μια παγκόσμια πολιτική στρατηγική.
<P>
Είπατε πολλά για την πρόληψη και για την καταπολέμηση της βίαιης ριζοσπαστικοποίησης. Στην εισαγωγική μου ομιλία έκανα ορισμένες συγκεκριμένες επισημάνσεις για ορισμένες προτάσεις. Μπορώ να σας πω ότι υπάρχει μια σημαντική πρωτοβουλία σχετικά με τη βίαιη ριζοσπαστικοποίηση.
<P>
Σε έναν μήνα και κάτι, στις 16 και 17 Οκτωβρίου, θα διεξαχθεί μια ευρωπαϊκή διάσκεψη για πρώτη φορά σχετικά με τον ρόλο της εκπαίδευσης και των σχολείων στην εκρίζωση της βίαιης ριζοσπαστικοποίησης μεταξύ των νεότερων μελών της κοινωνίας. Καλέσαμε τον κόσμο της εκπαίδευσης στην Ευρώπη και, προφανώς, καλώ παρατηρητές από το Ευρωπαϊκό Κοινοβούλιο που επιθυμούν να συμμετάσχουν. Αυτή θα είναι μια ευκαιρία να πούμε με σαφήνεια ότι θέλουμε να αντικαταστήσουμε την κουλτούρα του κακού και της βίας με μια κουλτούρα ανοχής και συνεργασίας.
<P>
Καταγράφουμε όλες τις πρωτοβουλίες που ξεκίνησαν στα κράτη μέλη με στόχο την καταπολέμηση της ριζοσπαστικοποίησης και την πρόληψη της στρατολόγησης τρομοκρατών. Τα αποτελέσματα και οι καλές πρακτικές που θα αποκαλυφθούν μέσω αυτής της καταγραφής θα είναι, φυσικά, στη διάθεση του Ευρωπαϊκού Κοινοβουλίου.
<P>
Μιλήσαμε πολύ περί διάδοσης και ανταλλαγής στοιχείων και πληροφοριών. Συχνά, κυρίες και κύριοι, έχουμε πολλά στοιχεία, μάλιστα υπερεπάρκεια στοιχείων, ανεπαρκή όμως ανάλυση των στοιχείων. Γι' αυτό πρέπει να ενισχύσουμε τον ρόλο της Europol . Ευχαριστώ όλους όσοι στήριξαν την ενίσχυση της Europol , μεταξύ άλλων τον κ. Pirker. Τον περασμένο Δεκέμβριο, υπέβαλα πρόταση στο Συμβούλιο γι' αυτό το θέμα και ελπίζω ότι η πορτογαλική Προεδρία θα υποστηρίξει την έγκριση, πριν από το τέλος του χρόνου, ενός αυξημένου ρόλου της Europol σε ό,τι αφορά την ανάλυση στοιχείων.
<P>
Τον Ιούλιο παρουσιάστηκε μια πρωτοβουλία για τη βιοτρομοκρατία. Επισημάναμε με μεγάλη σαφήνεια ποιοι είναι οι ευάλωτοι τομείς και πού απαιτείται μεγαλύτερη ευρωπαϊκή συνεργασία - απευθύνομαι στον κ. Borghezio που έθεσε το ζήτημα. Ορισμένοι μίλησαν για παραλείψεις των κρατών μελών να ενεργήσουν. Είμαι υπέρ των πρακτικών τύπου "κατονομάζω και επιπλήττω". Τον περασμένο Ιούνιο δημοσίευσα ένα έγγραφο όπου επισημαινόταν με μεγάλη σαφήνεια ποια κράτη μέλη δεν έχουν καν προχωρήσει στην εφαρμογή της ισχύουσας νομοθεσίας κατά της τρομοκρατίας. Αυτό δείχνει, και απευθύνομαι εδώ κυρίως στον κ. Guardans Cambó, ότι είμαι έτοιμος να αποδώσω ευθύνες, αυτές όμως οι πρακτικές θα είναι χρήσιμες μόνο αν τα κράτη μέλη και το Συμβούλιο θεωρήσουν μια δήλωση παράλειψης δράσης ως πρόταση και ενθάρρυνση για περαιτέρω ενέργειες.
<P>
Πολλοί μίλησαν σχετικά με τις διατλαντικές σχέσεις. Πιστεύω, κυρίες και κύριοι, ότι απαιτείται μεγαλύτερη συνεργασία με τις "νωμένες Πολιτείες και ότι την ίδια στιγμή χρειαζόμαστε μεγαλύτερη ανάμειξη της Ευρώπης. Μεταξύ άλλων, θέλω να ευχαριστήσω τον κ. Cashman που εξέφρασε αυτήν την αρχή. Δεν έχει νόημα να σημειώνουμε βραδεία πρόοδο στην προπαρασκευή και ανάπτυξη ενός ευρωπαϊκού μοντέλου και την ίδια στιγμή να επικρίνουμε τις "νωμένες Πολιτείες διότι, όντως, διαθέτουν ένα μοντέλο. Νομίζω ότι απαιτείται μεγαλύτερη ευρωπαϊκή συμβολή και μεγαλύτερη συνεργασία με τις "νωμένες Πολιτείες, δεν υπάρχει όμως λόγος να λέμε ότι το πρόβλημα της Ευρώπης είναι οι "νωμένες Πολιτείες. Το πρόβλημα είναι οι τρομοκράτες και οι δραστηριότητές τους στην καρδιά της Ευρώπης. Αυτό είναι ένα σημείο που πρέπει να έχουμε υπόψη.
<P>
(Χειροκροτήματα)
<P>
Μια τελευταία σκέψη: είμαι βέβαιος ότι η νέα Ευρωπαϊκή Συνθήκη θα μας δώσει καλύτερα μέσα, θα μας δώσει ένα μέσο για να εργαστούμε από κοινού με το Ευρωπαϊκό Κοινοβούλιο, ούτως ώστε τελικά να δημιουργήσουμε συνυπευθυνότητα μεταξύ των τριών θεσμικών οργάνων. Αυτό θα μας δώσει, επίσης, μεγαλύτερη δύναμη στην Επιτροπή και στο Συμβούλιο. Πιστεύω ότι εκείνη τη στιγμή όλοι οι πολίτες θα μπορέσουν να αντιληφθούν και να δουν, ξεκάθαρα, ποιος διέπραξε σφάλμα, ποιος ενήργησε σωστά και ποιος δεν ενήργησε όταν θα έπρεπε. Επομένως, ελπίζουμε ότι αυτή η Συνθήκη θα γίνει πραγματικότητα, ότι θα συμφωνηθεί, τελικά, και ότι το Ευρωπαϊκό Κοινοβούλιο θα καταστεί, με εμάς, ένας πλήρως ανεπτυγμένος θεσμικός παράγοντας στον αγώνα κατά της τρομοκρατίας.
<P>
(Χειροκροτήματα)
<SPEAKER ID="073" NAME="Πρόεδρος">
Σας ευχαριστώ, κύριε Frattini. Ζητώ συγνώμη για τον θόρυβο, δεν ήταν όμως έλλειψη σεβασμού προς το πρόσωπό σας.
<P>
" κοινή συζήτηση έληξε.
<P>
" ψηφοφορία θα διεξαχθεί στις 11 Οκτωβρίου.
<P>
Γραπτές δηλώσεις (άρθρο 142 του Κανονισμού)
<SPEAKER ID="074" NAME="Pedro Guerreiro  " LANGUAGE="PT">
Όπως και σε προηγούμενες συζητήσεις, η πλειονότητα του ΕΚ, της Επιτροπής και του Συμβουλίου απέφυγε να υπεισέλθει σε λεπτομέρειες ή έστω να προβεί σε σοβαρή ανάλυση είτε της τρομοκρατίας -όλων των μορφών της, περιλαμβανομένης της κρατικής τρομοκρατίας- είτε της "καταπολέμησης της τρομοκρατίας"• είναι σαφές ότι επιχειρούν συνεχώς να θέσουν την ανάλυση της τρομοκρατίας εκτός πλαισίου, προκειμένου να συσκοτίσουν τα βαθύτερα αίτια της τρομοκρατίας και των πολιτικών που γεννούν τρομοκρατία.
<P>
Αυτή η συμπεριφορά καθίσταται ακόμα πιο σοβαρή και πολιτικώς σημαντική, όταν γίνεται ολοένα σαφέστερο στην "καταπολέμηση της τρομοκρατίας" -όπου οι "ΠΑ και η ΕΕ διαδραματίζουν μείζονα ρόλο- ότι οι λαοί του κόσμου, αν δεν τηρούν το διεθνές δίκαιο, αντιμετωπίζουν ένα μέσο που ανατρέπει την κυριαρχία των λαών και θέτει σε κίνδυνο την ανεξαρτησία κρατών, προωθώντας την επέμβαση, την επίθεση και τον πόλεμο, είτε στο Αφγανιστάν, είτε στο Ιράκ, είτε στην Παλαιστίνη, με τα εκατοντάδες χιλιάδες θύματά τους.
<P>
Μολονότι ορισμένοι ομιλητές επανέλαβαν μέχρι εξαντλήσεως την ανάγκη διαφύλαξης των ανθρωπίνων δικαιωμάτων στο πλαίσιο αυτής της "καταπολέμησης της τρομοκρατίας" και της επίθεσης των μέτρων ασφαλείας που υποστηρίζουν αυτόν τον αγώνα, αυξανόμενος αριθμός καταστάσεων και γεγονότων δείχνουν τον μη σεβασμό των θεμελιωδών ελευθεριών, των δικαιωμάτων και των εγγυήσεων των πολιτών.
<SPEAKER ID="075" NAME="Alexander Stubb  " AFFILIATION="PPE-DE">
γραπτώς. - (EN) " ΕΕ αφορά την ελεύθερη κυκλοφορία προσώπων, προϊόντων, υπηρεσιών και κεφαλαίου. Ό,τι την εμποδίζει πρέπει να ληφθεί σοβαρά υπόψη. " καταπολέμηση της τρομοκρατίας ως μέρος του διεθνούς εγκλήματος δεν πρέπει να αμεληθεί.
<P>
" τρομοκρατία είναι, ωστόσο, ένα ευαίσθητο θέμα. Δεν πρέπει ποτέ να λησμονούμε ότι όλες οι πολιτικές για την καταπολέμηση της τρομοκρατίας πρέπει να βασίζονται στον σεβασμό των θεμελιωδών δικαιωμάτων και της ανθρώπινης αξιοπρέπειας.
<P>
Τα μέτρα πρέπει επίσης να είναι αποτελεσματικά και ανάλογα με το όφελος της ασφάλειας. Αμφιβάλλω, για παράδειγμα, ότι οι νέοι περιορισμοί για τα υγρά στα αεροπλάνα πληρούν αυτά τα κριτήρια.
<P>
Γενικά, θα πρέπει να χαιρετίσουμε όλες τις προσπάθειες για καλύτερο συντονισμό μεταξύ των κρατών μελών, και επίσης μεταξύ αυτών και των θεσμικών οργάνων της ΕΕ. Μετά την αποχώρηση του κ. de Vries, θα πρέπει να διοριστεί όσο το δυνατόν συντομότερα ένας νέος συντονιστής αντιτρομοκρατικής δράσης της ΕΕ.
<SPEAKER ID="077" NAME="Sophia in 't Veld" AFFILIATION="ALDE">
(NL) Κύριε Πρόεδρε, θέλω μόνο να σημειώσω ότι, στη διάρκεια της συζήτησης, τέθηκαν στον Προεδρεύοντα του Συμβουλίου -που αποχώρησε ήδη- και στην Επιτροπή ορισμένες πολύ συγκεκριμένες ερωτήσεις για τις οποίες δεν λάβαμε απαντήσεις. Θα ήθελα μια γραπτή απάντηση από το Συμβούλιο και την Επιτροπή στις ερωτήσεις μου σχετικά με την ομάδα επαφής υψηλού επιπέδου για την προστασία των δεδομένων και σχετικά με το νόμο των "ΠΑ περί παρακολούθησης των ξένων πληροφοριών.
<SPEAKER ID="078" NAME="Πρόεδρος">
Θα συνεχίσουμε σύμφωνα με τον Κανονισμό και, επίσης, με βάση το αίτημα που διατυπώθηκε.

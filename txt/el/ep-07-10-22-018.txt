<CHAPTER ID="018">
Ευρωπαϊκός Συμβουλευτικός Φορέας για τη διακυβέρνηση στον τομέα της στατιστικής - Eυρωπαϊκή συμβουλευτική επιτροπή για την κοινοτική πολιτική στατιστικής πληροφόρησης (συζήτηση) 
<SPEAKER ID="197" NAME="Πρόεδρος">
" ημερήσια διάταξη προβλέπει την κοινή συζήτηση των ακόλουθων εκθέσεων:
<P>
της Sharon Bowles, εξ ονόματος της Επιτροπής Οικονομικών και Νομισματικών Θεμάτων, σχετικά με την πρόταση απόφασης του Ευρωπαϊκού Κοινοβουλίου και του Συμβουλίου όσον αφορά τη θέσπιση του ευρωπαϊκού συμβουλευτικού φορέα για τη διακυβέρνηση στον τομέα της στατιστικής - C6-0348/2006 - και
<P>
της Ieke van den Burg, εξ ονόματος της Επιτροπής Οικονομικών και Νομισματικών Θεμάτων, σχετικά με την πρόταση απόφασης του Ευρωπαϊκού Κοινοβουλίου και του Συμβουλίου που αφορά τη σύσταση ευρωπαϊκής συμβουλευτικής επιτροπής για την κοινοτική πολιτική στατιστικής πληροφόρησης - C6-0379/2006 -.
<SPEAKER ID="198" NAME="Joaquín Almunia">
Μέλος της Επιτροπής. - (ES) Κύριε Πρόεδρε, κυρίες και κύριοι, το 2005, η Επιτροπή, με την υποστήριξη του Συμβουλίου και του Κοινοβουλίου, ξεκίνησε μια διαδικασία για τη μεταρρύθμιση της διακυβέρνησης στον τομέα της στατιστικής στην Ευρωπαϊκή Ένωση με στόχο την ενίσχυση της ανεξαρτησίας, της ακεραιότητας και της υπευθυνότητας των εθνικών στατιστικών υπηρεσιών όλων των κρατών μελών και, βεβαίως, της Eurostat, της Ευρωπαϊκής Στατιστικής Υπηρεσίας.
<P>
" πρώτη πτυχή αυτής της διαδικασίας ήταν η έγκριση, τον Μάιο του 2005, ενός Ευρωπαϊκού Στατιστικού Κώδικα Πρακτικής. " εφαρμογή αυτού του κώδικα οδήγησε σε στενότερη συνεργασία μεταξύ της Eurostat και των εθνικών στατιστικών υπηρεσιών και στη βελτιωμένη αξιοπιστία των στατιστικών δεδομένων, που συγκεντρώνονται για πολλούς σκοπούς· θέλω όμως να αναφερθώ ιδίως σε έναν στόχο, που αποτέλεσε αντικείμενο συζητήσεων επί έτη, στη διαδικασία δηλαδή σε περίπτωση υπερβολικού δημόσιου ελλείμματος.
<P>
Όταν πρότεινε τον Κώδικα Πρακτικής, η Επιτροπή πρότεινε επίσης ότι πρέπει να εξισορροπηθεί η έμφαση στην αυτορρύθμιση με τη θέσπιση ενός συστήματος αναφοράς για την παρακολούθηση της τήρησης του κώδικα. Αυτό οδήγησε στην ιδέα της συγκρότησης ενός ανεξάρτητου εξωτερικού συμβουλευτικού φορέα, που θα διαδραματίζει ενεργό ρόλο στην παρακολούθηση της εφαρμογής του Κώδικα Πρακτικής στο συνολικό ευρωπαϊκό στατιστικό σύστημα.
<P>
Ταυτόχρονα, η Επιτροπή σημείωσε ότι ήταν ενδεδειγμένο να αναθεωρηθεί η λειτουργία και η σύνθεση της Ευρωπαϊκής Συμβουλευτικής Επιτροπής Στατιστικής Πληροφόρησης στον Οικονομικό και Κοινωνικό Τομέα, με στόχο να καταστεί αποδοτικότερη και να της δοθεί η δυνατότητα να διαδραματίσει πιο στρατηγικό ρόλο. Το Συμβούλιο ECOFIN και, γενικότερα, οι εθνικές στατιστικές αρχές επικρότησαν αμφότερες τις προτάσεις και η Επιτροπή τις υλοποίησε με μια διττή πρόταση πέρυσι τον Οκτώβριο· συζητάμε αυτές τις προτάσεις σήμερα με την προοπτική ότι θα εγκριθούν σε πρώτη ανάγνωση και ευελπιστώ ότι θα μπορέσουμε να επιβεβαιώσουμε αν συμφωνείτε μαζί μου εν προκειμένω.
<P>
Για τον σκοπό αυτόν, θέλω να συγχαρώ ιδιαίτερα τις δύο εισηγήτριες, την κ. Bowles και την κ. Van den Burg, για το έργο τους και την ποιότητα των εκθέσεών τους.
<P>
Αυτή η διαδικασία ενίσχυσης της ευρωπαϊκής διακυβέρνησης στον τομέα της στατιστικής συμπληρώνεται με μια νέα πρόταση της Επιτροπής, που εγκρίθηκε στις 16 Οκτωβρίου, μόλις πριν από λίγες ημέρες, για την αναθεώρηση του κανονισμού για την παραγωγή των ευρωπαϊκών στατιστικών. Αυτή η πρόταση τελεί επίσης υπό την έγκριση του Συμβουλίου και του Κοινοβουλίου βάσει της διαδικασίας της συναπόφασης και, επομένως, θα έχουμε την ευκαιρία να την συζητήσουμε πάλι εδώ τους προσεχείς μήνες.
<P>
Αυτή η δέσμη πρωτοβουλιών θα παράσχει στην ένωση ένα σύγχρονο, αξιόπιστο, αποδοτικό ευρωπαϊκό στατιστικό σύστημα, ικανό να βελτιώσει την εμπιστοσύνη του κοινού στα επίσημα στατιστικά στοιχεία. Αναφέρομαι και πάλι στις συζητήσεις που είχαμε συχνά εδώ στο Σώμα τα πρόσφατα χρόνια σε σχέση με τη σημασία αξιόπιστων δημοσιονομικών στοιχείων και αξιόπιστων στοιχείων για άλλους εθνικούς δημόσιους λογαριασμούς, το ΑΕγχΠ κλπ., ή την ανάγκη να υπάρχει ένας τιμάριθμος, στον οποίο να μπορεί να βασιστεί πλήρως το κοινό.
<P>
Σε ό,τι αφορά τις εκθέσεις που συζητάμε απόψε, επιτρέψτε μου να επισημάνω απλώς ότι κατά την άποψή μας θα ήταν προτιμότερο αν υπήρχε μεγαλύτερος σεβασμός στη θεσμική ισορροπία, όπως γινόταν, κατά τη γνώμη μας, στην αρχική πρόταση, σε σχέση με τον διορισμό των μελών του ευρωπαϊκού συμβουλευτικού φορέα για τη διακυβέρνηση στον τομέα της στατιστικής και την εκπόνηση και διαβίβαση των εκθέσεων του εν λόγω φορέα. Σε κάθε περίπτωση, η Επιτροπή αναγνωρίζει ότι οι τροπολογίες επί των αρχικών προτάσεων είναι αναμφισβήτητα σημαντικές, χαίρουν της στήριξης του Συμβουλίου και του Κοινοβουλίου και δεν αλλάζουν την ουσία των αρχικών μας προτάσεων.
<P>
Ενόψει αυτού, κύριε Πρόεδρε, προτού ολοκληρώσω θέλω να επαναλάβω τις ευχαριστίες μου προς τις εισηγήτριες, προς την Επιτροπή Οικονομικών και Νομισματικών Θεμάτων για το έξοχο έργο τους για τη συνεχή υποστήριξη στο έργο της Επιτροπής προκειμένου να εκσυγχρονίσουμε το στατιστικό μας σύστημα και να το καταστήσουμε πιο αξιόπιστο και πιο ανθεκτικό.
<SPEAKER ID="199" NAME="Sharon Bowles  " AFFILIATION="ALDE">
εισηγήτρια. - (EN) Κύριε Πρόεδρε, η απόφαση αυτή αφορά την σύσταση του Ευρωπαϊκού Συμβουλευτικού Φορέα για τη Διακυβέρνηση στον τομέα της Στατιστικής. " στατιστική χρησιμοποιείται από τα κράτη μέλη, από την ΕΕ, διεθνώς και από πολλούς φορείς για διάφορους λόγους. Χρησιμοποιείται, για παράδειγμα, από την Ευρωπαϊκή Κεντρική Τράπεζα για οικονομική ανάλυση· η Επιτροπή, μέσω της Eurostat, δημιουργεί στατιστικά που συλλέγονται από δεδομένα που προέρχονται από τα κράτη μέλη.
<P>
Πριν μερικά έτη, προέκυψαν ερωτήματα όσον αφορά την αξιοπιστία των στατιστικών που παρέχονται από ορισμένα κράτη μέλη στα θεσμικά όργανα της ΕΕ και ήταν σαφές ότι ήταν απαραίτητος κάποιου είδους έλεγχος. Όπως απάντησε ο Επίτροπος, δημιουργήθηκε ένας Κώδικας Συμπεριφοράς όσον αφορά τις στατιστικές διαδικασίες. Προκειμένου να παρασχεθεί ένας έλεγχος για συνεκτικότητα και τήρηση του Κώδικα Πρακτικής, κάθε εθνικό στατιστικό γραφείο ελέγχεται με αξιολόγηση από ομότιμους που αφορούν ένα άλλο κράτος μέλος και τη Eurostat. Ως περαιτέρω έλεγχος, προτάθηκε επίσης να εφαρμοστεί ένας ανεξάρτητος συμβουλευτικός φορέας υψηλού επιπέδου. Αυτός ο φορέας, ο οποίος ονομάζεται Ευρωπαϊκός Συμβουλευτικός Φορέας για τη Διακυβέρνηση στον τομέα της Στατιστικής, είναι το θέμα αυτής της πρότασης.
<P>
Είναι δίκαιο να ειπωθεί πως υπάρχει υψηλός βαθμός ευαισθησίας σε όλες τις πλευρές όσον αφορά το πόσο παρεισφρητικός μπορεί να είναι ο ρόλος του φορέα. Είμαι ευγνώμων όσον αφορά τη σημερινή πορτογαλική προεδρία και πριν από αυτήν, τη γερμανική προεδρία και την Επιτροπή που υπήρξαν ειλικρινείς μαζί μου όσον αφορά αυτές τις ευαισθησίες. Το Κοινοβούλιο ασφαλώς, ήταν πεπεισμένο ότι ο φορέας έπρεπε να είναι κάτι περισσότερο από μια έγκριση για την έκθεση της Επιτροπής. Ωστόσο, επετεύχθη συμφωνία γύρω από μια ισορροπημένη και λειτουργική πρόταση η οποία περιλαμβάνει τις περισσότερες από τις τροπολογίες του Κοινοβουλίου υπό μια μορφή ή υπό μια άλλη. Είμαι πρακτικά ικανοποιημένη που καταφέραμε να συμφωνήσουμε με το Συμβούλιο ότι ο διάλογος θα πρέπει να προωθηθεί, όχι μόνο μεταξύ του φορέα και αυτής της Επιτροπής του Προγράμματος Στατιστικής και της Ευρωπαϊκής Στατιστικής Συμβουλευτικής Επιτροπής, αλλά και με τα όργανα των φορέων των κρατών μελών.
<P>
Ο φορέας θα αναφέρει στο Κοινοβούλιο και το Συμβούλιο και θα συμπεριλαμβάνει στην έκθεσή του μια αξιολόγηση της ενσωμάτωσής τους του Κώδικα Πρακτικής στο Ευρωπαϊκό Στατιστικό Σύστημα ως σύνολο. Ο φορέας θα συμβουλεύει την Επιτροπή όσον αφορά τα σωστά μέτρα για τη διευκόλυνση της ενσωμάτωσης του Κώδικα Πρακτικής όπως συνδέεται με τη Eurostat και το Ευρωπαϊκό Στατιστικό Σύστημα ως σύνολο. Θα συμβουλεύει περαιτέρω όσον αφορά την ανακοίνωση του Κώδικα Πρακτικής στους χρήστες και τους παρόχους δεδομένων και όσον αφορά την ενημέρωση του Κώδικα Πρακτικής. Μέτρα για τη διασφάλιση της ανεξαρτησίας του φορέα και της εμπλοκής του Κοινοβουλίου στις συναντήσεις έχουν επίσης συμπεριληφθεί. Έτσι, έπειτα από διαβούλευση με την Επιτροπή, το Συμβούλιο επιλέγει και το Ευρωπαϊκό Κοινοβούλιο εγκρίνει τον διορισμό του διευθυντή του Φορέα. Το Κοινοβούλιο και το Συμβούλιο μπορούν να διορίσουν τρία μέλη έκαστος. Ο διευθυντής δεν πρέπει να είναι ήδη μέλος εθνικού στατιστικού γραφείου ή από την Επιτροπή, ή να έχει αναλάβει ανάλογη θέση τα τελευταία έτη. Σκεφτήκαμε παρόμοιους αποκλεισμούς για όλα τα μέλη αλλά αυτό δεν είναι πραγματικά πρακτικό. Ωστόσο, προσθέσαμε την απαίτηση να παρέχει ο Φορέας ένα φάσμα συμπληρωματικών δεξιοτήτων και εμπειρίας. Σε περίπτωση που δεν υπάρξει σωστή ισορροπία, ο ίδιος ο Φορέας θα πρέπει να είναι σε θέση να γνωρίζει αν έχει ενοχληθεί ή όχι, υπάρχει λοιπόν μια ρήτρα αναθεώρησης μετά από τρία έτη. Αυτό θα δώσει επαρκή χρόνο στον Φορέα και σε άλλους να καταφέρουν να υποδείξουν αν οι διαδικασίες πραγματοποιούνται και είναι αποτελεσματικές ή αν υπάρχουν αλλαγές οι οποίες είναι απαραίτητες και αυτό πρέπει να είναι μια σοβαρή αναθεώρηση.
<P>
Το Κοινοβούλιο, η πορτογαλική Προεδρία και η Επιτροπή είχαν έναν πολύ αποτελεσματικό διάλογο όσον αφορά αυτό το θέμα και τους ευχαριστώ. Με χαρά μου βρίσκομαι σε θέση να μπορώ να ηγούμαι αυτής της πρότασης μέσω μιας ανάγνωσης με τη στήριξη των σκιωδών εισηγητών, τους οποίους επίσης ευχαριστώ.
<SPEAKER ID="200" NAME="Ieke van den Burg  " AFFILIATION="PSE">
εισηγήτρια. - Κύριε Πρόεδρε, επιτρέψτε μου καταρχάς να κάνω δύο προκαταρκτικές παρατηρήσεις. " πρώτη είναι ότι, προφανώς, αυτό το θέμα της στατιστικής δεν είναι ιδιαίτερα ελκυστικό θέμα και πάντοτε τοποθετείται στο τέλος της ημερήσιας διάταξης. Όμως αυτό που με ανησυχεί κάπως είναι ότι υπάρχουν πολιτικοί, βουλευτές του ΕΚ και άλλοι οι οποίοι συχνά αρέσκονται να παραπονούνται για την παροχή στατιστικών. Όμως, αν εάν υπάρχει μια ευκαιρία πραγματικής βελτίωσης, δεν συμμετέχουν πραγματικά ενεργά στη βελτίωση της κατάστασης.
<P>
" δεύτερη παρατήρηση είναι ότι ελπίζω ο Επίτροπος, επιτέλους, να εκτιμήσει το γεγονός ότι διεξάγουμε αυτή τη συζήτηση. " κ. Bowles και εγώ έχουμε πει ότι, για εμάς, δεν είναι απολύτως απαραίτητο να διεξαγάγουμε τη συζήτηση. Είναι όμως σημαντικό να υπογραμμίσουμε το γεγονός ότι όντως κάνατε κάτι για τις στατιστικές, και αυτό το θέμα αξίζει κάποια προσοχή. Ελπίζω, λοιπόν, να μην μας κατηγορήσετε που σας κρατάμε εδώ τέτοια ώρα.
<P>
Επιτρέψτε μου, έπειτα, να σας συγχαρώ για τα πολύ συγκεκριμένα μέτρα που λάβατε απέναντι σε αυτά τα προβλήματα με τις στατιστικές, τα οποία έκαναν συχνά την εμφάνισή τους πρόσφατα. Γνωρίζω ότι έπρεπε να το κάνετε αυτό μέσα στα περιθώρια πολιτικών ελιγμών που σας παραχωρεί το Συμβούλιο, επειδή γνωρίζουμε ότι η Ευρωπαϊκή Επιτροπή δεν μπορεί να υποχρεώσει τα κράτη μέλη να ιδρύσουν ανεξάρτητους στατιστικούς φορείς και να τους υποδείξουν πώς να εργάζονται και πώς να διαχειρίζονται τους αριθμούς και τα δεδομένα.
<P>
Οι υπουργοί και οι βουλευτές του ΕΚ που διαμαρτύρονται δυνατότερα και εντονότερα για την έλλειψη αξιοπιστίας των αριθμητικών στοιχείων των άλλων είναι οι ίδιοι που δεν θέλουν να ανακατεύεστε στις δουλειές τους και να παραβιάζετε την αυτονομία τους και τον δικό τους τρόπο διαχείρισης των στατιστικών. Αυτό είναι το πρόβλημα που πρέπει να αντιμετωπίσετε.
<P>
Όμως, σε αυτό το πλαίσιο, πιστεύω ότι ήταν συνετό εκ μέρους σας, κύριε Επίτροπε, να υιοθετήσετε μια ρεαλιστική προσέγγιση, από κάτω προς τα πάνω, να εστιάσετε σε αξιολογήσεις ομοτίμων και σε έναν κώδικα πρακτικής, και να μεταρρυθμίσετε τη δομή διακυβέρνησης του στατιστικού συστήματος δημιουργώντας ένα νέο φορέα διακυβέρνησης υψηλού επιπέδου, για τον οποίο μίλησε η κ. Bowles, και μεταρρυθμίζοντας την υπάρχουσα Ευρωπαϊκή Συμβουλευτική Επιτροπή για τη Στατιστική Πληροφόρηση στον Οικονομικό και Κοινωνικό Τομέα (CEIES), που ασχολείτο με οικονομικές και κοινωνικές στατιστικές, σε μια μικρότερη, πιο εξελιγμένη συμβουλευτική επιτροπή με ευρύτερη εντολή.
<P>
Στην έκθεση της κ. Bowles και στη δική μου έκθεση, προσπαθήσαμε να το βελτιώσουμε αυτό ακόμη περισσότερο, και να ενισχύσουμε και να ενδυναμώσουμε την προσέγγιση της Επιτροπής. Ταυτόχρονα, εξασφαλίσαμε επίσης -σύμφωνα με την πρότασή σας- ότι αυτοί οι δύο νέοι φορείς στην ευρωπαϊκή οικογένεια θα μπορούν να λειτουργήσουν σωστά και με μεγαλύτερη ανεξαρτησία από την Επιτροπή και την Eurostat.
<P>
Αυτό μπορεί να μην ευθυγραμμίζεται απόλυτα με τις προθέσεις της Επιτροπής· ωστόσο, θέλω να εκφράσω την εκτίμησή μου στον Γενικό Διευθυντή της Eurostat διότι δέχθηκε πολύ γενναιόδωρα το γεγονός ότι του αφαιρέσαμε το δικαίωμα ψήφου του στο σύστημα που σχεδιάσαμε.
<P>
Θέλω επίσης να εκφράσω την εκτίμησή μου στην πορτογαλική Προεδρία, και στην κ. Cordeiro, για τον αποτελεσματικό τρόπο με τον οποίο προήδρευσε της ομάδας εργασίας του Συμβουλίου και διαπραγματεύτηκε μαζί μας μια συμφωνία σε πρώτη ανάγνωση για το θέμα αυτό. Ήταν μια πολύ αποτελεσματική διαδικασία που εξοικονόμησε χρόνο και γραφειοκρατία. Έτσι, ο κ. Hans-Peter Martin, που ζήτησε επίσης τον λόγο, μπορεί να δει ένα παράδειγμα για το πώς μπορούμε να χειριστούμε πολύ αποτελεσματικά αυτό το είδος διαδικασίας συναπόφασης.
<P>
Επιτρέψτε μου να αναφέρω πολύ σύντομα μερικά στοιχεία του στατιστικού φορέα, πράγμα το οποίο θα κάνω γραπτώς. Αν διαβάσετε τον φάκελο, θα δείτε πού κάναμε αλλαγές, επομένως δεν θα τα επαναλάβω αυτά εδώ αλλά θα επιμείνω στην ευχή μου αυτά τα δύο όργανα να φέρουν πράγματι κάποια συνείδηση και κάποια βελτίωση στον τρόπο με τον οποίο λειτουργούν τα στατιστικά συστήματα, και να μας βοηθήσουν να έχουμε πράγματι αξιόπιστα αριθμητικά στοιχεία και να στηρίζουμε τις οικονομικές μας δραστηριότητες σε αξιόπιστα δεδομένα.
<SPEAKER ID="201" NAME="Jean-Paul Gauzès">
εξ ονόματος της Ομάδας PPE-DE. - (FR) Κύριε Πρόεδρε, κύριε Επίτροπε, κυρίες και κύριοι συνάδελφοι, η βελτίωση του ευρωπαϊκού στατιστικού συστήματος είναι μέρος της ευρύτερης αποστολής της υγιούς οικονομικής διακυβέρνησης στην Ένωση, ιδιαίτερα όσον αφορά την προσαρμογή του Συμφώνου Σταθερότητας και Ανάπτυξης. Συμμερίζομαι την άποψη, που εξέφρασαν τόσο η Επιτροπή όσο και τα κράτη μέλη για την ενίσχυση της ποιότητας της στατιστικής πληροφόρησης. Κατά την προσωπική μου θεώρηση, ο καθορισμός του τι αποτελεί υπερβολικό έλλειμμα εξαρτάται από την αξιοπιστία των στοιχείων. Τα αναξιόπιστα στοιχεία υπονομεύουν ολόκληρο το Σύμφωνο Σταθερότητας και Ανάπτυξης.
<P>
Ως αντιστάθμισμα στην ευελιξία κατά την εφαρμογή του συμφώνου, το οποίο θεσπίστηκε στο πλαίσιο της μεταρρύθμισης που ενέκρινε το Ευρωπαϊκό Συμβούλιο του Μαρτίου του 2005, τα αναγκαία στοιχεία πρέπει να είναι αδιάσειστα και επαληθεύσιμα. " ευελιξία είναι σημαντική επίσης στο τρέχον πλαίσιο της διεύρυνσης της ζώνης του ευρώ. Πρέπει να διδαχθούμε από την εμπειρία του παρελθόντος! " Ευρωπαϊκή Ένωση υποχρεώθηκε ήδη να αναθεωρήσει τα στατιστικά στοιχεία, που αφορούσαν τον προϋπολογισμό ενός κράτους μέλους και το επίπεδο του χρέους· τώρα, αρκετά κράτη μέλη θέλουν να ενταχθούν στη ζώνη του ευρώ, επομένως θα αυξηθεί ο όγκος της στατιστικής πληροφόρησης που πρέπει να αποτελέσει αντικείμενο επεξεργασίας, όπως και ο αριθμός των μερών, που συμμετέχουν στις συζητήσεις.
<P>
" προτεινόμενη βελτίωση του ευρωπαϊκού στατιστικού συστήματος έχει στόχο να αντιμετωπίσει τις δικαιολογημένες ανησυχίες, που εγέρθηκαν όσον αφορά την εγκυρότητα των στοιχείων, που παρέχουν τα κράτη μέλη, αλλά και το σύστημα ελέγχου τους. Πρέπει να μεριμνήσουμε ώστε να μην υπάρξει αμφιβολία για ολόκληρο το στατιστικό σύστημα και την ικανότητα της Eurostat να επαληθεύει τα δημοσιονομικά στοιχεία, που παρέχουν τα κράτη μέλη.
<P>
Για τους λόγους αυτούς, υποστηρίζω τη μεταρρύθμιση, που θα οδηγήσει πρώτον στη θέσπιση ενός ευρωπαϊκού συμβουλευτικού φορέα για τη διακυβέρνηση στον τομέα της στατιστικής και δεύτερον στη σύσταση ευρωπαϊκής συμβουλευτικής επιτροπής για την κοινοτική πολιτική στατιστικής πληροφόρησης - αμφότερα τα όργανα θα είναι ικανά να συμβάλουν ενεργά στην παρακολούθηση της εφαρμογής του κώδικα πρακτικής σε ολόκληρο το ευρωπαϊκό στατιστικό σύστημα.
<P>
Δεν έχω κανέναν δισταγμό να υποστηρίξω τις προτάσεις, που υπέβαλαν οι δύο εξαίρετες εισηγήτριές μας.
<SPEAKER ID="202" NAME="Wolf Klinz">
εξ ονόματος της Ομάδας ALDE. - (DE) Κύριε Πρόεδρε, κύριε Επίτροπε, κυρίες και κύριοι, όπως ήδη επισημάνατε, κύριε Επίτροπε, τα στατιστικά στοιχεία είναι ζωτικής σημασίας τόσο για την Ευρωπαϊκή Ένωση όσο και για τα κράτη μέλη σε πολλούς τομείς πολιτικής. Αν θέλουμε να αποφύγουμε εσφαλμένες αποφάσεις και ανεπιθύμητες εξελίξεις, τα στατιστικά στοιχεία πρέπει να έχουν νόημα, να είναι αξιόπιστα, να επιδέχονται μία μόνο ερμηνεία και, επομένως, να είναι συγκρίσιμα. Δυστυχώς, αυτό δεν ίσχυε πάντοτε. Επομένως, επικροτώ τη θέσπιση της ευρωπαϊκής συμβουλευτικής επιτροπής για την κοινοτική πολιτική στατιστικής πληροφόρησης και του ευρωπαϊκού συμβουλευτικού φορέα για τη διακυβέρνηση στον τομέα της στατιστικής. Οι τροπολογίες που υπέβαλε το Ευρωπαϊκό Κοινοβούλιο ελπίζω ότι θα προικίσουν αμφότερα τα όργανα με την εξουσία που θα χρειαστούν.
<P>
Επιτρέψτε μου καταρχάς να τονίσω με έμφαση ότι η στατιστική συμβουλευτική επιτροπή θα είναι ανεξάρτητη και ότι όλες οι ομάδες ενδιαφερομένων θα εκπροσωπούνται σε αυτή. " επιτροπή θα έχει πολύ λιγότερα μέλη σε σύγκριση με την προκάτοχό της, την Ευρωπαϊκή Συμβουλευτική Επιτροπή Στατιστικής Πληροφόρησης στον Οικονομικό και Κοινωνικό Τομέα (CEIES), η δε μείωση από 79 σε 24 μέλη θα την καταστήσει σημαντικά αποδοτικότερη. Επικροτώ το γεγονός ότι ο Ευρωπαίος Επόπτης Προστασίας Δεδομένων θα αποτελεί μέλος της συμβουλευτικής επιτροπής με δικαίωμα ψήφου, ενώ ο Γενικός Διευθυντής της Eurostat θα είναι μέλος χωρίς δικαίωμα ψήφου. Αυτό υπογραμμίζει την ανεξαρτησία της επιτροπής.
<P>
Δεύτερον, ο συμβουλευτικός φορέας για τη διακυβέρνηση στον τομέα της στατιστικής αποτελεί χρήσιμο συμπλήρωμα στη συμβουλευτική επιτροπή. Ο φορέας θα παρακολουθεί και ελπίζω ότι θα ενθαρρύνει ενεργά την εφαρμογή του Κώδικα Πρακτικής σε όλα τα ευρωπαϊκά θέματα στατιστικής.
<P>
Ευελπιστούμε ότι με τη βοήθεια των δύο αυτών οργάνων, οι ανάγκες των χρηστών θα έχουν μεγαλύτερο αντίκτυπο στο στατιστικό πρόγραμμα εργασίας και ότι ο Κώδικας Πρακτικής θα είναι τόσο καλά ριζωμένος, που η εκούσια ή ακούσια παροχή παραπλανητικών ή ανακριβών στοιχείων θα αποτελέσει παρελθόν.
<P>
Επιτρέψτε μου να ολοκληρώσω ευχαριστώντας τις εισηγήτριες τόσο για το έργο τους, όσο και για τη βούλησή τους να συζητήσουν τα επίμαχα σημεία με ειλικρινή και εποικοδομητικό τρόπο.
<SPEAKER ID="203" NAME="Mieczysław Edmund Janowski">
εξ ονόματος της Ομάδας UEN. - (PL) Κύριε Πρόεδρε, θέλω να εκφράσω την εκτίμησή μου προς την κ. Bowles και την κ. van den Burg για τις εκθέσεις τους.
<P>
Πρέπει να γνωρίζουμε τον ρόλο που διαδραματίζει το ευρωπαϊκό στατιστικό σύστημα, που ενδέχεται να είναι το καλύτερο σύστημα του κόσμου. Μιλάμε εδώ όχι απλώς για τη σαφήνεια καταλόγων με στοιχεία, πίνακες και διαγράμματα. Το πλέον σημαντικό θέμα είναι η αξιοπιστία και πληρότητα των στατιστικών στοιχείων σε επίπεδο Ευρωπαϊκής Ένωσης, κρατών μελών, όπως επίσης, και θέλω να επιμείνω σε αυτό, των περιφερειών. Για τον σκοπό αυτόν είναι ζωτικό να διασφαλίσουμε τη συνέχεια της πληροφόρησης, καθώς και την πρόσβαση σε αυτήν. Θέλω εδώ να προσθέσω ότι μόνο τα στατιστικά στοιχεία, που έχουν συγκεντρωθεί και συσχετισθεί κατά τον ίδιο τρόπο, σύμφωνα με στατιστικές αρχές, μπορούν να είναι αξιόπιστα και διαφανή και ότι δεν θα επηρεάζονται από βραχυπρόθεσμα συμφέροντα ή πρόσκαιρες προτεραιότητες. " εμπειρία μου στην περιφερειακή πολιτική έδειξε με σαφήνεια ότι υφίστανται τέτοιοι κίνδυνοι.
<P>
Για τον λόγο αυτόν, πρέπει να χαιρόμαστε που διαθέτουμε ένα στατιστικό πρόγραμμα της ΕΕ για την περίοδο 2008-2012. Για να διασφαλιστεί, όμως, η λειτουργία του, απαιτείται κατάλληλη χρηματοδότηση και πρωτίστως θα απαιτηθεί κατάλληλη διαβούλευση, παρακολούθηση του κώδικα στατιστικών διαδικασιών, καθώς και διαχείριση των στατιστικών δεδομένων. Αυτό είναι πολύ σημαντικό υπό το πρίσμα των διαφόρων συστημάτων, που χρησιμοποιούνται στα κράτη μέλη, της ανάγκης συντονισμού και ενοποίησής τους σε επίπεδο 27 χωρών και στατιστικών υπηρεσιών, καθώς και της Eurostat. Σε αυτό το πλαίσιο, θέλω να υποστηρίξω αμφότερες τις εκθέσεις.
<SPEAKER ID="204" NAME="Hans-Peter Martin" AFFILIATION="NI">
(DE) Κύριε Πρόεδρε, όλοι γενικά συμφωνούν ως προς τη μεγάλη σημασία των στατιστικών στοιχείων και όχι μόνο οι άνθρωποι που κατάφεραν να έλθουν εδώ αυτή την προχωρημένη ώρα. Το ζήτημα είναι κατά πόσο ο στόχος που υποθέτω ότι επιδιώκουμε όλοι θα επιτευχθεί με τα μέτρα, που προωθούνται εδώ. Με έκανε να αναρωτηθώ, κύριε Επίτροπε, όταν μιλήσατε για άλλον ένα νέο κανονισμό, για τον οποίο θα γινόταν διαπραγμάτευση μαζί μας. Ίσως μπορείτε να μας πείτε αν οι διατάξεις του θα επηρεάσουν, επίσης, αυτά τα συμβουλευτικά όργανα.
<P>
Το δεύτερο ερώτημα είναι το ακόλουθο: υφίσταται πάντοτε ένας μεγάλος εγγενής κίνδυνος με τα συμβουλευτικά όργανα, ότι θα καταστούν τα ίδια νόμος και θα αποσπάσουν τα πάντα. Δεν θα ήταν πιο λογικό σε τελική ανάλυση να γίνει σύντομη, περιεκτική και σαφής αξιολόγηση με προσφυγή σε εξωτερικούς συμβούλους διοίκησης, όπου είναι αναγκαίο, των προβλημάτων που προέκυψαν με τη Eurostat και κατόπιν να καταλήξουμε σε ταχεία συμφωνία με το Κοινοβούλιο, αντί να φορτώνουν πάλι την ευθύνη και να παραπέμπουν το θέμα στις καλένδες; Σε τελική ανάλυση, ο καθένας μας γνωρίζει ότι ο πυρήνας του προβλήματος είναι η διεπαφή της Eurostat με τις εθνικές στατιστικές υπηρεσίες. Το καλύτερο που μπορεί να κάνει ένα συμβουλευτικό όργανο είναι να θέσει εκ νέου το πρόβλημα στην ημερήσια διάταξη, σίγουρα όμως δεν πρόκειται να θεσπίσει πραγματική διαφάνεια και αποδοτικότητα.
<SPEAKER ID="205" NAME="Joaquín Almunia">
Μέλος της Επιτροπής. - (ES) Κύριε Πρόεδρε, πρώτον, σας ευχαριστώ όλους, ιδίως τις εισηγήτριες, αλλά και όλους όσοι μίλησαν στη συζήτηση, για τη συμμετοχή και τη συνεργασία σας με στόχο τη βελτίωση της διακυβέρνησης του τομέα στατιστικής στην Ευρωπαϊκή Ένωση και, μέσω της δεύτερης μεταρρύθμισης της επιτροπής, με στόχο τη βελτίωση της συμμετοχής των χρηστών στην οικονομική και κοινωνική ζωή της Ευρώπης στο πλαίσιο της επίτευξης ενός καλύτερου στατιστικού συστήματος, ενός πιο αξιόπιστου συστήματος.
<P>
Αυτό για το οποίο μιλάμε είναι ένα σύστημα και, όπως είπε η κ. Van den Burg, τόσο η Ευρωπαϊκή Στατιστική Υπηρεσία (Eurostat) όσο και οι εθνικές στατιστικές υπηρεσίες των 27 κρατών μελών πρέπει να αντιμετωπίζονται ισότιμα ως προς τις απαιτήσεις και τις ελπίδες που επενδύουμε σε αυτές· πρέπει να συνεργάζονται, πρέπει να εργάζονται με συντονισμένο τρόπο, πρέπει να αλληλοενθαρρύνονται· γι' αυτό και ο κώδικας πρακτικής και ο τρόπος με τον οποίο αυτός εφαρμόζεται είναι, κατά τη γνώμη μου, ένα λίαν θετικό στοιχείο. Ελπίζω ότι το νέο αυτό όργανο θα μπορέσει να εκτιμήσει την αξία του και να το κεντρίσει να εργαστεί έχοντας κατά νου το μέλλον, διότι είναι πολύ σημαντικό σε πολλά πεδία να έχουμε πρόσβαση σε καλά στατιστικά στοιχεία.
<P>
Ο κ. Gauzès αναφέρθηκε στο Σύμφωνο Σταθερότητας και Ανάπτυξης. Και εγώ έπραξα το ίδιο στην αρχική ομιλία μου. Είναι πολύ σημαντικό για μας να διαθέτουμε αξιόπιστα στοιχεία, όταν παρακολουθούμε τη δημοσιονομική πειθαρχία σε αυτό το πολυμερές πλαίσιο. Είναι, όμως, επίσης πολύ σημαντικό να διαθέτουμε αξιόπιστα στοιχεία για το Εθνικό Προϊόν, προκειμένου να χρηματοδοτούμε την Ευρωπαϊκή Ένωση· είναι επίσης πολύ σημαντικό να διαθέτουμε αξιόπιστο τιμάριθμο· ομοίως, είναι πολύ σημαντικό να διαθέτουμε στατιστικά στοιχεία για το εξωτερικό εμπόριο· είναι επίσης πολύ σημαντικό να διαθέτουμε στατιστικά στοιχεία για τις εξωτερικές επενδύσεις και για τη διάρθρωση του εμπορίου και τις χρηματοοικονομικές ροές.
<P>
Σε όλες τις πτυχές που συζητήσαμε ή ακούσαμε, στην περίπτωσή μου, στο προηγούμενο σημείο της ημερήσιας διάταξης, την ενέργεια, προσδίδεται εξαιρετική σημασία στα στατιστικά στοιχεία για την ενέργεια, όπως συμβαίνει και με τα στατιστικά στοιχεία για τη μετανάστευση ή για θέματα που αφορούν σε ό,τι μέχρι τούδε ήταν γνωστό ως ο τρίτος πυλώνας. Υπάρχουν πολλά, πάμπολλα πεδία δραστηριοτήτων, πρακτικά όλοι οι τομείς δραστηριότητας της Ευρωπαϊκής Ένωσης χρειάζονται καλά στατιστικά στοιχεία, οπότε είναι προφανής η σημασία αυτής της συζήτησης, έστω και για ένα όχι και πολύ "σέξι" θέμα, όπως είπε η κ. Van den Burg, ελπίζω δε ότι τα δύο όργανα θα είναι ισότιμα σε ό,τι τους ζητούμε με βάση αυτούς τους δύο κανονισμούς.
<P>
Επίκειται μια άλλη πολύ σημαντική δέσμη κανόνων, ο "νόμος για τα στατιστικά στοιχεία",. Λαμβάνοντας υπόψη τον συνδυασμό αυτής της δέσμης και τις πολύ αξιέπαινες προσπάθειες, που καταβάλλουν τόσο η Eurostat όσο και όλοι οι αξιωματούχοι στην Ευρωπαϊκή Στατιστική Υπηρεσία και στις εθνικές στατιστικές υπηρεσίες των 27 κρατών μελών, ελπίζω ότι στα αμέσως προσεχή χρόνια, θα διασκεδαστούν, ει δυνατόν, οι όποιες αμφιβολίες σε ό,τι αφορά την ποιότητα των ευρωπαϊκών στατιστικών στοιχείων και ότι αυτό θα οδηγήσει σε μεγαλύτερη αποτελεσματικότητα και καλύτερο συντονισμό των πολιτικών μας και των αποφάσεών μας απέναντι στα αιτήματα και τις προσδοκίες των ευρωπαίων πολιτών, διότι αυτό είναι βασικά εκείνο που μας απασχολεί όταν μιλάμε περί στατιστικής.
<SPEAKER ID="206" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τετάρτη 24 Οκτωβρίου.

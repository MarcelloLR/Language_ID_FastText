<CHAPTER ID="004">
Οργάνωση του χρόνου εργασίας των εκτελούντων κινητές δραστηριότητες οδικών μεταφορών (συζήτηση)
<SPEAKER ID="008" NAME="Πρόεδρος">
" ημερήσια διάταξη προβλέπει τη συζήτηση της έκθεσης της κ. Bauer, εξ ονόματος της Επιτροπής Απασχόλησης και Κοινωνικών Υποθέσεων, σχετικά με την πρόταση οδηγίας του Ευρωπαϊκού Κοινοβουλίου και του Συμβουλίου που αφορά την τροποποίηση της οδηγίας 2002/15/ΕΚ για την οργάνωση του χρόνου εργασίας των εκτελούντων κινητές δραστηριότητες οδικών μεταφορών - C6-0354/2008 -.
<SPEAKER ID="009" NAME="Edit Bauer">
εισηγήτρια. - (HU) " υποβληθείσα πρόταση αποσκοπεί στην τροποποίηση της οδηγίας 2002/15/ΕΚ σε σχέση με την κοινωνική προστασία. " πρόταση της Επιτροπής άπτεται τριών ζητημάτων: την εξαίρεση των αυτοαπασχολούμενων μεταφορέων από το πεδίο εφαρμογής της νομοθεσίας, την πρόταση ενός ακριβέστερου ορισμού της νυχτερινής εργασίας και τη στήριξη για την εφαρμογή του νόμου. " ίδια η οδηγία και, ως εκ τούτου, η τροποποίησή της, αλληλοσυμπληρώνονται και αφορούν μόνο οχήματα άνω των 3,5 τόνων, όπως και άλλοι νόμοι που ισχύουν για δραστηριότητες οδικών μεταφορών. Συνεπώς, δεν θα μπορούσε να επεκταθεί σε οδηγούς μικρότερων εμπορικών οχημάτων. " Επιτροπή Απασχόλησης και Κοινωνικών Υποθέσεων καταψήφισε την τροπολογία (30 ψήφοι κατά έναντι 19 ψήφων υπέρ).
<P>
Κατά τη σύνταξη της νομοθεσίας προέκυψαν αρκετές παρανοήσεις. Θα ήθελα να αναφερθώ σε ορισμένες από αυτές που επηρέασαν ενδεχομένως τους βουλευτές του Ευρωπαϊκού Κοινοβουλίου. Καταρχάς, οι εμπειρογνώμονες κατέληξαν στο ομόφωνο συμπέρασμα ότι αν η πρόταση της Επιτροπής απορριφθεί, με αποτέλεσμα την επέκταση του πεδίου εφαρμογής της οδηγίας ώστε να συμπεριλαμβάνονται και οι αυτοαπασχολούμενοι μεταφορείς, δεν θα βελτιωθεί η οδική ασφάλεια. Διαθέσιμα στατιστικά στοιχεία και μελέτες για ατυχήματα δείχνουν ότι μόλις το 6% των ατυχημάτων οφείλονται σε υπαιτιότητα οδηγών φορτηγών, ενώ η κόπωση αναφέρεται ως λόγος μόνο στο 0,06% των περιπτώσεων. Επίσης, ο χρόνος οδήγησης, που επηρεάζει πραγματικά την οδική ασφάλεια, ρυθμίζεται από διαφορετική νομοθεσία, τον κανονισμό (ΕΚ) αριθ. 561/2006, που ισχύει και για τους αυτοαπασχολούμενους μεταφορείς. Ο χρόνος φόρτωσης έχει συμπληρωματικό χαρακτήρα και δεν μπορεί να θεωρηθεί σημαντικό τμήμα του χρόνου εργασίας, καθώς η νομοθεσία δεν ισχύει, παραδείγματος χάριν, για διαδρομές κάτω των 100 χλμ. Δεύτερον, τα συνδικάτα φοβούνται ότι οι αυτοαπασχολούμενοι μεταφορείς θα μπορούσαν να εργάζονται έως και 86 ώρες ακόμη και αν δεν υπάρχει ρύθμιση.
<P>
Ο κανονισμός περιλαμβάνει αυστηρούς κανόνες για τον χρόνο οδήγησης. Τίθεται ανώτατο όριο 45 ωρών την εβδομάδα για οποιοδήποτε διάστημα δύο συναπτών εβδομάδων, ενώ δεν θα πρέπει να υπερβαίνονται οι 56 ώρες την εβδομάδα. Αυτό καταγράφεται με ακρίβεια από ψηφιακούς ταχογράφους και ο κανονισμούς περιλαμβάνει επίσης λεπτομερείς κανόνες για τις περιόδους ανάπαυσης. Ως εκ τούτου, ο ισχυρισμός ότι ενδέχεται να υπάρξει εβδομάδα εργασίας 86 ωρών συνιστά υπόθεση που δεν υποστηρίζεται από στατιστικά δεδομένα, μελέτες ή έρευνες. Τρίτον, η πρόταση της Επιτροπής θα περιόριζε το πεδίο εφαρμογής της οδηγίας για τους μισθωτούς και τους ψευδο-αυτοαπασχολούμενους μεταφορείς. Μέχρι στιγμής, δεν έχει εγκριθεί καμία νομοθεσία που να ρυθμίζει τον χρόνο εργασίας για τους αυτοαπασχολούμενους επιχειρηματίες. Ο περιορισμός του χρόνου εργασίας αποτελεί σημαντικό μέσο κοινωνικής προστασίας των εργαζομένων. Εντούτοις, στην περίπτωση των αυτοαπασχολούμενων μεταφορέων, ο εργοδότης και ο εργαζόμενος είναι ένα και το αυτό πρόσωπο και η προστασία των ιδιωτών μεταφορέων από τον εαυτό τους συνιστά ακραίο μέτρο. Τέταρτον, όταν δεν υπάρχουν πλέον άλλα επιχειρήματα, αποκαλύπτεται ο πραγματικός λόγος: κοινωνικό ντάμπινγκ. Μην σας μπερδεύει ο όρος, διότι και οι αυτοαπασχολούμενοι μεταφορείς και οι μικρές επιχειρήσεις μπορούν να αποτελέσουν δυσάρεστους ανταγωνιστές στην αγορά, όπως ακριβώς οι αυτοαπασχολούμενοι μεταφορείς που καταφθάνουν από νέα κράτη μέλη.
<P>
" εμπειρία μου, δυστυχώς, λέει ότι η περίπτωση του πολωνού υδραυλικού-φάντασμα μάς στοιχειώνει. Θα ήθελα στη συνέχεια να αναφερθώ σε ένα κοινό φαινόμενο της αγοράς εργασίας που δεν θα έπρεπε να αντιμετωπίζεται και δεν μπορεί όντως να αντιμετωπιστεί αποκλειστικά στον τομέα των οδικών μεταφορών. Πρόκειται για το ζήτημα των ψευδο-αυτοαπασχολούμενων επιχειρηματιών, το οποίο συνιστά πραγματικό πρόβλημα για την Ευρώπη με δυσμενείς επιπτώσεις στον ανταγωνισμό και στην αγορά εργασίας. Αυτό είναι το ζήτημα που πρέπει να αντιμετωπιστεί και αυτή η προσδοκία δηλώνεται ξεκάθαρα στην προτεινόμενη τροπολογία.
<P>
" προτεινόμενη τροπολογία 30, που κατατέθηκε εξ ονόματος της Ομάδας του Ευρωπαϊκού Λαϊκού Κόμματος (Χριστιανοδημοκράτες), της Ομάδας της Συμμαχίας Φιλελεύθερων και Δημοκρατών για την Ευρώπη, των Ευρωπαίων Συντηρητικών και Μεταρρυθμιστών και της Ομάδας "Ευρώπη Ελευθερίας και Δημοκρατίας" βασίζεται στην πρόταση της Επιτροπής και τυγχάνει υποστήριξης από το Συμβούλιο, και θα ήθελα να ευχαριστήσω το Συμβούλιο για την υποστήριξή του. Θα ψηφίσουμε επί της τροπολογίας κατά τμήματα. Θα ήθελα να προσθέσω κάτι ακόμα. Ως συμβιβαστική λύση, προτείνουμε να επιτρέπεται σε κάθε κράτος μέλος η επέκταση του πεδίου εφαρμογής της οδηγίας για τους αυτοαπασχολούμενους μεταφορείς εφόσον το επιθυμεί.
<SPEAKER ID="010" NAME="Siim Kallas" LANGUAGE="EN">
Κυρία Πρόεδρε, σήμερα, το Σώμα αυτό συζητεί ένα ιδιαίτερα δύσκολο και ευαίσθητο θέμα. Το ερώτημα είναι κατά πόσον οι επιχειρηματίες που είναι αυτοαπασχολούμενοι οδηγοί θα πρέπει να καλύπτονται ή όχι από την οδηγία για τον χρόνο εργασίας των εκτελούντων κινητές δραστηριότητες.
<P>
" συμπερίληψη των επιχειρηματιών θα συνιστούσε προηγούμενο και σαφή απόκλιση από τη γενική οδηγία για τον χρόνο εργασίας. " οδηγία αυτή ρυθμίζει μόνο τον χρόνο εργασίας των μισθωτών, όχι των επιχειρηματιών. Συζητήσεις σχετικά με τη συμπερίληψη των αυτοαπασχολούμενων οδηγών διεξάγονται εδώ και πολύ καιρό. Αρχικά, οι διαβουλεύσεις μεταξύ των κοινωνικών εταίρων τη δεκαετία του '90 δεν έφεραν κανένα αποτέλεσμα. Στη συνέχεια, ο νομοθέτης δεν μπορούσε να καταλήξει σε κάποιο συμπέρασμα έπειτα από συζητήσεις διάρκειας τεσσάρων ετών -από το 1998 μέχρι το 2002- και, ως εκ τούτου, ζήτησε από την Επιτροπή να διεξαγάγει μια ενδελεχή μελέτη των επιπτώσεων. " Επιτροπή διεξήγαγε μελέτες και προέβη σε μελέτη των επιπτώσεων η οποία αποδεικνύει σαφώς ότι η εν λόγω οδηγία δεν είναι το κατάλληλο εργαλείο για την αντιμετώπιση ζητημάτων πολιτικής στον τομέα των μεταφορών όπως η οδική ασφάλεια ή οι όροι ανταγωνισμού, αλλά ότι η επιβολή όσον αφορά τους μη αυτοαπασχολούμενους συνιστά πραγματικό πρόβλημα. Αυτή είναι και η λογική της πρότασης της Επιτροπής.
<P>
Πρώτον, θα ήθελα να εκφράσω τα σέβη μου προς την εισηγήτρια, την κ. Bauer, για το εξαίρετο έργο της. Χαίρομαι πολύ που βλέπω ότι η εισηγήτρια συμμερίζεται την ανησυχία της Επιτροπής για την αδύναμη επιβολή των κανόνων και το γενικό πρόβλημα της ψευδο-αυτοαπασχόλησης και εκτιμώ τις εποικοδομητικές προτάσεις της κ. Bauer. Πιστεύω ότι οι τροπολογίες που προτείνονται από την εισηγήτρια μπορούν να προστατεύσουν ακόμη καλύτερα τους εργαζόμενους έναντι πιθανής εκμετάλλευσης από τους εργοδότες.
<P>
Ο τομέας όπου απαιτείται σίγουρα ανάληψη δράσης στην Ευρώπη είναι οι λεγόμενοι ψευδο-αυτοαπασχολούμενοι οδηγοί - δηλαδή οι οδηγοί που επισήμως είναι ανεξάρτητοι, αλλά στην πράξη απασχολούνται από μια εταιρεία που τους δίνει εντολές και τους πληρώνει. Τόσο η πρόταση της Επιτροπής όσο και οι προτεινόμενες τροπολογίες από την εισηγήτρια παρέχουν ένα σαφές μήνυμα στον κλάδο: το φαινόμενο της ψευδο-αυτοαπασχόλησης δεν θα γίνει ανεκτό και ο νομοθέτης θα επαγρυπνά όσον αφορά τη θέση σε ισχύ του εν λόγω κανονισμού σε ολόκληρη την Ευρώπη.
<P>
Όσον αφορά την οδική ασφάλεια, επιτρέψτε μου να τονίσω ότι ο χρόνος εργασίας δεν πρέπει να εκλαμβάνεται εσφαλμένα ως χρόνος οδήγησης. " κατάσταση όσον αφορά τον χρόνο οδήγησης έχει μεταβληθεί δραματικά από το 1998. Όπως γνωρίζετε, το Σώμα αυτό, με τη συνεργασία του Συμβουλίου, ενέκρινε νέους κανόνες για τον χρόνο οδήγησης, εισήγαγε σύγχρονο και αξιόπιστο ψηφιακό εξοπλισμό καταγραφής και ενέκρινε μια συγκεκριμένη οδηγία για την επιβολή. " σημερινή συζήτηση δεν αφορά την οδική ασφάλεια. Οι στατιστικές και οι μελέτες που έθεσε η Επιτροπή στη διάθεση του Κοινοβουλίου δεν υποδεικνύουν σε καμία περίπτωση ότι η συμπερίληψη των αυτοαπασχολούμενων οδηγών θα βελτίωνε την οδική ασφάλεια.
<P>
Σε μια περίοδο κατά την οποία ελπίζουμε να αρχίσουμε να ανακάμπτουμε από την οικονομική κρίση, δεν θα ήταν συνετό να επιβάλουμε επιπλέον διοικητικό και οικονομικό φόρτο στις μικρές και ευάλωτες επιχειρήσεις που κατάφεραν να επιβιώσουν από την οικονομική ύφεση. Αντί για την επιβολή γραφειοκρατίας στους επιχειρηματίες, η Ευρώπη χρειάζεται μια οδηγία για τον χρόνο εργασίας η οποία θα διασφαλίζει πραγματικά την προστασία των απασχολούμενων και εξαρτώμενων οδηγών που χρειάζονται αυτήν την προστασία.
<SPEAKER ID="011" NAME="Pervenche Berès" AFFILIATION="S&amp;D">
(FR) Κυρία Πρόεδρε, η παρέμβασή μου επί της διαδικασίας αφορά τον κώδικα δεοντολογίας που εγκρίθηκε από το Κοινοβούλιο όσον αφορά τις διαπραγματεύσεις στο πλαίσιο της συνήθους νομοθετικής διαδικασίας. Δεν αντιλαμβάνομαι πώς μπορεί ο Επίτροπος να μιλά για συμφωνία με το Κοινοβούλιο όταν έχει συζητήσει με μία μόνο βουλευτή, μια βουλευτή που ουσιαστικά δεν είχε καμία εντολή από την αρμόδια επιτροπή να διαπραγματευτεί αυτό που εσείς αποκαλείτε λογική συμφωνία.
<P>
Κύριε Επίτροπε, περιφρονείτε τους κανόνες λειτουργίας αυτού του θεσμικού οργάνου. Αυτό μας δίνει το δικαίωμα να θίξουμε το πώς λειτουργεί το θεσμικό όργανο στο οποίο ανήκετε.
<SPEAKER ID="012" NAME="Πρόεδρος">
Αυτή δεν ήταν παρέμβαση επί της διαδικασίας. Σύμφωνα με τον κατάλογο των ομιλητών, θα μιλήσετε αργότερα στη διάρκεια της συζήτησης.
<SPEAKER ID="013" NAME="Thomas Mann" LANGUAGE="DE">
Κυρία Πρόεδρε, εξ ονόματος της Ομάδας του Ευρωπαϊκού Λαϊκού Κόμματος (Χριστιανοδημοκράτες), θα ήθελα να ευχαριστήσω την κ. Bauer για την έκθεσή της και για το εξαιρετικό έργο της τους τελευταίους μήνες.
<P>
Το θεμελιώδες ζήτημα είναι κατά πόσον θα πρέπει να ρυθμιστούν για πρώτη φορά οι ώρες εργασίας των αυτοαπασχολούμενων εργαζομένων στον τομέα των μεταφορών. " Επιτροπή λέει όχι, σχεδόν όλα τα κράτη μέλη λένε όχι, και τα περισσότερα μέλη της Ομάδας μου λένε επίσης όχι. Το να συμπεριλάβουμε τους αυτοαπασχολούμενους οδηγούς στην οδηγία εξυπηρετεί τα συμφέροντα μόνο των μεγάλων επιχειρήσεων. Αντιθέτως, πρέπει να ενισχύσουμε τις μικρές και μεσαίες επιχειρήσεις.
<P>
Πρέπει να πούμε σε όσους απαριθμούν ελλείψεις όσον αφορά την οδική ασφάλεια ως δικαιολογία για τη συμπερίληψη των αυτοαπασχολούμενων εργαζομένων ότι οι κανόνες για τις ώρες οδήγησης και τις περιόδους ανάπαυσης έχουν καταστεί πιο αυστηροί εδώ και πολύ καιρό. Όλοι οι οδηγοί -αυτοαπασχολούμενοι ή μισθωτοί- πρέπει να αναπαύονται τουλάχιστον έντεκα ώρες εντός του εικοσιτετραώρου. Γι' αυτόν τον λόγο έχουμε ψηφιακούς ταχογράφους που καταγράφουν αυτόματα τις ώρες οδήγησης και οι αρχές παρακολουθούν τη συμμόρφωση με τον εν λόγω κανόνα.
<P>
Ήμουν εισηγητής του Ευρωπαϊκού Κοινοβουλίου για τους ταχογράφους την περίοδο εκείνη. Είμαι ευγνώμων προς την κ. Bauer που απέτρεψε την επέκταση του κανονισμού σε οχήματα βάρους κάτω των 3,5 τόνων. " ύπαρξη ψηφιακών συσκευών ελέγχου της ΕΕ σε όλα τα εμπορικά οχήματα θα είχε ως αποτέλεσμα χρονοβόρες και δαπανηρές υποχρεώσεις τεκμηρίωσης. Θέλουμε να μειώσουμε τον γραφειοκρατικό φόρτο, όχι να τον αυξήσουμε.
<P>
Προτείνω, λοιπόν, το Σώμα αυτό να υποστηρίξει τον συμβιβασμό στον οποίο κατέληξε η εισηγήτρια με τις υπόλοιπες Ομάδες.
<SPEAKER ID="014" NAME="Stephen Hughes" LANGUAGE="EN">
Κυρία Πρόεδρε, η Ομάδα μου τήρησε συνεπή θέση καθ' όλη τη διάρκεια της διαδικασίας· η θέση μου ως εισηγητή είναι συνεπής από το 2002, όταν προτείναμε για πρώτη φορά τη συμπερίληψη των αυτοαπασχολούμενων και ανεξάρτητων οδηγών. Εξακολουθούμε να πιστεύουμε ότι έτσι πρέπει να γίνει και, συνεπώς, ελπίζω πραγματικά ότι στην αυριανή ψηφοφορία θα απορριφθεί η πρόταση της Επιτροπής, όπως συνέβη στην Ολομέλεια την περασμένη άνοιξη και στην Επιτροπή Απασχόλησης τον Μάρτιο.
<P>
Εκφράζουμε πραγματικά τη λύπη μας για τη σύγχυση την οποία φαίνεται να αντιμετώπισε η εισηγήτρια κατά την εκτέλεση της εντολής της. Αντί να εξετάσει και να προωθήσει τις ξεκάθαρες απόψεις της πλειονότητας των μελών της Επιτροπής Απασχόλησης του Ευρωπαϊκού Κοινοβουλίου, εργάστηκε ενεργά για την προώθηση της άποψης της Επιτροπής και του Συμβουλίου. Τα υπόλοιπα θεσμικά όργανα, όπως είπε η κ. Berès, δεν έχουν δείξει ίχνος πιστής συνεργασίας· απεναντίας, έχουν κάνει τα αδύνατα δυνατά για να υπονομεύσουν την πολύ σαφή σύσταση της Επιτροπής Απασχόλησης στην Ολομέλεια: την απόρριψη της πρότασης της Επιτροπής.
<P>
Κυρία Πρόεδρε, ένας κουρασμένος οδηγός είναι επικίνδυνος οδηγός, ανεξαρτήτως του καθεστώτος απασχόλησής του· δεν χρειάζεται να αυξήσουμε περισσότερο το ρίσκο που ήδη συνεπάγονται τα οδικά ταξίδια. Για άλλη μία φορά σήμερα το πρωί, η εισηγήτρια επέδειξε σύγχυση μεταξύ των εννοιών του χρόνου οδήγησης και του χρόνου εργασίας. Είναι πολύ πιθανόν υπό το τρέχον καθεστώς για τους αυτοαπασχολούμενους, ένας ψευδο-αυτοαπασχολούμενος οδηγός να οδηγεί 86 με 95 ώρες την εβδομάδα· ίσως όχι κάθε εβδομάδα, αλλά και μία μόνο εβδομάδα είναι αρκετά επικίνδυνη. Αν ο Επίτροπος αμφισβητεί τον αριθμό αυτόν, μπορεί να έρθει να με βρει όποτε το επιθυμεί· έχω πάρει τα στοιχεία από τους ανθρώπους που απασχολούνται σε αυτόν τον κλάδο. Είναι δεδομένο. Πρέπει να απορρίψουμε την πρόταση της Επιτροπής.
<SPEAKER ID="015" NAME="Marian Harkin">
εξ ονόματος της Ομάδας ALDE. - (EN) Κυρία Πρόεδρε, καταρχάς, θέλω να ευχαριστήσω την εισηγήτρια, κ. Bauer, για το κοπιώδες έργο της.
<P>
Το βασικό ζήτημα με το οποίο ασχολούμαστε σε αυτήν την έκθεση είναι κατά πόσον πρέπει να συμπεριληφθούν ή όχι οι αυτοαπασχολούμενοι οδηγοί στην οδηγία για τον χρόνο εργασίας. Επιβάλλεται να θυμόμαστε ότι όλοι οι οδηγοί, μισθωτοί ή αυτοαπασχολούμενοι, υπάγονται στους κανονισμούς του 2006 για τον χρόνο οδήγησης οι οποίοι ρυθμίζουν τον χρόνο οδήγησης, τα διαλείμματα και τις περιόδους ανάπαυσης. Ως εκ τούτου, τα ζητήματα οδικής ασφάλειας αντιμετωπίζονται επαρκώς στην εν λόγω οδηγία και αν κάποιος πιστεύει ότι δεν συμβαίνει αυτό, τότε πρέπει να εξετάσουμε την οδηγία για τον χρόνο οδήγησης.
<P>
Δεν υπάρχουν στοιχεία που να συνδέουν τα ατυχήματα με τον χρόνο εργασίας των επαγγελματιών οδηγών ούτε στοιχεία που να διακρίνουν τους μισθωτούς από τους αυτοαπασχολούμενους οδηγούς. Ως εκ τούτου, δεν έχουμε κανένα στοιχείο για να αποφασίσουμε τη συμπερίληψη των αυτοαπασχολούμενων οδηγών. " νομοθεσία πρέπει να βασίζεται σε ορθά και αξιόπιστα δεδομένα, και όλη η κινδυνολογία ότι οι αυτοαπασχολούμενοι οδηγοί εργάζονται 86 ώρες την εβδομάδα και προκαλούν ατυχήματα είναι ακριβώς αυτό: είναι κινδυνολογία και δεν βασίζεται σε αξιόπιστα δεδομένα.
<P>
Αυτή η νομοθεσία, αν συμπεριλάβει τους αυτοαπασχολούμενους, θα είναι ουσιαστικά ανεφάρμοστη. Μήπως θα έχουμε μια στρατιά επιθεωρητών πάνω από το κεφάλι των αυτοαπασχολούμενων εργαζομένων για να βλέπουμε αν εκτελούν γενικά διοικητικά καθήκοντα ή διοικητικά καθήκοντα που σχετίζονται με την εργασία; Σύμφωνα με τη νομοθεσία, ο χρόνος εργασίας περιλαμβάνει την εργασία ενός αυτοαπασχολούμενου ατόμου στη θέση εργασίας του. " θέση εργασίας ορίζεται στη νομοθεσία ως η βασική εγκατάσταση της επιχείρησης, καθώς και οι διάφορες δευτερεύουσες εγκαταστάσεις της. Θα ορίζεται ως θέση εργασίας το γραφείο που βρίσκεται στη μικρή κρεβατοκάμαρα ή στη σοφίτα του σπιτιού του αυτοαπασχολούμενου οδηγού, και ποιος θα αστυνομεύει και θα επιβάλλει τη νομοθεσία; Ναι, υπάρχουν ζητήματα που σχετίζονται με τον ανταγωνισμό για τους αυτοαπασχολούμενους, αλλά η εν λόγω νομοθεσία δεν θα πραγματευτεί αυτά τα ζητήματα. Στη χώρα μου αντιμετωπίζουμε πολύ αποτελεσματικά αυτό το ζήτημα μέσω του φορολογικού συστήματος.
<P>
Τέλος, αν απορρίψουμε την πρόταση της Επιτροπής, θα καταλήξουμε σε μια κακή νομοθεσία. Είναι δυσανάλογη και δεν θα επιτύχει τους στόχους της· θα προσθέσει περισσότερη γραφειοκρατία στις ήδη βεβαρυμμένες ΜΜΕ στις περισσότερες χώρες και ιδιαίτερα στη χώρα μου, την Ιρλανδία. Είναι ανεφάρμοστη, και αυτό γελοιοποιεί τον νόμο.
<SPEAKER ID="016" NAME="Emilie Turunen" LANGUAGE="DA">
Κυρία Πρόεδρε, κυρίες και κύριοι, το ζήτημα που συζητάμε σήμερα αφορά ένα απολύτως θεμελιώδες ερώτημα: θέλει το Ευρωπαϊκό Κοινοβούλιο να διασφαλίσει την ύπαρξη μιας κοινωνικής Ευρώπης με θεμιτό ανταγωνισμό και αξιοπρεπείς συνθήκες εργασίας; Ή μήπως θα επιτρέψουμε να κυριαρχήσει η αγορά και οι νόμοι της τύχης σε έναν κλάδο μεταφορών που βρίσκεται ολοένα και περισσότερο υπό πίεση; Για τους βουλευτές της Ομάδας των Πρασίνων/Ευρωπαϊκής Ελεύθερης Συμμαχίας και της Επιτροπής Απασχόλησης και Κοινωνικών Υποθέσεων του Κοινοβουλίου δεν υπάρχει καμία απολύτως αμφιβολία. Θέλουμε οι αυτοαπασχολούμενοι οδηγοί να συμπεριληφθούν στην οδηγία για τον χρόνο εργασίας. Ως εκ τούτου, απορρίπτουμε την πρόταση της Επιτροπής για την εξαίρεση των αυτοαπασχολούμενων οδηγών για τους ακόλουθους τρεις λόγους. Πρώτον, οι αυτοαπασχολούμενοι οδηγοί πρέπει να καλύπτονται από κανονισμούς σχετικά με τον χρόνο εργασίας ούτως ώστε να διασφαλίζεται η οδική ασφάλεια στην Ευρώπη. Με ένα φορτηγό βάρους ενός τόνου πίσω τους, είναι πραγματικά καίριας σημασίας να τεθεί ένα όριο στον χρόνο που εργάζονται για να αποφευχθούν η κυκλοφορία κουρασμένων οδηγών και τα ατυχήματα. Δεύτερον, θέλουμε να διασφαλίσουμε θεμιτό ανταγωνισμό στον κλάδο των μεταφορών. Τα τελευταία χρόνια έχει σημειωθεί τεράστια αύξηση του αριθμού των ψευδο-αυτοαπασχολούμενων οδηγών. Αυτή ήταν η λύση του κλάδου για την αποφυγή των κανονισμών για τον χρόνο εργασίας. Ως νομοθέτες, δεν πρέπει να δημιουργήσουμε κίνητρα για να υπάρξουν περισσότεροι αυτοαπασχολούμενοι οδηγοί στην Ευρώπη. Απεναντίας, πρέπει να διασφαλίσουμε την ύπαρξη ενιαίων κανόνων ώστε να δημιουργήσουμε ίσους όρους ανταγωνισμού. Τρίτον, θέλουμε να διασφαλίσουμε την ύπαρξη ενός καλού περιβάλλοντος εργασίας για όλους. Από μελέτες που έχουν διεξαχθεί στην ΕΕ γνωρίζουμε ότι οι αυτοαπασχολούμενοι οδηγοί αρρωσταίνουν συχνότερα και έχουν περισσότερο άγχος από τους μισθωτούς οδηγούς. Είναι αυτή εύλογη κατάσταση όσον αφορά την υγεία και ασφάλεια; Δεν το νομίζουμε.
<P>
Έχουν ειπωθεί πολλά γι' αυτήν την οδηγία, και έχουν ειπωθεί πολλά λανθασμένα πράγματα. Θα ήθελα να διασκεδάσω δύο μύθους. Πρώτον, υπάρχει ο μύθος που αφορά τη διοικητική εργασία. " δουλειά γραφείου δεν αποτελεί μέρος του κανονισμού και είναι πολύ σημαντικό να το εμπεδώσουμε αυτό. Θα πρέπει να τον ξεχάσουμε αυτόν τον μύθο. Δεύτερον, υπάρχει ο μύθος που αφορά την επιβολή. Άκουσα τους συναδέλφους βουλευτές να λένε ότι δεν θα ήταν δυνατή η επιβολή αυτής της οδηγίας. Προς αυτούς τους βουλευτές θα ήθελα απλώς να πω ότι έχουμε τον ψηφιακό ταχογράφο που μπορεί να παρέχει τις μετρήσεις. Αυτό συμβαίνει επί του παρόντος για τους μισθωτούς οδηγούς, επομένως σαφώς μπορεί να συμβεί και για τους αυτοαπασχολούμενους οδηγούς.
<P>
Τέλος, θα ήθελα να πω λίγα λόγια στην κ. Bauer. Ως σκιώδης εισηγήτρια για την Ομάδα των Πρασίνων, απογοητεύτηκα ιδιαίτερα από τον πρόσφατο τρόπο διεξαγωγής της διαδικασίας. " κ. Bauer παρέβη όλους τους ορθούς κανόνες διαπραγμάτευσης, παραβίασε τον "κώδικα δεοντολογίας" του Σώματος και τώρα παρουσιάζει έναν συμβιβασμό κατά τα λεγόμενά της. Κατ' εμέ, γι' αυτό ευθύνεται η ίδια - δεν πρόκειται για έγκυρο συμβιβασμό για το Κοινοβούλιο. Είναι μια αισχρή πρόταση που κατάρτισε με το Συμβούλιο παρακάμπτοντας όλους τους κανόνες.
<P>
Θα ήθελα να ολοκληρώσω λέγοντας ότι δεν έχει να κάνει με τις μεθόδους διαπραγμάτευσης της κ. Bauer· έχει να κάνει με τους ανθρώπους και έχει να κάνει με το κατά πόσον θέλουμε να διασφαλίσουμε αξιοπρεπείς συνθήκες σε έναν κλάδο μεταφορών που υπόκειται σε ολοένα και περισσότερη πίεση. Ελπίζω ότι θα το υποστηρίξουν αυτό όλοι οι βουλευτές του Κοινοβουλίου στην αυριανή ψηφοφορία.
<SPEAKER ID="017" NAME="Peter van Dalen" LANGUAGE="NL">
Κυρία Πρόεδρε, ορισμένοι συνάδελφοι βουλευτές ισχυρίζονται ότι η συμμόρφωση με την εβδομάδα εργασίας 48 ωρών είναι προς όφελος των αυτοαπασχολούμενων οδηγών και της οδικής ασφάλειας. Πρόκειται για μια ανέντιμη εκστρατεία, καθώς οι αυτοαπασχολούμενοι οδηγοί εξακολουθούν να καλύπτονται εν πάση περιπτώσει από τον κανονισμό για τον χρόνο οδήγησης και τις περιόδους ανάπαυσης. " οδική ασφάλεια δεν απειλείται σε καμία περίπτωση. Το πρόβλημα είναι ότι ορισμένα συνδικάτα της Νότιας Ευρώπης φοβούνται ότι οι αυτοαπασχολούμενοι ρουμάνοι και βούλγαροι οδηγοί θα πάρουν όλη τη δουλειά. Οι βουλευτές αυτοί ακολουθούν τυφλά τα συνδικάτα. Αυτή είναι η ουσία του προβλήματος.
<P>
Ο κ. Kallas, ο Επίτροπος αρμόδιος για θέματα μεταφορών, επιθυμεί την εξαίρεση των αυτοαπασχολούμενων οδηγών από το πεδίο εφαρμογής της οδηγίας. Αξίζει να λάβει την υποστήριξή μας στις αυριανές ψηφοφορίες. Αν δεν την λάβει, η 16η Ιουνίου θα είναι μια μαύρη ημέρα στην ιστορία του Ευρωπαϊκού Κοινοβουλίου. Θα αποδυναμώσει περαιτέρω τους πολίτες και θα τους επιβάλει ακόμη περισσότερη γραφειοκρατία. Και μετά παραπονιόμαστε ότι η εκλογική συμμετοχή μειώνεται όλο και περισσότερο σε κάθε νέα εκλογική διαδικασία.
<SPEAKER ID="018" NAME="Ilda Figueiredo" LANGUAGE="PT">
Κυρία Πρόεδρε, για άλλη μία φορά διεξάγουμε μια καίρια συζήτηση για την προστασία των δικαιωμάτων των εργαζομένων στον κλάδο των οδικών μεταφορών και για την οδική ασφάλεια. " επιμονή της Επιτροπής από τον Οκτώβριο του 2008 στην αλλαγή της οδηγίας του 2002 είναι απαράδεκτη. " Επιτροπή θέλει τώρα να παύσει να ισχύει η οδηγία για τους λεγόμενους αυτοαπασχολούμενους οδηγούς, πράγμα που θα επιδείνωνε τις συνθήκες εργασίας για όλους, ιδιαίτερα λόγω της πιθανής αύξησης των ωρών εργασίας σε ανυπόφορα επίπεδα απλώς και μόνο για την αποκόμιση μεγαλύτερων κερδών για τους μεγάλους εργοδότες του κλάδου.
<P>
Παραδείγματος χάριν, οι λεγόμενοι αυτοαπασχολούμενοι οδηγοί θα μπορούσαν να καταλήξουν να εργάζονται 86 ώρες την εβδομάδα καθ' όλη τη διάρκεια του έτους. Αυτό όχι μόνο θα έθετε σε κίνδυνο την υγεία και την ασφάλειά τους, αλλά θα έθετε σε κίνδυνο και την ασφάλεια όλων των υπόλοιπων χρηστών του οδικού δικτύου. Θα ενθάρρυνε επίσης το κοινωνικό ντάμπινγκ και την απορρύθμιση της απασχόλησης λόγω του αυξημένου αριθμού οδηγών που ψευδώς δηλώνουν ότι είναι αυτοαπασχολούμενοι.
<P>
Όντας δεκτική σε επιχειρήματα και μελέτες που αποδεικνύουν τους κινδύνους της έγκρισης μιας τέτοιας πρότασης, η Επιτροπή Απασχόλησης και Κοινωνικών Υποθέσεων απέρριψε ήδη την πρόταση δύο φορές, αλλά δυστυχώς, η εισηγήτρια, με την υποστήριξη της Επιτροπής και του Συμβουλίου, εξακολούθησε να διεξάγει διαπραγματεύσεις για την οδηγία μόνη της, σαν να μην είχε ληφθεί ποτέ η απόφαση της Επιτροπής Απασχόλησης και Κοινωνικών Υποθέσεων.
<P>
Γι' αυτό βρισκόμαστε τώρα σε αυτήν την πολύ σοβαρή κατάσταση. Το ζήτημα αυτό πρέπει να καταψηφιστεί σαφώς από την πλειοψηφία του Κοινοβουλίου, ο Επίτροπος, όμως, το έχει ήδη διακινδυνεύσει αυτό. Υποστηρίζουμε την απόρριψη της πρότασης, ώστε να αποτρέψουμε τη συνέχιση αυτής της σοβαρής απειλής για τα δικαιώματα των εργαζομένων και την ασφάλεια όλων των χρηστών του οδικού δικτύου στην Ευρωπαϊκή Ένωση.
<P>
Ζητούμε, λοιπόν, την απόρριψη της πρότασης της Επιτροπής και τη συμμόρφωση με την οδηγία του 2002 η οποία, από το 2009, θα έπρεπε να εφαρμόζεται για τους αυτοαπασχολούμενους οδηγούς με στόχο την καταπολέμηση του κοινωνικού ντάμπινγκ, την προστασία του δικαιώματος στην υγεία και την ανάπαυση των εργαζομένων του κλάδου, και τη βελτίωση των συνθηκών οδικής ασφάλειας.
<SPEAKER ID="019" NAME="Mara Bizzotto" LANGUAGE="IT">
Κυρία Πρόεδρε, κυρίες και κύριοι, σχεδιάζουμε να επεκτείνουμε αυτήν την οδηγία στους αυτοαπασχολούμενους οδηγούς για χάρη, υποτίθεται, της βελτίωσης της ασφάλειας.
<P>
Εντούτοις, τα επιχειρήματα που προβάλλονται είναι παραπλανητικά και θα έχουν δυσμενείς επιπτώσεις. Είναι παραπλανητικά διότι η ασφάλεια επιτυγχάνεται ήδη δυνάμει του κανονισμού του 2006 και δυσμενή διότι η ανταγωνιστικότητα χιλιάδων μικρών ανεξάρτητων επιχειρήσεων, που ήδη δοκιμάζονται έντονα από την οικονομική κρίση, βρίσκεται σε κίνδυνο.
<P>
Κυρίες και κύριοι, ας μην προσποιούμαστε ότι δεν γνωρίζουμε ότι οι νομικές και τεχνικές διαφορές όσον αφορά την οδηγία υποκρύπτουν στην πραγματικότητα άλλη μία αντιπαράθεση δυνάμεων μεταξύ των ευρωπαίων κρατιστών, οι οποίοι είναι διατεθειμένοι να επιβάλουν ένα νέο, επικίνδυνο βάρος στις επιχειρήσεις, και των υποστηρικτών του ανθρώπινου προσώπου της Ευρώπης, οι οποίοι γνωρίζουν τις πραγματικές ανάγκες των πολιτών μας.
<P>
Παρεμβαίνοντας για τη νομοθέτηση επί της οργάνωσης του χρόνου εργασίας των αυτοαπασχολούμενων οδηγών, το Κοινοβούλιο θα δημιουργήσει ένα επικίνδυνο προηγούμενο, εξουσιοδοτώντας ένα πραξικόπημα κατά της επιχειρηματικότητας και της ελευθερίας του επιχειρείν στο όνομα της Ευρώπης.
<P>
Ήρθε η ώρα να κάνουμε πράξη τα λόγια μας. Ας σταματήσουμε να εκμεταλλευόμαστε τις μικρές και μεσαίες επιχειρήσεις για τους δικούς μας σκοπούς. Είναι πολύ εύκολο να εκθειάζουμε την εξάπλωση της επιχειρηματικότητας όταν ο στόχος είναι η κατάρτιση αποτελεσματικών στρατηγικών για την καταπολέμηση της κρίσης και έπειτα να τα θυσιάζουμε αυτά όταν η γραφειοκρατία της ΕΕ θέλει να επιβεβαιώσει την ισχύ της. Αντιτίθεμαι στον ουτοπικό πόλεμο αρχών με πρακτικότητα. " Ευρώπη δεν πρέπει να θίξει τη σφαίρα των ιδιωτικών επιχειρήσεων και πρέπει να σέβεται τα αιτήματα των περιφερειών μας.
<SPEAKER ID="020" NAME="Elisabeth Morin-Chartier" AFFILIATION="PPE">
(FR) Κυρία Πρόεδρε, τάσσομαι υπέρ της συμπερίληψης των αυτοαπασχολούμενων οδηγών στην πρόταση οδηγίας και, ως εκ τούτου, απορρίπτω την πρόταση της Επιτροπής και την έκθεση Bauer.
<P>
Με εξοργίζει ο τρόπος με τον οποίο η εν λόγω πρόταση αντιβαίνει στα συμφέροντα των μικρών και μεσαίων επιχειρήσεων εισάγοντας, εφεξής, αθέμιτο ανταγωνισμό από τους ψευδο-αυτοαπασχολούμενους οδηγούς. " εν λόγω έκθεση εισάγει την πρακτική του αθέμιτου ανταγωνισμού και θα του επιτρέψει να αναπτυχθεί με την αύξηση του αριθμού των ψευδο-αυτοαπασχολούμενων οδηγών.
<P>
" πρόταση αυτή αντιβαίνει επίσης στα συμφέροντα των εργαζομένων. Τη στιγμή όπου όλοι συνεργαζόμαστε για την οικοδόμηση μιας κοινωνικής Ευρώπης, η εν λόγω έκθεση ενισχύει το κοινωνικό ντάμπινγκ μεταξύ των κρατών μελών. Αντιβαίνει στα συμφέροντα των εργαζομένων, αντιβαίνει στα συμφέροντα της Ευρώπης.
<P>
Εν ολίγοις, η εν λόγω έκθεση περιφρονεί την οδική ασφάλεια. Προέδρευσα σε μια περιφέρεια με μεγάλο κυκλοφοριακό όγκο από ολόκληρη την Ευρώπη, με σοβαρά ατυχήματα που οδηγούσαν σε νομικές ενέργειες. Αυτά τα σοβαρά ατυχήματα δεν θα έπρεπε να διαφεύγουν της προσοχής μας. Θα κληθούμε να λογοδοτήσουμε για την απόφασή μας στους συμπολίτες μας. Επιπλέον, το 2002, δύο κράτη μέλη της Ευρωπαϊκής Ένωσης προσέφυγαν στο Ευρωπαϊκό Δικαστήριο για την κατάργηση της οδηγίας 2002/15/ΕΚ, διότι συμπεριλάμβανε τους αυτοαπασχολούμενους οδηγούς· το Δικαστήριο απέρριψε την προσφυγή τους για λόγους οδικής ασφάλειας.
<P>
Τέλος, αυτό που χρειαζόμαστε είναι ένας ευρωπαϊκός κανονισμός μεταξύ όλων των κρατών μελών διότι, σήμερα, οι μεταφορές είναι ευρωπαϊκό ζήτημα. " ψηφοφορία στην επιτροπή ήταν σαφής. Ελπίζω να είναι εξίσου σαφής στην Ολομέλεια.
<SPEAKER ID="021" NAME="Alejandro Cercas" AFFILIATION="S&amp;D">
(ES) Κυρία Πρόεδρε, κύριε Επίτροπε, κυρία Bauer, είμαι υποχρεωμένος καταρχάς να εκφράσω τη μεγάλη απογοήτευσή μου για τον τρόπο με τον οποίο διεξαγάγατε διαπραγματεύσεις στο πλαίσιο των οποίων δεν υπήρξε σεβασμός προς το Κοινοβούλιο και για τον τρόπο με τον οποίο παρουσιάζετε αυτήν τη συζήτηση εδώ σήμερα, που δεν αποκαλύπτει όλη την αλήθεια.
<P>
Δεν είναι αλήθεια, κύριε Επίτροπε, ότι το ζήτημα αφορά τη συμπερίληψη των αυτοαπασχολούμενων οδηγών: έχουν ήδη συμπεριληφθεί από το 2009. Έχει να κάνει με το ότι εσείς επιθυμείτε να εξαιρέσετε τους αυτοαπασχολούμενους από την οδηγία.
<P>
Ούτε είναι αλήθεια, κύριε Επίτροπε, ότι δεν μιλάμε για την υγεία και την ασφάλεια στον τομέα των οδικών μεταφορών: γι' αυτό ακριβώς μιλάμε, κύριε Επίτροπε. Δεν μιλάμε για τίποτε άλλο εκτός από την ασφάλεια των αυτοαπασχολούμενων οδηγών και του πληθυσμού της Ευρώπης που ταξιδεύουν στους δρόμους· γι' αυτό μιλάμε, και εδώ προβάλλετε ψευδή επιχειρήματα.
<P>
Όπως πάντα, επικαλείστε τη γραφειοκρατία. Αυτό δεν είναι αλήθεια. Εκθειάζετε τον ταχογράφο και τη μεγάλη πρόοδο που έχει επιφέρει η χρήση του όσον αφορά την κανονιστική ρύθμιση της οδήγησης στην Ευρώπη. Μπορεί να εφαρμοστεί χωρίς να απαιτείται γραφειοκρατία. Αυτό που κάνετε είναι να τοποθετείτε τα οικονομικά συμφέροντα των λίγων πάνω από τα δικαιώματα των πολλών· αυτό συμβαίνει στην πραγματικότητα. Για άλλη μία φορά, διαψεύδετε τα λόγια σας ότι οι άνθρωποι προέχουν της επιχειρηματικής δραστηριότητας: για εσάς η επιχειρηματική δραστηριότητα προέχει των ανθρώπων.
<P>
Θα ήθελα να καταγραφεί η διαμαρτυρία μας και ελπίζω ότι το Κοινοβούλιο θα δηλώσει για άλλη μία φορά ότι το κοινό, η ασφάλεια, το δίκαιο και η αλήθεια είναι πιο σημαντικά.
<P>
Διαμαρτύρομαι, κύριε Επίτροπε: είμαι πολύ απογοητευμένος.
<P>
Κυρία Bauer, είμαι πολύ απογοητευμένος από τον τρόπο με τον οποίο διεξαγάγατε αυτήν τη συζήτηση και αυτές τις διαπραγματεύσεις.
<SPEAKER ID="022" NAME="Gesine Meissner" AFFILIATION="ALDE">
(DE) Κυρία Πρόεδρε, ακούσαμε ήδη πολλά. Είναι αλήθεια, όπως είπε η κ. Figueiredo, ότι πρόκειται για μια οδηγία στόχος της οποίας επρόκειτο να είναι οι μισθωτοί. Αυτό είναι ορθό. Εντούτοις, υπάρχουν και οι αυτοαπασχολούμενοι που δεν κατατάσσονται στην κατηγορία των μισθωτών.
<P>
Είναι σημαντικό οι πολίτες της Ευρώπης να μπορούν να αποφασίζουν πώς επιθυμούν να εργάζονται - υπό καθεστώς εξαρτημένης απασχόλησης ή αυτοαπασχόλησης. Αυτό είναι το σωστό. Φυσικά, οι αυτοαπασχολούμενοι πρέπει επίσης να τηρούν ορισμένους κανόνες. Ψηφιακοί ταχογράφοι υπάρχουν ήδη σε όλα τα βαρέα οχήματα και τα ισοδύναμα οχήματα στα οποία αναφερόμαστε εδώ. Αν συμπεριλάβουμε τους αυτοαπασχολούμενους σε αυτήν την οδηγία, περιορίζεται αδικαιολόγητα η ελευθερία επιλογής τους. Γι' αυτόν τον λόγο η Ομάδα μου τάσσεται υπέρ της εξαίρεσης των αυτοαπασχολούμενων από την εν λόγω οδηγία πάση θυσία. Θεωρούμε την πρόταση της κ. Bauer, και την πρόταση της Επιτροπής, ορθή. Τούτο θα πρέπει να ληφθεί υπόψη. Θέλουμε να προστατεύσουμε τις μικρές και μεσαίες επιχειρήσεις, και σε αυτήν την περίπτωση μπορούμε να το κάνουμε εγκρίνοντας την πρόταση.
<SPEAKER ID="023" NAME="Eva Lichtenberger" AFFILIATION="Verts/ALE">
(DE) Κυρία Πρόεδρε, η προηγούμενη ομιλήτρια περιέγραψε έναν ιδανικό κόσμο στον οποίο οι ίδιοι οι οδηγοί αποφασίζουν κατά πόσον θέλουν να είναι αυτοαπασχολούμενοι ή μισθωτοί. Δυστυχώς, στην πραγματικότητα, οι οδηγοί δεν έχουν πλέον αυτήν την επιλογή· απεναντίας, πιέζονται γενικά να γίνουν αυτοαπασχολούμενοι - ή τουλάχιστον, φαινομενικά αυτοαπασχολούμενοι. Αυτό είναι το μεγάλο πρόβλημα που αντιμετωπίζουμε εδώ - και αν αυτό που έχουμε ενώπιόν μας είναι ένας ιδιωτικός συμβιβασμός μεταξύ μιας βουλευτή και του Συμβουλίου ο οποίος παρουσιάζεται ως γενικός συμβιβασμός και ο οποίος δεν λαμβάνει υπόψη το εν λόγω ζήτημα, τότε ωφελούμε το κοινωνικό ντάμπινγκ στην Ευρώπη.
<P>
Πηγαίνετε να δείτε τι συμβαίνει στους δρόμους επισκεπτόμενοι ένα σημείο ελέγχου. Ρίξτε μια ματιά στα όσα συμβαίνουν πραγματικά σε αυτόν τον κλάδο. Ρίξτε μια ματιά στα ατυχήματα - τότε θα συνειδητοποιήσετε ότι, ως βουλευτές του Ευρωπαϊκού Κοινοβουλίου, δεν μπορούμε να επιτρέψουμε την υποστήριξη του κοινωνικού ντάμπινγκ.
<SPEAKER ID="024" NAME="Julie Girling" AFFILIATION="ECR">
(EN) Κυρία Πρόεδρε, είναι καίριας σημασίας οι αυτοαπασχολούμενοι να μην πέσουν στα δίχτυα της οδηγίας για τον χρόνο εργασίας με αυτόν τον τρόπο. Αυτός ο τομέας εργασίας ρυθμίζεται ήδη εκτενώς μέσω των κανονισμών για τον χρόνο οδήγησης, και το να ακούμε να λέγεται ότι ο κόσμος ωθείται στην αυτοαπασχόληση είναι εντελώς γελοίο· είναι επιλογή των ανθρώπων. Αυτό που είναι ψεύτικο σε όλες αυτές τις συζητήσεις είναι η κινδυνολογία αυτών που λένε ότι υπάρχουν κίνδυνοι ως προς την οδική ασφάλεια.
<P>
Μιλάμε ασταμάτητα για την προώθηση των επιχειρηματιών στο Κοινοβούλιο· μιλάμε για τη δυνατότητα που μπορούμε να τους δώσουμε να ευδοκιμήσουν στην Ευρωπαϊκή Ένωση. Ενθαρρύνουμε ενεργά τις μικρές επιχειρήσεις, και το να τις αποθαρρύνουμε απλώς δεν μπορεί να αποτελεί βήμα προόδου. Σας παροτρύνω, συνεπώς, να ψηφίσετε υπέρ της Edit Bauer.
<SPEAKER ID="025" NAME="Thomas Händel" AFFILIATION="GUE/NGL">
(DE) Κυρία Πρόεδρε, κυρίες και κύριοι, μήνες τώρα συζητάμε το ζήτημα του χρόνου οδήγησης και των ωρών εργασίας στον τομέα των οδικών μεταφορών. Αρχίζω να αναρωτιέμαι ποιο θα είναι το επόμενο επιχείρημα που θα αποπειραθεί να αποδείξει ότι όλα όσα συζητάμε εδώ και μήνες είναι εντελώς ανοησίες. Το τελευταίο επιχείρημα είναι ότι πρέπει να αλλάξουμε κάτι επειγόντως ώστε να μην αλλάξει τίποτα. Κυρία Bauer, δεν βλέπετε πόσο παράλογο έχει καταστεί αυτό το επιχείρημα - ότι είναι γεμάτο ψέματα και μισές αλήθειες;
<P>
Αυτό που συζητάμε εδώ δεν είναι τίποτε άλλο από την επέκταση των ωρών εργασίας των αυτοαπασχολούμενων εργαζομένων. Εντούτοις, για περισσότερα από 150 χρόνια, αρχή της νομοθεσίας για τις ώρες εργασίας ήταν οι άνθρωποι να προστατεύονται από τις υπερβολικά πολλές ώρες εργασίας. Αυτό ισχύει τόσο για τους αυτοαπασχολούμενους όσο και για τους μισθωτούς. Δεν έχει καμία διαφορά το αν κάποιος αυτοαπασχολούμενος πιέζει τον εαυτό του πολύ σκληρά ή αν ένας εργοδότης πιέζει έναν εργαζόμενο οδηγό πολύ σκληρά. Έχει να κάνει με την προστασία των ανθρώπων από τον εαυτό τους και από τις υπερβολικά πολλές ώρες εργασίας, καθώς και, εν μέρει, από τους εργοδότες και τους εντολείς.
<P>
Δεύτερον, όσον αφορά την οδική ασφάλεια, έχει επιβεβαιωθεί ότι δεν μπορεί να γίνει τίποτε εν προκειμένω. Κυρίες και κύριοι, δεν είμαστε ερασιτέχνες ούτε εθελοντές! Δεν μπορούμε να εγκρίνουμε νόμους με βάση τη φράση "Ας δούμε τι θα συμβεί". Όλοι γνωρίζουν ότι οι υπερβολικά πολλές ώρες εργασίας αυξάνουν τον κίνδυνο ατυχημάτων, ιδίως στον τομέα των οδικών μεταφορών, όπου οι συνέπειες είναι ιδιαίτερα σοβαρές.
<P>
" τρίτη μου παρατήρηση είναι να ρωτήσω το εξής: ποιος θα αστυνομεύει αυτόν τον προτεινόμενο διαφοροποιημένο κανονισμό στους δρόμους μας; Οι δικαστές μας ήδη δυσκολεύονται να αποφασίσουν κατά πόσον κάποιος είναι αυτοαπασχολούμενος ή απλώς φαινομενικά αυτοαπασχολούμενος χωρίς εκτενή μελέτη των αποδεικτικών στοιχείων.
<P>
Ας αφήσουμε κατά μέρος αυτές τις ανοησίες. Το ζήτημα έχει να κάνει με τον θεμιτό ανταγωνισμό. Δεν έχει να κάνει με τη δημιουργία προηγουμένου σήμερα το πρωί για μια μελλοντική συζήτηση για την επέκταση των ωρών εργασίας. Μην παίζετε τέτοια παιχνίδια με αυτό το Σώμα!
<SPEAKER ID="026" NAME="Derek Roland Clark" AFFILIATION="EFD">
(EN) Κυρία Πρόεδρε, η έγκριση της τροπολογίας 30, που αφορά ειδικότερα την παράγραφο 7(α), είναι ουσιώδους σημασίας. Οι αυτοαπασχολούμενοι οδηγοί δεν θα συμπεριλαμβάνονταν τότε σε αυτές τις διατάξεις.
<P>
Δεν είναι ζήτημα οδικής ασφάλειας. Για όλους τους οδηγούς υπάρχει περιορισμός ως προς τον χρόνο οδήγησης, και η σχετική εργασία παρακολουθείται με τον ταχογράφο. Αν συμπεριληφθούν οι αυτοαπασχολούμενοι οδηγοί, θα ταλανιστούν, ιδιαίτερα όσοι δεν χρησιμοποιούν κάποια εταιρεία. Στους εταιρικούς οδηγούς παρέχεται το πρόγραμμα από τρίτους, αλλά οι πραγματικά ανεξάρτητοι οδηγοί δαπανούν χρόνο για την προετοιμασία του προγράμματός τους και την υποβολή προσφορών για νέες δουλειές. Αν συμπεριληφθούν σε αυτές τις διατάξεις, οι εργασίες αυτές θα αποτελούν μέρος της εβδομάδας εργασίας τους και έτσι θα έχουν λιγότερο χρόνο για την οδήγηση, τη φόρτωση, την εκφόρτωση και την κάλυψη των αναγκών των επιβατών, σε σχέση με τους εμπορικά απασχολούμενους οδηγούς. Συνεπώς, θα χάσουν δουλειά και θα προκληθεί ανεργία στον κλάδο των μικρών επιχειρήσεων. Ο μεγαλύτερος φορέας εκμετάλλευσης θα πάρει τα ηνία και θα έχουμε άλλο ένα παράδειγμα προώθησης εκ μέρους της ΕΕ των μεγάλων επιχειρήσεων σε βάρος των ΜΜΕ που απασχολούν το μισό εργατικό δυναμικό.
<P>
Υποστηρίζω, λοιπόν, την εισηγήτρια όσον αφορά την τροπολογία 30 καθώς και την Επιτροπή εν προκειμένω. Δεν ακούγεται πολύ συχνά αυτό από αυτήν την πλευρά της Αίθουσας.
<SPEAKER ID="027" NAME="Veronica Lope Fontagné" AFFILIATION="PPE">
(ES) Κυρία Πρόεδρε, πιστεύουμε ότι είναι ουσιώδους σημασίας η συμπερίληψη των αυτοαπασχολούμενων στην εν λόγω οδηγία, και την άποψη αυτή συμμερίζονται οι αντιπρόσωποι τόσο των συνδικάτων όσο και των ενώσεων εργοδοτών στη χώρα μου, που έχουν ζητήσει ρητά τη συμπερίληψη των αυτοαπασχολούμενων στην εν λόγω οδηγία.
<P>
Πιστεύουμε ότι υπάρχουν αρκετοί λόγοι για τη συμπερίληψή τους. Πρώτον, για λόγους ασφάλειας των εργαζομένων: οι αυτοαπασχολούμενοι μεταφορείς αξίζουν την ίδια προστασία με τους λοιπούς μεταφορείς, όχι μόνο όταν οδηγούν, αλλά και όταν εκτελούν άλλες εργασίες που έχουν άμεση σχέση με μια δραστηριότητα οδικών μεταφορών.
<P>
Δεύτερον, για λόγους θεμιτού ανταγωνισμού, καθώς η επανεισαγωγή διακρίσεων μεταξύ αυτοαπασχολούμενων και μισθωτών θα στρεβλώσει τόσο την αγορά εργασίας όσο και την αγορά μεταφορών.
<P>
Τέλος, μου φαίνεται επίσης απαράδεκτο κάθε κράτος μέλος να εφαρμόζει τις διατάξεις της οδηγίας στους οδηγούς αν το επιθυμεί. Πρέπει να υπάρχει γενικός κανόνας για ολόκληρη την ΕΕ, καθώς οι περισσότεροι μεταφορείς εργάζονται εκτός των συνόρων των χωρών τους· χωρίς γενικό κανόνα, θα παρεμποδιζόταν ο θεμιτός ανταγωνισμός.
<SPEAKER ID="028" NAME="Pervenche Berès" AFFILIATION="S&amp;D">
(FR) Κυρία Πρόεδρε, για μία μόνο φορά, θα μιλήσω για διαδικαστικό ζήτημα. Σαφώς όλοι συμφωνούν ότι θα πρέπει να στηρίξουμε τις ΜΜΕ και, δικαιολογημένα, όλοι θα πρέπει να ανησυχούν για ζητήματα που αφορούν, μεμονωμένα ή συλλογικά, την ασφάλεια, τους εργαζομένους, τους χρήστες του οδικού δικτύου και τις συνθήκες ελεύθερου και μη στρεβλωμένου ανταγωνισμού.
<P>
Εντούτοις, αφότου το Κοινοβούλιο απέρριψε αυτό το κείμενο την άνοιξη του 2009, εκείνο το καλοκαίρι, ο προκάτοχός σας, Επίτροπος Tajani, που τότε διεξήγαγε προεκλογική εκστρατεία για τον επαναδιορισμό του ως Επιτρόπου, μας είπε ότι θα υπέβαλε ορισμένες νέες προτάσεις. Αυτές οι νέες προτάσεις δεν προωθήθηκαν ποτέ προς εξέταση στην αρμόδια κοινοβουλευτική επιτροπή. Επίσης, η έκθεση της κ. Bauer απορρίφθηκε από περισσότερα μέλη της εν λόγω επιτροπής σε σχέση με τα μέλη που είχαν απορρίψει την προηγούμενη έκθεση.
<P>
" κ. Bauer δεν είχε καμία εντολή να διαπραγματευτεί εξ ονόματος του Κοινοβουλίου μια συμφωνία κατά την πρώτη ανάγνωση με το Συμβούλιο. " Επιτροπή και το Συμβούλιο καταστρατήγησαν, εν γνώσει τους, τους κανόνες λειτουργίας των θεσμικών οργάνων. " κ. Bauer περιφρόνησε τον κώδικα δεοντολογίας αυτού του θεσμικού οργάνου. Το Κοινοβούλιο αμφισβητεί κατά καιρούς τη φύση μιας συμφωνίας κατά την πρώτη ανάγνωση, διότι περιορίζει την ικανότητα διαπραγμάτευσής μας. Τώρα, παραδείγματος χάριν, αν εγκριθούν οι τροπολογίες της κ. Bauer, θα επιτευχθεί μια συμφωνία κατά την πρώτη ανάγνωση που δεν έχει εξετασθεί από τα όργανα του Κοινοβουλίου.
<P>
Σε μια περίοδο κατά την οποία βλέπουμε να αποκαθίσταται η ισορροπία μεταξύ των θεσμικών οργάνων χάρη στη Συνθήκη της Λισαβόνας, το Κοινοβούλιο γυρνάει την πλάτη του στη χρήση της συλλογικής νοημοσύνης του. Ζητώ, τουλάχιστον, οι προτάσεις της κ. Bauer, που δεν εξετάστηκαν ποτέ στην επιτροπή, να παραπεμφθούν στην επιτροπή προς εξέταση.
<SPEAKER ID="029" NAME="Dirk Sterckx" AFFILIATION="ALDE">
(NL) Κυρία Πρόεδρε, υποστηρίζω τον Επίτροπο. Οι αυτοαπασχολούμενοι οργανώνουν οι ίδιοι τις ώρες εργασίας τους και έτσι θα πρέπει να παραμείνει. Υπάρχει διαφορά μεταξύ αυτοαπασχολούμενων και μισθωτών, και αυτό είναι σωστό και δίκαιο. Δεν έχει καμία σχέση με την οδική ασφάλεια, καθώς ο χρόνος οδήγησης και οι περίοδοι ανάπαυσης είναι οι ίδιοι για τους αυτοαπασχολούμενους και τους μισθωτούς οδηγούς. Παρακολουθούνται από ταχογράφο, ο οποίος προορίζεται αποκλειστικά γι' αυτόν τον σκοπό. Δεν αποβλέπουμε στην παρακολούθηση της κατάστασης της οδικής ασφάλειας των μισθωτών και αυτοαπασχολούμενων εργαζομένων.
<P>
Μια δεύτερη παρατήρηση έχει να κάνει με κάτι που θεωρώ πολύ προβληματικό στις προτάσεις όσων υποστηρίζουν τη συμπερίληψη των αυτοαπασχολούμενων εργαζομένων στο πεδίο εφαρμογής: πώς στο καλό θα το παρακολουθήσετε αυτό; Πώς προτείνετε να επισκέπτεστε τους αυτοαπασχολούμενους οδηγούς και να τους ρωτάτε πότε, πού και πόσο έχουν εργαστεί; Ένα τέτοιου είδους σύστημα παρακολούθησης θα ήταν ανέφικτο και θα θεωρούνταν, κατόπιν, απαράδεκτο. Δεν θα πρέπει να εγκρίνουμε μια τέτοια νομοθεσία· δεν θα πρέπει να συμπεριλάβουμε τους αυτοαπασχολούμενους εργαζομένους στο πεδίο εφαρμογής της οδηγίας που αφορά τους μισθωτούς.
<SPEAKER ID="030" NAME="Timo Soini" AFFILIATION="EFD">
(FI) Κυρία Πρόεδρε, κατάγομαι από τη Φινλανδία, όπου ο πληθυσμός είναι περιορισμένος, οι αποστάσεις είναι μεγάλες και υπάρχουν πολλοί αυτοαπασχολούμενοι. Δεν χρειαζόμαστε, δεν θα ανεχτούμε και δεν θα δεχτούμε επιπρόσθετους περιορισμούς στους αυτοαπασχολούμενους εργαζομένους. Χαίρομαι που ο εσθονός Επίτροπος, που είναι εξοικειωμένος με τις συνθήκες που επικρατούν στις βόρειες χώρες, το γνωρίζει αυτό, και αυτό ισχύει και για τη σλοβάκα εισηγήτρια. Θέλω να σας ευχαριστήσω γι' αυτό.
<P>
Πρόκειται για σημαντικό ζήτημα αρχής. Δεν μπορούμε να θέσουμε περιορισμούς στις μικρές επιχειρήσεις που να ισχύουν στην Ευρώπη συνολικά. Αυτό μπορεί να αποτελέσει προηγούμενο και είναι πολύ επικίνδυνο. Πώς πιστεύει η Ευρώπη ότι θα επιτύχει ανάπτυξη και απασχόληση αν οι διοικητικές της αποφάσεις καταστρέφουν και διαλύουν την απασχόληση και τις προϋποθέσεις ανάπτυξης;
<P>
Τάσσομαι υπέρ των φινλανδών ιδιοκτητών οδηγών και στη συγκεκριμένη περίπτωση, αυτό σημαίνει επίσης ότι τάσσομαι υπέρ των μικρών επιχειρηματιών σε ολόκληρη την Ευρώπη. Εξάλλου, δεν θα υπάρξει ανάπτυξη ή αύξηση της ευημερίας στην Ευρώπη αν οι διοικητικές αποφάσεις εμποδίζουν τους μικρούς επιχειρηματίες να δουλέψουν.
<P>
(Χειροκροτήματα)
<SPEAKER ID="031" NAME="Sari Essayah" AFFILIATION="PPE">
(FI) Κυρία Πρόεδρε, κυρίες και κύριοι, δεν πρέπει επ' ουδενί να τεθούν περιορισμοί στον χρόνο εργασίας των αυτοαπασχολούμενων οδηγών εκτός από τον χρόνο οδήγησης.
<P>
Το ζήτημα της οδικής ασφάλειας αντιμετωπίζεται με τον περιορισμό του χρόνου οδήγησης και τις υποχρεωτικές περιόδους ανάπαυσης, για τα οποία ισχύει ο κανονισμός του Ευρωπαϊκού Κοινοβουλίου και του Συμβουλίου για τις οδικές μεταφορές και τον χρόνο οδήγησης και τις περιόδους ανάπαυσης, και ο κανονισμός αυτός ισχύει για όλους -ναι, όλους- τους οδηγούς φορτηγών και λεωφορείων, συμπεριλαμβανομένων των αυτοαπασχολούμενων. Πολύ καλύτερη επιλογή για την πρόληψη των ατυχημάτων λόγω κόπωσης θα ήταν η αποτελεσματικότερη παρακολούθηση του χρόνου οδήγησης και των περιόδων ανάπαυσης που ισχύουν αντί για τον τεχνητό περιορισμό του χρόνου εργασίας των αυτοαπασχολούμενων.
<P>
Τώρα επιχειρείται η συμπερίληψη εργασιών όπως ο καθαρισμός του οχήματος, η τεχνική συντήρηση και η συμπλήρωση φορτωτικών στους περιορισμούς των ωρών εργασίας για τους αυτοαπασχολούμενους οδηγούς. Πώς μπορούμε να ελέγξουμε κατά πόσον ένας αυτοαπασχολούμενος οδηγός πλένει το αυτοκίνητο της συζύγου του ή το φορτηγό του στην αυλή του; Είναι εντελώς αδιανόητο, διότι δεν υπάρχουν περιορισμοί στις ώρες εργασίας άλλων επιχειρηματιών. Αν ακολουθήσουμε αυτόν τον δρόμο θα δημιουργηθεί σοβαρό προηγούμενο.
<P>
Όπως ορθώς ανέφερε ο προηγούμενος ομιλητής, στις σκανδιναβικές χώρες, όπως η χώρα μου, η Φινλανδία, στον κλάδο των μεταφορών κυριαρχούν οι μικρές επιχειρήσεις και ο κλάδος αποτελείται κυρίως από εταιρείες με μόλις ένα ή δύο οχήματα. Οι περιορισμοί στις ώρες εργασίας των επιχειρηματιών θα ευνοούσαν τις μεγάλες, υπερεθνικές εταιρείες μεταφορών και θα καθιστούσαν δύσκολη την ίδρυση νέων μεταφορικών εταιρειών. Ο κλάδος σίγουρα δεν θα αποτελέσει αντικείμενο ενδιαφέροντος για τους νέους αν αρχίσουμε να περιορίζουμε τεχνικά τις δυνατότητες του κλάδου να προσφέρει τα προς το ζην. Αυτό θα σήμαινε έλλειψη ικανότητας και αύξηση εξόδων. Ήδη τα υλικοτεχνικά έξοδα είναι, κατά μέσο όρο, υψηλότερα στις σκανδιναβικές χώρες απ' ό,τι στην υπόλοιπη Ευρώπη λόγω της βόρειας θέσης των χωρών μας και του αραιού πληθυσμού.
<P>
(Χειροκροτήματα)
<SPEAKER ID="032" NAME="Saïd El Khadraoui" AFFILIATION="S&amp;D">
(NL) Κυρία Πρόεδρε, κυρίες και κύριοι, θα μπω κατευθείαν στο θέμα, ήτοι στο ζήτημα των αυτοαπασχολούμενων εργαζομένων. Καλό θα ήταν να υπενθυμίσω ότι το πεδίο εφαρμογής καλύπτει όλους τους αυτοαπασχολούμενους οδηγούς από τον Μάρτιο του περασμένου έτους. Αυτή είναι η τρέχουσα κατάσταση· αυτή είναι η αφετηρία που θα έπρεπε να είχε λάβει υπόψη της η εισηγήτρια.
<P>
Κατά συνέπεια, δεν πρόκειται για προηγούμενο όπως ισχυρίστηκε ο Επίτροπος. Θα έπρεπε να ήταν δυνατή μια ρεαλιστικότερη προσέγγιση, ήτοι η συμπερίληψη των αυτοαπασχολούμενων εργαζομένων στο πεδίο εφαρμογής, λαμβάνοντας όμως ταυτόχρονα υπόψη την ιδιαίτερη κατάσταση των αυτοαπασχολούμενων οδηγών και περιορίζοντας τη γραφειοκρατία στο απολύτως απαραίτητο.
<P>
Όπως γνωρίζει η εισηγήτρια από την Επιτροπή Μεταφορών και Τουρισμού, συνέταξα διάφορες προτάσεις. Πρότεινα, παραδείγματος χάριν, ο ψηφιακός ταχογράφος να μετρά όχι μόνο τον χρόνο οδήγησης και τις περιόδους ανάπαυσης, αλλά και τις δραστηριότητες φόρτωσης και εκφόρτωσης, σε συνδυασμό με έναν σταθερό, μη παρακολουθούμενο χρόνο για διάφορες άλλες δραστηριότητες, όπως διοικητικά καθήκοντα καθώς και εργασίες καθαρισμού και παρεμφερείς εργασίες. Γνωρίζει επίσης πολύ καλά ότι δραστηριότητες όπως η επαφή με τους πελάτες δεν υπόκεινται σε παρακολούθηση και δεν προσμετρώνται σε καμία περίπτωση ως χρόνος εργασίας.
<P>
Ως εκ τούτου, εκφράζω τη λύπη μου διότι ούτε η Επιτροπή ούτε η εισηγήτρια ήταν διατεθειμένοι να το λάβουν αυτό υπόψη σε καμία περίπτωση. " πρόταση να αφήσουμε τα κράτη μέλη να αποφασίσουν μόνα τους αν θα πρέπει οι αυτοαπασχολούμενοι εργαζόμενοι να εντάσσονται ή όχι στο πεδίο εφαρμογής δεν μου φαίνεται σωστή. Ο στόχος πρέπει να είναι η επίτευξη κοινών, ενιαίων βασικών κανόνων σε ευρωπαϊκό επίπεδο ούτως ώστε να ισχύουν οι ίδιοι κανόνες για όλους.
<SPEAKER ID="033" NAME="Raffaele Baldassarre" AFFILIATION="PPE">
(IT) Κυρία Πρόεδρε, κυρίες και κύριοι, η πρόταση της Επιτροπής και η θέση που τήρησε η εισηγήτρια παρέχουν στα κράτη μέλη την ελευθερία να αποφασίσουν αν θα συμπεριλάβουν ή όχι τους αυτοαπασχολούμενους εργαζομένους στο πεδίο εφαρμογής της οδηγίας.
<P>
Αυτή η προαιρετική ρύθμιση είναι απαράδεκτη και αντιβαίνει στους κανόνες περί ανταγωνισμού της ΕΕ. Παρέχοντας στα κράτη μέλη ελευθερία επιλογής, οι αυτοαπασχολούμενοι οδηγοί σε ορισμένες χώρες που έχουν ήδη μεταφέρει την προγενέστερη οδηγία 2002/15/ΕΚ θα εκτίθεντο σε άμεσο ανταγωνισμό από τους οδηγούς των αντίστοιχων κρατών μελών της ΕΕ που δεν υπόκεινται στους ίδιους κανόνες.
<P>
Οι αυτοαπασχολούμενοι εργαζόμενοι θα μπορούσαν να μεταβούν σε μια χώρα με διαφορετική νομοθεσία και να υπόκεινται σε λιγότερους ελέγχους, πράγμα που θα προκαλούσε σοβαρό πρόβλημα ντάμπινγκ και, συνεπώς, σοβαρή στρέβλωση του ανταγωνισμού. Οι επιχειρήσεις θα μπορούσαν, μάλιστα, να χρησιμοποιούν περισσότερο τους αυτοαπασχολούμενους εργαζομένους, καθώς είναι σε θέση να προσφέρουν τις υπηρεσίες τους σε πιο ευέλικτη βάση και με χαμηλότερο κόστος. Εξυπακούεται ότι τα χαμηλά έξοδα συχνά ισούνται με μείωση της ποιότητας και, πρωτίστως, της ασφάλειας, πράγμα που, στον κλάδο των μεταφορών, έχει ως αποτέλεσμα σοβαρή αύξηση των κινδύνων οδικής κυκλοφορίας.
<P>
Υπό το πρίσμα αυτό, πιστεύω ότι η πρόταση είναι απαράδεκτη και αντιβαίνει σε μία από τις νομικές της βάσεις, ήτοι το άρθρο 153 της Συνθήκης, καθώς ούτε βελτιώνει το εργασιακό περιβάλλον ούτε προστατεύει την υγεία και την ασφάλεια των εργαζομένων.
<SPEAKER ID="034" NAME="David Casa" AFFILIATION="PPE">
(MT) Πιστεύω ότι το Κοινοβούλιο θα συμφωνούσε ότι θα πρέπει να παρέχονται οι καλύτερες δυνατές συνθήκες στους ευρωπαίους οδηγούς, ότι θα πρέπει να διασφαλίζουμε την ασφάλεια του οδικού δικτύου μας και ότι θα πρέπει να καταβάλουμε κάθε δυνατή προσπάθεια για τη ρύθμιση αυτού του κλάδου χωρίς να διακινδυνεύσουμε την ευρωπαϊκή ανταγωνιστικότητα. Εντούτοις, υπάρχουν διαφωνίες ως προς το κατά πόσον θα πρέπει να εμπλέξουμε τους αυτοαπασχολούμενους σε όλο αυτό.
<P>
Πιστεύω ότι δεν θα πρέπει να οικειοποιηθούμε την αρμοδιότητα ρύθμισης όσον αφορά το πώς χρησιμοποιούν τον χρόνο τους. Αν τίθεται θέμα κατάχρησης μεταξύ των αυτοαπασχολούμενων, θα πρέπει να θέσουμε ως στόχο μας την κατάχρηση αντί για τους έντιμους ανθρώπους στις τάξεις των αυτοαπασχολούμενων που κάνουν ό,τι μπορούν για να συνεχίσουν να βελτιώνουν τον εν λόγω κλάδο.
<P>
Πιστεύω ότι θα πρέπει να δώσουμε μεγάλη προσοχή όσον αφορά την αύξηση της γραφειοκρατίας, διότι η υπερβολική γραφειοκρατία μπορεί να επιφέρει προβλήματα και να διασπάσει τον κλάδο, ιδίως σε μια περίοδο όπως αυτή που διανύουμε κατά την οποία επικρατεί κρίση που έχει αρνητικό αντίκτυπο σε όλους τους ευρωπαϊκούς κλάδους. Συγχαίρω, λοιπόν, την κ. Bauer για την έκθεσή της και για τους συμβιβασμούς που πρότεινε. Θα ήθελα να ζητήσω από όλους μας να είμαστε προσεκτικοί όταν επιχειρούμε να ρυθμίσουμε τους αυτοαπασχολούμενους.
<SPEAKER ID="035" NAME="Georges Bach" AFFILIATION="PPE">
(DE) Κυρία Πρόεδρε, κύριε Επίτροπε, η οδηγία αντιπροσωπεύει ένα σημαντικό βήμα για τη βελτίωση της υγείας και της ασφάλειας των εργαζομένων αυτού του κλάδου, αλλά και για τη βελτίωση της οδικής ασφάλειας και τη διασφάλιση του θεμιτού ανταγωνισμού. Αυτά ήταν τα λόγια της ίδιας της Επιτροπής κατά την εισαγωγή της οδηγίας στις 23 Μαρτίου 2005.
<P>
Από τότε, η Επιτροπή έκανε στροφή 180 μοιρών και υπέβαλε πρόταση που εξαιρεί τους αυτοαπασχολούμενους εργαζομένους. Αυτό δημιουργεί προηγούμενο και δεν μπορώ να υπερασπιστώ μια τέτοια πολιτική. Υπάρχουν διάφοροι λόγοι για τους οποίους μπορεί να μην υποστηρίξει κανείς την πρόταση η οποία, κατά την άποψή μου, συνιστά κοινωνική οπισθοδρόμηση, μείωση της οδικής ασφάλειας και κίνητρο για αθέμιτο ανταγωνισμό. Ούτε έχει σχεδιαστεί η πρόταση για να υποστηρίξει τις μικρές και μεσαίες επιχειρήσεις.
<P>
Κατ' εμέ, αυτή η στροφή 180 μοιρών δείχνει ανικανότητα εφαρμογής της ευρωπαϊκής πολιτικής. Παρότι απορρίφθηκε δύο φορές από την Επιτροπή Απασχόλησης και Κοινωνικών Υποθέσεων και μία φορά στην Ολομέλεια, παρά την έκθεση του Ευρωπαϊκού Οικονομικού Χώρου καθώς και μια απόφαση του Ευρωπαϊκού Δικαστηρίου, η οδηγία -η ευρωπαϊκή νομοθεσία- απλώς τροποποιείται και κατευθύνεται προς ένα σημείο όπου τα οικονομικά συμφέροντα είναι το μοναδικό πράγμα που έχει σημασία.
<SPEAKER ID="036" NAME="Proinsias De Rossa" AFFILIATION="S&amp;D">
(EN) Κυρία Πρόεδρε, ως πρώην αυτοαπασχολούμενος οδηγός φορτηγού, υποστηρίζω τη συμπερίληψη των αυτοαπασχολούμενων σε αυτήν την οδηγία. Γνωρίζω με βεβαιότητα ότι οι οδηγοί που απασχολούνται για ίδιο λογαριασμό υπόκεινται σε τεράστια πίεση να εργάζονται μέρα και νύχτα. Κύριε Kallas, η ομιλία σας και η πρότασή σας είναι επαίσχυντες. Θέτει σε κίνδυνο την υγεία και την ασφάλεια των οδηγών. Θέτει σε κίνδυνο άλλους χρήστες του οδικού δικτύου. Θέτει σε κίνδυνο τις ΜΜΕ λόγω αθέμιτου ανταγωνισμού και ασκεί αυξημένη πίεση σε αξιότιμους εργοδότες να ωθήσουν τους εργαζομένους τους στην αυτοαπασχόληση.
<P>
Το πενήντα τοις εκατό των οδηγών παραδέχονται ότι έχουν αποκοιμηθεί στο τιμόνι. Το είκοσι τοις εκατό των ατυχημάτων οφείλονται στην κόπωση. Το τριάντα τοις εκατό του χρόνου εργασίας των οδηγών απαρτίζεται από τη φόρτωση και την εκφόρτωση και την παροχή βοήθειας στους επιβάτες. Κυρία Harkin, αν είστε ακόμη εδώ, αυτό που κάνουν στη σοφίτα τους είναι δική τους δουλειά. Το Κοινοβούλιο πρέπει να υπερασπιστεί την ασφάλεια των πολιτών και να αντισταθεί σε όσους θέλουν έναν άναρχο κλάδο μεταφορών. Κύριε Kallas, επιστρέψτε στον σχεδιασμό.
<SPEAKER ID="037" NAME="Elisabeth Schroedter" AFFILIATION="Verts/ALE">
(DE) Κυρία Πρόεδρε, συμφωνώ με την κ. Morin-Chartier. Δεν πρέπει να ξεχνάμε ότι έχουμε να κάνουμε με το Ευρωπαϊκό Δικαστήριο σε αυτό το ζήτημα, το οποίο έχει καταστήσει αρκετά σαφές ότι πρέπει να δοθεί προτεραιότητα στην οδική ασφάλεια και ότι αυτό αφορά μια υφιστάμενη οδηγία για τις ώρες εργασίας και τις περιόδους ανάπαυσης.
<P>
Θέλουμε ξαφνικά να αμφισβητήσουμε έναν κοινό ευρωπαϊκό κανονισμό για την οδική ασφάλεια; Για ποιον λόγο να το κάνουμε αυτό; Θα ήταν παράλογο και αδιανόητο. Αν εξαιρούνταν ξανά οι αυτοαπασχολούμενοι εργαζόμενοι από αυτήν την οδηγία, εκτός από τις 56 ώρες χρόνου οδήγησης, θα μπορούσαν επίσης να δαπανούν 28 ώρες για τη φόρτωση και την εκφόρτωση. Ως αποτέλεσμα, θα αποτελούσαν απειλή στους δρόμους. Ασφαλώς δεν θα ήθελα να συναντήσω τέτοιους οδηγούς στους δρόμους της Ευρώπης.
<P>
Πώς μπορούμε ξαφνικά να αρχίσουμε να προωθούμε τη στρέβλωση του ανταγωνισμού εις βάρος της κοινής μας υγείας; Πώς θα μπορούσαμε να το εξηγήσουμε αυτό στους πολίτες μας; Γι' αυτό σας παροτρύνω να απορρίψετε την πρόταση της Επιτροπής.
<SPEAKER ID="038" NAME="Dieter-Lebrecht Koch" AFFILIATION="PPE">
(DE) Κυρία Πρόεδρε, όπως εδώ και πολλά χρόνια, σήμερα εργάζομαι για την οδική ασφάλεια, για τη βελτίωση των συνθηκών εργασίας των επαγγελματιών οδηγών και για τη βελτίωση της επαγγελματικής τους εικόνας.
<P>
Είναι προφανές ότι αυτό για το οποίο συζητάμε σήμερα δεν είναι οι διατάξεις σχετικά με τις ώρες οδήγησης και τις περιόδους ανάπαυσης, που επηρεάζουν την οδική ασφάλεια και ισχύουν για όλους τους επαγγελματίες οδηγούς, μισθωτούς ή αυτοαπασχολούμενους· απεναντίας, αφορά τη ρύθμιση των ωρών εργασίας. Είναι πρωτίστως μια ρύθμιση για την προστασία των εργαζομένων - με άλλα λόγια, είναι αποκλειστικά για την κοινωνική προστασία των οδηγών και σε καμία περίπτωση δεν εξυπηρετεί την οδική ασφάλεια. Δεν χρειάζεται να προστατευθούν οι αυτοαπασχολούμενοι από τον εαυτό τους. Πώς θα μπορούσαμε να ελέγξουμε τις ώρες εργασίας των αυτοαπασχολούμενων οδηγών βαρέων οχημάτων και λεωφορείων χωρίς τεράστια γραφειοκρατία, και επί ποίας βάσης θα το ελέγχαμε αυτό ούτως ή άλλως;
<P>
Ο περιορισμός των επιτρεπτών ωρών εργασίας των αυτοαπασχολούμενων επαγγελματιών οδηγών κατ' αυτόν τον τρόπο -και ενδεχομένως στο μέλλον και των αυτοαπασχολούμενων εμπόρων, αρχιτεκτόνων ή βουλευτών του Κοινοβουλίου- θα έστελνε λανθασμένο μήνυμα. Αντιθέτως, τα κράτη μέλη θα πρέπει να εργαστούν για την καταπολέμηση του προβλήματος της φαινομενικής αυτοαπασχόλησης των οδηγών. Τάσσομαι υπέρ της πρότασης που υποβλήθηκε από την Ευρωπαϊκή Επιτροπή και την κ. Bauer.
<SPEAKER ID="039" NAME="John Bufton" AFFILIATION="EFD">
(EN) Κυρία Πρόεδρε, είναι παράλογη η επέκταση της οδηγίας για τον χρόνο εργασίας προκειμένου να καλύπτει τους αυτοαπασχολούμενους. Φαινομενικά μόνο αφορά την προστασία των δικαιωμάτων των εργαζομένων και, ως εκ τούτου, δεν έχει καμία θέση στο πλαίσιο της αυτοαπασχόλησης. Επίσης, δεν μπορεί να εκτελεστεί χωρίς να παραβιάσει τις ελευθερίες των ατόμων με τη διενέργεια ελέγχων στα σπίτια τους.
<P>
Δεν είναι ζήτημα οδικής ασφάλειας. Ο κανονισμός (ΕΚ) αριθ. 561/2006 καλύπτει ήδη τον χρόνο οδήγησης και ισχύει για τις μεγάλες εταιρείες, τις μικρές επιχειρήσεις και τους αυτοαπασχολούμενους. Εξακολουθεί να απαιτείται άδεια εργασίας αν κάποιος είναι αυτοαπασχολούμενος και, ως εκ τούτου, ο εγγεγραμμένος κάτοχος αυτής της άδειας. Οτιδήποτε μπορεί να θέσει σε κίνδυνο την άδεια θα έθετε κατά συνέπεια σε κίνδυνο τα μέσα βιοπορισμού του κατόχου της άδειας. Λαμβανομένου αυτού υπόψη, μπορούμε με βεβαιότητα να υποθέσουμε ότι ευλόγως οι αυτοαπασχολούμενοι οδηγοί είναι ακόμη πιο σχολαστικοί από τις μεγάλες εταιρείες. Οτιδήποτε σχετίζεται άμεσα με την εξυπηρέτηση θα θεωρούνταν μέρος του χρόνου εργασίας· παραδείγματος χάριν, η συμπλήρωση εγγράφων, η συντήρηση και η γενική διαχείριση. Στις μεγάλες εταιρείες, απασχολούνται άτομα γι' αυτές τις εργασίες· συνεπώς, ο χρόνος για τις διοικητικές εργασίες δεν έχει αντίκτυπο στον χρόνο οδήγησης. Οι αυτοαπασχολούμενοι που διαχειρίζονται μόνοι τους την επιχείρησή τους θα είχαν στη διάθεσή τους, δυνάμει των όρων της οδηγίας, λίγο χρόνο για την οδήγηση αυτή καθαυτή.
<P>
Επιπλέον, πιστεύω ότι η Επιτροπή πρότεινε επίσης χαλάρωση των περιορισμών όσον αφορά τη νυχτερινή εργασία εισάγοντας το δίωρο ως ελάχιστη περίοδο προτού αρχίσουν να ισχύουν περιορισμοί νυχτερινής εργασίας. Σπανίως συμφωνώ με την Επιτροπή, αλλά αυτή θα αποτελούσε ευπρόσδεκτη τροπολογία. Υποστηρίζω πλήρως την εισηγήτρια, κ. Bauer.
<SPEAKER ID="040" NAME="Jutta Steinruck" AFFILIATION="S&amp;D">
(DE) Κυρία Πρόεδρε, κυρίες και κύριοι, θα ήθελα να απευθυνθώ για άλλη μία φορά στους Συντηρητικούς και στους Φιλελεύθερους λέγοντας ότι δεν μπορούμε να τοποθετήσουμε τα συμφέροντα των αυτοαπασχολούμενων πάνω από την ασφάλεια του πληθυσμού της Ευρώπης.
<P>
" επιχειρηματική ελευθερία είναι αδιαμφισβήτητα πολύ καλό πράγμα, αλλά η ασφάλεια των παιδιών μας και όλων μας στους δρόμους είναι σημαντικότερη - και αυτός, κατά τη γνώμη μου, είναι ο υπεύθυνος τρόπος δράσης για την Ευρώπη. " αυριανή ψηφοφορία είναι ευκαιρία να δείξετε ότι δεν είστε υπέρ του κοινωνικού ντάμπινγκ.
<P>
Αυτό που έδειξε επίσης η εν λόγω συζήτηση τους τελευταίους μήνες είναι ότι η συζήτηση για τη φαινομενική αυτοαπασχόληση στην Ευρώπη έχει ήδη καθυστερήσει πολύ. Ολοένα και περισσότερες σχέσεις τακτικής απασχόλησης εκτοπίζονται από τη φαινομενική αυτοαπασχόληση και γι' αυτόν τον λόγο πρέπει επειγόντως να αναλυθεί η κατάσταση και να υποβληθεί μια πρόταση για το τι μπορούμε να κάνουμε. Όπως δήλωσε σαφέστατα ο Επίτροπος σήμερα, έχουν πραγματοποιηθεί πολλές δηλώσεις πρόθεσης επί του θέματος. Είναι επιτέλους καιρός για δράση.
<SPEAKER ID="041" NAME="Andrzej Grzyb" AFFILIATION="PPE">
(PL) Θα ήθελα να ρωτήσω τα εξής: πώς μπορεί να τονωθεί η επιχειρηματικότητα κατά τη διάρκεια μιας κρίσης; Πώς μπορεί να τονωθεί η ανάπτυξη όσον αφορά τον αριθμό των μικρών και μεσαίων επιχειρήσεων; Πώς μπορεί, παραδείγματος χάριν, να τονωθεί η οικονομική δραστηριότητα αν αυτό το μέρος -το Ευρωπαϊκό Κοινοβούλιο- πρόκειται να είναι ένα μέρος όπου θεσπίζεται νέα νομοθεσία η οποία περιορίζει την επιχειρηματικότητα; Εξάλλου, αν ο κόσμος θέλει να ξεκινήσει τη δική του επιχείρηση, συμπεριλαμβανομένων των μεταφορικών επιχειρήσεων, θα πρέπει να έχει το δικαίωμα να το κάνει. Δεν πρέπει να μεταχειριζόμαστε, αφενός, τους ανθρώπους ως επιχειρηματίες και, αφετέρου, να λέμε ότι πρέπει να συμμορφώνονται με κριτήρια που είναι σχεδιασμένα για εργαζομένους. Θα μπορούσαμε να κάνουμε το ίδιο για όσους διευθύνουν ένα εστιατόριο, μόνοι τους και με την οικογένειά τους, ή για όσους διευθύνουν ένα κατάστημα. Δεν πρέπει να συγχέουμε αυτά τα δύο πράγματα.
<P>
Υπάρχει σίγουρα υπερβολική νομοθεσία, και το Ευρωπαϊκό Κοινοβούλιο συμβάλλει σε αυτό. Γνωρίζω ότι στην Πολωνία είχαμε τους καλύτερους κανονισμούς για την οικονομική δραστηριότητα στις αρχές της δεκαετίας του 1990. Τώρα έχουμε αυξήσει τον αριθμό αυτών των κανονιστικών βαρών και το αποτέλεσμα είναι ότι διατυπώνονται επικρίσεις. Από ποιον; Από τους ανθρώπους που διευθύνουν μια επιχείρηση.
<P>
Υποστηρίζω τα όσα λέει η κ. Bauer παρότι δεν υπεισέρχομαι, ασφαλώς, στα ερωτήματα που προέκυψαν κατά τη διαπραγμάτευση του εν λόγω συμβιβασμού.
<SPEAKER ID="042" NAME="Diane Dodds" AFFILIATION="NI">
(EN) Κυρία Πρόεδρε, σε περίοδο οικονομικών προκλήσεων, το Κοινοβούλιο έδωσε μεγάλη σημασία στα διαπιστευτήριά του όσον αφορά την ενθάρρυνση της επιχειρηματικότητας και της ανταγωνιστικότητας, ταυτόχρονα όμως ασχολούμαστε με τον περιορισμό του δικαιώματος στην εργασία των αυτοαπασχολούμενων οδηγών φορτηγών. Οφείλω να πω ότι απορρίπτω ως απολύτως ψευδείς τους ισχυρισμούς που διατυπώθηκαν σε αυτό το Σώμα σήμερα το πρωί ότι το εν λόγω ζήτημα αφορά την υγεία και την ασφάλεια. Όλοι ανησυχούμε για την υγεία και την ασφάλεια και δεν θέλουμε να δούμε περισσότερα ατυχήματα στους δρόμους μας.
<P>
Εκπροσωπώ τη Βόρεια Ιρλανδία. Βρίσκεται στην άκρη της Ευρώπης. Ο κλάδος των οδικών μεταφορών είναι εξαιρετικά σημαντικός για την οικονομία και η συμπερίληψη των αυτοαπασχολούμενων οδηγών φορτηγών μόνο αρνητικό αντίκτυπο θα έχει στην ανταγωνιστικότητα. Είναι ένας κλάδος που ρυθμίζεται εκτενώς μέσω των κανόνων για τον ταχογράφο, και οι οικονομικές επιπτώσεις περαιτέρω γραφειοκρατίας θα ήταν ολέθριες. Θα ήταν επίσης εξαιρετικά επιζήμιες για όσους ελπίζουν να ξεκινήσουν να εργάζονται ως ανεξάρτητοι οδηγοί.
<SPEAKER ID="043" NAME="Karin Kadenbach" AFFILIATION="S&amp;D">
(DE) Κυρία Πρόεδρε, κύριε Επίτροπε, η εισηγήτρια, η κ. Bauer, δείχνει ότι δεν κατανοεί τη δημοκρατία, καθώς εξακολούθησε να διαπραγματεύεται -χωρίς καμία εντολή- παρά την απόφαση της επιτροπής. Αν το Ευρωπαϊκό Κοινοβούλιο παίρνει στα σοβαρά τη δημιουργία ανάπτυξης και πλούτου, τότε εμείς, οι βουλευτές, πρέπει να απορρίψουμε την πρόταση της Επιτροπής.
<P>
Οι αυτοαπασχολούμενοι οδηγοί δεν πρέπει να εξαιρεθούν από την οδηγία για τον χρόνο εργασίας. Το γεγονός αυτό θα συνιστούσε οπισθοδρόμηση, καθώς πρέπει να ισχύουν οι ίδιοι κανόνες για τους αυτοαπασχολούμενους οδηγούς λεωφορείων και φορτηγών μεγάλων αποστάσεων με τους εργαζομένους σε επιχειρήσεις. Στόχος μας δεν μπορεί να είναι να έχουμε όλο και λιγότερους ανθρώπους που εργάζονται όλο και περισσότερο - και γενικά για όλο και λιγότερα χρήματα. Ο στόχος μας δεν μπορεί να είναι να έχουμε οδηγούς λεωφορείων και φορτηγών μεγάλων αποστάσεων που διακινδυνεύουν την υγεία τους και την ασφάλεια των άλλων χρηστών του οδικού δικτύου.
<SPEAKER ID="044" NAME="Paul Rübig" AFFILIATION="PPE">
(DE) Κυρία Πρόεδρε, πιστεύω ότι οι μικρές και μεσαίες επιχειρήσεις της Ευρώπης είναι ιδιαίτερα σημαντικές αυτήν την περίοδο, διότι η αλήθεια είναι ότι θα καταφέρουμε να εξέλθουμε από την κρίση μόνο αν εργαστούμε περισσότερο. Είναι απολύτως περιττό να φορτώσουμε τους αυτοαπασχολούμενους με ακόμη περισσότερη γραφειοκρατία και χαρτούρα. Πολύ απλά, προκειμένου να είμαστε σε θέση να διασφαλίσουμε κοινωνική ασφάλεια στην Ευρώπη, είναι πολύ σημαντικό να αυξήσουμε την παραγωγικότητα και την ανταγωνιστικότητα. Κατά συνέπεια, ο χρόνος οδήγησης και οι περίοδοι ανάπαυσης που διασφαλίζονται επί του παρόντος από τους ταχογράφους είναι απολύτως επαρκείς. Θα ήθελα να ζητήσω από τους βουλευτές που υποστηρίζουν ότι η οδηγία θα πρέπει να εφαρμοστεί σε όλους να την εφαρμόσουν στους εαυτούς τους και να εγκαταστήσουν έναν ταχογράφο στα δικά τους αυτοκίνητα - και έπειτα να μην χρησιμοποιούν τα αυτοκίνητά τους την Πέμπτη το βράδυ όταν πηγαίνουν σπίτι αφού θα έχουν εργαστεί εδώ για 15 ώρες.
<P>
" διασφάλιση της ασφάλειας είναι σημαντική, από την άλλη όμως, πρέπει να προστατεύσουμε και τους αυτοαπασχολούμενους.
<SPEAKER ID="045" NAME="Siim Kallas" LANGUAGE="EN">
Κυρία Πρόεδρε, σας ευχαριστώ πολύ γι' αυτήν τη συζήτηση. Άκουσα με μεγάλο ενδιαφέρον όλες τις παρεμβάσεις σας. Είναι μεγάλος πειρασμός να υπεισέλθουμε σε λεπτομέρειες και να συζητήσουμε τις λεπτομέρειες αυτής της συζήτησης, όμως θα ήθελα απλώς να πω ότι εξακολουθώ να επιβεβαιώνω τη θέση της Επιτροπής, η οποία βασίζεται σε δεδομένα. Δεν έχουμε τις μελέτες που αναφέρθηκαν εδώ σύμφωνα με τις οποίες οι αυτοαπασχολούμενοι οδηγοί εργάζονται σε τακτική βάση 90 ώρες την εβδομάδα, και πιστεύουμε ότι ο κανονισμός για τον χρόνο οδήγησης, που θα θέλαμε να επιβληθεί, θα εναρμονίσει τις πρακτικές μεταξύ των κρατών μελών και θα εκπληρώσει αυτό το καθήκον, προκειμένου να διασφαλισθεί και να βελτιωθεί η οδική ασφάλεια.
<P>
" οδική ασφάλεια έχει βελτιωθεί εκτενώς χάρη στη χρήση της οδηγίας για τον χρόνο οδήγησης. Δεν έχουμε πληροφορίες ότι αρρωσταίνουν περισσότερο, και γιατί ορισμένες φορές θεωρούμε ότι οι μικρές και μεσαίες επιχειρήσεις συμπεριφέρονται ανεύθυνα, ότι δεν νοιάζονται για την οδική ασφάλεια ή για την υγεία τους, επομένως πρέπει να υπόκεινται σε περισσότερες ρυθμίσεις απ' ό,τι άλλοι;
<P>
" Επιτροπή δεν μπορεί να υποστηρίξει νομοθεσία που περιορίζει την ελευθερία των επιχειρηματιών στον κλάδο των οδικών μεταφορών να οργανώνουν τον χρόνο εργασίας τους, ενώ σε άλλους κλάδους οι επιχειρηματίες δεν υπόκεινται σε παρόμοιους περιορισμούς του χρόνου εργασίας. Εντούτοις, αν η ψηφοφορία σε αυτό το Σώμα επιβεβαιώσει την απόρριψη της πρότασης της Επιτροπής, τότε η Επιτροπή θα εξετάσει όλες τις πιθανές επιλογές, συμπεριλαμβανομένης της απόσυρσης της πρότασης, και αν το Κοινοβούλιο αποφασίσει να συμπεριλάβει τους αυτοαπασχολούμενους οδηγούς στην εν λόγω οδηγία, θα εφαρμόσουμε τη βούλησή σας. Θα ρωτήσουμε αμέσως τα κράτη μέλη πώς εφαρμόζουν τους κανόνες για τον χρόνο εργασίας στους αυτοαπασχολούμενους οδηγούς και πώς παρακολουθούν τη συμμόρφωση με τους εν λόγω κανόνες.
<SPEAKER ID="046" NAME="Edit Bauer">
εισηγήτρια. - (HU) Θα ήθελα να αναφερθώ πολύ σύντομα σε πέντε ζητήματα. Ο Κανονισμός. Μελέτησα προσεκτικά τον Κανονισμό και, κατά την άποψή μου, οι βουλευτές του Ευρωπαϊκού Κοινοβουλίου έχουν απόλυτη διακριτική ευχέρεια να εκτελέσουν την εντολή τους και ως εκ τούτου μπορούν να συμβουλευτούν όποιον επιθυμούν. Σύμφωνα με τον Κανονισμό, η κοινοβουλευτική επιτροπή δεν απαιτεί από τους βουλευτές να εκφράζουν τη θέση της επιτροπής. Αυτή που είναι δεσμευτική είναι η θέση της Ολομέλειας. Αυτό ακριβώς λέει ο Κανονισμός. Δεν αμφισβητώ, ωστόσο, τους λόγους για τους οποίους η Ομάδα της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο υπέβαλε την προτεινόμενη τροπολογία, ούτε ποιον συμβουλεύτηκε σχετικά.
<P>
Σε συμφωνία με τους σκιώδεις εισηγητές, πραγματοποίησα επίσης άτυπες συζητήσεις με εκπροσώπους της Επιτροπής και του Συμβουλίου όταν το θεώρησα σημαντικό. Συμφωνώ ότι το ζήτημα της ψευδο-αυτοαπασχόλησης είναι πραγματικό πρόβλημα για την Ευρώπη, και το ενσωματώσαμε αυτό στην πρόταση, σε συνεργασία με τους συναδέλφους βουλευτές που θεώρησαν σημαντική την εξαίρεση των αυτοαπασχολούμενων επιχειρηματιών. Το ζήτημα αυτό πρέπει να αντιμετωπιστεί, δεν αποτελεί όμως, πρόβλημα μόνο του συγκεκριμένου κλάδου.
<P>
Υπάρχει η λανθασμένη εντύπωση, που έχει δηλωθεί επανειλημμένα εδώ, ότι η συμμόρφωση με την εν λόγω νομοθεσία μπορεί να παρακολουθείται σε διεθνές επίπεδο. " νομοθεσία αυτή απαιτεί παρακολούθηση σε εθνικό επίπεδο. Επιτρέψτε μου να προσθέσω ότι, σε ποσοστό 4%, ο έλεγχος θα ήταν πιο δαπανηρός από τη μετακίνηση του Ευρωπαϊκού Κοινοβουλίου από τις Βρυξέλλες στο Στρασβούργο. Θα ήθελα να ζητήσω από τους συναδέλφους μου να το λάβουν και αυτό υπόψη τους. Αν απορρίψουμε αυτήν την πρόταση, θα ήθελα επίσης να πω στους συναδέλφους μου ότι παρέχουμε πλεονέκτημα στους οδικούς μεταφορείς των τρίτων χωρών. Θα ήθελα να ζητήσω από τους συναδέλφους βουλευτές να λάβουν υπόψη τους ότι αυτή είναι η πρόταση που ενέκρινε η Επιτροπή. " απόρριψη της πρότασης της Επιτροπής, της Ευρωπαϊκής Επιτροπής, την καθιστά άσκοπη, δαπανηρή και ανεφάρμοστη.
<SPEAKER ID="047" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τετάρτη 16 Ιουνίου 2010.
<P>
Γραπτές δηλώσεις (άρθρο 149 του Κανονισμού)
<SPEAKER ID="048" NAME="Vilija Blinkevičiūt " LANGUAGE="LT">
Εγκρίνω τη θέση που εγκρίθηκε από την Επιτροπή Απασχόλησης και Κοινωνικών Υποθέσεων σχετικά με την απόρριψη της πρότασης της Επιτροπής και συμφωνώ ότι η Επιτροπή πρέπει να αναλάβει δράση, σε συνεργασία με το Κοινοβούλιο, ούτως ώστε να υποβληθεί νέα, βελτιωμένη πρόταση από την Επιτροπή στο μέλλον. Θα ήθελα να τονίσω ότι η πρόταση της Επιτροπής για την εξαίρεση των αυτοαπασχολούμενων οδηγών από το πεδίο εφαρμογής της οδηγίας θα συνιστούσε σημαντική οπισθοδρόμηση στην κοινωνική πολιτική της ΕΕ και στον τομέα των μεταφορών. Θα ήθελα να επιστήσω την προσοχή στο γεγονός ότι οι ψευδο-αυτοαπασχολούμενοι οδηγοί αποδυναμώνουν την αγορά εργασίας συνολικά και το κύριο πρόβλημα είναι ότι στην πράξη είναι δύσκολο να αποδειχθεί η ψευδο-αυτοαπασχόληση. Αν δεν αναλάβουμε συγκεκριμένη δράση και αν δεν λάβουμε νομικά μέτρα, η ψευδο-αυτοαπασχόληση των οδηγών θα καταστεί ένα από σημαντικότερα προβλήματα της αγοράς εργασίας και δεν θα μπορέσουμε να αποφύγουμε τον αθέμιτο ανταγωνισμό. Προκειμένου να βελτιώσουμε τις συνθήκες εργασίας όλων των οδηγών και να διασφαλίσουμε τα κοινωνικά δικαιώματα και τις κοινωνικές εγγυήσεις τους, και προκειμένου να βελτιώσουμε την οδική ασφάλεια καθώς και να αποφύγουμε τον αθέμιτο ανταγωνισμό στην ευρωπαϊκή αγορά οδικών μεταφορών, δεν μπορούμε να εγκρίνουμε την πρόταση της Επιτροπής ως έχει σήμερα.
<SPEAKER ID="049" NAME="Pascale Gruny  " LANGUAGE="FR">
" οδηγία για την οποία συζητάμε σήμερα είναι το αποτέλεσμα εξαιρετικά μακροχρόνιων διαπραγματεύσεων στο Ευρωπαϊκό Κοινοβούλιο που διήρκεσαν δύο θητείες. Πρόκειται για ένα εξαιρετικά ευαίσθητο ζήτημα, καθώς αφορά τις δουλειές μας σήμερα και στο μέλλον. Είναι ζήτημα οδικής ασφάλειας και θεμιτού ανταγωνισμού μεταξύ των εταιρειών στα κράτη μέλη. Δεν δέχομαι το κοινωνικό ντάμπινγκ στην ίδια την Ένωσή μας.
<P>
Θα μπορούσε ένας ανεξάρτητος οδηγός να εργάζεται 14 ώρες την ημέρα, 84 ώρες την εβδομάδα και να μην αποτελεί κίνδυνο στους δρόμους; Σε σύγκριση με έναν οδηγό που απασχολείται από μια εταιρεία, αυτός είναι αθέμιτος ανταγωνισμός. Αυτό οδηγεί επίσης ορισμένες εταιρείες να υποδεικνύουν στους εργαζομένους τους να δηλώνονται ως αυτοαπασχολούμενοι. Πρέπει να προστατεύσουμε τους συμπολίτες μας και τις εταιρείες μας.
<P>
Καλώ, συνεπώς, την Ευρωπαϊκή Επιτροπή να αποσύρει την πρότασή της και, αν δεν συμβεί αυτό, καλώ τους βουλευτές του Ευρωπαϊκού Κοινοβουλίου, κατά την αυριανή ψηφοφορία στην Ολομέλεια, να ψηφίσουν υπέρ της διατήρησης των αυτοαπασχολούμενων οδηγών στο πεδίο εφαρμογής της νομοθεσίας για τον χρόνο εργασίας.
<SPEAKER ID="999" NAME="Sirpa Pietikäinen  " LANGUAGE="FI">
Σε ορισμένες χώρες της ΕΕ, υπάρχουν δικαιολογημένες ανησυχίες εκ μέρους των συνδικάτων για την ψευδο-αυτοαπασχόληση σε σχέση με την οδηγία για τον χρόνο εργασίας και τους αυτοαπασχολούμενους οδηγούς. " εξωτερική ανάθεση και, κατά συνέπεια, οι εργοδότες που διαφεύγουν των ευθυνών τους, συνιστούν αυξανόμενα προβλήματα. Ωστόσο, ο προτεινόμενος τρόπος επίλυσης του προβλήματος, ότι δηλαδή οι αυτοαπασχολούμενοι οδηγοί θα πρέπει να συμπεριληφθούν στην οδηγία, είναι εσφαλμένος. Ο σωστός τρόπος επίλυσης των προβλημάτων που σχετίζονται με την ψευδο-αυτοαπασχόληση θα ήταν η επίτευξη συμφωνίας για έναν ορισμό της αυτοαπασχόλησης μεταξύ οργανώσεων εργαζομένων και εργοδοτών σε επίπεδο ΕΕ. Επί του παρόντος, οι αθώοι είναι αυτοί που υποφέρουν.
<P>
Όσον αφορά το εν λόγω ζήτημα, θα πρέπει να προχωρήσουμε σύμφωνα με τον συμβιβασμό στον οποίο κατέληξε, μεταξύ άλλων, η κ. Wortmann-Kool, αντιπρόεδρος του κεντροδεξιού Ευρωπαϊκού Λαϊκού Κόμματος (Χριστιανοδημοκράτες). Σύμφωνα με τον συμβιβασμό αυτόν, οι ανεξάρτητοι οδηγοί παραμένουν εκτός του πεδίου εφαρμογής της οδηγίας, αλλά τα κράτη μέλη δύνανται, αν το επιθυμούν, να εφαρμόσουν τον κανονισμό των ωρών εργασίας πλήρους απασχόλησης στους ανεξάρτητους οδηγούς στη χώρα τους. " πρόταση θα σήμαινε πιθανόν ότι το Κοινοβούλιο και το Συμβούλιο θα έφταναν σε συμφωνία για την οδηγία κατά την πρώτη ανάγνωση.
<P>
Είναι κρίμα που το Κοινοβούλιο δεν επιτρέπει καμία ευκαιρία για συμβιβασμό. Ενώ θα έπρεπε να επικεντρωνόμαστε περισσότερο στη βελτίωση της κατάστασης των επιχειρηματιών, απεναντίας υπάρχει πιθανότητα να περιοριστούν οι ώρες εργασίας των πραγματικών επιχειρηματιών. Αυτό είναι ανησυχητικό, διότι οι δυνατότητες που έχουν στη διάθεσή τους οι μικροί επιχειρηματίες να κερδίσουν τα προς το ζην σε γενικές γραμμές εξαρτώνται αποκλειστικά από την εργασία τους.

<CHAPTER ID="005">
Πανηγυρική συνεδρίαση - Σλοβενία
<SPEAKER ID="107" NAME="Πρόεδρος">
Spoštovani gospod predsednik Republike Slovenije. Με μεγάλη χαρά καλωσορίζουμε σήμερα τον Πρόεδρο της Δημοκρατίας της Σλοβενίας στο Ευρωπαϊκό Κοινοβούλιο εδώ στο Στρασβούργο. Καλωσορίσατε, κύριε Πρόεδρε.
<P>
" Σλοβενία προσχώρησε στην Ευρωπαϊκή Ένωση την 1η Μαΐου 2004 και επί του παρόντος ασκεί την Προεδρία του Συμβουλίου. Κύριε Πρόεδρε, πριν από τέσσερις μήνες, αναλάβατε το αξίωμα του Προέδρου της Σλοβενίας και έχουμε συναντηθεί ήδη τρεις φορές σε αυτό το χρονικό διάστημα: για πρώτη φορά, δύο ημέρες πριν αναλάβετε τυπικά το αξίωμά σας στη Λιουμπλιάνα, στη συνέχεια στις 8 Ιανουαρίου στην επίσημη έναρξη του Ευρωπαϊκού Έτους Διαπολιτισμικού Διαλόγου, και τέλος στη Νέα Υόρκη τον Φεβρουάριο κατά τη διάρκεια της θεματικής συζήτησης στη Γενική Συνέλευση των "νωμένων Εθνών για την αλλαγή του κλίματος.
<P>
Κύριε Πρόεδρε, είστε ο τρίτος Πρόεδρος της Σλοβενίας από τότε που η χώρα σας απέκτησε την ανεξαρτησία της. Έχετε πίσω σας μια μακρά και διακεκριμένη καριέρα ως καθηγητής διεθνούς δικαίου και, πάνω από όλα, ως διπλωμάτης, δεδομένου ότι έχετε αφιερώσει μεγάλο μέρος της καριέρας σας στην υπηρεσία των "νωμένων Εθνών. Για οκτώ έτη, υπήρξατε ο Μόνιμος Αντιπρόσωπος της Δημοκρατίας της Σλοβενίας στα "νωμένα Έθνη και, για πέντε έτη, διατελέσατε Αναπληρωτής Γενικός Γραμματέας Πολιτικών Υποθέσεων των "νωμένων Εθνών. " Σλοβενία έχει τώρα τη μεγάλη τιμή να είναι το πρώτο από τα νέα κράτη μέλη -τις χώρες που προσχώρησαν στην Ευρωπαϊκή Ένωση την 1η Μαΐου 2004- και η πρώτη πρώην κομμουνιστική χώρα και η πρώτη σλαβική χώρα που ασκεί την Προεδρία του Συμβουλίου της Ευρωπαϊκής Ένωσης.
<P>
Το προνόμιο αυτό συνεπάγεται μεγάλη ευθύνη για τη Σλοβενία, την οποία αντιμετωπίζετε, επειδή τα νέα κράτη μέλη, αναλαμβάνοντας αυτήν τη δέσμευση, τώρα φέρουν επίσης ευθύνη ενώπιον της μεγάλης οικογένειας της Ευρωπαϊκής Ένωσης. Για τη Σλοβενία, η Προεδρία του Συμβουλίου συνεπάγεται και άλλη μία ευθύνη, ενώπιον των γειτονικών της χωρών, των χωρών των δυτικών Βαλκανίων.
<P>
" Σλοβενία αποτελεί πρότυπο για τις χώρες αυτές, δείχνοντάς τους ότι η επιτυχία είναι εφικτή, ότι η προσχώρηση στην Ευρωπαϊκή Ένωση μπορεί να επιτευχθεί και ότι η προσχώρηση επιφέρει σταθερότητα, ανάπτυξη και ευημερία.
<P>
Κύριε Πρόεδρε, με μεγάλη μου χαρά σας καλώ να μιλήσετε στο Σώμα. Izvolite, prosim!
<SPEAKER ID="108" NAME="Danilo Türk">
Πρόεδρος της Δημοκρατίας της Σλοβενίας. - (SL) Κύριε Πρόεδρε, κυρίες και κύριοι, είναι μεγάλη μου τιμή που με καλέσατε να μιλήσω σε αυτήν τη διακεκριμένη Συνέλευση. Μόλις πριν από έναν μήνα γιορτάσαμε την πεντηκοστή επέτειο της πρώτης συνόδου του Ευρωπαϊκού Κοινοβουλίου. " επέτειος αποτελεί μια εξαιρετική ευκαιρία να αναλογιστούμε το παρόν και το μέλλον της Ευρωπαϊκής Ένωσης. Σήμερα έχω αυτήν την ξεχωριστή ευκαιρία να μοιραστώ τις σκέψεις μου με εσάς - τους εκλεγμένους εκπροσώπους των εθνών της Ευρώπης.
<P>
Το Κοινοβούλιο και, φυσικά, η Ευρωπαϊκή Ένωση στο σύνολό της αποτελούν την επιβλητική υλοποίηση ενός μεγάλου οράματος, ενός οράματος μόνιμης ειρήνης και ευημερίας, ενός πνεύματος συνεργασίας και ολοένα μεγαλύτερης ολοκλήρωσης, που ωφελούν τα ευρωπαϊκά έθνη. Οι πατέρες αυτού του οράματος -ο Jean Monnet, ο Robert Schuman, ο Konrad Adenauer, ο Alcide de Gasperi και άλλοι- πιθανόν δεν θα μπορούσαν καν να φαντασθούν ότι, 51 έτη μετά τη δημιουργία των Ευρωπαϊκών Κοινοτήτων, σε μια Ευρωπαϊκή Ένωση που έχει ολοκληρωθεί σε μεγάλο βαθμό έπειτα από τη μεγάλη της διεύρυνση το 2004, η Σλοβενία, ως η πρώτη χώρα μεταξύ των νέων κρατών μελών, θα ασκούσε την Προεδρία και ο σλοβένος πρόεδρος θα μιλούσε στο Ευρωπαϊκό Κοινοβούλιο.
<P>
Ωστόσο, το αίσθημα της ικανοποίησής τους θα υπερέβαινε πιθανόν το αίσθημα της κατάπληξης. Το ευρωπαϊκό σχέδιο όχι μόνο πέτυχε, αλλά επίσης αποδείχθηκε ότι αποτελεί ένα σχέδιο που έχει μεγάλη μεταμορφωτική ισχύ, που δημιουργεί ένα εντελώς νέο είδος Ευρώπης, ένα είδος Ευρώπης που, κατά τη διάρκεια των προηγούμενων χρονικών περιόδων της μακράς ιστορίας της, υπήρξε άγνωστο. Το σημαντικότερο σήμερα είναι ότι η Ευρωπαϊκή Ένωση, μέσω του ευρωπαϊκού σχεδίου, έχει ήδη επιβεβαιωθεί σε μεγάλο βαθμό ως ένας παγκόσμιος παράγοντας, ως ένας παγκόσμιος φορέας. Και γι' αυτό ακριβώς θα ήθελα να μιλήσω σήμερα.
<P>
Τι ήταν αυτό που κατέστησε δυνατή αυτήν την απίστευτη επιτυχία, τη δημιουργία ενός τόσο μεγάλου και σημαντικού παγκόσμιου παράγοντα όπως αυτός; Ποια συμπεράσματα μπορούμε να αντλήσουμε από αυτήν την επιτυχία σήμερα; Είμαστε ικανοί να εφαρμόζουμε τη γνώση που αποκτήθηκε στο παρελθόν όταν αντιμετωπίζουμε τις προκλήσεις του σήμερα και του αύριο; Αυτές είναι οι ερωτήσεις που πρέπει συνεχώς να κάνουμε. " Ευρωπαϊκή Ένωση θα συνεχίσει να αντιμετωπίζει πολύπλοκα ερωτήματα σε έναν ολοένα και πιο "παγκοσμιοποιημένο" κόσμο και θα πρέπει να παρέχει αξιόπιστες απαντήσεις. " Ευρωπαϊκή Ένωση θα συνεχίσει να αποτελεί επιτυχία, υπό τον όρο ότι θα διατηρήσει τον δυναμισμό της, αποδεικνύοντας ότι είναι ένας παγκόσμιος πολιτικός παράγοντας με ολοένα αυξανόμενη σημασία, και θα ήθελα να προσθέσω - πολιτική σημασία. " πρόοδος αποτελεί προϋπόθεση για την επιτυχία. Αυτό που απαιτείται από την Ευρωπαϊκή Ένωση στο σημερινό επίπεδο είναι να αναλάβει παγκόσμιο ηγετικό ρόλο.
<P>
Σε πολλούς τομείς ο ρόλος της είτε έχει ήδη καθιερωθεί είτε αναμένεται με ανυπομονησία. Στο σημείο αυτό θα ήθελα να αναφέρω δύο από αυτούς: την αύξηση της θερμοκρασίας του πλανήτη και τα ανθρώπινα δικαιώματα.
<P>
Το προηγούμενο έτος, η Ευρωπαϊκή Ένωση τοποθέτησε τα περιβαλλοντικά θέματα και ιδίως το θέμα της αύξησης της θερμοκρασίας του πλανήτη στο επίκεντρο της χάραξης της πολιτικής της. Χωρίς αμφιβολία, πρόκειται για σοφή απόφαση, επειδή η αλλαγή του κλίματος και η υποβάθμιση του περιβάλλοντος αποτελούν προφανώς τη σοβαρότερη απειλή και τη μεγαλύτερη πρόκληση που όλοι μας αντιμετωπίζουμε. " Ευρωπαϊκή Επιτροπή έχει καθορίσει ειδικούς στόχους, που δίνουν τη δυνατότητα στην Ευρωπαϊκή Ένωση να διαδραματίσει ηγετικό ρόλο σε παγκόσμιο επίπεδο. Ο βασικός στόχος είναι να μειωθούν κατά 20% οι εκπομπές αερίων του θερμοκηπίου έως το 2020, σε σύγκριση με το 1991. " επίτευξη αυτού του στόχου έχει οριστεί ως ανεξάρτητη δέσμευση. " πρωτοβουλία για έναν ακόμη πιο φιλόδοξο στόχο πρέπει να αποτελέσει μέρος μιας γενικής διεθνούς συμφωνίας, που θα περιλαμβάνει και άλλους βασικούς παράγοντες. Στην περίπτωση αυτή, στο πλαίσιο της πρότασης της Ευρωπαϊκής Επιτροπής, η Ευρωπαϊκή Ένωση θα ήταν διατεθειμένη ακόμη και να επιτύχει μείωση 30% την ίδια χρονική περίοδο. Οι στόχοι αυτοί είναι τόσο σημαντικοί και φιλόδοξοι που πραγματικά προσφέρουν ένα όραμα μεταμόρφωσης για τη λήψη μέτρων κατά της αύξησης της θερμοκρασίας του πλανήτη, παρέχοντας με αυτόν τον τρόπο ένα αναγκαίο παράδειγμα και αναλαμβάνοντας ηγετικό ρόλο σε παγκόσμιο επίπεδο.
<P>
Ωστόσο, μπορούν αυτοί οι στόχοι να επιτευχθούν ή θα αποτελέσουν και πάλι ένα ακόμη ανυπέρβλητο εμπόδιο; " απάντηση ως προς αυτό δεν είναι ακόμη σαφής. Πριν από έναν μήνα, το Ευρωπαϊκό Συμβούλιο επιδοκίμασε μια πρόταση της Ευρωπαϊκής Επιτροπής - ως μια καλή βάση για την επίτευξη συμφωνίας. Οι διαβουλεύσεις το τρέχον έτος, καθώς και το επόμενο, θα δείξουν πόσα μπορούν ουσιαστικά να επιτευχθούν πριν από τη διάσκεψη στην Κοπεγχάγη, που προγραμματίστηκε για τον Δεκέμβριο του 2009. Θα ήθελα να επισημάνω ιδιαίτερα ότι, δημιουργώντας μια ειδική Επιτροπή για την Αλλαγή του Κλίματος, το Ευρωπαϊκό Κοινοβούλιο έχει ήδη αναγνωρίσει τη σημασία αυτού του θέματος και θα έχει, ως προς αυτό, μια εξαιρετικά σημαντική αποστολή.
<P>
" αποστολή που έχουμε ενώπιόν μας θα είναι πιθανόν δύσκολη. " ανησυχία που αρχίζει να γίνεται αισθητή στα ευρωπαϊκά μέσα ενημέρωσης μεταδίδει ένα ολόκληρο φάσμα από ανάμικτα μηνύματα. Υπάρχουν εκφράσεις στήριξης, αλλά υπάρχουν επίσης επιφυλακτικές φωνές που προειδοποιούν για τις ανησυχίες που εκφράζουν ορισμένοι ευρωπαϊκοί κλάδοι βιομηχανίας, συμπεριλαμβανομένου του γεγονότος ότι, επειδή η παγκόσμια οικονομία αντιμετωπίζει δυσκολίες, η ανταγωνιστικότητα γίνεται επίσης ολοένα και πιο δύσκολη και, ταυτόχρονα, τα περιβαλλοντικά θέματα καθίστανται σχετικά λιγότερο σημαντικά.
<P>
Οι δύσκολες στιγμές όπως αυτή αποτελούν μια πραγματική πρόκληση για την ηγεσία. Είναι προφανές ότι η αύξηση της θερμοκρασίας του πλανήτη έχει ήδη φθάσει στο σημείο όπου η διεθνής κοινότητα είναι αντιμέτωπη με μια ολοφάνερη επιλογή: είτε να συνεχίσει τις μεθόδους ανάπτυξης και να αποδεχθεί μια επακόλουθη καταστροφή είτε να βρει το θάρρος για μια μεταμορφωτική προσέγγιση, η οποία μπορεί να μετριάσει επαρκώς τις συνέπειες της αύξησης της θερμοκρασίας του πλανήτη και να αποτρέψει τα χειρότερα. Δεν θα επιτύχουμε θεοποιώντας την ανάπτυξη. Παρόλο που δεν είναι εύκολο να επιτευχθεί, είναι ουσιαστικά στην ημερήσια διάταξη. Και ευελπιστώ ότι το τρέχον έτος θα επιλέξουμε την οδό που οδηγεί στη μεταμόρφωση.
<P>
Κατά τη διάρκεια αυτών των προσπαθειών, θα είναι απαραίτητο να διευρυνθεί σημαντικά το μέτωπο των υποστηρικτών της. Σε κάθε περίπτωση, υπάρχουν ήδη εκείνοι που θεωρούν ότι η στροφή προς τη μεταμόρφωση είναι απαραίτητη. Οι μη κυβερνητικοί οργανισμοί, τα μέσα ενημέρωσης και άλλοι παράγοντες της κοινωνίας των πολιτών κινητοποιούνται. Στο εσωτερικό της επιχειρηματικής κοινότητας υπάρχουν ενδείξεις μιας ισχυρής τάσης προς την ανάπτυξη νέων τεχνολογιών με βάση την καθαρή ενέργεια, και όλο και περισσότεροι άνθρωποι είναι διατεθειμένοι να αλλάξουν τις συνήθειές τους ως καταναλωτές.
<P>
Τώρα οι τάσεις πρέπει να συσχετιστούν σε ένα αποφασιστικό κίνημα. Το χρονικό πλαίσιο είναι γνωστό. Ο τόπος είναι γνωστός. Σύμφωνα με το σχέδιο δράσης που εγκρίθηκε το προηγούμενο έτος στο Μπαλί, οι διαπραγματεύσεις αναμένεται να ολοκληρωθούν το επόμενο έτος με την έγκριση μιας παγκόσμιας συμφωνίας η οποία, το 2012, θα αντικαταστήσει το πρωτόκολλο του Κυότο. Παρόλο που οι διαπραγματεύσεις θα διεξαχθούν στα "νωμένα Έθνη, είναι σημαντικό να υπάρξει στήριξη από παντού. " ημερομηνία και ο τόπος θα μας δώσουν τη δυνατότητα να ενώσουμε τις προσπάθειές μας, και τότε είναι που η Ευρωπαϊκή Ένωση πρέπει να αναλάβει ηγετικό ρόλο.
<P>
Κυρίες και κύριοι, το περιβάλλον δεν αποτελεί το μοναδικό θέμα στο οποίο η Ευρωπαϊκή Ένωση πρέπει να αναλάβει ηγετικό ρόλο σε παγκόσμιο επίπεδο. " Ένωση πρέπει επίσης να διαδραματίσει έναν ισχυρότερο ρόλο στις παγκόσμιες προσπάθειες για τα ανθρώπινα δικαιώματα. Το ότι η Ευρωπαϊκή Ένωση στηρίζει τα ανθρώπινα δικαιώματα είναι, φυσικά, προφανές. Τα ευρωπαϊκά θεσμικά όργανα βασίζονται στις αρχές του κράτους δικαίου και των ανθρωπίνων δικαιωμάτων, στην Ευρώπη επικρατούν τα ανθρώπινα δικαιώματα.
<P>
" επικύρωση της Συνθήκης της Λισαβόνας από όλα τα κράτη μέλη έως το τέλος του τρέχοντος έτους, του έτους στο οποίο γιορτάζουμε την εξηκοστή επέτειο της Οικουμενικής Διακήρυξης των Δικαιωμάτων του Ανθρώπου, θα συνεπάγεται επίσης ότι για πρώτη φορά στην ιστορία της Ένωσης ολόκληρο το φάσμα των ατομικών, των πολιτικών, των οικονομικών και των κοινωνικών δικαιωμάτων των πολιτών της Ένωσης, όπως ορίζεται από τον Χάρτη Θεμελιωδών Δικαιωμάτων της Ένωσης, θα καταστεί νομικά δεσμευτικό.
<P>
Σε παγκόσμιο επίπεδο η κατάσταση στον κόσμο δεν είναι ενθαρρυντική. Σε πολλά μέρη του κόσμου υπάρχουν πολλά παραδείγματα συστηματικής παραβίασης των ανθρωπίνων δικαιωμάτων. Αυτό οφείλεται εν μέρει στην ανελέητη επιδίωξη οικονομικών οφελών ανεξάρτητα από τις ανάγκες του τοπικού πληθυσμού και του περιβάλλοντος. Ο φτωχός και ο αυτόχθων πληθυσμός, συγκεκριμένα, απειλούνται συχνά από τη φτώχεια και την πείνα και, σε ορισμένες περιπτώσεις, ακόμη και με εξαφάνιση. Στις ένοπλες συγκρούσεις σε διάφορα μέρη της Αφρικής και της Ασίας οι ωμότητες που αποτελούν εγκλήματα κατά της ανθρωπότητας λαμβάνουν χώρα συνεχώς.
<P>
" Ευρωπαϊκή Ένωση πρέπει να ενεργήσει με τέτοιο τρόπο ώστε να προτείνει οικονομικά μοντέλα αειφόρου ανάπτυξης, πρέπει επίσης να ενεργήσει καταβάλλοντας ανθρωπιστικές και διπλωματικές προσπάθειες, αλλά και επιβάλλοντας κυρώσεις που θα στηρίξουν τις αποφάσεις του Διεθνούς Δικαστηρίου. Στο στάδιο αυτό η Ευρωπαϊκή Ένωση πρέπει να αναλάβει ηγετικό ρόλο, ιδίως επειδή η παγκόσμια δράση στο πεδίο των ανθρωπίνων δικαιωμάτων υστερεί.
<P>
Το Συμβούλιο Ανθρωπίνων Δικαιωμάτων των "νωμένων Εθνών εξακολουθεί να αγωνίζεται για τις ορθές μεθόδους εργασίας. Οι προσπάθειές του να καθιερωθεί ένα οικουμενικό περιοδικό σύστημα αξιολόγησης των ανθρωπίνων δικαιωμάτων σε παγκόσμιο επίπεδο είναι πολλά υποσχόμενες, αλλά ακόμη αναποτελεσματικές. Οι δραστηριότητές του ενάντια σε πολλές και συστηματικές παραβιάσεις των ανθρωπίνων δικαιωμάτων δεν έχουν ολοκληρωθεί επαρκώς. Όλα αυτά μπορούν σταδιακά να διορθωθούν, ωστόσο όχι χωρίς αποτελεσματική ηγεσία, όχι χωρίς τον αποτελεσματικό ηγετικό ρόλο των κρατών μελών των "νωμένων Εθνών που πραγματικά αγωνίζονται για τα ανθρώπινα δικαιώματα.
<P>
Στην πραγματικότητα, αυτό δεν μπορεί να συμβεί χωρίς έναν ισχυρότερο ηγετικό ρόλο από την πλευρά της Ευρωπαϊκής Ένωσης, που αποτελεί τη σημαντικότερη ομάδα κρατών μελών των "νωμένων Εθνών με επιρροή. Ορισμένοι άλλοι παραδοσιακοί υποστηρικτές των ανθρωπίνων δικαιωμάτων δραστηριοποιούνται λιγότερο τελευταία και δεν υπέβαλαν αίτηση συμμετοχής στο Συμβούλιο Ανθρωπίνων Δικαιωμάτων των "νωμένων Εθνών. Οι αυξανόμενες ανησυχίες λόγω της τρομοκρατίας και άλλων απειλών κατά της ασφάλειας, συμπεριλαμβανομένων των αντιδράσεων στις απειλές αυτές που ορισμένες φορές δεν έχουν μελετηθεί επαρκώς, έχουν προφανώς μειώσει τον βαθμό ευαισθησίας προς τα ανθρώπινα δικαιώματα. " Ευρωπαϊκή Ένωση πρέπει να συμπληρώσει αυτό το κενό.
<P>
" Ένωση πρέπει επίσης να εξεύρει νέους τρόπους συνεργασίας με το Συμβούλιο Ασφαλείας των "νωμένων Εθνών. " δραστηριότητα του Συμβουλίου Ασφαλείας στο Νταρφούρ ήταν αυτό που συνέβαλε στην εδραίωση του ρόλου του Διεθνούς Δικαστηρίου στις προσπάθειές του να διώξει τους υπαίτιους ορισμένων από τις πιο αποτρόπαιες εγκληματικές πράξεις της εποχής μας. Σχεδόν πριν από ένα έτος, το Διεθνές Δικαστήριο εξέδωσε αποφάσεις προσωρινής κράτησης για ορισμένους από αυτούς τους υπαίτιους. Οι προσπάθειες παραπομπής τους στο Δικαστήριο πρέπει να συνεχισθούν και η συνεργασία με το Συμβούλιο Ασφαλείας θα εξακολουθεί να είναι υψίστης σημασίας.
<P>
Ωστόσο, ακόμα και χωρίς τις δραστηριότητες του Συμβουλίου Ασφαλείας των "νωμένων Εθνών, η Ευρωπαϊκή Ένωση πρέπει να εξετάσει ενέργειες που θα μπορούσαν να συμβάλουν στην αποτελεσματικότητα του Διεθνούς Δικαστηρίου. Θα ήθελα να επισημάνω ότι η διεθνής απονομή δικαιοσύνης είναι ακριβώς αυτό που αποτελεί τον στυλοβάτη της σημερινής διεθνούς δραστηριότητας για τα ανθρώπινα δικαιώματα και απαιτεί αποτελεσματική στήριξη.
<P>
" Ευρωπαϊκή Ένωση πρέπει επίσης να στηρίξει τις αναδυόμενες δημοκρατίες σε ολόκληρο τον κόσμο που είναι πραγματικά προσηλωμένες στα ανθρώπινα δικαιώματα. Ενδιαφέρονται για τις διεθνείς δραστηριότητες, αλλά ταυτόχρονα πρέπει να λαμβάνουν υπόψη τις περιφερειακές και τις άλλες στενές σχέσεις τους, και επίσης ότι σε όλες τις διεθνείς δραστηριότητες που συνδέονται με τα ανθρώπινα δικαιώματα οι πτυχές αυτές δεν πρέπει να παραμελούνται. Ωστόσο, οι εν λόγω χώρες αποτελούν εταίρους της Ευρωπαϊκής Ένωσης και αυτές οι εταιρικές σχέσεις πρέπει να προωθηθούν.
<P>
Κυρίες και κύριοι, στις διαφορετικές μορφές της η διεθνής δραστηριότητα για τα ανθρώπινα δικαιώματα μπορεί να είναι αποτελεσματική εάν προκύπτει από μια σταθερή βάση, από έναν βασισμένο σε αξίες σεβασμό για τα ανθρώπινα δικαιώματα στις πατρίδες μας. Αυτό συμπεριλαμβάνει την προστασία των ανθρωπίνων δικαιωμάτων τόσο των μεταναστών όσο και των αιτούντων άσυλο, και την προσεκτική εφαρμογή της νομοθεσίας στις υποθέσεις που αφορούν κατηγορίες για τρομοκρατία. Ωστόσο, η οικοδόμηση αυτής της βάσης πρέπει να συνεχισθεί. " Συνθήκη της Λισαβόνας περιλαμβάνει τον Χάρτη Θεμελιωδών Δικαιωμάτων της ΕΕ και μια βελτιωμένη διαδικασία λήψης αποφάσεων που, σε σχέση με τα ανθρώπινα δικαιώματα, θα διευκολύνει την έγκριση θαρραλέων και δημιουργικών λύσεων.
<P>
Για την Ευρωπαϊκή Ένωση η απαίτηση για δημιουργικότητα δεν αποτελεί κάτι νέο. " ευρωπαϊκή δημιουργική ανησυχία, όπως ανέφερε ο γερμανός πρόεδρος Horst Köhler στην ομιλία του προς το Κοινοβούλιο πριν από δύο έτη, αυτή η δημιουργική ανησυχία έχει βοηθήσει την Ευρώπη να αντιμετωπίσει διάφορες κοινωνικές και πολιτικές προκλήσεις στη δέσμευσή της για την ελευθερία και την αλήθεια, με την ικανότητα να κάνει την αλληλεγγύη πραγματικότητα και να δημιουργεί έναν καλύτερο κόσμο για όλους. Σε κανέναν άλλο τομέα δεν θα είναι η δημιουργικότητα και η δημιουργική ανησυχία τόσο απαραίτητες όσο στον τομέα της μεταναστευτικής διαχείρισης και στην κοινωνική ένταξη των μεταναστών.
<P>
" Ευρώπη γηράσκει και δεν θα μπορεί πλέον να διαδραματίζει ηγετικό ρόλο σε παγκόσμιο επίπεδο χωρίς μια επιτυχημένη δημογραφική πολιτική. Οι πολιτικές αυτές θα συμπεριλάβουν αναπόφευκτα τη μεταναστευτική διαχείριση. " Ευρώπη χρειάζεται νεοαφιχθέντες ανθρώπους, με θετικό πνεύμα και ικανούς να συμβάλουν στη δημιουργία ενός καλύτερου κόσμου για όλους. Τα πολιτικά μέτρα τα οποία μπορούν να βοηθήσουν στη διαδικασία της ένταξης των μεταναστών προφανώς διαφέρουν και πρέπει να συνδυασθούν με ορθό τρόπο, ανάλογα με τις συνθήκες της κάθε χώρας υποδοχής των μεταναστών. Ταυτόχρονα, ορισμένα στοιχεία μπορούν να εφαρμοσθούν σε ευρύτερο επίπεδο, και σε ορισμένες περιπτώσεις η Ευρωπαϊκή Ένωση μπορεί επίσης να διδαχθεί κάτι από μη ευρωπαϊκές χώρες, όπως ο Καναδάς.
<P>
Οι μεταναστευτικές πολιτικές θα απαιτούν διάφορους συντονισμένους στόχους σε επίπεδο Ευρωπαϊκής Ένωσης συνολικά. Ο στόχος του κοινού ευρωπαϊκού συστήματος ασύλου έως το 2010 φαίνεται ότι είναι φιλόδοξος και επείγον. Επίσης, απαραίτητος είναι ο βελτιωμένος συντονισμός μεταξύ της μεταναστευτικής πολιτικής και της πολιτικής αναπτυξιακής βοήθειας. " Ευρωπαϊκή Ένωση πρέπει να ενισχύσει τον ρόλο της στον διάλογο υψηλού επιπέδου με τα "νωμένα Έθνη όσον αφορά τη μετανάστευση.
<P>
Ταυτόχρονα, απαιτείται δημιουργικότητα σε σχέση με την ένταξη των μεταναστών και των κοινοτήτων τους. " οικονομική ευημερία και η μεγαλύτερη κοινωνική ανέλιξη αποτελούν βασικά στοιχεία για μια επιτυχημένη μεταναστευτική πολιτική. Για παράδειγμα, οι επιχειρηματικές δραστηριότητες που ασκούν οι εθνικές μειονότητες παρέχουν θέσεις εργασίας και συμβάλλουν σημαντικά στις οικονομίες των χωρών υποδοχής. Από την άλλη πλευρά, οι κυβερνήσεις αυτές καθαυτές μπορούν να συμβάλουν με επαρκείς κανονιστικές ρυθμίσεις και προγράμματα κατάρτισης και παρέχοντας γενική στήριξη για την ελεύθερη ανάπτυξη επιχειρηματικών δραστηριοτήτων.
<P>
" ένταξη πρέπει να περιλαμβάνει αποτελεσματική πρόσβαση στην ποιοτική κατάρτιση, παράλληλα με μαθήματα γλώσσας και την πρόσβαση στο πανεπιστήμιο. " εκπαίδευση αποτελεί προϋπόθεση για την επιτυχή ένταξη των μεταναστών στην ευρύτερη κοινωνία.
<P>
Και η επιτυχία πρέπει να προβάλλεται. Άτομα μεταναστευτικής προέλευσης που κατάφεραν να επιτύχουν πρέπει να έχουν την ευκαιρία να εμφανισθούν στην τηλεόραση και σε άλλα μέσα ενημέρωσης και πρέπει να προβάλλονται ως παραδείγματα επιτυχίας. Αυτό θα βοηθήσει το ευρύτερο κοινό να κατανοήσει ότι η ποικιλομορφία και η κοινωνική ένταξη είναι συμβατές, και ότι η μη διάκριση και οι ίσες ευκαιρίες περιλαμβάνονται στις πιο σημαντικές πολιτικές αρετές. Τίποτε δεν είναι πιο επιτυχημένο από την επιτυχία. Και τίποτε από όσα προβάλλει η τηλεόραση δεν είναι πιο εντυπωσιακό από την επιτυχία εκείνων που ξεκίνησαν από το κοινωνικό περιθώριο.
<P>
Έχω ως έναν βαθμό επισημάνει τα θέματα μετανάστευσης και ένταξης λεπτομερέστερα λόγω της σημασίας τους για το μέλλον της Ευρώπης και επίσης επειδή αποτελούν έναν άλλο τομέα στον οποίο θα δοκιμασθεί η ευρωπαϊκή δημιουργικότητα. Στο παρελθόν, η Ευρωπαϊκή Ένωση κατάφερε να επιλύσει την πλειονότητα των κοινωνικών προβλημάτων και, ως αποτέλεσμα, έχει γίνει πρότυπο σε παγκόσμιο επίπεδο όσον αφορά την κοινωνική δικαιοσύνη και την οικονομική ευημερία. Δεν υπάρχει λόγος που να εμποδίζει τη γενιά μας να εξεύρει καλές λύσεις στον τομέα της μετανάστευσης και της ένταξης. Ενσωματώνοντας τους ανθρώπους που είναι ικανοί, επαγγελματικά καταρτισμένοι και πρόθυμοι να συμβάλουν στο μέλλον και στην ευημερία της Ευρώπης, η Ευρώπη μπορεί να κερδίσει σε μεγάλο βαθμό.
<P>
Κυρίες και κύριοι, σήμερα αδιαμφισβήτητα χρειαζόμαστε διαχείριση, όραμα, και χρειαζόμαστε δημιουργικότητα. Ταυτόχρονα, η Ευρωπαϊκή Ένωση πρέπει να αποδείξει ότι είναι ικανή να συνεχίσει να βρίσκει πρακτικές λύσεις στις διάφορες προκλήσεις. Δεν πρέπει να ξεχνούμε ότι πριν από πενήντα και πλέον έτη η πρακτική σκέψη ήταν αυτό που αποτέλεσε το βασικό στοιχείο για τη δημιουργία των Ευρωπαϊκών Κοινοτήτων και συνεχίζει να αποτελεί το βασικό στοιχείο της επιτυχίας ακόμη και σήμερα.
<P>
" ίδρυση των Ευρωπαϊκών Κοινοτήτων για επωφελείς οικονομικούς σκοπούς ήταν μια εξαιρετικά πρακτική ιδέα, καθιστώντας δυνατή την περαιτέρω εξέλιξη της ολοκλήρωσης. " εξέλιξη της Ευρωπαϊκής Οικονομικής Κοινότητας σε μια Τελωνειακή Ένωση και ακόμη περαιτέρω, η ικανότητα ανάπτυξης νέων μορφών συνεργασίας και νέων θεσμικών οργάνων με πρόσθετη εξουσία, και η ικανότητα γεωγραφικής διεύρυνσης, όλα δείχνουν τη σημασία που είχε η πρακτική σκέψη στην ιστορία και στην εξέλιξη της Ευρωπαϊκής Ένωσης.
<P>
Σήμερα, η Ένωση αντιμετωπίζει νέες προκλήσεις που απαιτούν πρακτική προσαρμογή. Μεταξύ αυτών ξεχωρίζει κυρίως η περαιτέρω διεύρυνσή της. Παρόλο που είναι σαφές ότι όλοι όσοι επιδιώκουν να γίνουν κράτη μέλη της ΕΕ, όλες οι υποψήφιες χώρες, πρέπει να τηρούν τα κριτήρια, ωστόσο δεν πρέπει να εμποδίσουμε καμία από αυτές να γίνει κράτος μέλος αποκλειστικά λόγω πολιτικών δυσκολιών ή πολιτιστικών προκαταλήψεων. (Χειροκροτήματα)
<P>
Στις προσπάθειές της να αναλάβει έναν παγκόσμιο ρόλο στρατηγικής σημασίας η Ευρωπαϊκή Ένωση χρειάζεται την Τουρκία, συνεπώς οι διαπραγματεύσεις προσχώρησης με την Τουρκία πρέπει να συνεχισθούν. " Ένωση δεν πρέπει να αρνηθεί στην Τουρκία την προοπτική να γίνει μέλος, εξάλλου πρόκειται για κάτι που έχει ήδη επιβεβαιωθεί. Εάν συμβεί αυτό, θα αμφισβητηθεί η αξιοπιστία της ίδιας της Ευρωπαϊκής Ένωσης.
<P>
" Ευρωπαϊκή Ένωση δεν πρέπει να αποδεχθεί ότι θα έχει μια μαύρη τρύπα στα δυτικά Βαλκάνια. Οι διαπραγματεύσεις προσχώρησης πρέπει σαφώς να καθορίσουν μια ευρωπαϊκή προοπτική για τα δυτικά Βαλκάνια. Αυτό θα απαιτήσει περαιτέρω συνεργασία με τις επιμέρους χώρες της εν λόγω περιοχής, που πρέπει να ενισχύσουν την ικανότητά τους να τηρήσουν τα κριτήρια προσχώρησης, καθώς και με ολόκληρη την περιοχή, που χρειάζεται ένα πλαίσιο για τη συζήτηση και την επίλυση των κοινών προβλημάτων. Στην πολιτική της προς τις γειτονικές χώρες στην Ανατολή και αλλού, η Ευρωπαϊκή Ένωση πρέπει να εφαρμόσει την ίδια πρακτική σκέψη που βοήθησε να επιτευχθούν αποτελέσματα στο παρελθόν. Χωρίς να μιλήσω για πρότυπα, θα ήθελα να επισημάνω ότι η Ουκρανία και η Μολδαβία χρειάζονται την προοπτική προσχώρησης στην ΕΕ, και δεν πρέπει να τους την στερήσουμε.
<P>
Κυρίες και κύριοι, η πρακτική σκέψη εκδηλώνεται τόσο στην πράξη όσο και στην πνευματική διάθεση. Προφανώς, τα υποψήφια κράτη πρέπει να τηρούν όλα τα απαραίτητα κριτήρια σε όλα τα θέματα που αφορούν την προσχώρηση. Υπάρχουν καλοί λόγοι για τους οποίους η πρακτική της Ένωσης όσον αφορά τη συμμόρφωση με τα κριτήρια επιλεξιμότητας είναι συνεπής και αυστηρή. Εάν η πορεία προς την τήρηση των κριτηρίων είναι μακρά, ας είναι. Ένα ή δύο έτη διαπραγματεύσεων αποτελούν μικρό τίμημα για τη διατήρηση της αξιοπιστίας και του σεβασμού των προτύπων της Ευρωπαϊκής Ένωσης. Ωστόσο, η προοπτική της διεύρυνσης, η προοπτική για νέα μέλη πρέπει να παραμείνει αξιόπιστη.
<P>
Οι χώρες που μπορούν να πληρούν τα κριτήρια δεν πρέπει να αποκλεισθούν από τη διαδικασία διεύρυνσης της Ευρωπαϊκής Ένωσης. Το αίσθημα του αποκλεισμού προκαλεί δυσαρέσκεια, και η δυσαρέσκεια προκαλεί αστάθεια. Γι' αυτόν τον λόγο, πρέπει να διατηρήσουμε έναν πρακτικό τρόπο σκέψης, και κάθε περαιτέρω διεύρυνση πρέπει να την εξετάσουμε έχοντας υπόψη αυτό που απαιτεί η Ευρωπαϊκή Ένωση ως παγκόσμιος παράγοντας.
<P>
Κυρίες και κύριοι, εν κατακλείδι, η Ευρωπαϊκή Ένωση αποτελεί ένα τεράστιο ιστορικό επίτευγμα. Τώρα έχει φθάσει σε ένα επίπεδο ανάπτυξης όπου πρέπει να συνειδητοποιήσει επειγόντως τον ηγετικό της ρόλο στα γεγονότα παγκοσμίως και την ευθύνη που υπαγορεύει αυτή η ιδιότητα. Αναμένεται ότι η Ευρωπαϊκή Ένωση θα διαδραματίσει ηγετικό ρόλο σε όλα τα θέματα, όπως η αύξηση της θερμοκρασίας του πλανήτη και τα ανθρώπινα δικαιώματα.
<P>
" δημιουργικότητα θα εξακολουθεί να αποτελεί το κεντρικό κίνητρο για την αναζήτηση αποτελεσματικών πολιτικών σε τομείς όπως η μετανάστευση και η ένταξη. Και, τέλος, η πρακτική σκέψη θα εξακολουθεί να είναι το ίδιο σημαντική σε όλα τα θέματα που αφορούν την περαιτέρω διεύρυνση, η οποία είναι απαραίτητη προκειμένου η Ευρωπαϊκή Ένωση να διασφαλίσει τον ηγετικό της ρόλο σε παγκόσμιο επίπεδο. Όλα αυτά μπορεί να ακούγονται κάπως μεγαλεπήβολα. Ωστόσο, η πρόοδος αποτελεί πάντοτε την καλύτερη λύση για την αποτελμάτωση. Από αυτήν την άποψη, η εποχή στην οποία ζούμε δεν αποτελεί εξαίρεση, παρόλο που είναι αλήθεια ότι τα σημερινά προβλήματα είναι πιο ποικίλα από ό,τι ήταν στο παρελθόν. Ωστόσο, δεν πρέπει να ξεχνούμε ότι και αυτό αποτελεί απλώς μια φυσική συνέπεια της επιτυχίας. (Χειροκροτήματα)
<SPEAKER ID="109" NAME="Πρόεδρος">
Κύριε Πρόεδρε, επιτρέψτε μου να σας ευχαριστήσω θερμά για την ευρωπαϊκή ομιλία σας. " παρουσία σας εδώ και η ομιλία σας έχουν καταστήσει σαφές ότι η Σλοβενία και η σλοβενική Προεδρία υπό τον πρωθυπουργό Janus Janša -και βλέπω δύο υπουργούς που κάθονται εδώ: τον Janez Lenarčič και τον Janez Podobnik- επιθυμούν να συνεργασθούν στενά με το Ευρωπαϊκό Κοινοβούλιο. Ως Πρόεδρος της Σλοβενίας, το μήνυμά σας έχει ιδιαίτερη απήχηση.
<P>
" εμπειρία μας εδώ στο Ευρωπαϊκό Κοινοβούλιο μας έχει δείξει ότι δεν είναι το μέγεθος της χώρας -μικρή, μεγάλη ή μεσαίου μεγέθους- που καθορίζει το αν μια Προεδρία της ΕΕ θα είναι επιτυχημένη· το πνεύμα που καθοδηγεί την Προεδρία είναι αυτό που μετράει. Νομίζω ότι μπορούμε να πούμε με ασφάλεια ότι επειδή η Σλοβενία -και ο Πρόεδρός της- διακατέχονται από ένα τόσο ευρωπαϊκό πνεύμα, πρόκειται για μια Προεδρία που θα οδηγήσει την Ευρώπη στην πρόοδο, και θα θέλαμε να σας εκφράσουμε τις θερμές μας ευχαριστίες γι' αυτό.
<P>
(Χειροκροτήματα)
<P>
Θα θέλαμε επίσης να σας ευχαριστήσουμε για τη στήριξή σας προς τις προτεραιότητες του Ευρωπαϊκού Κοινοβουλίου. Επιτρέψτε μου να αναφέρω μόνο δύο από αυτές για τις οποίες μιλήσατε. " πρώτη είναι η προστασία του κλίματος. Εάν επιμείνουμε στο χρονοδιάγραμμα, θα ολοκληρώσουμε τις εργασίες μας ώστε να υπάρχει μια θέση για την ΕΕ στη σύνοδο κορυφής των "νωμένων Εθνών στην Κοπεγχάγη τον Δεκέμβριο του 2009. Θα θέλαμε επίσης να σας ευχαριστήσουμε για την έκκλησή σας για τα ανθρώπινα δικαιώματα, επειδή εάν εμείς, ως Ευρωπαϊκό Κοινοβούλιο, δεν στηρίξουμε την υπόθεση των ανθρωπίνων δικαιωμάτων, ποιος θα το πράξει; Πολύ συχνά, οι κυβερνήσεις καθοδηγούνται από άλλα συμφέροντα -κάτι που είναι κατανοητό- αλλά πρέπει να βρούμε έναν τρόπο να προσαρμόσουμε αυτά τα συμφέροντα και τις αξίες μας με τρόπο που πραγματικά να ωφελεί τους ανθρώπους, και γι' αυτόν τον λόγο τα ανθρώπινα δικαιώματα βρίσκονται στο επίκεντρο των πολιτικών μας εδώ στο Ευρωπαϊκό Κοινοβούλιο.
<P>
Κύριε Πρόεδρε, σας ευχαριστώ που επισκεφθήκατε το Ευρωπαϊκό Κοινοβούλιο. Θα παραμείνετε μαζί μας για λίγο ακόμη. Για μία ακόμη φορά, εξ ονόματος του Σώματος, επιτρέψτε μου να εκφράσω τις θερμές μου ευχαριστίες σε εσάς προσωπικά και στη σλοβενική Προεδρία. Σας ευχόμαστε κάθε επιτυχία για το υπόλοιπο των έξι μηνών στη διάρκεια των οποίων η Σλοβενία κρατάει τα ηνία της Ευρωπαϊκής Ένωσης. Εάν επιτύχετε, θα επιτύχουμε όλοι, και με αυτό εννοώ την Ευρωπαϊκή Ένωση. Αυτός είναι ο κοινός μας στόχος. Ευχαριστώ. " πανηγυρική συνεδρίαση έληξε.

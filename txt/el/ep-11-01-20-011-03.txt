<CHAPTER ID="011-03">
3. Ιράν, ιδιαίτερα η περίπτωση της Nasrin Sotoudeh
<SPEAKER ID="373" NAME="Πρόεδρος">
" ημερήσια διάταξη προβλέπει τη συζήτηση επτά προτάσεων ψηφίσματος σχετικά με το Ιράν, ιδιαίτερα την περίπτωση της Nasrin Sotoudeh.
<SPEAKER ID="374" NAME="Bastiaan Belder" LANGUAGE="NL">
Κύριε Πρόεδρε, πριν από ακριβώς μία εβδομάδα, η Shirin Ebadi, κάτοχος του βραβείου Νόμπελ, δημοσίευσε ένα καυστικό άρθρο στην εφημερίδα The Wall Street Journal σχετικά με τη φίλη της, την ιρανή δικηγόρο ανθρωπίνων δικαιωμάτων Nasrin Sotoudeh, η οποία είχε καταδικαστεί μόλις σε έντεκα χρόνια φυλάκιση. " κ. Ebadi κάλεσε τη Δύση να δώσει μεγαλύτερη προσοχή στην υπόθεση της κ. Sotoudeh και σε όλους τους γενναίους υπερασπιστές των ανθρωπίνων δικαιωμάτων στην επικράτεια της Ισλαμικής Δημοκρατίας του Ιράν.
<P>
" συζήτηση που διεξάγεται στο Σώμα αυτό αποτελεί μέρος της απάντησης στην επείγουσα έκκληση της κ. Ebadi. Δεν μπορούμε και δεν πρέπει να ξεχάσουμε την Nasrin Sotoudeh, ούτε τους συναγωνιστές της που παλεύουν για τα ανθρώπινα δικαιώματα στο Ιράν. Αυτό θα είναι επίσης το μήνυμα, κύριε Πρόεδρε, κυρίες και κύριοι, της έκθεσης που ελπίζω να παρουσιάσω εξ ονόματος της Επιτροπής Εξωτερικών Υποθέσεων στη σύνοδο Ολομέλειας του Μαρτίου, και βασίζομαι σε όλους σας να ψηφίσετε υπέρ της. Μια δυνατή, ενωμένη ευρωπαϊκή φωνή υπέρ των δικαιωμάτων του ιρανικού λαού.
<SPEAKER ID="375" NAME="Marietje Schaake" LANGUAGE="EN">
Κύριε Πρόεδρε, για άλλη μία φορά αναγκαζόμαστε να μιλήσουμε για τα ανθρώπινα δικαιώματα στο Ιράν, μετά την καταδίκη της Nasrin Sotoudeh σε 11 χρόνια φυλάκιση. Της απαγορεύθηκε να ασκεί δικηγορία· ας αποδώσουμε εμείς δικαιοσύνη.
<P>
Το κράτος δικαίου δεν εφαρμόζεται και δεν υπάρχει πλέον στο Ιράν και το δικαστικό σύστημα είναι άκρως πολιτικοποιημένο. " υπεράσπιση των ανθρωπίνων δικαιωμάτων θεωρείται πλέον δράση κατά της εθνικής ασφάλειας. " Nasrin Sotoudeh, δικηγόρος και μητέρα δύο παιδιών, κατηγορείται ότι έδρασε κατά της εθνικής ασφάλειας. Υπερασπίστηκε, μεταξύ άλλων, την ολλανδοϊρανή πολίτη Zahra Bahrami που καταδικάστηκε σε θάνατο προτού της μιλήσουν ολλανδοί διπλωμάτες και σε κλίμα σοβαρών αμφιβολιών ως προς την ορθότητα της διαδικασίας.
<P>
Όσο δυνατή γυναίκα ήταν και είναι η Nasrin Sotoudeh, ζητώντας δικαιοσύνη, βλέπουμε ένα αδύναμο καθεστώς που καταπιέζει τους πολίτες του αντί να μεριμνά για την ευημερία τους. " Ύπατη Εκπρόσωπος Ashton θα βρεθεί αυτόν τον μήνα στην Κωνσταντινούπολη σε μια απόπειρα επίτευξης συνεργασίας μεταξύ του ιρανικού καθεστώτος και της διεθνούς κοινότητας σχετικά με το ζήτημα των πυρηνικών. Οι οικονομικές κυρώσεις έχουν τον ίδιο στόχο. Αμφιβάλλω αν θα αποφέρουν το επιθυμητό αποτέλεσμα προτού ζημιώσουν δυσανάλογα τον λαό του Ιράν ο οποίος θα εξαρτάται, ως εκ τούτου, ολοένα και περισσότερο από τη σκληρή κυβέρνηση.
<P>
Ωστόσο, παρότι είμαι σκεπτική όσον αφορά τις επιπτώσεις των οικονομικών κυρώσεων, είμαι βέβαιη ότι οι κυρώσεις κατά των ατόμων που ευθύνονται για την παραβίαση των ανθρωπίνων δικαιωμάτων μέσω, παραδείγματος χάρη, λογοκρισίας, βιασμών, βασανιστηρίων και εκτελέσεων, θα αποτελέσουν αποτελεσματικό και απαραίτητο βήμα για το τέλος της ατιμωρησίας και την εξύμνηση της δικαιοσύνης που προάσπιζε η Nasrin Sotoudeh. Τα ανθρώπινα δικαιώματα είναι προφανώς η "αχίλλειος πτέρνα" του ιρανικού καθεστώτος.
<P>
Κύριε Πρόεδρε, αφού έχω τον λόγο, θα ήθελα να σας ζητήσω να παροτρύνετε τους ιταλούς συναδέλφους να κάνουν ησυχία, καθώς αποσπούν πραγματικά την προσοχή όταν αρχίζουν να μιλάνε στην Αίθουσα αφού έχουμε εξετάσει το ζήτημα που τους αφορά.
<SPEAKER ID="376" NAME="Πρόεδρος">
Κύριοι συνάδελφοι, ακούσατε την παράκληση της κ. Schaake. Και άλλοι συνάδελφοι έχουν ζητήσει να κάνετε ησυχία. Αν έχετε να συζητήσετε κάτι ιδιαιτέρως, μπορείτε να το συζητήσετε έξω.
<SPEAKER ID="377" NAME="Struan Stevenson" LANGUAGE="EN">
Κύριε Πρόεδρε, σκόπευα σήμερα να συγκρίνω την Ισλαμική Δημοκρατία του Ιράν με τη ναζιστική Γερμανία, αλλά οφείλω να ομολογήσω ότι πιστεύω ότι μπορεί να είναι ακόμη χειρότερη από πολλές απόψεις. Οι μουλάδες έχουν κρεμάσει φέτος μέχρι στιγμής 65 άτομα. Δέκα κρεμάστηκαν χθες: αρχικά τους επιβλήθηκαν βαριά πρόστιμα και κατασχέθηκαν τα σπίτια τους και στη συνέχεια μαστιγώθηκαν όλοι τους ανελέητα προτού συρθούν στην αγχόνη. 87 άτομα κρεμάστηκαν τις τελευταίες τέσσερις εβδομάδες.
<P>
Ο κ. Ahmadinejad αρνείται να αναγνωρίσει το Ολοκαύτωμα και μισεί τους Εβραίους· δηλώνει ότι θέλει να αφανίσει το Ισραήλ από τον χάρτη και τώρα φτιάχνει πυρηνικά όπλα που θα του δώσουν τη δυνατότητα να το κάνει. Αυτός και ο Khamenei ελέγχουν την αδίστακτη καταπίεση των πολιτών του Ιράν, ενώ οι απαγχονισμοί, τα βασανιστήρια, οι θάνατοι διά λιθοβολισμού, οι ακρωτηριασμοί και τα μαστιγώματα αποτελούν κοινό τόπο και η εκτέλεση παιδιών, ακόμη και εγκύων, σύνηθες φαινόμενο. Αυτήν την εβδομάδα ακρωτηριάστηκαν τα χέρια δύο κρατουμένων στο Mashhad, δύο άλλοι κρατούμενοι καταδικάστηκαν σε ακρωτηριασμό και οι ετυμηγορίες αυτές θα εκτελεστούν σύντομα.
<P>
Όποιος προσπαθεί να αποκαλύψει αυτό το κακό τίθεται αμέσως στο στόχαστρο. " Nasrin Sotoudeh αποτελεί χαρακτηριστικό παράδειγμα: μια γενναία δικηγόρος ανθρωπίνων δικαιωμάτων που υπερασπίστηκε πολλούς αθώους ανθρώπους που καταδικάστηκαν και εκτελέστηκαν άδικα από αυτό το φασιστικό καθεστώς. " εξωφρενική καταδίκη της σε 11 χρόνια φυλάκιση επειδή έκανε τη δουλειά της αποτελεί προσβολή για την ανθρωπότητα. Οι πραγματικοί εγκληματίες είναι οι τύραννοι της Τεχεράνης και θα λογοδοτήσουν. Πιστεύουν ότι οι επικριτές τους στη Δύση ανήκουν σε μια διεθνή συνωμοσία για την ανατροπή του καθεστώτος τους. Εγώ προσωπικά θα συμμετείχα σε αυτό το έργο χωρίς δεύτερη σκέψη. Δεν πρέπει επ' ουδενί να αφήσουμε το κακό να κυριαρχήσει, και όσο πιο σύντομα αποκατασταθούν η ελευθερία, η δημοκρατία, η ανθρωπιά και τα δικαιώματα των γυναικών στο Ιράν, τόσο το καλύτερο για ολόκληρο τον κόσμο.
<SPEAKER ID="378" NAME="Rosario Crocetta" LANGUAGE="IT">
Κύριε Πρόεδρε, κυρίες και κύριοι, ζητώντας την άμεση απελευθέρωση της Nasrin Sotoudeh παροτρύνουμε την Ένωση και τα κράτη μέλη της να λάβουν περισσότερα μέτρα για την απελευθέρωση των ιρανών πολιτών και του κόσμου από ένα από τα πιο σκληρά και απολυταρχικά καθεστώτα στην Ιστορία.
<P>
" Ισλαμική Δημοκρατία του Ιράν χαρακτηρίζεται όχι μόνο από τον κίνδυνο που εγκυμονεί για την παγκόσμια ειρήνη με ένα πυρηνικό σχέδιο ικανό να προκαλέσει τον τρόμο ενός πυρηνικού πολέμου, αλλά και από τη μη νομιμότητα των εκλογών της, τις μαζικές συλλήψεις όσων ζητούν ελεύθερες εκλογές, τη δολοφονία αντιφρονούντων, τον βιασμό και τη σωματική κακοποίηση όσων δεν υποστηρίζουν το καθεστώς, την ανομία των δικαστικών διαδικασιών, όπου μπορεί κανείς να προβλέψει τις αποφάσεις μόλις απαγγελθούν κατηγορίες, τις σοβαρές διακρίσεις εις βάρος των γυναικών και των ομοφυλόφιλων και την απουσία ελευθερίας της έκφρασης και του συνεταιρίζεσθαι. Οι συνθήκες υπό τις οποίες κρατούνται οι ιρανοί κρατούμενοι στον καταυλισμό Ashraf, όπου υποβάλλονται σε βία, ακόμη και λιθοβολισμό, είναι πραγματικά απίστευτες.
<P>
Τουλάχιστον δύο άνθρωποι, συμπεριλαμβανομένων παιδιών, καταδικάζονται καθημερινά σε θάνατο στο Ιράν και το μόνο για το οποίο είναι ένοχοι είναι ότι δυσαρέστησαν το καθεστώς. Συχνά κατασκευάζονται νομικές αποδείξεις μέσω της σκληρής και επιδέξιας χρήσης βάναυσων μεθόδων βασανιστηρίων. Οι επικρίσεις αυτές δεν απευθύνονται σε καμία περίπτωση στο Ισλάμ, που βασίζεται στην ειρήνη, αλλά στο ιρανικό καθεστώς. " σύλληψη και η καταδίκη της Nasrin Sotoudeh αποκάλυψε ένα νέο επίπεδο δικαστικής πλάνης, καθώς στη συγκεκριμένη περίπτωση, η επίθεση και η καταδίκη απευθύνονται σε μια υπέρμαχο του λαού, πράγμα που σημαίνει ότι οι πολίτες του Ιράν δεν μπορούν καν να υπερασπίσουν τον εαυτό τους.
<SPEAKER ID="379" NAME="Cristian Dan Preda" LANGUAGE="RO">
Κύριε Πρόεδρε, ενώ το Ιράν αρχίζει να γίνεται συνεννοήσιμο όσον αφορά τα πυρηνικά ζητήματα, δυστυχώς πρέπει να συμπεράνουμε ότι η πόρτα είναι ερμητικά κλειστή στη χώρα αυτήν όσον αφορά τα ανθρώπινα δικαιώματα.
<P>
" υπόθεση της Nasrin Sotoudeh αποτελεί ξεκάθαρη απόδειξη. Τιμωρήθηκε για το έργο της υπέρ των ανθρωπίνων δικαιωμάτων με μια εξαιρετικά σκληρή ποινή: 11 χρόνια φυλάκιση, απαγόρευση της άσκησης δικηγορίας και της εξόδου από τη χώρα για 20 χρόνια. " ετυμηγορία αυτή βγήκε έπειτα από τη διεξαγωγή μιας παρωδίας δίκης.
<P>
" υπόθεση αυτή κάθε άλλο παρά μεμονωμένη περίπτωση είναι. Αποτελεί μέρος μιας προμελετημένης στρατηγικής του ιρανικού καθεστώτος για τη συστηματική φίμωση των ακτιβιστών των ανθρωπίνων δικαιωμάτων. Πληθώρα αυστηρότατων ποινών βάζουν στο στόχαστρο δικηγόρους που δραστηριοποιούνται σε θέματα ανθρωπίνων δικαιωμάτων· πρέπει να επιδείξουμε την αλληλεγγύη μας προς αυτούς τους γενναίους ανθρώπους που υποστηρίζουν τα ανθρώπινα δικαιώματα και αναλαμβάνουν δράση παρά τις απειλές, τα βασανιστήρια και τις φυλακίσεις.
<SPEAKER ID="380" NAME="Raül Romeva i Rueda" LANGUAGE="EN">
Κύριε Πρόεδρε, οφείλω να ομολογήσω ότι με λυπεί ιδιαιτέρως το γεγονός ότι καλούμαστε να μιλήσουμε για άλλη μία φορά για το Ιράν· πρέπει όμως. Πρέπει πραγματικά να το κάνουμε, διότι η κατάσταση στο Ιράν είναι εξαιρετικά προβληματική και δραματική.
<P>
Γι' αυτό είναι σημαντικό να επαναλάβει το Κοινοβούλιο ξανά την έκκλησή του για απελευθέρωση όλων των κρατουμένων συνείδησης, συμπεριλαμβανομένων όλων όσοι κρατούνται τον τελευταίο χρόνο λόγω των ειρηνικών -και επαναλαμβάνω, ειρηνικών- δραστηριοτήτων τους για τα πολιτικά και ανθρώπινα δικαιώματα. Το Κοινοβούλιο πρέπει να καλέσει και πάλι τις ιρανικές αρχές να σεβαστούν τα διεθνώς αναγνωρισμένα δικαιώματα της ελευθερίας της έκφρασης και του συνέρχεσθαι, και να καταδικάσει κατηγορηματικά την εξαιρετικά αυστηρή ποινή κατά της Nasrin Sotoudeh και να την επαινέσει για το θάρρος και την αποφασιστικότητά της.
<P>
Γι' αυτό το Κοινοβούλιο πρέπει να εξετάσει την περίπτωση της κ. Sotoudeh, καθώς και των υπολοίπων ακτιβιστών υπέρ των ανθρωπίνων δικαιωμάτων και των κρατουμένων συνείδησης, και να ζητήσει την άμεση απελευθέρωσή της. Πρέπει να εκφράσουμε τις ανησυχίες μας για την ολοένα και συχνότερα επιβαλλόμενη ποινή της απαγόρευσης της εξόδου από το Ιράν, η οποία μπορεί να οδηγήσει στο εύλογο συμπέρασμα ότι η παραμονή στο Ιράν θεωρείται τιμωρία από τις αρχές.
<P>
Πρέπει να καλέσουμε τις αρχές να καταπολεμήσουν την ατιμωρησία των παραβατών των ανθρωπίνων δικαιωμάτων στο εσωτερικό των δυνάμεων ασφαλείας και να επαναλάβουμε επίσης το αίτημά μας να διεξαχθεί ανεξάρτητη έρευνα όσον αφορά τους ισχυρισμούς της πραγματοποίησης εξωδικαστικών εκτελέσεων μετά τις αμφισβητούμενες προεδρικές εκλογές του Ιουνίου και να προσαχθούν στη δικαιοσύνη οι εικαζόμενοι παραβάτες. Προφανώς, πρέπει επίσης να καταδικάσουμε κατηγορηματικά τη βομβιστική επίθεση στο Chabahar και να εκφράσουμε τα συλλυπητήριά μας στις οικογένειες των θυμάτων και τους τραυματίες.
<P>
Τέλος, θα ήθελα να πω ότι ανησυχούμε σοβαρά για τις διώξεις ορισμένων θρησκειών και εθνοτικών ομάδων στο Ιράν. Πρέπει να εκφράσουμε την πεποίθησή μας, υποστηριζόμενοι από την πρόσφατη ευρωπαϊκή ιστορία, ότι ειρηνική και ισορροπημένη κοινωνική και πολιτική ανάπτυξη μπορεί να επιτευχθεί μόνο αν λαμβάνονται υπόψη οι πολιτιστικές και κοινωνικές φιλοδοξίες των διαφόρων περιοχών.
<SPEAKER ID="381" NAME="Bogusław Sonik" LANGUAGE="PL">
Κύριε Πρόεδρε, η Nasrin Sotoudeh μάς έδωσε αφορμή να μιλήσουμε στο παρελθόν για αυτήν σε μια συζήτηση του Ευρωπαϊκού Κοινοβουλίου για την έλλειψη προστασίας των ανθρωπίνων δικαιωμάτων στο Ιράν, όταν συνελήφθη στις 4 Σεπτεμβρίου 2010 κατηγορούμενη για προπαγάνδα κατά του κράτους, συνωμοσία και συγκέντρωση με σκοπό τη δράση κατά της εθνικής ασφάλειας. Τελούσε υπό κράτηση για τέσσερις μήνες. Τώρα, μετά τη διεξαγωγή δίκης, αυτή η διακεκριμένη υπέρμαχος των ανθρωπίνων δικαιωμάτων και αφοσιωμένη συνάδελφος της κατόχου του βραβείου Νόμπελ Shirin Ebadi καταδικάστηκε σε ποινή φυλάκισης 11 ετών ακολουθούμενη από 20ετή απαγόρευση άσκησης δικηγορίας και εξόδου από το Ιράν. Ας μην ξεχνάμε ότι μεγάλες ποινές φυλάκισης επιβλήθηκαν και σε άλλους πολιτικούς κρατούμενους. " 26χρονη ακτιβίστρια των δικαιωμάτων των γυναικών Shiva Nazar Ahari καταδικάστηκε σε τέσσερα χρόνια φυλάκιση και 74 κτυπήματα με μαστίγιο για το ίδιο έγκλημα.
<P>
Πρέπει να τονίσουμε ξεκάθαρα την αντίθεσή μας στις κατάφωρες παραβιάσεις θεμελιωδών ανθρωπίνων δικαιωμάτων: της ελευθερίας του συνεταιρίζεσθαι, της ελευθερίας της έκφρασης, του δικαιώματος στην ελευθερία της σκέψης και του δικαιώματος σε δίκαιη δίκη. " Nasrin Sotoudeh, που αφιέρωσε τη ζωή της στον αγώνα για την υπεράσπιση των ανθρωπίνων δικαιωμάτων -υπερασπίζοντας ανηλίκους που καταδικάστηκαν σε θάνατο και άτομα που κατηγορούνταν για την υποκίνηση ειρηνικών διαμαρτυριών και τη στενή συνεργασία με την αντιπολίτευση- έχει καταστεί ζωντανή απόδειξη των παραβιάσεων των ανθρωπίνων δικαιωμάτων στο Ιράν. " Ευρωπαϊκή Ένωση δεν μπορεί να συνεχίσει να αποτελεί αμέτοχο παρατηρητή αυτού του άνισου αγώνα της ιρανικής κοινωνίας ενάντια στο καθεστώς.
<SPEAKER ID="382" NAME="Corina Creţu" LANGUAGE="RO">
Κύριε Πρόεδρε, υποστηρίζουμε και εμείς τα αιτήματα για άμεση και άνευ όρων απελευθέρωση της Nasrin Sotoudeh και όλων των κρατουμένων συνείδησης στο Ιράν. Μετά την εκλογική νοθεία που κράτησε το καθεστώς του Ahmadinejad στην εξουσία, χιλιάδες Ιρανοί πλήρωσαν το τίμημα της ελευθερίας για το θάρρος τους να διαδηλώσουν ενάντια σε ένα ολοένα και πιο καταπιεστικό καθεστώς. " Nasrin Sotoudeh καταδικάστηκε σε 11 χρόνια φυλάκιση, μετά από μήνες απομόνωσης και βασανιστηρίων, γιατί, ως δικηγόρος και υπέρμαχος των ανθρωπίνων δικαιωμάτων, υπερασπίστηκε αντιπάλους της κυβέρνησης της Τεχεράνης, συμπεριλαμβανομένης μιας κατόχου του βραβείου Νόμπελ Ειρήνης.
<P>
Μαζί με πολλούς αντιφρονούντες, δεκάδες δημοσιογράφοι και μπλόγκερ που τόλμησαν να ασκήσουν τη βασική τους ελευθερία να εκφράσουν την προσωπική τους συνείδηση δέχονται επίσης άσχημη μεταχείριση στις ιρανικές φυλακές. Πιστεύω ότι η δέσμευση της Ευρωπαϊκής Ένωσης για την απελευθέρωση αυτών των αγωνιστών της δημοκρατίας δεν θα πρέπει να πάρει απλώς τη μορφή δημόσιας διαμαρτυρίας, αλλά και τη μορφή συγκεκριμένων μέτρων εκ μέρους της Ευρωπαϊκής Υπηρεσίας Εξωτερικής Δράσης, για την κινητοποίηση της διεθνούς κοινότητας και την από κοινού άσκηση αυξημένης πίεσης για να δοθεί τέρμα στις παραβιάσεις των ανθρωπίνων δικαιωμάτων στο Ιράν.
<SPEAKER ID="383" NAME="Charles Tannock" LANGUAGE="EN">
Κύριε Πρόεδρε, δεν πρέπει ποτέ να ξεχνάμε στο Σώμα αυτό ότι η ελευθερία συζήτησης και διαφωνίας που απολαμβάνουμε τόσο πολύ στην Ευρώπη είναι σπάνια και ανύπαρκτη σε πολλά μέρη του κόσμου. Πουθενά δεν είναι πιο εμφανές αυτό από το Ιράν.
<P>
Για άλλη μία φορά, λοιπόν, συζητάμε σε αυτό το Σώμα τη φρικτή κατάσταση των ανθρωπίνων δικαιωμάτων σε αυτήν την Ισλαμική Δημοκρατία. Ως δικηγόρος, η Nasrin Sotoudeh βοήθησε πολλούς υποστηρικτές της αντιπολίτευσης που τέθηκαν υπό κράτηση και παρενοχλούνταν μετά τις "στημένες" προεδρικές εκλογές που διεξήχθησαν πριν από 18 μήνες. Έχει εκπροσωπήσει επίσης ανηλίκους που καταδικάστηκαν σε θάνατο, επιτελώντας πραγματικά ηρωικό έργο σε μια χώρα που με προθυμία εκτελεί παιδιά. Συνελήφθη τον περασμένο Σεπτέμβριο κατηγορούμενη για διάδοση προπαγάνδας και συνωμοσία κατά της ασφάλειας του κράτους. Τώρα έχει καταδικαστεί σε 11 χρόνια φυλάκιση και της έχει απαγορευθεί η άσκηση δικηγορίας για 20 χρόνια.
<P>
Πρέπει να απελευθερωθεί πάραυτα και άνευ όρων. Καλώ την Αντιπρόεδρο της Επιτροπής/Υπάτη Εκπρόσωπο της Ένωσης για Θέματα Εξωτερικής Πολιτικής και Πολιτικής Ασφάλειας να προβεί σε ανάλογη δήλωση.
<P>
Το Κοινοβούλιο και η Επιτροπή επέδειξαν αποφασιστικότητα όσον αφορά την επισήμανση των παραβιάσεων των ανθρωπίνων δικαιωμάτων του βάναυσου -σχεδόν απεχθούς- καθεστώτος του Ahmadinejad. Ήρθε η ώρα να βάλει το Συμβούλιο τις κοινές αξίες της ΕΕ μπροστά από τα επιμέρους εμπορικά συμφέροντα των κρατών μελών στην εν λόγω χώρα.
<SPEAKER ID="384" NAME="Marco Scurria" AFFILIATION="PPE">
(IT) Κύριε Πρόεδρε, κύριε Επίτροπε, κυρίες και κύριοι, διεξάγουμε άλλη μία συζήτηση για την παραβίαση των ανθρωπίνων δικαιωμάτων και της δημοκρατίας στο Ιράν. Αυτή τη φορά, πρόκειται για την υπόθεση μιας δικηγόρου που προστατεύει ακτιβιστές ανθρωπίνων δικαιωμάτων στο Ιράν.
<P>
Όντως, το σκεπτικό είναι να λυθεί το πρόβλημα στην πηγή του, χωρίς να φυλακίζονται απλώς πλέον όσοι αγωνίζονται για τα δικαιώματά τους, αλλά πηγαίνοντας απευθείας σε εκείνους που τους υπερασπίζονται, μόνο και μόνο για να φανεί προς τα πού φυσάει ο άνεμος για όσους επιθυμούν να αντισταθούν στο καθεστώς του Ahmadinejad.
<P>
Θα στοιχημάτιζα σήμερα, κύριε Πρόεδρε, ότι σε λίγες εβδομάδες θα είμαστε πάλι εδώ, σε αυτήν την Αίθουσα, για να μιλήσουμε για μια διαφορετική περίπτωση παραβίασης όλων των βασικών δικαιωμάτων στο Ιράν. " παραβίαση θα κρύβεται πίσω από το προσωπείο κάποιου εγκληματικού κινήτρου που θα ήταν γελοίο αν δεν ήταν τόσο τραγικό, όπως η δράση κατά της εθνικής ασφάλειας ή η προπαγάνδα κατά του καθεστώτος, όπως συμβαίνει στην υπόθεση που συζητάμε σήμερα.
<P>
Πραγματικά αναρωτιέμαι, κύριε Πρόεδρε, κατά πόσον το Κοινοβούλιο θα πρέπει να συνεχίσει να έχει αντιπροσωπεία για τις σχέσεις με ένα καθεστώς που είναι εκ διαμέτρου αντίθετο με ό,τι αποτελεί θεμέλιο λίθο της Ευρωπαϊκής Ένωσης.
<SPEAKER ID="385" NAME="Seán Kelly" AFFILIATION="PPE">
(EN) Κύριε Πρόεδρε, για άλλη μία φορά έχουμε μια φρικτή κατάσταση στο Ιράν. Πριν από τα Χριστούγεννα συζητήσαμε την κατάσταση της Sakineh Ashtiani, που καταδικάστηκε σε θάνατο διά λιθοβολισμού για εικαζόμενη μοιχεία, ποινή που στη συνέχεια μετατράπηκε σε θάνατο διά απαγχονισμού για εικαζόμενη δολοφονία. Σήμερα ασχολούμαστε με την ατυχή κατάσταση της Nasrin Sotoudeh, που καταδικάστηκε σε 11 χρόνια φυλάκιση επειδή έκανε τη δουλειά της. Δεσμεύτηκαν τα περιουσιακά της στοιχεία και της αρνήθηκε η πρόσβαση σε δικηγόρο. Ο σύζυγός της συνελήφθη κατά τη διάρκεια της εβδομάδας για -και παραθέτω αυτούσια- "διάδοση ψεμάτων και διατάραξη της κοινής γνώμης". Τρέχα γύρευε!
<P>
Πιστεύω ότι το μόνο που μπορούμε να κάνουμε είναι να χρησιμοποιήσουμε την επιρροή μας όσο καλύτερα μπορούμε για να προσπαθήσουμε να θέσουμε τέρμα σε αυτήν την ολέθρια τρέλα, και δη στην κακομεταχείριση και την έλλειψη σεβασμού των γυναικών. Αυτά τα δύο παραδείγματα είναι ιδιαίτερα ενδεικτικά.
<SPEAKER ID="386" NAME="George Sabin Cutaş" AFFILIATION="S&amp;D">
(RO) Κύριε Πρόεδρε, η καταδίκη μιας ακτιβίστριας των ανθρωπίνων δικαιωμάτων, της Nasrin Sotoudeh, αντικατοπτρίζει πόσο ευπαθής είναι ο σεβασμός των ανθρωπίνων δικαιωμάτων στο Ιράν. Από την αμφιλεγόμενη επανεκλογή του Προέδρου Ahmadinejad τον Ιούνιο του 2009, κατεστάλησαν βίαια όλες οι διαμαρτυρίες, χιλιάδες πολίτες συνελήφθησαν και πολλές εκατοντάδες έχουν καταδικαστεί ήδη.
<P>
" σκληρή ποινή φυλάκισης 11 χρόνων που επιβλήθηκε στη Nasrin Sotoudeh προέκυψε από το γεγονός ότι, ως δικηγόρος, είχε υπερασπιστεί πολλούς αντιπάλους του καθεστώτος οι οποίοι συνελήφθησαν κατά τη διάρκεια των διαδηλώσεων που ακολούθησαν τις προεδρικές εκλογές. Επιπλέον, δέχτηκε επιπλήξεις για συνεντεύξεις που παρείχε στον ξένο Τύπο κατά την εν λόγω περίοδο. Βλέπουμε εδώ μια τυπική περίπτωση παραβίασης του δικαιώματος της ελευθερίας της έκφρασης, του δικαιώματος των δικηγόρων να ασκούν το επάγγελμά τους χωρίς πιέσεις ή περιορισμούς, καθώς και του δικαιώματος ενός κατηγορούμενου σε αμερόληπτη δίκη.
<P>
Στο πλαίσιο αυτό, θα ήθελα να υπενθυμίσω στην Επιτροπή και στο Συμβούλιο ότι κάθε συνεργασία μεταξύ της Ευρωπαϊκής Ένωσης και του Ιράν πρέπει να απαιτεί ότι ο σεβασμός των ανθρωπίνων δικαιωμάτων αποτελεί απαραίτητη προϋπόθεση.
<SPEAKER ID="387" NAME="Ryszard Czarnecki" AFFILIATION="ECR">
(PL) Κύριε Πρόεδρε, πρόκειται για άλλο ένα ζήτημα που εξοργίζει την ευρωπαϊκή κοινή γνώμη και εξοργίζει τους βουλευτές αυτού του Σώματος. Αν εξακολουθούμε να βλέπουμε στην ίδια χώρα καταστάσεις που είναι προφανές ότι παραβιάζουν τα ανθρώπινα δικαιώματα, πρέπει να αναλογιστούμε τη δομή και την ευθύνη της εν λόγω χώρας. Είναι σαφές ότι ο σεβασμός των παραδόσεων και των εθίμων των άλλων, ωστόσο, δεν συνεπάγεται την αποδοχή ορισμένων δηλωθέντων προτύπων ή ευρωπαϊκών προτύπων - ανθρωπίνων δικαιωμάτων, πιστεύω, στην προκειμένη περίπτωση. Αυτό είναι προφανές. Είναι καλό που το Ευρωπαϊκό Κοινοβούλιο επιλαμβάνεται αυτού του ζητήματος. Παραμένει, ωστόσο, το ερώτημα σχετικά με την πολιτική πίεση, διότι αυτό είναι, ούτως ειπείν, το επόμενο ζήτημα για το οποίο μιλά το Ευρωπαϊκό Κοινοβούλιο, όταν συζητάμε για το Ιράν, και δεν έχει μεγάλη επιτυχία. Ίσως πρέπει να αρχίσουμε να ασκούμε πολύ περισσότερη πίεση απ' ό,τι ασκούμε σήμερα.
<SPEAKER ID="388" NAME="Jaroslav Paška" AFFILIATION="EFD">
(SK) Κύριε Πρόεδρε, οι ακτιβιστές και οι υποστηρικτές που αγωνίζονται για τα ανθρώπινα δικαιώματα στο Ιράν υποβάλλονται από μακρού χρόνου σε διώξεις και κρατήσεις, και η ετυμηγορία κατά της δικηγόρου Nasrin Sotoudeh αποτελεί θλιβερό παράδειγμα αυτών των διώξεων.
<P>
Το ιρανικό καθεστώς έχει κάνει το ίδιο στην ακτιβίστρια Shiva Nazar Ahari, στον δικηγόρο Mohammad Seifzadeh και στον συνήγορο Mohammad Oliyafar. Και άλλοι ακτιβιστές απειλούνται με παρόμοια μοίρα.
<P>
" καταστολή στο Ιράν επιδεινώνεται διαρκώς και οι απόπειρές μας για τη βελτίωση της κατάστασης δεν έχουν αποτέλεσμα. " δράση της κυβέρνησης κατά εκείνων που διατηρούν επιφυλάξεις για το καθεστώς έχει φτάσει πλέον σε επίπεδο που μας αναγκάζει να αρχίσουμε να σκεφτόμαστε σοβαρά μια αλλαγή πολιτικής προς αυτήν τη χώρα και να εξετάζουμε άλλες δυνατότητες για την αποτελεσματικότερη άσκηση πίεσης στην ιρανική κυβέρνηση, προκειμένου να μπορέσουμε να βοηθήσουμε τον λαό του Ιράν να αναπνεύσει πιο ελεύθερα. Σίγουρα δεν θα είναι εύκολο, πιστεύω όμως ότι είναι καθήκον μας να προσπαθήσουμε να αλλάξουμε την κατάσταση στο Ιράν.
<SPEAKER ID="389" NAME="Sari Essayah" AFFILIATION="PPE">
(FI) Κύριε Πρόεδρε, η Nasrin Sotoudeh είναι μία από τις πιο γνωστές δικηγόρους ανθρωπίνων δικαιωμάτων στο Ιράν και υπερασπίστηκε, μεταξύ άλλων, την Shirin Ebadi, κάτοχο του βραβείου Νόμπελ Ειρήνης. Οι πελάτες της περιελάμβαναν επίσης ανηλίκους που καταδικάστηκαν σε θάνατο και θύματα οικογενειακής βίας. Το μοναδικό της έγκλημα είναι ότι ασκούσε το επάγγελμά της, που είναι να υπερασπίζεται ανθρώπους που δεν μπορούν να υπερασπίσουν τον εαυτό τους ενάντια στο βάναυσο καθεστώς του Ιράν.
<P>
Οι αναταραχές που ακολούθησαν τις εκλογές του 2009 και οι επιπτώσεις τους οδήγησαν στη λήψη αυστηρών μέτρων από τις ιρανικές αρχές ενάντια στους υπερασπιστές και ακτιβιστές των ανθρωπίνων δικαιωμάτων. Στόχος της ιρανικής κυβέρνησης είναι να φιμώσει μια για πάντα όλους τους αντιφρονούντες, τόσο στο εσωτερικό όσο και στο εξωτερικό της χώρας.
<P>
Το Κοινοβούλιο έχει κάνει έκκληση εξ ονόματος του λαού της Ahvaz, παραδείγματος χάρη, και έχει υποβάλει ομόφωνη γραπτή δήλωση επί του θέματος. Είναι παράξενο που η διεθνής κοινότητα δεν μπορεί να κάνει τίποτα για να απομακρύνει αυτό το βάρβαρο καθεστώς.
<SPEAKER ID="390" NAME="Lidia Joanna Geringer de Oedenberg" AFFILIATION="S&amp;D">
(PL) Κύριε Πρόεδρε, κατά τη διάρκεια της τελευταίας συζήτησης για τις παραβιάσεις των ανθρωπίνων δικαιωμάτων στο Ιράν, που πραγματοποιήθηκε σε αυτήν την Αίθουσα ούτε τέσσερις μήνες πριν, δήλωσα στην ομιλία μου ότι πέντε ιρανοί πολίτες μαθαίνουν κάθε ημέρα ότι σύντομα θα χάσουν τη ζωή τους καταδικαζόμενοι σε θανατική ποινή. Σε αυτήν την τραγική στατιστική πρέπει επίσης να προστεθούν οι ποινές πολυετούς φυλάκισης οι οποίες επιβάλλονται σε ιρανούς δικηγόρους που υπερασπίζονται τα θύματα του δικαστικού συστήματος της χώρας. Το δικαστικό σύστημα θα έπρεπε μάλλον να μπει σε εισαγωγικά. " 47χρονη Nasrin Sotoudeh, που συνελήφθη στις 4 Σεπτεμβρίου, υποβλήθηκε σε βασανιστήρια και καταδικάστηκε σε 11 χρόνια φυλάκιση, αποτελεί ζωντανό παράδειγμα.
<P>
Και άλλοι ιρανοί δικηγόροι έχουν βιώσει την καταπίεση. " Shiva Nazar Ahari, συνιδρυτής της Επιτροπής Δημοσιογράφων για τα Ανθρώπινα Δικαιώματα, έχει καταδικαστεί σε φυλάκιση τεσσάρων ετών, ο Mohammad Seifzadeh σε φυλάκιση εννέα ετών και απαγόρευση της άσκησης δικηγορίας για 10 χρόνια και ο Mohammad Oliyafar έλαβε ποινή φυλάκισης απλώς και μόνο γιατί εκπροσωπούσε τους πελάτες του στο δικαστήριο. Πιστεύω ότι χρησιμοποιώντας τη διαπραγματευτική θέση της Ύπατης Εκπροσώπου για Θέματα Εξωτερικής Πολιτικής και Πολιτικής Ασφαλείας πρέπει να ασκήσουμε πιέσεις για να συμπεριληφθεί επειγόντως το θέμα των υπερασπιστών των ανθρωπίνων δικαιωμάτων στις συνομιλίες με το Ιράν.
<SPEAKER ID="391" NAME="Monica Luisa Macovei" AFFILIATION="PPE">
(RO) Κύριε Πρόεδρε, η υπόθεση της δικηγόρου Nasrin Sotoudeh είναι πολύ σοβαρή. Καταδικάστηκε σε 11 χρόνια φυλάκιση, της απαγορεύθηκε η άσκηση δικηγορίας και η έξοδος από τη χώρα για 20 χρόνια. Τι έκανε; Υπερασπίστηκε τη Shirin Ebadi, κάτοχο βραβείου Νόμπελ Ειρήνης, άλλους ακτιβιστές για τα πολιτικά και ανθρώπινα δικαιώματα, δημοσιογράφους και ανηλίκους που καταδικάστηκαν σε θάνατο.
<P>
Τουλάχιστον 15 δικηγόροι ανθρωπίνων δικαιωμάτων έχουν λάβει από το 2009 ποινές φυλάκισης στο Ιράν. Με τέτοια μέτρα, το Ιράν παραβιάζει τα θεμελιώδη ανθρώπινα δικαιώματα και τις θεμελιώδεις αρχές των "νωμένων Εθνών για τον ρόλο του δικηγόρου. Καλώ μετ' επιτάσεως την Επιτροπή και το Συμβούλιο να παρέμβουν για την άμεση απελευθέρωση της δικηγόρου Nasrin Sotoudeh.
<SPEAKER ID="392" NAME="Štefan Füle" LANGUAGE="EN">
Κύριε Πρόεδρε, η Ευρωπαϊκή Ένωση εξακολουθεί να ανησυχεί ιδιαιτέρως για τη σοβαρή και φθίνουσα κατάσταση των ανθρωπίνων δικαιωμάτων και των θεμελιωδών ελευθεριών στην Ισλαμική Δημοκρατία του Ιράν. Τα τελευταία δύο χρόνια, οι συνθήκες έχουν μετατραπεί από δύσκολες σε σχεδόν αδύνατες για όσους εργάζονται για την υπεράσπιση των ανθρωπίνων δικαιωμάτων.
<P>
" Nasrin Sotoudeh, και πολλοί άλλοι σαν και αυτήν που εργάζονται για τη δίκαιη υπεράσπιση των θεμελιωδών δικαιωμάτων και ελευθεριών, δεν μπορεί να εργαστεί από τη φυλακή. Ο αντίκτυπος της σύλληψής της είναι σαφής: όσοι στο Ιράν έχουν το θάρρος να υπερασπιστούν εκείνους που το ίδιο το κράτος υποτίθεται ότι πρέπει να προστατεύει ρισκάρουν να πέσουν θύματα εκφοβισμού, φυλάκισης ή ακόμη χειρότερα.
<P>
" Ευρωπαϊκή Ένωση μιλά· η Ύπατη Εκπρόσωπος και Αντιπρόεδρος Ashton δημοσίευσε πάνω από δέκα δηλώσεις το 2010, τόσο για τη γενική κατάσταση όσο και για μεμονωμένες περιπτώσεις. Ταυτόχρονα, η Ευρωπαϊκή Ένωση προέβη σε διακριτικά διαβήματα προς τις ιρανικές αρχές ζητώντας διευκρινίσεις και εξηγήσεις και αποστέλλοντας σαφή μηνύματα για την ανάγκη βελτίωσης της κατάστασης στο Ιράν. Στις 14 Ιανουαρίου 2011 πραγματοποιήθηκε δήλωση από την Ύπατη Εκπρόσωπο και Αντιπρόεδρο Ashton για την υπόθεση της Nasrin Sotoudeh, η οποία ανέφερε τόσο την κ. Sotoudeh όσο και την κ. Shiva Nazar Ahari, δικηγόρο και δημοσιογράφο, που καταδικάστηκαν αντίστοιχα σε έντεκα και τέσσερα χρόνια φυλάκιση.
<P>
" Ισλαμική Δημοκρατία του Ιράν εξελέγη πρόσφατα μέλος της επιτροπής του Ο"Ε για τη θέση της γυναίκας. " κ. Sotoudeh και η κ. Ahari είναι δυο γυναίκες που στερήθηκαν τα ίδια τα δικαιώματα που αγωνίζονται να προστατεύσουν. " Ευρωπαϊκή Ένωση θα συνεχίσει να υπενθυμίζει στις ιρανικές αρχές ότι, πρωτίστως, πρέπει να συμμορφώνονται με τις διεθνείς υποχρεώσεις που απορρέουν από τις πολυμερείς συμφωνίες και συμβάσεις που έχουν υπογράψει και επικυρώσει. Θα συνεχίσουμε να αναζητούμε τρόπους να καταστήσουμε αποτελεσματικότερη τη δράση μας για την υπεράσπιση των ανθρωπίνων δικαιωμάτων, χρησιμοποιώντας όλα τα μέσα που έχουμε στη διάθεσή μας. Αυτό αξίζει ο ιρανικός λαός.
<SPEAKER ID="393" NAME="Bernd Posselt" AFFILIATION="PPE">
(DE) Κύριε Πρόεδρε, έχουμε μια εντελώς περιττή ομάδα εργασίας στο Κοινοβούλιο, έργο της οποίας είναι να εξετάζει τρόπους με τους οποίους μπορούν να γίνουν πιο ενδιαφέρουσες οι σύνοδοι Ολομέλειας. " ομάδα αυτή καλά θα κάνει να μελετήσει τη σημερινή σύνοδο. Το μόνο που χρειαζόμαστε είναι αρκετός χρόνος, για αυτό θα πρέπει να μας δίδεται χρόνος τα απογεύματα της Πέμπτης. Χρειαζόμαστε επίσης τον κατάλληλο Πρόεδρο στην προεδρία, ο οποίος μπορεί να επιδείξει συνετό βαθμό σθένους και ευελιξίας. Έτσι θα είναι δραστήριες και ενδιαφέρουσες οι σύνοδοι Ολομέλειας.
<P>
(Χειροκροτήματα)
<SPEAKER ID="394" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί σύντομα.
<P>
Γραπτές δηλώσεις (άρθρο 149 του Κανονισμού)
<SPEAKER ID="395" NAME="Eija-Riitta Korhola" LANGUAGE="FI">
" κατάσταση των ενεργών υπερασπιστών των ανθρωπίνων δικαιωμάτων στο Ιράν καθίσταται ολοένα και πιο δύσκολη. Επίσης, διαβάζουμε για τον αυξανόμενο αριθμό των θανατικών ποινών. " ολλανδή υπήκοος Zahra Bahrami, που αναφέρθηκε σε εσπευσμένα ψηφίσματά μας στο παρελθόν, καταδικάστηκε σε θάνατο και η δικηγόρος της, Nasrin Sotoudeh, έλαβε ποινή φυλάκισης 11 ετών "για δράση κατά της εθνικής ασφάλειας".
<P>
Όπως γνωρίζουμε, το ίδιον του νομικού συστήματος του Ιράν είναι η σοβαρή έλλειψη δικαιοσύνης και διαφάνειας. Είναι, λοιπόν, σημαντικό η Ύπατη Εκπρόσωπος της ΕΕ για θέματα εξωτερικής πολιτικής και πολιτικής ασφαλείας να μην αφήσει τη χώρα να τη γλιτώσει, αλλά να συνεχίσει να θίγει τα ζητήματα των ανθρωπίνων δικαιωμάτων στις σχέσεις με το Ιράν. Επιτρέψτε μου να απαριθμήσω τις ελάχιστες απαιτήσεις: άμεση και άνευ όρων απελευθέρωση της δικηγόρου ανθρωπίνων δικαιωμάτων Sotoudeh και των λοιπών κρατουμένων συνείδησης, επανεξέταση της θανατικής ποινής για την Bahrami και συμμετοχή των ολλανδικών αρχών στον χειρισμό της υπόθεσης, παροχή της δυνατότητας σε εκπροσώπους του Ερυθρού Σταυρού να συναντιούνται με τους κρατουμένους και αποδοχή της εισόδου οργανώσεων ανθρωπίνων δικαιωμάτων στη χώρα για να αξιολογήσουν την κατάσταση.
<SPEAKER ID="396" NAME="Róża Gräfin von Thun und Hohenstein" LANGUAGE="PL">
Το Ευρωπαϊκό Κοινοβούλιο πρέπει να αντιδρά σε περιπτώσεις παραβιάσεων των ανθρωπίνων δικαιωμάτων. Πρέπει να θυμόμαστε ότι χάρη στη δημοσιοποίηση συγκεκριμένων υποθέσεων είναι σε θέση η διεθνής κοινότητα να ασκήσει μεγαλύτερη πίεση σε χώρες που δεν σέβονται τα γενικά αποδεκτά δημοκρατικά πρότυπα. " Nasrin Sotoudeh εκπροσωπούσε ιρανούς ακτιβιστές για τα πολιτικά και ανθρώπινα δικαιώματα στις δίκες τους και υπερασπιζόταν ανηλίκους που είχαν καταδικαστεί σε θάνατο. Οι ιρανικές αρχές θεώρησαν ότι οι δραστηριότητές της "διαδίδουν εχθρική προπαγάνδα" και την καταδίκασαν σε 11 χρόνια φυλάκιση. Είναι καλό που η υπόθεσή της συμπεριλαμβάνεται στην ημερήσια διάταξη μιας συνόδου Ολομέλειας του Ευρωπαϊκού Κοινοβουλίου. Δεν πρέπει να αγνοηθεί η απαίτηση του Ευρωπαϊκού Κοινοβουλίου για την απελευθέρωση της Nasrin Sotoudeh και άλλων κρατουμένων συνείδησης, καθώς και τη συγκρότηση μιας ανεξάρτητης επιτροπής για την εξέταση της δίωξης των υπερασπιστών των ανθρωπίνων δικαιωμάτων.

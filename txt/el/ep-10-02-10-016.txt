<CHAPTER ID="016">
Ώρα των ερωτήσεων (ερωτήσεις προς το Συμβούλιο)
<SPEAKER ID="601" NAME="Πρόεδρος">
" ημερήσια διάταξη προβλέπει την Ώρα των Ερωτήσεων προς το Συμβούλιο (B7-0006/2010).
<P>
Οι ακόλουθες ερωτήσεις απευθύνονται προς το Συμβούλιο.
<P>
Θέμα: Δημιουργία κοινής εσωτερικής αγοράς
<P>
Στο πλαίσιο της συμφωνίας της τρόικας Ισπανίας, Βελγίου και Ουγγαρίας καθώς και της μακροπρόθεσμης στρατηγικής της, η δημιουργία μιας ενιαίας εσωτερικής αγοράς ενέργειας θα τεθεί μεταξύ των πολιτικών προτεραιοτήτων. Για να επιτευχθεί αυτός ο στόχος, πρέπει να ενταχθούν στην ευρωπαϊκή αγορά ενέργειας οι πιο απομονωμένες περιφέρειες της Κοινότητας, όπως οι χώρες της Βαλτικής. Κατά τη στρατηγική της Βαλτικής προβλέπονται πολλά έργα σύνδεσης στον τομέα του ηλεκτρισμού και του φυσικού αερίου, τα οποία, αν πραγματοποιηθούν, θα επιτρέψουν στις χώρες της Βαλτικής να αποκτήσουν ανεξαρτησία από τον ένα και μοναδικό πάροχο. Λόγω του διακρατικού χαρακτήρα του εν λόγω έργου, η επιτυχής πραγμάτωσή του θα εξαρτηθεί όχι μόνο από τη διάθεση των αντίστοιχων πόρων αλλά και από την πολιτική βούληση και τις προθέσεις των κρατών μελών που συμμετέχουν στο έργο. Όσον αφορά δε τη δημιουργία μίας εσωτερικής αγοράς ενέργειας, η Κοινότητα έχει επωμιστεί την υποχρέωση να μιλά με μία φωνή.
<P>
Προτίθεται η Ισπανία, η οποία ασκεί σήμερα την Προεδρία του Συμβουλίου, να καθοδηγήσει τα κράτη μέλη, ώστε, κατά την εκτέλεση των έργων ενεργειακού τομέα στη Βαλτική, όπως π.χ. των AmberLiPol, Swedlink κλπ., που θα ενίσχυαν την ασφάλεια ενεργειακού εφοδιασμού όχι μόνο περιφερειακά αλλά και κοινοτικά;
<SPEAKER ID="602" NAME="Diego López Garrido" LANGUAGE="ES">
Κυρία Πρόεδρε, η εσωτερική αγορά ενέργειας και η ασφάλεια του ενεργειακού εφοδιασμού είναι άρρηκτα συνδεδεμένες. Αυτό το συνειδητοποιήσαμε σταδιακά στην Ευρωπαϊκή Ένωση, και η ενεργειακή ασφάλεια έχει καταστεί ως εκ τούτου μία από τις στρατηγικές προτεραιότητες της Ένωσης. Πράγματι, αποτέλεσε κρίσιμο ζήτημα λίγο παραπάνω από έναν χρόνο πριν, με την κρίση σχετικά με το φυσικό αέριο μεταξύ Ρωσίας και Ουκρανίας.
<P>
Συνειδητοποιήσαμε σε εκείνο το σημείο ότι η εσωτερική αγορά ενέργειας, μια πλήρως λειτουργική, διασυνδεδεμένη, αποτελεσματική αγορά, αποτελεί προϋπόθεση για την ασφάλεια του ενεργειακού εφοδιασμού της Ευρώπης.
<P>
" ασφάλεια του εφοδιασμού είναι, συνεπώς, βασικό στρατηγικό στοιχείο που πρέπει να βελτιωθεί με τη διασφάλιση μεγαλύτερης ενεργειακής απόδοσης, με τη διαφοροποίηση των προμηθευτών ενέργειας, των πηγών και των διαύλων διανομής, μέσω της προώθησης των ενεργειακών συμφερόντων της Ένωσης σε σχέση με τις τρίτες χώρες και, τέλος, με τη δημιουργία μιας πραγματικά κοινής αγοράς ενέργειας, την οποία ακόμη δεν διαθέτουμε. Για να μας βοηθήσει να το επιτύχουμε αυτό, έχουμε την υποστήριξη της Συνθήκης της Λισαβόνας στην οποία, για πρώτη φορά, υπάρχει ρητή αναφορά σε αυτήν την αρμοδιότητα για την Ένωση σε επίπεδο πρωτογενούς δικαίου.
<P>
" Ένωση, συνεπώς, χρειάζεται να είναι πιο δυναμική στις σχέσεις της με τρίτες χώρες, και πρέπει να μιλά με μία φωνή στο πλαίσιο αυτών των σχέσεων. Ο ισπανός υπουργός Βιομηχανίας, Τουρισμού και Εμπορίου το κατέστησε απολύτως σαφές κατά την παρουσίαση των προτεραιοτήτων της ισπανικής Προεδρίας στην αρμόδια επιτροπή του Ευρωπαϊκού Κοινοβουλίου στις 27 Ιανουαρίου 2010.
<P>
Κατά συνέπεια, στο πλαίσιο της δεύτερης επισκόπησης της ενεργειακής στρατηγικής, αυτό που μπορούμε να ονομάσουμε σύνδεση των "ενεργειακών νήσων" στην Ευρωπαϊκή Ένωση με την εσωτερική αγορά έχει καταστεί ένας από τους βασικούς στόχους της Ένωσης.
<P>
Τον Ιούλιο του 2009, όταν η Επιτροπή παρουσίασε το σχέδιο δράσης για τη διασύνδεση της αγοράς ενέργειας της Βαλτικής, μια πρωτοβουλία που αποσκοπεί στην προώθηση της ολοκλήρωσης της αγοράς ενέργειας και την ανάπτυξη των ενεργειακών υποδομών στην περιοχή της Βαλτικής, το Ευρωπαϊκό Συμβούλιο το επικρότησε ως σημαντική συμβολή στην ενίσχυση της ενεργειακής ασφάλειας της Ένωσης, και αυτό το διαβάζω λέξη προς λέξη.
<P>
" πρωτοβουλία για την αγορά ενέργειας της Βαλτικής υπάγεται τώρα στο πλαίσιο της ευρύτερης στρατηγικής της Ένωσης για τη Βαλτική Θάλασσα, η οποία υπήρξε μία από τις βασικές προτεραιότητες της σουηδικής Προεδρίας. Το Ευρωπαϊκό Συμβούλιο του Οκτωβρίου του 2009 ενέκρινε την πρωτοβουλία αυτή και επικρότησε την πρόοδο που σημειώθηκε στον τομέα των ενεργειακών υποδομών και των διασυνδέσεων στην περιοχή της Βαλτικής, επιδοκιμάζοντας έτσι τις πληροφορίες στην έκθεση της Επιτροπής.
<SPEAKER ID="603" NAME="Zigmantas Balčytis" AFFILIATION="S&amp;D">
(LT) Κύριε υπουργέ, για άλλη μία φορά θα ήθελα να σας ευχαριστήσω για τις απόψεις και την απάντησή σας. Μία πτυχή, ωστόσο, της ερώτησής μου, σχετιζόταν όχι μόνο με τις τρίτες χώρες, αλλά με την ίδια την Ευρωπαϊκή Ένωση, δηλαδή με το ότι ορισμένα κράτη μέλη της Ευρωπαϊκής Ένωσης δεν έχουν ούτε οικονομικό ούτε πολιτικό συμφέρον να συμβάλουν με κάποιον τρόπο στα κοινά σχέδια. Το ερώτημά μου ήταν, λοιπόν, κατά τη διάρκεια της Προεδρίας της, θα αναλάβει η Ισπανία τον πολιτικό ρόλο να μιλά εξ ονόματος της Ευρωπαϊκής Ένωσης, ώστε να διασφαλισθεί η εφαρμογή αυτών των μελλοντικών σχεδίων;
<SPEAKER ID="604" NAME="Diego López Garrido" LANGUAGE="ES">
Κυρία Πρόεδρε, πιστεύουμε ότι αποτελεί αναμφισβήτητα μέρος της κοινής ενεργειακής πολιτικής και ότι, όπως ακριβώς δεν θέλουμε να έχουμε "ενεργειακές νήσους" από τεχνική άποψη, δεν θέλουμε να έχουμε ούτε από πολιτική άποψη.
<P>
Σίγουρα αυτή δεν είναι μια θέση που θα μπορούσατε να αποκαλέσετε φιλοευρωπαϊκή και, όντως, δεν ήταν και στην πράξη. Απ' ό,τι θυμάμαι, κατά τη διάρκεια της συζήτησης για τον κανονισμό σχετικά με τα μέτρα εγγύησης της ασφάλειας του ενεργειακού εφοδιασμού, είχε συμφωνηθεί η ευρωπαϊκή δέσμευση για το θέμα αυτό. Αναφέρομαι συγκεκριμένα στα ενεργειακά σχέδια που έχουν εγκριθεί στο πλαίσιο του προγράμματος ενίσχυσης για την ανάκαμψη της οικονομίας, που εφαρμόσθηκε κατά τη διάρκεια της τσεχικής Προεδρίας πέρυσι. Διατέθηκαν συνολικά 425 εκατ. ευρώ σε τρία έργα διασύνδεσης στην περιοχής της Βαλτικής: ο αγωγός φυσικού αερίου Skanled/Βαλτικής, η διασύνδεση ηλεκτρικής ενέργειας Estlink-2 και η διασύνδεση Σουηδίας-Βαλτικών κρατών.
<P>
" ισπανική Προεδρία, συνεπώς, θα καλέσει τα κράτη μέλη να στηρίξουν τα σχέδια ενεργειακής υποδομής στην περιοχή της Βαλτικής, αν και θα εναπόκειται στα ίδια τα κράτη μέλη στη συνέχεια να εφαρμόσουν τα συγκεκριμένα σχέδια σύμφωνα με την εθνική νομοθεσία και την ισχύουσα ευρωπαϊκή νομοθεσία. Τα ενδιαφερόμενα κράτη μέλη πρέπει επίσης να ενεργούν ως μία οντότητα στο ζήτημα αυτό.
<SPEAKER ID="605" NAME="Πρόεδρος">
Προτού συνεχίσουμε, θα ήθελα απλώς να καταστήσω σαφές σε όλους στο Σώμα ότι ο υπουργός είναι διατεθειμένος να παραμείνει μέχρι τις 19.20, συνεπώς θα υπάρξουν περισσότερες ερωτήσεις από όσες θα προλαβαίναμε έως τις 19.00.
<SPEAKER ID="606" NAME="Silvia-Adriana Ţicău" AFFILIATION="S&amp;D">
(RO) Κύριε υπουργέ, θα ήθελα να επιστήσω την προσοχή στη σημασία της ενσωμάτωσης των ανανεώσιμων πηγών ενέργειας στο εθνικό δίκτυο ενέργειας, ενώ το ευρωπαϊκό δίκτυο ενέργειας θα απαρτίζεται από τα δίκτυα ενέργειας των κρατών μελών.
<P>
Οι βαλτικές χώρες αποτελούν παράδειγμα καλής πρακτικής όσον αφορά τη χρήση ανανεώσιμων πηγών ενέργειας και την ενεργειακή απόδοση των κτιρίων. Μια εσωτερική αγορά ενέργειας χρειάζεται καλύτερη διασύνδεση μεταξύ των εθνικών ενεργειακών δικτύων.
<P>
Θα ήθελα να σας ρωτήσω αν έχετε ένα σχέδιο δράσης, μαζί με τα κράτη μέλη, με στόχο τη χρήση ανανεώσιμων πηγών ενέργειας.
<SPEAKER ID="607" NAME="Franz Obermayr" AFFILIATION="NI">
(DE) " διαδικασία ολοκλήρωσης της αγοράς ηλεκτρικής ενέργειας στις βαλτικές χώρες θα πρέπει να περιλαμβάνει την πλήρη κατάργηση του ρυθμιστικού παρεμβατισμού στην αγορά για τους ιδιώτες πελάτες και κοινές συναλλαγές ενέργειας. Οι βαλτικές χώρες έχουν πληγεί σκληρά από την οικονομική κρίση.
<P>
Ως εκ τούτου, θα ήθελα να μάθω πώς μπορεί να επιτευχθεί ρεαλιστικά η πλήρης κατάργηση του ρυθμιστικού παρεμβατισμού στην αγορά ενέργειας σε αυτήν την πολύ εύθραυστη οικονομική κατάσταση. Με απασχολεί ιδιαίτερα η αστάθεια των τιμών. Ποιο είναι το σχέδιο σχετικά με την υποδομή στις βαλτικές χώρες και τι θα συμβεί όσον αφορά τη διαφοροποίηση των διαδρομών μεταφοράς ενέργειας και των ενεργειακών πηγών;
<SPEAKER ID="608" NAME="Diego López Garrido" LANGUAGE="ES">
Κυρία Πρόεδρε, συμφωνούμε με τις απόψεις που εκφράσθηκαν για το θέμα των ανανεώσιμων πηγών ενέργειας και την ένταξή τους στο ευρωπαϊκό δίκτυο ενέργειας. Πιστεύουμε επίσης ότι αποτελεί έναν από τους κύριους στόχους της στρατηγικής της Ευρωπαϊκής Ένωσης για τον αγώνα κατά της κλιματικής αλλαγής, τον οποίο υποστηρίξαμε στη σύνοδο κορυφής της Κοπεγχάγης. Ελπίζουμε ότι μέχρι το 2020 οι ανανεώσιμες πηγές ενέργειας θα αποτελούν το 20% του συνολικού ευρωπαϊκού ενεργειακού μείγματος, και θα θέλαμε η προσέγγιση αυτή να περιληφθεί στο δεύτερο σχέδιο δράσης για την ενέργεια για την περίοδο 2010-2014, το οποίο ελπίζουμε να εγκριθεί στο πλαίσιο της ισπανικής Προεδρίας.
<P>
Ο στόχος αυτός, επομένως, του σχεδίου δράσης, βρίσκεται σαφώς στο θεματολόγιο της ισπανικής Προεδρίας, από κοινού, φυσικά, με τα άλλα μέλη της τριάδας, το Βέλγιο και την Ουγγαρία, διότι αποτελεί στρατηγικό στόχο.
<P>
Όσον αφορά τα όσα είπε ο κ. Obermayr, πιστεύουμε και εμείς ότι η διαφοροποίηση των πόρων είναι, χωρίς αμφιβολία, ένας άλλος στρατηγικός στόχος, όπως ανέφερα προηγουμένως.
<P>
" Ευρωπαϊκή Ένωση και τα θεσμικά της όργανα ενεργούν πολύ προορατικά, παρέχοντας όλη τους την πολιτική στήριξη σε έργα όπως οι αγωγοί Nabucco, Nord Stream και South Stream. Όλα αυτά τα έργα έχουν έναν πολύ σαφή στόχο: τη διαφοροποίηση των πηγών ενέργειας, τη διαφοροποίηση των προμηθευτών ενέργειας και τη διαφοροποίηση των διαφόρων διαύλων μέσω των οποίων διανέμεται η ενέργεια. Αποτελούν, βεβαίως, μέρος της στρατηγικής μας ώστε να αποκτήσει η Ευρώπη μια πραγματικά κοινή αγορά ενέργειας, την οποία αυτήν τη στιγμή δεν διαθέτει. Όλα αυτά είναι αναγκαία για να δημιουργηθεί η εν λόγω αγορά και να επιτευχθεί η εν λόγω ενεργειακή ασφάλεια, που αποτελεί τη βάση για όλα.
<P>
Θέμα: Αναπτυξιακοί προσανατολισμοί, στόχοι και δράσεις στο πλαίσιο της στρατηγικής αειφόρου ανάπτυξης της ΕΕ στον ορίζοντα του 2020
<P>
" οικονομική κρίση, οι κλιματικές αλλαγές και οι δημογραφικές αλλαγές επηρεάζουν δραματικά τη ζωή των ευρωπαίων πολιτών. " υγεία, η παιδεία, η γεωργία, η ανάπτυξη των υποδομών των μεταφορών και της ενέργειας, οι επενδύσεις στην έρευνα, καινοτομία, και εκσυγχρονισμό των δημοσίων υπηρεσιών, πρέπει να αποτελέσουν προτεραιότητες τόσο για τα κράτη μέλη όσο και για την ΕΕ. " κατοχύρωση των θεμελιωδών δικαιωμάτων και ελευθεριών των ευρωπαίων πολιτών, συμπεριλαμβανομένης της ελεύθερης κυκλοφορίας των εργαζομένων, αποτελεί κοινή υποχρέωση. Το ευρωπαϊκό κοινωνικό μοντέλο διασφαλίζει την απαραίτητη στήριξη για τους εργαζομένους που έχουν χάσει την εργασία τους, για τους ηλικιωμένους και τους νέους, καθώς και για τους διακινούμενους εργαζομένους. " "στρατηγική αειφόρου ανάπτυξης της ΕΕ στον ορίζοντα του 2020" θα υποβληθεί στο άτυπο Ευρωπαϊκό Συμβούλιο του Φεβρουαρίου 2010.
<P>
Θα μπορούσε η Ισπανική Προεδρία της ΕΕ να αναφέρει ποιοι θα είναι οι κύριοι αναπτυξιακοί προσανατολισμοί, οι στόχοι και οι δράσεις, καθώς και το εκτιμώμενο ποσό των πόρων που θα χρειαστεί για την επιτυχή εφαρμογή αυτής της στρατηγικής;
<SPEAKER ID="610" NAME="Diego López Garrido" LANGUAGE="ES">
Κυρία Πρόεδρε, δεν υπάρχει αμφιβολία ότι η στρατηγική 2020 είναι ίσως ο πιο φιλόδοξος και σημαντικός στόχος για το άμεσο μέλλον, και θα βρίσκεται στο επίκεντρο των συζητήσεων που πραγματοποιούνται στις Βρυξέλλες αύριο στο άτυπο Ευρωπαϊκό Συμβούλιο και που λαμβάνουν χώρα στο υψηλότερο δυνατό πολιτικό επίπεδο υπό την ισπανική Προεδρία.
<P>
Στόχος είναι να προτείνουμε και να εγκρίνουμε ένα πρόγραμμα προώθησης της ανάπτυξης και της δημιουργίας ποιοτικής απασχόλησης, που να αντικαθιστά τη στρατηγική της Λισαβόνας και να εστιάζεται, αφενός στην ενίσχυση ορισμένων απαραίτητων πτυχών που είναι αναγκαίες για την ανταγωνιστικότητα και την παραγωγικότητα της μελλοντικής ευρωπαϊκής οικονομίας: επενδύοντας στις τεχνολογίες της πληροφορίας, καθιστώντας την Ευρώπη χώρο για την κοινωνία της πληροφορίας και προβάλλοντας συγχρόνως και κοινωνικές πτυχές, πράγμα που σημαίνει ότι η απασχόληση πρέπει να βασίζεται στην εξειδίκευση και την κατάρτιση· επίσης, βαδίζουμε, φυσικά, προς μια πράσινη, χαμηλών εκπομπών άνθρακα οικονομία, όπως αναφέρεται στο περιεχόμενο που έχουμε ήδη συζητήσει.
<P>
Ένα άλλο θεμελιώδες στοιχείο -που αναμφίβολα θα πολώσει τις αυριανές συζητήσεις στις Βρυξέλλες- είναι το ζήτημα της διακυβέρνησης. Κατά την άτυπη σύνοδο του Ευρωπαϊκού Συμβουλίου, ο Πρόεδρος του Ευρωπαϊκού Συμβουλίου πρόκειται να παρουσιάσει μια πρώτη πρόταση για μια συζήτηση σχετικά με τη διακυβέρνηση, με άλλα λόγια για τη μετάβαση προς την οικονομική ένωση εντός της Ευρώπης, όχι μόνο τη νομισματική ένωση, και για την ουσιαστική σημασία -όπως αναφέρεται στη Συνθήκη της Λισαβόνας- η οικονομική μας πολιτική, η πολιτική μας για την απασχόληση και η κοινωνική μας πολιτική να συγκλίνουν εντός της Ευρωπαϊκής Ένωσης.
<P>
Αυτό το στοιχείο της στρατηγικής αειφόρου ανάπτυξης και δημιουργίας ποιοτικής απασχόλησης αποτελεί, ως εκ τούτου, κεντρικό στόχο της ισπανικής Προεδρίας και του συνόλου της Ευρώπης. Απόδειξη αυτού μπορεί να θεωρηθεί το ότι έχουμε αρχίσει να αντιμετωπίζουμε το θέμα ήδη, στο υψηλότερο επίπεδο, με τη διενέργεια του άτυπου Συμβουλίου αύριο στις Βρυξέλλες.
<SPEAKER ID="611" NAME="Silvia-Adriana Ţicău" AFFILIATION="S&amp;D">
(RO) Έχουμε επίσης τώρα παρατηρήσεις που έχουν γίνει από τους ενδιαφερόμενους. " δημόσια διαβούλευση σχετικά με τη στρατηγική ΕΕ 2020 στον ιστοχώρο της Επιτροπής έχει τελειώσει. Ωστόσο, έχουμε ένα 10% ποσοστό ανεργίας στην Ευρωπαϊκή Ένωση, και έχει φτάσει το 20% σε Ισπανία και Λετονία. Γι' αυτό θα ήθελα να μας πείτε ποια μέτρα λαμβάνουμε προς όφελος των πολιτών της Ευρωπαϊκής Ένωσης για τη διατήρηση και τη δημιουργία θέσεων εργασίας και, πάνω απ' όλα, για τη βελτίωση της ποιότητας ζωής τους.
<SPEAKER ID="612" NAME="Diego López Garrido" LANGUAGE="ES">
Πιστεύω ότι στο επίκεντρο της μελλοντικής στρατηγικής 2020 πρέπει να βρίσκονται ακριβώς τα σημεία αυτά που θίγετε και, για την ακρίβεια, κυρία Ticău, οι θέσεις εργασίας δεν πρέπει να είναι τόσο επισφαλείς, τόσο ευμετάβολες, τόσο ασταθείς, όπως συνέβη στην Ευρωπαϊκή Ένωση. Αναφέρατε την περίπτωση της Ισπανίας, η οποία όντως έχει πληγεί σε μεγάλο βαθμό στον τομέα των ακινήτων.
<P>
Ως εκ τούτου, πρέπει να θέσουμε ως στόχο ένα μοντέλο παραγωγής το οποίο από μόνο του να δημιουργεί πιο ισχυρές, πιο στέρεες, πιο σταθερές θέσεις εργασίας που βασίζονται στην εξειδίκευση.
<P>
Έτσι, πρέπει να εργαστούμε για τη λήψη μέτρων προς την κατεύθυνση αυτή, μέτρα που να αυξάνουν την εξειδίκευση και την εκπαίδευση του προσωπικού, ούτως ώστε να τοποθετήσουμε τους εργαζόμενους σε θέσεις εργασίας της κοινωνίας της γνώσης, της πληροφορικής και της εξειδικευμένης κοινωνίας, επάνω στις οποίες πρέπει να βασίζεται το μοντέλο παραγωγής και ανάπτυξης για το μέλλον της απασχόλησης.
<P>
Αυτή είναι η ιδέα που πιστεύουμε ότι κάθε χώρα πρέπει να θέσει σε εφαρμογή. Ωστόσο, πρέπει να συντονίσουμε τη δράση αυτή μεταξύ όλων των ευρωπαϊκών χωρών. Εξάλλου, η Ευρωπαϊκή Ένωση πρέπει να παράσχει στήριξη, για παράδειγμα μέσω κινήτρων ή ερεθισμάτων, όπως η χρήση συγκεκριμένων διαρθρωτικών ταμείων, λόγου χάρη του Ευρωπαϊκού Κοινωνικού Ταμείου, ενισχύοντας έτσι τις χώρες εκείνες που πράγματι επενδύουν σε αυτό το μοντέλο παραγωγής, ώστε να δημιουργηθεί ποιοτική απασχόληση.
<P>
Αυτή, νομίζω, είναι η κατευθυντήρια γραμμή που θα πρέπει να βρίσκεται στο επίκεντρο, στον πυρήνα της στρατηγικής μας η οποία, μεταξύ μας, πρέπει να εφαρμοσθεί εντός των προσεχών μηνών, προτού το Ευρωπαϊκό Συμβούλιο του Ιουνίου αντικαταστήσει την ακατάλληλη στρατηγική της Λισαβόνας.
<P>
Θέμα: Θρησκευτική ελευθερία στην Κίνα
<P>
Σε ποιες ενέργειες προτίθεται να προβεί το Συμβούλιο προκειμένου να βελτιωθεί η κατάσταση των θρησκευτικών κοινοτήτων, ιδιαιτέρως των χριστιανικών εκκλησιών, και να προωθηθεί η άσκηση του δικαιώματος της θρησκευτικής ελευθερίας στην Κίνα;
<SPEAKER ID="614" NAME="Diego López Garrido" LANGUAGE="ES">
Κυρία Πρόεδρε, κύριε Posselt, θα γνωρίζετε πολύ καλά ότι ένα από τα κύρια μέσα των σχέσεών μας σχετικά με το θέμα των ανθρωπίνων δικαιωμάτων στην Κίνα, είναι ο εξαμηνιαίος διάλογος για τα ανθρώπινα δικαιώματα, που καθιερώθηκε πριν από 15 και πλέον έτη. Είναι επομένως ένας δομημένος διάλογος που μας δίνει την ευκαιρία να ανταλλάξουμε απόψεις για θέματα που μας απασχολούν.
<P>
Τον περασμένο Νοέμβριο, το Συμβούλιο ενέκρινε συμπεράσματα σχετικά με τη θρησκευτική ελευθερία, τα οποία μας επέτρεψαν να επαναλάβουμε για μία ακόμη φορά τη θέση της Ευρωπαϊκής Ένωσης για το θέμα αυτό, με τρόπο σαφή. Ο σεβασμός της θρησκευτικής ελευθερίας, όπως ορίζεται από τις διεθνείς πράξεις για τα ανθρώπινα δικαιώματα, αποτελεί μέρος της ρήτρας περί ανθρωπίνων δικαιωμάτων που περιλαμβάνεται στις συμφωνίες μεταξύ της Ευρωπαϊκής Ένωσης και τρίτων χωρών.
<P>
Κατά τα τελευταία πέντε έτη, η Ευρωπαϊκή Ένωση έχει σε τακτά διαστήματα φέρει προς συζήτηση το θέμα της θρησκευτικής ελευθερίας και της ελευθερίας των πεποιθήσεων στους διαλόγους της για τα ανθρώπινα δικαιώματα και στις διαβουλεύσεις της με τρίτες χώρες. Έχει προβεί σε ορισμένες δηλώσεις σχετικά με αυτό και έγιναν διαπραγματεύσεις όσον αφορά άτομα που απειλούνται για τις πεποιθήσεις τους. " Ευρωπαϊκή Ένωση διαδραμάτισε πολύ ενεργό ρόλο, σε παγκόσμιο επίπεδο, στην προώθηση της θρησκευτικής ελευθερίας σε διεθνή φόρα, όπως είναι η Γενική Συνέλευση και το Συμβούλιο Ανθρωπίνων Δικαιωμάτων των "νωμένων Εθνών.
<P>
Όσον αφορά την Κίνα, το Συμβούλιο προσδιόρισε ορισμένα κριτήρια αναφοράς για τον διάλογο για τα ανθρώπινα δικαιώματα το 2001. Μπορώ να σας διαβεβαιώσω, κύριε Posselt, ότι η θρησκευτική ελευθερία αποτελεί αναπόσπαστο μέρος των εν λόγω κριτηρίων. Συζητήσαμε πρόσφατα το θέμα αυτό αρκετές φορές με τους κινέζους ομολόγους μας, συναντηθήκαμε με τις αρμόδιες αρχές στο Πεκίνο και, με τον σκοπό του διαλόγου κατά νου, οι υπεύθυνοι για τα θρησκευτικά ζητήματα επισκέφθηκαν την Ευρώπη, προκειμένου να αυξήσουν τις γνώσεις τους για τις πρακτικές σε ορισμένα κράτη μέλη.
<SPEAKER ID="615" NAME="Bernd Posselt" AFFILIATION="PPE">
(DE) Κύριε Garrido, σας ευχαριστώ πολύ για τη λεπτομερή σας απάντηση. Έχω δύο σύντομες συμπληρωματικές ερωτήσεις. Πρώτον, πότε θα έχετε πάλι την ευκαιρία να συζητήσετε τα θέματα αυτά με την Κίνα; Δεύτερον, θα μπορούσατε να πιέσετε ώστε να καταρτιστεί κατάλογος των ιερέων, των καλογριών και των επισκόπων που έχουν συλληφθεί;
<SPEAKER ID="616" NAME="Diego López Garrido" LANGUAGE="ES">
Έχω ήδη πει ότι υπάρχει δομημένος διάλογος, και έτσι μια σειρά από συζητήσεις λαμβάνουν χώρα σε τακτική βάση με την Κίνα για το θέμα αυτό.
<P>
Εμείς, στο Συμβούλιο, γνωρίζουμε ότι υπάρχουν ορισμένοι άνθρωποι που, ασκώντας τα θρησκευτικά τους καθήκοντα, έχουν απειληθεί ή έχουν υποβληθεί σε πρακτικές που ισοδυναμούν με δίωξη στην Κίνα. Αυτό συμβαίνει με ορισμένους θιβετιανούς βουδιστές οι οποίοι είναι μέλη της Φαλούν Γκονγκ, συνέβη δε και με χριστιανούς, ιερείς και πιστούς, καθώς και με τους δικηγόρους που τους υπερασπίστηκαν σε ορισμένες υποθέσεις. Το Συμβούλιο έχει διερευνήσει αυτές τις υποθέσεις και τις επισήμανε στις κινεζικές αρχές.
<P>
Σε όλες αυτές τις περιπτώσεις, έχουμε πει ότι η ειρηνική άσκηση των θρησκευτικών καθηκόντων αποτελεί δικαίωμα και ποτέ δεν πρέπει να θεωρείται απειλή για το κράτος.
<P>
Βεβαίως, αξιότιμοι βουλευτές, οφείλω να επιβεβαιώσω εκ νέου ότι, όσον αφορά την εφαρμογή της θρησκευτικής ελευθερίας στην Κίνα και τη διαδικασία αξιολόγησης του διαλόγου για τα ανθρώπινα δικαιώματα, θα εξετάσουμε όλους τους τρόπους με τους οποίους μπορούμε να μεγιστοποιήσουμε τη δυνατότητά μας να παράγουμε θετικές αλλαγές στον τομέα αυτόν.
<SPEAKER ID="617" NAME="Jim Higgins" AFFILIATION="PPE">
(EN) Ευχαριστώ το Συμβούλιο για την απάντησή του. Πολλά έγιναν, πολύ περισσότερα μένει να γίνουν. " πραγματικότητα είναι ότι, όσον αφορά την άσκηση των θρησκευτικών καθηκόντων στην Κίνα, το άρθρο 36 του Συντάγματος της Λαϊκής Δημοκρατίας δηλώνει ακριβώς αυτό που συμβαίνει. Είναι πολύ προσεκτικά διατυπωμένο. " "θρησκευτική πίστη" είναι εγγυημένη, τι συμβαίνει όμως με την άσκηση των θρησκευτικών καθηκόντων; Τι συνιστά "συνήθεις θρησκευτικές δραστηριότητες"; Και, όσον αφορά την "ξένη κυριαρχία", εάν εισέλθει στη χώρα ένας εξωτερικός ιεροκήρυκας, αυτό θεωρείται "ξένη κυριαρχία". Και οι θρησκείες που πραγματικά αντιμετωπίζονται με δυσπιστία είναι ο βουδισμός, ο καθολικισμός, ο ντεϊσμός, ο ισλαμισμός και ο προτεσταντισμός.
<P>
Πολλά έγιναν, αλλά πάρα πολύ περισσότερα μένει να γίνουν - συνεχίστε λοιπόν την καλή δουλειά.
<SPEAKER ID="618" NAME="Franz Obermayr" AFFILIATION="NI">
(DE) Σας ευχαριστώ για τις ακριβείς σας απαντήσεις, κύριε Garrido. Ωστόσο, θα ήθελα να ζητήσω κάποια ακόμη πιο λεπτομερή στοιχεία. Υπάρχει ρήτρα στην ισχύουσα διμερή συμφωνία με την Κίνα που να αποσκοπεί στην παροχή ειδικής προστασίας για τις χριστιανικές εκκλησίες ή σκοπεύει το Συμβούλιο να εισαγάγει μια τέτοια ρήτρα;
<SPEAKER ID="619" NAME="Diego López Garrido" LANGUAGE="ES">
Αξιότιμοι βουλευτές, πράγματι, υπάρχει ακόμη δουλειά που πρέπει να γίνει, στηριζόμαστε όμως οπωσδήποτε στον διάλογο και σε αυτό που θα μπορούσαμε να αποκαλέσουμε αντίκτυπο του διαλόγου και τα αποτελέσματά του. Όπως δήλωσε και η βαρόνη Ashton στο Ευρωπαϊκό Κοινοβούλιο πριν από λίγο: ο διάλογος για τα ανθρώπινα δικαιώματα έχει αναμφισβήτητα αποτέλεσμα και, φυσικά, υπάρχουν διάφορα μέρη όπου μπορούμε να τον διεξάγουμε. Μπορούμε να τον διεξάγουμε με συγκεκριμένους ανθρώπους, για παράδειγμα, όπως στην περίπτωση του γνωστού υπερασπιστή των ανθρωπίνων δικαιωμάτων, Liu Xiaobo, ή μπορούμε να τον διεξάγουμε επίσης σε άλλα επίπεδα, σε πολιτικό επίπεδο με πολιτικό διάλογο. Σε κάθε περίπτωση, εμείς θα συνεχίσουμε να τον διεξάγουμε με αποφασιστικότητα, έτσι ώστε να προστατευθούν όλα τα ανθρώπινα δικαιώματα, ένα προς ένα. Δεν πρέπει να υποστηρίξουμε κάποιους περισσότερο από άλλους, αφού τα ανθρώπινα δικαιώματα είναι αδιαίρετα, και θα προσπαθήσουμε να ενισχύσουμε και να βελτιώσουμε την κατάσταση όσον αφορά τα ανθρώπινα δικαιώματα στην Κίνα.
<P>
Ο διάλογος είναι σημαντικός και, φυσικά, είναι επίσης σημαντικό να δούμε τον τρόπο με τον οποίο λαμβάνουν χώρα οι αλλαγές σε αυτήν την περιοχή, και είμαστε σίγουροι ότι οι κινεζικές αρχές, οι ομόλογοί μας, εκτιμούν τη σημασία αυτού του διαλόγου.
<P>
Θέμα: Μυστικές φυλακές και πτήσεις της CIA
<P>
Ο Τύπος απεκάλυψε προσφάτως την ύπαρξη μυστικής φυλακής στην Λιθουανία, σε παλαιά ακαδημία ιππασίας, η οποία χρησιμοποιείται από την CIA από το 2004 και στην οποία υπεβλήθησαν σε βασανιστήρια πολλοί "ύποπτοι για τρομοκρατική δράση".
<P>
Ένα ιταλικό δικαστήριο κατεδίκασε περισσότερους από 20 πράκτορες των "ΠΑ και δύο ιταλούς υπαλλήλους για την απαγωγή του Αμπού Αμάρ στο Μιλάνο, ο οποίος στη συνέχεια υπεβλήθη σε βασανιστήρια στην Αίγυπτο. Και άλλες δίκες βρίσκονται εν εξελίξει και συγκεκριμένα στην Πολωνία και την Μεγάλη Βρετανία.
<P>
Υπάρχουν στοιχεία (περιλαμβανομένης μιας μυστικής έκθεσης του ΝΑΤΟ) σχετικά με το ότι και άλλες κυβερνήσεις, και συγκεκριμένα η πορτογαλική, ήσαν ενήμερες ως προς την χρησιμοποίηση του εναέριου χώρου και των αεροδρομίων τους για την διατήρηση αυτού του δικτύου κράτησης, εγκλεισμού και βασανιστηρίων, το οποίο είχε δημιουργηθεί από τις "ΠΑ.
<P>
Ποια είναι η άποψη του Συμβουλίου σχετικά με τις νέες αυτές πληροφορίες και τις νέες αυτές δίκες; Ποιες εξηγήσεις μπορεί να παράσχει σχετικά με το θέμα αυτό;
<P>
Ποια μέτρα προτείνει ώστε να μην επαναληφθούν παρόμοια γεγονότα;
<SPEAKER ID="621" NAME="Diego López Garrido" LANGUAGE="ES">
Θα ήθελα, καταρχάς, να επαναλάβω την υποστήριξη της Ευρωπαϊκής Ένωσης για τη συνολική στρατηγική των "νωμένων Εθνών σχετικά με την καταπολέμηση της τρομοκρατίας, η οποία αναγνωρίζει ότι η ανάπτυξη, η ειρήνη, η ασφάλεια και τα ανθρώπινα δικαιώματα αλληλοσυνδέονται και αλληλοενισχύονται.
<P>
Το αποκαλούμενο πρόγραμμα μυστικών κρατήσεων και μεταφοράς των "νωμένων Πολιτειών ή η εικαζόμενη χρήση από τη CIA ευρωπαϊκών χωρών για τη μεταφορά και την παράνομη κράτηση εγκλείστων αποτέλεσε, χωρίς αμφιβολία, πηγή ανησυχίας για πολλούς βουλευτές αυτού του Σώματος. Αποτέλεσε το αντικείμενο μιας πολύ πρόσφατης συζήτησης, μόλις πριν από λίγες ημέρες και, όπως έχει ήδη δηλώσει η Προεδρία, το Συμβούλιο συμμερίζεται σαφώς την άποψη του Κοινοβουλίου, ότι δεν υπάρχουν δύο απόψεις για το θέμα αυτό, ότι η ενδεχόμενη ύπαρξη αυτών των μυστικών κέντρων κράτησης δεν συνάδει με το διεθνές δίκαιο. Αυτή εξακολουθεί να είναι η άποψή μας.
<P>
Γι' αυτό θεωρήσαμε ότι ήταν ορθό να αλλάξει ο πρόεδρος Obama την πολιτική των "ΠΑ σε σχέση με ορισμένες κρατήσεις και με την ύπαρξη φυλακών όπως το Γκουαντάναμο. Επιπλέον πιστεύουμε ότι, στην πραγματικότητα, αυτή η αλλαγή έχει επέλθει, και η πολιτική των "ΠΑ έχει μεταστραφεί. Αξιοποιούμε πάντοτε την ευκαιρία να εκφράσουμε τις ανησυχίες μας προς τις "νωμένες Πολιτείες από τη σκοπιά της Ευρωπαϊκής Ένωσης όσον αφορά αυτά τα θέματα.
<P>
Πρέπει να είμαστε ικανοποιημένοι που έχει πραγματοποιηθεί αυτή η αλλαγή, αλλά και επειδή αυτή η κοινή δήλωση επισημοποιήθηκε μεταξύ της Ευρωπαϊκής Ένωσης και των "νωμένων Πολιτειών στις 15 Ιουνίου του περασμένου έτους. Πιστεύουμε, επομένως, ότι θα παραμείνουμε στην κατεύθυνση αυτής της πολιτικής και πάντα θα είμαστε πολύ σαφείς, εφόσον γνωρίζουμε και διαθέτουμε αδιάσειστες αποδείξεις για την ύπαρξη τέτοιων περιπτώσεων.
<P>
Σε ορισμένες περιπτώσεις, δεν διαθέταμε αυτά τα στοιχεία, αν και γινόταν λόγος σχετικά ή υπήρχαν συγκεκριμένες αναφορές που γίνονταν στα μέσα μαζικής ενημέρωσης. Σε μερικές περιπτώσεις, ωστόσο, δεν υπήρχε αποδεδειγμένη και εμπεριστατωμένη γνώση της ύπαρξης αυτών των περιπτώσεων.
<P>
Ωστόσο, δεν υπάρχει καμία αμφιβολία ότι η Ευρωπαϊκή Ένωση υπήρξε πολύ σαφής στο θέμα αυτό και ήταν ανέκαθεν εναντίον των εν λόγω κέντρων κράτησης, είτε επρόκειτο για γνωστά κέντρα κράτησης όπως το Γκουαντάναμο, είτε για δήθεν μυστικά, και πάντοτε υπήρξαμε πολύ πρόθυμοι στην Ευρωπαϊκή Ένωση να αποκαλύψουμε τα πραγματικά περιστατικά ως προς το αν τα τελευταία πραγματικά υπάρχουν.
<SPEAKER ID="622" NAME="Ilda Figueiredo" AFFILIATION="GUE/NGL">
(PT) Κυρία Πρόεδρε, κύριε υπουργέ, σας ευχαριστώ για την απάντησή σας. Στην πραγματικότητα, όμως, ακόμη και μετά τη δήλωση του Ιουλίου, υπήρξαν νέες αποκαλύψεις. Είναι γνωστό ότι τον περασμένο Νοέμβριο, το ίδιο το ιταλικό δικαστήριο καταδίκασε 23 πράκτορες των "ΠΑ και δύο ιταλούς υπαλλήλους για την απαγωγή του Αμπού Αμάρ στο Μιλάνο, και ένας από τους πράκτορες της CIA που καταδικάστηκαν παραδέχθηκε στον Τύπο ότι παραβίασε τον νόμο και ότι οι αποφάσεις είχαν ληφθεί στην Ουάσιγκτον. " κυβέρνηση Obama περιορίστηκε να δηλώσει ότι απογοητεύθηκε με την απόφαση του ιταλικού δικαστηρίου.
<P>
Άλλες περιπτώσεις, που επίσης σχετίζονται με τις πτήσεις της CIA, βρίσκονται εν εξελίξει, όπως στην Πολωνία και το "νωμένο Βασίλειο. Το κοινοβούλιο της Λιθουανίας επιβεβαίωσε ότι υπήρχε επίσης μυστική φυλακή στη Λιθουανία, και ότι πολλές πτήσεις από τη CIA κάλυπταν τις δραστηριότητές τους και, φυσικά, οδηγούσαν στην παράνομη φυλάκιση ανθρώπων. Το ερώτημα είναι το εξής: θα καταγγείλουμε τις παραβιάσεις των ανθρωπίνων δικαιωμάτων που είναι συνυφασμένες με όλα αυτά;
<SPEAKER ID="623" NAME="Diego López Garrido">
Προεδρεύων του Συμβουλίου. - (ES) Είμαστε υπερασπιστές των ανθρωπίνων δικαιωμάτων και πιστεύω ότι μπορούμε να το πούμε αυτό ξεκάθαρα και με αυτοπεποίθηση· ως εκ τούτου, δεν έχουμε δικαίωμα, αλλά υποχρέωση να καταγγέλλουμε περιπτώσεις παραβιάσεων των ανθρωπίνων δικαιωμάτων, οπουδήποτε και αν πραγματοποιούνται. Είναι επίσης αλήθεια ότι η Ευρωπαϊκή Ένωση πρέπει να σέβεται την αρμοδιότητα των κρατών μελών, και κατά συνέπεια συγκεκριμένοι τομείς πρέπει να διερευνώνται από τα κράτη μέλη, δεν μπορούν να διερευνηθούν από την Ευρωπαϊκή Ένωση. " Συνθήκη της Λισαβόνας, για παράδειγμα, καθιστά απολύτως σαφές ότι η εποπτεία των υπηρεσιών πληροφοριών στην επικράτεια των κρατών μελών αποτελεί αρμοδιότητα του κράτους μέλους.
<P>
Σε σχέση με κάτι που επίσης αναφέρθηκε στην ερώτηση, ασφαλώς και δεν αγνοούμε την υποτιθέμενη μυστική συμφωνία του ΝΑΤΟ. Σε κάθε περίπτωση, η ενδεχόμενη ύπαρξη αυτής της συμφωνίας, για την οποία είμαστε εντελώς απληροφόρητοι, δεν πρέπει με κανέναν τρόπο να παρεμποδίζει τα κράτη μέλη, στο πλαίσιο των καθηκόντων που έχουν, να εκπληρώνουν τις υποχρεώσεις τους σύμφωνα με το διεθνές και το ανθρωπιστικό δίκαιο. Ωστόσο, κυρία Figueiredo, ασφαλώς πιστεύουμε ότι η Ευρωπαϊκή Ένωση είναι σαφώς μία από τις περιοχές του κόσμου όπου τα ανθρώπινα δικαιώματα είναι σεβαστά, και η Ευρωπαϊκή Ένωση είναι υποχρεωμένη, σεβόμενη τον τρόπο με τον οποίο κάθε χώρα επιλέγει να κυβερνάται, και προφανώς θα είναι πάντα υποχρεωμένη, να καταγγέλλει παραβιάσεις των ανθρωπίνων δικαιωμάτων, καθώς έχουμε ευθύνη απέναντι στην ανθρωπότητα και όχι μόνο σε κάθε ένα από τα αρμόδια κράτη. Θα συνεχίσουμε να ενεργούμε και να εξελισσόμαστε προς αυτήν την κατεύθυνση. Επιπλέον, έχουμε τώρα ένα νέο πιο σημαντικό σημείο αναφοράς, το οποίο είναι ο Χάρτης των Θεμελιωδών Δικαιωμάτων των πολιτών της Ευρώπης.
<SPEAKER ID="624" NAME="Justas Vincas Paleckis" AFFILIATION="S&amp;D">
(LT) Κύριε υπουργέ, τα μέσα μαζικής ενημέρωσης και οι πηγές των μέσων ενημέρωσης μνημονεύθηκαν στην ερώτηση επειδή ακριβώς τα μέσα ενημέρωσης αποκάλυψαν την είδηση για τη ίδρυση μυστικής φυλακής στη Λιθουανία και αλλού. Πώς αξιολογείτε σε γενικές γραμμές τον ρόλο των μέσων μαζικής ενημέρωσης στα θέματα αυτά, και θα ήταν δυνατόν να κινητοποιηθεί η κοινή γνώμη, έτσι ώστε τέτοια γεγονότα να μην επαναληφθούν;
<SPEAKER ID="625" NAME="Bogusław Sonik" AFFILIATION="PPE">
(PL) Κυρία Πρόεδρε, θα ήθελα να κάνω μια δήλωση για να ευχαριστήσω τον κ. López Garrido για όσα ανέφερε, δεν είπε όμως τίποτα καινούριο. Πριν από τρία χρόνια, διορίστηκε μια ειδική κοινοβουλευτική επιτροπή για το Γκουαντάναμο. Το Ευρωπαϊκό Συμβούλιο εργάστηκε επίσης για το θέμα αυτό, και τώρα συνεχώς επανέρχεται σε αυτό. Υπάρχουν, πράγματι, πιο σημαντικά θέματα, και είναι αλήθεια, όπως ανέφερε ο κ. López Garrido, ότι τα κράτη μέλη υποχρεούνται να παρακολουθούν τα ανθρώπινα δικαιώματα. Και κάτι ακόμα - κύριε López Garrido, όταν μιλήσατε για την Κίνα, είπατε ότι υπάρχουν διάφορα ανθρώπινα δικαιώματα και ότι θα πρέπει να τα διατηρήσουμε όλα. Ωστόσο, το θεμελιώδες δικαίωμα της ελευθερίας σε δικτατορίες είναι η ελευθερία αυτή καθαυτή, και νομίζω ότι, πρώτα απ' όλα, πρέπει να αγωνιστούμε για το δικαίωμα στην ελευθερία.
<SPEAKER ID="626" NAME="Diego López Garrido" LANGUAGE="ES">
Συμφωνώ με τις επισημάνσεις που έγιναν από τους τελευταίους ομιλητές. Πιστεύω ότι η προάσπιση των ανθρωπίνων δικαιωμάτων αποτελεί έναν από τους σημαντικότερους στόχους που πρέπει να επιδιώκει κάθε δημοκρατικό κράτος και κάθε δημοκρατικός οργανισμός όπως η Ευρωπαϊκή Ένωση.
<P>
Φυσικά, το Ευρωπαϊκό Κοινοβούλιο διέπεται από τη νοοτροπία της προάσπισης των ανθρωπίνων δικαιωμάτων, για την οποία είμαστε υπερήφανοι, αλλά και της ευρωπαϊκής ολοκλήρωσης, στο πλαίσιο αυτό, αφού η οικοδόμηση της Ευρώπης βασίζεται στα ανθρώπινα δικαιώματα. " φύση της Ευρώπης και αυτό που ενώνει τους Ευρωπαίους που μιλούν διαφορετικές γλώσσες και έχουν διαφορετικές παραδόσεις, είναι ακριβώς το ότι συμμεριζόμαστε αυτές τις αξίες υπεράσπισης των ανθρωπίνων δικαιωμάτων.
<P>
Από αυτήν την άποψη, πιστεύω ότι ο ρόλος του Τύπου είναι ζωτικής σημασίας. Ο Τύπος αποτελεί βασικό χαρακτηριστικό στον πυρήνα της δημοκρατίας, και είναι αναμφίβολα ένα αναγκαίο και απαραίτητο εργαλείο για την προάσπιση των ανθρωπίνων δικαιωμάτων και για την καταγγελία περιπτώσεων παραβιάσεων των ανθρωπίνων δικαιωμάτων, όταν συμβαίνουν.
<P>
Όταν αυτές οι παραβιάσεις πραγματοποιούνται μεν, αλλά δεν είναι γνωστές, παρά σε προσωπικό επίπεδο, μας είναι εντελώς αδύνατο να προβούμε σε διώξεις.
<P>
Ως εκ τούτου, ο Τύπος διαδραματίζει έναν θεμελιωδώς σημαντικό ρόλο, πιστεύω δε ότι η δημοσιογραφία στην πιο γνήσια και αυθεντική μορφή της πρέπει να είναι εξαιρετικά ευαίσθητη όσον αφορά την προάσπιση των ανθρωπίνων δικαιωμάτων και την υπεράσπιση όλων των ελευθεριών. Αυτό είναι που πραγματικά εγγυάται ότι αξίζει κανείς να ζει και που δίνει τελικά νόημα στη συνύπαρξη των ανθρώπων.
<P>
" δίωξη όσων παραβιάζουν τα ανθρώπινα δικαιώματα και η υπεράσπιση των θυμάτων είναι, χωρίς αμφιβολία, ένας από τους άξονες της ευρωπαϊκής ολοκλήρωσης, της Ευρωπαϊκής Ένωσης, και αισθάνομαι πολύ υπερήφανος που ανήκω σε μια περιοχή στην οποία αναγνωρίζονται οι εν λόγω αξίες και όπου έχουν καθιερωθεί όργανα νομικής, υπερεθνικής και δικαστικής ανεξαρτησίας, όπως το Ευρωπαϊκό Δικαστήριο Ανθρωπίνων Δικαιωμάτων που εδρεύει στην πόλη αυτή, το Στρασβούργο. Αισθάνομαι πολύ υπερήφανος που η Ευρώπη διαφυλάσσει ακριβώς αυτούς τους στόχους και αυτές τις αλήθειες στην παράδοση, στον πολιτισμό και στην ιστορία της.
<SPEAKER ID="627" NAME="Πρόεδρος">
Οι ερωτήσεις στις οποίες, ελλείψει χρόνου, δεν δόθηκε απάντηση θα λάβουν γραπτή απάντηση (βλ. Παράρτημα).
<P>
" Ώρα των Ερωτήσεων έληξε.
<P>
(" συνεδρίαση διακόπτεται στις 19.25 και συνεχίζεται στις 21.00)

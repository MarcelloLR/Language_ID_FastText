<CHAPTER ID="1">
<SPEAKER ID="1" LANGUAGE="" NAME="" AFFILIATION="Προέδρου">
<SPEAKER ID="2" LANGUAGE="" NAME="Πρόεδρος." AFFILIATION="">
<P>
   Κηρύσσω την επανάληψη της συνόδου του Ευρωπαϊκού Κοινοβουλίου που είχε διακοπεί την Πέμπτη 17 Νοεμβρίου 2005. 
<SPEAKER ID="3" LANGUAGE="" NAME="Πρόεδρος." AFFILIATION="(Χειροκροτήματα)">
<P>
Στους τελευταίους ομήρους συμπεριλαμβάνονται δύο συμπολίτες μας: η Γερμανίδα, Susanne Osthoff, διάσημη αρχαιολόγος, η οποία έχει ενταχθεί στην ιρακινή κοινωνία εδώ και δέκα χρόνια –και επομένως δεν πρόκειται για κάποια που μπορεί να συνδεθεί με οποιοδήποτε τρόπο με στρατιωτικές επιχειρήσεις– και η οποία, από την αρχή του πολέμου, έχει αφιερωθεί απόλυτα στο να συνδράμει τον ιρακινό λαό. Παρά το γεγονός αυτό, έπεσε θύμα απαγωγής.
<P>
Επίσης, ο Βρετανός Norman Kember, μέλος μίας καναδικής ΜΚΟ, έχει απαχθεί μαζί με τρεις άλλους εργαζόμενους στον ανθρωπιστικό τομέα – δύο Καναδούς και έναν Αμερικανό. Καταβάλλονται εντονότατες προσπάθειες στις αντίστοιχες χώρες τους, τη Γερμανία και το Ηνωμένο Βασίλειο, ώστε να εξασφαλιστεί η απελευθέρωσή τους, και πιστεύω ότι εμείς στο Ευρωπαϊκό Κοινοβούλιο πρέπει να υποστηρίξουμε αυτές τις προσπάθειες με κάθε δυνατό τρόπο και να συμμετάσχουμε ενεργά σε αυτή την εκστρατεία, και πρέπει να αρχίσουμε υπογραμμίζοντας ότι τίποτα δεν θα μπορούσε ποτέ να δικαιολογήσει τόσο βάρβαρες πράξεις.
<P>
Η άλλη δήλωση σχετίζεται με ένα πολύ πιο παγκόσμιο πρόβλημα, διότι αφορά όχι μόνο δύο ή σαράντα ανθρώπους, αλλά εκατομμύρια: αύριο, την 1η Δεκεμβρίου, είναι η Παγκόσμια Ημέρα καταπολέμησης του AIDS. Πιστεύω ότι το Ευρωπαϊκό Κοινοβούλιο πρέπει να καταβάλει κάθε δυνατή προσπάθεια και να ασκήσει την πολιτική του επιρροή σε σχέση με αυτό το πρόβλημα. Διότι, μολονότι γίνονται τεράστιες προσπάθειες, αυτές είναι ανεπαρκείς. Και πρέπει να έχουμε επίγνωση και να κάνουμε και τους ευρωπαίους πολίτες να το συνειδητοποιήσουν, ότι η πανδημία εξακολουθεί να εξαπλώνεται με δυσοίωνο ρυθμό, παρά τις προσπάθειες ολόκληρου του κόσμου.
<P>
Το 2001, σύμφωνα με τους υπολογισμούς, 35 εκατομμύρια άνθρωποι είχαν προσβληθεί από το AIDS. Τώρα, τέσσερα χρόνια αργότερα, ο αριθμός έχει αυξηθεί σε 41 εκατομμύρια. Οι μισοί είναι γυναίκες και δυόμισι εκατομμύρια είναι παιδιά ηλικίας μικρότερης των 15 ετών.
<P>
Κατά τη διάρκεια του τρέχοντος έτους υπολογίζεται ότι έχουν προσβληθεί και άλλα πέντε εκατομμύρια άνθρωποι. Επομένως, η πανδημία εξαπλώνεται με ρυθμό ισοδύναμο προς το 10% του συσσωρευμένου ποσοστού. Αυτός είναι πολύ απλά ένας εκθετικό ρυθμός ανάπτυξης.
<P>
Κατά τη διάρκεια του τρέχοντος έτους, τρία εκατομμύρια άνθρωποι θα πεθάνει από AIDS, εκ των οποίων 500 000 είναι παιδιά.
<P>
Πέρα από το παγκόσμιο μέγεθός του, το πρόβλημα με το AIDS είναι η ανισότητα που αντανακλά.
<P>
Η νοτίως της Σαχάρας Αφρική πληρώνει ένα πολύ ακριβό τίμημα. 26 εκατομμύρια άνθρωποι έχουν προσβληθεί εκεί. Το 60% των φορέων του ιού προέρχονται από το 10% του παγκόσμιου πληθυσμού, και από αυτούς μόνο το 7% έχει πρόσβαση σε ιατρική περίθαλψη. Αυτοί είναι τρομεροί, δραματικοί και άτεγκτοι αριθμοί, οι οποίοι απεικονίζουν το πόσο αυτή η ασθένεια είναι αποτέλεσμα της παγκόσμιας ανισότητας.
<P>
Η επιδημία εξαπλώνεται παράλληλα με τον υποσιτισμό και τη διατροφική κρίση. Χωρίς σωστή διατροφή, τίποτα δεν μπορεί να αποτρέψει τη διάδοση του AIDS ούτε να θεραπεύσει τους ανθρώπους που είναι φορείς της ασθένειας.
<P>
Επομένως, πρέπει να καταβάλουμε εντονότερες προσπάθειες όσον αφορά την πρόληψη, την ενημέρωση, την κατανόηση και τη θεραπεία. Διότι σήμερα το AIDS είναι απλά μία έκφραση αποκλεισμού: αποκλεισμού λόγω ενός παράλογου φόβου μετάδοσης της ασθένειας· αποκλεισμού λόγω της καταδίκης ορισμένων συμπεριφορών στο όνομα θρησκευτικών αρχών· αποκλεισμού λόγω της απόρριψης και της απομόνωσης στην οικογένεια και στον χώρο εργασίας. Και πρέπει να καταπολεμήσουμε επίσης όλα αυτά σε καθημερινή βάση.
<SPEAKER ID="4" LANGUAGE="" NAME="Πρόεδρος." AFFILIATION="">
<P>
   Θα ήθελα να σας υπενθυμίσω ότι τη Δευτέρα 14 Νοεμβρίου στο Στρασβούργο το Κοινοβούλιο ενέκρινε την ημερήσια διάταξη για την τρέχουσα περίοδο συνόδου των Βρυξελλών.
<P>
Σύμφωνα με τον Κανονισμό μας, επομένως, η ημερήσια διάταξη έχει εγκριθεί και δεν μπορεί να τροποποιηθεί, παρά μόνο σε περίπτωση εφαρμογής των άρθρων 134 και 167 έως 171 ή μετά από πρόταση του Προέδρου.
<P>
Αναφέρομαι στην αίτηση 37 βουλευτών για αναπομπή της έκθεσης του κ. Mitchell σχετικά με το μέσο χρηματοδότησης της συνεργασίας για την ανάπτυξη και της οικονομικής συνεργασίας στην επιτροπή, σύμφωνα με το άρθρο 168 του Κανονισμού.
<P>
Αυτό το αίτημα θα τεθεί ειδικά σε ψηφοφορία αύριο στις 11 π.μ.. 
<SPEAKER ID="5" LANGUAGE="DE" NAME="Martin Schulz (PSE ). –" AFFILIATION="(Χειροκροτήματα)">
<P>
   Κύριε Πρόεδρε, επικαλούμαι το άρθρο 134 του Κανονισμού ή, αν αυτό δεν είναι κατάλληλο, το άρθρο 167, καθώς και το άρθρο 171 του Κανονισμού.
<P>
Ζητώ να προστεθεί στην ημερήσια διάταξη δήλωση της Επιτροπής σχετικά με την απόφαση της κυβέρνησης της Σλοβακίας να υπαγάγει εκ νέου την αστυνομία, σε ορισμένους τομείς των καθηκόντων της, σε στρατιωτικό νόμο ή δήλωση μετά από διερεύνηση του εάν αυτή η απόφαση της κυβέρνησης της Σλοβακίας είναι συμβατή με τον τίτλο VI της Συνθήκης ΕΚ, που προβλέπει ρητά ότι όλοι οι πολίτες της Ευρωπαϊκής Ένωσης πρέπει να έχουν την ελευθερία να οργανώνονται σε συνδικάτα και διασφαλίζει την πλήρη άσκηση των δικαιωμάτων τους ως μέλη τέτοιων οργανώσεων.
<SPEAKER ID="6" LANGUAGE="EN" NAME="Peter Mandelson," AFFILIATION="Μέλος της Επιτροπής.">
<P>
   Κύριε Πρόεδρε, η Επιτροπή έλαβε υπόψη το αίτημα που υποβλήθηκε. Εντούτοις, ο Αντιπρόεδρος Frattini δεν θα είναι σε θέση να προβεί σε δήλωση σχετικά με αυτό το θέμα αύριο, διότι πρέπει να παραστεί σε συνεδρίαση του Συμβουλίου Δικαιοσύνης και Εσωτερικών Υποθέσεων. Η Επιτροπή, ωστόσο, προτίθεται να απαντήσει στην προφορική ερώτηση σε προσεχή περίοδο συνόδου, εφόσον το Κοινοβούλιο αποφασίσει να τη συμπεριλάβει στην ημερήσια διάταξή του. 
<SPEAKER ID="7" LANGUAGE="DE" NAME="Martin Schulz (PSE ). –" AFFILIATION="">
<P>
   Κύριε Πρόεδρε, σας ευχαριστώ πάρα πολύ που μου δίνετε και πάλι τον λόγο, γιατί το Σώμα δεν υπάρχει για να ακούει πώς εκτιμά η Επιτροπή τις σκέψεις μας. Αυτό που θέλαμε πρωτίστως ήταν να διευκρινίσουμε ένα διαδικαστικό θέμα. Επικαλούμαι το άρθρο 134 που αφορά τις προσθήκες στην ημερήσια διάταξη και ζητώ να γίνει μια τέτοια προσθήκη με τη μορφή δήλωσης της Επιτροπής για το θέμα που αναφέρθηκε προηγουμένως. 
<SPEAKER ID="8" LANGUAGE="SK" NAME="Monika Beňová (PSE )." AFFILIATION="">
<P>
Κυρίες και κύριοι, Πρόεδρε Borrell, η Σλοβακική Δημοκρατία εντάχθηκε το 2004 στην Ευρωπαϊκή Ένωση διότι, μεταξύ άλλων, θεωρεί την Ευρωπαϊκή Ένωση εγγυητή των θεμελιωδών δικαιωμάτων και αξιών. Απευθύνω, συνεπώς, έκκληση να επιδείξουμε, ως βουλευτές του Ευρωπαϊκού Κοινοβουλίου, τον σεβασμό μας για τον δεσμευτικό χαρακτήρα αυτών των δικαιωμάτων και υποχρεώσεων. 
<SPEAKER ID="9" LANGUAGE="EN" NAME="Peter Šťastný (PPE-DE ). –" AFFILIATION="(Χειροκροτήματα από τη δεξιά πτέρυγα)">
<P>
Είμαι πολύ υπερήφανος για τα επιτεύγματα της Σλοβακίας τα τελευταία επτά χρόνια υπό την πρωθυπουργία του Mikuláš Dzurinda, στα οποία περιλαμβάνεται μια ισχυρή δημοκρατία, περισσότερη διαφάνεια και η υιοθέτηση μεταρρυθμίσεων που μας καθιστούν σήμερα έναν ευρωπαϊκό οικονομικό τίγρη.
<SPEAKER ID="10" LANGUAGE="DE" NAME="Hannes Swoboda (PSE ). –" AFFILIATION="">
<P>
   Κύριε Πρόεδρε, ίσως μπορούμε –και είμαι βέβαιος ότι αυτό θα έλεγε ο κ. Watson– να επανέλθουμε στην πρόταση του Επιτρόπου για την επόμενη περίοδο συνόδου του Δεκεμβρίου. Αυτό θα ήταν ένας συμβιβασμός. 
<SPEAKER ID="11" LANGUAGE="" NAME="Πρόεδρος." AFFILIATION="(Το Σώμα εγκρίνει την πρόταση)">
<SPEAKER ID="12" LANGUAGE="FR" NAME="Jean-Marie Cavada (ALDE )." AFFILIATION="">
<P>
   – Κύριε Πρόεδρε, παρεμβαίνω δυνάμει του άρθρου 134.
<P>
Η ημερήσια διάταξη δεν προβλέπει ψήφισμα για την ολοκλήρωση της συζήτησης σχετικά με την προφορική ερώτηση που αφορά τις ποινικές κυρώσεις στον τομέα του περιβάλλοντος. Όταν το Δικαστήριο των Ευρωπαϊκών Κοινοτήτων αναγνωρίζει στους κοινοτικούς νομοθέτες νέες αρμοδιότητες τις οποίες η Επιτροπή και το Συμβούλιο αρχίζουν να λαμβάνουν πολύ σοβαρά υπόψη, είναι απορίας άξιον που το Σώμα μας δεν έχει να πει τίποτα ή επιφυλάσσεται να τοποθετηθεί. Υπό τις συνθήκες αυτές –και λαμβάνουμε σαφή μηνύματα επ’ αυτού από τις πολιτικές ομάδες– θα ήταν πραγματικά λίαν ενδεδειγμένο και επιτακτικό, κύριε Πρόεδρε, προκειμένου να κατευθύνουμε το έργο των κοινοβουλευτικών επιτροπών όσον αφορά τα τρέχοντα θέματα αλλά και να ξεκινήσουμε διάλογο με το Συμβούλιο τον Ιανουάριο, να τροποποιήσουμε την ημερήσια διάταξη προβλέποντας την κατάθεση ενός τέτοιου ψηφίσματος. Αν μου επιτρέπετε, προτείνω στις πολιτικές ομάδες, αν ευαρεστούνται, να προγραμματίσουν την ψηφοφορία κατά τη σύνοδο του Ιανουαρίου. Θα έχουμε έτσι τη δυνατότητα να λάβουμε υπόψη τη θέση της Επιτροπής και του Συμβουλίου, καθώς θα εξετάσουν το θέμα στις 14 Ιανουαρίου. 
<SPEAKER ID="13" LANGUAGE="" NAME="Πρόεδρος." AFFILIATION="">
<P>
   Κύριε Cavada, ζητείτε να τροποποιηθεί η ημερήσια διάταξη του Ιανουαρίου ενώ τώρα καταρτίζουμε την ημερήσια διάταξη για την επόμενη περίοδο συνόδου του Δεκεμβρίου. Σημειώνουμε την πρότασή σας και οι πολιτικές ομάδες θα τη λάβουν υπόψη κατά την κατάρτιση της ημερήσιας διάταξης του Ιανουαρίου.
<SPEAKER ID="14" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τις δηλώσεις του Συμβουλίου και της Επιτροπής σχετικά με την προετοιμασία της Έκτης Υπουργικής Διάσκεψης του Παγκόσμιου Οργανισμού Εμπορίου, η οποία θα διεξαχθεί στο Χονγκ Κονγκ από τις 13 έως τις 18 Δεκεμβρίου του τρέχοντος έτους. 
<SPEAKER ID="15" LANGUAGE="EN" NAME="Ian Pearson," AFFILIATION="Προεδρεύων του Συμβουλίου.">
<P>
   Κύριε Πρόεδρε, είμαι ιδιαίτερα χαρούμενος που παρευρίσκομαι σήμερα εδώ με τον Επίτροπο Mandelson. Θα ήθελα να κάνω ορισμένες εισαγωγικές παρατηρήσεις σχετικά με τις προετοιμασίες της Υπουργικής Διάσκεψης του Παγκόσμιου Οργανισμού Εμπορίου στο Χονγκ Κονγκ τον προσεχή μήνα, πριν δώσω το λόγο στον Επίτροπο Mandelson, ο οποίος ηγείται των διαπραγματεύσεων εξ ονόματος της Ευρωπαϊκής Ένωσης.
<P>
Οι βουλευτές του Ευρωπαϊκού Κοινοβουλίου γνωρίζουν ότι αυτή είναι μια κρίσιμη στιγμή για το παγκόσμιο σύστημα εμπορικών συναλλαγών. Το Αναπτυξιακό Πρόγραμμα της Ντόχα, το οποία εγκαινιάστηκε στο Κατάρ το 2001, είναι μια φιλόδοξη ατζέντα. Οι στόχοι που έθεσε το παγκόσμιο σύστημα εμπορικών συναλλαγών είναι υψηλοί, και δικαίως. Λίγα θέματα είναι πιο σημαντικά από την ανάγκη για επίτευξη συναίνεσης σχετικά με την ελευθέρωση του εμπορίου που θα είναι καλή όχι μόνο για την ανάπτυξη στις πιο φτωχές και ευάλωτες χώρες του κόσμου, αλλά και για τις επιχειρήσεις μας εδώ, στην Ευρωπαϊκή Ένωση.
<P>
Θα ήθελα να υπενθυμίσω στους βουλευτές του Κοινοβουλίου ορισμένα σημαντικά θέματα που διακυβεύονται. Ο τελευταίος εμπορικός γύρος προσέθεσε πάνω από 400 δισεκατομμύρια ευρώ στο παγκόσμιο ΑΕγχΠ και οι εκτιμήσεις υποδεικνύουν ότι η επιτυχής άρση των φραγμών κατά το ένα τρίτο στο αναπτυξιακό πρόγραμμα της Ντόχα (ΑΠΝ) θα αυξήσει τα έσοδα παγκοσμίως κατά περισσότερο από 500 δισεκατομμύρια ευρώ. Η παγκόσμια οικονομία ενισχύθηκε σημαντικά το περασμένο έτος. Η πραγματική αύξηση των εξαγωγών σε ποσοστό 9% τη βοήθησε να αναπτυχθεί κατά 4%, αλλά ένα επιτυχές ΑΠΝ θα συνεχίσει να τροφοδοτεί την παγκόσμια ανάπτυξη για πολλά χρόνια.
<P>
Αυτές οι εμπορικές διαπραγματεύσεις δεν αφορούν απλώς την αλλαγή του σχετικού μεγέθους των μεριδίων των διαφόρων χωρών στην παγκόσμια πίτα του εμπορίου. Αφορούν τη δημιουργία μιας μεγαλύτερης πίτας για όλα τα μέλη του παγκόσμιου συστήματος εμπορικών συναλλαγών. Το ΑΠΝ προσφέρει μια πραγματική ευκαιρία να βελτιωθούν οι όροι του εμπορίου σε όλο τον κόσμο και να αποδειχθεί πρακτικά ότι 149 χώρες μπορούν να εργαστούν μαζί για το κοινό καλό. Ένα επιτυχές ΑΠΝ θα συμβάλει στην ενίσχυση της θέση του ΠΟΕ ως πολυμερούς οργανισμού και στην ενίσχυση του πολυμερούς συστήματος εμπορικών συναλλαγών. Αυτό θα είναι καλό για όλα τα κράτη μέλη. Η επιτυχής ολοκλήρωση του ΑΠΝ έχει απολύτως κεντρική σημασία προκειμένου να αποδειχθεί ότι ο κόσμος έχει την ικανότητα να αντιμετωπίσει τις πολυμερείς προκλήσεις του με τον αναγκαίο σκοπό να τις υπερνικήσει. Ωστόσο, ας μην ξεχνούμε ότι η Ντόχα είναι ένας γύρος ανάπτυξης. Είναι μια ευκαιρία να ασχοληθούμε με ορισμένες από τις πιο θεμελιώδεις αδικίες που βρίσκονται στο επίκεντρο του παγκόσμιου εμπορίου.
<P>
Πρόκειται για σημαντικό θέμα και θα είναι σημαντικό να επιτευχθεί συμφωνία στο Χονγκ Κονγκ σχετικά με μια προσωρινή δέσμη μέτρων για τις αναπτυσσόμενες χώρες, όπως πρότεινε ο Επίτροπος Mandelson. Συγκεκριμένα, η ΕΕ επιθυμεί τα μέλη του ΠΟΕ να υποστηρίξουν την έντονα ειδική και διαφοροποιημένη μεταχείριση, ώστε να δοθεί στις αναπτυσσόμενες χώρες η ευελιξία να κάνουν τις δικές τους αναπτυξιακές επιλογές· να συμφωνήσουν σε μια δέσμη μέτρων για τις αναπτυσσόμενες χώρες σχετικά με την εφαρμογή του Γύρου της Ουρουγουάης· να συμφωνήσουν για την παροχή πλήρους πρόσβασης όλων των λιγότερο αναπτυγμένων χωρών στις αγορές όλων των αναπτυγμένων χωρών, όπως το έχει ήδη κάνει η ΕΕ· να συμφωνήσουν για την κατάργηση κάθε μορφής εξαγωγικής επιδότησης· να συμφωνήσουν ότι οι λιγότερο αναπτυγμένες χώρες δεν πρέπει να υποχρεωθούν να ανοίξουν τις αγορές τους σε αυτές τις διαπραγματεύσεις και να συμφωνήσουν για την ανάληψη έντονης δράσης σχετικά με αγαθά ειδικής σημασίας για τις φτωχές χώρες, να αντιμετωπίσουν το πρόβλημα της διάβρωσης των προτιμησιακών καθεστώτων και να απλουστεύσουν τους κανόνες που εφαρμόζονται στις εξαγωγές από τις λιγότερο αναπτυγμένες χώρες.
<P>
Θα ήθελα να στραφώ εν συντομία σε ορισμένα από τα λεπτομερή θέματα που διακυβεύονται. Ο Επίτροπος Mandelson θα αναφερθεί βεβαίως σε αυτά με περισσότερες λεπτομέρειες, συνεπώς θα πω απλά ότι, σχετικά με τη γεωργία, έχουμε μια ευκαιρία στο Χονγκ Κονγκ να αντιμετωπίσουμε τις στρεβλώσεις στην αγορά που υπονομεύουν τις φτωχότερες χώρες. Οι αναπτυσσόμενες χώρες θα ωφεληθούν από την καταπολέμηση των εξαγωγικών πρακτικών που στρεβλώνουν το εμπόριο και από τη μείωση των εσωτερικών επιδοτήσεων που μπορούν να υπονομεύσουν την, κατά τα άλλα, ανταγωνιστική παραγωγή αυτών των φτωχών χωρών. Σε συνδυασμό με τους χαμηλότερους δασμούς, αυτό θα δώσει σε όλες τις αναπτυσσόμενες χώρες βελτιωμένη πρόσβαση στην αγορά για να πωλούν γεωργικά προϊόντα στην ΕΕ, στις ΗΠΑ και μεταξύ τους. Και αυτό θα βοηθήσει με τη σειρά του αυτές τις χώρες να μειώσουν τα επίπεδα φτώχειας που παραμένουν ακόμα υψηλά, ειδικά στις περιοχές της υπαίθρου.
<P>
Όλοι γνωρίζουμε ότι η ιδέα της αύξησης των γεωργικών εισαγωγών στην ΕΕ, ειδικά για τις μεγαλύτερες αναδυόμενες οικονομίες, ενδέχεται να ενισχύσει τις ανησυχίες σε ορισμένα κράτη μέλη και ασφαλώς δεν υποτιμώ αυτές τις ανησυχίες. Διότι στην Ευρώπη, δαπανούμε πάνω από το 40% του προϋπολογισμού μας στη γεωργία για να στηρίξουμε το 5% περίπου του εργατικού μας δυναμικού και μόνο το 2% του ΑΕγχΠ της ΕΕ. Η Ιαπωνία επιδοτεί το ρύζι της με το πενταπλάσιο περίπου της αγοραίας τιμής του. Οι βαμβακοβιομηχανίες των ΗΠΑ λαμβάνουν ετησίως 4 δισεκατομμύρια ευρώ σε επιδοτήσεις: περισσότερο από το σύνολο των εσόδων των τεσσάρων δυτικοαφρικανικών κρατών που εξαρτώνται περισσότερο από το βαμβάκι. Στο μεταξύ, σε πολλές οικονομίες της νοτίως της Σαχάρας Αφρικής, η γεωργία απασχολεί περισσότερο από το μισό εργατικό δυναμικό και παράγει περισσότερο από το μισό ΑΕγχΠ.
<P>
Η επιτυχής ολοκλήρωση των διαπραγματεύσεων για την πρόσβαση στην αγορά των μη αγροτικών προϊόντων μπορεί να αυξήσει τα παγκόσμια έσοδα κατά πάνω από 40 δισεκατομμύρια ευρώ ετησίως σε μια δεκαετία. Αυτή είναι μια μεγάλη δυνητική επιβράβευση. Αν μειώσουμε όλους τους εμπορικούς φραγμούς στο μισό, μπορούμε να αυξήσουμε τα ετήσια έσοδα των αναπτυσσόμενων χωρών κατά περισσότερο από 110 δισεκατομμύρια ευρώ – το τριπλάσιο της αξίας όλων των προϋπολογισμών για τη βοήθεια μαζί. Φυσικά, ενώ το εμπόριο Νότου-Νότου έχει τη δυνατότητα να αυξηθεί μέσω των διαπραγματεύσεων για την πρόσβαση στην αγορά των μη αγροτικών προϊόντων, το ίδιο ισχύει και για τις δικές μας οικονομίες όσον αφορά το αυξημένο εμπόριο με εταίρους από όλο τον κόσμο. Οι ευρωπαίοι εξαγωγείς αντιμετωπίζουν ακόμα σημαντικούς δασμολογικούς φραγμούς στις άλλες αγορές. Η ΕΕ θα μπορούσε να κερδίζει 20 δισεκατομμύρια ευρώ ετησίως μόνο από την πρόσβαση στην αγορά των μη αγροτικών προϊόντων. Ως εκ τούτου, τα δυνητικά κέρδη από τη γεωργία και από την πρόσβαση στην αγορά των μη αγροτικών προϊόντων είναι σαφή, αλλά είναι σημαντικό ότι τα δυνητικά μακροπρόθεσμα οφέλη από την ελευθέρωση των υπηρεσιών και τη διευκόλυνση του εμπορίου, τα οποία οδηγούν σε μεγαλύτερη πραγματική πρόσβαση στην αγορά, είναι εξίσου σημαντικά στις διαπραγματεύσεις. Αυτό είναι κάτι για το οποίο η Επιτροπή και ο Επίτροπος Mandelson άσκησαν πολύ έντονες πιέσεις εξ ονόματός μας, διότι οι υπηρεσίες συνιστούν το 70% της παγκόσμιας απόδοσης, αλλά μόνο το 20% του παγκόσμιου εμπορίου. Επί του παρόντος, τόσο οι αναπτυγμένες όσο και οι αναπτυσσόμενες χώρες έχουν περιορισμούς στις υπηρεσίες και τα οφέλη από την ελευθέρωση των υπηρεσιών θα μπορούσαν να διπλασιάσουν τα κέρδη από την ελευθέρωση του εμπορίου αγαθών. Όλοι συμφωνούμε ότι πρέπει να βρούμε έναν αποτελεσματικό τρόπο για την επίτευξη προόδου στις υπηρεσίες. Εντούτοις, προσωπικά εκτιμώ ότι πρέπει να αποφύγουμε την επιβολή δογματικών απαιτήσεων στις αναπτυσσόμενες χώρες για την ελευθέρωση των υπηρεσιών.
<P>
Παρά ταύτα, θα ήταν εξίσου λάθος από πλευράς μας να αγνοήσουμε τις ειλικρινείς ανησυχίες που προκαλούν αυτές τις αντιδράσεις. Αυτές οι ανησυχίες αφορούν συχνά τις επιπτώσεις της ελευθέρωσης σε συγκεκριμένες κοινότητες που εξαρτώνται σε μεγάλο βαθμό από συγκεκριμένες βιομηχανίες. Γεννιούνται όταν τα άτομα αισθάνονται ότι το παγκόσμιο σύστημα εμπορικών συναλλαγών έχει ξεχάσει το ανθρώπινο στοιχείο στις διαπραγματεύσεις του. Ενώ τα οφέλη της ελευθέρωσης του εμπορίου είναι παγκόσμια, πρέπει να αναγνωρίσουμε ότι η αλλαγή μπορεί να έχει τοπικό και έντονο χαρακτήρα. Αυτό ακριβώς κάνουμε με τις προσφορές που καταθέτει η Επιτροπή. Ωστόσο, αυτός είναι και ο λόγος για τον οποίο πρέπει να εργαστούμε σκληρά για να διασφαλίσουμε ότι οι φτωχές χώρες θα λάβουν τη στήριξη που χρειάζονται για να προσαρμοστούν και να επωφεληθούν από τις νέες εμπορικές ευκαιρίες. Με τις άλλες αναπτυγμένες χώρες πρέπει να αναπτύξουμε τη δέσμευση που ανέλαβε ο Πρόεδρος της Επιτροπής, κ. Barroso, νωρίτερα αυτό το χρόνο για αύξηση της ενίσχυσης για το εμπόριο σε 1 δισεκατομμύριο ευρώ ετησίως και περαιτέρω ενίσχυση της βοήθειας που συνδέεται με το εμπόριο, περιλαμβανομένης της επένδυσης σε υποδομές στο πλαίσιο των αυξανόμενων προϋπολογισμών για τη βοήθεια. Η ΕΕ είναι μακράν ο μεγαλύτερος χορηγός βοήθειας που συνδέεται με το εμπόριο παγκοσμίως. Είμαστε λοιπόν σε άριστη θέση να ενθαρρύνουμε τους άλλους να συμμετάσχουν σε μια σημαντική και αποδοτική πρωτοβουλία.
<P>
Συμπερασματικά, το Χονγκ Κονγκ αποτελεί για εμάς μια ευκαιρία να σημειώσουμε σημαντική πρόοδο στις αυξανόμενες παγκόσμιες εμπορικές ροές, αλλά έχουμε και μια ευκαιρία να διασφαλίσουμε ότι το παγκόσμιο σύστημα εμπορικών συναλλαγών θα είναι πιο δίκαιο και θα κατανέμει τα οφέλη του εμπορίου σε ευρύτερο φάσμα. Δεν πρέπει να χάσουμε την ισορροπία που απαιτείται ανάμεσα σε αυτά τα δύο. Αυτό προσπαθεί να επιτύχει το Συμβούλιο, συνεργαζόμενο με την Επιτροπή και τον κ. Mandelson, ο οποίος ηγείται των διαπραγματεύσεων εξ ονόματος της ΕΕ σε διαβούλευση με το Ευρωπαϊκό Κοινοβούλιο.
<SPEAKER ID="16" LANGUAGE="EN" NAME="Peter Mandelson," AFFILIATION="Μέλος της Επιτροπής.">
<P>
Απέχουμε κατά πολύ από την κατάσταση στην οποία ελπίζαμε ότι θα βρισκόμασταν. Όπως ο Pascal Lamy, ήλπιζα ότι στο Χονγκ Κονγκ θα καταφέρναμε να ολοκληρώσουμε τα δύο τρίτα των εργασιών του γύρου, κυρίως επιτυγχάνοντας συμφωνία για τις πλήρεις διαδικασίες στους βασικούς τομείς της διαπραγμάτευσης. Ο λόγος που δεν το επιτύχαμε αυτό είναι απλά ότι μετά τη συμφωνία μας για τη συμφωνία πλαίσιο τον Ιούλιο του 2004, οι συνομιλίες απλώς έμειναν στάσιμες. Ορισμένοι διαπραγματευτές διήνυσαν μια περίοδο ακινητοποίησης, την οποία καταφέραμε ταράξουμε μόλις τον Ιούλιο του τρέχοντος έτους. Αν και οι Ηνωμένες Πολιτείες κατέθεσαν τελικά μια προσφορά για τη γεωργία τον Οκτώβριο, αυτό έγινε πολλούς μήνες αργότερα από ό,τι ελπίζαμε. Η ΕΕ απάντησε εντός του ίδιου μήνα με τη δική μας προσφορά για την πρόσβαση σε γεωργικές αγορές. Ακόμα και τότε, άλλοι συνέχιζαν να αποθαρρύνουν τη διαπραγμάτευση. Για πολύ μεγάλο διάστημα κολλήσαμε σε ένα θέμα και σε μία ομάδα συμφερόντων –των γεωργικών εξαγωγέων μεγάλης κλίμακας– αντί να πιέζουμε για την προώθηση όλου του προγράμματος της Ντόχα.
<P>
Στο πλαίσιο αυτής της καθυστέρησης, αντί να μεταβούν στο Χονγκ Κονγκ με μεγάλες προσδοκίες και με εξίσου μεγάλο κίνδυνο αποτυχίας, τα μέλη του ΠΟΕ, κατόπιν συμβουλής του Pascal Lamy, αποφάσισαν να μειώσουν τη φιλοδοξία για αυτή τη διάσκεψη. Ήμουν ο τελευταίος που το δέχθηκα απρόθυμα αυτό, αλλά κατέστησα σαφές ότι αυτό δεν σημαίνει τη μείωση της φιλοδοξίας για τον γύρο στο σύνολό του. Πρέπει να εξακολουθήσουμε να στοχεύουμε σε ένα επιτυχές αποτέλεσμα επί του συνόλου της ατζέντας διαπραγμάτευσης, διασφαλίζοντας σημαντικά αναπτυξιακά οφέλη μέχρι το τέλος του προσεχούς έτους.
<P>
Τα βασικά στοιχεία της πρότασής μου για την ανάπτυξη, την οποία υπέβαλα για πρώτη φορά τον Οκτώβριο στη μικρή υπουργική διάσκεψη στη Ζυρίχη και για την οποία ασκώ πιέσεις από τότε είναι τα εξής: πρώτον, όλα τα βιομηχανοποιημένα μέλη του ΠΟΕ πρέπει να δεσμευτούν για την παροχή πρόσβασης χωρίς φόρους και ποσοστώσεις σε όλα τα προϊόντα από τις λιγότερο αναπτυγμένες χώρες· δεύτερον, πρέπει να εγκρίνουμε μια δέσμη προτάσεων ειδικής και διαφοροποιημένης μεταχείρισης για να βεβαιώσουμε τα μέσα ευελιξίας για εκείνες τις λιγότερο αναπτυγμένες χώρες που ανήκουν στον ΠΟΕ· τρίτον, πρέπει να εισαγάγουμε στις συμφωνίες για τα δικαιώματα πνευματικής ιδιοκτησίας του ΠΟΕ όρους για καλύτερη πρόσβαση σε φθηνά φάρμακα κατά πανδημιών· και τέταρτον, πρέπει να εγκρίνουμε μια ισχυρή ενίσχυση για την εμπορική δέσμη στο πλαίσιο των όσων συμφωνήθηκαν στη σύνοδο κορυφής της G8 στο Gleneagles. Η Επιτροπή έδωσε το παράδειγμα με τη δέσμευση του 1 δισεκατομμυρίου ευρώ ετησίως που ανέλαβε ο Πρόεδρος Barroso στη σύνοδο της G8. Ελπίζω ότι οι εταίροι του ΠΟΕ θα συμφωνήσουν με αυτές τις ιδέες στο Χονγκ Κονγκ.
<P>
Επιτρέψτε μου τώρα να στραφώ σε άλλες πτυχές των διαπραγματεύσεων. Στις 28 Οκτωβρίου, η ΕΕ κατέθεσε μια συνολική προσφορά διαπραγμάτευσης, περιλαμβανομένης της πρόσβασης στις γεωργικές αγορές. Αυτό δημιούργησε μια αναγκαία ευκαιρία να προωθηθεί ολόκληρος ο γύρος διαπραγματεύσεων προς τα εμπρός. Ήταν απαραίτητο και ορθό να γίνει, καθώς μας επέτρεψε να διεξαγάγουμε τις πρώτες πραγματικές διαπραγματεύσεις σε πολιτικό επίπεδο σχετικά με τα βιομηχανικά αγαθά και τις υπηρεσίες, τους κανόνες αντιντάμπινγκ και την ανάπτυξη. Άρχισε να εξισορροπεί τον γύρο.
<P>
Θα μειώσουμε τις επιδοτήσεις που στρεβλώνουν το εμπόριο κατά 70%. Ήδη, στο πλαίσιο της μεταρρύθμισης της ΚΓΠ του 2003, το 90% των άμεσων πληρωμών στους αγρότες δεν θα στρεβλώνει πλέον την αγορά. Σύμφωνα με την πρότασή μας, ο μέσος γεωργικός δασμός θα μειωθεί από το 23% στο 12%, ποσοστό που παρενθετικά είναι το ίδιο με το τρέχον επίπεδο των ΗΠΑ. Στο σύνολό της, πρόκειται για την πιο ουσιαστική προσφορά που κατατέθηκε ποτέ από την Ευρωπαϊκή Ένωση σε γύρο εμπορικών διαπραγματεύσεων. Κάθε στοιχείο της –όχι μόνον οι μειώσεις των δασμών– θα παράσχει ουσιαστική βελτίωση στην πρόσβαση στην αγορά, όπως απαιτείται στο πλαίσιο της συμφωνίας πλαισίου του 2004. Θα δημιουργήσει σημαντικές ευκαιρίες για τους γεωργικούς εξαγωγείς, χωρίς να καταργήσει την προτιμησιακή πρόσβαση για τις φτωχές αναπτυσσόμενες χώρες ή να βλάψει υπερβολικά τον δικό μας γεωργικό τομέα στην Ευρώπη.
<P>
Ως εκ τούτου, η προσφορά μας είναι ουσιαστική, μετρημένη και αξιόπιστη. Έχει προσδώσει ρεαλισμό στις γεωργικές διαπραγματεύσεις. Ενώ οι απαιτήσεις των ΗΠΑ για τις μειώσεις των δασμών και –σε μικρότερο βαθμό– οι προτάσεις της ομάδας G20 θα ωφελούσαν αναμφίβολα αυτές τις χώρες, θα είχαν επίσης και καταστρεπτικές συνέπειες για τους δικούς μας αγρότες και για τις φτωχές χώρες στην Αφρική, την Καραϊβική και τον Ειρηνικό, μεγάλο μέρος του γεωργικού εμπορίου των οποίων θα εξαφανιζόταν, αν αποδεχόμασταν αυτές τις απαιτήσεις.
<P>
Θα επιδιώξω σθεναρά αυτά τα συμφέροντα και, όσον αφορά τη γεωργία, θα επιμείνω επίσης για μια συμφωνία και μια επέκταση ενός μητρώου γεωγραφικών δεικτών. Έτσι λειτουργούν οι πολυμερείς διαπραγματεύσεις. Πρέπει να υπάρχουν κέρδη για όλους. Αυτό σημαίνει ότι άλλοι πρέπει τώρα να ασχοληθούν σοβαρά με τη δημιουργία νέας πρόσβασης στην αγορά για τα αγαθά και τις υπηρεσίες, τα οποία είναι σημαντικά όχι μόνο για την Ευρώπη αλλά και για την παγκόσμια οικονομία και για την ανάπτυξη. Αυτό σημαίνει μείωση των βιομηχανικών δασμών, όπως εφαρμόζονται στην πραγματικότητα, και όχι μόνο μείωση των παγιοποιημένων επιπέδων που συμφωνήθηκαν πριν από 12 χρόνια στον Γύρο της Ουρουγουάης. Αυτή, εξάλλου, θα είναι η επίδραση των προτάσεών μας στη γεωργία, διότι, σε αντίθεση με πολλές αναπτυσσόμενες χώρες, οι παγιοποιημένοι και εφαρμοζόμενοι δασμοί μας είναι συνήθως οι ίδιοι.
<P>
Ολοκληρώνοντας, θα καταβάλω κάθε προσπάθεια για την επιτυχία του Χονγκ Κονγκ, για την εξασφάλιση της προόδου που σημειώσαμε και για την καθιέρωση μιας πλατφόρμας για να ολοκληρώσουμε το έργο το 2006. Πάνω από όλα, είναι σημαντικό να μην τελειώσει η διάσκεψη με πικρία. Θα υπερασπιστώ και θα εξηγήσω τις προτάσεις της Ευρώπης. Θα προωθήσω τα συμφέροντα της Ευρώπης και θα διατηρήσω τη φιλοδοξία του γύρου γενικά, επιτυγχάνοντας συναίνεση όταν και όπου αυτό είναι δυνατό να γίνει με τους διαπραγματευτικούς μας εταίρους.
<SPEAKER ID="17" LANGUAGE="" NAME="Γεώργιος Παπαστάμκος," AFFILIATION="εξ ονόματος της Ομάδας PPE-DE">
<P>
Αυτή είναι και η δική μας η εντολή. Η εντολή του Ευρωπαϊκού Λαϊκού Κόμματος, όπως αποτυπώθηκε εδώ και 7 μήνες, εγκαίρως, στο κείμενο θέσεων το οποίο υιοθέτησε το Ευρωπαϊκό Λαϊκό Κόμμα. Η εντολή αυτή αποτυπώνεται και στο σχέδιο ψηφίσματος το οποίο συζητούμε. Καλή δύναμη και καλή επιτυχία Επίτροπε, κ. Mandelson.
<SPEAKER ID="18" LANGUAGE="" NAME="" AFFILIATION="Αντιπροέδρου">
<SPEAKER ID="19" LANGUAGE="FR" NAME="Harlem Désir," AFFILIATION="εξ ονόματος της Ομάδας PSE">
<P>
   . – Κύριε Πρόεδρε, κύριε Προεδρεύων του Συμβουλίου, κύριε Επίτροπε, βρισκόμαστε στις παραμονές μιας διάσκεψης του ΠΟΕ η οποία υποτίθετο ότι θα επέτρεπε την πραγματοποίηση ενός αποφασιστικού βήματος προόδου ως προς την εφαρμογή του αναπτυξιακού προγράμματος της Ντόχα, το οποίο εγκρίθηκε το 2001, θα επέτρεπε δε να θέσουμε τους κανόνες του εμπορίου στην υπηρεσία της ανάπτυξης.
<P>
Δυστυχώς, όπως επισημάνατε, κύριε Επίτροπε, είναι τώρα σαφές ότι η διάσκεψη του Χονγκ Κονγκ δεν θα μπορέσει να καταλήξει στα προσδοκώμενα αποτελέσματα σε σχέση με τους βασικούς τομείς της διαπραγμάτευσης. Η πρόοδος που σημειώθηκε μετά τη συμφωνία πλαίσιο, η οποία συνήφθη την 1η Αυγούστου στον ΠΟΕ, υπήρξε ανεπαρκής, ενίοτε δε σχεδόν αδιόρατη. Χάθηκε πολύς πολύτιμος χρόνος και οι προσδοκίες από τη συνάντηση του Χονγκ Κονγκ τώρα μετριάζονται, ενώ οι πραγματικές αποφάσεις μετατίθενται για μεταγενέστερη διάσκεψη το 2006.
<P>
Όπως γνωρίζετε, κύριε Επίτροπε, η Παγκόσμια Τράπεζα εκπόνησε μια μελέτη η οποία καταδεικνύει ότι, αν υλοποιηθεί το πιθανό σενάριο βάσει των τρεχουσών προτάσεων των Ηνωμένων Πολιτειών και της Ευρωπαϊκής Ένωσης, τα οφέλη του γύρου της Ντόχα θα πήγαιναν για μια ακόμη φορά, όπως συνέβη και με τους προηγούμενους γύρους, κυρίως στις μεγάλες εμπορικές δυνάμεις, στις ανεπτυγμένες χώρες, ενώ τα οφέλη για τις αναπτυσσόμενες χώρες θα ανέρχονταν σε λιγότερο από 0,2 λεπτά του ευρώ κατά κεφαλήν ημερησίως, πράγμα που θα μείωνε μόλις κατά 1% τον αριθμό των φτωχών στον κόσμο.
<P>
Κύριε Επίτροπε, καλούμε τους διάφορους εμπλεκόμενους παράγοντες, περιλαμβανομένης της Ευρωπαϊκής Ένωσης, να επιδείξουν περισσότερη ευελιξία. Πιστεύω ότι στον τομέα της γεωργίας έχετε ακόμη περιθώρια ελιγμών. Για παράδειγμα, η Ομάδα μας κατέθεσε τροπολογία στην οποία ζητεί να αναληφθεί δέσμευση με συγκεκριμένο χρονοδιάγραμμα με στόχο την κατάργηση των εξαγωγικών ενισχύσεων έως το 2010. Ζητούμε, στον τομέα των βιομηχανικών δασμών, να μην εφαρμοστεί το ελβετικό πρότυπο, το οποίο υποστηρίζετε σήμερα και το οποίο δεν σέβεται την αρχή της «λιγότερης και όχι πλήρους αμοιβαιότητας». Πρέπει να αποδεχθούμε τη διατήρηση ενός ορισμένου επιπέδου προστασίας στον βιομηχανικό τομέα για τις αναπτυσσόμενες χώρες.
<SPEAKER ID="20" LANGUAGE="NL" NAME="Johan Van Hecke," AFFILIATION="εξ ονόματος της Ομάδας ALDE">
<P>
   . – Κύριε Πρόεδρε, κυρίες και κύριοι, οι προοπτικές είναι τουλάχιστον αποθαρρυντικές, διότι, όπως ανέφερε ο Επίτροπος κ. Mandelson, οφείλουμε σαφώς να συντονίσουμε τις φιλοδοξίες μας. Είναι προφανές ότι –εκτός και αν συμβεί κάποιο θαύμα– το Χονγκ Κονγκ δεν πρόκειται να οδηγήσει στην πολυπόθητη επιτυχή ολοκλήρωση των πολυμερών εμπορικών διαπραγματεύσεων. Εύχομαι μόνο να μην χρειαστεί να αλλάξει η σημασία του ονόματος «Χονγκ Κονγκ» από «ευωδιαστό λιμάνι» σε «δύσοσμο τέλμα».
<P>
Επί του παρόντος, όμως, τίθεται σε κίνδυνο η ίδια η αρχή των πολυμερών εμπορικών διαπραγματεύσεων. Είναι σοβαρός ο κίνδυνος πλήρους υπονόμευσης του Παγκοσμίου Οργανισμού Εμπορίου από ένα νέο φιάσκο στο Χονγκ Κονγκ, διότι οι εμπορικοί συνασπισμοί θα αναζητήσουν και θα εκμεταλλευτούν ευκαιρίες ενίσχυσης της πρόσβασής τους στην αγορά χρησιμοποιώντας μέσα όπως διμερείς και περιφερειακές εμπορικές συμφωνίες. Αυτό το σενάριο είναι καλύτερο, ει δυνατόν, να αποφευχθεί, διότι, ενώ οι φτωχότερες χώρες κινδυνεύουν να μετατραπούν σε θύματα αυτών των πρακτικών, η σημασία του ΠΟΕ, ο οποίος άλλωστε έχει συμβάλει στην ενίσχυση της οικονομικής μεγέθυνσης, της ανάπτυξης και της απασχόλησης τα τελευταία 50 χρόνια, δεν μπορεί και δεν πρέπει να υποβαθμίζεται, παρά το γεγονός ότι ο εν λόγω οργανισμός πρέπει επειγόντως να μεταρρυθμιστεί προκειμένου να ενισχυθεί η διαφάνεια, η αποτελεσματικότητα και, κυρίως, ο δημοκρατικός έλεγχος.
<SPEAKER ID="21" LANGUAGE="EN" NAME="Caroline Lucas," AFFILIATION="εξ ονόματος της Ομάδας Verts/ALE.">
<P>
Ο Υπουργός Εμπορίου του ΗΒ και εκπρόσωπος της βρετανικής Προεδρίας, Alan Johnson, είπε μόλις πριν λίγες εβδομάδες ότι οι αναπτυσσόμενες χώρες δεν πρέπει να υποχρεωθούν να ανοίξουν τις αγορές τους. Δήλωσε ότι «πρέπει να απορρίψουμε τη βεβιασμένη ελευθέρωση»· ωστόσο, η Επιτροπή εγκρίνει μια ιδιαιτέρως επιθετική διαπραγματευτική ατζέντα που είναι διαμετρικά αντίθετη προς αυτό. Σχετικά με την πρόσβαση σε μη γεωργικές αγορές, η Επιτροπή απαιτεί μακροπρόθεσμη ελευθέρωση που θα απειλήσει την ίδια την επιβίωση της τοπικής βιοτεχνίας σε ορισμένες αναπτυσσόμενες χώρες. Σχετικά με τις υπηρεσίες, η Επιτροπή έχει απορρίψει τελείως τις προηγούμενες δεσμεύσεις της σχετικά με τις εθελοντικές διαπραγματεύσεις για τις υπηρεσίες και τώρα απαιτεί ένα υποχρεωτικό ελάχιστο άνοιγμα της αγοράς.
<P>
Είναι άκρα ειρωνεία, Επίτροπε Mandelson, να αναφέρεται σήμερα στις εφημερίδες ότι είπατε πως η μόνη φωνή που δεν ακούστηκε μέχρι στιγμής σε αυτές τις διαπραγματεύσεις είναι η φωνή των φτωχών, όταν η ίδια η Ευρωπαϊκή Ένωση αγνοεί αυτή ακριβώς τη φωνή: τη φωνή των αφρικανικών χωρών και των άλλων χωρών ΑΚΕ, για παράδειγμα, που λένε ότι δεν θέλουν μια νέα φόρμουλα συγκριτικής αξιολόγησης στον τομέα των υπηρεσιών. Διατρέχουμε πραγματικό κίνδυνο να επαναλάβουμε τα λάθη που έγιναν στο Κανκούν. Η ΕΕ δεν καταφέρνει να ακούσει τις αναπτυσσόμενες χώρες και επιδιώκει την προώθηση της δικής της ατζέντας εργασιών με εξαιρετική αλαζονεία.
<SPEAKER ID="22" LANGUAGE="FR" NAME="Francis Wurtz," AFFILIATION="εξ ονόματος της Ομάδας GUE/NGL">
<P>
   . – Κύριε Πρόεδρε, δεν πρέπει να απελπιζόμαστε για κανέναν και για τίποτα, ακόμη και αν ο κ. Mandelson αρχίζει να πιστεύει, όπως διαβάζω, πως ό,τι και να προσφέρουμε δεν θα είναι αρκετό για εξαιρετικά ανταγωνιστικούς και επιθετικούς παραγωγούς και εξαγωγείς όπως η Βραζιλία, η Αυστραλία, η Νέα Ζηλανδία και οι Ηνωμένες Πολιτείες.
<P>
Δεν είναι, λοιπόν, υπερβολικά αργά οι 25 να επανεξετάσουν σοβαρά τη διαπραγματευτική εντολή τους, η οποία χρονολογείται κατά βάση από το 1999, πριν δηλαδή από τη διπλή αποτυχία του Σιάτλ και του Κανκούν. Ως εκ τούτου, η Ομάδα μου σας υποβάλλει δέκα προτάσεις νέων προτεραιοτήτων, οι οποίες είναι στενά συνδεδεμένες μεταξύ τους και τις οποίες θα αποκαλέσω τις δέκα εντολές για μια εναλλακτική θεώρηση των επιδιώξεων της Ευρώπης στη διεθνή σκηνή.
<P>
Καταρχάς, καθόσον αύριο είναι η παγκόσμια ημέρα για την καταπολέμηση του AIDS, θα αναφερθώ στην απαίτηση να εξευρεθεί μια οριστική λύση στο πρόβλημα της πρόσβασης στα φάρμακα στις χώρες που στερούνται δυνατοτήτων παραγωγής τους. Κατ’ αυτή την έννοια, τα εμπόδια που διαρκώς ορθώνονται στο όνομα της πνευματικής ιδιοκτησίας των βιομηχανιών είναι εγκληματικά και απαράδεκτα.
<P>
Δεύτερον, θα αναφερθώ στην επίσημη προτεραιότητα του γύρου της Ντόχα, η οποία περιθωριοποιήθηκε εντελώς εκ των πραγμάτων: στην ανάπτυξη. Η Ευρώπη προοδευτικά θυσίασε όλα τα κεκτημένα των Συμβάσεων Λομέ στον βωμό του ΠΟΕ –το σύστημα σταθεροποίησης των εσόδων από τις εξαγωγές (Stabex), το σύστημα σταθεροποίησης των εσόδων από εξαγωγές μεταλλευτικών προϊόντων (Sysmin), τη συμφωνία για τις μπανάνες, το πρωτόκολλο της ζάχαρης– προς όφελος της υπογραφής συμφωνιών ελευθέρων συναλλαγών, με επιστέγασμα τη θέσπιση θεωρήσεων για τους υπηκόους των χωρών που άλλοτε αποκαλούσαμε προνομιακούς μας εταίρους. Κατά τη γνώμη μας, εν προκειμένω απαιτείται η αντιστροφή αυτής της προσέγγισης, για να μην ξαναδούμε ποτέ τραγωδίες όπως αυτές στη Λαμπεντούσα, στη Θέουτα, στη Μελίγια ή αλλού.
<P>
Πέμπτον, πρέπει να αποκλείσουμε ρητώς την υγεία, τον πολιτισμό, τα οπτικοακουστικά μέσα, το νερό και όλες τις δημόσιες υπηρεσίες από κάθε εμπορική συμφωνία. Τασσόμαστε κατά της Γενικής Συμφωνίας για τις συναλλαγές στον τομέα των υπηρεσιών (GATS) και υπέρ του καθορισμού παγκόσμιων δημόσιων αγαθών που εξαιρούνται του πεδίου της αγοράς.
<SPEAKER ID="23" LANGUAGE="EN" NAME="Kathy Sinnott" AFFILIATION="εξ ονόματος της Ομάδας IND/DEM.">
<P>
   , Κύριε Πρόεδρε, σκεφτόμαστε την προσεχή Υπουργική Διάσκεψη στο Χονγκ Κονγκ και ακούμε ότι δεν πρέπει να περιμένουμε πολλά – με άλλα λόγια, το σχέδιο επιβραδύνεται κάπως επί του παρόντος. Αυτό μπορεί να ισχύει για το Χονγκ Κονγκ, αλλά όχι για την Ιρλανδία, όπου η βιομηχανία ζάχαρης η οποία στήριζε 3 500 οικογένειες μόλις καταστράφηκε. Μπορεί να σκεφτεί κανείς ότι πρόκειται για ένα δευτερεύον θέμα για το οποίο δεν χρειάζεται να αναστατωνόμαστε τόσο. Τι γίνεται όμως με μια μεγαλύτερη βιομηχανία, την ιρλανδική βιομηχανία βοοειδών, που ούτε κι αυτή θα επιτραπεί να σταθεί εμπόδιο στο δρόμο της παγκόσμιας επιχειρηματικής γεωργίας; Αυτό όμως δεν αποτελεί άμεση προτεραιότητα στο πλαίσιο του σχεδίου.
<SPEAKER ID="24" LANGUAGE="EN" NAME="Seán Ó Neachtain," AFFILIATION="εξ ονόματος της Ομάδας UEN">
<P>
Οι μέσοι δασμοί της ΕΕ είναι τώρα κάτω από 4%, ενώ ορισμένοι βιομηχανικοί δασμοί στην Ασία και στη Βόρεια Αμερική φθάνουν το 30%. Το συμπέρασμα είναι ότι ο Γύρος της Ντόχα πρέπει να διασφαλίσει τη μείωση των μέσων βιομηχανικών δασμών εκτός ΕΕ σε λιγότερο από 10%.
<P>
Όσον αφορά τη μεταρρύθμιση του γεωργικού συστήματος της ΕΕ, ο Επίτροπος Mandelson σημείωσε επιτυχία στη διαπραγματευτική εντολή που του δόθηκε από τις κυβερνήσεις της ΕΕ. Ήδη, πρόσφερε μια μέση μείωση 46%, η οποία θα εφαρμοστεί στους εισαγωγικούς δασμούς, αν και υπήρχε σαφής συμφωνία ότι οι μεταρρυθμίσεις της ΚΓΠ του 1999 και του 2003 προετοίμαζαν μειώσεις 36%.
<P>
Ωστόσο, δεν αναφέρομαι στις γεωργικές εξαγωγές μεγάλης κλίμακας, Επίτροπε Mandelson, αλλά στους μικρούς αγρότες στη Δυτική και στη Βορειοδυτική Ιρλανδία, οι οποίοι σύντομα θα ακολουθήσουν τον δρόμο των συναδέλφων τους που ασχολούνταν με τη ζάχαρη εκεί, των οποίων ο τομέας εξαλείφθηκε. Είναι δίκαιο αυτό; Είναι αυτό δίκαιο σύστημα; Δεν είναι και δεν μπορεί να είναι! Ο ισχυρισμός ότι θα ωφεληθούν οι αναπτυσσόμενες χώρες είναι απολύτως λανθασμένος. Οι πραγματικοί ωφελημένοι θα είναι οι μεγάλοι βαρόνοι των βοοειδών από τη Βόρεια Αμερική και άλλου. 
<SPEAKER ID="25" LANGUAGE="EN" NAME="James Hugh Allister (NI ). –" AFFILIATION="">
<P>
   Κύριε Πρόεδρε, είναι ευχάριστο να ανανεώνουμε σε αυτό το φόρουμ τη γνωριμία με τον κ. Pearson, ο οποίος υπηρέτησε με επιτυχία για αρκετό καιρό στη Βόρεια Ιρλανδία, όπως και ο Επίτροπος Mandelson.
<SPEAKER ID="26" LANGUAGE="EN" NAME="Zbigniew Zaleski (PPE-DE ). –" AFFILIATION="">
<SPEAKER ID="27" LANGUAGE="DE" NAME="Erika Mann (PSE ). –" AFFILIATION="">
<P>
Και οι δυο σας υπογραμμίσατε δικαίως την ανάγκη να προχωρήσουν οι εμπορικοί εταίροι μας, και μάλιστα σε διαφορετικούς βαθμούς. Ο Επίτροπος Mandelson υπογράμμισε ότι η προσφορά των ΗΠΑ για τη γεωργία ήρθε πολύ αργά, όμως γνωρίζουμε επίσης ότι οι νέες βιομηχανικές χώρες θα πρέπει να δώσουν ακόμα στον τομέα των υπηρεσιών και της ελευθέρωσης βιομηχανικών αγαθών δείγματα για το ότι παρουσιάζουν μία λογική δέσμη με την οποία μπορούμε να συμφωνήσουμε. Ακούγοντας ορισμένα μέλη του Σώματος έχει κανείς την εντύπωση ότι δεν έχουμε δικά μας συμφέροντα, αλλά το μόνο που μετράει είναι η εξασφάλιση των συμφερόντων άλλων χωρών.
<P>
Υπάρχουν μερικά ουσιαστικά σημεία που θέλω να θίξω. Πρώτον, ελπίζω ότι θα υιοθετήσουμε την ίδια προσέγγιση με τους προηγούμενους γύρους διαπραγματεύσεων, ότι θα διεξαγάγουμε συζητήσεις με την Επιτροπή, με τους δύο αρμοδίους Επιτρόπους και ειδικά με τον Επίτροπο Mandelson, φυσικά όμως και με το Συμβούλιο. Θα ήταν καλό να πείτε αργότερα κάτι γι’ αυτό. Γνωρίζουμε ότι διαπραγματεύεστε μέσα στο πολύ στενό πλαίσιο της εντολής που σας δόθηκε. Σε περίπτωση κρίσεως, αν αναγκαστείτε να διαπραγματευθείτε εκτός του πλαισίου της εντολής σας, καλό θα ήταν, κύριε Επίτροπε, να διεξαγάγετε διάλογο όχι μόνο με το Συμβούλιο, αλλά και με την αντιπροσωπεία του Κοινοβουλίου που θα βρίσκεται μαζί σας. Γνωρίζω βέβαια ότι δεν δεσμεύεστε να το κάνετε, αλλά θα ήταν καλό να συζητήσετε μαζί της τα θέματα αυτά.
<SPEAKER ID="28" LANGUAGE="EN" NAME="Sajjad Karim (ALDE ). –" AFFILIATION="">
<P>
   Κύριε Πρόεδρε, σε 12 ημέρες οι ηγέτες μας συνεδριάζουν στο Χονγκ Κονγκ για να συζητήσουν το Αναπτυξιακό Πρόγραμμα της Ντόχα και να έλθουν αντιμέτωποι με τη μεγαλύτερη ευκαιρία επίτευξης των Αναπτυξιακών Στόχων της Χιλιετίας για το 2015. Η μη επίτευξη συμφωνίας δεν θα αποτελέσει απλώς μια χαμένη ευκαιρία. Απειλεί την ισότητα και την ευημερία του αναπτυσσόμενου κόσμου, την ανάπτυξη και την ασφάλεια της Ευρώπης και το μέλλον του ίδιου του πολυμερούς συστήματος εμπορικών συναλλαγών.
<P>
Μέσω της εκστρατείας «Κάντε τη φτώχεια παρελθόν», ακούστηκαν οι φωνές εκατομμυρίων ανθρώπων. Είναι οργισμένοι –και δικαίως– για τους άδικους κανόνες εμπορίου που λειτουργούν εις βάρος όσων ζουν στη φτώχεια και υποστηρίζουν έντονα την ανάγκη για αλλαγή. Οι σπουδαίες χειρονομίες για το ελεύθερο εμπόριο από τους ηγέτες της ομάδας G8 στο Gleneagles πρέπει τώρα να μετατραπούν σε ευέλικτη στρατηγική διαπραγμάτευσης προκειμένου να επιτευχθεί μια δέσμη βοήθειας, εμπορίου και μείωσης των χρεών για όλους.
<P>
Η αποτυχία στο Χονγκ Κονγκ θα επιτρέψει στις ΗΠΑ και στην Ιαπωνία να αυξήσουν τις εσωτερικές ενισχύσεις που στρεβλώνουν τις εμπορικές συναλλαγές κατά έως και 5 δισεκατομμύρια δολάρια και η Ευρώπη κατά έως και 25 δισεκατομμύρια δολάρια. Για τον λόγο αυτό, ο Pascal Lamy είπε σε ένα φόρουμ αφρικανών υπουργών την περασμένη εβδομάδα ότι αυτό είναι το θέμα που διακυβεύεται και αυτός είναι ο λόγος για τον οποίο πρέπει να δεχθούμε ό,τι υπάρχει στο τραπέζι των διαπραγματεύσεων, αν και δεν είναι επαρκές.
<P>
Πριν αφήσει να καταρρεύσουν αυτές οι συνομιλίες, ο κόσμος πρέπει να αναρωτηθεί πόσες ακόμα αποτυχίες μπορεί να υποστεί ο ΠΟΕ πριν διαλυθεί. Πόση απογοήτευση ακόμα μπορεί να αντέξει πριν προκύψει ένας νέος τοπικισμός και οι φτωχότερες χώρες μείνουν πίσω; Ακούσαμε όμως ότι μια ομαλή προσγείωση είναι το μόνο που μπορούμε να ελπίζουμε για το Χονγκ Κονγκ. Μέχρι τα τέλη του 2006, η εντολή των ΗΠΑ θα λήξει και, μαζί με αυτή, θα παρέλθει και η ευκαιρία για την εξάλειψη της φτώχειας. Συνεπώς, οι αναθεωρημένες φιλοδοξίες μας για το Χονγκ Κονγκ δεν πρέπει να αφορούν μια ομαλή προσγείωση, αλλά ένα σημείο απογείωσης ή, όπως είπε ο Επίτροπος Mandelson, μια πλατφόρμα για επίτευξη αποτελεσμάτων στις αρχές του προσεχούς έτους. Σε αυτό το θέμα, κύριε Επίτροπε, είμαστε στο πλευρό σας. 
<SPEAKER ID="29" LANGUAGE="DE" NAME="Friedrich-Wilhelm Graefe zu Baringdorf (Verts/ALE ). –" AFFILIATION="">
<P>
   Κύριε Πρόεδρε, οι δηλώσεις του Προεδρεύοντος του Συμβουλίου και του Επιτρόπου Mandelson αντανακλούν ξεκάθαρα την παλιά βρετανική λογική που κάποτε αποτελούσε θεμέλιο της βρετανικής αυτοκρατορίας: μία σαφή κατανομή εργασιών, όπου τα εμπορικά αγαθά έρχονται από τις βιομηχανικές χώρες, τα φθηνά τρόφιμα από τις αποικίες και οι αγροτικές περιοχές αφήνονται στα πρόβατα.
<P>
Θα ήθελα να πω στον κ. Mandelson ότι αυτή η παραδοσιακή στάση ανήκει στο παρελθόν. Σήμερα δεν έρχεστε πια εδώ με τη δύναμη της στρατιωτικής πειθούς, αλλά με ιδεολογία και με το μέσον της ελευθέρωσης. Αυτό όμως δεν πρόκειται να λειτουργήσει διότι οι αναπτυσσόμενες χώρες υπερασπίζονται τώρα τον εαυτό τους, προβάλλουν τα συμφέροντά τους και αντιπαραθέτουν στην πνευματική ιδιοκτησία που θέλουμε να τους πουλήσουμε με τη μορφή υπερτιμημένων υπηρεσιών τη δική τους πολιτισμική, κοινωνική και οικολογική ιδιοκτησία, καθώς και το δικαίωμά τους στα βασικά είδη διατροφής.
<P>
Αυτό είναι το είδος της συνεισφοράς που μπορούμε να προσφέρουμε, αν όμως θεωρούμε, κύριε Mandelson, ότι μπορούμε να αγοράσουμε τα αποθέματά τους σε τιμές κάτω από το όριο της φτώχειας, τότε θα κάνουμε ακόμη μεγαλύτερη την πείνα τους. Το εμπόριο δεν γεμίζει το στομάχι και κάνει πλούσιους μόνον εκείνους που κερδίζουν από αυτό – κυρίως πολυεθνικές εταιρίες που δεν υπάρχουν στις αναπτυσσόμενες χώρες. 
<SPEAKER ID="30" LANGUAGE="DE" NAME="Helmuth Markov (GUE/NGL ). –" AFFILIATION="">
<P>
Η συμφωνία TRIPS χρήζει μεταρρύθμισης. Εκατομμύρια άνθρωποι πεθαίνουν κάθε χρόνο επειδή το TRIPS δεν τους επιτρέπει την πρόσβαση στα φάρμακα που χρειάζονται και αντί γι’ αυτό βοηθά τους φαρμακευτικούς ομίλους επιχειρήσεων να μεγιστοποιούν τα κέρδη τους. Ένα πράγμα που θεωρούμε σημαντικό είναι η εφαρμογή της αρχής της πρόληψης στις εισαγωγές τροφίμων. Όταν κάποιες χώρες και οι λαοί τους απορρίπτουν την παραγωγή και τις εισαγωγές γενετικά τροποποιημένων οργανισμών ή κρέατος που περιέχει ορμόνες, ο ΠΟΕ θα πρέπει να αποδέχεται την απόφαση αυτή. Κανένας εμπορικός κανόνας, οποιουδήποτε είδους, δεν πρέπει να παρεμποδίζει το κυριαρχικό τους δικαίωμα να λάβουν μια τέτοια απόφαση.
<SPEAKER ID="31" LANGUAGE="EN" NAME="Nigel Farage (IND/DEM ). –" AFFILIATION="(Χειροκροτήματα από την Ομάδα IND/DEM)">
<P>
   Κύριε Πρόεδρε, η σκέψη αυτή δεν είναι δημοφιλής εδώ, αλλά ίσως πρέπει να πούμε λίγα καλά λόγια για τις Ηνωμένες Πολιτείες Αμερικής. Εξάλλου, αυτή η χώρα έκανε μια καταπληκτική πρόταση: κατέθεσε την πρόταση στο τραπέζι της διαπραγμάτευσης, δήλωσε προετοιμασμένη να προχωρήσει σε μεγάλες μειώσεις των γεωργικών επιδοτήσεων, δήλωσε προετοιμασμένη να προχωρήσει σε σημαντικές μειώσεις των δασμών για τα γεωργικά προϊόντα και προκάλεσε την Ευρωπαϊκή Ένωση να καταθέσει αντίστοιχη πρόταση. Τώρα, εκτιμώ ότι υπάρχει μεγάλη αλλαγή στην Ουάσινγκτον, τα επιχειρήματα για το ελεύθερο εμπόριο υπερισχύουν, αλλά εμείς, θα μπούμε στο παιχνίδι αυτό; Λοιπόν, ο κ. Mandelson κατέστησε ήδη σαφές ότι δεν πρόκειται να παίξουμε αυτό το παιχνίδι. Όπως δήλωσε ο Pascal Lamy, η πρόταση των ΗΠΑ ήταν πέντε φορές πιο φιλόδοξη από την απάντηση της ΕΕ. Τώρα, για το αν μιλά η Ευρωπαϊκή Ένωση ή αν πρόκειται για την άτοπη γαλλική επιρροή στην πολιτική εμπορίου, δεν είμαι βέβαιος.
<P>
Εντούτοις, όλα αυτά με βάζουν σε σκέψεις, διότι το περασμένο Σαββατοκύριακο διεξήχθη μια διάσκεψη της Κοινοπολιτείας. Το ένα τρίτο του παγκόσμιου πληθυσμού εκπροσωπήθηκε σε αυτή τη διάσκεψη και ζητούσε από τον κ. Μπλερ μια εμπορική συμφωνία. Αλλά ο κ. Μπλερ όφειλε να πει ότι δεν μπορούσε να κάνει τίποτα, διότι οι Βρετανοί δεν εκπροσωπούνται – ότι όλα διευθετούνται από τον κ. Mandelson στις Βρυξέλλες και ότι εκείνος μιλά εξ ονόματος και των 25 χωρών.
<SPEAKER ID="32" LANGUAGE="IT" NAME="Roberta Angelilli (UEN ). –" AFFILIATION="">
<SPEAKER ID="33" LANGUAGE="PL" NAME="Jan Tadeusz Masiel (NI )." AFFILIATION="">
<P>
Εύχομαι στον Επίτροπο Mandelson κάθε επιτυχία στο Χονγκ Κονγκ, αλλά όχι με κάθε κόστος, όπως ο ίδιος δήλωσε. Αν πρόκειται να θυσιαστεί ο γεωργικός τομέας της ΕΕ, ο οποίος είναι πιο ευάλωτος στα νέα κράτη μέλη, τουλάχιστον ας ωφεληθούν από αυτό οι αναπτυσσόμενες χώρες. Οι πλούσιες χώρες δεν πρέπει να αντλήσουν κέρδη από οποιαδήποτε θυσία της πολωνικής γεωργίας και της πολωνικής ζάχαρης. 
<SPEAKER ID="34" LANGUAGE="ES" NAME="Daniel Varela Suanzes-Carpegna (PPE-DE ). –" AFFILIATION="">
<P>
Μετά τη σύσταση μιας κοινοβουλευτικής Επιτροπής Εξωτερικού Εμπορίου το 1979, αυτό το Κοινοβούλιο έχει παρακολουθήσει στενά τις διαπραγματεύσεις στους κόλπους του ΠΟΕ, στέλνοντας αντιπροσωπείες από το 1988, ιδιαίτερα τώρα που διαθέτουμε μία συγκεκριμένη Επιτροπή Εξωτερικού Εμπορίου. Το Ευρωπαϊκό Κοινοβούλιο ενισχύει επομένως τον ρόλο που διαδραματίζει η Ευρωπαϊκή Ένωση στο πλαίσιο της παγκοσμιοποίησης, καταβάλλοντας ταυτόχρονα προσπάθειες για να αυξήσει τη διαφάνεια των δραστηριοτήτων αυτού του Οργανισμού.
<P>
Μετά τις αποτυχίες του Σιάτλ και του Κανκούν, τώρα είναι ο ρόλος του ΠΟΕ που διακυβεύεται. Όπως μας είπε ο Επίτροπος Mandelson, το Χονγκ Κονγκ θα είναι δύσκολο αλλά όχι αδύνατο, και επομένως η προσέγγιση πρέπει να γίνει με έναν συνδυασμό ρεαλισμού και φιλοδοξίας. Όπως είπαν και άλλοι ομιλητές, δεν μπορούμε να επιτρέψουμε άλλη μία αποτυχία.
<SPEAKER ID="35" LANGUAGE="EN" NAME="Glenys Kinnock (PSE ). –" AFFILIATION="">
<P>
   Κύριε Πρόεδρε, θέλω να ενημερώσω τον Προεδρεύοντα του Συμβουλίου και τον Επίτροπο ότι με ενδιαφέρον διάβασα μια παράγραφο στα συμπεράσματα που εγκρίθηκαν από το Συμβούλιο Γενικών Υποθέσεων την περασμένη εβδομάδα, η οποία ανέφερε ότι υπήρχε ισχυρή δέσμευση στις ανάγκες των αναπτυσσόμενων χωρών και ειδικά των λιγότερο αναπτυγμένων χωρών, και ότι το Συμβούλιο υποστήριζε ένα φιλόδοξο πρόγραμμα ανάπτυξης στο Χονγκ Κονγκ. Σχεδόν παράλληλα, ολοκληρωνόταν η λήψη μιας απόφασης για την πραγματοποίηση δραστικών αλλαγών στο καθεστώς ζάχαρης που ισχύει στην Ευρωπαϊκή Ένωση εδώ και πολλά χρόνια. Αυτές οι δραστικές αλλαγές θα έχουν τεράστιες επιπτώσεις, ειδικά στις 18 χώρες του πρωτοκόλλου ζάχαρης, καθώς και στις λιγότερο αναπτυγμένες χώρες. Αντίστοιχα, την περασμένη εβδομάδα λήφθηκαν επίσης αποφάσεις οι οποίες θα καταστρέψουν χιλιάδες ζωές στις χώρες που εξαρτώνται από την παραγωγή μπανάνας, τους παραδοσιακούς προμηθευτές μας.
<P>
Όταν λέτε αυτά τα πράγματα στο Συμβούλιο, πώς μπορείτε να κάνετε ταυτόχρονα το αντίθετο; Αποφασίστηκε στο Συμβούλιο Γεωργίας η χορήγηση 80 δισεκατομμυρίων ευρώ στους ευρωπαίους παραγωγούς ζάχαρης. Συγκρίνετε αυτό το ποσό με τα μηδαμινά 40 δισεκατομμύρια ευρώ που δίνονται –ελπίζουμε, διότι επί του παρόντος παραμένουν εικονικά χρήματα– στις χώρες ΑΚΕ. Στην πραγματικότητα, θα χάσουν περισσότερα σε βοήθεια για την κατεργασία από όσα είμαστε έτοιμοι να τους προσφέρουμε για να τους βοηθήσουμε στη μετάβασή τους από αυτή την κατάσταση.
<P>
Στη σύνοδο του Συμβουλίου, η Επίτροπος Fischer Boel δήλωσε ότι πίστευε πως αυτή η μεταρρύθμιση θα ενίσχυε τη θέση της. Πραγματικά δεν το πιστεύω αυτό. Σήμερα το πρωί, ο Επίτροπος Mandelson και εγώ παραβρεθήκαμε σε μια σύσκεψη της ομάδας G90, όπου ακούσαμε ειδικά τα παράπονα των χωρών ΑΚΕ. Αν η Επίτροπος Fischer Boel εκτιμά ότι έχει ενισχύσει τη θέση της στις διαπραγματεύσεις με τις αναπτυσσόμενες χώρες μετά την απόφαση που λήφθηκε για τη ζάχαρη την περασμένη εβδομάδα, τότε δεν ξέρω ακριβώς σε ποιον πλανήτη ζει.
<P>
Αυτό που νιώσαμε στη σύσκεψη της G90 σήμερα το πρωί –και ο Επίτροπος Mandelson θα το βεβαιώσει αυτό– ήταν ένα φοβερό αίσθημα θυμού και προδοσίας. Γνωρίζω ότι ο Επίτροπος δεν είναι υπεύθυνος για την κατανομή της βοήθειας που χρειάζονται αυτές οι χώρες, αλλά κάτι πρέπει να γίνει προκειμένου να ανακτηθεί η εμπιστοσύνη στο σύντομο χρονικό διάστημα που έχουμε στη διάθεσή μας από τώρα μέχρι το Χονγκ Κονγκ. 
<SPEAKER ID="36" LANGUAGE="" NAME="" AFFILIATION="Αντιπροέδρου">
<SPEAKER ID="37" LANGUAGE="LT" NAME="Danutė Budreikaitė (ALDE )." AFFILIATION="">
<SPEAKER ID="38" LANGUAGE="DA" NAME="Margrete Auken (Verts/ALE )." AFFILIATION="">
<P>
Θέλω επίσης να ευχαριστήσω τον κ. Désir για τις εποικοδομητικές τροπολογίες του. Η πρόταση για ταχεία κατάργηση των γεωργικών ενισχύσεων των βιομηχανοποιημένων χωρών είναι ιδιαιτέρως εποικοδομητική. Η ΕΕ πρέπει να αντιληφθεί ότι οι αναπτυσσόμενες χώρες έχουν ανάγκη να συνεχίσουν την ενίσχυση της παραγωγής τους, ενώ εμείς πρέπει να καταργήσουμε σταδιακά τις ενισχύσεις μας. Η γεωργία είναι, ωστόσο, το αδύναμο σημείο αυτού του ψηφίσματος. Δεν ζητείται η μείωση των κοινοτικών τελωνειακών δασμών στα γεωργικά προϊόντα, ενώ δεν εκφράζεται στήριξη προς την τελευταία προσφορά του κ. Mandelson.
<SPEAKER ID="39" LANGUAGE="SV" NAME="Jonas Sjöstedt (GUE/NGL )." AFFILIATION="">
<SPEAKER ID="40" LANGUAGE="NL" NAME="Bastiaan Belder (IND/DEM )." AFFILIATION="">
<P>
Καλώ τον Επίτροπο Mandelson να καταβάλει κάθε δυνατή προσπάθεια ώστε να καταστεί δυνατή η επίτευξη συμβιβασμού· προκειμένου, όμως, να συμβεί αυτό, οι άλλοι μεγάλοι εμπορικοί συνασπισμοί, περιλαμβανομένων των Ηνωμένων Πολιτειών και της Βραζιλίας, πρέπει επίσης να αναλάβουν δράση. Στο Χονγκ Κονγκ, όλοι οι διαπραγματευόμενοι πρέπει να επιδείξουν πολιτική βούληση για την επίτευξη προόδου· άλλωστε, ένας αποτυχημένος εμπορικός γύρος θα έχει μόνο ηττημένους. 
<SPEAKER ID="41" LANGUAGE="SK" NAME="Peter Baco (NI )." AFFILIATION="">
<SPEAKER ID="42" LANGUAGE="SV" NAME="Christofer Fjellner (PPE-DE )." AFFILIATION="">
<P>
Οι γεωργικές διαπραγματεύσεις είναι επίσης –ίσως και πρωτίστως– ηθικό ζήτημα, καθόσον αποτελούν προϋπόθεση της ανάπτυξης πολλών φτωχών χωρών. Γι’ αυτό είναι πολύ κρίμα που αυτές ακριβώς οι διαπραγματεύσεις εμποδίζουν την πρόοδο στις διαπραγματεύσεις όσον αφορά τόσο τα βιομηχανικά προϊόντα όσο και τις συναλλαγές στον τομέα του εμπορίου, οι οποίες είναι τόσο σημαντικές για την Ευρώπη. Όλοι όσοι υποστηρίζουν ότι ο Επίτροπος Mandelson έχει ήδη προχωρήσει υπερβολικά και θεωρούν ότι δεν μπορούμε να ελευθερώσουμε περαιτέρω τη γεωργία πρέπει να αντιληφθούν ότι οι πολιτικές τους έχουν υψηλό κόστος και ότι η Ευρώπη –η μεγαλύτερη εμπορική δύναμη του κόσμου– θα καταβάλει βαρύ τίμημα για την αδυναμία απόκτησης πρόσβασης σε νέες αγορές. Δεν πρέπει να λησμονούμε ότι το 70% της τρέχουσας ανάπτυξης της Ευρώπης δεν αντιστοιχεί στη γεωργία αλλά στον τομέα των υπηρεσιών. Μοιάζει παράδοξο το γεγονός ότι η χώρα που αρνείται να προσφέρει περισσότερα στις διαπραγματεύσεις όσον αφορά τόσο τη γεωργία όσο και τις υπηρεσίες είναι η χώρα που διαθέτει σήμερα τους μεγαλύτερους παγκόσμιους παράγοντες στον τομέα των υπηρεσιών. Αυτή πρέπει πρώτη να αναγνωρίσει την ανάγκη επίτευξης προόδου στο Χονγκ Κονγκ.
<P>
Οι πολιτικοί και ΜΚΟ, όπως η ATTAC, που προσπαθούν σήμερα να εμποδίσουν τις διαπραγματεύσεις το πράττουν εις βάρος των φτωχών. Η μείωση της ελευθέρωσης του εμπορίου και η αύξηση των ποσοστώσεων και των δασμών, ή η δυνατότητα των αναπτυσσόμενων χωρών να κρύβονται πίσω από τείχη προστατευτισμού, ωφελούν τους ήδη προνομιούχους, όμως αυτό που έχουν ανάγκη οι λαοί –οι καταναλωτές των φτωχών χωρών– είναι επενδύσεις. Πρέπει να τους προσφέρουμε τα ίδια δικαιώματα σε μειωμένους δασμούς και τιμές που απολαμβάνουν και οι καταναλωτές της Ευρώπης. Αν μπορέσουμε να καταλήξουμε σε συμφωνία για ουσιαστική ελευθέρωση του εμπορίου, οι ευρωπαίοι καταναλωτές θα αισθανθούν τη διαφορά στις τσέπες τους. Αν δεν τα καταφέρουμε, θα πρόκειται για ζήτημα ζωής και θανάτου. 
<SPEAKER ID="43" LANGUAGE="FR" NAME="Stéphane Le Foll (PSE )." AFFILIATION="">
<SPEAKER ID="44" LANGUAGE="SV" NAME="Carl Schlyter (Verts/ALE )." AFFILIATION="">
<P>
Όταν ο κ. Επίτροπος μιλά για «ορισμένους τομείς» αναφέρεται στην πραγματικότητα σε 93 από 163 τομείς οι αγορές των οποίων πρέπει να ανοίξουν υποχρεωτικά. Τι είδους συγκριτική αξιολόγηση είναι αυτή; Μήπως δεν είναι ένας τρόπος να σπρώξουμε αυτές τις χώρες ακόμη περισσότερο στο τέλμα της φτώχειας; Δεν αντιλαμβάνομαι καν πώς χρησιμοποιείται ο όρος «συγκριτική αξιολόγηση» σε αυτό το πλαίσιο. Δώστε τους τη δυνατότητα αυτοδιάθεσης. Το σωστό είναι να τους δοθούν περιθώρια κατάρτισης δικών τους πολιτικών. Είναι καιρός να πάψουμε να απαιτούμε τη λήψη μέτρων ως αντάλλαγμα και, απεναντίας, να αρχίσουμε να προσφέρουμε· απευθύνω, λοιπόν, έκκληση στον Επίτροπο Mandelson να επιστρατεύσει το καλύτερο χριστουγεννιάτικο πνεύμα του στο Χονγκ Κονγκ και να προσφέρει με ευχαρίστηση, χωρίς να θέτει ως προϋπόθεση την παροχή ανταλλαγμάτων. 
<SPEAKER ID="45" LANGUAGE="IT" NAME="Giuseppe Castiglione (PPE-DE ). –" AFFILIATION="">
<P>
Ωστόσο, όταν η Ευρωπαϊκή Κοινότητα ενέκρινε τη μεταρρύθμιση Fischler σχετικά με την κοινή γεωργική πολιτική, εξηγήσαμε στους αγρότες μας ότι επρόκειτο για μια αναγκαία μεταρρύθμιση προκειμένου να προσέλθουμε στις διαπραγματεύσεις του Γύρου της Ντόχα με μια αξιόπιστη και ακλόνητη θέση στη διεθνή σκηνή. Οι θυσίες που επιβάλαμε στους αγρότες μας με αυτήν τη μεταρρύθμιση και οι συνέπειές της δεν έχουν σταθεροποιηθεί ακόμη. Μολαταύτα, η Επιτροπή, αντί να επισημαίνει στους εταίρους μας τις προσπάθειες που έχουμε καταβάλει ήδη, παρουσιάζει μια νέα διαπραγματευτική πρόταση με την οποία θέτει υπό συζήτηση την ΚΓΠ και επιβάλλει στους αγρότες μας νέες αποσταθεροποιητικές θυσίες με δυσβάστακτες για αυτούς αλλαγές. Για τη διασφάλιση καλύτερης πρόσβασης στην αγορά, η Επιτροπή προτείνει μειώσεις των τιμών, οι οποίες αφήνουν απροστάτευτους τους παραγωγούς μας σε έναν πολύ σκληρό ανταγωνισμό από τα εισαγόμενα προϊόντα.
<SPEAKER ID="46" LANGUAGE="ES" NAME="Javier Moreno Sánchez (PSE ). –" AFFILIATION="">
<P>
   Κυρία Πρόεδρε, κύριε Επίτροπε, κυρίες και κύριοι, κύριε Προεδρεύων του Συμβουλίου: αναφορικά με την παγκοσμιοποίηση, ο Πρόεδρος Ricardo Lagos είπε πρόσφατα σε αυτό ακριβώς το Κοινοβούλιο ότι το πολυμερές γίνεται τελικά τοπική πολιτική.
<P>
Ο χρόνος πιέζει: ο Γύρος πρέπει να λήξει το 2006 ώστε να μπορέσει να περάσει εν τάχει από το Κογκρέσο των Ηνωμένων Πολιτειών το συντομότερο δυνατό. Το ποδήλατο του ΠΟΕ δεν μπορεί να πέσει πάνω σε τοίχο το 2007, όταν λήξει η διαπραγματευτική εντολή που χορηγήθηκε στην κυβέρνηση Μπους από το Κογκρέσο.
<SPEAKER ID="47" LANGUAGE="HU" NAME="Béla Glattfelder (PPE-DE )." AFFILIATION="">
<P>
   – Αρκετοί ομιλητές έχουν ήδη αναφερθεί στην τεράστια σημασία των γεωργικών θεμάτων ενόψει του γύρου της Ντόχα. Η Ευρωπαϊκή Ένωση δεν μπορεί να θυσιάσει τη γεωργία προς όφελος των διαπραγματεύσεων στον ΠΟΕ, ενώ έχει ήδη βοηθήσει σημαντικά τις αναπτυσσόμενες χώρες – για παράδειγμα, το 85% των αφρικανικών εξαγωγών τροφίμων καταλήγει στην Ευρωπαϊκή Ένωση. Εντούτοις, πρέπει επίσης να προσθέσουμε ότι η Ευρωπαϊκή Ένωση οφείλει να τηρήσει θετική στάση και στις γεωργικές διαπραγματεύσεις, διότι δεν μπορεί να περιοριστεί σε μια αμυντική θέση. Πρέπει να προσπαθήσουμε να διασφαλίσουμε την ένταξη στο ρυθμιστικό σύστημα του ΠΟΕ για το εμπόριο γεωργικών προϊόντων κανόνων σχετικά με την ορθή μεταχείριση των ζώων, την προστασία του περιβάλλοντος και την προστασία της γεωγραφικής προέλευσης, καθόσον αυτό είναι προς όφελος τόσο των ευρωπαίων γεωργών όσο και των ευρωπαίων καταναλωτών. Το έργο του κ. Peter Mandelson δεν είναι καθόλου εύκολο στις διαπραγματεύσεις, καθότι καλείται να προσπαθήσει να διασφαλίσει ότι τα αποτελέσματα των διαπραγματεύσεων θα είναι ευνοϊκά και για τα 25 κράτη μέλη, ενώ τα επιμέρους οφέλη για τα διάφορα κράτη μέλη μας πρέπει να είναι ισορροπημένα. Ο γύρος της Ντόχα είναι αναπτυξιακός γύρος, και θα ήταν απαράδεκτο τα αποτελέσματα να ωφελήσουν μόνο τα κράτη μέλη με πιο ανεπτυγμένη βιομηχανία, πλήττοντας τα λιγότερο ανεπτυγμένα και πιο φτωχά κράτη μέλη, τα οποία εξαρτώνται περισσότερο από τις γεωργικές δραστηριότητες, κάνοντας δηλαδή τους πλούσιους πλουσιότερους και τους φτωχούς φτωχότερους. Κάτι τέτοιο θα ήταν απολύτως απαράδεκτο, ιδίως τώρα που η βρετανική Προεδρία έχει προτείνει τη μείωση των κονδυλίων των ταμείων συνοχής κατά 10%.
<SPEAKER ID="48" LANGUAGE="DE" NAME="Paul Rübig (PPE-DE ). –" AFFILIATION="">
<P>
Θα ήθελα να ευχαριστήσω θερμά τον κ. Pearson, και ιδιαίτερα τον Επίτροπο Mandelson διότι έδειξαν πως συνειδητοποιούν το γεγονός ότι η επίτευξη συμφωνίας στον γύρο του ΠΟΕ σημαίνει πρώτα απ’ όλα πολλή δουλειά. Απαιτείται καλή και προσεκτική προετοιμασία, ανάπτυξη μιας στρατηγικής και, τέλος, η επίτευξη ενός αποτελέσματος που θα ικανοποιεί όλους τους ενδιαφερομένους. Ασφαλώς θα είναι πολύ δύσκολο να επιτευχθεί μια κατάσταση από την οποία όλοι θα είναι κερδισμένοι, δεν είναι όμως αδύνατο. Το χειρότερο δυνατό σενάριο για όλους τους ενδιαφερομένους είναι να επιστρέψουμε από το Χονγκ Κονγκ φέρνοντας το μήνυμα ότι δεν επιτύχαμε τίποτα και ότι όλα θα συνεχίσουν όπως μέχρι σήμερα. Ασφαλώς μπορούμε να θεωρήσουμε δεδομένο ότι αν όλα μείνουν όπως ήταν, τίποτα δεν θα είναι όπως πριν και ότι θα διατρέχουμε κίνδυνο να προκαλέσουμε έναν νέο εμπορικό πόλεμο.
<P>
Αυτό το είδαμε στην περίπτωση της διαμάχης για τον χάλυβα, όταν ξαφνικά τα τηλέφωνα στο Σώμα πήραν φωτιά επειδή μας τηλεφωνούσαν οι επιχειρήσεις και οι συνδικαλιστικές οργανώσεις για να μας πουν ότι έπρεπε να απολύσουν εκατοντάδες και χιλιάδες ανθρώπων, αφού η αύξηση των δασμών κατά 100% καθιστούσε αδύνατες τις εξαγωγές. Οπωσδήποτε, το ένα τρίτο των θέσεων εργασίας μας εξαρτάται από τις εξαγωγές και αυτές που πλήττονται περισσότερο είναι οι μικρές και μεσαίες επιχειρήσεις, που απασχολούν τα δύο τρίτα των εργαζομένων μας, οι οποίοι με τη σειρά τους καταβάλλουν το 80% των φόρων.
<SPEAKER ID="49" LANGUAGE="NL" NAME="Albert Jan Maat (PPE-DE )." AFFILIATION="">
<P>
Οι συνάδελφοι σε αυτό το Σώμα πρέπει να αντιληφθούν ότι, επί του παρόντος, το 80% των τροφίμων που εξάγονται από την Αφρική προορίζονται για την Ευρωπαϊκή Ένωση. Γιατί λοιπόν υποστηρίζεται ότι η Ευρώπη δεν κάνει τίποτε για τις αναπτυσσόμενες χώρες; Γιατί; Αυτό ισχύει μήπως και για τη βρετανική Προεδρία; Η βρετανική ημερήσια διάταξη, και ειδικότερα η περαιτέρω μεταρρύθμιση της ευρωπαϊκής γεωργίας, δεν θα αποτελέσει την ημερήσια διάταξη των διαπραγματεύσεων του Χονγκ Κονγκ. Εφαρμόσαμε ένα ευρύ πρόγραμμα μεταρρυθμίσεων της ευρωπαϊκής γεωργίας το 2003, και αυτό είναι υπεραρκετό.
<P>
Έχουμε πράξει περισσότερα από κάθε άλλο εμπορικό συνασπισμό στον κόσμο και γι’ αυτό αναμένω από τον βρετανό διαπραγματευτή μας, τον κ. Mandelson, να υπερασπιστεί την ευρωπαϊκή ήπειρο, καθώς και τις μεταρρυθμίσεις που έχουν ήδη θεσπιστεί, τις αποφάσεις που έχουν ληφθεί και τίποτε περισσότερο. Οφείλει επίσης να διασφαλίσει ότι το παγκόσμιο εμπόριο θα διεξάγεται με θεμιτό και δίκαιο τρόπο – και σε αυτό περιλαμβάνεται και η γεωργία. Αυτό πρέπει να αναμένουμε από έναν διαπραγματευτή και, συνεπώς, είναι προτιμότερο να μην επιτευχθεί καν συμφωνία, παρά η συμφωνία που θα επιτευχθεί να είναι ελαττωματική. 
<SPEAKER ID="50" LANGUAGE="EN" NAME="Ian Pearson," AFFILIATION="Προεδρεύων του Συμβουλίου">
<P>
Το βασικό μήνυμα που λαμβάνω από αυτή τη συζήτηση είναι ότι πρέπει να διατηρήσουμε το επίπεδο της φιλοδοξίας μας για το σύνολο του γύρου. Πρέπει να υποστηρίξουμε τη δέσμη μέτρων για τις αναπτυσσόμενες χώρες που περιγράφεται από τον Επίτροπο Mandelson και αυτό πρέπει να θεωρηθεί ως προκαταβολή για αυτά που θα ακολουθήσουν και όχι ως τελική συμφωνία.
<P>
Δεν πρέπει να υποτιμούμε τα οφέλη του εμπορίου στον αναπτυσσόμενο κόσμο. Δείτε μόνο πού βρισκόταν η Νότια Κορέα τη δεκαετία του 1950 –μια χώρα με παρόμοιο επίπεδο εσόδων με αυτό του μέσου όρου στην Αφρική– και συγκρίνετε αυτή την κατάσταση με την κατάσταση στην οποία βρίσκεται σήμερα ως αποτέλεσμα του εμπορίου. Δείτε την Κίνα, η οποία τα τελευταία 20 χρόνια έβγαλε το ένα τρίτο ενός δισεκατομμυρίου ανθρώπων από την ακραία φτώχεια ως αποτέλεσμα του εμπορίου. Τα αποτελέσματα είναι εντυπωσιακά. Ο στόχος μας πρέπει να είναι να ανοίξουμε την πόρτα στις οικονομίες του αναπτυγμένου κόσμου για τις λιγότερο αναπτυγμένες χώρες. Αυτός είναι ο σκοπός της δέσμης της ΕΕ.
<P>
Εντούτοις, δεν πρέπει να υποτιμούμε τα οφέλη ενός φιλόδοξου γύρου εμπορίου ούτε για την Ευρωπαϊκή Ένωση. Όπως δήλωσε ο Επίτροπος Mandelson, τα οφέλη για τις υπηρεσίες και την πρόσβαση σε μη γεωργικές αγορές, αν επιτύχουμε ένα ισορροπημένο αποτέλεσμα στον γύρο, θα ωφελήσουν την οικονομία της ΕΕ και την παγκόσμια οικονομία γενικά.
<P>
Υπάρχουν δύσκολα θέματα σε αυτόν τον γύρο εμπορίου. Ακούσαμε για τη ζάχαρη, για τις μπανάνες, για το βαμβάκι: όλα αυτά χρήζουν εσωτερικής συζήτησης και θα αποτελέσουν μέρος των διαπραγματεύσεων. Ως βρετανική Προεδρία, υποστηρίζουμε πλήρως την Επιτροπή και τις διαπραγματευτικές της τακτικές στο γύρο. Ο Επίτροπος Mandelson κατέθεσε μια σοβαρή προσφορά που απαιτεί σοβαρή μελέτη από όλες τις χώρες. Τώρα πρέπει να δούμε πρόοδο στην πρόσβαση σε μη γεωργικές αγορές, στις υπηρεσίες, από την πλευρά της Βραζιλίας, της Ινδίας και από άλλες χώρες.
<SPEAKER ID="51" LANGUAGE="EN" NAME="Peter Mandelson," AFFILIATION="Μέλος της Επιτροπής.">
<P>
   Κυρία Πρόεδρε, η παρατήρηση με την οποία συμφωνώ περισσότερο προήλθε από τον βουλευτή που ανέφερε ότι ασφαλώς δεν είναι εύκολο για τον Επίτροπο να προσπαθεί να συγκεράσει τα συμφέροντα, τις απόψεις και τις πολιτικές 25 κρατών μελών και στη συνέχεια να προσαρμόσει αυτές τις απόψεις στα 129 μέλη του ΠΟΕ – χωρίς εμάς τους 25, φυσικά.
<P>
Υπάρχει επίσης σημαντικό δημόσιο ενδιαφέρον για αυτό τον γύρο διαπραγματεύσεων. Είμαι ευγνώμων στον Bob Geldof που δημοσιοποίησε την ηλεκτρονική μου διεύθυνση, η οποία έχει μπλοκάρει αυτή τη στιγμή από 100 000 μηνύματα περίπου από πολίτες που μου εύχονται καλή επιτυχία στο Χονγκ Κονγκ. Είμαι βέβαιος ότι το έκανε με την καλύτερη πρόθεση. Γνωρίζω ότι όσοι μίλησαν σήμερα το απόγευμα μίλησαν εξ ονόματος και εξέφρασαν αυτή την κοινή γνώμη. Χαιρετίζω και τιμώ το κοινό κοινοβουλευτικό ψήφισμα σχετικά με τον Γύρο της Ντόχα, το οποίο συντάχθηκε. Το θεωρώ ισχυρό σημάδι υποστήριξης για την Επιτροπή και για την προσέγγισή μου στον γύρο. Ανέκαθεν καλωσόριζα την καθοδήγηση και τη σοφία του Ευρωπαϊκού Κοινοβουλίου και θα συνεχίσω να το κάνω στο Χονγκ Κονγκ και μετά από αυτό.
<P>
Λυπάμαι που ο συμπατριώτης μου, κ. Farage, δεν παρέμεινε στην Αίθουσα. Φαντάζομαι ότι έχει πολύ πιεστικό πρόγραμμα με πολλές υποχρεώσεις. Δυστυχώς, στο μίσος του για όλα τα ευρωπαϊκά πράγματα, έφθασε σε κάποια υπερβολή με την περιγραφή και την επιδοκιμασία της γεωργικής προσφοράς που κατέθεσαν οι ΗΠΑ. Εκ πρώτης όψεως, η προσφορά για την πρόσβαση στην αγορά των ΗΠΑ είναι πράγματι φιλόδοξη. Αλλά είναι επίσης στρατηγική και άκρως ουτοπική, όπως φαντάζομαι ότι οι ΗΠΑ γνωρίζουν. Όσον αφορά τις εσωτερικές ενισχύσεις, η προσφορά των ΗΠΑ –την οποία χαιρέτησα θερμά τότε και συνεχίζω να το κάνω– δεν είναι τόσο φιλόδοξη όσο φάνηκε. Δεν παρουσιάζει πραγματικές μειώσεις στα πραγματικά επίπεδα δαπανών. Μειώνει τα δαπανών, αλλά αυτό, φυσικά, δεν είναι το ίδιο. Το βασικό πρόγραμμα εσωτερικών ενισχύσεων, οι επιδοτήσεις αντικυκλικής εξομάλυνσης παραμένουν ανεπηρέαστες από τις προτάσεις που κατέθεσαν οι Ηνωμένες Πολιτείες.
<P>
Ωστόσο, σε αυτό τον γύρο είναι πολύ σημαντικό να τεθεί σε ορθές βάσεις η γεωργία. Ο Γύρος της Ουρουγουάης ασχολήθηκε περιορισμένα με την προστασία της γεωργίας. Συνεπώς, αναπόφευκτα, η γεωργία αποτελεί εστιακό σημείο του Γύρου της Ντόχα. Αλλά, ας μην παραβλέπουμε το γεγονός ότι τα μεγαλύτερα οφέλη από την άποψη της ευημερίας για όλες τις αναπτυσσόμενες χώρες θα έρθουν από την ελευθέρωση, όχι της γεωργίας, αλλά των βιομηχανικών αγαθών, τα οποία αντιστοιχούν στο 75% του εμπορίου των αναπτυσσόμενων χωρών και στους περισσότερους από τους δασμούς που αυτά πληρώνουν. Για το λόγο αυτό, τούτος ο γύρος δεν πρέπει να αφορά μόνο τη γεωργία. Πρέπει να είναι ισορροπημένος.
<P>
Ο κ. Désir είχε δίκιο για τη γεωργική ελευθέρωση. Φυσικά, η γεωργική ελευθέρωση θα ωφελήσει ορισμένες αναπτυσσόμενες χώρες. Οι άκρως ανταγωνιστικοί γεωργικοί εξαγωγείς στον αναπτυσσόμενο κόσμο, όπως η Βραζιλία και η Αργεντινή, είναι οι αναπτυσσόμενες χώρες που θα αποτελέσουν τους βασικούς δικαιούχους. Αλλά οι μεγαλύτεροι νικητές στα περισσότερα σενάρια της γεωργικής απελευθέρωσης θα είναι όσοι βρίσκονται στον αναπτυγμένο κόσμο, και όχι στον αναπτυσσόμενο, περιλαμβανομένων μεγάλων γεωργικών εξαγωγέων όπως η Αυστραλία και η Νέα Ζηλανδία. Αυτά δεν είναι δικές μου απόψεις, αλλά προέρχονται από την πρόσφατη δημοσίευση της Παγκόσμιας Τράπεζας.
<P>
Τέλος, σχετικά με το θέμα της ζάχαρης, εκτιμώ ότι η κ. Kinnock είχε δίκιο στην περιγραφή της οργής που επικρατεί στις χώρες ΑΚΕ. Υπάρχει πράγματι μια πραγματική προσφορά 40 εκατομμυρίων ευρώ και έκανα λάθος όταν είπα, όπως πληροφορήθηκα σήμερα το πρωί, ότι αυτό το ποσό συμφωνήθηκε με τις χώρες ΑΚΕ. Υπάρχει βεβαίως μια προβλεπόμενη ισορροπία ανάμεσα σε αυτά που προσφέρονται στο πρόγραμμα δράσης για τη ζάχαρη προς τις χώρες ΑΚΕ και σε αυτά που προσφέρουμε στους δικούς μας εγχώριους παραγωγούς ζάχαρης. Πριν καταλήξουμε σε τελικά συμπεράσματα σχετικά με αυτό το θέμα, πρέπει να εξετάσουμε τις επιπτώσεις των όσων προσφέρουμε. Αλλά, σχετικά με το θέμα των δημοσιονομικών πιστώσεων, ασφαλώς προσβλέπουμε στο Συμβούλιο και στο Κοινοβούλιο, διότι υπάρχουν αντικρουόμενες απόψεις και ιδέες για το θέμα αυτό τόσο στο Συμβούλιο όσο και στο Κοινοβούλιο.
<SPEAKER ID="52" LANGUAGE="" NAME="Πρόεδρος." AFFILIATION="Γραπτές δηλώσεις (άρθρο 142)">
<P>
   Στο τέλος της συζήτησης ανακοινώνω ότι έλαβα έξι προτάσεις ψηφίσματος που υποβλήθηκαν σύμφωνα με το άρθρο 103, παράγραφος 2 του Κανονισμού.
<P>
Η ψηφοφορία θα διεξαχθεί αύριο στις 11.00.
<SPEAKER ID="53" LANGUAGE="PT" NAME="Pedro Guerreiro (GUE/NGL )." AFFILIATION="">
<P>
   – Ο κ. Mandelson, ο οποίος ηγείται των συνομιλιών στο πλαίσιο του «γύρου της Ντόχα» στον Παγκόσμιο Οργανισμό Εμπορίου εξ ονόματος του Συμβουλίου και της Επιτροπής, κατάφερε να διατηρήσει ανέπαφες τις φιλοδοξίες του υπέρ της ελευθέρωσης του διεθνούς εμπορίου, παρά την υποχώρηση των προσδοκιών όσον αφορά τα αποτελέσματα της διάσκεψης κορυφής του Χονγκ Κονγκ.
<P>
Οι φιλοδοξίες τις οποίες εκφράζει –ή μάλλον αυτές που ορίζονται στη διαπραγματευτική εντολή– ταυτίζονται με τις φιλοδοξίες τις οποίες επανέλαβαν οι επικεφαλής της βιομηχανίας στη δήλωσή τους της 21ης Νοεμβρίου, στην οποία ζητούσαν την περαιτέρω ελευθέρωση της γεωργίας και την πρόσβαση των βιομηχανικών προϊόντων και υπηρεσιών στις αγορές, προσφέροντας εγγυήσεις ότι ο γύρος των συνομιλιών θα ολοκληρωθεί πριν από τα τέλη του 2006. Αυτή η ελευθέρωση έχει οδηγήσει απλώς σε επιδείνωση των ανισοτήτων, γεγονός το οποίο επιβεβαιώνει η τελευταία έκθεση του Προγράμματος Ανάπτυξης του ΟΗΕ.
<SPEAKER ID="54" LANGUAGE="EN" NAME="Alyn Smith (Verts/ALE ). –" AFFILIATION="">
<P>
   Η ΕΕ μπορεί να αποτελέσει μια μαζική δύναμη για το καλό του κόσμου στο Χονγκ Κονγκ, ωστόσο, ακόμα δεν μπορούμε να ενώσουμε τις φωνές μας ούτε κατά διάνοια. Όπως διαπιστώσαμε εμείς στη Σκωτία μόλις φέτος το καλοκαίρι, όταν εκατοντάδες χιλιάδες πολίτες διαδήλωναν στους δρόμους του Εδιμβούργου πριν από τη διάσκεψη κορυφής της G8, ο λαός της Ευρώπης περιμένει δράση, όχι άλλα θερμά λόγια. Δυστυχώς, γίνεται όλο και πιο φανερό ότι στους τομείς στους οποίους η ΕΕ μπορεί να συνδράμει σημαντικά, εμείς θα συνεχίσουμε τις σχιζοφρενικές πολιτικές μας, οι οποίες μόνο υποβαθμίζουν την εικόνα της ΕΕ στα μάτια του αναπτυσσόμενου κόσμου. 
<SPEAKER ID="55" LANGUAGE="" NAME="Πρόεδρος." AFFILIATION="">
<SPEAKER ID="56" LANGUAGE="EN" NAME="Pearson," AFFILIATION="Προεδρεύων του Συμβουλίου">
<P>
Χαιρετίζω το ενδιαφέρον του Ευρωπαϊκού Κοινοβουλίου για το θέμα αυτό – όπως έδειξαν η δημόσια ακρόαση εδώ στις 12 Σεπτεμβρίου και τα διάφορα ψηφίσματα που εγκρίνατε σχετικά.
<P>
Γνωρίζω από τη θέση μου ως Υπουργός του ΗΒ ότι υπάρχει μεγάλη κοινοβουλευτική και δημόσια ανησυχία σχετικά με τα ανθρώπινα δικαιώματα στην Καμπότζη, το Λάος και το Βιετνάμ. Φέτος, για παράδειγμα, εγώ και οι συνάδελφοί μου έχουμε λάβει μέχρι στιγμής πάνω από 100 επιστολές από βρετανούς βουλευτές σχετικά με την κατάσταση των ανθρωπίνων δικαιωμάτων μόνο για το Βιετνάμ και πρόκειται για ένα θέμα που συζητείται σε τακτική βάση στο Κοινοβούλιο του ΗΒ.
<P>
Η αλήθεια είναι ότι αυτό δεν συμβαίνει στην Καμπότζη σήμερα. Το Συμβούλιο ανησυχεί για τις πρόσφατες εξελίξεις που έπληξαν τη δημοκρατική αντιπολίτευση. Κατανοώ ότι κι εσείς συμμερίζεστε αυτή την ανησυχία, κρίνοντας από το ψήφισμά σας για την Καμπότζη τον Μάρτιο και από την ενημέρωση του Sam Rainsy, του ηγέτη της αντιπολίτευσης της Καμπότζης, στη δημόσια ακρόαση που πραγματοποιήθηκε εδώ στις 12 Σεπτεμβρίου. Ο κ. Rainsy επισκέφθηκε αρκετές χώρες της ΕΕ, περιλαμβανομένης και της δικής μου. Το Συμβούλιο εξέφρασε την ανησυχία του για το θέμα αυτό πολλές φορές πρόσφατα· για παράδειγμα, στις 15 Φεβρουαρίου, σχετικά με την αναστολή της κοινοβουλευτικής ασυλίας τριών μελών της αντιπολίτευσης και πάλι στις 19 Αυγούστου για τις ποινές φυλάκισης που επιβλήθηκαν σε μέλη του κόμματος του Sam Rainsy. Ανησυχούμε ιδιαιτέρως για την κατάσταση του Cheam Channy, ο οποίος βρίσκεται στη φυλακή. Η τρόικα της ΕΕ εξέφρασε την ανησυχία της για την υπόθεσή του απευθείας στην κυβέρνηση της Καμπότζης πολύ πρόσφατα στις 11 Νοεμβρίου, κατά τη διάρκεια ενός διαβήματος για την ελευθερία της έκφρασης.
<P>
Οι επαφές του Συμβουλίου με τις αρχές του Λάος είναι περιορισμένες. Εντούτοις, μπορώ να βεβαιώσω τους αξιότιμους βουλευτές ότι αξιοποιείται κάθε ευκαιρία που δίνεται για να εκφράσουμε τις ανησυχίες μας για θέματα ανθρωπίνων δικαιωμάτων και διακυβέρνησης. Για παράδειγμα, αυτό έκαναν οι επικεφαλής της αποστολής της ΕΕ με τον Υπουργό Εξωτερικών του Λάος στις 10 Νοεμβρίου. Μας ενθαρρύνουν ορισμένα πρόσφατα θετικά μηνύματα, για παράδειγμα στον τομέα της θρησκευτικής ελευθερίας, καθώς και η δημιουργία ενός τμήματος ανθρωπίνων δικαιωμάτων στο Υπουργείο Εξωτερικών στο Λάος.
<P>
Η επόμενη συνάντηση θα πραγματοποιηθεί στις 12 Δεκεμβρίου, αλλά εκμεταλλευόμαστε και άλλες ευκαιρίες για να εκφράσουμε τις ανησυχίες μας σχετικά με τα ανθρώπινα δικαιώματα. Για παράδειγμα, οι επιεφαλής της αποστολής της τρόικα της ΕΕ εξέφρασαν τις ανησυχίες τους κατά τη διάρκεια επίσκεψής τους στα Κεντρικά Υψίπεδα την περασμένη εβδομάδα. Αυτές οι επισκέψεις είναι πολύ σημαντικές: δίνουν τη δυνατότητα στους αρχηγούς της αποστολής να διαπιστώσουν εκ του σύνεγγυς την κατάσταση των εθνοτικών μειονοτήτων, περιλαμβανομένων και όσων επέλεξαν να επιστρέψουν στα Κεντρικά Υψίπεδα από την Καμπότζη. Για τον λόγο αυτό, το Συμβούλιο θα συνεχίσει να πιέζει για ελεύθερη πρόσβαση των διπλωματών και των διεθνών οργανισμών. Χαιρετίζουμε την αυξημένη συνεργασία του Βιετνάμ με την Ύπατη Αρμοστεία του ΟΗΕ για τους Πρόσφυγες, για παράδειγμα στο πλαίσιο της τριμερούς συμφωνίας με την Καμπότζη, και χαιρετίζουμε επίσης τα μηνύματα ότι αυτοί οι ορεσίβιοι πρόσφυγες που επέστρεψαν από την Καμπότζη έτυχαν καλής αντιμετώπισης. Θα συνεχίσουμε να παρακολουθούμε αυτό το θέμα από πολύ κοντά και να εργαζόμαστε σκληρά μέσω δράσεων αναπτυξιακής βοήθειας για τη βελτίωση των βιοτικών συνθηκών των εθνοτικών μειονοτήτων στην περιοχή.
<P>
Χρησιμοποιούμε τις επαφές μας με τις αρχές του Βιετνάμ για να εκφράσουμε επίσης θέματα ατομικού προβληματισμού. Η ΕΕ διατηρεί έναν κατάλογο φυλακισμένων και κρατουμένων και δράττεται κάθε ευκαιρίας για να θίξει το θέμα της κράτησης και της αντιμετώπισης των ατόμων που περιλαμβάνονται σε αυτό τον κατάλογο. Με ικανοποίηση μπορώ να αναφέρω απτή πρόοδο στο θέμα αυτό. Το Συμβούλιο χαιρετίζει την απελευθέρωση, μέχρι στιγμής το 2005, 12 ατόμων του καταλόγου. Πρόκειται για θετικά βήματα και ελπίζουμε η τάση να συνεχιστεί. Χαιρετίζουμε επίσης τη συμφωνία του Βιετνάμ να επισκεφθεί η ΕΕ δύο από τα άτομα του καταλόγου –τον Thich Quang Do και τον Than Van Truong– ώστε να εκτιμήσουμε την κατάστασή τους. Εντούτοις, 22 άτομα παραμένουν στον κατάλογο και θα συνεχίσουμε να ζητούμε την πρόωρη απελευθέρωσή τους.
<P>
Και εδώ, υπήρξαν ορισμένα πρόσφατα στοιχεία επιφυλακτικής αισιοδοξίας. Χαιρετίζουμε το Διάταγμα για την Πίστη και τη Θρησκεία του 2004 και τις φετινές οδηγίες του Πρωθυπουργού για τον προτεσταντισμό ως μετριοπαθή βήματα προόδου. Θέλουμε τώρα να επιταχυνθεί η εφαρμογή αυτής της νομοθεσίας, η οποία θα μειώσει τους περιορισμούς που ισχύουν για τις μη αναγνωρισμένες θρησκευτικές ομάδες και θα τους επιτρέψει να καταχωρηθούν. Το Βιετνάμ πρέπει να θέσει τέλος στην επίσημη παρενόχληση των μη αναγνωρισμένων θρησκευτικών ομάδων.
<SPEAKER ID="57" LANGUAGE="EN" NAME="Ján Figeľ," AFFILIATION="Μέλος της Επιτροπής.">
<P>
Πρώτον, όσον αφορά το Λάος, οι ελευθερίες του λόγου, του συνέρχεσθαι και του συνεταιρίζεσθαι παραμένουν περιορισμένες και οι ανεξάρτητες τοπικές οργανώσεις που βασίζονται στην κοινωνία των πολιτών δεν επιτρέπονται. Οι συνθήκες στις φυλακές είναι ιδιαίτερα σκληρές και ένας μικρός αριθμός κρατουμένων λόγω πεποιθήσεων βρίσκονται ακόμα στη φυλακή, όπως για παράδειγμα, οι υπόλοιποι τέσσερις ηγέτες του κινήματος της 26ης Οκτωβρίου 1999. Από την άλλη πλευρά, τα δύο τελευταία χρόνια, και ειδικά το 2005, η κατάσταση βελτιώθηκε. Οι αυθαίρετες συλλήψεις πολιτών του Λάος φαίνεται ότι είναι λιγότερο συχνές και από τα μέσα του 2004 δεν έχει αναφερθεί καμία περίπτωση θρησκευτικής δίωξης.
<P>
Σχετικά με την κατάσταση των μοναχών στο Λάος, η Επιτροπή θα ήθελε να επαναλάβει ότι στο Λάος δεν υπάρχει καθεαυτό μειονοτικό πρόβλημα σχετικά με τους μοναχούς. Υπάρχουν περίπου 350 000 μοναχοί στο Λάος και εκπροσωπούνται σε όλα τα επίπεδα της κοινωνίας, καθώς και στην Εθνική Συνέλευση και στην κυβέρνηση. Εντούτοις, υπάρχουν ορισμένες ομάδες ανταρτών, οι οποίες αποτελούνται από 1 000 έως 3 000 άτομα, κυρίως μοναχούς, που συνεχίζουν να αντιτίθενται στην κυβέρνηση του Λάος.
<P>
Σχετικά με αυτές τις ομάδες, η κατάσταση έχει βελτιωθεί σημαντικά τους τελευταίους μήνες μετά από απευθείας διαπραγματεύσεις ανάμεσα στον στρατό του Λάος και τις ομάδες των ανταρτών. Από τον Μάρτιο του 2004, περισσότερα από 1 300 άτομα, κυρίως γυναίκες, παιδιά και ηλικιωμένοι, βγήκαν από τη ζούγκλα και επανεντάχθηκαν και επανεγκαταστάθηκαν. Σύμφωνα με αξιόπιστη τοπική πηγή πληροφοριών, δεν σημειώθηκαν δολοφονίες, κακομεταχειρίσεις ή διώξεις.
<P>
Όσον αφορά το Βιετνάμ, οι περιορισμοί που έχουν τεθεί στις έξι αναγνωρισμένες θρησκευτικές οργανώσεις και η έλλειψη θρησκευτικής ελευθερίας για τις μη αναγνωρισμένες ομάδες εξακολουθούν να αποτελούν αντικείμενο σοβαρού προβληματισμού. Η κατάσταση είναι ιδιαίτερα δύσκολη για την εθνοτική μειονότητα των Προτεσταντών στα Κεντρικά και στα Βόρεια Υψίπεδα και για τους μη αναγνωρισμένους Βουδιστές, τις οργανώσεις Hoa Hao και Cao Dai.
<P>
Στην περίπτωση της Καμπότζης, οι τάσεις όσον αφορά τα ανθρώπινα δικαιώματα και τη δημοκρατία είναι πιο ανησυχητικές. Πρόσφατα γεγονότα, όπως η άρση της κοινοβουλευτικής ασυλίας τριών μελών του αντιπολιτευτικού κόμματος Sam Rainsy και η καταδίκη δύο μελών του, αυξάνουν αναμφίβολα τον σκεπτικισμό σχετικά με τη δέσμευση των δύο κομμάτων της κυβέρνησης συνασπισμού σε ένα πραγματικά πλουραλιστικό δημοκρατικό σύστημα. Επιτείνουν επίσης τις ανησυχίες σχετικά με την αρμοδιότητα και την ανεξαρτησία της δικαστικής εξουσίας της Καμπότζης. Συνιστούν περαιτέρω αποδυνάμωση της αντιπολίτευσης και κινδυνεύουν να καθυστερήσουν τη συνεχιζόμενη εξέλιξη της δημοκρατικής διαδικασίας στη χώρα.
<P>
Γενικά, η Επιτροπή εγείρει ανησυχίες σχετικά με τα ανθρώπινα δικαιώματα τακτικά και με συνέπεια στην Καμπότζη, στο Λάος και στο Βιετνάμ. Αυτό γίνεται μέσω των ad hoc διαβημάτων της τρόικα της ΕΕ και σε συναντήσεις σε πολιτικό επίπεδο και σε επίπεδο εμπειρογνωμόνων, περιλαμβανομένων των κοινών επιτροπών που συγκροτούνται στο πλαίσιο των Συμφωνιών της Ευρωπαϊκής Κοινότητας με αυτές τις χώρες.
<SPEAKER ID="58" LANGUAGE="EN" NAME="Charles Tannock," AFFILIATION="εξ ονόματος της Ομάδας PPE-DE">
<P>
   Κυρία Πρόεδρε, και οι τρεις χώρες της πρώην Ινδοκίνας καταστράφηκαν από τον πόλεμο και τώρα, δυστυχώς, υφίστανται πολιτική καταδυνάστευση. Εδώ και αρκετά χρόνια, άρχισαν να ενσωματώνονται στην παγκόσμια οικονομική κοινότητα. Ωστόσο, στο Βιετνάμ, για παράδειγμα, οι πολίτες διώκονται ακόμα για τις θρησκευτικές τους πεποιθήσεις και πρακτικές. Ενώ θεωρητικά το σύνταγμα του Βιετνάμ προβλέπει θρησκευτική ελευθερία, τα δικαστήρια της χώρας σπάνια ερμηνεύουν τους νόμους υπέρ της προστασίας του δικαιώματος του ατόμου στη θρησκευτική ελευθερία. Την ίδια στιγμή που η κομμουνιστική κυβέρνηση τονίζει τη φτώχεια που επικρατεί και ζητεί ενίσχυση από την ΕΕ, η πρεσβεία της στην Καμπέρα, για παράδειγμα, λέγεται ότι δαπάνησε σχεδόν ένα εκατομμύριο δολάρια Αυστραλίας για τον εορτασμό των 60 ετών κομμουνιστικής τυραννίας.
<P>
Πρόσφατα, το Υπουργείο Εξωτερικών των ΗΠΑ αποφάσισε να διατηρήσει τη χώρα στον κατάλογο των «χωρών ιδιαίτερης ανησυχίας», καθώς το Βιετνάμ εγκαινίασε μια εκστρατεία κατά των θρησκευτικών κοινοτήτων το καλοκαίρι που πέρασε. Η αστυνομία και ο στρατός κατέστρεψαν δέκα σπίτια Καθολικών στην επαρχία Quang Ngai. Επιπλέον, τοπικοί αξιωματούχοι καταδυνάστευσαν ειδικά τους Ορεσίβιους, τον λαό της φυλής των λόφων. Ο πληθυσμός στα Κεντρικά Υψίπεδα υποφέρει σε μεγάλο βαθμό όπως και ο καθολικός λαός Χμονγκ και οι οπαδοί της Μενονιτικής εκκλησίας στη χώρα. Το Βιετνάμ εξακολουθεί να περιορίζει τον Τύπο και εποπτεύει στενά τους χρήστες του Διαδικτύου.
<P>
Η Καμπότζη, η οποία υπέφερε φοβερά από μαζικούς βομβαρδισμούς κατά τη διάρκεια του πολέμου και από την απερίγραπτη, φονική βαναυσότητα των Ερυθρών Χμερ, υπόκειται τώρα στην αυξανόμενη απολυταρχική κυριαρχία του Πρωθυπουργού, Hun Sen, ο οποίος συνέλαβε και άσκησε διώξεις για συκοφαντία κατά επικριτών του που τον κατηγόρησαν ότι πούλησε εδάφη στο Βιετνάμ κατά τις πρόσφατες διαπραγματεύσεις για τα σύνορα προκειμένου, φυσικά, να φιμώσει την πολιτική αντιπολίτευση στην Καμπότζη. Καλώ την Ταϊλάνδη να μην εκδώσει όσους αναζητούν καταφύγιο στα εδάφη της.
<P>
Στο Λάος, μέλη του Φοιτητικού Κινήματος για τη Δημοκρατία κρατούνται στη φυλακή από το 1999. Υπάρχει απόλυτος έλεγχος των έντυπων και ηλεκτρονικών μέσων ενημέρωσης και έγιναν προσπάθειες να διακοπεί το Διαδίκτυο με προβλήματα εμπορίας ανθρώπων και εξαναγκασμού στην πορνεία. Ο πληθυσμός των Χμονγκ ζει υπό καθεστώς μόνιμου φόβου για επιθέσεις από στρατιώτες του Λάος. Χαιρετίζω την παρουσία της βασιλικής οικογένειας του Λάος, η οποία παρευρίσκεται σήμερα εδώ, στο θεωρείο των επισήμων. 
<SPEAKER ID="59" LANGUAGE="ES" NAME="María Elena Valenciano Martínez-Orozco," AFFILIATION="εξ ονόματος της Ομάδας PSE">
<P>
Στο Λάος, όπως ανέφεραν πολύ σωστά το Συμβούλιο και η Επιτροπή, υπάρχουν ακόμη κρατούμενοι λόγω πεποιθήσεων και ολόκληρος ο πληθυσμός Xμονγκ εξακολουθεί να διώκεται στα δάση σε μία απολύτως απάνθρωπη κατάσταση.
<SPEAKER ID="60" LANGUAGE="NL" NAME="Jules Maaten," AFFILIATION="εξ ονόματος της Ομάδας ALDE">
<P>
   . – Κυρία Πρόεδρε, στις 3 Φεβρουαρίου 2005 ήρθη η κοινοβουλευτική ασυλία του Sam Rainsy και δύο μελών του κόμματός του, των Chea Poch και Cheam Channy, στην Καμπότζη. Ο Sam Rainsy ζει έκτοτε εξόριστος στη Γαλλία ενώ ο Chea Poch έχει επίσης διαφύγει από τη χώρα. Ο Cheam Channy συνελήφθη την ίδια ημέρα από τη στρατιωτική αστυνομία. Οι πρόσφατες συλλήψεις, όχι μόνο πολιτικών αλλά και δημοσιογράφων, συνδικαλιστών και άλλων μελών της κοινωνίας των πολιτών, καταδεικνύουν την επιδείνωση της κατάστασης όσον αφορά τις ατομικές και πολιτικές ελευθερίες στην εν λόγω χώρα.
<P>
Καλώ την Επιτροπή και το Συμβούλιο να συνεχίσουν να εγείρουν το πρόβλημα της κατάστασης των μελών του κόμματος του Sam Rainsy ενώπιον των καμποτζιανών αρχών. Μια χώρα στην οποία οι δραστηριότητες ενός κόμματος της αντιπολίτευσης καταστέλλονται σε τέτοιο βαθμό πρέπει να καλείται να λογοδοτήσει και να αναλάβει τις ευθύνες της.
<P>
Θέλω επίσης να καλέσω την Επιτροπή και το Συμβούλιο να ξεκινήσουν ανεξάρτητη έρευνα σχετικά με την εφαρμογή της συνθήκης ειρήνης του Παρισιού. Το προσεχές έτος θα συμπληρωθούν 15 χρόνια από τον τερματισμό της πολιτικής σύγκρουσης στην Καμπότζη βάσει της συνθήκης του Παρισιού, η οποία προέβλεπε, μεταξύ άλλων, ένα σύνταγμα το οποίο θα κατοχύρωνε βασικές αρχές όπως ο σεβασμός των ανθρωπίνων δικαιωμάτων και των θεμελιωδών ελευθεριών. Η εν λόγω συμφωνία προέβλεπε επίσης τη λήψη αποτελεσματικών μέτρων για την αποτροπή της διολίσθησης της χώρας σε παλαιότερες πολιτικές και πρακτικές.
<P>
Στο Βιετνάμ, υπάρχουν θετικές πληροφορίες σχετικά με την οικονομική πρόοδο της χώρας, γεγονός που πρέπει να χαιρετιστεί. Θετικό είναι επίσης το γεγονός ότι τον Νοέμβριο του 2004 το Βιετνάμ φιλοξένησε σεμινάριο της ΕΕ σχετικά με τη θανατική ποινή. Παρά ταύτα, το 2004 τουλάχιστον 82 άτομα εκτελέστηκαν και 115 καταδικάστηκαν σε θάνατο, ενώ οι πραγματικοί αριθμοί ενδέχεται να είναι μεγαλύτεροι, καθόσον το Βιετνάμ χειρίζεται τα στοιχεία σχετικά με τη θανατική ποινή ως κρατικό μυστικό. Μέχρι στιγμής, το 2005 έχουν επιβεβαιωθεί 24 εκτελέσεις, ενώ 78 άτομα έχουν καταδικαστεί σε θάνατο. Στο ίδιο πλαίσιο, θέλω επίσης να αναφέρω τις διώξεις εις βάρος της Ενωμένης Βουδιστικής Εκκλησίας του Βιετνάμ, οι οποίες ενδιαφέρουν άμεσα τον συνάδελφό μου Marco Pannella. Καλώ την Επιτροπή και το Συμβούλιο να απευθύνουν έκκληση στις αρχές του Βιετνάμ να καταργήσουν οριστικά τη θανατική ποινή και, εν πάση περιπτώσει, εν αναμονή μιας τέτοιας εξέλιξης, η Ευρωπαϊκή Ένωση πρέπει να απευθύνει έκκληση για απαγόρευση των εκτελέσεων και μείωση του αριθμού των αδικημάτων που επισύρουν τη θανατική ποινή.
<P>
Στο Λάος, παρότι δεν έχουν αναφερθεί εκτελέσεις τα τελευταία 11 χρόνια, εξακολουθεί να ισχύει η θανατική ποινή και το 2005 τουλάχιστον επτά άτομα, μεταξύ αυτών και μια γυναίκα, έχουν καταδικαστεί σε θάνατο.
<P>
Γενικώς, θέλω να καλέσω το Συμβούλιο να συμπεριλάβει επίσης τα ανθρώπινα δικαιώματα στο ευρύτερο πλαίσιο των σχέσεων μεταξύ της Ευρώπης και των χωρών της Ένωσης Κρατών της Νοτιοανατολικής Ασίας (ASEAN), αν και εξυπακούεται ότι οι σχέσεις μας δεν περιορίζονται σε αυτόν τον τομέα. Έχουμε οικονομικές και πολιτικές σχέσεις· αγωνιζόμαστε από κοινού κατά της τρομοκρατίας και του εμπορίου ναρκωτικών· υπάρχουν επιστημονικές ανταλλαγές και πολλά άλλα. Κατά τη γνώμη μου, πρέπει να διευρύνουμε και όχι να περιορίσουμε το εύρος των θεμάτων στα οποία συνεργαζόμαστε με τις χώρες ASEAN. Ιδίως ενόψει της εμφάνισης της Κίνας και της Ινδίας στο προσκήνιο, το Βιετνάμ είναι ο συνδετικός κρίκος στις σχέσεις μας με την Ασία, όμως τα ανθρώπινα δικαιώματα πρέπει να αποτελούν αναπόσπαστο τμήμα αυτής της σχέσης. Εκφράζω την ικανοποίησή μου διότι η Επιτροπή και το Συμβούλιο έχουν επίσης καταστήσει σαφές αυτό το μήνυμα, και πρέπει αναμφίβολα να συνεχίσουμε προς την ίδια κατεύθυνση. Στο θέμα αυτό συμφωνώ πλήρως με την πολιτική της Ομάδας μου. 
<SPEAKER ID="61" LANGUAGE="ES" NAME="Raül Romeva i Rueda," AFFILIATION="εξ ονόματος της Ομάδας Verts/ALE">
<P>
Στην Καμπότζη, όπως έχει λεχθεί, δεν είναι μόνο οι επιθέσεις στον δημοκρατικό πλουραλισμό –αυθαίρετες διώξεις και κρατήσεις αρκετών ηγετών– που είναι ανησυχητικές, αλλά επίσης, όπως επεσήμανε η κ. Valenciano, η διπλά ανησυχητική κατάσταση των γυναικών και των παιδιών σε αυτή τη χώρα.
<P>
Για όλους αυτούς τους λόγους πιστεύω ότι είναι λογικό, επίκαιρο και απαραίτητο να καλέσουμε για άλλη μία φορά την Επιτροπή, καθώς και το Συμβούλιο, να παρακολουθούν εκ του σύνεγγυς αυτά τα γεγονότα και να προωθούν τις ομάδες εργασίας των ανθρωπίνων δικαιωμάτων που βρίσκονται ήδη στο Λάος και στο Βιετνάμ. Χαίρομαι που ακούω από την Επιτροπή ότι αυτές λειτουργούν, αλλά θα επιμείνουμε στο ότι όχι μόνο πρέπει να λειτουργούν σωστά, αλλά ότι πρέπει και να δίνουν αναφορά. Και ένα από τα θεσμικά όργανα στα οποία πρέπει να δίνουν αναφορά είναι ακριβώς αυτό το Κοινοβούλιο. Το ζητούμε αυτό εδώ και αρκετό καιρό και το κάνουμε επίσης στο πλαίσιο της συζήτησης μιας άλλης έκθεσης: της έκθεσης Agnoletto σχετικά με τη δημοκρατική ρήτρα.
<SPEAKER ID="62" LANGUAGE="PL" NAME="Ryszard Czarnecki (NI )." AFFILIATION="">
<P>
Οι θρησκευτικές διώξεις τις οποίες υφίστανται οι βουδιστές και οι χριστιανοί στο Βιετνάμ είναι ιδιαιτέρως ανησυχητικές. Βουδιστές και χριστιανοί ηγέτες κρατούνται σε στρατόπεδα αναμόρφωσης, ενώ μόνο κατά τη διάρκεια αυτού του μήνα συνελήφθησαν 84 μοναχοί. Οι εν λόγω μοναχοί ανήκουν στην Ενωμένη Βουδιστική Εκκλησία, η λειτουργία της οποίας έχει απαγορευθεί επί 24 χρόνια και η περιουσία της έχει κατασχεθεί. Ο ρωμαιοκαθολικός ιερέας Pham Minh Tri βρίσκεται στη φυλακή για πολλά χρόνια.
<SPEAKER ID="63" LANGUAGE="EN" NAME="Simon Coveney (PPE-DE ). –" AFFILIATION="">
<P>
   Κυρία Πρόεδρε, χαιρετίζω αυτή τη συζήτηση. Στις 12 Σεπτεμβρίου 2005, η Υποεπιτροπή του Κοινοβουλίου για τα Ανθρώπινα Δικαιώματα διεξήγαγε ακρόαση για την Καμπότζη, το Λάος και το Βιετνάμ, όπως επεσήμαναν οι προηγούμενοι ομιλητές. Για τους μη πληροφορημένους, η συζήτηση ήταν ιδιαίτερα διαφωτιστική ως προς τις τρέχουσες παραβιάσεις των ανθρωπίνων δικαιωμάτων, τους περιορισμούς των ελευθεριών και της πολιτικής και θρησκευτικής καταπίεσης, με διαφορετικές αναφορές από κάθε χώρα. Αυτή η πρόταση ακολουθεί προηγούμενα ψηφίσματα και έντονα διατυπωμένες παραγράφους της ετήσιας έκθεσης για τα ανθρώπινα δικαιώματα που εκπόνησε το Κοινοβούλιο πέρυσι. Η πρόταση καλεί τις αρχές και των τριών χωρών να σημειώσουν πρόοδο σε ειδικούς τομείς.
<P>
Αυτά δεν είναι παράλογα αιτήματα. Είναι συνεπή με το σύστημα αξιών της ΕΕ όσον αφορά την προώθηση των ανθρωπίνων δικαιωμάτων και της δημοκρατίας. Η ΕΕ διατηρεί επίσημους δεσμούς και με τις τρεις χώρες, με συμφωνίες συνεργασίας με την Καμπότζη και το Λάος το 1997 και με το Βιετνάμ το 1995. Όλες αυτές οι συμφωνίες περιέχουν ρήτρες για τον σεβασμό των ανθρωπίνων δικαιωμάτων. Πρέπει να σημαίνουν κάτι και πρέπει να υπάρχουν συνέπειες όταν αυτές παραβιάζονται επανειλημμένως. 
<SPEAKER ID="64" LANGUAGE="" NAME="" AFFILIATION="Αντιπροέδρου">
<SPEAKER ID="65" LANGUAGE="EN" NAME="Glyn Ford (PSE ). –" AFFILIATION="">
<P>
Η Καμπότζη –στην οποία ήμουν ο επικεφαλής εκλογικός παρατηρητής για το Ευρωπαϊκό Κοινοβούλιο στις τελευταίες εκλογές– είναι σαφώς μια προβληματική δημοκρατία. Είναι πολύ σαφές ότι το Λαϊκό Κόμμα της Καμπότζης κέρδισε αυτές τις εκλογές. Εντούτοις, ο τρόπος που αντιμετώπισε τον Sam Rainsy και άλλα μέλη του κόμματός του είναι απολύτως απαράδεκτος και το Συμβούλιο και η Επιτροπή πρέπει να συνεχίσουν να τονίζουν αυτό το μήνυμα.
<P>
Το πραγματικό πρόβλημα, κατά τη γνώμη μου, έγκειται στο Λάος, το οποίο είναι ένα απολυταρχικό και βασικά μη μεταρρυθμισμένο καθεστώς, όπου τίθενται όρια στην ελευθερία της έκφρασης, στην ελευθερία του Τύπου, στην ελευθερία του συνεταιρίζεσθαι και στη θρησκευτική ελευθερία και δεν υπάρχει αποτελεσματική πολιτική αντιπολίτευση. Θυμάμαι τον συνάδελφό μου Olivier Dupuis, πρώην βουλευτή του Ευρωπαϊκού Κοινοβουλίού, που συνελήφθη στο Λάος και κήρυξε απεργία πείνας λόγω της ανικανότητας να διανεμηθεί υλικό σε αυτή τη χώρα. Στη συνέχεια, η συνάδελφός μου, κ. Morgan, θα αναφερθεί στην κατάσταση του πληθυσμού Lao-Hmong στο Λάος, η οποία είναι ιδιαιτέρως δύσκολη.
<SPEAKER ID="66" LANGUAGE="EN" NAME="James Hugh Allister (NI ). –" AFFILIATION="">
<P>
   Κυρία Πρόεδρε, υπάρχει πραγματικά νόημα στη συζήτησή μας για τα ανθρώπινα δικαιώματα σε αυτές τις χώρες, αν η ΕΕ δεν είναι έτοιμη να λάβει μέτρα για τη μη τήρηση του όρου των διμερών συμφωνιών της με την Καμπότζη, το Βιετνάμ και το Λάος ότι ο σεβασμός των ανθρωπίνων δικαιωμάτων αποτελεί προϋπόθεση για τη συνέχιση της βοήθειας της ΕΕ; Αυτός ο όρος εξακολουθεί να παραβιάζεται σε καθημερινή βάση, αλλά εμείς ακόμα παρέχουμε βοήθεια σαν να πηγαίνουν όλα καλά. Τίποτα δεν πηγαίνει καλά. Προλαβαίνω να αναφερθώ μόνο στις παραβιάσεις της θρησκευτικής ελευθερίας. Στο Βιετνάμ, οι διώξεις των Χριστιανών είναι ανεξέλεγκτες, και ιδιαίτερα σκληρές όσον αφορά τη μειονότητα των προτεσταντικών εκκλησιών στα Κεντρικά και Βόρεια Υψίπεδα του Βιετνάμ. Ο αιδεσιμότατος Quang και οι συνεργάτες του καταδιώχθηκαν ανελέητα από τις κομμουνιστικές αρχές. Όταν ο Πρόεδρος της Επιτροπής του Βιετνάμ για τα Ανθρώπινα Δικαιώματα απευθύνθηκε στο Κοινοβούλιο τον Δεκέμβριο, περιέγραψε το Βιετνάμ ως φυλακή για τον λαό του, διοικούμενη από μια κόκκινη μαφία που χρηματοδοτείται από τους ευρωπαίους φορολογούμενους. Μπορεί να υπερέβαλε όσον αφορά την γενναιοδωρία μας, αλλά αυτό ήταν μια δριμεία κατηγορία για τη στάση της ΕΕ προς αυτές τις χώρες. 
<SPEAKER ID="67" LANGUAGE="IT" NAME="Antonio Tajani (PPE-DE ). –" AFFILIATION="">
<SPEAKER ID="68" LANGUAGE="EN" NAME="Eluned Morgan (PSE ). –" AFFILIATION="">
<P>
Ο πληθυσμός Χμονγκ είναι μια εθνοτική ομάδα που διώκεται εδώ και πολλά χρόνια, διότι υποστήριξε τις ΗΠΑ κατά τη διάρκεια του Πολέμου του Βιετνάμ. Όταν ανήλθε στην εξουσία το Κομμουνιστικό Κόμμα το 1975, χιλιάδες μέλη της εθνότητας Χμονγκ πέθαναν διότι υποστήριζαν τότε τις ΗΠΑ. Πολλοί έφυγαν από τη χώρα, αλλά πολλοί άλλοι κατέφυγαν στις ορεινές ζούγκλες και ζουν ακόμα και σήμερα εκεί, πολλές δεκαετίες μετά.
<P>
Αυτός είναι ένας φόβος με τον οποίο οι γυναίκες και, ειδικά, τα παιδιά δεν πρέπει να ζουν τον 21ο αιώνα. Ως εκ τούτου, ζητώ από την Επιτροπή και το Συμβούλιο να εξετάσουν πολύ προσεκτικά αν πρέπει να παρασχεθεί βοήθεια στο Λάος και τι είδους βοήθεια, εφόσον δεν διαπιστωθούν σημαντικές βελτιώσεις, ειδικά όσον αφορά τα δικαιώματα της εθνότητας Χμονγκ. 
<SPEAKER ID="69" LANGUAGE="DE" NAME="Ursula Stenzel (PPE-DE ). –" AFFILIATION="">
<SPEAKER ID="70" LANGUAGE="FI" NAME="Eija-Riitta Korhola (PPE-DE )." AFFILIATION="">
<SPEAKER ID="71" LANGUAGE="FR" NAME="Patrick Gaubert (PPE-DE )." AFFILIATION="">
<P>
Θέλω να επιστήσω ιδιαίτερα την προσοχή σας στην κατάσταση των Χμονγκ στο Λάος. Αυτός ο λαός υφίσταται διαρκείς διώξεις από τον λαϊκό στρατό επί 30 χρόνια, επειδή οι γονείς ή οι παππούδες τους πολέμησαν στο πλευρό των Ηνωμένων Πολιτειών στον πόλεμο του Βιετνάμ. Λέγεται ότι περίπου 20 000 από αυτούς επιζούν στη ζούγκλα, υπό φρικτές συνθήκες, οι οποίες αντιβαίνουν στις αρχές των ανθρωπίνων δικαιωμάτων που όλοι μας υποστηρίζουμε. Επιβιώνουν με φύλλα και ρίζες και ζουν σε τέτοιο καθεστώς ανασφάλειας ώστε αναγκάζονται να μετακινούν συχνά τα χωριά τους. Τα παιδιά τους δεν λαμβάνουν καμία εκπαίδευση και υποφέρουν από υποσιτισμό. Αρκετές εκατοντάδες από αυτούς παραδόθηκαν στις αρχές, όμως συνελήφθησαν ή εξαφανίστηκαν. Η κεντρική κυβέρνηση αρνείται τα γεγονότα. Η διεθνής κοινότητα πληροφορήθηκε πρόσφατα την ιστορία τους χάρη στα μέσα ενημέρωσης.
<SPEAKER ID="72" LANGUAGE="EN" NAME="Ian Pearson," AFFILIATION="Προεδρεύων του Συμβουλίου">
<P>
Τον Ιούλιο, επισκέφθηκα την Καμπότζη και το Λάος και παραβρέθηκα στο περιφερειακό φόρουμ του ASEAN. Πήγα και είδα ένα σχέδιο στην Καμπότζη που απομακρύνει τους ευάλωτους νέους από τους δρόμους και επιτελεί καταπληκτικό έργο. Είδα επίσης ένα σχέδιο που υποστηρίζεται από την κυβέρνηση του ΗΒ, το οποίο παρέχει εκπαίδευση στους αστυνομικούς στην Καμπότζη για την καταπολέμηση του παιδικού σεξουαλικού τουρισμού.
<P>
Όταν βρισκόμουν στην Καμπότζη, έθεσα το θέμα του Sam Rainsy και του κόμματός του απευθείας στον Πρωθυπουργό Hun Sen. Στο περιφερειακό φόρουμ του ASEAN, o Χαβιέ Σολάνα και εγώ συζητήσαμε επίσης θέματα ανθρωπίνων δικαιωμάτων.
<SPEAKER ID="73" LANGUAGE="SK" NAME="Ján Figeľ," AFFILIATION="Μέλος της Επιτροπής">
<P>
Θα παραθέσω ένα παράδειγμα το οποίο είναι σημαντικό στο επίπεδο της διαπροσωπικής επικοινωνίας. Πριν από δύο εβδομάδες είχα την ευκαιρία να παραστώ στην τελετή έναρξης της δεύτερης συνάντησης πρυτάνεων πανεπιστημίων της ΕΕ και των χωρών ASEAN η οποία πραγματοποιήθηκε στη Λουβέν κοντά στις Βρυξέλλες. Ήταν μια πραγματικά γοητευτική εκδήλωση η οποία περιελάμβανε μια συζήτηση σχετικά με το πώς μπορούν να δημιουργηθούν προϋποθέσεις βελτίωσης όχι μόνο του διαλόγου αλλά και του κλίματος υπέρ της ελευθερίας και της δημοκρατίας στις χώρες αυτές. Με τη συνέχιση παρόμοιων σχέσεων, προσκαλώντας για παράδειγμα σπουδαστές από την περιοχή σε εγχειρήματα και προγράμματα όπως το Erasmus Mundus, είμαι πεπεισμένος ότι μπορούμε να συμβάλουμε στη βελτίωση των συνθηκών στο Βιετνάμ, το Λάος και την Καμπότζη. 
<SPEAKER ID="74" LANGUAGE="" NAME="Πρόεδρος." AFFILIATION="">
<P>
   Στο τέλος της συζήτησης, ανακοινώνω ότι έχω λάβει έξι προτάσεις ψηφίσματος που υποβλήθηκαν σύμφωνα με το άρθρο 103, παράγραφος 2 του Κανονισμού.
<P>
Η ψηφοφορία θα διεξαχθεί αύριο στις 11.00. 
<SPEAKER ID="75" LANGUAGE="" NAME="Πρόεδρος." AFFILIATION="">
<P>
- της προφορικής ερώτησης του Νικολάου Σηφουνάκη προς το Συμβούλιο, εξ ονόματος της Επιτροπής Πολιτισμού και Παιδείας, για την ολυμπιακή εκεχειρία (O-0084/2005 – B6-0335/2005),
<P>
- της προφορικής ερώτησης της Maria Martens προς το Συμβούλιο, εξ ονόματος της Επιτροπής Ανάπτυξης, σχετικά με την ανάπτυξη και τον αθλητισμό (O-0078/2005 – B6-0340/2005) και
<P>
- της προφορικής ερώτησης της Maria Martens προς την Επιτροπή, εξ ονόματος της Επιτροπής Ανάπτυξης, σχετικά με την ανάπτυξη και τον αθλητισμό (O-0079/2005 – B6-0341/2005). 
<SPEAKER ID="76" LANGUAGE="" NAME="Νικόλαος Σηφουνάκης (PSE )," AFFILIATION="Συντάκτης">
<P>
Από τον ένατο προ Χριστού αιώνα, που γεννήθηκε ο θεσμός της Ολυμπιακής Εκεχειρίας με την υπογραφή μιας Συνθήκης Ειρήνης μεταξύ των βασιλιάδων της Σπάρτης και της Ίλιδος και της Πίσσας, μέχρι το 393 μετά Χριστόν, έτος κατάργησης των Ολυμπιακών Αγώνων, η Ολυμπιακή Εκεχειρία κρατήθηκε επί 12 αιώνες συνεχώς στο ύψος που της αρμόζει και συνέβαλε στο σεβασμό του θεσμού των Ολυμπιακών Αγώνων.
<P>
Σήμερα, στο κατώφλι του 21ου αιώνα, η ιδέα της Ολυμπιακής Εκεχειρίας αναβιώνει αποτελώντας, θα λέγαμε, τη γέφυρα μεταξύ της αρχαίας παράδοσης και του σύγχρονου κόσμου. Διότι, πέρα από τα ευγενή ιδεώδη που πρεσβεύουν οι Ολυμπιακοί Αγώνες, είναι εξαιρετικά σημαντικό να δώσουμε στο μεγάλο αυτό αθλητικό και πολιτιστικό γεγονός έναν πρόσθετο δυναμισμό, που να έχει ως στόχο του την εδραίωση της παγκόσμιας ειρήνης. Με τον τρόπο αυτό, όχι μόνον αναβιώνουμε συνολικά την ιδέα των Ολυμπιακών Αγώνων της οποίας αναπόσπαστο κομμάτι αποτελεί η Ολυμπιακή Εκεχειρία, αλλά δίνουμε μια νέα δυναμική και προοπτική στους Ολυμπιακούς Αγώνες.
<P>
Το 1992, η Διεθνής Ολυμπιακή Επιτροπή κάλεσε τη Διεθνή Κοινότητα να σταματήσει όλες τις εχθροπραξίες κατά τη διάρκεια εκείνων των Ολυμπιακών Αγώνων.
<P>
Το 1994, κατά τη διάρκεια των Ολυμπιακών Αγώνων του Λιλεχάμερ, σίγησαν τα όπλα στο Σαράγιεβο και, 4 χρόνια αργότερα, τον Φεβρουάριο του 1998 κατά τη διάρκεια των Αγώνων του Ναγκάνο, απετράπη η σύγκρουση στον Κόλπο, χάρη στην επέμβαση του Γενικού Γραμματέα των Ηνωμένων Εθνών, κ. Ανάν.
<P>
Η Γενική Συνέλευση των Ηνωμένων Εθνών είχε υιοθετήσει, από το 1993 μέχρι σήμερα, σειρά ψηφισμάτων με τα οποία καλεί τα κράτη να σεβασθούν την Ολυμπιακή Εκεχειρία. Τα ψηφίσματα αυτά έχουν τύχει της αποδοχής του συνόλου των κρατών μελών, κάτι το οποίο συμβαίνει σπάνια στα Ηνωμένα Έθνη και το οποίο αποδεικνύει ότι η ιδέα της Ολυμπιακής Εκεχειρίας αποτελεί στόχο για όλη την παγκόσμια κοινότητα.
<P>
Τον Ιούλιο του 2000, μετά από πρόταση της Ελληνικής κυβέρνησης δια του τότε Υπουργού Εξωτερικών Γεωργίου Παπανδρέου που υπήρξε και ο εμπνευστής της, προχωρήσαμε στη θεσμική κατοχύρωση της Ολυμπιακής Εκεχειρίας με την εγκαθίδρυση από τη Διεθνή Ολυμπιακή Επιτροπή και την Ελληνική κυβέρνηση ενός Διεθνούς Κέντρου Εκεχειρίας και ενός Διεθνούς Ιδρύματος Ολυμπιακής Εκεχειρίας, προκειμένου να αποτελέσουν βήμα συζήτησης με στόχο την επίλυση των διενέξεων και την εμπέδωση του πολιτισμού της ειρήνης μέσω του αθλητισμού, του ολυμπιακού ιδεώδους και της κινητοποίησης, ιδιαίτερα της νεολαίας. Αξίζει να σημειωθεί ότι και ο συνάδελφός μας ευρωβουλευτής, κ. Σταύρος Λαμπρινίδης, υπήρξε ο πρώτος διευθυντής του Διεθνούς Κέντρου Ολυμπιακής Εκεχειρίας και συντονιστής αυτής της προσπάθειας.
<SPEAKER ID="77" LANGUAGE="NL" NAME="Maria Martens (PPE-DE )," AFFILIATION="συντάκτρια">
<P>
   . – Κυρία Πρόεδρε, ο Οργανισμός Ηνωμένων Εθνών έχει ανακηρύξει το 2005 Διεθνές Έτος για τον Αθλητισμό και τη Φυσική Αγωγή. Ένας από τους στόχους του εν λόγω Διεθνούς Έτους είναι να δημιουργηθούν οι κατάλληλες συνθήκες για περισσότερα και καλύτερα αθλητικά προγράμματα σε αναπτυσσόμενες χώρες. Χώρες και ΜΚΟ ενθαρρύνονται να εντείνουν τις προσπάθειές τους στο πλαίσιο της αναπτυξιακής συνεργασίας και του αθλητισμού. Ο ΟΗΕ είναι πεπεισμένος ότι ο αθλητισμός μπορεί να συμβάλει σημαντικά στην επίτευξη των στόχων της Χιλιετίας.
<P>
Μεγάλες οργανώσεις, όπως η UNICEF ή οι ολυμπιακές επιτροπές διαφόρων χωρών, αλλά και εθνικές κυβερνήσεις, όπως της Νορβηγίας, του Καναδά, του Ηνωμένου Βασιλείου και των Κάτω Χωρών, καθώς και διεθνείς αθλητικοί φορείς όπως η FIFA, αναπτύσσουν δραστηριότητες σε αυτόν τον τομέα.
<P>
Στις Κάτω Χώρες δεν δραστηριοποιείται μόνον η κυβέρνηση, αλλά και ΜΚΟ, όπως η NKS, η Ολλανδική Καθολική Αθλητική Ομοσπονδία, αναπτύσσουν επί σειρά ετών αθλητικά προγράμματα σε αναπτυσσόμενες χώρες. Τα εν λόγω προγράμματα έχουν αποδειχθεί χαμηλού κόστους αλλά υψηλού αντίκτυπου. Παρόμοια ενδιαφέροντα παραδείγματα μπορούν επίσης να αναζητηθούν, λόγου χάρη, στους τομείς της εκπαίδευσης και της υγειονομικής περίθαλψης, καθώς και της πρόληψης του HIV/AIDS.
<SPEAKER ID="78" LANGUAGE="EN" NAME="Ian Pearson," AFFILIATION="Προεδρεύων του Συμβουλίου">
<P>
   Κυρία Πρόεδρε, σε απάντηση της ερώτησης του κ. Σηφουνάκη, το Συμβούλιο επιβεβαιώνει τη συνεχή δέσμευσή του στην προώθηση των ιδεωδών της ειρήνης και της αλληλοκατανόησης μέσω του αθλητισμού. Οι αρχηγοί κρατών και κυβερνήσεων υποστήριξαν στο Ευρωπαϊκό Συμβούλιο των Βρυξελλών της 12ης Δεκεμβρίου 2003 την ιδέα της Ολυμπιακής Εκεχειρίας και χαιρέτησαν το ψήφισμα των Ηνωμένων Εθνών για το θέμα αυτό.
<P>
Επίσης, η τρόικα Υπουργών Παιδείας και Αθλητισμού τόνισε, κατά την έναρξη του Ευρωπαϊκού Έτους Εκπαίδευσης μέσω του Αθλητισμού στις 29 Ιανουαρίου 2004, τη σημασία της Ολυμπιακής Εκεχειρίας και του μηνύματος ειρήνης, ανοχής και φιλίας που φέρει, τη μοναδική θέση που κατέχει στις ζωές των πολιτών και τον θετικό ρόλο της στην προώθηση της φιλίας και στην άρση των κοινωνικών και πολιτιστικών εμποδίων.
<P>
Σε απάντηση της ερώτησης της κ. Martens, το Συμβούλιο θα ήθελε αρχικά να επισημάνει στην αξιότιμη βουλευτή ότι οι δράσεις που αφορούν καθαρά τον αθλητισμό δεν εμπίπτουν στο πεδίο εφαρμογής της Συνθήκης της για την ίδρυση της Ευρωπαϊκής Κοινότητας και ότι η Κοινότητα δεν έχει ειδική αρμοδιότητα στον τομέα του αθλητισμού. Εντούτοις, το Συμβούλιο εκτιμά ότι τα μέτρα και οι εκδηλώσεις που αφορούν στον αθλητισμό μπορούν να συμβάλουν σημαντικά στην προώθηση της εκπαίδευσης, της υγείας, της κοινωνικής συνοχής, στην καταπολέμηση των διακρίσεων και στη διασφάλιση μιας κοινωνίας χωρίς αποκλεισμούς.
<P>
Το Συμβούλιο θέλει επίσης να επισημάνει ότι οι εκπαιδευτικές αξίες του αθλητισμού αναγνωρίστηκαν από το Ευρωπαϊκό Συμβούλιο της Νίκαιας του Δεκεμβρίου 2000. Αυτή η αναγνώριση επιβεβαίωσε προηγούμενες δηλώσεις –συγκεκριμένα, αυτές που προσαρτήθηκαν στη Συνθήκη του Άμστερνταμ– οι οποίες τόνιζαν την κοινωνική σημασία του αθλητισμού και του ρόλου του στη διαμόρφωση ταυτότητας και στην ένωση των ανθρώπων, και το ψήφισμα του Συμβουλίου της 17ης Δεκεμβρίου 1999, στο οποίο οι αθλητικές δραστηριότητες αναγνωρίστηκε ότι έχουν εκπαιδευτική αξία, η οποία μπορεί να συμβάλει στην ενίσχυση της κοινωνίας των πολιτών. Στις 5 Μαΐου 2003, το Συμβούλιο ενέκρινε ένα ψήφισμα σχετικά με την κοινωνική αξία του αθλητισμού για τους νέους.
<P>
Το Συμβούλιο πιστεύει ακράδαντα στον πολύτιμο ρόλο που μπορεί να διαδραματίσει ο αθλητισμός στις αναπτυσσόμενες χώρες για την προώθηση της εκπαίδευσης, της υγείας και της κοινοτικής συνοχής. Ως εκ τούτου, υποστηρίζει την ανακήρυξη του 2005 από τον ΟΗΕ ως Διεθνές Έτος Αθλητισμού και Φυσικής Αγωγής και χαιρετίζει τις προσπάθειες που έγιναν για την προώθηση της χρήσης του αθλητισμού ως μέσο για την ανάπτυξη.
<P>
Η εξάλειψη της φτώχειας και η αειφόρος ανάπτυξη αποτελούν τους κυρίαρχους στόχους τόσο της δήλωσης αναπτυξιακής πολιτικής της ΕΚ του 2000 όσο και της αναθεωρημένης Ευρωπαϊκής Συναίνεσης για την Ανάπτυξη, η οποία συμφωνήθηκε από τους Υπουργούς Ανάπτυξης στο Συμβούλιο Γενικών Υποθέσεων και Εξωτερικών Σχέσεων στις 22 Νοεμβρίου 2005.
<P>
Παρά το γεγονός ότι η εκπαίδευση και η υγεία δεν αναφέρθηκαν στη ΔΑΠ του 2000, η αναθεωρημένη Ευρωπαϊκή Συναίνεση για την Αναπτυξιακή Πολιτική επεσήμανε την ανθρώπινη ανάπτυξη ως τομέα κοινοτικής δράσης. Αναγνωρίζουμε την αξία του αθλητισμού στην προώθηση ενός υγιεινού τρόπου ζωής και στην πρόληψη πολλών ασθενειών που σχετίζονται με τον τρόπο ζωής. Υποστηρίζουμε τις προσπάθειες των χωρών που χρησιμοποιούν τον αθλητισμό ως σημείο εισαγωγής στην κοινοτική εκπαίδευση για καλύτερη υγεία και για πρόληψη του ιού HIV.
<P>
Ο αθλητισμός και η φυσική αγωγή πρέπει να εξεταστούν κυρίως στο πλαίσιο του Αναπτυξιακού Στόχου Δύο της Χιλιετίας –την επίτευξη καθολικής πρωτοβάθμιας εκπαίδευσης μέχρι το 2015– και του Αναπτυξιακού Στόχου Τρία της Χιλιετίας – την εξάλειψη των διακρίσεων των φύλων σε όλες τις βαθμίδες της εκπαίδευσης το αργότερο μέχρι το 2015.
<P>
Για τον δεύτερο Αναπτυξιακό Στόχο της Χιλιετίας, η πρώτη προτεραιότητα για την ΕΕ στην εκπαίδευση για την ανάπτυξη είναι η βασική εκπαίδευση, ειδικά η πρωτοβάθμια εκπαίδευση. Η ΕΕ είναι σταθερά αφοσιωμένη στην επίτευξη της καθολικής πρωτοβάθμιας εκπαίδευσης και της ισότητας των φύλων στην εκπαίδευση μέχρι το 2015. Αυτό υλοποιείται σε τρία επίπεδα. Πρώτον, μέσω των διεθνών θεσμών, η ΕΕ υποστηρίζει ενεργά τις πρωτοβουλίες του ΟΗΕ «Εκπαίδευση για όλους» και την «Πρωτοβουλία ταχείας εφαρμογής» σε συνεργασία με άλλους δωρητές –την UNESCO και την Παγκόσμια Τράπεζα– καθώς και τη UNICEF σε αυτό τον τομέα. Δεύτερον, μέσω παρεμβάσεων σε επίπεδο χωρών, συνδεδεμένων με τα εθνικά εκπαιδευτικά προγράμματα και βασισμένων σε χρηματοδότηση και διάλογο πολιτικής με τις εθνικές αρχές. Τρίτον, μέσω της στήριξης ΜΚΟ για σχέδια που προσανατολίζονται στη βασική εκπαίδευση. Η ΕΕ υποστηρίζει επίσης την άτυπη εκπαίδευση των νέων στο πλαίσιο του Προγράμματος Νεολαία.
<P>
Όσον αφορά τον Αναπτυξιακό Στόχο Τρία της Χιλιετίας, η ΕΕ είναι επίσης ιδιαίτερα δραστήρια σε διεθνή φόρα, όπως η σύμβαση για την εξάλειψη κάθε μορφής διακρίσεων έναντι των γυναικών και η διεθνής διάσκεψη για τον πληθυσμό και την ανάπτυξη. Μία από τις βασικές προτεραιότητες στους όρους πολιτικής για την προώθηση της ισότητας των φύλων είναι η παροχή πρόσβασης στην εκπαίδευση για τα κορίτσια και τις γυναίκες, περιλαμβανομένης της φυσικής αγωγής. Πολλά κράτη μέλη της ΕΕ υποστηρίζουν προγράμματα εκπαίδευσης κοριτσιών, όπως η στρατηγική της UNICEF για την ταχεία εκπαίδευση των κοριτσιών.
<P>
Σε αυτό το πλαίσιο, το Συμβούλιο χαιρετίζει και υποστηρίζει θερμά το ψήφισμα που ενέκρινε η Γενική Συνέλευση του ΟΗΕ στην 60ή σύνοδό της τον Σεπτέμβριο του 2005, το οποίο τονίζει τον ρόλο τόσο της τυπικής όσο και της άτυπης εκπαίδευσης στην επίτευξη της εξάλειψης της φτώχειας και άλλων Αναπτυξιακών Στόχων της Χιλιετίας.
<SPEAKER ID="79" LANGUAGE="EN" NAME="Christopher Beazley (PPE-DE ). –" AFFILIATION="">
<P>
   Κυρία Πρόεδρε, ζήτησα τον λόγο για ένα διαδικαστικό θέμα στο πλαίσιο του Κανονισμού σχετικά με τη δυνατότητα των βουλευτών του Κοινοβουλίου να ερωτούν τον Προεδρεύοντα του Συμβουλίου αν μπορεί να υποχωρήσει. Νομίζω ότι το σχετικό άρθρο ήταν το άρθρο 46, αν και μπορεί να έχει αλλάξει.
<P>
Ο Υπουργός εκφώνησε μια μακρά και ενδιαφέρουσα ομιλία, αλλά δεν απάντησε στην ερώτηση σχετικά με την Ολυμπιακή Εκεχειρία. Ανέφερε ότι δεν εμπίπτει στην αρμοδιότητα της Συνθήκης της ΕΕ, αλλά έχουμε Βρετανούς που είναι μέλη του Ολυμπιακού Συμβουλίου. Ίσως θα μπορούσε να βεβαιώσει το Κοινοβούλιο ότι θα μιλήσει ευχαρίστως στους συναδέλφους του, περιλαμβανομένης της Αυτής Βασιλικής Υψηλότητας της Πριγκίπισσας Άννας, αναφέροντας ότι λαμβάνουμε το ψήφισμα του Κοινοβουλίου σοβαρά υπόψη και ότι ασκούμε πίεση για αυτό που ζητάμε, το οποίο είναι 16 ημέρες ειρήνης. 
<SPEAKER ID="80" LANGUAGE="" NAME="Πρόεδρος." AFFILIATION="">
<P>
   Κύριε Beazley, κάνετε λάθος σχετικά με τον Κανονισμό. Αφού λάβατε τον λόγο επί της διαδικασίας μολονότι δεν περιλαμβάνεστε στον κατάλογο των ομιλητών, προτείνω να σας απαντήσει ο κ. Pearson για την παρατήρησή σας στο τέλος της συζήτησης. 
<SPEAKER ID="81" LANGUAGE="EN" NAME="Ján Figeľ," AFFILIATION="Μέλος της Επιτροπής.">
<P>
   Κυρία Πρόεδρε, το δικό μου έργο είναι ταυτόχρονα ευκολότερο και δυσκολότερο λόγω της έλλειψης χρόνου. Ο Υπουργός Pearson περιέγραψε πολλούς λόγους για τους οποίους ο αθλητισμός, η εκπαίδευση και η κοινωνική ανάπτυξη είναι τόσο σημαντικά για τις πολιτικές μας στην Ένωση, αλλά και ως προς τρίτες χώρες και σε σχέση με τους αναπτυξιακούς μας στόχους, ειδικά τους Στόχους της Χιλιετίας.
<P>
Συμφωνώ απολύτως με την κ. Martens. Ο αθλητισμός και η φυσική αγωγή μπορούν να συμβάλουν στην επίτευξη των Αναπτυξιακών Στόχων της Χιλιετίας. Χαιρετίζουμε το έργο των Ηνωμένων Εθνών σε αυτό τον τομέα, ειδικά τη δημιουργία μιας ειδικής διεθνούς πλατφόρμας για τον αθλητισμό και την ανάπτυξη. Χαιρετίζουμε επίσης την ανακήρυξη του 2005 ως Διεθνές Έτος Αθλητισμού και Φυσικής Αγωγής. Η Επιτροπή συμμετέχει, και θα συνεχίσει να συμμετέχει, περαιτέρω σε αυτές τις δραστηριότητες. Συγκεκριμένα, θα συμμετάσχουμε τώρα στην καταληκτική σύνοδο αυτής της πρωτοβουλίας, η οποία θα εστιάσει ακριβώς στο θέμα του αθλητισμού και της ανάπτυξης.
<P>
Όπως ήδη αναφέρατε, αυτό το έτος ακολούθησε το Ευρωπαϊκό Έτος Εκπαίδευσης μέσω του Αθλητισμού του 2004, το οποίο ήταν πολύ σημαντικό έτος για τον τομέα συνεργασίας μας. Θα προβώ σε επίσημο απολογισμό ενώπιον του Κοινοβουλίου στο τέλος του τρέχοντος έτους σχετικά με αυτές τις δράσεις και τις επακόλουθες συστάσεις ή συμπεράσματα. Συνεπώς, εκτιμώ ότι θα υπάρξει περισσότερος χρόνος και χώρος για να ασχοληθούμε με τα αποτελέσματα αυτής της πρωτοβουλίας.
<P>
Σε αυτό το πλαίσιο, χαιρετίζω την πρωτοβουλία του Ευρωπαϊκού Κοινοβουλίου ενόψει των χειμερινών Ολυμπιακών Αγώνων στο Τορίνο το 2006 που είναι πολύ κοντά. Η δράση αυτή ακολουθεί μια παρόμοια πρωτοβουλία με αφορμή τους θερινούς Ολυμπιακούς Αγώνες της Αθήνας το 2004. Η Ευρωπαϊκή Ένωση πρέπει πραγματικά να αναλάβει ηγετικό ρόλο στην παροχή στήριξης για πρωτοβουλίες που προωθούν την ειρήνη σε όλο τον κόσμο. Επιτρέψτε μου, παρά ταύτα, να τονίσω ότι τα κράτη μέλη είναι αυτά που πρέπει να λάβουν την τελική απόφαση. Σας βεβαιώνω, όμως, ότι στο πλαίσιο της αρμοδιότητάς μου, θα καταβάλω κάθε προσπάθεια για να προωθήσω την Ολυμπιακή Εκεχειρία.
<SPEAKER ID="82" LANGUAGE="" NAME="Μανώλης Μαυρομμάτης," AFFILIATION="εξ ονόματος της Ομάδας PPE-DE">
<P>
Πλησιάζοντας στο τέλος του 2005, του διεθνούς έτους για τον αθλητισμό και τη φυσική αγωγή, είναι σημαντικό να κάνουμε έναν απολογισμό για να αξιολογήσουμε αυτά που αποκομίσαμε σε ευρωπαϊκό και διεθνές επίπεδο. Η Επιτροπή Ανάπτυξης επέλεξε να κάνει αυτόν τον απολογισμό, από τη σκοπιά της συμβολής του αθλητισμού στην προώθηση της εκπαίδευσης, της υγείας, της ανάπτυξης και της ειρήνης.
<P>
Στο ίδιο πλαίσιο, την Πέμπτη 3 Νοεμβρίου του 2005, 190 από τα 191 κράτη μέλη στην έδρα των Ηνωμένων Εθνών υπέγραψαν, παρουσία του Κόφυ Ανάν, το κείμενο της Εκεχειρίας που θα ισχύσει για το διάστημα διεξαγωγής των χειμερινών Ολυμπιακών και Παραολυμπιακών Αγώνων του Τορίνο, τον Φεβρουάριο του 2006.
<P>
Γνωστοί αθλητές όπως ο Πελέ, ο Ρονάλντο, ο Ζιντάν και πολλοί άλλοι, ως πρεσβευτές καλής θέλησης των Ηνωμένων Εθνών χρησιμοποιούν το όνομά τους για να αναδείξουν τη σημασία του αγώνα κατά του ρατσισμού και της φτώχειας. Ο αθλητισμός θα μπορούσε να έχει και οικονομικό αντίκτυπο εφόσον μια χώρα που επενδύει στην καλή φυσική κατάσταση των πολιτών της, ξεκινώντας από τους νέους στα σχολεία, μπορεί μακροπρόθεσμα να μειώσει τις δαπάνες υγείας δεδομένου ότι, σύμφωνα με έκθεση των Ηνωμένων Εθνών, το 40% των ασθενειών σε παγκόσμια κλίμακα συνδέεται με την έλλειψη άσκησης και την κακή φυσική κατάσταση.
<SPEAKER ID="83" LANGUAGE="NL" NAME="Margrietus van den Berg," AFFILIATION="εξ ονόματος της Ομάδας PSE">
<P>
Το 2005 είναι Έτος Αθλητισμού και γι’ αυτό απευθύνω έκκληση στο Συμβούλιο και την Επιτροπή, εξ ονόματος της Ευρωπαϊκής Ένωσης, να χρησιμοποιήσουν το Έτος του ΟΗΕ για τον Αθλητισμό και την Ανάπτυξη ως μια ευκαιρία για τη σύναψη πολύ πιο αυστηρών συμφωνιών όσον αφορά τη στρατολόγηση και κακομεταχείριση πολύ νέων ποδοσφαιριστών. Αυτό είναι εφικτό μόνο μέσω της θέσπισης απαιτήσεων για μακροχρόνια προπόνηση και θεώρηση διαβατηρίου, ενώ οι σύλλογοι δεν θα αναλαμβάνουν απλώς την ευθύνη αυτών των παιδιών αλλά θα οφείλουν να μην τα αντιμετωπίζουν αργότερα ως περιουσία τους και να τους προσφέρουν δίκαιες αμοιβές.
<P>
Η Επιτροπή θα μπορούσε να ξεκινήσει την ίδια εκστρατεία κατά του ρατσισμού στα ευρωπαϊκά γήπεδα. Και σε αυτόν τον τομέα, επίκειται η διαμόρφωση ίσων όρων ανταγωνισμού βάσει ευρωπαϊκών συμφωνιών μεταξύ των ευρωπαϊκών συλλόγων. Κύριε Επίτροπε, αναμφίβολα γνωρίζετε το δίκτυο Fair και το θαυμάσιο έργο που επιτελεί, καθόσον στηρίζετε τις δραστηριότητές του.
<P>
Χαιρετίζω το γεγονός ότι οι αγώνες και ο αθλητισμός στην εκπαίδευση θα συνδεθούν με τις αναπτυσσόμενες χώρες. Χαιρετίζω επίσης το γεγονός ότι ορισμένα κράτη μέλη υποστηρίζουν ενεργά αυτή την προσπάθεια. Σέβομαι την επικουρικότητα, όμως η ΕΕ οφείλει να επικεντρώσει την προσοχή της, μέσω του αρμοδίου για τον αθλητισμό Επιτρόπου, σε μια σειρά συμφωνιών με τους ευρωπαϊκούς αθλητικούς συλλόγους, όπως η UEFA, για την εξάλειψη του φαινομένου των νέων σκλάβων του ποδοσφαίρου και την καταπολέμηση του ρατσισμού στα ευρωπαϊκά γήπεδα. Η εφαρμογή μιας τέτοιας συνεκτικής πολιτικής είναι πολύ προτιμότερη από τον κατακερματισμό της αναπτυξιακής πολιτικής. 
<SPEAKER ID="84" LANGUAGE="FI" NAME="Hannu Takkula," AFFILIATION="εξ ονόματος της Ομάδας ALDE">
<P>
Είναι αλήθεια ότι οι Ολυμπιακοί Αγώνες έχουν μακρά παράδοση η οποία ανάγεται στην αρχαία Ελλάδα, όπως θαυμάσια περιέγραψε στην ομιλία του ο κ. Σηφουνάκης. Μέρος αυτής της παράδοσης ήταν επίσης η προσπάθεια, κατά τη διάρκεια των 16 ημερών διεξαγωγής των Ολυμπιακών Αγώνων, να αναστέλλονται όλες οι εχθροπραξίες ώστε να μπορούν οι λαοί να έλθουν σε επαφή ο ένας με τον άλλον. Έτσι, οι λαοί αποδείκνυαν επίσης, και ευελπιστώ ότι θα συνεχίσουν να αποδεικνύουν, ότι μπορούν να συνυπάρξουν ειρηνικά. Ο αθλητισμός είναι θαυμάσιο μέσο για την επίτευξη αυτού του στόχου.
<P>
Δεν πρέπει να λησμονούμε ότι, δυστυχώς, δεν μπορέσαμε πάντα να διατηρήσουμε την ειρήνη κατά τη διάρκεια των Ολυμπιακών Αγώνων. Η Ευρώπη γνωρίζει πολύ καλά εκείνη τη μαύρη ημέρα του Σεπτεμβρίου του 1972, όταν παλαιστίνιοι τρομοκράτες επιτέθηκαν στο ολυμπιακό χωριό του Μονάχου. Ο συνολικός απολογισμός ήταν 16 νεκροί, κυρίως Ισραηλινοί. Αυτό πρέπει να μας υπενθυμίζει ότι δεν πρέπει ποτέ να επαναληφθούν παρόμοια περιστατικά στον διεθνή αθλητισμό και κατά την πραγματοποίηση αθλητικών διοργανώσεων. Απεναντίας, ο αθλητισμός, σκοπός του οποίου είναι η προσέγγιση και άμιλλα μεταξύ των ανθρώπων στο πνεύμα του ευ αγωνίζεσθαι, πρέπει να ενώνει τους λαούς: αυτή μπορεί να είναι η πηγή πλούτου και ανάπτυξης την οποία καλούμαστε να προαγάγουμε ενεργά στο μέλλον.
<SPEAKER ID="85" LANGUAGE="" NAME="Γεώργιος Καρατζαφέρης," AFFILIATION="εξ ονόματος της Ομάδας IND/DEM">
<P>
Εγώ, θεωρώ σπουδαιότερο από όλα τους Ολυμπιακούς Αγώνες. Τους ξεκίνησε η Ελλάδα το 776 π.Χ., όταν όλοι γνωρίζουμε ποιο ήταν το πλαίσιο της οργανωμένης ζωής στην Ευρώπη. Η Ελλάδα λοιπόν τότε επέβαλε την εκεχειρία. Είπε: «Δεν θα γίνονται Ολυμπιακοί Αγώνες εάν υπάρχει πόλεμος».
<P>
Τον 6ο αιώνα, όταν ο Αλέξανδρος ο Α', ο βασιλιάς της Μακεδονίας, ήρθε να αγωνιστεί αυτοπροσώπως στην αρχαία Ολυμπία, του ζήτησαν δύο πράγματα: πρώτον, οι κριτές ήθελαν να διαπιστώσουν ότι ήταν Έλληνας -μία διαπίστωση που έκαναν αμέσως- και, δεύτερον, τον κάλεσαν να σταματήσει κάποιες αψιμαχίες στη βόρεια πλευρά της χώρας του, όρος ο οποίος έγινε σεβαστός.
<P>
Οι Ολυμπιακοί Αγώνες σταμάτησαν το 393 για καθαρά πολιτικούς λόγους τους οποίους όλοι μας γνωρίζουμε. Ξεκίνησαν οι Ολυμπιακοί Αγώνες το 1896 και είδαμε τον πόλεμο να σταματάει. Δεν έγιναν το 1940, ούτε και το 1944, λόγω του πολέμου με τους Ναζί. Το 1972, είχαμε τα τραγικά γεγονότα στο Μόναχο. Οι άλλοι δύο Ολυμπιακοί Αγώνες, στο Λος Άντζελες και τη Μόσχα, αμαυρώθηκαν διότι για πολιτικούς λόγους δεν συμμετείχαν οι ομάδες των δύο μεγάλων χωρών.
<SPEAKER ID="86" LANGUAGE="EN" NAME="Eoin Ryan," AFFILIATION="εξ ονόματος της Ομάδας UEN">
<P>
   Κυρία Πρόεδρε, το 2005 είναι το Διεθνές Έτος Αθλητισμού και Φυσικής Αγωγής των Ηνωμένων Εθνών. Ένας από τους στόχους του διεθνούς έτους είναι να δημιουργηθούν οι κατάλληλες συνθήκες για αναπτυξιακά προγράμματα και σχέδια που βασίζονται περισσότερο στον αθλητισμό. Ο αθλητισμός δεν γνωρίζει σύνορα. Εθνοτικές, θρησκευτικές, κοινωνικές και εθνικές διαφορές δεν παίζουν κανένα ρόλο στον αθλητισμό. Ο αθλητισμός μπορεί να διαδραματίσει ζωτικό ρόλο στην ενθάρρυνση της ανάπτυξης και τα αθλητικά σχέδια συμβάλλουν στην επίτευξη των Αναπτυξιακών Στόχων της Χιλιετίας, ειδικά στο πλαίσιο θεμάτων όπως η υγεία, η εκπαίδευση, το φύλο, το περιβάλλον, η ειρήνη και τα ανθρώπινα δικαιώματα.
<P>
Εντούτοις, η μάστιγα του AIDS στερεί από πολλές αναπτυσσόμενες χώρες τους καλύτερους νέους τους. Σας ζητώ να σκεφτείτε την Παγκόσμια Ημέρα κατά του AIDS αύριο, 1η Δεκεμβρίου. 38 εκατομμύρια ενήλικες και 2,3 εκατομμύρια παιδιά ζουν με τον ιό HIV. Το 2005, περίπου 4,9 εκατομμύρια άνθρωποι μολύνθηκαν από τον ιό. Περίπου οι μισοί από όσους μολύνονται από τον ιό HIV είναι κάτω των 25 και πεθαίνουν από AIDS πριν φτάσουν στα 35. Αυτοί οι άνθρωποι θα βρίσκονταν στο ζενίθ της αθλητικής τους σταδιοδρομίας αν δεν είχαν αρρωστήσει ή αν δεν είχαν πεθάνει.
<P>
Η Αφρική αποτελεί ένα από τα κέντρα των καλύτερων ποδοσφαιριστών στον κόσμο. Επί του παρόντος, είναι η ήπειρος που πλήττεται περισσότερο από το AIDS. Ζητώ από όλους να μείνουν αφοσιωμένοι στην επίτευξη των Αναπτυξιακών Στόχων της Χιλιετίας. 
<SPEAKER ID="87" LANGUAGE="HU" NAME="Pál Schmitt (PPE-DE )." AFFILIATION="">
<P>
   – Η τέταρτη αρχή του Ολυμπιακού Χάρτη, του σημαντικότερου καταστατικού χάρτη του διεθνούς αθλητισμού, δηλώνει απερίφραστα ότι ο αθλητισμός αποτελεί βασικό και αναφαίρετο ανθρώπινο δικαίωμα. Ως εκ τούτου, ορισμένα ευρωπαϊκά συντάγματα –όπως το ελληνικό, το πορτογαλικό και το ελβετικό– προβλέπουν ρητώς το δικαίωμα στον αθλητισμό και τη φυσική αγωγή. Στον βαθμό που το δικαίωμα στον αθλητισμό είναι συνταγματικά κατοχυρωμένο, η ευθύνη του κράτους στον τομέα του αθλητισμού, καθώς και η συμμετοχή του στην προαγωγή της φυσικής αγωγής και του αθλητισμού δεν χωρούν αμφισβήτηση. Στο ίδιο το σχέδιο Συντάγματος της Ευρωπαϊκής Ένωσης περιλαμβάνονται σαφείς διατάξεις σχετικά με τον αθλητισμό, ενώ γίνεται αποδεκτή η σημασία του αθλητισμού και αναγνωρίζεται ο σπουδαίος ρόλος που διαδραματίζει στις ευρωπαϊκές κοινωνίες. Εντούτοις, ενόψει των εμποδίων που έχουν ενσκήψει και της επιβράδυνσης της διαδικασίας κύρωσης, η συμπερίληψη του αθλητισμού στο Ευρωπαϊκό Σύνταγμα –η οποία θα μπορούσε να αποδειχθεί καθοριστική για το μέλλον του ευρωπαϊκού αθλητισμού– ενδέχεται να υπονομευτεί. Η Ευρώπη είναι το επίκεντρο του διεθνούς αθλητισμού. Καμιά άλλη ήπειρος δεν έχει τόσο σημαντική συμμετοχή στον αθλητισμό. Έρευνες της κοινής γνώμης καταδεικνύουν ότι το 70% των ευρωπαίων πολιτών έρχεται, με τον έναν ή τον άλλο τρόπο, σε καθημερινή επαφή με τον αθλητισμό. Δεν υπάρχει ούτε μία οικογένεια στην Ευρώπη της οποίας να μην επηρεάζεται έστω και ένα μέλος. Ο αθλητισμός προσφέρει τεράστιες δυνατότητες προσέγγισης και αλληλεπίδρασης μεταξύ πολιτισμών, εθνών και εθνοτικών ομάδων, όπως αποδεικνύουν οι διεθνείς ειρηνικοί διαγωνισμοί, οι Ολυμπιακοί Αγώνες και τα παγκόσμια πρωταθλήματα. Αυτό αντικατοπτρίζεται στο γεγονός ότι ο ΟΗΕ και η Ευρωπαϊκή Ένωση αφιέρωσαν το περασμένο έτος και το τρέχον έτος στον αθλητισμό και στην εκπαίδευση μέσω του αθλητισμού. Παρ’ όλα αυτά, δυστυχώς, η σπουδαιότητα του αθλητισμού δεν αναγνωρίζεται ευρέως στο εσωτερικό της Ευρωπαϊκής Ένωσης. Στις δημοσιονομικές συζητήσεις, ο αθλητισμός αναφέρεται σπανίως, έως ποτέ, ως ιδιαίτερη δημοσιονομική κατηγορία ή κονδύλιο. Δεν έχει διατεθεί κατάλληλη οικονομική στήριξη η οποία θα επέτρεπε στην Ευρωπαϊκή Ένωση να αντιμετωπίσει τον αθλητισμό όπως όφειλε. Φρονώ ότι είναι σφάλμα να λαμβάνονται υπόψη μόνον οι εμπορικές πτυχές του αθλητισμού. Ο κοινωνικός ρόλος του αθλητισμού υπερτερεί σαφώς του οικονομικού χαρακτήρα του. 
<SPEAKER ID="88" LANGUAGE="EN" NAME="Glyn Ford (PSE ). –" AFFILIATION="Game of their lives.">
<P>
   Κυρία Πρόεδρε, χαιρετίζω το κίνημα της Ολυμπιακής Εκεχειρίας και το Ίδρυμα Ολυμπιακής Εκεχειρίας και πιστεύω ότι η Ευρωπαϊκή Ένωση πρέπει να συμμετάσχει στο έργο του. Υποστηρίζω αυτό το ψήφισμα. Οι Ολυμπιακοί Αγώνες και άλλα παγκόσμια αθλητικά γεγονότα πρέπει να αποτελούν στιγμές κατά τις οποίες όλες οι εχθρότητες ανάμεσα σε αθλητές και αθλήτριες τίθενται κατά μέρος. Όλοι οι συμμετέχοντες πρέπει να είναι ελεύθεροι να συμμετάσχουν. Η επίσκεψη της ποδοσφαιρικής ομάδας της Βόρειας Κορέας στο Middlesbrough κατά τη διάρκεια του Παγκόσμιου Κυπέλλου του 1966 και η πρόσφατη επιστροφή τους αποδίδεται εύγλωττα στο ντοκιμαντέρ, 
<P>
Ωστόσο, θέλω να προειδοποιήσω: αυτό δεν πρέπει να χρησιμοποιηθεί από τα ανήθικα καθεστώτα σε όλο τον κόσμο ως δικαιολογία για να αποφύγουν τις κυρώσεις της ΕΕ – έξυπνες ή το αντίθετο. Αν ο Robert Mugabe μεταμορφωνόταν σε προπονητή της ομάδας αγωνιστικού ελκήθρου της Ζιμπάμπουε, δεν θα έπρεπε να του επιτραπεί να ταξιδέψει στο Τορίνο. Αν ο Khin Nyunt γίνει ο επικεφαλής διαχειριστής της ομάδας ιστιοσανίδας της Βιρμανίας για να επισκεφθεί την περιφέρειά μου στο Weymouth το 2012, δεν πρέπει να του δοθεί θεώρηση διαβατηρίου. Θα έκανα μια εξαίρεση αν πήγαιναν στους Ολυμπιακούς Αγώνες για να αγωνιστούν, διότι τίποτα δεν υπονομεύει τους δικτάτορες σε όλο τον κόσμο πιο αποτελεσματικά από το γέλιο του κόσμου.
<P>
Χαιρετίζω επίσης τον αυξανόμενο ρόλο της επιχειρησιακής ομάδας του ΟΗΕ για τον αθλητισμό και την ανάπτυξη. Ο επικεφαλής της επιχειρησιακής ομάδας, Djibril Diallo, θα βρίσκεται στις Βρυξέλλες στις 10 και 11 Ιανουαρίου. Θα συναντήσει τον Επίτροπο Figeľ και τους συντονιστές της Επιτροπής Πολιτισμού και Εκπαίδευσης και θα απευθύνει ομιλία σε μια σύσκεψη της διακομματικής ομάδας αθλητισμού. Ελπίζω να μπορέσουμε να αναπτύξουμε αυτή την προσπάθεια και να υπάρχει συμμετοχή των βουλευτών. 
<SPEAKER ID="89" LANGUAGE="IT" NAME="Jas Gawronski (PPE-DE ). –" AFFILIATION="">
<SPEAKER ID="90" LANGUAGE="ES" NAME="Maria Badia I Cutchet (PSE ). –" AFFILIATION="">
<P>
Ως Καταλανή, πρέπει να σας πως ότι είμαι πολύ περήφανη που ήταν το 1992, επ’ ευκαιρία των Ολυμπιακών Αγώνων της Βαρκελώνης, που ο Pascual Maragall, τότε δήμαρχος της Βαρκελώνης, απηύθυνε έκκληση στα Ηνωμένα Έθνη να αναβιώσουν την παράδοση της Ολυμπιακής Εκεχειρίας και να διαπραγματευτούν την κατάπαυση του πυρός στην πρώην Ομοσπονδιακή Δημοκρατία της Γιουγκοσλαβίας. Δεν κατέστη δυνατό να σταματήσει ο πόλεμος στα Βαλκάνια, αλλά εξασφαλίστηκε η συμμετοχή των αθλητών τους σε εκείνους τους αγώνες.
<P>
Τέλος, υποστηρίζω το παρόν ψήφισμα με την ελπίδα ότι οι 20οί Χειμερινοί Ολυμπιακοί Αγώνες θα προωθήσουν τον σεβασμό και τη συνέχεια της Ολυμπιακής Εκεχειρίας, η οποία είναι ωφέλιμη για την ειρήνη, τον αθλητισμό και τις ανθρώπινες και πολιτιστικές συναλλαγές σε παγκόσμιο επίπεδο. 
<SPEAKER ID="91" LANGUAGE="NL" NAME="Ivo Belet (PPE-DE )." AFFILIATION="">
<SPEAKER ID="92" LANGUAGE="" NAME="" AFFILIATION="Αντιπροέδρου">
<SPEAKER ID="93" LANGUAGE="IT" NAME="Pier Antonio Panzeri (PSE ). –" AFFILIATION="">
<P>
Επ’ ευκαιρία των εικοστών χειμερινών Ολυμπιακών και Παραολυμπιακών αγώνων που θα διεξαχθούν στο Τορίνο από τις 10 έως τις 26 Φεβρουάριου του 2006, η Οργανωτική Επιτροπή των Αγώνων και η πόλη του Τορίνο –σε συνεργασία με την επαρχία του Τορίνο, την περιφέρεια του Πιεμόντε και την Ιταλική Ολυμπιακή Επιτροπή– κατέβαλαν προσπάθειες για την εκπόνηση ενός πλούσιου προγράμματος πρωτοβουλιών για να υποστηρίξουν και να προωθήσουν την ολυμπιακή εκεχειρία. Πρόκειται για μεγάλο αριθμό πρωτοβουλιών σε εθνικό και διεθνές επίπεδο σχετικά με τα θέματα της ειρήνης, της δικαιοσύνης και της αλληλεγγύης. Πιστεύω πως το Ευρωπαϊκό Κοινοβούλιο οφείλει να υποστηρίξει δυναμικά αυτήν την πρωτοβουλία για την εγκαθίδρυση ενός πνεύματος ειρήνης και αμοιβαίου σεβασμού. 
<SPEAKER ID="94" LANGUAGE="IT" NAME="Vito Bonsignore (PPE-DE ). –" AFFILIATION="(Ο Πρόεδρος διακόπτει τον ομιλητή)">
<P>
Επ’ ευκαιρία των προσεχών Ολυμπιακών Αγώνων, το Τορίνο εξέπεμψε ένα μήνυμα ελπίδας για την ειρήνη και θέτει υποψηφιότητα ως ιερή και ασφαλής πόλη υποστηρίζοντας την ολυμπιακή εκεχειρία στη σύγχρονη εποχή. Πράγματι, το Τορίνο επιχειρεί να καταστήσει τις πόλεις πρωταγωνιστές της ειρηνευτικής διαδικασίας μεταξύ των κρατών. «Ενώστε τις πόλεις για να ενώσετε τα έθνη» έλεγε ένας μεγάλος Ιταλός, ο Giorgio La Pira.
<P>
Η πρώτη πρωτοβουλία της σύγχρονης εποχής χρονολογείται από το 1992, όταν, μετά από την έκκληση της Διεθνούς Ολυμπιακής Επιτροπής, οι αθλητές της Πρώην Γιουγκοσλαβίας μπόρεσαν να συμμετάσχουν στους Ολυμπιακούς της Βαρκελώνης. Στις 3 Νοεμβρίου 2005 η Γενική Συνέλευση των Ηνωμένων Εθνών ενέκρινε το ψήφισμα σχετικά με την ολυμπιακή εκεχειρία για το Τορίνο 2006, το οποίο παρουσίασε η Ιταλία και υπέγραψαν 190 χώρες.
<SPEAKER ID="95" LANGUAGE="EN" NAME="Gyula Hegyi (PSE ). –" AFFILIATION="">
<P>
   Κύριε Πρόεδρε, θέλω να ευχαριστήσω τον κ. Σηφουνάκη και τον κ. Berlinguer για αυτή τη θαυμάσια πρωτοβουλία. Θα ήταν πραγματικά υπέροχο να είχαμε ειρήνη ή τουλάχιστον κατάπαυση πυρός σε όλο τον κόσμο κατά τη διάρκεια των προσεχών Ολυμπιακών Αγώνων. Ίσως, σύμφωνα με κάποιους επικριτές, αυτή η πρωτοβουλία να μοιάζει αφελής προσέγγιση. Εντούτοις, ορισμένες φορές πρέπει να δείχνουμε ότι η συνέλευσή μας δεν είναι μόνο εργοστάσιο νομοθεσίας: είμαστε επίσης ένα ηθικό βήμα διαλόγου που κατανέμει ευρωπαϊκές αξίες και το μήνυμα της ειρήνης. Αν κάποιες χώρες στον κόσμο ακολουθήσουν την πρωτοβουλία μας, θα σώσουμε πολλές ζωές.
<P>
Οι αθλητές από χώρες με προβλήματα θα γνωρίζουν ότι οι αγαπημένοι τους είναι ασφαλείς στην πατρίδα τους, γεγονός που θα τους ωθεί να κινηθούν ταχύτερα, ψηλότερα και δυνατότερα, όπως είπε ο βαρόνος de Coubertin.
<SPEAKER ID="96" LANGUAGE="" NAME="Σταύρος Λαμπρινίδης (PSE ). –" AFFILIATION="">
<P>
Πριν 6 χρόνια, με αφορμή τους Ολυμπιακούς Αγώνες της Αθήνας, η Ελλάδα και η Διεθνής Ολυμπιακή Επιτροπή, ο Σάμαρανγκ και ο Παπανδρέου τότε, θεσμοθέτησαν και πάλι το θεσμό αυτό. Σήμερα, αυτή η ρομαντική ιδέα έχει πλέον κύρος. Τα Ηνωμένα Έθνη την έχουν εγκρίνει ομόφωνα. Κανένα άλλο ψήφισμα στην ιστορία των Ηνωμένων Εθνών δεν είχε ποτέ ομόφωνη στήριξη. Ηγέτες από όλη τη γη το έχουν προσυπογράψει. Το 1994, 10 χιλιάδες παιδιά στη Βοσνία εμβολιάστηκαν επειδή υπήρξε μία ημέρα εκεχειρίας. Ήταν ρομαντικό αυτό το κίνημα; Σίγουρα όχι για τα παιδιά. Το 2004, στην Αθήνα η Βόρεια και η Νότια Κορέα παρήλασαν μέσα στο στάδιο κάτω από μία σημαία. Ρομαντικό; Μόνον οι Ολυμπιακοί Αγώνες το πέτυχαν.
<SPEAKER ID="97" LANGUAGE="" NAME="Πρόεδρος." AFFILIATION="">
<SPEAKER ID="98" LANGUAGE="EN" NAME="Ján Figeľ," AFFILIATION="Μέλος της Επιτροπής.">
<SPEAKER ID="99" LANGUAGE="EN" NAME="Pearson," AFFILIATION="Προεδρεύων του Συμβουλίου">
<P>
   Κύριε Πρόεδρε, είμαι ένας υπερήφανος οπαδός του αθλητισμού. Πιστεύω ότι ο αθλητισμός έχει τη δύναμη να αλλάξει ζωές. Μπορεί να προσφέρει στους ανθρώπους ευκαιρίες ζωής που ποτέ δεν θα μπορούσαν να φανταστούν ότι θα είχαν στη ζωή τους. Μπορεί να βελτιώσει τον τρόπο ζωής των ανθρώπων, την υγεία και την ευημερία τους. Μπορεί να αναπτερώσει το ηθικό και μπορεί απλά να είναι διασκεδαστικός. Παίζοντας ράγκμπι επί 30 χρόνια, γνωρίζω πόσο διασκεδαστική μπορεί να είναι η ενεργή ενασχόληση με ένα άθλημα. Θέλω απλώς να καταστήσω σαφές ότι η Προεδρία υποστηρίζει θερμά την πρωτοβουλία για την Ολυμπιακή Εκεχειρία. Πιστεύουμε ότι είναι μια πολύ σημαντική και σπουδαία πρωτοβουλία. Όλες οι χώρες του ΟΗΕ συμφώνησαν σε ένα ψήφισμα για την Ολυμπιακή Εκεχειρία στη γενική συνέλευσή του στις 3 Νοεμβρίου, συνεπώς αυτή η εκεχειρία υποστηρίζεται από όλα τα κράτη μέλη της ΕΕ.
<P>
Συμφωνούμε, ασφαλώς, με τον κ. Takkula ότι ο μακροπρόθεσμος στόχος μας πρέπει να είναι η μόνιμη ειρήνη, και όχι η ειρήνη μόνο κατά τη διάρκεια των Ολυμπιακών Αγώνων. Εντούτοις, η επικράτηση της ειρήνης κατά την περίοδο των Αγώνων του Τορίνο θα αποτελέσει σημαντικό βήμα προόδου. Αν αυτό συνεχιστεί στο Πεκίνο στους θερινούς Ολυμπιακούς του 2008 και στο Λονδίνο το 2012, κανείς δεν θα είναι πιο ικανοποιημένος από εμένα, από το Συμβούλιο και είμαι βέβαιος και από όλους όσοι συμμετέχουν σε αυτή τη συζήτηση σήμερα εδώ.
<P>
Θα ήθελα να συμφωνήσω με τον κ. van den Berg ότι είναι πολύ σημαντικό να αντιμετωπίσουμε τον ρατσισμό στο ποδόσφαιρο. Μάλιστα, αυτό ήταν ένα από τα θέματα που συζήτησαν οι υπουργοί αθλητισμού κατά την εξέταση των τρόπων προώθησης της πολυμορφίας και των ίσων ευκαιριών σε μια σύνοδο στο Λίβερπουλ του ΗΒ τον Σεπτέμβριο. Στο πλαίσιο αυτής της συζήτησης, οι υπουργοί ενημερώθηκαν από την UEFA σχετικά με το έργο που επιτελεί για την καταπολέμηση του ρατσισμού στο ποδόσφαιρο.
<SPEAKER ID="100" LANGUAGE="" NAME="Πρόεδρος." AFFILIATION="Γραπτή δήλωση (άρθρο 142)">
<P>
   Έχω λάβει δύο προτάσεις ψηφίσματος(1) που κατατέθηκαν σύμφωνα με το άρθρο 103, παράγραφος 2/άρθρο 108, παράγραφος 5, του Κανονισμού.
<P>
Η ψηφοφορία θα διεξαχθεί αύριο στις 11.00 π.μ.
<SPEAKER ID="101" LANGUAGE="SV" NAME="Hélène Goudin (IND/DEM )." AFFILIATION="">
<SPEAKER ID="102" LANGUAGE="" NAME="Πρόεδρος." AFFILIATION="">
<SPEAKER ID="103" LANGUAGE="LT" NAME="Laima Liucija Andrikienė (PPE-DE )." AFFILIATION="">
<P>
   – Στις 27-28 Οκτωβρίου ξεκίνησαν εκ νέου οι διαπραγματεύσεις για την περιοχή της Υπερδνειστερίας, οι οποίες διεξάγονται πλέον βάσει της αρχής «πέντε συν δύο»: στη Ρωσία, την Ουκρανία, τον ΟΑΣΕ, τη Μολδαβία και την περιοχή της Υπερδνειστερίας, τους αρχικούς πέντε μετέχοντες στις διαπραγματεύσεις, προστίθενται τώρα οι ΗΠΑ και η Ευρωπαϊκή Ένωση, οι οποίες μετέχουν ως παρατηρητές.
<SPEAKER ID="104" LANGUAGE="DE" NAME="Hannes Swoboda (PSE ). –" AFFILIATION="">
<P>
   Κύριε Πρόεδρε, σας παρακαλώ θερμά να ασχοληθείτε εσείς ή ο Πρόεδρος του Σώματος με τα εξής ζητήματα: υπάρχουν σοβαρά προβλήματα στην αντιπροσωπεία του Σώματος στη μικτή κοινοβουλευτική επιτροπή ΕΕ/FYROM – δηλαδή Μακεδονίας. Μολονότι δεν θέλω να ασκήσω εδώ κριτική στις προσωπικές ικανότητες του προέδρου της κ. Γεωργίου Παπαστάμκου, πρέπει να πω ότι συχνά εκείνος ήταν η αιτία των προβλημάτων, ιδίως κατά τη συνεδρίαση της 29ης Νοεμβρίου.
<P>
Στη συνεδρίαση αυτή όχι μόνο επέκρινε και διέκοψε τον πρέσβη της FYROM –με τον οποίο έχουμε καλές σχέσεις– αλλά και του έβαλε τις φωνές. Είναι εντελώς αδύνατο να υπαγορεύσουμε σε έναν πρέσβη πώς θα αποκαλεί τη χώρα του. Εκείνος την αποκαλεί Μακεδονία, όπως άλλωστε και πολλά μέλη του Σώματος, και αυτό πρέπει να το αποδεχτεί ακόμα και ο πρόεδρος της εν λόγω αντιπροσωπείας.
<SPEAKER ID="105" LANGUAGE="EN" NAME="Marian Harkin (ALDE ). –" AFFILIATION="">
<P>
   Κύριε Πρόεδρε, θα ήθελα να χρησιμοποιήσω αυτή τη σύντομη ομιλία για να ζητήσω την άμεση επανεφαρμογή της οδηγίας για τα πορθμεία, η οποία δεν προχώρησε μετά την αποτυχία του Συμβουλίου των Υπουργών να συμφωνήσει για την εφαρμογή της. Πιστεύω ότι η Ιρλανδία ήταν μία από τις πολλές χώρες που διαφώνησε με την οδηγία μετά την έγκρισή της από το Κοινοβούλιο το 1999 με το σκεπτικό ότι ενδεχομένως θα καθιστούσε ασύμφορη τη λειτουργία των γραμμών πορθμείων σε περιφερειακές περιοχές. Η κοντόφθαλμη και στενή οικονομική άποψη της ιρλανδικής κυβέρνησης, η οποία δεν έλαβε υπόψη τα δικαιώματα των εργαζομένων υπέρ της μεγιστοποίησης των κερδών, οδήγησε σε μια κατάσταση όπου 543 εργαζόμενοι στην Irish Ferries κινδυνεύουν να τεθούν σε διαθεσιμότητα και να αντικατασταθούν από εργαζόμενους που θα αμείβονται με 50% χαμηλότερο μισθό από τον ελάχιστο μισθό στην Ιρλανδία. Η μόνη εναλλακτική λύση που έχουν είναι να παραμείνουν εργαζόμενοι στην Irish Ferries και να αμείβονται με το 50% σχεδόν του σημερινού μισθού τους.
<SPEAKER ID="106" LANGUAGE="ES" NAME="David Hammerstein Mintz (Verts/ALE ). –" AFFILIATION="">
<P>
   Κύριε Πρόεδρε, δυστυχώς δεν υπάρχει Ολυμπιακή Εκεχειρία για την κοιλάδα Susa, μία κοιλάδα κοντά στο Τορίνο. Πρόσφατα βρισκόμουν εκεί ως μέλος επίσημης αντιπροσωπείας αυτού του Κοινοβουλίου και διαπίστωσα με φρίκη την αναστολή όλων των θεμελιωδών δικαιωμάτων ενός ιταλικού πληθυσμού περισσοτέρων των εκατό χιλιάδων ανθρώπων. Δεν μπορέσαμε να εκτελέσουμε ελεύθερα το έργο μας ως αντιπροσωπεία αρμόδια για την εξέταση των καταγγελιών χιλιάδων πολιτών εναντίον ενός έργου που χρηματοδοτείται από την Ευρωπαϊκή Ένωση.
<SPEAKER ID="107" LANGUAGE="IT" NAME="Roberto Musacchio (GUE/NGL ). –" AFFILIATION="">
<P>
   Κύριε Πρόεδρε, κυρίες και κύριοι, θα ήθελα να παρέμβω και εγώ επί του θέματος καθώς –όπως ανέφερε η αντιπροσωπεία της Επιτροπής Αναφορών του Κοινοβουλίου που μετέβη πριν από λίγες μόλις ημέρες στην κοιλάδα Suza του Πιεμόντε, στην Ιταλία– η περιοχή έχει καταληφθεί από στρατιωτικές δυνάμεις για να επιβάλουν την κατασκευή μιας σιδηροδρομικής σήραγγας μήκους 54 χιλιομέτρων στους κατοίκους της κοινότητας που αντιτίθενται σε αυτό το σχέδιο. Οι κάτοικοι ορθώς φοβούνται για το περιβάλλον και την υγεία τους λόγω της παρουσίας του αμιάντου. Έχουν προτείνει μάλιστα σοβαρές, αξιόπιστες και τεκμηριωμένες εναλλακτικές λύσεις. Ωστόσο, αντί να τους ακούσουν με προσοχή, εφαρμόζουν την επιβολή της ισχύος, όπως αποδεικνύει και η κακομεταχείριση που υπέστη ο συνάδελφος κ. Agnoletto.
<P>
Θεωρώ ότι το Ευρωπαϊκό Κοινοβούλιο πρέπει να υιοθετήσει τις προτάσεις που διατύπωσε η αντιπροσωπεία της Επιτροπής Αναφορών, καθώς θα ήταν σωστό η ολυμπιακή εκεχειρία να ισχύσει και για τους κατοίκους της κοιλάδας Suza. 
<SPEAKER ID="108" LANGUAGE="PL" NAME="Bernard Piotr Wojciechowski (NI )." AFFILIATION="">
<P>
   – Κύριε Πρόεδρε, τα γεγονότα που εκτυλίχθηκαν τις τελευταίες εβδομάδες στη Γαλλία είναι πρωτόγνωρα. Ορισμένοι τα χαρακτήρισαν επανάσταση και άλλοι εμφύλιο πόλεμο. Παρ’ όλα αυτά, το Ευρωπαϊκό Κοινοβούλιο εξακολουθεί να σιωπά, ενώ συμπεριφέρεται σαν να μην συνέβη τίποτε. Ορισμένοι υποστήριξαν ότι οι ταραχές οφείλονται στην ανεργία, όμως δεν είναι σίγουρο ότι αυτός ο παράγοντας θα μπορούσε πραγματικά να προκαλέσει μια τόσο συντονισμένη εξέγερση. Μόνον 100 από τα 2 000 άτομα που συνελήφθησαν ήταν ξένοι, ενώ η πλειονότητα των υπολοίπων ήταν μετανάστες με γαλλικά διαβατήρια.
<SPEAKER ID="109" LANGUAGE="EN" NAME="James Hugh Allister (NI ). –" AFFILIATION="(Χειροκροτήματα)">
<P>
   Κύριε Πρόεδρε, πρόσφατα η μικρή χώρα μου της Βόρειας Ιρλανδίας έχασε το πιο μεγάλο αθλητικό ταλέντο της. Αναφέρομαι, ασφαλώς, στον θάνατο του George Best. Ανεξάρτητα από τον πολυσυζητημένο τρόπο ζωής του εκτός γηπέδου, μέσα στο γήπεδο ήταν προσωπικότητα παγκόσμιας εμβέλειας. Οι εκθαμβωτικές ικανότητές του που μαγνήτιζαν τα πλήθη τον κατέτασσαν σε δική του ξεχωριστή κατηγορία. Κατά συνέπεια, τον αγαπούσαν και τον θαύμαζαν σε όλο τον κόσμο. Επομένως, πρέπει λοιπόν ο θάνατος αυτού του αθλητικού κολοσσού να επισημανθεί σε αυτό το διεθνές κοινοβούλιο. Συνεπώς, θα ήθελα με αυτή την ευκαιρία, και είμαι βέβαιος ότι ομιλώ εξ ονόματος όλων, να αποτίσω φόρο τιμής στην αθλητική του μνήμη και να εκφράσω τα συλλυπητήριά μου στο γιο του, στον ηλικιωμένο πατέρα του, στον αδελφό και τις αδελφές του.
<SPEAKER ID="110" LANGUAGE="" NAME="Πρόεδρος." AFFILIATION="">
<P>
   Είμαι βέβαιος ότι όλο το Κοινοβούλιο συμμερίζεται τα αισθήματά σας και το χειροκρότημα που μόλις ακούστηκε για τη ζωή του George Best. 
<SPEAKER ID="111" LANGUAGE="EN" NAME="Tunne Kelam (PPE-DE ). –" AFFILIATION="">
<P>
   Κύριε Πρόεδρε, πρόσφατα λάβαμε νέες πληροφορίες σχετικά με τους πρωταγωνιστές στη διαβόητη δίκη της ρωσικής Yukos του κ. Khodorkovsky και του κ. Lebedev. Αφού παρακολούθησε τη δίκη στη Μόσχα τον περασμένο Μάιο, ο συνάδελφός μας, κ. Horáček, κατέληξε στο συμπέρασμα ότι αυτή η δίκη δεν ακολούθησε τους κανόνες που διασφαλίζουν την έκδοση μιας δίκαιης απόφασης. Τόσο ο κ. Khodorkovsky όσο και ο κ. Lebedev εστάλησαν να εκτίσουν τις ποινές τους χιλιάδες χιλιόμετρα μακριά από τα σπίτια τους. Χθες, ο κ. Lebedev πέρασε τα 49α γενέθλιά του σε μια φυλακή που βρίσκεται πέρα από τον Αρκτικό Κύκλο, μακριά από τα παιδιά και τα εγγόνια του, υπό συνθήκες επιζήμιες για την κατάσταση της υγείας του.
<P>
Την περασμένη εβδομάδα, περισσότεροι από τριάντα βουλευτές του Ευρωπαϊκού Κοινοβουλίου υπέγραψαν μια επιστολή που εξέφραζε την ελπίδα διεξαγωγής νέας και δίκαιης δίκης τόσο για τον κ. Khodorkovsky όσο και για τον κ. Lebedev και για φυσιολογικές συνθήκες κράτησής τους. Θα ήθελα να ζητήσω από την Επιτροπή και από το Συμβούλιο να πείσουν τις ρωσικές αρχές για την ανάγκη διεξαγωγής νέας και δίκαιης δίκης και για τους δύο άνδρες. Η Ρωσία δεν έχει αποδείξει ακόμα ότι συμμερίζεται τις ευρωπαϊκές αξίες μας. 
<SPEAKER ID="112" LANGUAGE="" NAME="Πρόεδρος." AFFILIATION="">
<SPEAKER ID="113" LANGUAGE="EN" NAME="David Martin (PSE ). –" AFFILIATION="Η Νο. 1 Ντετέκτιβ της Αφρικής.">
<P>
   Κύριε Πρόεδρε, η Σκωτία διαδραματίζει πλήρη ρόλο στην Προεδρία του Συμβουλίου Υπουργών του ΗΒ και για να αναγνωριστεί το γεγονός αυτό, οι επτά βουλευτές της Σκωτίας που προέρχονται από τέσσερις διαφορετικές πολιτικές ομάδες οργάνωσαν συλλογικά την εβδομάδα «Best of Scotland» εδώ στο Κοινοβούλιο. Περιελάμβανε ταινίες από τη Σκωτία –με παγκοσμίως διάσημους ηθοποιούς όπως ο Ewan McGregor– και διαλέξεις από ανθρώπους όπως ο Alexander McCall Smith, παγκοσμίως γνωστός συγγραφέας της σειράς Υπάρχει επίσης μια έκθεση στο φουαγιέ με το έργο του John Bellany, του σπουδαιότερου εν ζωή καλλιτέχνη της Σκωτίας. Τι θα ήταν όμως μια γιορτή της Σκωτίας χωρίς φαγητό και ποτό; Απόψε, λοιπόν, για να γιορτάσουμε την εορτή του Αγ. Ανδρέα, την εθνική εορτή της Σκωτίας, διοργανώνουμε μια δεξίωση στο εστιατόριο, όπου για πρώτη φορά μετά από δέκα χρόνια θα σερβιριστεί σκωτσέζικο βοδινό κρέας στο Ευρωπαϊκό Κοινοβούλιο.
<P>
Κύριε Πρόεδρε, θα ήθελα να ευχαριστήσω μέσω υμών όλο το Κοινοβούλιο για τη συμμετοχή του στην εβδομάδα Best of Scotland. Είχαμε εξαιρετική υποστήριξη από τους βουλευτές του Κοινοβουλίου και ελπίζω οι βουλευτές να χάρηκαν που διαπίστωσαν πόσο καλή είναι η Σκωτία και τι σπουδαία παραγωγή έχουμε να προσφέρουμε στον υπόλοιπο κόσμο.
<SPEAKER ID="114" LANGUAGE="" NAME="Πρόεδρος." AFFILIATION="">
<P>
   Ως «σκωτσέζος» και ο ίδιος, κύριε Martin, θα ήθελα να προσυπογράψω όλα όσα είπατε. Τα ασταθή βήματα ορισμένων βουλευτών του Κοινοβουλίου νομίζω ότι οφείλονται στο ουίσκι που προσφέρατε. Λυπάμαι μόνο που δεν με καλέσατε να επαναλάβω την ερμηνεία μου της Ωδής στη Χαρά με γκάιντα. Ίσως να δοθεί άλλη ευκαιρία. 
<SPEAKER ID="115" LANGUAGE="EN" NAME="Derek Roland Clark (IND/DEM ). –" AFFILIATION="">
<P>
   Κύριε Πρόεδρε, γνωρίζω ότι η Επιτροπή θα ζητήσει από το βρετανικό εμπορικό ναυτικό να φέρει την ευρωπαϊκή σημαία αντί για την κόκκινη σημαία που είναι γνωστή σε όλη τη Βρετανία ως «Red Duster» και αποτελεί σύμβολο της βρετανικής ταυτότητας. Ωραία εφαρμόζεται η επανειλημμένη δήλωση ότι η προσχώρηση στην ΕΕ δεν σημαίνει απώλεια της εθνικής ταυτότητας.
<P>
Γιατί δεν διαλέγετε έναν εύκολο στόχο που δεν κινείται συνέχεια; Σε ελάχιστη απόσταση από εδώ, μια μεγάλη βελγική σημαία ανέμιζε υπερήφανα μόλις σήμερα –και ορθώς– κάτω από το Cinquantenaire. Γιατί δεν την κατεβάζετε, για να την αντικαταστήσετε με την ευρωπαϊκή σημαία και να δείτε τι θα πει ο βελγικός λαός; 
<SPEAKER ID="116" LANGUAGE="FR" NAME="Erna Hennicot-Schoepges (PPE-DE )." AFFILIATION="">
<P>
   – Κύριε Πρόεδρε, η Επιτροπή Περιβάλλοντος, Δημόσιας Υγείας και Ασφάλειας των Τροφίμων του ΕΚ διεξήγαγε συνομιλίες με τη διοίκηση του Ευρωπαϊκού Κοινοβουλίου στις 14 Ιουνίου για να προβούμε σε μια οικολογική θεώρηση και να δούμε πώς μπορούμε να λειτουργήσουμε με πιο οικονομικό τρόπο. Εκμεταλλεύτηκα την ευκαιρία για να ρωτήσω για το ποσοστό κάλυψης των κτιρίων του Ευρωπαϊκού Κοινοβουλίου. Ρώτησα αν το Ευρωπαϊκό Κοινοβούλιο, η Επιτροπή και το Συμβούλιο συζήτησαν μεταξύ τους για τις στεγαστικές τους ανάγκες. Ρώτησα αν υπήρχαν συγκεκριμένες προδιαγραφές για τα γραφεία, τις αίθουσες διασκέψεων, τους θαλάμους διερμηνέων και τους λοιπούς χώρους ενόψει των μελλοντικών οικοδομικών εργασιών. Κύριε Πρόεδρε, μέχρι τούδε δεν έλαβα καμία απάντηση. Ελπίζω να μεριμνήσετε ώστε να λάβω κάποια απάντηση. 
<SPEAKER ID="117" LANGUAGE="" NAME="Πρόεδρος." AFFILIATION="">
<SPEAKER ID="118" LANGUAGE="HU" NAME="Gyula Hegyi (PSE )." AFFILIATION="">
<P>
   – Θέλω να επιστήσω την προσοχή στην κατάσταση ενός πανέμορφου ποταμού της Ουγγαρίας, του ποταμού Rába. Από το 2003, το αυστριακό τμήμα του ποταμού ρυπαίνεται από τρία εργοστάσια βυρσοδεψίας, τα οποία χρησιμοποιούν για τη δέψη των δερμάτων ναφθαλινοσουλφονικό οξύ, το οποίο, μετά την ολοκλήρωση της διαδικασίας δέψης, απορρίπτεται στον ποταμό Rába. Κατά τη ροή του ποταμού δημιουργείται αφρός ο οποίος συνοδεύεται από ιδιαιτέρως έντονη οσμή, με αρνητικές επιπτώσεις για την υδρόβια ζωή, ενώ οι τουρίστες και οι αθλούμενοι απομακρύνονται από τον ποταμό. Το πρόβλημα έχει ήδη προκαλέσει τις διαμαρτυρίες του πληθυσμού ακόμη και από την αυστριακή πλευρά. Στην Ουγγαρία το θέμα αναφέρεται διαρκώς στον Τύπο, ενώ η ρύπανση είναι ιδιαιτέρως επιζήμια για τον πληθυσμό που ζει στο άνω τμήμα του ποταμού, μια περιοχή άγριας ομορφιάς η οποία προσελκύει μεγάλο πλήθος τουριστών που επισκέπτονται την περιοχή για ψάρεμα και υδάτινες δραστηριότητες. Καθόσον το πρόβλημα έχει διασυνοριακό χαρακτήρα, καλώ τους αξιότιμους αυστριακούς συναδέλφους μου να συμβάλουν στην επιτάχυνση της διαδικασίας και στην προστασία του κοινού μας φυσικού θησαυρού, του ποταμού Rába, στις παραμεθόριες περιοχές μας, στο πνεύμα της παραδοσιακής φιλίας που ενώνει τις δύο χώρες μας. 
<SPEAKER ID="119" LANGUAGE="PL" NAME="Sylwester Chruszcz (IND/DEM )." AFFILIATION="">
<SPEAKER ID="120" LANGUAGE="EN" NAME="Eluned Morgan (PSE ). –" AFFILIATION="">
<P>
   Κύριε Πρόεδρε, θέλω να μιλήσω για την ανήθικη συμπεριφορά της εταιρείας Irish Ferries. Γνωρίζω ότι ο συνάδελφός μου, κ. De Rossa, θα μιλήσει επίσης για το ίδιο θέμα.
<P>
Αυτή την εβδομάδα η εταιρεία απέλυσε 550 ιρλανδούς και ουαλούς ναυτικούς και προσέλαβε Λετονούς με πολύ χαμηλότερο μισθό – λιγότερο από τον μισό ελάχιστο μισθό. Αυτό έγινε διότι τα πλοία της Irish Ferries ύψωσαν νέα σημαία ευκαιρίας –την κυπριακή– γεγονός που σημαίνει ότι μπορούν να παρακάμψουν τους νόμους για τον ελάχιστο μισθό στην Ιρλανδία. Αυτό είναι κακό για τους ιρλανδούς εργαζομένους και είναι επίσης κακό για τους λετονούς εργαζομένους, διότι γίνονται αντικείμενο εκμετάλλευσης. Ελπίζω ότι αυτό δεν προμηνύει όσα μας περιμένουν όταν θεσπιστεί η οδηγία για τις υπηρεσίες. Η προσέγγιση που υιοθέτησε η εταιρεία Irish Ferries είναι απολύτως βικτοριανή. Επιβίβασε κρυφά άνδρες της ασφάλειας στα πλοία για να υποχρεώσει το προσωπικό να δεχθεί αυτή την αλλαγή. Προφανώς, εδώ τίθεται σοβαρό ζήτημα ασφάλειας. Πρέπει να επανεξετάσουμε την οδηγία σχετικά με τους όρους επάνδρωσης του 1998.
<P>
Θα ήθελα να σας ζητήσω από εσάς, κύριε Πρόεδρε, να διασφαλίσετε ότι το Συμβούλιο θα συμπεριλάβει αυτό το θέμα στην ημερήσια διάταξη του Συμβουλίου Μεταφορών της Δευτέρας. Αυτό είναι κάτι που επιθυμεί και ο συνάδελφός μου, κ. De Rossa. 
<SPEAKER ID="121" LANGUAGE="EN" NAME="Μάριος Ματσάκης (ALDE ). –" AFFILIATION="">
<P>
   Κύριε Πρόεδρε, κατά τη διάρκεια της συνεδρίασης της Μικτής Κοινοβουλευτικής Επιτροπής ΕΕ-Τουρκίας την περασμένη εβδομάδα εδώ στο Κοινοβούλιο, ο τούρκος επικεφαλής στις διαπραγματεύσεις προσχώρησης, κ. Ali Babacan, κατηγόρησε το Κοινοβούλιο ότι είχε υποστηρικτές της τρομοκρατίας στους διαδρόμους του. Θεωρώ αυτή την κατηγορία απαράδεκτη και προσβλητική. Υπονομεύει την απόφαση του Κοινοβουλίου μας για την καταπολέμηση της τρομοκρατίας. Ως εκ τούτου, καλώ τον Πρόεδρο του Κοινοβουλίου να θέσει το θέμα στην τουρκική κυβέρνηση και να ζητήσει από τον κ. Babacan να αποσύρει αυτή την προσβλητική δήλωση.
<SPEAKER ID="122" LANGUAGE="PL" NAME="Bogusław Sonik (PPE-DE )." AFFILIATION="">
<P>
Την περασμένη εβδομάδα η ρωσική Δούμα ενέκρινε κατά την πρώτη ανάγνωση νομοσχέδιο το οποίο επιβάλλει περιορισμούς στις ΜΚΟ. Το εν λόγω νομοσχέδιο θα δυσχεράνει περισσότερο από ποτέ τη χρηματοδότηση ρωσικών ΜΚΟ από το εξωτερικό, οι δε νέοι περιορισμοί θα ισχύσουν για 450 000 περίπου οργανώσεις στη Ρωσία. Ένα από τα επιχειρήματα υπέρ της έγκρισης του νομοσχεδίου είναι ότι οι οργανώσεις αυτές χρησιμοποιούνται από τρίτες χώρες ως μέσο άσκησης εξωτερικής πολιτικής στη Ρωσία. Πρόκειται για μια παράλογη κατηγορία, η οποία αποτελεί εμπαιγμό για την ίδια την έννοια της δημοκρατίας.
<SPEAKER ID="123" LANGUAGE="PL" NAME="Andrzej Tomasz Zapałowski (IND/DEM )." AFFILIATION="">
<P>
   – Κύριε Πρόεδρε, τους 18 μήνες μετά την ένταξη των χωρών της Ανατολικής Ευρώπης στην Ευρωπαϊκή Ένωση, διαπιστώνουμε ότι λαμβάνονται όλο και περισσότερα μέτρα από ορισμένα παλαιά κράτη μέλη και από τη Ρωσία, τα οποία πλήττουν καίρια την οικονομία των νέων κρατών μελών, αντί να τους προσφέρουν πραγματική στήριξη η οποία θα τους επέτρεπε να προσεγγίσουν τα επίπεδα ανάπτυξης των παλαιών κρατών μελών.
<SPEAKER ID="124" LANGUAGE="EN" NAME="Proinsias De Rossa (PSE ). –" AFFILIATION="">
<P>
Κύριε Πρόεδρε, θα ήθελα να σας ζητήσω να ενημερώσετε την Επιτροπή ότι η εταιρεία Irish Ferries μελετά την απόλυση όλου του εργατικού δυναμικού της και την αντικατάστασή του από φθηνότερα εργατικά χέρια, χρησιμοποιώντας το τέχνασμα της κυπριακής σημαίας, για να αποφύγει το ιρλανδικό, το βρετανικό και το γαλλικό εργατικό δίκαιο. Το περασμένο Σαββατοκύριακο, η εταιρεία επιβίβασε άνδρες της ασφάλειας στα σκάφη της ως τακτική εκφοβισμού για να επιβάλει την αλλαγή στο προσωπικό της.
<P>
Παραβιάζοντας τις συμβάσεις του ΔΝΟ, η εταιρεία αρνήθηκε να επιτρέψει στους εκπροσώπους του συνδικάτου να επισκεφθούν το πλήρωμα στο σκάφος. Αυτό το θέμα έχει σοβαρές επιπτώσεις για κάθε ναυτικό κράτος της ΕΕ και οδήγησε στην ακύρωση των διαπραγματεύσεων κοινωνικής εταιρικής σχέσης στην Ιρλανδία. Επικρατεί πραγματικός φόβος μεταξύ των εργαζομένων για μια κούρσα προς τα κάτω στην Ευρώπη. Πληροφορήθηκαν με ανησυχία την επίθεση του Επιτρόπου McCreevy στο σουηδικό κοινωνικό μοντέλο, ανησυχούν βαθύτατα για την αρχή της χώρας προέλευσης στην οδηγία για τις υπηρεσίες και τώρα βλέπουν μια επικερδή επιχείρηση να μειώνει τους μισθούς σε λιγότερο από 3,60 ευρώ την ώρα: τα μισά του νόμιμου ελάχιστου μισθού στην Ιρλανδία.
<P>
Σε αυτή την κρίση, η Ευρωπαϊκή Ένωση πρέπει να κινηθεί αμέσως, επανεισάγοντας στο Κοινοβούλιο και στο Συμβούλιο το σχέδιο οδηγίας για τους όρους επάνδρωσης των πορθμείων, το οποίο το Κοινοβούλιο ενέκρινε στο πρώτο στάδιο το 1999 και το οποίο από τότε παραμένει αποκλεισμένο στο Συμβούλιο. Πρέπει να γίνει αυτό την προσεχή Τρίτη στο Συμβούλιο Μεταφορών. Είναι πραγματικά σημαντικό θέμα και, αν δεν ασχοληθεί η Επιτροπή με αυτό ως θέμα προτεραιότητας, θα αντιμετωπίσουμε μια βαθύτατη κρίση στην Ευρώπη. 
<SPEAKER ID="125" LANGUAGE="EN" NAME="Gerard Batten (IND/DEM ). –" AFFILIATION="">
<P>
Αυτό δεν σημαίνει ότι η βρετανική Προεδρία δεν θα είναι σημαντική. Ο κ. Μπλερ υφίσταται έντονες πιέσεις να εγκαταλείψει τη βρετανική διόρθωση των 3 δισεκατομμυρίων αγγλικών λιρών ετησίως προκειμένου να αποτρέψει την κατάρρευση των συνομιλιών για τον προϋπολογισμό της ΕΕ για την περίοδο 2007-2013. Σύμφωνα με την παράδοση των βρετανικών κυβερνήσεων από το 1972, είναι σχεδόν βέβαιο ότι ο κ. Μπλερ θα εγκαταλείψει το βρετανικό εθνικό συμφέρον –σε αυτή την περίπτωση τη δημοσιονομική διόρθωση– ψάχνοντας ταυτόχρονα έναν τρόπο να το ανακοινώσει ως θρίαμβο της διπλωματίας. 
<SPEAKER ID="126" LANGUAGE="" NAME="Πρόεδρος." AFFILIATION="">
<SPEAKER ID="127" LANGUAGE="HU" NAME="Csaba Sándor Tabajdi (PSE )." AFFILIATION="">
<P>
   – Προσφάτως προκλήθηκε σημαντική σύγχυση στην ουγγρική κοινή γνώμη, διότι τα νέα κράτη μέλη εξακολουθούν να λαμβάνουν σοβαρά υπόψη την Ευρωπαϊκή Επιτροπή και τις επικρίσεις της. Όλοι γνωρίζουμε ότι έχει κινηθεί διαδικασία υπερβολικού ελλείμματος κατά έντεκα κρατών, όπως η Γερμανία, η Ιταλία, η Γαλλία, η Πορτογαλία και η Ελλάδα, για υπέρβαση των κριτηρίων όσον αφορά το δημοσιονομικό έλλειμμα. Συγχρόνως, ο κ. Almunia, ο Επίτροπος που είναι αρμόδιος για οικονομικά και νομισματικά θέματα, επιλέγει να τιμά μόνο την Ουγγαρία με τις διαρκείς επικρίσεις του. Θα ήμασταν υποχρεωμένοι αν η Επιτροπή εγκατέλειπε αυτές τις διακρίσεις. Μέχρι στιγμής προσπαθούσαν να τιμωρήσουν τη φτωχή Πορτογαλία, και τώρα ο κ. Almunia επικρίνει τη φτωχή Ουγγαρία. Γιατί δεν επικρίνει κάποιο από τα μεγάλα κράτη μέλη; Καλούμε τον Πρόεδρο του Κοινοβουλίου να διασφαλίσει την ίση μεταχείριση και τον τερματισμό των διακρίσεων μεταξύ των χωρών και να αναλάβει δράση κατά της Επιτροπής σε αυτό το θέμα. 
<SPEAKER ID="128" LANGUAGE="SK" NAME="Milan Gaľa (PPE-DE )." AFFILIATION="">
<P>
   – Εγώ και οι συνάδελφοί μου της Ομάδας ΕΛΚ-ΕΔ υιοθετήσαμε συμβολικά τον πολιτικό κρατούμενο Antonio Díaz Sánchez, ο οποίος έχει καταδικαστεί σε εικοσαετή κάθειρξη από το ολοκληρωτικό καθεστώς της Κούβας.
<P>
Προσφάτως έλαβα μια επιστολή από την κ. Gisela Sánchez, σύζυγο του Antonio Sánchez, στην οποία, καθώς και στα υπόλοιπα μέλη του κινήματος «Γυναίκες στα Λευκά», κατά την περίοδο συνόδου του Δεκεμβρίου στο Στρασβούργο θα απονεμηθεί το βραβείο Αντρέι Ζαχάρωφ. Στην επιστολή της αναφέρεται στα σοβαρά προβλήματα υγείας που αντιμετωπίζει ο σύζυγός της, στον οποίο το καθεστώς εξακολουθεί να αρνείται να παράσχει την απαραίτητη υγειονομική περίθαλψη.
<SPEAKER ID="129" LANGUAGE="" NAME="Γεώργιος Καρατζαφέρης (IND/DEM ). –" AFFILIATION="">
<P>
   Κύριε Πρόεδρε, είμαστε 25 χώρες εδώ, του χρόνου θα είμαστε 27, σε λίγο θα είμαστε 30, πώς θα συνεννοηθούμε εάν δεν σεβόμαστε τους θεσμούς; Τον θεσμό του Ευρωπαϊκού Κοινοβουλίου, τις αποφάσεις του ΟΗΕ, τις αποφάσεις του Συμβουλίου Ασφαλείας, τις αποφάσεις της Ευρωπαϊκής Ένωσης. Όπως και να έχει, εάν εμείς οι ίδιοι δεν σεβόμαστε τους θεσμούς δεν θα τους σέβονται και οι επισκέπτες.
<P>
Έτσι ή αλλιώς, η Ευρωπαϊκή Ένωση, ο ΟΗΕ, το Κοινοβούλιο έχουν αναγνωρίσει τα Σκόπια ως FYROM. Δεν μπορεί λοιπόν εδώ να κάνει προσωπική πολιτική ο καθένας. Δυσκολεύουμε τα πράγματα, δεν τα διευκολύνουμε. Το θέμα είναι σε μια διαπραγμάτευση.
<SPEAKER ID="130" LANGUAGE="PL" NAME="Ryszard Czarnecki (NI )." AFFILIATION="">
<SPEAKER ID="131" LANGUAGE="" NAME="Πρόεδρος." AFFILIATION="">
<SPEAKER ID="132" LANGUAGE="" NAME="Πρόεδρος." AFFILIATION="">
<P>
- της έκθεσης του Neil Parish, εξ ονόματος της Επιτροπής Γεωργίας και Ανάπτυξης της Υπαίθρου, για την πρόταση απόφασης του Συμβουλίου σχετικά με κοινοτικά μέτρα για τον έλεγχο της γρίπης των πτηνών (COM(2005)0171 – C6-0195/2005 – 2005/0062(CNS)) (A6-0327/2005), και
<P>
- της έκθεσης της Ilda Figueiredo, εξ ονόματος της Επιτροπής Γεωργίας και Ανάπτυξης της Υπαίθρου, σχετικά με την πρόταση του Συμβουλίου που τροποποιεί την απόφαση του Συμβουλίου 90/424/ΕΟΚ για τις δαπάνες στον κτηνιατρικό τομέα (COM(2005)0171 – C6-0196/2005 – 2005/0063(CNS)) (A6-0326/2005). 
<SPEAKER ID="133" LANGUAGE="EN" NAME="Μάρκος Κυπριανού," AFFILIATION="Μέλος της Επιτροπής.">
<P>
   Κύριε Πρόεδρε, θα ήθελα να ευχαριστήσω τους δύο εισηγητές, τον κ. Parish και την κ. Figueiredo, για την εξαιρετική δουλειά τους και το πολύ σύντομο χρονικό διάστημα στο οποίο την εκτέλεσαν. Αυτό αποτελεί τιμή για όλα τα θεσμικά όργανα και είμαι απολύτως βέβαιος ότι αυτή η οδηγία θα εγκριθεί πριν από το τέλος του χρόνου. Οι ανησυχίες των ευρωπαίων πολιτών σχετικά με τη γρίπη των πτηνών και το γεγονός ότι είχαμε τα πρώτα κρούσματα στην Ευρώπη κατέστησε ακόμη πιο σημαντική την έγκριση αυτής της νέας, εκσυγχρονισμένης και πιο αποτελεσματικής νομοθεσίας το συντομότερο δυνατόν.
<P>
Αυτή η αναθεωρημένη οδηγία στοχεύει στην καλύτερη πρόληψη και εξάλειψη των εξάρσεων επιδημιών και τη μείωση των κινδύνων για την υγεία, των δαπανών και των απωλειών. Καλύπτει την εκδοχή χαμηλής παθογένειας καθώς και το παθογόνο στέλεχος Ν2, εισάγει όμως επίσης αποτελεσματικά μέτρα εξάλειψης, συμπεριλαμβανομένου του εμβολιασμού, λαμβάνοντας υπόψη επιστημονικά στοιχεία και εμπειρίες στην Ευρώπη τα τελευταία χρόνια –θα μπορούσα να αναφέρω την περίπτωση των Κάτω Χωρών πριν από δύο χρόνια– και αλλού στον κόσμο, και φυσικά την ανάγκη να αποφευχθεί η μεγάλης κλίμακας σφαγή και θανάτωση των ζώων.
<P>
Η πρόταση της Επιτροπής αναγνωρίζει ότι ο ιός της γρίπης των πτηνών είναι κατά μέγα μέρος απρόβλεπτος, και συνεπώς πρέπει να είμαστε σε θέση να λάβουμε τα κατάλληλα αναλογικά μέτρα για την αντιμετώπιση αυτής της πραγματικής κατάστασης καθώς εξελίσσονται οι συνθήκες. Λαμβάνουμε επίσης υπόψη τις συνθήκες διαβίωσης των ζώων και τις δεοντολογικές ανησυχίες, ειδικά όσον αφορά τη μαζική σφαγή ζώων. Θα γνωρίζετε ότι το γεγονός αυτό έχει προκαλέσει απρόβλεπτες αντιδράσεις της κοινής γνώμης κατά τη διάρκεια παρελθουσών κρίσεων που αφορούσαν την υγεία των ζώων. Αυτός είναι ο λόγος για τον οποίο παρέχουμε στα κράτη μέλη, μέσω αυτής της νέας πρότασης, την επιλογή να μην εφαρμόσουν μία πολιτική εξολόθρευσης σε περίπτωση έξαρσης της γρίπης των πτηνών χαμηλής παθογένειας στα πουλερικά. Για αυτόν τον λόγο, η συγχρηματοδότηση σε εξάρσεις ασθενειών που προκαλούνται από ιούς χαμηλής παθογένειας είναι μόνον 30%. Αυτή η διάταξη αποσκοπεί στο να αποθαρρύνει τα κράτη μέλη, όποτε είναι δυνατόν, να επιλέξουν την εξολόθρευση.
<P>
Θα ήθελα επίσης να σας ενημερώσω ότι πριν από δύο ημέρες, η Επιτροπή ενέκρινε δύο σχέδια σε σχέση με τη δημόσια υγεία, ένα για τη γενική ετοιμότητα σε περίπτωση πανδημίας και το άλλο σχετικά με την ετοιμότητα για την πανδημία γρίπης. Διεξήγαμε επίσης την κοινή άσκηση προσομοίωσης Common Ground την περασμένη εβδομάδα προκειμένου να δοκιμάσουμε τα σχέδια μας και τα σχέδια των κρατών μελών. Η εισαγωγή μίας αποτελεσματικής στρατηγικής για την υγεία των ζώων θα προστατεύσει άμεσα και θα ωφελήσει τη βιομηχανία πουλερικών, αλλά επίσης θα προστατεύσει έμμεσα την ανθρώπινη και τη δημόσια υγεία.
<P>
´Όσον αφορά συγκεκριμένα την έρευνα, εργαζόμαστε με τον συνάδελφο κ. Potočnik για την εκπόνηση πρότασης έρευνας για αυτόν τον ιό, για τον οποίο γνωρίζουμε ελάχιστα. Θα προσπαθήσω να επισπεύσω αυτή τη διαδικασία. Ελπίζω ότι το Κοινοβούλιο θα μας στηρίξει σε αυτό. Είναι σημαντικό να έχουμε τα αποτελέσματα αυτής της έρευνας όσο το δυνατόν συντομότερα ούτως ώστε να σχεδιάσουμε την απάντησή μας. Θα με ενδιέφερε πολύ να ακούσω τη γνώμη των βουλευτών. 
<SPEAKER ID="134" LANGUAGE="EN" NAME="Neil Parish (PPE-DE )," AFFILIATION="εισηγητής.">
<SPEAKER ID="135" LANGUAGE="PT" NAME="Ilda Figueiredo (GUE/NGL )," AFFILIATION="εισηγήτρια">
<P>
Για τους λόγους αυτούς, και λαμβάνοντας υπόψη τις γνωμοδοτήσεις της Επιτροπής Περιβάλλοντος, Δημόσιας Υγείας και Ασφάλειας των Τροφίμων και της Επιτροπής Προϋπολογισμών, τους συντάκτες των οποίων, τους κκ. Sturdy και Mulder, θέλω να ευχαριστήσω, η Επιτροπή Γεωργίας τονίζει την ανάγκη ενίσχυσης της πρότασης της Επιτροπής σε πέντε καίρια σημεία.
<P>
Κατά τη γνώμη της Επιτροπής Γεωργίας, το ύψος της οικονομικής βοήθειας πρέπει να ανέρχεται στο 50% του κόστους που θα επιβαρύνει τα κράτη μέλη σε περίπτωση εκδήλωσης της γρίπης των πτηνών, είτε υψηλής είτε χαμηλής παθογένειας, διότι, εφόσον απαιτηθεί η ανάληψη δράσης και η σφαγή ζώων, οι απώλειες που θα προκληθούν θα είναι οι ίδιες.
<P>
Φρονώ, ωστόσο, ότι σε μια τέτοια περίπτωση είναι ορθό να αυξηθεί η κοινοτική ενίσχυση σε 60%, σύμφωνα με την πρότασή μου, διότι, εάν ένα κράτος μέλος βρεθεί αντιμέτωπο με μια τέτοια κατάσταση αφού έχει λάβει τα αναγκαία προληπτικά μέτρα, η Κοινότητα οφείλει να επιδείξει την αλληλεγγύη της, καθόσον αυτό μπορεί ουσιαστικά να αποτρέψει την εξάπλωση της νόσου.
<P>
Έχω επίσης καταθέσει μια ακόμη πρόταση για την οποία ζητώ τη στήριξή σας, κυρίες και κύριοι. Φρονώ ότι θα εξυπηρετεί τους σκοπούς της κοινωνικής δικαιοσύνης εάν χορηγηθούν ενισχύσεις σε εκτροφείς πουλερικών οι εγκαταστάσεις των οποίων θα έχουν πληγεί από τη νόσο, όχι μόνο για την κάλυψη του κόστους και της ζημίας που θα έχει προκληθεί, αλλά και 50% επιπλέον για την κάλυψη της απώλειας εισοδήματος μέχρις ότου μπορέσουν να ξεκινήσουν εκ νέου τη λειτουργία τους οι νέες εγκαταστάσεις· αυτό δεν πρέπει, βεβαίως, να υπονομεύει τη λειτουργία της αγοράς.
<SPEAKER ID="136" LANGUAGE="NL" NAME="Jan Mulder (ALDE )," AFFILIATION="συντάκτης γνωμοδότησης της Επιτροπής Προϋπολογισμών">
<P>
   . – Κύριε Πρόεδρε, αν υπάρχει μια χώρα στην Ευρωπαϊκή Ένωση η οποία γνωρίζει τι σημαίνει γρίπη των πτηνών, νομίζω ότι είναι οι Κάτω Χώρες. Με ενθάρρυναν οι δηλώσεις του κ. Επιτρόπου. Νομίζω ότι η Επιτροπή έχει διδαχθεί πολλά. Θέλω δε να ευχαριστήσω τους δύο εισηγητές, τον κ. Parish και την κ. Figueiredo, για το επίπονο έργο που έφεραν εις πέρας.
<P>
Εξυπακούεται ότι την Επιτροπή Προϋπολογισμών απασχολούν κυρίως οι δημοσιονομικές πτυχές των θεμάτων, όμως αυτό δεν την εμπόδισε να εκφραστεί ανοικτά υπέρ της πρώτης επιλογής σε περίπτωση εκδήλωσης της νόσου, να δοθεί δηλαδή προτεραιότητα στην ανανέωση του εμβολιασμού. Ως εκ τούτου, η Επιτροπή Προϋπολογισμών κατέθεσε δύο τροπολογίες στον προϋπολογισμό του 2006 οι οποίες αφορούν έρευνες για την ανάπτυξη βελτιωμένων εμβολίων και διαγνωστικών μεθόδων, καθώς και τη μελέτη του ρόλου των μεταναστευτικών πτηνών στη διάδοση της γρίπης των πτηνών. Ευελπιστούμε ότι η Επιτροπή θα ξεκινήσει το ταχύτερο δυνατόν τις μελέτες αυτές και δεν θα περιμένει μέχρι το τέλος του έτους.
<P>
Το δεύτερο ζήτημα που απασχολεί την Επιτροπή Προϋπολογισμών είναι ότι, επί του παρόντος, το ήμισυ των αποζημιώσεων καλύπτεται από τον ευρωπαϊκό προϋπολογισμό, ενώ το υπόλοιπο ποσό καλύπτεται από τα κράτη μέλη. Οι τρόποι εξασφάλισης αυτού του δευτέρου 50% διαφέρουν από χώρα σε χώρα. Σε ορισμένες χώρες, το ποσό το καταβάλλουν οι εκτροφείς· σε άλλες, δεν συμβαίνει το ίδιο. Δεν μπορεί να θεωρηθεί ότι αυτό συνάδει με τη δημιουργία ίσων όρων ανταγωνισμού, οπότε η Επιτροπή οφείλει να εξετάσει το θέμα. 
<SPEAKER ID="137" LANGUAGE="EN" NAME="Robert Sturdy (PPE-DE )," AFFILIATION="συντάκτης γνωμοδότησης της Επιτροπής Περιβάλλοντος, Δημόσιας Υγείας και Ασφάλειας των Τροφίμων.">
<P>
Σε αρκετές περιπτώσεις, ζήτησε από τους βουλευτές να τον βοηθήσουν στο ζήτημα της ενημέρωσης. Παρατήρησα ότι όταν επισκέφτηκε τελευταία το Κοινοβούλιο, ζήτησε από τους βουλευτές του ΕΚ να προσπαθήσουν να διαδώσουν πληροφορίες στα κράτη μέλη τους προκειμένου να ευαισθητοποιηθεί το κοινό για αυτό που συμβαίνει. Θα το κάνουμε όλοι με χαρά. Φυσικά, θα χρειαστούμε πλήρη ενημέρωση για να συνεχίσουμε να ενημερώνουμε το κοινό. Το Συμβούλιο Υγείας συνεδριάζει στις 9 Δεκεμβρίου 2005 και ελπίζω ότι αυτό θα αποσαφηνίσει την κατάσταση.
<P>
Πρέπει επίσης να μάθουμε πώς έχει η γενική κατάσταση στα κράτη μέλη. Το ζητώ αυτό επειδή καταλαβαίνω ότι τα 21 κράτη μέλη είναι πλήρως προετοιμασμένα και σε κατάσταση ετοιμότητας. Θα μπορούσε η Επιτροπή να μας πει ποια τέσσερα κράτη μέλη δεν βρίσκονται σε αυτήν την κατάσταση;
<SPEAKER ID="138" LANGUAGE="" NAME="Πρόεδρος." AFFILIATION="(Η συνεδρίαση διακόπτεται στις 20.15 και συνεχίζεται στις 21.00)">
<SPEAKER ID="139" LANGUAGE="" NAME="" AFFILIATION="Αντιπροέδρου">
<SPEAKER ID="140" LANGUAGE="" NAME="Πρόεδρος." AFFILIATION="">
<SPEAKER ID="141" LANGUAGE="NL" NAME="Albert Jan Maat," AFFILIATION="εξ ονόματος της Ομάδας PPE-DE">
<P>
Η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών υποστηρίζει την ουσία της έκθεσης της κ. Figueiredo, ιδίως όσον αφορά το κόστος και την πρόληψη με σκοπό τον έλεγχο των επιζωοτιών, όπως εγκρίθηκε από την Επιτροπή Γεωργίας και Ανάπτυξης της Υπαίθρου. Η πρόληψη πρέπει να βελτιωθεί και οι έλεγχοι να αυξηθούν, όμως ακόμη πιο σημαντικό, και πολύ πιο αποτελεσματικό, είναι να χρησιμοποιηθεί το εμβόλιο ως προϊόν ελέγχου και μέτρο πρόληψης.
<P>
Κατά τα λοιπά, είναι άκρως σημαντικό να εφαρμόσουμε τα ίδια πρότυπα στην Ευρώπη όσον αφορά τη συγχρηματοδότηση, βάσει της αρχής ότι όλοι πρέπει να τυγχάνουν ίσης μεταχείρισης. Τάσσομαι υπέρ της ανάληψης του 50% του κόστους από την Επιτροπή και του υπόλοιπου 50% από τα κράτη μέλη, όμως, όσον αφορά τις συνεισφορές των κρατών μελών, πρέπει να καταστεί σταδιακά σαφές ποιος πληρώνει τον λογαριασμό: τα κράτη μέλη ή, όπως συμβαίνει σε ορισμένα άλλα κράτη μέλη, οι ίδιοι οι εκτροφείς. Είναι σαφές ότι οι ανισότητες αυτές είναι απαράδεκτες.
<P>
Επικροτώ ορισμένες από τις πτυχές της έκθεσης Parish. Εκφράζω την ικανοποίησή μου για την έγκριση της τροπολογίας που καταθέσαμε μαζί με τον κ. Berman, στην οποία προβλέπεται ότι, σε περίπτωση σοβαρής απειλής εκδήλωσης της γρίπης των πτηνών, το εμβόλιο μπορεί να χρησιμοποιηθεί ως προληπτικό μέτρο χωρίς να επηρεάζεται η θέση στην αγορά – και αυτό θέλω να το τονίσω, απευθυνόμενος επίσης στον κ. Επίτροπο: χωρίς να επηρεάζεται η θέση στην αγορά. Η Ομάδα μου είναι ιδιαιτέρως ικανοποιημένη γι’ αυτή την εξέλιξη, διότι είναι απολύτως απαραίτητο να ξεκινήσουμε την πιο αποτελεσματική διάθεση προϊόντων ελέγχου των επιζωοτιών. Η πολιτική κατά των εμβολιασμών έχει ουσιαστικά ολοκληρώσει τον κύκλο της. Σε έναν κόσμο στον οποίο οι αγορές γίνονται όλο και πιο ανοικτές και οι άνθρωποι ταξιδεύουν περισσότερο, δεν είναι πλέον σωστό να μην χρησιμοποιούνται αποτελεσματικά οι εμβολιασμοί και, κυρίως, η χρήση εμβολίων να οδηγεί σε περιορισμούς όσον αφορά τη διάθεση των προϊόντων στην αγορά. Είναι αναγκαίο να κινηθούμε προς αυτή την κατεύθυνση στην Ευρώπη. Αυτός είναι ο μόνος τρόπος ελέγχου των μολυσματικών ζωικών νόσων σε παγκόσμιο επίπεδο, στον βαθμό του εφικτού και με τη μέγιστη δυνατή αποτελεσματικότητα.
<P>
Πρόσεξα ότι η κ. Figueiredo έχει εισέλθει στην αίθουσα. Θέλω να την ευχαριστήσω ξανά για τη συμβολή της στην εκπόνηση της έκθεσης, ενώ θα ευχαριστήσω τον κ. Parish προσωπικά. 
<SPEAKER ID="142" LANGUAGE="PL" NAME="Bogdan Golik," AFFILIATION="εξ ονόματος της Ομάδας PSE">
<P>
Η συνεργασία μεταξύ οργανισμών όπως η ΠΟΥ, ο FAO, η Παγκόσμια Τράπεζα και κορυφαίοι παραγωγοί πουλερικών στις ΗΠΑ, τη Βραζιλία και την Ευρωπαϊκή Ένωση είναι πλέον αναγκαία προκειμένου να εξαλειφθούν αυτές οι επικίνδυνες εστίες.
<P>
Τι πρέπει να πράξουμε αυτούς τους μήνες του χειμώνα που απομένουν; Πρώτον, πρέπει να εξασφαλίσουμε τη διάθεση πόρων στο πλαίσιο του προϋπολογισμού του 2006 και μελλοντικών προϋπολογισμών για τη λήψη μέτρων πρόληψης. Πρέπει να διατεθούν περισσότερα χρήματα για κτηνιατρικά μέτρα και για την αγορά εμβολίων για το σύνολο του πληθυσμού πουλερικών της Ευρώπης, ενώ πρέπει να δημιουργηθούν αποθέματα κατάλληλων ποσοτήτων αντιιικών φαρμάκων όπως το Ταμιφλού.
<SPEAKER ID="143" LANGUAGE="EN" NAME="Μάριος Ματσάκης," AFFILIATION="εξ ονόματος της Ομάδας ALDE.">
<P>
Ούτε η απειλή για τους ανθρώπους είναι νέα. Μελέτες που χρησιμοποιούν τεχνικές μοριακής βιολογίας δείχνουν ότι η πανδημία της γρίπης που ξέσπασε στα τέλη του Πρώτου Παγκοσμίου Πολέμου προκλήθηκε κατ’ ουσίαν από τον ιό της γρίπης των πτηνών. Αυτή η πανδημία σκότωσε περίπου 50 εκατομμύρια ανθρώπους.
<P>
Είναι ενδιαφέρον το γεγονός ότι, όπως με τις περισσότερες πανδημίες γρίπης, η πανδημία γρίπης του 1918 διήρκεσε σχεδόν έναν χρόνο μόνο και εξαφανίστηκε σταδιακά την περίοδο που ακολούθησε. Αυτό συνέβη χωρίς τη χρήση αντιιικών παραγόντων, εμβολίων ή τη λήψη ριζικών μέτρων στην κτηνοτροφία, αλλά χάρη στο πιο αποτελεσματικό μέσο άμυνας κατά των ασθενειών που ονομάζεται φυσική αντίσταση. Το γεγονός αυτό θα έπρεπε ίσως να μας κάνει να εξετάσουμε προσεκτικά πόσο δραστικά θα πρέπει να είναι τα προληπτικά μέτρα μας. Αυτός είναι ο λόγος για τον οποίο συμφωνώ και με τον Επίτροπο και με τον εισηγητή ότι η υιοθέτηση μίας ισορροπημένης προσέγγισης είναι η πλέον εύλογη.
<P>
Πιστεύω ότι οιαδήποτε μέτρα λάβουμε, θα πρέπει να είναι σύμφωνα με τους φυσικούς αμυντικούς μηχανισμούς και όχι αντίθετα με αυτούς. Η γνώμη μου, ως εκ τούτου, είναι ότι η στενή επιστημονική παρακολούθηση της επιδημιολογίας και της μοριακής βιολογίας του ιού της γρίπης είναι απαραίτητη. Πιστεύω ότι η μαζική θανάτωση του ζωικού κεφαλαίου που έχει μολυνθεί από ιό της γρίπης χαμηλής παθογένειας δεν είναι απολύτως απαραίτητη – ας υπενθυμίσουμε στους εαυτούς μας ότι τρώμε αιγοπρόβατα που έχουν μολυνθεί από τρομώδη νόσο εδώ και 200 χρόνια και κανένας άνθρωπος δεν έχει πεθάνει από μολύνσεις τρομώδους νόσου. Είμαι επίσης της γνώμης ότι οι εμβολιασμοί των κοπαδιών είναι δαπανηροί και ενδεχομένως αμφίβολης σημασίας – θα ήταν προτιμότερο να στοχεύσουμε στην έρευνά και στην προώθηση της εκτροφής φυσικά ανθεκτικών πτηνών. Επιπροσθέτως, θα πρέπει να δοθεί ενίσχυση στις αναπτυσσόμενες χώρες προκειμένου να βελτιώσουν τις συνθήκες των πρωτόγονων εκμεταλλεύσεων και την υγιεινή των τροφών για τα πτηνά, που είναι πολύ σημαντικός παράγων. Τέλος, η υπό το κράτος του πανικού σώρευση αντι-ιικών φαρμάκων αμφιβόλου αποτελεσματικότητας και χωρίς τον κατάλληλο έλεγχο των ενίοτε θανατηφόρων παρενεργειών τους δεν είναι συνετή. Στερεί άκρως αναγκαίους πόρους από τα συστήματα υγείας και βοηθά κυρίως τον μεγαλύτερο πλουτισμό των φαρμακευτικών εταιρειών. 
<SPEAKER ID="144" LANGUAGE="DE" NAME="Friedrich-Wilhelm Graefe zu Baringdorf," AFFILIATION="εξ ονόματος της Ομάδας Verts/ALE">
<SPEAKER ID="145" LANGUAGE="" NAME="Διαμάντω Μανωλάκου," AFFILIATION="εξ ονόματος της Ομάδας GUE/NGL">
<SPEAKER ID="146" LANGUAGE="EN" NAME="Brian Crowley," AFFILIATION="εξ ονόματος της Ομάδας UEN.">
<SPEAKER ID="147" LANGUAGE="SK" NAME="Irena Belohorská (NI )." AFFILIATION="">
<P>
   – Χαιρετίζω τη συζήτηση αυτής της έκθεσης στο Ευρωπαϊκό Κοινοβούλιο. Αποσκοπεί στην ενίσχυση των μέτρων πρόληψης μιας πανδημίας γρίπης προερχόμενης από τα πτηνά, στη μείωση των κινδύνων για την υγεία και στην πρόληψη της ενδεχόμενης απώλειας ζωών. Μέχρι στιγμής, ο αριθμός των θανάτων από τον ιό της γρίπης των πτηνών είναι 68 άτομα τα οποία φαίνεται ότι προσβλήθηκαν απευθείας από πτηνά. Ωστόσο, εάν μεταλλαχθεί ο ιός και αποκτήσει τη δυνατότητα να μεταδίδεται από άνθρωπο σε άνθρωπο, θα έθετε σε κίνδυνο ολόκληρη την ανθρωπότητα.
<P>
Οφείλω, ωστόσο, να τονίσω τη σημασία της συμπεριφοράς του πληθυσμού. Στην πρώτη φάση εκδήλωσης της νόσου, το κοινό συχνά δεν έχει στη διάθεσή του επαρκή πληροφόρηση. Σε αυτές τις περιπτώσεις, αντί να συμπεριφέρεται ορθολογικά, ο πληθυσμός καταλαμβάνεται από πανικό και προκαλείται χάος· και αυτοί είναι οι χειρότεροι εχθροί μας σε παρόμοιες καταστάσεις. Η συμπεριφορά του κοινού είναι πιο αποτελεσματική όταν είναι ενημερωμένο και διαθέτει παλαιότερες αρνητικές εμπειρίες – τις οποίες διαθέτει ήδη σε σχέση με μια πανδημία. Η πανδημία ισπανικής γρίπης του 1917, η οποία σκότωσε 40 εκατομμύρια άτομα, πρέπει να αποτελεί επαρκή προειδοποίηση.
<P>
Σε πρόσφατη συζήτηση εδώ στο Ευρωπαϊκό Κοινοβούλιο, ο Επίτροπος Κυπριανού προέβη σε μια αποπροσανατολιστική δήλωση όταν ισχυρίστηκε ότι του είχαν κατατεθεί 25 εθνικά σχέδια δράσης. Δεν θεωρούμε ότι είναι σημαντικό το εάν έχετε στη διάθεσή σας 25 προγράμματα ή όχι. Εκείνο που έχει σημασία είναι να διαθέτετε ένα κοινό και αξιόπιστο σχέδιο καταπολέμησης της πανδημίας. Η πρόσφατη επιβεβαίωση του χειρότερου σεναρίου για την Ευρώπη των 25+2 αποκάλυψε ελλείψεις ακριβώς στον τομέα της επικοινωνίας μεταξύ επιμέρους εθνικών προγραμμάτων.
<SPEAKER ID="148" LANGUAGE="HU" NAME="Péter Olajos (PPE-DE )." AFFILIATION="">
<P>
   – Συμφωνώ απολύτως με τους συναδέλφους που έλαβαν τον λόγο πριν από εμένα, ως προς το ότι, αν και δεν μπορούμε να μιλήσουμε ακόμη για πανδημία, οφείλουμε να αντιμετωπίσουμε την απειλή με σοβαρότητα. Ωστόσο, ο κίνδυνος που δημιουργείται από την υστερία για έναν μέχρι στιγμής ανύπαρκτο ιό είναι τουλάχιστον εξίσου σημαντικός. Σύμφωνα με τις εκτιμήσεις ειδημόνων, η κατανάλωση πουλερικών στην Ουγγαρία έχει μειωθεί κατά 40% τουλάχιστον, σε βαθμό μάλιστα που δημιουργείται κίνδυνος χρεοκοπίας του τομέα. Αυτό συνέβη παρά το γεγονός ότι οι ούγγροι επιστήμονες είχαν προετοιμάσει και δοκιμάσει επιτυχώς το εμβόλιο κατά του υφιστάμενου ιού H5N1. Για να αποφευχθούν η υστερία και ο πανικός, οι πιο σημαντικοί στόχοι μας πρέπει να είναι η λήψη μέτρων πρόληψης σε επίπεδο κρατών μελών, η κατάρτιση λεπτομερών και προσεκτικών σχεδίων και η ανάληψη δράσης κατά τρόπο αποφασιστικό, μελετημένο και συντονισμένο σε περίπτωση επιδημίας. Στο πλαίσιο μιας υπεύθυνης στάσης έναντι των ευρωπαίων πολιτών, η Ευρωπαϊκή Ένωση οφείλει να επιδείξει υψηλό βαθμό αλληλεγγύης. Ο συντονισμός των δυνατοτήτων παραγωγής του εμβολίου και η ενοποίηση των αρχών σύμφωνα με τις οποίες θα διανέμεται αυτό θα προσφέρουν στους πολίτες χωρών οι οποίες δεν έχουν τη δυνατότητα παραγωγής του ίσες ευκαιρίες πρόσβασης στο εμβόλιο. Δεν πρέπει να λησμονούμε ότι, από τα 10 νέα κράτη μέλη, η Ουγγαρία είναι η μόνη χώρα με εγκαταστάσεις παραγωγής του εμβολίου. Ως εκ τούτου, είναι σημαντικό να προσφερθεί κάθε δυνατή βοήθεια στη χώρα στην οποία θα εκδηλωθεί αρχικά η επιδημία, ακόμη και αν η χώρα αυτή βρίσκεται εκτός της Ευρωπαϊκής Ένωσης, και να μην εμποδιστεί η ανάληψη δράσης εξαιτίας κοντόφθαλμων εθνικών προτεραιοτήτων. Στη χώρα μου υπάρχει ένα ρητό: ο καλός ο φίλος στην ανάγκη φαίνεται. Ευελπιστώ ότι θα μπορέσουμε να αποφύγουμε την ανάγκη· σε περίπτωση, όμως, που αυτό δεν καταστεί εφικτό, εύχομαι ότι η έννοια της «φιλίας και της συνεργασίας μεταξύ των λαών», ένα από τα βασικά ιδεώδη της Ευρωπαϊκής Ένωσης, θα αποδειχθεί βιώσιμη και θα εφαρμοστεί στην πράξη. Εκφράζω την ευγνωμοσύνη μου στους δύο εισηγητές, διότι έθεσαν επί τάπητος αυτό το σοβαρό θέμα το οποίο δεν αφορά μόνο τους πολίτες της Ευρώπης. 
<SPEAKER ID="149" LANGUAGE="EN" NAME="Phillip Whitehead (PSE ). –" AFFILIATION="">
<P>
   Κύριε Πρόεδρε, η ομάδα μου στην Επιτροπή Περιβάλλοντος, Δημόσιας Υγείας και Ασφάλειας Τροφίμων προσυπογράφει την προσέγγιση του συντάκτη μας κ. Sturdy, αν μη τι άλλο όσον αφορά τον έπαινο που αποδίδει στον γενικό εισηγητή, κ. Parish, και στον Επίτροπο και την έμφασή του από την αρχή έως το τέλος στη μελετημένη επαγρύπνηση, αντί της υστερίας και του εφησυχασμού. Τον συγχαίρουμε για αυτό.
<P>
Θα ήθελα απλώς να πω εν παρόδω στον Δρ. Ματσάκη, τον οποίο εκτιμώ βαθύτατα, ότι δεν συμμερίζομαι τη σχετική ικανοποίησή του για την έκβαση των γεγονότων του 1918. Το 1918, ο θάνατος ήταν το προστατευτικό τείχος που έθεσε τέρμα σε αυτήν την κατάσταση· ο ιός ξέμεινε από θύματα. Δεν μπορούμε να βρεθούμε σε μία κατάσταση στην οποία να επιτρέψουμε να ξανασυμβεί το ίδιο και, ως εκ τούτου, χαιρετίζω τα μέτρα τα οποία έλαβε ο Επίτροπος.
<SPEAKER ID="150" LANGUAGE="DE" NAME="Michl Ebner (PPE-DE ). –" AFFILIATION="">
<P>
Έχοντας αυτά κατά νου, ελπίζω ότι αύριο θα εγκριθεί η έκθεση του κ. Parish, που έκανε καλή δουλειά, και θα ήθελα να συγχαρώ και πάλι την Επιτροπή για την ψύχραιμη στάση της. 
<SPEAKER ID="151" LANGUAGE="NL" NAME="Thijs Berman (PSE )." AFFILIATION="">
<P>
   – Κύριε Πρόεδρε, προκειμένου να ελέγξει τη γρίπη των πτηνών, η ΕΕ πρέπει, προφανώς, να εγκαταλείψει τα ταμπού όσον αφορά τους εμβολιασμούς. Η ΕΕ πρέπει επίσης να εστιαστεί πολύ περισσότερο στην πηγή του προβλήματος, στη Νοτιοανατολική Ασία. Ορισμένα κράτη μέλη έχουν αναπτύξει διμερή προγράμματα στην περιοχή, ενώ ο FAO διαδραματίζει συντονιστικό ρόλο σε αυτή την προσπάθεια. Η Επιτροπή οφείλει να στηριχθεί στις προσπάθειες αυτές και να στηρίξει οικονομικά τις πρωτοβουλίες των κρατών μελών στη Νοτιοανατολική Ασία αφήνοντας τον συντονισμό στον FAO. Αυτή θα ήταν η πιο αποτελεσματική μέθοδος εν προκειμένω.
<P>
Και στο εσωτερικό της ΕΕ μπορούν να γίνουν περισσότερα. Τα υδρόβια πτηνά δεν παρακολουθούνται επαρκώς, κάτι που είναι απαραίτητο, αν μη τι άλλο, δεδομένου ότι ο χαμηλής παθογένειας ιός είναι πολύ ευρύτερα διαδεδομένος από όσο φανταζόμαστε. Αυτό δεν είναι κάτι το νέο ή ασυνήθιστο, όμως απαιτείται προσεκτικός έλεγχος. Με άλλα λόγια, σας καλώ να υποστηρίξετε τις διμερείς πρωτοβουλίες των κρατών μελών στη Νοτιοανατολική Ασία, τη χρηματοδότηση της έρευνας, τον συντονιστικό ρόλο του FAO και την πραγματοποίηση περισσότερων ελέγχων σε ευρωπαϊκό επίπεδο.
<SPEAKER ID="152" LANGUAGE="DE" NAME="Karsten Friedrich Hoppenstedt (PPE-DE ). –" AFFILIATION="">
<P>
   Κύριε Πρόεδρε, κύριε Επίτροπε, κυρίες και κύριοι, το Σώμα είχε την ευκαιρία να συζητήσει αυτό το θέμα στην Ολομέλεια την 25η Οκτωβρίου. Η συζήτηση εκείνη ήταν πολύ αντικειμενική και εσείς, κύριε Επίτροπε, είχατε εξαγγείλει όλα όσα θέλατε να κάνετε. Και πραγματικά τα κάνατε, κάνατε χρήση των ευκαιριών για διάλογο με άλλες οργανώσεις και διοργανώσατε ασκήσεις για την κρίση στην Ευρώπη, το αποτέλεσμα των οποίων πιθανόν να μάθουμε σύντομα.
<P>
Όπως ήδη ειπώθηκε, είναι φυσικό να εστιάζεται η συζήτηση στην υγεία των πτηνών και στην ανάγκη προστασίας της. Πρόσφατα βρέθηκα στην Κίνα όπου, όπως γνωρίζουμε, υπάρχουν 20 δισεκατομμύρια πουλερικά. Οι Κινέζοι φοβούνται πάρα πολύ το ενδεχόμενο διάδοσης της γρίπης των πτηνών και κάνουν αρκετά πράγματα για την πρόληψή της. Όμως τίθεται το ερώτημα αν εμείς οι Ευρωπαίοι συμβουλέψαμε τόσο τώρα όσο και στο παρελθόν αρκετά καλά χώρες σαν την Κίνα, την Ινδονησία και το Βιετνάμ ώστε να μπορούν να ενεργήσουν σωστά σε περίπτωση εμφάνισης επιδημίας γρίπης των πτηνών.
<P>
Τελειώνοντας, επιτρέψτε μου να επαναλάβω την τελευταία παρατήρηση που είχα κάνει στις 25 Οκτωβρίου, ότι δηλαδή είναι βέβαιο ότι θα εμφανιστεί πανδημία. Οι επιστήμονες δεν ξέρουν πότε. Πρέπει φυσικά να κάνουμε ό,τι είναι δυνατόν για να προλάβουμε το ξέσπασμα πανικού, ενώ παράλληλα θα λάβουμε όλα τα δυνατά μέτρα για να προλάβουμε τη μετάδοση του ιού, τη μετάλλαξή του και τη μόλυνση των ανθρώπων. 
<SPEAKER ID="153" LANGUAGE="EN" NAME="Μάρκος Κυπριανού," AFFILIATION="Μέλος της Επιτροπής.">
<P>
Θα ήθελα να θίξω ορισμένα θέματα. Πρώτον, όσον αφορά το θέμα της έρευνας, ήδη διεξάγουμε και χρηματοδοτούμε έρευνες. Υπάρχουν, ωστόσο, ακόμη πολλά να γίνουν και αυτός είναι ο λόγος για τον οποίο ο συνάδελφός μου, κ. Potočnik, θα ζητήσει σύντομα προτάσεις για περαιτέρω έρευνα στον τομέα του εμβολιασμού. Αυτό κάνουμε επί του παρόντος και συμφωνώ με τους βουλευτές ότι πρέπει να αναπτύξουμε ένα καλύτερο εμβόλιο, το οποίο θα είναι πιο εύχρηστο, πιο αποτελεσματικό και δεν θα αποκρύπτει την ασθένεια και τη μόλυνση.
<P>
Σχετικά με το θέμα των σχεδίων, δεν θα πω πολλά για τις πτυχές της ανθρώπινης υγείας, επειδή αυτό το συζητήσαμε επί μακρόν πριν από ορισμένες εβδομάδες. Μπορώ, ωστόσο, να επιβεβαιώσω ότι όλα τα κράτη μέλη έχουν υιοθετήσει εθνικά σχέδια. Μόλις πριν από δύο ημέρες, εγκρίναμε ένα κοινοτικό σχέδιο για την αντιμετώπιση της πανδημίας γρίπης και ένα γενικότερο σχέδιο. Ταυτόχρονα, αυτή η άσκηση απέδειξε ότι υπάρχει διαλειτουργικότητα μεταξύ των σχεδίων· δεν έχουμε 25 ή 27 διαφορετικές δράσεις. Έχουμε συνέργειες και συντονισμό.
<P>
Σχετικά με το θέμα των εμβολίων και των αντι-ιϊκών, είναι πράγματι αλήθεια ότι υπάρχουν ανησυχίες. Δεν έχουν όλα τα κράτη μέλη επιτύχει το ίδιο επίπεδο ετοιμότητας. Η βιομηχανία δεν είναι, στην παρούσα φάση, σε θέση να παράσχει τις ποσότητες που απαιτούνται από τα κράτη μέλη και από τον υπόλοιπο κόσμο. Για αυτόν τον λόγο, συμμετείχα σε συνεδριάσεις με τη βιομηχανία και θα ενημερώσω το Συμβούλιο στις 9 Δεκεμβρίου για να εξετάσουμε πώς μπορούμε να βελτιώσουμε και να ενισχύσουμε την παραγωγική ικανότητα.
<P>
Επανέρχομαι τώρα στο θέμα του ιού χαμηλής παθογένειας. Όπως ανέφερα νωρίτερα, γνωρίζω ότι υπάρχουν ορισμένες απόψεις –βλέπω τον κ. Parish να χαμογελά– που θα υποστήριζαν επίσης την πολιτική εξολόθρευσης του ιού χαμηλής παθογένειας. Η Επιτροπή υιοθετεί διαφορετική προσέγγιση. Η νομοθεσία δεν την ενθαρρύνει, αυτό είναι αλήθεια, ούτε όμως και την εμποδίζει. Δίνει, ως εκ τούτου, στα κράτη μέλη την επιλογή να την εφαρμόσουν, εάν πιστεύουν ότι αυτή είναι η κατάλληλη πολιτική για αυτόν τον συγκεκριμένο τομέα, για τη δική τους περιοχή. Έχουμε λάβει υπόψη τη γνωμοδότηση της ΕΑΑΤ και τις δεοντολογικές ανησυχίες όσον αφορά τις μαζικές θανατώσεις. Για αυτόν τον λόγο, καταλήξαμε σε αυτό το συμπέρασμα.
<SPEAKER ID="154" LANGUAGE="" NAME="Πρόεδρος." AFFILIATION="Γραπτή δήλωση (άρθρο 142)">
<P>
Η ψηφοφορία θα διεξαχθεί αύριο στις 11.00.
<SPEAKER ID="155" LANGUAGE="IT" NAME="Alessandro Battilocchio (NI ). –" AFFILIATION="">
<P>
   Η εφαρμογή μιας κοινής στρατηγικής για την αντιμετώπιση μιας πιθανής κρίσης είναι άκρως σημαντική για τους καταναλωτές και τις ευρωπαϊκές βιομηχανίες. Όσο περισσότερες πρωτοβουλίες αναλάβει η Ευρωπαϊκή Ένωση για την αντιμετώπιση της κρίσης, τόσο περισσότερο θα νοιώσουν οι πολίτες ότι η παρέμβασή μας στην καθημερινή τους ζωή δεν είναι απλώς γραφειοκρατική, αλλά απτή και αποτελεσματική. Είναι συνεπώς αναγκαίο να φθάσουμε στη μέγιστη δυνατή συγχρηματοδότηση, δηλαδή στο 50% για τη σφαγή των ζώων που έχουν μολυνθεί από τον ιό και τουλάχιστον στο 50% για τα άλλα έξοδα του κτηνιατρικού τομέα.
<P>
Η Ιταλία διαθέτει παραγωγή πολύ υψηλής ποιότητας σε αυτόν τον τομέα που δίνει 80 000 θέσεις εργασίας. Είναι μία από τις χώρες που συμμετείχε στη δημιουργία του νέου εμβολίου κατά του ιού H7N1 και προετοιμάζεται με τον καλύτερο δυνατό τρόπο για την αντιμετώπιση του κινδύνου της επιδημίας: το υπουργείο μας έχει σχεδιάσει ήδη ένα πρόγραμμα εμβολιασμών σε περίπτωση ανάγκης, έχει ενισχύσει τις κτηνιατρικές υπηρεσίες και έχει θεσπίσει ένα σύστημα επισήμανσης που ενημερώνει για την προέλευση του προϊόντος. Τα μέτρα αυτά διασφαλίζουν τόσο τους καταναλωτές όσο και την ανάκαμψη του εμπορίου και πρέπει να τύχουν της σωστής αναγνώρισης σε ευρωπαϊκό επίπεδο. Η Επιτροπή δεν μπορεί να λάβει κανένα μέτρο κατά μιας χώρας που προστατεύει τους πολίτες της: η υγεία δεν πρέπει επ’ ουδενί να υπόκειται στους νόμους της αγοράς. 
<SPEAKER ID="156" LANGUAGE="" NAME="" AFFILIATION="">
<SPEAKER ID="157" LANGUAGE="" NAME="" AFFILIATION="Έκθεση Parish (A5-0327/2005 )">
<P>
Τροπολογίες αριθ.: 31, 45, 49, 51, 53, 55, 58, 60, 62, 63, 65, 66, 71, 72, 84, 88, 89, 90, 110, 111, 112, 113, 114, 115, 118
<P>
Τροπολογίες αριθ.: 7, 10, 11, 17, 22, 26, 34, 35, 36, 37, 38, 39, 40, 41, 42, 43, 47, 59, 69, 74, 94, 99, 105, προφορική τροπολογία για την αιτιολογική σκέψη 11β (νέα)
<P>
Τροπολογίες αριθ.: 1, 2, 3, 4, 5, 6, 8, 9, 12, 13, 14, 15, 16, 18, 19, 20, 21, 23, 24, 25, 27, 28, 29, 30, 32, 33, 44, 46, 48, 50, 52, 54, 56, 57, 61, 64, 67, 68, 70, 73, 75, 76, 77, 78, 79, 80, 81, 82, 83, 85, 86, 87, 91, 92, 93, 95, 96, 97, 98, 100, 101, 102, 103, 104, 106, 107, 108, 109, 116, 117, 119, 120, 121, 122, 123, 124, 125
<P>
Τροπολογίες αριθ.: 2, 4 παράγραφος 1, 4 παράγραφος 2
<P>
Τροπολογίες αριθ.: 1, 3, 4 παράγραφος 3, 5, 6, 7, 8, 9, 10, 11, 12, 13
<SPEAKER ID="158" LANGUAGE="" NAME="Πρόεδρος." AFFILIATION="">
<P>
   – Η ημερήσια διάταξη προβλέπει τη συζήτηση της έκθεσης (A6-0242/2005) του κ. Van Hecke, εξ ονόματος της Επιτροπής Διεθνούς Εμπορίου, σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου που αφορά τη χορήγηση υποχρεωτικών αδειών εκμετάλλευσης διπλωμάτων ευρεσιτεχνίας που σχετίζονται με την παρασκευή φαρμακευτικών προϊόντων για εξαγωγή σε χώρες με προβλήματα δημόσιας υγείας (COM(2004)0737 – C6-0168/2004 – 2004/0258(COD)). 
<SPEAKER ID="159" LANGUAGE="EN" NAME="Charlie McCreevy," AFFILIATION="Μέλος της Επιτροπής">
<P>
   Κύριε Πρόεδρε, επιτρέψτε μου να αρχίσω ευχαριστώντας τον κ. Van Hecke, τον εισηγητή, για τη σκληρή δουλειά που κατέβαλε για αυτόν τον φάκελο. Θα ήθελα επίσης να ευχαριστήσω τους σκιώδεις εισηγητές και τους βουλευτές όλων των αρμοδίων επιτροπών που συνέβαλαν και αυτοί σημαντικά στο έργο του Κοινοβουλίου για αυτόν τον φάκελο.
<P>
Η πρόταση της Επιτροπής στοχεύει στην εφαρμογή σε επίπεδο ΕΕ της απόφασης του Γενικού Συμβουλίου του ΠΟΕ της 30ής Αυγούστου 2003, η οποία επιτρέπει την παραγωγή αντιγράφων φαρμάκων κατοχυρωμένων με διπλώματα ευρεσιτεχνίας προκειμένου να εξαχθούν στις χώρες που τα χρειάζονται. Αυτή η απόφαση αποτελεί παρέκκλιση από τους συνήθεις κανόνες της νομοθεσίας για τα διπλώματα ευρεσιτεχνίας, ειδικά αυτούς που προβλέπονται στη συμφωνία TRIPs του ΠΟΕ. Πρέπει να εξεταστεί στο ευρύτερο πλαίσιο των υφιστάμενων εθνικών και διεθνών πλαισίων για την προστασία των διπλωμάτων ευρεσιτεχνίας.
<P>
Οι συζητήσεις στον ΠΟΕ που οδήγησαν στην απόφαση της 30ής Αυγούστου ήταν μακρές και περίπλοκες. Η απόφαση αυτή καθεαυτή δείχνει μία ευαίσθητη ισορροπία μεταξύ της ανάγκης να διασφαλιστεί τώρα η πρόσβαση στα φάρμακα για τις χώρες με προβλήματα δημόσιας υγείας, και την ανάγκη να ενθαρρυνθεί η ανάπτυξη στο μέλλον νέων φαρμάκων, μέσω της επένδυσης στην έρευνα και την καινοτομία υπό την προστασία του συστήματος διπλωμάτων ευρεσιτεχνίας. Επιδιώξαμε να εκφράσουμε αυτήν την ισορροπία στην πρόταση της Επιτροπής.
<P>
Όπως θα γνωρίζετε πολλοί από εσάς, η ίδια η απόφαση είναι προσωρινό μέτρο. Θα παραμείνει σε ισχύ μέχρι να γίνει μία μόνιμη τροποποίηση της συμφωνίας TRIPs. Οι διαπραγματεύσεις για μία τέτοια τροποποίηση δεν ήταν έως τώρα επιτυχείς, παρότι έχουν περάσει αρκετές προθεσμίες. Το θέμα της χορήγησης υποχρεωτικών αδειών παραμένει συνεπώς στην ημερήσια διάταξη του ΠΟΕ. Ωστόσο, αυτό δεν αποτελεί λόγο να καθυστερήσουμε: θέτοντας τον κανονισμό μας σε ισχύ όσο το δυνατόν νωρίτερα θα επιτρέψουμε στις χώρες που τα χρειάζονται και στους παραγωγούς φαρμακευτικών προϊόντων της ΕΕ να χρησιμοποιήσουν τον μηχανισμό που θέτουμε σε εφαρμογή. Πράγματι, και τα τρία θεσμικά όργανα, το Κοινοβούλιο, το Συμβούλιο, και η Επιτροπή, έχουν υποστηρίξει την αρχή της έγκαιρης συμφωνίας για τον κανονισμό, και εντατικές άτυπες συζητήσεις έχουν διεξαχθεί έχοντας αυτό κατά νου. Ενώ αυτές οι συζητήσεις δεν ήταν ανέκαθεν εύκολες, διεξήχθησαν σε πνεύμα καλής συνεργασίας, και πρέπει να συγχαρώ πάλι τον κ. Van Hecke για τα αποτελέσματα τα οποία δείχνουν πόσο καλά μπορούν να συνεργαστούν τα θεσμικά όργανα.
<SPEAKER ID="160" LANGUAGE="NL" NAME="Johan Van Hecke (ALDE )," AFFILIATION="εισηγητής">
<P>
   . – Κύριε Πρόεδρε, κυρίες και κύριοι, όπως ανέφερε ο κ. Επίτροπος, η έκθεσή μου αποσκοπεί στην εφαρμογή της απόφασης του Γενικού Συμβουλίου του ΠΟΕ της 30ής Αυγούστου 2003. Η εν λόγω απόφαση προσφέρει στα μέλη του ΠΟΕ, δυνάμει της παραγράφου 6 της δήλωσης της Ντόχα σχετικά με τη συμφωνία TRIPS, τη δυνατότητα χορήγησης υποχρεωτικών αδειών για την παραγωγή και πώληση φαρμακευτικών προϊόντων τα οποία είναι κατοχυρωμένα με διπλώματα ευρεσιτεχνίας σε χώρες με σοβαρά προβλήματα δημόσιας υγείας και ανεπαρκείς, ή ανύπαρκτες, δυνατότητες παραγωγής τους. Είναι ουσιαστικά η μόνη συμφωνία στην οποία μπόρεσαν να καταλήξουν τα μέλη του ΠΟΕ στο Κανκούν. Η έκθεσή μου έχει ως στόχο να διασφαλιστεί η εφαρμογή αυτής της απόφασης του ΠΟΕ, μέσω ενός ευρωπαϊκού κανονισμού, με ενιαίο τρόπο σε όλα τα κράτη μέλη της ΕΕ. Με μεγάλη πλειοψηφία, τα μέλη της Επιτροπής Διεθνούς Εμπορίου του Κοινοβουλίου υποστήριξαν ότι πρέπει να γίνουν εκτεταμένες προσαρμογές στην αρχική πρόταση της Επιτροπής. Αυτή η συναίνεση ενίσχυσε σημαντικά τη διαπραγματευτική μας θέση κατά τη διάρκεια του άτυπου τριμερούς διαλόγου, ο οποίος ξεκίνησε χωρίς καθυστερήσεις.
<P>
Επιπλέον, θα θεσπιστεί μια επιταχυμένη και απλουστευμένη διαδικασία για την αντιμετώπιση της ζήτησης πρόσθετων ποσοτήτων· θέλω δε να ευχαριστήσω τον κ. Arif, ο ρόλος του οποίου σε αυτό το ζήτημα υπήρξε καίριος. Περαιτέρω εφαρμογές θα είναι εφικτές εφόσον οι ποσότητες φαρμάκων που εγκρίθηκαν αρχικά στο πλαίσιο της υποχρεωτικής άδειας αποδειχθούν ανεπαρκείς για την ανακούφιση του ανθρώπινου πόνου.
<P>
Μια ακόμη σημαντική αλλαγή είναι η κατάργηση της υποχρέωσης να προηγούνται διαπραγματεύσεις με τον κάτοχο του διπλώματος ευρεσιτεχνίας σε περίπτωση εμφάνισης σοβαρής και κατεπείγουσας κατάστασης ανάγκης ή για άλλους λόγους δημόσιας χρησιμοποίησης για μη εμπορικούς σκοπούς. Όσον αφορά τις εν λόγω διαπραγματεύσεις, η Επιτροπή Διεθνούς Εμπορίου επέμεινε στον σαφέστερο καθορισμό της συναφούς χρονικής περιόδου, η οποία δεν πρέπει να υπερβαίνει τις 30 ημέρες. Αυτό έγινε εν τέλει δεκτό από το Συμβούλιο, όπως και ο ρητός καθορισμός της έννοιας της επαρκούς αμοιβής που πρέπει να καταβληθεί στους δικαιούχους, η οποία θα περιορίζεται στο 4% της συνολικής αξίας του προϊόντος σε περίπτωση κατάστασης έκτακτης ανάγκης. Σε άλλες περιπτώσεις, θα λαμβάνεται υπόψη η οικονομική αξία, όμως σημείο αναφοράς θα παραμείνει το 4%.
<SPEAKER ID="161" LANGUAGE="FR" NAME="Kader Arif," AFFILIATION="εξ ονόματος της Ομάδας PSE">
<P>
   . – Κύριε Πρόεδρε, κυρίες και κύριοι συνάδελφοι, όπως μόλις επισημάνθηκε, η σημερινή μας συζήτηση αφορά τον κανονισμό σχετικά με τη δημιουργία ενός μηχανισμού για τις χώρες που αδυνατούν να παράγουν τα φάρμακα που είναι αναγκαία για τη δημόσια υγεία των πολιτών τους. Το γεγονός ότι συζητούμε αυτό το θέμα την παραμονή της παγκόσμιας ημέρας κατά του AIDS πρέπει να μας ενθαρρύνει να στείλουμε ένα ισχυρό και σαφές μήνυμα στις χώρες που πλήττονται με τόσο τραγικό τρόπο από αυτή τη νόσο. Η υπηρεσία του ΟΗΕ για το AIDS μας υπενθύμισε πολύ πρόσφατα τη θλιβερή πραγματικότητα ότι ο κόσμος δεν είχε ποτέ στο παρελθόν τόσους πολλούς φορείς του HIV. Ο αριθμός των ατόμων που μολύνθηκαν ξεπέρασε φέτος το όριο των 40 εκατομμυρίων, ενώ η περιοχή που πλήττεται κυρίως είναι η υποσαχάρια Αφρική, καθόσον εκεί ζουν τα δύο τρίτα των νοσούντων ατόμων σε παγκόσμιο επίπεδο, καθώς και τα τρία τέταρτα των μολυσμένων γυναικών στον κόσμο.
<P>
Ήταν σαφές από την αρχή ότι το Ευρωπαϊκό Κοινοβούλιο έχει μία προτεραιότητα: την ταχεία εφαρμογή του εν λόγω κανονισμού, ούτως ώστε οι χώρες που έχουν ανάγκη να μπορούν να επωφεληθούν το συντομότερο δυνατόν από την ευελιξία που παρέχεται με τη λύση του ΠΟΕ της 30ής Αυγούστου 2003. Αυτό είναι το πρώτο βήμα για τη συμμόρφωση της Ευρωπαϊκής Ένωσης με το πνεύμα της δήλωσης της Ντόχα σχετικά με τα δικαιώματα πνευματικής ιδιοκτησίας στον τομέα του εμπορίου (TRIPS) και τη δημόσια υγεία.
<P>
Θέλω να ευχαριστήσω θερμά τον συνάδελφό μου κ. Van Hecke για το έργο που επιτέλεσε σε διαβούλευση και συνεργασία με τους σκιώδεις εισηγητές. Εμφανίζεται σήμερα ενώπιόν μας με έναν συμβιβασμό που καταφέρνει να λάβει υπόψη του τις θέσεις των μελών του ΕΚ: είναι μια υπεύθυνη στάση. Αρκετά από τα αιτήματά μας εμπεριέχονται στο τελικό κείμενο, ιδίως η διεύρυνση του πεδίου εφαρμογής ώστε να καλύπτει τις λιγότερο ανεπτυγμένες χώρες και ορισμένες αναπτυσσόμενες χώρες που δεν είναι μέλη του ΠΟΕ. Ενόψει του ζωτικού ρόλου που διαδραματίζουν ορισμένες ΜΚΟ και διεθνείς οργανισμοί στον τομέα της παροχής υπηρεσιών υγείας και περίθαλψης, αισθάνομαι ικανοποίηση για το γεγονός ότι θα μπορέσουν να συζητούν άμεσα με τους κατόχους διπλωμάτων ευρεσιτεχνίας και να αγοράζουν και να διανέμουν γενόσημα φάρμακα. Με ικανοποιεί επίσης η διαπίστωση ότι εγκρίθηκε η πρότασή μου σχετικά με μια απλουστευμένη διαδικασία για συμπληρωματικές ποσότητες.
<P>
Υπάρχουν πολλά θετικά σημεία. Με λυπούν, ωστόσο, ορισμένα στοιχεία, κυρίως σε σχέση με την ενδεδειγμένη αμοιβή που πρέπει να καταβάλλεται στους κατόχους διπλωμάτων ευρεσιτεχνίας. Θα επιθυμούσα το ανώτατο όριο του 4% που προτείνεται από τον εισηγητή να έχει υποχρεωτικό χαρακτήρα σε όλες τις περιπτώσεις και όχι μόνο στις επείγουσες. Πετύχαμε, ωστόσο, να λαμβάνεται υπόψη το γεγονός ότι η υποχρεωτική άδεια χορηγείται για ανθρωπιστικούς και όχι για εμπορικούς λόγους κατά τον υπολογισμό της αμοιβής.
<P>
Η καταπολέμηση του AIDS και, οφείλω να το υπογραμμίσω, πολλών άλλων ασθενειών που πλήττουν κυρίως τους φτωχότερους πληθυσμούς, απέχει μακράν του να είναι επιτυχής. Η προσεχής διάσκεψη του ΠΟΕ στο Χονγκ Κονγκ μας προσφέρει μια ιδανική ευκαιρία να επαναφέρουμε το ζήτημα της πρόσβασης στα φάρμακα στο επίκεντρο της συζήτησης. Η σημερινή έγκριση αυτού του κανονισμού μας παρέχει μια πρώτη απτή λύση για τις χιλιάδες των ασθενών που περιμένουν να ξεκινήσει η θεραπευτική τους αγωγή· ας μην λησμονήσουμε όμως, στο εγγύς μέλλον, να επιδιώξουμε διαρκείς λύσεις οι οποίες να αίρονται στο ύψος της πρόκλησης που αντιμετωπίζουμε. 
<SPEAKER ID="162" LANGUAGE="DE" NAME="Thomas Ulmer (PPE-DE )," AFFILIATION="συντάκτης γνωμοδότησης της Επιτροπής Περιβάλλοντος, Δημόσιας Υγείας και Ασφάλειας των Τροφίμων">
<P>
   Κύριε Πρόεδρε, κυρίες και κύριοι, συζητάμε για ένα θέμα που εκ πρώτης όψεως φαίνεται απλό και λογικό, αλλά εάν εξεταστεί πιο προσεκτικά, οδηγεί σε σημαντικά προβλήματα που φθάνουν μέχρι την υπονόμευση της κατοχύρωσης της ευρεσιτεχνίας ή την κάνουν αναποτελεσματική. Σήμερα μιλάω εδώ στη θέση της συναδέλφου κ. Weisgerber που δεν μπορεί να παρευρεθεί για προσωπικούς λόγους.
<P>
Το Σώμα πηγαίνει μακρύτερα από την πρόταση της Επιτροπής ζητώντας την επέκταση της υποχρεωτικής άδειας εκμετάλλευσης διπλωμάτων ευρεσιτεχνίας όχι μόνο στα φτωχά κράτη του ΠΟΕ αλλά και σε περισσότερες από 40 άλλες χώρες που έχουν επίσης ανάγκη βοήθειας. Υπάρχει συμφωνία σε όλες τις Ομάδες ότι η ομάδα των επιλέξιμων χωρών πρέπει να επεκταθεί ως πολιτικό μήνυμα για τη βούληση να βοηθήσουμε χώρες που δεν είναι μέλη του ΠΟΕ, παρ’ όλ’ αυτά όμως υπάρχουν και ενδοιασμοί γι’ αυτό.
<SPEAKER ID="163" LANGUAGE="NL" NAME="Maria Martens," AFFILIATION="εξ ονόματος της Ομάδας PPE-DE">
<P>
Η ανάπτυξη φαρμάκων κοστίζει πολύ. Το μέσο κόστος για τη διάθεση ενός φαρμάκου στην αγορά ποικίλλει μεταξύ 600 εκατ. ευρώ και 900 εκατ. ευρώ. Οι επιχειρήσεις καλύπτουν αυτό το κόστος μέσω των δικαιωμάτων ευρεσιτεχνίας, και πολύ σωστά, όμως το αποτέλεσμα είναι ότι τα φάρμακα είναι ακριβά. Η υπό εξέταση οδηγία έχει ως στόχο να διασφαλίσει ότι οι κάτοικοι των φτωχότερων χωρών θα έχουν πρόσβαση στα αναγκαία φάρμακα, ειδικότερα δε ότι οι φτωχές χώρες θα μπορούν, σε ειδικές περιπτώσεις και υπό ορισμένες προϋποθέσεις, να παράγουν φάρμακα σε προσιτές τιμές, και αυτό είναι πολύ θετικό.
<P>
Η οδηγία TRIPS σχετικά με τα διπλώματα ευρεσιτεχνίας ισχύει ήδη για αρκετό διάστημα. Παρότι, εξ όσων γνωρίζουμε, δεν έχει ποτέ χρησιμοποιηθεί, εξακολουθεί να είναι σημαντική. Μπορεί να βοηθήσει δικαιούχους διπλωμάτων ευρεσιτεχνίας να βρουν λύσεις σε καταστάσεις επείγουσας ανάγκης σε αναπτυσσόμενες χώρες ταχύτατα και υπό εξαιρετικές συνθήκες. Εννοείται ότι η εν λόγω οδηγία δεν μπορεί να εξαλείψει ολοκληρωτικά τα προβλήματα που σχετίζονται με τα φάρμακα στις αναπτυσσόμενες χώρες. Απαιτούνται επίσης οδικά δίκτυα, δυνατότητες μεταφοράς σε ψυγεία, επαρκές ιατρικό προσωπικό κ.ο.κ. Συμβάλλει, ωστόσο, σημαντικά στη βοήθεια που προσφέρεται σε περιπτώσεις έκτακτης ανάγκης.
<P>
Αυτός ο συμβιβασμός επιτρέπει τη μεταφορά της απόφασης του ΠΟΕ για την TRIPS στην κοινοτική νομοθεσία. Ενόψει της επικείμενης διάσκεψης του ΠΟΕ στο Χονγκ Κονγκ, μπορεί να στείλει ένα θετικό μήνυμα το οποίο θα βελτιώσει την εικόνα της ΕΕ, και γι’ αυτό θέλω να συγχαρώ τον κ. Van Hecke για το αποτέλεσμα των διαπραγματεύσεων με το Συμβούλιο και την Επιτροπή. Αισθάνομαι ικανοποίηση για τον συμβιβασμό που επετεύχθη και ευελπιστώ ότι το Κοινοβούλιο θα τον εγκρίνει αύριο. 
<SPEAKER ID="164" LANGUAGE="EN" NAME="Μάριος Ματσάκης," AFFILIATION="εξ ονόματος της Ομάδας ALDE">
<P>
   Κύριε Πρόεδρε, θα ήθελα να συγχαρώ τον εισηγητή, κ. Van Hecke, για τον τεράστιο όγκο δουλειάς που εκτέλεσε σε σχέση με αυτήν την έκθεση. Το αντικείμενο ήταν δύσκολο και σύνθετο. Πρέπει να επισημανθεί ότι, στη διαδικασία συναπόφασης που ακολουθήθηκε όσον αφορά την πρόταση κανονισμού, διεξήχθησαν έντονες διαπραγματεύσεις οι οποίες , όπως είμαι στην ευχάριστη θέση να αναφέρω, κατέληξαν σε ένα συμβιβαστικό κείμενο το οποίο περιλαμβάνει τα περισσότερα εκ των θεμελιωδών σημείων ζωτικής σημασίας.
<P>
Τέλος, αν και αυτός ο κανονισμός θα βοηθήσει αναμφίβολα να σωθούν εκατομμύρια ζωές παγκοσμίως, πιστεύω ότι ήρθε κάπως πολύ αργά. Ας θυμηθούμε ότι η συμφωνία TRIPs εγκρίθηκε το 1994· η δήλωση ορόσημο της Ντόχα για τα TRIPs και τη δημόσια υγεία παρουσιάστηκε το 2001· η απόφαση του Γενικού Συμβουλίου του ΠΟΕ ελήφθη το 2003 και αυτός ο κανονισμός θα τεθεί προφανώς σε ισχύ το 2006. Διερωτώμαι κατά πόσον μία τέτοια καθυστέρηση μπορεί να ευθύνεται για μεγάλο μέρος της σύγχυσης, της αδράνειας και πιθανώς των περιττών ανθρώπινων δοκιμασιών στον αναπτυσσόμενο κόσμο. 
<SPEAKER ID="165" LANGUAGE="SV" NAME="Carl Schlyter," AFFILIATION="εξ ονόματος της Ομάδας Verts/ALE">
<SPEAKER ID="166" LANGUAGE="DE" NAME="Helmuth Markov," AFFILIATION="εξ ονόματος της Ομάδας GUE/NGL">
<P>
   Κύριε Πρόεδρε, κύριε Επίτροπε, η τροπολογία του κ. Van Hecke αποτελεί σαφή βελτίωση της πρότασης κανονισμού της Επιτροπής προς το συμφέρον των αναπτυσσομένων χωρών και φυσικά πρέπει να τον ευχαριστήσουμε γι’ αυτό.
<P>
Παρ’ όλ’ αυτά, η Ομάδα μου έχει πρόβλημα με τον κανονισμό αυτόν. Μολονότι σκοπός είναι η ενσωμάτωση και εφαρμογή του ψηφίσματος του γενικού συμβουλίου του ΠΟΕ της 30ής Αυγούστου, φάνηκε ήδη σήμερα ότι το σύστημα που συμφωνήθηκε για την αντιμετώπιση των φαρμάκων με δίπλωμα ευρεσιτεχνίας δεν θα λειτουργήσει στην πράξη. Αυτό το επιβεβαίωσαν γνωστές διεθνείς οργανώσεις που έχουν πείρα στην αντιμετώπιση ασθενειών, όπως οι «Γιατροί χωρίς σύνορα» και η Act Up, και αποδείχθηκε στην πράξη από τις εμπειρίες σε χώρες όπως ο Καναδάς. Το σύστημα των υποχρεωτικών αδειών εκμετάλλευσης είναι δυσκίνητο, πολύ δυσκίνητο για να μπορεί να προσφέρει αναπτυξιακή βοήθεια και να βοηθήσει αποτελεσματικά στην καταπολέμηση των επιδημιών AIDS.
<P>
Μολονότι η απόφαση της 30ής Αυγούστου απαλύνει τις επιπτώσεις της συμφωνίας TRIPS στον τομέα της υγείας, εμείς εξακολουθούμε να θεωρούμε ότι δεν δίδεται προτεραιότητα στο θεμελιώδες δικαίωμα των ανθρώπων στην υγεία. Για τον λόγο αυτόν, η Ομάδα μου θεωρεί δύσκολο να εγκρίνει ακόμα και ένα βελτιωμένο σχέδιο ανάπτυξης. 
<SPEAKER ID="167" LANGUAGE="DE" NAME="Godelieve Quisthoudt-Rowohl (PPE-DE ). –" AFFILIATION="">
<P>
   Κύριε Πρόεδρε, πραγματικά πρέπει να επαναλάβω τα λόγια ενός μεγάλου λογοτέχνη και να πω ότι «δυστυχώς, μέσα στο στήθος μου κατοικούν δύο ψυχές». Από τη μια, έξι εκατομμύρια άνθρωποι πεθαίνουν κάθε χρόνο από AIDS, φυματίωση και ελονοσία. Οι άνθρωποι αυτοί είναι από τις φτωχότερες χώρες του κόσμου και τους λείπουν αποτελεσματικά και φθηνά φάρμακα. Για τον λόγο αυτόν, ήδη τον Νοέμβριο του 2001 ο ΠΟΕ αποφάσισε ότι τα κράτη μέλη του μπορούν σε περίπτωση ανάγκης –το τονίζω αυτό, σε περίπτωση ανάγκης– να ανακαλέσουν την διεθνή κατοχύρωση της ευρεσιτεχνίας φαρμάκων. Γι’ αυτό, υπό ορισμένους όρους, οι εγχώριοι παραγωγοί φαρμάκων ή άλλοι κατασκευαστές γενόσημων φαρμάκων μπορούν να ζητήσουν μία υποχρεωτική άδεια εκμετάλλευσης που τους δίνει το δικαίωμα παραγωγής φτηνότερων αντιγράφων φαρμακευτικών προϊόντων που είναι κατοχυρωμένα με δίπλωμα ευρεσιτεχνίας.
<SPEAKER ID="168" LANGUAGE="DE" NAME="Hans-Peter Mayer (PPE-DE ). –" AFFILIATION="">
<P>
Αν θέλουμε να πάρουμε στα σοβαρά τη στρατηγική της Λισαβόνας, δηλαδή να προαγάγουμε την έρευνα και την ανάπτυξη, χρειαζόμαστε μία αποτελεσματική προστασία των ευρεσιτεχνιών που δεν πρέπει να αποδυναμώνεται ή να αίρεται κατά βούληση. Μπορεί το TRIPS να δίνει τη δυνατότητα για υποχρεωτικές άδειες εκμετάλλευσης, αυτές όμως δεν είναι κάτι απαραίτητο, διότι υπάρχουν εναλλακτικές λύσεις. 
<SPEAKER ID="169" LANGUAGE="IT" NAME="Giuseppe Gargani (PPE-DE )," AFFILIATION="συντάκτης γνωμοδότησης της Επιτροπής Νομικών Θεμάτων">
<SPEAKER ID="170" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί αύριο στις 11.00. 
<SPEAKER ID="171" LANGUAGE="" NAME="Πρόεδρος." AFFILIATION="">
<P>
   – Η ημερήσια διάταξη προβλέπει τη συζήτηση της έκθεσης (A6-0179/2005) του κ. Duff, εξ ονόματος της Επιτροπής Συνταγματικών Υποθέσεων, σχετικά με τις κατευθυντήριες γραμμές για την έγκριση της Ευρωπαϊκής Επιτροπής (2005/2024(INI)). 
<SPEAKER ID="172" LANGUAGE="EN" NAME="Andrew Duff (ALDE )," AFFILIATION="εισηγητής.">
<P>
   Κύριε Πρόεδρε, οι πολυτάραχες διαδικασίες που περιέβαλαν την έγκριση της Επιτροπής Barroso μοιάζουν μακρινό παρελθόν. Ορισμένες από τις ρήξεις αντανακλώνται προφανώς στη νέα συμφωνία πλαίσιο μεταξύ της Επιτροπής και του Κοινοβουλίου, προπάντων εάν το Κοινοβούλιο απέσυρε την εμπιστοσύνη του από οιοδήποτε μέλος της Επιτροπής, ο Πρόεδρος είτε θα απέπεμπε τον εν λόγω Επίτροπο ή θα προσερχόταν στο Κοινοβούλιο και θα εξηγούσε γιατί δεν το πράττει.
<P>
Η έκθεση ορίζει τα κριτήρια μας για την αξιολόγηση των υποψηφίων, συμπεριλαμβανομένης της δέσμευσης της Επιτροπής και της ισορροπίας των φύλων που επιτυγχάνεται σε ολόκληρη την ομάδα. Κωδικοποιεί τη διαδικασία έγκρισης, την οργάνωση των ακροάσεων, τις ερωτήσεις, τα θέματα διαφάνειας και τη διαδικασία λήψης αποφάσεων κάθε επιτροπής. Για την επίτευξη και μεγαλύτερης διαφάνειας και συνοχής προτείνεται να ανατεθεί το καθήκον δήλωσης της περάτωσης των ακροάσεων σε κοινή συνεδρίαση της Διάσκεψης των Προέδρων των Επιτροπών και της Διάσκεψης των Προέδρων. Διεκδικούμε το δικαίωμα να ακολουθείται η ίδια διαδικασία κάθε φορά που κενούται απροσδόκητα μια θέση στην Επιτροπή κατά τη διάρκεια της πενταετούς θητείας της. Τέλος, ζητούμε την επίσπευση των επόμενων βουλευτικών εκλογών από τον Ιούνιο στον Μάιο του 2009, ούτως ώστε να έχουμε την ευκαιρία να προετοιμάσουμε δεόντως τη διαδικασία έγκρισης.
<P>
Κύριε Πρόεδρε, Επίτροπε Frattini, και το Κοινοβούλιο και η Επιτροπή αποκόμισαν πολλά από την εμπειρία μας το 2004. Η δημοκρατική λογοδοσία της Ένωσης σήμερα ενισχύεται μέσω αυτής. Συνιστώ στο Σώμα να εγκρίνει την έκθεση. 
<SPEAKER ID="173" LANGUAGE="IT" NAME="Franco Frattini," AFFILIATION="Αντιπρόεδρος της Επιτροπής">
<P>
   Κύριε Πρόεδρε, κυρίες και κύριοι, ευχαριστώ καταρχάς τον κ. Duff για την έκθεσή του, ο κοινά αποδεκτός σκοπός της οποίας είναι να καταστήσει διαφανή και συνεκτική την κοινοβουλευτική διαδικασία για τις ακροάσεις των υποψηφίων Επιτρόπων.
<P>
Η εν λόγω συμφωνία πλαίσιο αποτελεί μαζί με τις Συνθήκες το βασικό σημείο αναφοράς. Στο σημείο 7 η συμφωνία περιέχει ειδική διάταξη σχετικά με την ανάληψη των καθηκόντων της νέας Επιτροπής. Οι αρχές που θεσπίζει και πρέπει να εφαρμόζονται κατά τη διάρκεια των ακροάσεων είναι τρεις και πολύ σαφείς: η αρχή της διαφάνειας και του ανοίγματος, η αρχή της ισοτιμίας και η αρχή της συνεκτικότητας. Πρόκειται για αρχές που αποφασίσθηκαν κοινή συναινέσει και υπογράφηκαν τον Μάιο από το Κοινοβούλιο και την Επιτροπή και πρέπει να εφαρμόζονται σε όλη τη διάρκεια της διαδικασίας.
<P>
Το πρώτο αφορά τις διαβουλεύσεις με τον υποψήφιο Πρόεδρο της Επιτροπής στο πλαίσιο της διαδικασίας ακρόασης. Η συμφωνία πλαίσιο προβλέπει ρητώς ότι το Κοινοβούλιο καθορίζει τη συμφωνία πλαίσιο και προγραμματίζει επαφές με τον ορισθέντα Πρόεδρο της Επιτροπής πριν την έναρξη της διαδικασίας έγκρισης της νέας Επιτροπής. Προβλέπει επίσης ότι το Κοινοβούλιο θα λαμβάνει υπόψη τις παρατηρήσεις που διατυπώνει ο υποψήφιος Πρόεδρος, όπως ορίζει και ο Κανονισμός του Κοινοβουλίου. Κατά συνέπεια, η αιτιολογική σκέψη E της έκθεσης του κ. Duff πρέπει να ερμηνεύεται υπό την έννοια ότι η διαβούλευση με τον Πρόεδρο της Επιτροπής πρέπει να διεξάγεται εγκαίρως προκειμένου να υπάρχει χρόνος για να διατυπώσει τις απόψεις του και να ληφθούν δεόντως υπόψη οι παρατηρήσεις του. Θεωρώ, συνεπώς, θετική τη μέθοδο που προτείνει ο εισηγητής.
<SPEAKER ID="174" LANGUAGE="PT" NAME="Maria da Assunção Esteves," AFFILIATION="εξ ονόματος της Ομάδας PPE-DE">
<P>
   . – Κύριε Πρόεδρε, κύριε Επίτροπε, η έκθεση Duff είναι το σημείο εκκίνησης του τυπικού του Κοινοβουλίου για την έγκριση της Επιτροπής, δεδομένου ότι στον Κανονισμό δεν αναφέρεται σχεδόν τίποτε σχετικά με το θέμα αυτό.
<SPEAKER ID="175" LANGUAGE="EN" NAME="Richard Corbett," AFFILIATION="εξ ονόματος της Ομάδας PSE.">
<P>
Η διαδικασία λειτούργησε καλά. Αυτό που συνέβη την τελευταία φορά έδειξε ότι λειτούργησε καλά και ότι δεν ζητούμε δικαίωμα μομφής των μεμονωμένων Επιτρόπων. Αυτό που συνέβη την τελευταία φορά έδειξε ότι υπάρχουν τρόποι και μέσα διόρθωσης των ερωτήσεων για τους Επιτρόπους σε ατομικό επίπεδο μέσω του Προέδρου της Επιτροπής, διατηρώντας ταυτόχρονα τη συλλογικότητα της Επιτροπής. Λειτουργεί. Εάν δεν είχε λειτουργήσει δεν θα είχαμε εδώ σήμερα μαζί μας στη συζήτηση τον κ. Frattini, τον οποίο καλωσορίζω.
<SPEAKER ID="176" LANGUAGE="DE" NAME="Sylvia-Yvonne Kaufmann," AFFILIATION="εξ ονόματος της Ομάδας GUE/NGL">
<P>
   Κύριε Πρόεδρε, θα ήθελα να ευχαριστήσω ιδιαίτερα τον εισηγητή για την εντατική εργασία του και να πω ότι η Ομάδα μου υποστηρίζει την έκθεσή του. Φυσικά, το Σώμα άρχισε να εφαρμόζει το 1994 την πρακτική ακρόασης των υποψηφίων μελών της Επιτροπής και το 2004 το αργότερο κατέστη φανερό στην κοινή γνώμη πόσο σημαντική είναι η διεξοδική εξέταση των υποψηφίων μελών της Επιτροπής, καθώς και ότι, το κυριότερο, το Κοινοβούλιο δεν είναι ένα κυβερνητικό σώμα που δίνει ανεξέλεγκτα την έγκρισή του.
<SPEAKER ID="177" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί αύριο στις 11.00. 
<SPEAKER ID="178" LANGUAGE="" NAME="Πρόεδρος." AFFILIATION="">
<P>
   – Η ημερήσια διάταξη προβλέπει τη συζήτηση της προφορικής ερώτησης της κ. Roure και της κ. Berger, εξ ονόματος της Σοσιαλιστικής Ομάδας στο Ευρωπαϊκό Κοινοβούλιο, της κ. Buitenweg, εξ ονόματος της Ομάδας των Πρασίνων/Ευρωπαϊκή Ελεύθερη Συμμαχία, και της κ. Wallis και της βαρόνης Ludford, εξ ονόματος της Ομάδας της Συμμαχίας Φιλελευθέρων και Δημοκρατών για την Ευρώπη, προς την Επιτροπή σχετικά με την προσφυγή σε ποινικές κυρώσεις σε περίπτωση παραβιάσεως του κοινοτικού δικαίου (O-0085/2005/rev.2 – B6-0336/2005). 
<SPEAKER ID="179" LANGUAGE="FR" NAME="Martine Roure (PSE )," AFFILIATION="συντάκτρια">
<P>
   . – Κύριε Πρόεδρε, κύριε Επίτροπε, σύμφωνα με την απόφαση του Δικαστηρίου της 13ης Σεπτεμβρίου 2005, η Κοινότητα έχει αποκλειστική αρμοδιότητα σε ό,τι αφορά τη θέσπιση ποινικών κυρώσεων προκειμένου να διασφαλιστεί η αποτελεσματικότητα του κοινοτικού δικαίου. Συνεπώς, η εν λόγω απόφαση επιτρέπει στην Ένωση να επαναβεβαιώσει ότι η προστασία των πολιτών της είναι μία από τις θεμελιώδεις αρχές της. Μας δίνει επίσης την ευκαιρία να θέσουμε τέρμα σε μια συχνά ανακύπτουσα σύγκρουση μεταξύ των ευρωπαϊκών θεσμικών οργάνων αποσαφηνίζοντας την κατανομή αρμοδιοτήτων μεταξύ πρώτου και τρίτου πυλώνα.
<P>
Η υπόθεση που εξέτασε το Δικαστήριο των Ευρωπαϊκών Κοινοτήτων αφορούσε μια οδηγία περιβαλλοντικής προστασίας που ενείχε ποινικές κυρώσεις και αποτέλεσε αντικείμενο της έκθεσης Di Lello της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων. Συμφωνούμε με την ανάλυση της Ευρωπαϊκής Επιτροπής. Οι συνέπειες αυτής της δικαστικής απόφασης υπερβαίνουν κατά πολύ τα θέματα περιβαλλοντικής προστασίας και θα επηρεάσουν όλες τις κοινοτικές πολιτικές και τις θεμελιώδεις ελευθερίες που αναγνωρίζονται από τη Συνθήκη. Σοβαρή προσβολή των θεμελιωδών δικαιωμάτων των πολιτών πρέπει να επισύρει αποτελεσματική, αναλογική και αποτρεπτική ποινική κύρωση. Αυτή είναι η επιδίωξή μας όσον αφορά την οδηγία σχετικά με τη φύλαξη των δεδομένων, για παράδειγμα, διότι θα έχει σημαντικό αντίκτυπο στην ιδιωτική ζωή των ευρωπαίων πολιτών. Μια από τις σημαντικότερες συνέπειες είναι, συνεπώς, ότι η διαδικασία της συναπόφασης θα ισχύει σε πεδία που προηγουμένως υπόκειντο σε ομοφωνία, με το Ευρωπαϊκό Κοινοβούλιο απλώς να γνωμοδοτεί. Η απόφαση του Δικαστηρίου αναγνωρίζει στο Ευρωπαϊκό Κοινοβούλιο αποφασιστικό ρόλο και αυτή η ενίσχυση του δημοκρατικού ελέγχου αποτελεί βήμα προόδου για τη δημοκρατία συνολικά.
<SPEAKER ID="180" LANGUAGE="NL" NAME="Kathalijne Maria Buitenweg (Verts/ALE )," AFFILIATION="συντάκτρια">
<P>
   . – Κύριε Πρόεδρε, η βραδιά αυτή είναι ευχάριστη, διότι αισθάνομαι ικανοποίηση για το έργο του Επιτρόπου Frattini, ενώ συμφωνώ επίσης σε μεγάλο βαθμό με το έγγραφο της Επιτροπής –και της είμαι ευγνώμων γι’ αυτό– στο οποίο περιγράφονται οι συνέπειες της απόφασης της 13ης Δεκεμβρίου 2005.
<P>
Μάλιστα, συμμερίζομαι την άποψη της κ. Roure και της Επιτροπής ότι η εν λόγω απόφαση δεν αφορά μόνο τα περιβαλλοντικά ζητήματα, αλλά έχει επιπτώσεις σε πολλούς άλλους τομείς. Η Επιτροπή έχει παρουσιάσει έναν κατάλογο αποφάσεων οι οποίες πρέπει να προσαρμοστούν –και στις οποίες θα αναφερθώ εντός ολίγου– όμως προετοιμάζεται επίσης μια σημαντική απόφαση, η οποία έχει απασχολήσει πολλές συζητήσεις, η απόφαση σχετικά με τη διατήρηση των δεδομένων. Η Επιτροπή γνωρίζει ότι το Κοινοβούλιο θεωρεί πολύ σημαντικό το γεγονός ότι πιθανώς θα συλλεγεί τεράστιος όγκος δεδομένων, ο οποίος όμως θα χρησιμοποιηθεί για περιορισμένους σκοπούς. Έχω δίκιο όταν υποστηρίζω ότι η εν λόγω απόφαση σημαίνει ότι, από νομική άποψη, μπορούμε να επιβάλουμε κυρώσεις σε περίπτωση κατάχρησης αυτών των δεδομένων; Παρότι είναι, βεβαίως, ζήτημα πολιτικής βούλησης να καταλήξουμε σε μια τέτοια απόφαση, είναι νομικώς εφικτό, οπότε σημαίνει μήπως αυτό ότι οι κυρώσεις θα ισχύουν νομικώς όχι μόνο για τους παρόχους υπηρεσιών αλλά και για τις κυβερνήσεις;
<P>
Εκμεταλλεύομαι το γεγονός ότι δεν μου αφαιρέθηκε ο λόγος για να προσθέσω μια γρήγορη προσωπική ερώτηση. Το άρθρο 13, το οποίο αναφέρεται στις παλαιότερες οδηγίες κατά των διακρίσεων που εξακολουθούν να ισχύουν, επιτρέπει στα κράτη μέλη να επιβάλλουν τα ίδια κυρώσεις εάν θεωρούν ότι είναι αναλογικές και αποτελεσματικές. Μήπως θα ήταν εφικτό σε κάποιο στάδιο να κατατεθεί μια πρόταση προς αυτή την κατεύθυνση, να δοθεί σε ολόκληρη την Ευρώπη αυτή η δυνατότητα, καταδεικνύοντας έτσι ότι θεωρούμε τόσο σημαντικό για τα πολιτικά δικαιώματα αυτό το θέμα, ώστε εμείς στην Ευρώπη κρίνουμε ότι κάθε περίπτωση διάκρισης πρέπει να επισύρει οικονομικές κυρώσεις. 
<SPEAKER ID="181" LANGUAGE="IT" NAME="Franco Frattini," AFFILIATION="Αντιπρόεδρος της Επιτροπής">
<P>
   Κύριε Πρόεδρε, κυρίες και κύριοι, ευχαριστώ τις κ. Roure και Buitenweg γιατί έθεσαν αυτό το ζήτημα, το οποίο βρίσκεται στο επίκεντρο του ενδιαφέροντος στην Ευρώπη από την άποψη του εύρους των νομικών αρμοδιοτήτων της στο ποινικό δίκαιο.
<P>
Μια τελευταία απάντηση όσον αφορά τα δύο ζητήματα σχετικά με τον ρατσισμό και την κατάργηση των διακρίσεων. Είμαι ασφαλώς υπέρ της θέσπισης μιας νομοθεσίας που θα επιβάλλει ποινικές κυρώσεις τουλάχιστον για την προτροπή στο φυλετικό μίσος και σε ρατσιστικές πράξεις. Για τον σκοπό αυτόν θα ήταν ασφαλώς αναγκαία η θέσπιση ποινικών κυρώσεων, αν και γνωρίζετε ότι δυστυχώς δεν υπάρχει ακόμη συμφωνία ούτε για την απόφαση πλαίσιο. Υποσχέθηκα πως στις αρχές του 2006 θα προτείνω μια νέα πρωτοβουλία σχετικά με τον ρατσισμό και την ξενοφοβία για να ξεπεράσουμε τη στασιμότητα που δημιουργήθηκε στο πλαίσιο του Συμβουλίου. Το άρθρο 13 της Συνθήκης μπορεί αντιθέτως να χρησιμοποιηθεί για τη θέσπιση ποινικών κυρώσεων στις περιπτώσεις διακρίσεων λόγω φυλής και εθνικότητας. Το μέσον, και συγκεκριμένα το άρθρο 13, υπάρχει ήδη, αποτελεί αναμφίβολα θέμα οδηγίας και, συνεπώς, κοινοτικό ζήτημα πρωτίστως. Στην περίπτωση αυτή η Επιτροπή δύναται να εγκρίνει προτάσεις για ζητήματα ποινικής νομοθεσίας. 
<SPEAKER ID="182" LANGUAGE="PT" NAME="Carlos Coelho," AFFILIATION="εξ ονόματος της Ομάδας PPE-DE">
<P>
   . – Κύριε Πρόεδρε, θέλω καταρχάς να αποδώσω εύσημα στις κκ. Roure και Buitenweg. Όπως γνωρίζετε, η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών δεν επιθυμούσε ιδιαιτέρως τη διεξαγωγή αυτής της συζήτησης απόψε. Θεωρούμε ότι θα ήταν πιο λογικό, καταρχάς, να αναλύσουν προσεκτικά οι αρμόδιες κοινοβουλευτικές επιτροπές την ανακοίνωση της Επιτροπής σχετικά με την απόφαση. Ωστόσο, εκτός από αυτή τη διαδικαστική ένσταση, σε γενικές γραμμές συμφωνούμε.
<P>
Συγχαίρω τον κ. Frattini για τις απαντήσεις του στην Ολομέλεια και για την απόφαση του Δικαστηρίου, η οποία ανταποκρίνεται στην επιθυμία μας να ενισχυθεί το κοινοτικό δίκαιο και ο πρώτος πυλώνας, καθώς και οι αποφάσεις που μπορούμε να λάβουμε σε παρόμοιους τομείς στο πλαίσιο του πρώτου πυλώνα, αντί του τρίτου.
<P>
Φαίνεται λοιπόν ότι το Δικαστήριο αποδέχεται ότι το ποινικό δίκαιο και το ποινικό σύστημα δεν εμπίπτουν στο πεδίο αρμοδιότητας της Κοινότητας, αλλά ότι αυτό δεν εμποδίζει το κοινοτικό νομοθετικό σώμα να λαμβάνει μέτρα σχετικά με την επιβολή ποινικών κυρώσεων στα κράτη μέλη, αρκεί να είναι συνεπείς και αναγκαίες για τη διασφάλιση της αποτελεσματικότητας του κοινοτικού δικαίου. Έχει δημιουργηθεί ένα χρήσιμο προηγούμενο. Νομίζω ότι η Επιτροπή θα χρησιμοποιήσει αυτό το προηγούμενο, και ο κ. Frattini μπορεί να είναι βέβαιος ότι και το Κοινοβούλιο, από τη δική του πλευρά, θα το χρησιμοποιήσει επίσης.
<P>
Η κ. Roure αναφέρθηκε στις συνέπειες αυτής της συμφωνίας, όχι μόνο για τα περιβαλλοντικά ζητήματα, αλλά και για μια σειρά άλλων τομέων, περιλαμβανομένου του πιο σημαντικού κατά τη γνώμη μας τομέα, αυτού των θεμελιωδών ελευθεριών, όταν καθίσταται αναγκαία η επιβολή ποινικών κυρώσεων για τη διασφάλιση της εφαρμογής τους. Μία από τις συνέπειες τις οποίες αναφέρατε, κύριε Επίτροπε, είναι ότι ορισμένες αποφάσεις πλαίσια εγκρίθηκαν στηριζόμενες σε επισφαλή νομική βάση. Στην απόφαση του Δικαστηρίου αναφέρονται επτά αποφάσεις πλαίσια, αν δεν κάνω λάθος. Η κατάσταση αυτή πρέπει, συνεπώς, να εξομαλυνθεί μέσω της έγκρισης, με γρήγορες και απλουστευμένες διαδικασίες, κοινοτικών μέτρων για την αντικατάσταση των εν λόγω αποφάσεων στο πλαίσιο της διαδικασίας συναπόφασης.
<SPEAKER ID="183" LANGUAGE="DE" NAME="Maria Berger," AFFILIATION="εξ ονόματος της Ομάδας PSE">
<P>
Θεωρώ καλό ότι η Επιτροπή διαπιστώνει ξεκάθαρα πως αυτή η απόφαση του Ευρωπαϊκού Δικαστηρίου εφαρμόζεται και σε άλλες περιπτώσεις πέρα από αυτήν για την οποία εκδόθηκε –που αφορούσε το περιβάλλον– και αφορά όλες τις πολιτικές, ιδίως μάλιστα τις τέσσερις ελευθερίες που αναφέρονται στη Συνθήκη. Υπήρξαν επίσης προτάσεις να περιοριστεί η εφαρμογή της στους στόχους του άρθρου 2. Εξέφρασα την αντίθεσή μου σε αυτό στην επιτροπή και γι’ αυτό εγκρίνω τον τρόπο με τον οποίο η Επιτροπή διατύπωσε τη θέση της για το θέμα αυτό.
<SPEAKER ID="184" LANGUAGE="FR" NAME="Patrick Louis," AFFILIATION="εξ ονόματος της Ομάδας IND/DEM">
<P>
   . – Κύριε Πρόεδρε, κυρίες και κύριοι συνάδελφοι, όπως υποστήριξαν το Συμβούλιο και τα κράτη μέλη ενώπιον του Δικαστηρίου, μια τελεολογική ανάγνωση των Συνθηκών οδηγεί για μία ακόμη φορά στην ανατροπή, για να μην πούμε στην παραβίαση, του γράμματος του νόμου, ιδίως των άρθρων 135 και 280 της Συνθήκης ΕΚ και των άρθρων 29 και εξής της Συνθήκης ΕΕ, στα οποία ορίζεται σαφώς ότι το ποινικό σκέλος εμπίπτει στην αποκλειστική αρμοδιότητα των κρατών μελών.
<P>
Συνεπώς, χωρίς Συνθήκη, χωρίς εντολή και ενάντια στη βούληση των κρατών μελών και του Συμβουλίου, το Ευρωπαϊκό Δικαστήριο και η Επιτροπή συμφώνησαν να χρησιμοποιήσουν αυτή τη δικαστική κοινοτικοποίηση του ποινικού δικαίου προκειμένου να συγχωνεύσουν τους πυλώνες αρμοδιοτήτων στο πλαίσιο της Ένωσης. Αυτός ήταν ένας από τους στόχους της Συνταγματικής Συνθήκης η οποία –ας μου επιτραπεί να το υπενθυμίσω σε όσους από τους συναδέλφους εξακολουθούν να αρνούνται το γεγονός– απορρίφθηκε και θεωρείται μηδέποτε γενομένη βάσει του διεθνούς δικαίου. Είναι σαφές ότι η Επιτροπή δεν έχασε στιγμή να εκμεταλλευτεί το ρήγμα που ανοίχτηκε. Στις 23 του περασμένου Νοεμβρίου, προσέθεσε στο ποινικό περιβαλλοντικό δίκαιο έναν αρχικό κατάλογο εννέα νέων ποινικών αρμοδιοτήτων, τις οποίες αφαιρούσε μονομερώς από τα κράτη μέλη. Αυτή η συνεχής απορρόφηση των εθνικών αρμοδιοτήτων αντανακλάται επίσης στον μελλοντικό ευρωπαϊκό αστικό κώδικα, που ακόμη ετοιμάζεται, χωρίς νομική βάση, από την ομάδα Von Bar, με επιδότηση ύψους 5 εκατομμυρίων ευρώ την οποία πληρώνει ο ευρωπαίος φορολογούμενος.
<P>
Χρησιμοποιούν, άραγε, τα υπερεθνικά θεσμικά όργανα κάποια μυστηριώδη ηγεμονική αρχή που να λέει ότι τα έθνη δεν έχουν σημασία ή αποτελούν εμπόδιο που πρέπει να καμφθεί, προκειμένου να εκδικηθούν για τα δημοψηφίσματα της 29ης Μαΐου και της 1ης Ιουνίου; Αυτές οι δικαστικές επιδείξεις ισχύος στρεβλώνουν το πρότυπο της Ευρώπης για το οποίο συμφώνησαν οι χώρες μας. Αντιμετωπίζουμε αυτό που ο Πρόεδρος του γαλλικού Συνταγματικού Συμβουλίου Pierre Mazeaud φοβούνταν στις αρχές του έτους: μια σοβαρή έλλειψη συναίνεσης. Συνεπώς, θέλω να δηλώσω, με νηφαλιότητα αλλά και με κάθε επισημότητα, ότι εκείνοι που εδώ στο Σώμα αρνούνται να αντιδράσουν σε αυτές τις επιδείξεις ισχύος ενεργούν ενάντια στις κυβερνήσεις τους, ενάντια στα κοινοβούλιά τους, ενάντια στα συντάγματά τους, ενάντια σε αυτές τις ίδιες τις ευρωπαϊκές συνθήκες και ενάντια στα έθνη και προετοιμάζουν το έδαφος για ανανεωμένες εξεγέρσεις, και όχι μόνον εκλογικές, εναντίον μιας Ευρώπης που αναμφίλεκτα δεν τους ανήκει πλέον. 
<SPEAKER ID="185" LANGUAGE="IT" NAME="Giuseppe Gargani (PPE-DE ). –" AFFILIATION="">
<P>
   Κύριε Πρόεδρε, κύριε Επίτροπε, κυρίες και κύριοι, κατά την άποψή μου –με την οποία πιστεύω πως συμφωνεί η συντριπτική πλειοψηφία των βουλευτών του Κοινοβουλίου– η απόφαση του Ευρωπαϊκού Δικαστηρίου για την υπόθεση C-0176 αντιπροσωπεύει μια επιτυχία του Ευρωπαϊκού Κοινοβουλίου, όχι μόνον γιατί το Δικαστήριο αποδέχθηκε τις εισηγήσεις που διατύπωσε το Κοινοβούλιο τον Σεπτέμβριο του 2003 με μια έκθεση της Επιτροπής Νομικών Θεμάτων, της οποίας έχω την τιμή να προεδρεύω, αλλά γιατί ανάγκασε επίσης το Συμβούλιο να σεβαστεί τα άρθρα 24, 29 και 47 τα οποία ορίζουν ρητά ότι η Συνθήκη ΕΚ υπερισχύει της Συνθήκης ΕΕ.
<P>
Κατά συνέπεια, το Συμβούλιο δεν θα μπορεί εφεξής να χρησιμοποιεί σε ζητήματα ποινικών κυρώσεων τον Τίτλο VI για να αποφασίζει μονομερώς αποφεύγοντας την παρέμβαση του Ευρωπαϊκού Κοινοβουλίου με την ιδιότητα του συννομοθέτη. Πιστεύω πως πρόκειται για ένα μεγάλο βήμα προόδου και ένα σημαντικό αποτέλεσμα, για το οποίο πρέπει να ευχαριστήσουμε την Ευρωπαϊκή Ένωση συνολικά.
<P>
Είναι προφανές ότι χωρίς την παρέμβαση του Κοινοβουλίου, θα είχε παρακαμφθεί αντί να επιβεβαιωθεί η βασική αρχή της δημοκρατίας nulla poena sine lege.
<P>
Όσον αφορά τις εκκρεμούσες νομοθετικές προτάσεις, εκφράζω τα συγχαρητήριά μου προς τον Επίτροπο κ. Frattini, εάν η Επιτροπή προτίθεται να τις αποσύρει ή να τις αντικαταστήσει με νέες προτάσεις σύμφωνες με τη νομολογία του Ευρωπαϊκού Δικαστηρίου.
<SPEAKER ID="186" LANGUAGE="EN" NAME="Gerard Batten (IND/DEM ). –" AFFILIATION="">
<P>
   Κύριε Πρόεδρε, στις 13 Σεπτεμβρίου 2005, το αποκαλούμενο Ευρωπαϊκό Δικαστήριο εξέδωσε απόφαση η οποία έδωσε στην Ευρωπαϊκή Επιτροπή το δικαίωμα να επιβάλλει ποινικές κυρώσεις στους πολίτες των κρατών μελών. Για πρώτη φορά αφότου ο Βασιλιάς Ερρίκος VIII έθεσε τέρμα στη δικαιοδοσία του Πάπα στα εκκλησιαστικά θέματα στην Αγγλία, μία εξουσία εκτός του βρετανικού κοινοβουλίου θα έχει το δικαίωμα να θεσπίζει νόμους και να ορίζει κυρώσεις για την παραβίασή τους. Το Ευρωπαϊκό Δικαστήριο δεν είναι δικαστήριο, είναι μία κινητήριος δύναμη πολιτικής ενσωμάτωσης της Ευρωπαϊκής Ένωσης. Αυτή η συγκεκριμένη απόφαση ισχύει μόνο στο περιβαλλοντικό δίκαιο, αλλά έχει αφήσει ανοικτό τον δρόμο για την Επιτροπή να την εφαρμόσει και σε άλλους τομείς.
<P>
Η Επιτροπή έχει εκμεταλλευτεί ανηλεώς την απόφαση του Δικαστηρίου προκειμένου να δημοσιεύσει έναν κατάλογο εννέα νέων τομέων αρμοδιότητας, που της δίνει το δικαίωμα να θεσπίζει νέους νόμους και να επιβάλει ποινικές κυρώσεις. Έχει δηλώσει επίσης την πρόθεσή της να επεκτείνει την εξουσία της προκειμένου να θεσπίσει περαιτέρω ποινικά αδικήματα. Όταν αυτή η υπόθεση παραπέμφθηκε για πρώτη φορά στο Δικαστήριο, 11 από τα 15 μέλη της αντιτάχθηκαν· το Δικαστήριο τα αγνόησε. Ένας νομικός της Επιτροπής δήλωσε ότι θα μπορούσε να εξαναγκάσει τη βρετανική κυβέρνηση –και το βρετανικό κοινοβούλιο– να τιμωρήσει τους πολίτες του για κάτι που δεν αποτελούσε ποινικό αδίκημα στη Βρετανία. Εάν η βρετανική κυβέρνηση αρνούνταν να επιβάλει αυτά τα ποινικά αδικήματα, τότε θα μπορούσε να παραπεμφθεί στο Ευρωπαϊκό Δικαστήριο, το οποίο θα την ανάγκαζε να το πράξει. Το Δικαστήριο θα ενεργούσε τότε ως δικαστής και ως σώμα ενόρκων σε υπόθεση που αφορά και το ίδιο. Ιδού λοιπόν πώς εφαρμόζεται η διάκριση των εξουσιών σε εκτελεστική, νομοθετική και δικαστική η οποία προστατεύει τις αγγλικές ελευθερίες επί αιώνες!
<SPEAKER ID="187" LANGUAGE="EN" NAME="Timothy Kirkhope (PPE-DE ). –" AFFILIATION="">
<P>
   Κύριε Πρόεδρε, αυτή ήταν μία ενδιαφέρουσα συνεισφορά εκ μέρους του κ. Batten. Ως νομικός και τέως υπουργός δικαιοσύνης στο Ηνωμένο Βασίλειο, έχω κάποιες ερωτήσεις να θέσω στον κ. Frattini, και θα το πράξω χωρίς εμπάθεια, επειδή πιστεύω ότι αυτή είναι μία πολύ ενδιαφέρουσα συζήτηση.
<P>
Ανέκαθεν με γοήτευε το έργο του Ευρωπαϊκού Δικαστηρίου. Ήμουν προσφάτως στην Ουάσιγκτον όταν ο δικαστής Roberts περνούσε από ακρόαση προκειμένου να εκλεγεί μέλος του Ανωτάτου Δικαστηρίου. Είναι ενδιαφέρον να επισημανθεί ότι το περιεχόμενο της ακρόασής του βασιζόταν κατά μέγα μέρος στο αμερικανικό σύνταγμα, την ερμηνεία του για αυτό και την έκδοση των αποφάσεων του βάσει αυτού. Ένας περιορισμένος τομέας, θα σκεφτείτε ενδεχομένως, αλλά στην πραγματικότητα οι τομείς που πηγάζουν από αυτό ήταν πράγματι πολύ εκτεταμένοι. Εντυπωσιάστηκα βαθύτατα από τον τρόπο με τον οποίο το νέο μέλος του Ανωτάτου Δικαστηρίου αντιμετώπισε αυτές τις αρμοδιότητες και τη σχέση του με το σύνταγμα των Ηνωμένων Πολιτειών.
<P>
Για αυτόν τον λόγο, πιστεύω ότι είναι πλέον καιρός να ακούσουμε τις φιλοδοξίες και τα συμφέροντα του Ευρωπαϊκού Δικαστηρίου, τον τρόπο με τον οποίον καθορίζει τον ρόλο του για το μέλλον και πώς το πράττει με την ελάχιστη αναστάτωση και σύγκρουση με τα ίδια τα κράτη-έθνη. Θα με ενδιέφερε πολύ να ακούσω τι θα ήθελε να πει ο κ. Frattini για αυτό το συγκεκριμένο θέμα στη δευτερολογία του. 
<SPEAKER ID="188" LANGUAGE="IT" NAME="Franco Frattini," AFFILIATION="Αντιπρόεδρος της Επιτροπής">
<P>
Όπως ανέφεραν στις παρεμβάσεις τους ορισμένοι βουλευτές –για παράδειγμα ο κ. Gargani– εάν είναι αναγκαία η αλλαγή της ουσίας ενός μέτρου, το μέτρο αυτό –επί παραδείγματι, μια απόφαση πλαίσιο– πρέπει να αποσύρεται και να αντικαθίσταται με μια πρόταση νέας οδηγίας τόσο στη νομική βάση όσο και στην ουσία, εφαρμόζοντας έτσι τη διαδικασία συναπόφασης.
<SPEAKER ID="189" LANGUAGE="" NAME="Πρόεδρος." AFFILIATION="">
<SPEAKER ID="190" LANGUAGE="" NAME="Πρόεδρος." AFFILIATION="">
<P>
   – Η ημερήσια διάταξη προβλέπει τη συζήτηση της έκθεσης (A6-0314/2005) της κ. Κράτσα-Τσαγκαροπούλου, εξ ονόματος της Επιτροπής Μεταφορών και Τουρισμού, σχετικά με την εφαρμογή των κοινοτικών κανόνων ανταγωνισμού στις θαλάσσιες μεταφορές (2005/2033(INI)). 
<SPEAKER ID="191" LANGUAGE="EN" NAME="Charlie McCreevy," AFFILIATION="Μέλος της Επιτροπής">
<P>
   Κύριε Πρόεδρε, η Επιτροπή αναθεωρεί τον κανονισμό του Συμβουλίου (ΕΟΚ) αριθ. 4056/86 που επιβάλλει κανόνες ανταγωνισμού της ΕΕ στις ναυτιλιακές εταιρείες τακτικών γραμμών εδώ και τρία χρόνια. Κατόπιν εκτεταμένων διαβουλεύσεων με τους μεταφορείς, τους χρήστες των μέσων μεταφοράς, τα κράτη μέλη και τρίτες χώρες, πιστεύουμε ότι η ικανότητα που διαθέτουν οι ναυτιλιακές εταιρείες για τον καθορισμό των ναύλων και τη ρύθμιση της χωρητικότητας δεν δικαιολογείται πλέον στις σημερινές συνθήκες της αγοράς. Η τρέχουσα εξαίρεση είναι μοναδική. Κανένας άλλος οικονομικός τομέας –ακόμη και αυτοί που ανταγωνίζονται άμεσα με τις εταιρείες τακτικών γραμμών– δεν επωφελείται από μία τόσο γενναιόδωρη εξαίρεση.
<P>
Ο τομέας είναι σημαντικός για την υγεία της οικονομίας στο σύνολό της. Οι προγραμματισμένες υπηρεσίες στις μεταφορές εμπορευματοκιβωτίων ανέρχονται περίπου στο 40% του εξωτερικού θαλάσσιου εμπορίου της ΕΕ των 25 από την άποψη της αξίας. Σήμερα, επιτρέπεται στις διασκέψεις να καθορίζουν ναύλους για όλα τα κύρια δρομολόγια και οι ναύλοι αυτοί εικάζεται εν γένει ότι δρουν ως ναύλοι αναφοράς για τις τιμές όλων των δρομολογίων από και προς την ΕΕ.
<P>
Επιπλέον του αποτελέσματος αναφοράς του ναυλολογίου των διασκέψεων, ένα μέσο ποσοστό 30% της τιμής του ναύλου αποτελείται από επιβαρύνσεις και προσεπιβαρύνσεις που καθορίζονται από κοινού από τις ναυτιλιακές γραμμές που συμμετέχουν στις διασκέψεις και τα ίδια επίπεδα επιβαρύνσεων εφαρμόζονται συχνά σε μεταφορείς εκτός διάσκεψης. Αυτό σημαίνει ότι το 18% των εισαγωγών και το 21% των εξαγωγών της ΕΕ των 25 επηρεάζονται από την ικανότητα των μεταφορέων να καθορίζουν από κοινού τους ναύλους στην ομαδική εξαίρεση της διάσκεψης των ναυτιλιακών εταιρειών τακτικών γραμμών. Αυτά τα στοιχεία δείχνουν πόσο σημαντικό είναι να αποδεσμευτούν επιπλέον ανταγωνιστικές δυνάμεις στον τομέα των ναυτιλιακών εταιρειών τακτικών γραμμών, που είναι σε συμφωνία με την ατζέντα της Λισαβόνας και διατηρώντας τον στόχο να μετατραπεί η Ευρώπη στην πλέον ανταγωνιστική οικονομία.
<P>
Χαιρετίζω το έργο που επιτελείται από το Κοινοβούλιο σε ανταπόκριση στη Λευκή Βίβλο της Επιτροπής του Οκτωβρίου 2004. Χαιρετίζω ιδιαίτερα την αναγνώριση ότι οι κανόνες του τομέα πρέπει να συνάδουν με το άρθρο 81.
<P>
Ένα πιο ανταγωνιστικό περιβάλλον θα πρέπει να επιτρέπει στους μεταφορείς να ανταγωνίζονται και να αναπτύσσονται. Οι μικρότεροι μεταφορείς θα έχουν επίσης τη δυνατότητα να αναπτυχθούν εάν ακολουθήσουν ένα καινοτόμο επιχειρηματικό μοντέλο. Δεν προβλέπονται επιπτώσεις στην απασχόληση ή στις επενδύσεις σε νέα σκάφη. Και οι μεταφορείς και οι φορτωτές αναγνώρισαν ότι η πιο πρόσφατη μελέτη της Global Insight ήταν υψηλών προδιαγραφών και ότι τα αποτελέσματά της βασίστηκαν σε ενδελεχή έρευνα.
<P>
Έχουμε τη σθεναρή υποστήριξη του Ευρωπαϊκού Συμβουλίου Φορτωτών το οποίο αντιστοιχεί σε περισσότερες από 100 000 ευρωπαϊκές εξαγωγικές επιχειρήσεις από τις μικρότερες έως τις πολυεθνικές. Έχουμε την υποστήριξη της Ένωσης συνομοσπονδιών βιομηχανίας και εργοδοτών της Ευρώπης. Η βιομηχανία των ναυτιλιακών εταιρειών τακτικών δρομολογίων αυτή καθεαυτή είναι πιο διασπασμένη. Αυτό είναι αναμενόμενο, καθώς η βιομηχανία έχει προστατευτεί από τον ανταγωνισμό και έχει επωφεληθεί από ένα νομιμοποιημένο καρτέλ. Όμως ακόμη και έτσι, το μεγαλύτερο μέρος της βιομηχανίας δέχεται τώρα ότι το μέλλον πρέπει να βασιστεί στον ανταγωνισμό και ότι οι ημέρες των ειδικών καθεστώτων είναι μετρημένες.
<P>
Αν και η Επιτροπή είναι απολύτως πεπεισμένη για τα οφέλη τερματισμού του συστήματος των διασκέψεων, είναι εξίσου πεπεισμένη για την ανάγκη να δοθεί στη βιομηχανία ο κατάλληλος χρόνος να προσαρμοστεί σε μία πλήρως ανταγωνιστική αγορά. Προτίθεμαι να υποβάλω πρόταση στην Επιτροπή για την ανάκληση του κανονισμού του Συμβουλίου (ΕΟΚ) αριθ. 4056/86, συμπεριλαμβανομένης μίας σημαντικής μεταβατικής περιόδου πριν από την κατάργηση του συστήματος διασκέψεων.
<SPEAKER ID="192" LANGUAGE="" NAME="Ρόδη Κράτσα-Τσαγκαροπούλου (PPE-DE )," AFFILIATION="Εισηγήτρια">
<P>
Σήμερα, είναι σωστό να δούμε την προσαρμογή του συστήματος σε νέες συνθήκες, με μια αναθεώρηση του Κανονισμού 4056/86. Μια αναθεώρηση που θα επιτρέπει την ευελιξία, την ανταγωνιστικότητα στις τιμές, τη σταθερότητα και ποιότητα στις υπηρεσίες και θα επιτρέπει στην ουσία τον ανταγωνισμό αφού θα προστατεύει κατά κάποιο τρόπο από την κυριαρχία των ολιγοπωλίων. Είναι σαφείς οι τάσεις συγχωνεύσεων που δημιουργούν εταιρείες κολοσσούς οι οποίες μπορούν να επιβάλλουν τους όρους και τις συνθήκες τους στο εμπόριο και τη βιομηχανία. Οι τρεις πρώτες ευρωπαϊκές εταιρείες αποτελούν το 35% του παγκόσμιου στόλου, ενώ παράλληλα αναδύονται νέες ναυτιλιακές δυνάμεις, όπως η Κίνα, η Νότιος Κορέα, η Ταϊβάν. Καμία από τις μελέτες που έχει παρουσιάσει η Ευρωπαϊκή Επιτροπή δεν μας πείθει απόλυτα ότι οι φόβοι αυτοί δεν είναι βάσιμοι. Όπως επίσης δεν μας πείθει για τα σημαντικά οφέλη που θα μπορούσε να αποκομίσει η βιομηχανία και το εμπόριο από την κατάργηση του κανονισμού.
<SPEAKER ID="193" LANGUAGE="DE" NAME="Georg Jarzembowski," AFFILIATION="εξ ονόματος της Ομάδας PPE-DE">
<P>
   Κύριε Πρόεδρε, κύριε Επίτροπε, η αγόρευσή σας ήταν καταπληκτική, αλλά δεν είμαι σίγουρος ότι συζητήσατε με όλα τα ενδιαφερόμενα μέρη των ανάλογων επιχειρηματικών κύκλων. Αυτά που είπατε μπορεί να ισχύουν για εταιρίες όπως η Maersk, η μικρή επιχείρηση που μόλις εξαγόρασε την PNO, όμως αυτό που ενδιαφέρει πρωτίστως εμένα και την κ. Κράτσα-Τσαγκαροπούλου είναι τι θα γίνει με τις μικρές και μεσαίες εταιρίες ναυσιπλοΐας, που η κατάστασή τους είναι εντελώς διαφορετική από εκείνη της PNO και δεν έχουν εξαγοραστεί από την Maersk ή από όποιον άλλο μεγάλο όμιλο θέλετε να κατονομάσετε.
<P>
Πιστεύουμε ότι ο κανονισμός (ΕΟΚ) 4056/86 δεν μπορεί να διαγραφεί χωρίς να αντικατασταθεί. Φυσικά, κύριε Επίτροπε, πρέπει να προσαρμοστεί. Αυτό είναι σαφέστατο και όλοι το γνωρίζουμε. Πρέπει να προσαρμοστεί και ο κύριος στόχος πρέπει να είναι να γίνει η προσαρμογή έτσι ώστε να δίνει ειδικά στις μικρές και μεσαίες επιχειρήσεις τη δυνατότητα για συμφωνίες για τεχνικά ζητήματα και για ανταλλαγή πληροφοριών με σκοπό να μπορούν να δουν ποιος είναι ο καλύτερος τρόπος για να επιτύχουν στην παγκόσμια αγορά. Εσείς, κύριε Επίτροπε, δεν ασχοληθήκατε με αυτό.
<P>
Έχουν υποβληθεί μερικές καλές προτάσεις από μία ομάδα που ονομάζεται European Liner Affairs Association. Οι εν λόγω προτάσεις περιλαμβάνουν μία οφθαλμοφανώς πιο περιορισμένη εξαίρεση, αλλά και σαφείς κανόνες για την προστασία των μικρών και μεσαίων επιχειρήσεων. Υπάρχει σήμερα μία πρόταση για τη δημιουργία φόρουμ συζήτησης στα οποία δεν θα συμμετέχουν μόνο οι ναυτιλιακές επιχειρήσεις, αλλά και οι φορτωτές και οι άλλοι παράγοντες του τομέα. Δεν θέλουμε συμφωνίες για τις τιμές ούτε εχθρικά καρτέλ και δεν πρέπει ποτέ να πιστέψετε ότι θέλει κάτι τέτοιο η συνάδελφος κ. Κράτσα-Τσαγκαροπούλου! Αυτό που θέλουμε, είναι τεχνικές συμφωνίες που θα δώσουν στις μικρές και μεσαίες επιχειρήσεις τη δυνατότητα να επιβιώσουν ανάμεσα στους μεγαλοκαρχαρίες, δηλαδή τους μεγάλους ομίλους και συμμαχίες επιχειρήσεων. Αν διευκολυνθεί η δημιουργία τέτοιων φόρουμ, θα υπάρχει πραγματικά μια ευκαιρία να διατηρηθούν οι μικρές και μεσαίες ναυτιλιακές επιχειρήσεις.
<SPEAKER ID="194" LANGUAGE="FR" NAME="Robert Navarro," AFFILIATION="εξ ονόματος της Ομάδας PSE">
<P>
Τούτου λεχθέντος, το παρόν σύστημα επιδέχεται περαιτέρω βελτιώσεις. Η ανταλλαγή πληροφοριών μπορεί να εξορθολογιστεί. Απαιτούνται επίσης σαφείς κανόνες όσον αφορά τον υπολογισμό του φορτίου που υπερβαίνει τα ανεκτά όρια. Από την άλλη μεριά, θεωρούμε επικίνδυνο να ανακληθεί ο κανονισμός 4056/86 χωρίς καν να προτείνεται ένα προσωρινό πλαίσιο που θα τον αντικαθιστά. Η κατάργηση, απλώς, του παρόντος συστήματος θα επιταχύνει τη συγκέντρωση σε αυτόν τον τομέα. Η μείωση του αριθμού των φορέων εκμετάλλευσης θα έχει αρνητικό αντίκτυπο στις υπηρεσίες σε ορισμένους λιμένες και στις τιμές. Αντιλαμβανόμαστε την έννοια της αναθεώρησης ως «βελτίωση» και όχι ως «ανάκληση». Αυτό είναι το μήνυμα που πρέπει να στείλει το Ευρωπαϊκό Κοινοβούλιο στην Ευρωπαϊκή Επιτροπή και στο Συμβούλιο με αυτή την έκθεση. Ελπίζουμε ότι θα εισακουστεί. 
<SPEAKER ID="195" LANGUAGE="NL" NAME="Jeanine Hennis-Plasschaert," AFFILIATION="εξ ονόματος της Ομάδας ALDE">
<P>
   . – Κύριε Πρόεδρε, η εισηγήτρια κατάφερε να εξασφαλίσει την έγκριση της έκθεσής της κατά πλειοψηφία από την Επιτροπή Μεταφορών και Τουρισμού. Παρότι πρόκειται όντως για πλειοψηφία, αξίζει να σημειωθεί ο μεγάλος αριθμός των βουλευτών που απείχαν από την ψηφοφορία: 20 ψήφισαν υπέρ, 7 κατά και τουλάχιστον 19 βουλευτές απείχαν. Εννοείται ότι, παρά το αποτέλεσμα, το γεγονός αυτό με απογοήτευσε πολύ.
<P>
Συνεπώς, η άποψή μου είναι διαφορετική από των προηγούμενων ομιλητών. Σύμφωνα με το άρθρο 81 της Συνθήκης, οι κοινοπραξίες οι οποίες στρεβλώνουν την αγορά δεν είναι συμβατές με το κοινοτικό δίκαιο. Ωστόσο, στην παράγραφο 3 του ιδίου άρθρου παρατίθενται ορισμένοι λόγοι απαλλαγής οι οποίοι πρέπει να συντρέχουν προκειμένου να επιτρέπεται, παρ’ όλα αυτά, η λειτουργία των εν λόγω κοινοπραξιών. Σε αυτή τη βάση, ισχύει απαλλαγή κατά κατηγορία για τις ναυτιλιακές επιχειρήσεις δυνάμει του κανονισμού 4056/1986. Η Επιτροπή έχει ξεκινήσει μελέτη για το κατά πόσον αυτή η απαλλαγή κατά κατηγορία εξακολουθεί να ισχύει το 2005. Εξακολουθούν να συντρέχουν οι λόγοι απαλλαγής που προβλέπονται στο άρθρο 81, παράγραφος 3; Η Επιτροπή έχει καταλήξει στο συμπέρασμα ότι δεν ισχύει κάτι τέτοιο και, ως εκ τούτου, προτίθεται να προβεί σε αναθεώρηση των κανόνων. Η Ομάδα της Συμμαχίας Φιλελευθέρων και Δημοκρατών για την Ευρώπη στηρίζει την Επιτροπή σε αυτό το θέμα, γεγονός το οποίο μαρτυρεί, μεταξύ άλλων, η τροπολογία 10 την οποία έχουμε καταθέσει.
<P>
Στην παράγραφο 9, η εισηγήτρια υποστηρίζει ότι οι τέσσερις σωρευτικές προϋποθέσεις του άρθρου 81, παράγραφος 3, ισχύουν μόνον εν μέρει. Συγχρόνως, η εισηγήτρια ζητά την έγκριση της κοινοπραξίας. Αυτό εγείρει –αν μη τι άλλο– ορισμένα ερωτήματα. Στο κάτω-κάτω της γραφής, αν οι προϋποθέσεις πληρούνται μόνον εν μέρει, μπορούμε σαφώς να δηλώσουμε ότι δεν πληρούνται διόλου, καθόσον οι τέσσερις προϋποθέσεις είναι στην πραγματικότητα σωρευτικές.
<P>
Οι βουλευτές της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών και της Σοσιαλιστικής Ομάδας στο Ευρωπαϊκό Κοινοβούλιο εξέφρασαν ανησυχία για τις επιπτώσεις τυχόν αναθεώρησης στις μικρές και μεσαίες ναυτιλιακές εταιρείες. Σε ποιες επιχειρήσεις αναφερόμαστε λοιπόν; Σε εταιρείες όπως οι Pino Nedlloyd, Hapag Lloyd, APL και MYK; Η συμπερίληψη τέτοιων επιχειρήσεων στις ΜΜΕ συνιστά, κατά τη γνώμη μου, τουλάχιστον υπερβολή.
<P>
Εντούτοις, η Επιτροπή έλαβε υπόψη αυτή την ανησυχία και παρήγγειλε μια μελέτη, μεταξύ άλλων, για τη διερεύνηση των επιπτώσεων στις λεγόμενες μικρότερες επιχειρήσεις. Η εν λόγω μελέτη έχει πλέον δημοσιευθεί, και ποιο είναι το αποτέλεσμα; Η ανάκληση του κανονισμού οδηγεί σε μείωση των ναύλων και βελτίωση των υπηρεσιών, ενώ οι μικρότερες ναυτιλιακές εταιρείες δεν έχουν αντιμετωπίσει προβλήματα. Αυτό είναι λογικό, δεδομένου ότι ο τομέας των ΜΜΕ είναι κυρίως στο πλευρό των καταναλωτών και των φορτωτών. Αν κρίνουμε, όμως, από την τροπολογία 17, τόσο η Ομάδα του Ευρωπαϊκού Λαϊκού Κόμματος όσο και η Σοσιαλιστική Ομάδα στο Ευρωπαϊκό Κοινοβούλιο παραμένουν αμετάπειστες.
<P>
Θέλω να καλέσω τους συναδέλφους μου να μελετήσουν εκ νέου προσεκτικά την παράγραφο 1. Σύμφωνα με το υπό εξέταση κείμενο, στόχος της αναθεώρησης είναι η διατήρηση και επέκταση της ευρωπαϊκής βιομηχανίας θαλασσίων μεταφορών στο πλαίσιο της στρατηγικής της Λισαβόνας. Έχω την εντύπωση ότι πρόκειται για παρανόηση. Στόχος αυτής της αναθεώρησης, όπως άλλωστε και της στρατηγικής της Λισαβόνας, είναι η δημιουργία ανταγωνιστικού περιβάλλοντος στο οποίο η εν λόγω βιομηχανία θα μπορεί να λειτουργήσει με τη μέγιστη δυνατή αποτελεσματικότητα και αποδοτικότητα. Ποτέ δεν υπήρξε πρόθεση να προστατευθεί ο τομέας με βάση αδόκιμα επιχειρήματα.
<P>
Καλώ, τέλος, τους συναδέλφους μου να μελετήσουν εκ νέου προσεκτικά τις τροπολογίες τις οποίες κατέθεσα με την Ομάδα των Πρασίνων – συγκεκριμένα, τις τροπολογίες 1 έως 14· ίσως δεν έπρεπε να το πράξω, αλλά εν πάση περιπτώσει το έπραξα. Σε αυτό το πλαίσιο, η Επιτροπή αξίζει περισσότερη στήριξη από αυτή που της προσφέρεται επί του παρόντος. Τέλος, σε αντίθεση με την εισηγήτρια, κ. Κράτσα-Τσαγκαροπούλου, συμφωνώ πλήρως με τα συμπεράσματα του Επιτρόπου McCreevy. 
<SPEAKER ID="196" LANGUAGE="DA" NAME="Margrete Auken," AFFILIATION="εξ ονόματος της Ομάδας Verts/ALE">
<P>
Εάν πρέπει να υπάρξει οποιαδήποτε ρύθμιση των τιμών, αυτή πρέπει να αφορά την προστασία του περιβάλλοντος ή των δικαιωμάτων των εργαζομένων. Στην προκειμένη περίπτωση, όμως, δεν έχουμε να κάνουμε με τέτοιου είδους ρύθμιση. Το θέμα που εξετάζουμε αφορά ορισμένους από τους πλουσιότερους ανθρώπους στην ΕΕ, περιλαμβανομένων ελλήνων και δανών εφοπλιστών. Αυτοί κατέχουν τη μερίδα του λέοντος εξαιτίας της έλλειψης ανταγωνισμού και των υπερβολικά αυξημένων τιμών. Αυτό που κάνουν είναι προφανές, ενώ είναι επίσης εμφανές ποιοι είναι οι εμπλεκόμενοι. Η Ομάδα ΠΡΣ/ΕΕΣ στηρίζει την Επιτροπή ή, για να είμαστε πιο ακριβείς, το τμήμα της Επιτροπής που είναι παρόν σε αυτή την αίθουσα, έναντι της ΓΔ Μεταφορών, ευελπιστώντας ότι οι σημαντικότερες τροπολογίες θα εγκριθούν εν τέλει. Εφόσον εγκριθούν οι τροπολογίες 3 και 12, η Ομάδα μας θα μπορέσει να στηρίξει την έκθεση. Διαφορετικά, θα αρνηθούμε κατηγορηματικά να το πράξουμε. 
<SPEAKER ID="197" LANGUAGE="" NAME="Γεώργιος Τούσσας," AFFILIATION="εξ ονόματος της Ομάδας GUE/NGL">
<P>
Σήμερα, οι ίδιοι επιχειρηματικοί μονοπωλιακοί όμιλοι ζητούν την αλλαγή του Κανονισμού 4056/86 και προς αυτήν την κατεύθυνση συμφωνεί και η Ευρωπαϊκή Επιτροπή επαναφέροντας το ίδιο επιχείρημα, ότι δηλαδή οι αλλαγές αυτές είναι αναγκαίες έτσι ώστε να παρασχεθούν προς τους χρήστες φτηνότερες υπηρεσίες. Όμως είναι η ίδια η ζωή που επιβεβαιώνει ότι, μέσα από όλη αυτή τη διαδικασία, κερδισμένοι βγήκαν οι μεγάλοι επιχειρηματικοί μονοπωλιακοί όμιλοι που συμμετέχουν στις θαλάσσιες μεταφορές ενώ χαμένοι βγήκαν οι εργαζόμενοι.
<P>
Σήμερα, τα πράγματα έχουν αλλάξει. Οι εταιρείες συγχωνεύονται ή εξαγοράζουν η μια την άλλη. Δημιουργούνται μεγαθήρια που επιβάλλουν τους όρους τους, πρόκειται δηλαδή για μία κατάσταση μονοπωλίου. Σήμερα έχει προχωρήσει σε τέτοιο βαθμό η συγκέντρωση και συγκεντροποίηση του κεφαλαίου στον συγκεκριμένο τομέα που, ουσιαστικά, είναι ελάχιστες οι εταιρείες -μετριούνται στα δάχτυλα του ενός χεριού- οι οποίες ελέγχουν τις μεταφορές των τακτικών γραμμών. Χαρακτηριστικό είναι ότι μια ναυτιλιακή εταιρεία ευρωπαϊκών συμφερόντων διαχειρίζεται 550 πλοία και μία άλλη, ασιατική, διαχειρίζεται 112 πλοία. Το να μιλάμε για ανταγωνισμό σε τέτοιες συνθήκες, είναι μόνον υποκρισία.
<P>
Για το καμποτάζ, παρόλο το ότι ο Κανονισμός 4056/86 έχει ξεπεραστεί από τον Κανονισμό 3577/92, δεν συμφωνούμε να ενταχθούν οι ενδομεταφορές στους κανόνες ανταγωνισμού διότι, έχοντας ιδία πείρα από τη χώρα μου με τον νησιωτικό χαρακτήρα της, οι επιπτώσεις είναι επώδυνες, τόσο για τους ναυτεργάτες όσο και για τους κατοίκους των νησιών. 
<SPEAKER ID="198" LANGUAGE="PL" NAME="Sylwester Chruszcz," AFFILIATION="εξ ονόματος της Ομάδας IND/DEM">
<P>
   . – Κύριε Πρόεδρε, το έργο του Κοινοβουλίου για την εκπόνηση της έκθεσης της κ. Κράτσα-Τσαγκαροπούλου σχετικά με την εφαρμογή των κοινοτικών κανόνων ανταγωνισμού στις θαλάσσιες μεταφορές, καθώς και η αυριανή ψηφοφορία στην Ολομέλεια, έχουν ως στόχο να λειτουργήσουν ως καταλύτης στην προσπάθεια θέσπισης ενός κανονιστικού πλαισίου για την προώθηση του υγιούς και θεμιτού ανταγωνισμού στον τομέα των θαλασσίων μεταφορών. Ο εν λόγω τομέας εξαιρέθηκε από ορισμένες διατάξεις της Συνθήκης για την ίδρυση της Ευρωπαϊκής Κοινότητας μέσω ενός κανονισμού του Συμβουλίου. Ειδικότερα, ο τομέας εξαιρέθηκε από το πεδίο εφαρμογής του άρθρου 81, το οποίο απαγορεύει τη σύναψη συμφωνιών οι οποίες νοθεύουν τον ανταγωνισμό, καθώς και του άρθρου 82, το οποίο απαγορεύει την κατάχρηση δεσπόζουσας θέσης.
<P>
Επισημαίνω ότι το έργο μας και οι διαβουλεύσεις μας σχετικά με την υπό συζήτηση έκθεση, η οποία εστιάζεται στον κανονισμό (ΕΟΚ) αριθ. 4056/86, αφορούν ζητήματα τα οποία έχουν αντιμετωπιστεί σε ειδική νομική γνωμοδότηση η οποία καταρτίστηκε τον Νοέμβριο του 2005 κατόπιν αιτήματος της Ευρωπαϊκής Επιτροπής. Συνεπώς, κατά τη γνώμη μου, είναι εύλογο να εξεταστούν λεπτομερώς τα αποτελέσματα αυτής της νέας ανάλυσης προτού ληφθούν περαιτέρω αποφάσεις.
<SPEAKER ID="199" LANGUAGE="IT" NAME="Marta Vincenzi (PSE ). –" AFFILIATION="">
<P>
   Κύριε Πρόεδρε, κύριε Επίτροπε, κυρίες και κύριοι, συμφωνώ με όσους θεωρούν χρήσιμη την αναθεώρηση, αλλά όχι και την κατάργηση του κανονισμού αριθ. 4056/86, ελπίζοντας ότι η αναθεώρηση αυτή έχει ως στόχο τη διασφάλιση της αποτελεσματικότητας των υπηρεσιών, κατάλληλα χρονοδιαγράμματα, συγκεκριμένες προθεσμίες και ναύλους που να συμβαδίζουν με το κόστος διαχείρισης.
<P>
Όπως επιβεβαιώθηκε ήδη, η απαλλαγή των διασκέψεων διαδραμάτιζε ανέκαθεν έναν εξισορροπιστικό ρόλο στον ναυτιλιακό τομέα, αλλά αληθεύει επίσης ότι η ύφεση των διασκέψεων αποτελεί γεγονός, το οποίο καθιστούν προφανές τα στοιχεία που αφορούν τον αριθμό των επιβατών σύμφωνα με τον νόμο του 1994 και η εμφάνιση μεγάλων και ανεξάρτητων μεταφορέων.
<SPEAKER ID="200" LANGUAGE="EN" NAME="Charlie McCreevy," AFFILIATION="Μέλος της Επιτροπής">
<P>
Είμαι δεσμευμένος στην ανεύρεση ισορροπημένης λύσης, μίας λύσης που να προάγει τα συμφέροντα τόσο των φορτωτών όσο και των μεταφορέων. Πιστεύω ότι η πορεία προς τα εμπρός είναι η κατάργηση του κανονισμού του Συμβουλίου (ΕΟΚ) αριθ. 4056/86, η οποία θα οδηγήσει σε χαμηλότερες τιμές και δεν θα επηρεάσει αρνητικά τους μεταφορείς.
<SPEAKER ID="201" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί αύριο στις 11.00. 
<SPEAKER ID="202" LANGUAGE="" NAME="Πρόεδρος." AFFILIATION="">
<P>
   – Η ημερήσια διάταξη προβλέπει τη συζήτηση της έκθεσης (A6-0305/2005) της κ. Toia, εξ ονόματος της Επιτροπής Βιομηχανίας, Έρευνας και Ενέργειας, σχετικά με τις κανονιστικές ρυθμίσεις και τις αγορές του τομέα της ηλεκτρονικής επικοινωνίας στην Ευρώπη κατά το 2004 (2005/2052(INI)). 
<SPEAKER ID="203" LANGUAGE="IT" NAME="Patrizia Toia (ALDE )," AFFILIATION="εισηγήτρια">
<SPEAKER ID="204" LANGUAGE="EN" NAME="Viviane Reding," AFFILIATION="Μέλος της Επιτροπής.">
<P>
   Κύριε Πρόεδρε, επιτρέψτε μου να εκφράσω πρώτα τις θερμές μου ευχαριστίες στο Ευρωπαϊκό Κοινοβούλιο και ιδίως στην κ. Toia για την εξαιρετική έκθεσή της. Είναι πολύ ενθαρρυντικό να βλέπει κανείς ότι το Κοινοβούλιο συμμερίζεται τις προτεραιότητες πολιτικής και τις ανησυχίες της Επιτροπής όσον αφορά την εφαρμογή του ρυθμιστικού πλαισίου για τις ηλεκτρονικές επικοινωνίες. Αυτή η υποστήριξη είναι σημαντική, ειδικά, όταν πρέπει να λάβουμε δύσκολες ή δυσάρεστες αποφάσεις σε σχέση με τα κράτη μέλη. Γνωρίζετε ότι ο τομέας των ηλεκτρονικών επικοινωνιών είναι σημαντικός οδηγός για μία οικονομία και μία κοινωνία που βασίζεται στη γνώση. Το ρυθμιστικό μας πλαίσιο, το οποίο έχει τεθεί σε εφαρμογή από το 2003, θεσπίζει όρους ανταγωνισμού, επενδύσεων, ανάπτυξης και θέσεων απασχόλησης, ενώ ταυτόχρονα εγγυάται τα βασικά δικαιώματα του καταναλωτή.
<P>
Στόχος μας ήταν και θα συνεχίσει να είναι μία ενιαία αγορά με επιλογή, ποιότητα και χαμηλές τιμές για όλες τις ευρωπαϊκές επιχειρήσεις και τους καταναλωτές. Η εισηγήτρια έχει δίκιο, αναλαμβάνουμε την ευθύνη να διασφαλίσουμε ότι τα κράτη μέλη εφαρμόζουν σωστά το πλαίσιο. Είναι γεγονός ότι δεν το πράττουν πάντα. Διεξάγουμε διαρκή διάλογο με την Ομάδα ευρωπαϊκών ρυθμιστικών αρχών και τις εθνικές ρυθμιστικές αρχές, στο πλαίσιο παρακολούθησης αυτής της αγοράς. Όταν ανακύπτουν περιπτώσεις μη συμμόρφωσης ή λανθασμένης εφαρμογής, κινούμε διαδικασίες επί παραβάσει κατά των ενεχόμενων κρατών μελών. Μολονότι ορισμένοι στόχοι δεν έχουν ακόμη επιτευχθεί πλήρως, μπορώ να σας διαβεβαιώσω ότι έχει σημειωθεί πρόοδος από πέρυσι και αυτό θα αντικατοπτριστεί στην 11η έκθεση εφαρμογής που εκπονούμε επί του παρόντος.
<P>
Θα ήθελα τώρα να απαντήσω στα ειδικά αιτήματα που υπέβαλε το Ευρωπαϊκό Κοινοβούλιο. Η Επιτροπή συμμερίζεται τις απόψεις σας για τη σημασία των επιχορηγήσεων επαρκούς συχνότητας και την ανάγκη για επαρκή ευελιξία σχετικά με αυτό. Συμμεριζόμαστε επίσης πλήρως τις ανησυχίες του Κοινοβουλίου για τη διατήρηση δεδομένων, λόγος για τον οποίο η Επιτροπή υπέβαλε μία ισορροπημένη πρόταση συναπόφασης πρώτου πυλώνα. Κατά τον ίδιο τρόπο, η ευρυζωνική πρόσβαση και οι τρόποι μείωσης του ψηφιακού χάσματος είναι και θα παραμείνουν βασικές προτεραιότητες στο πλαίσιο του σχεδίου δράσης i-2010.
<P>
Θα ήθελα να διαβεβαιώσω το Κοινοβούλιο και την Επιτροπή ότι θα συνεχίσουμε να επαγρυπνούμε προκειμένου να διασφαλιστεί ότι τα μέτρα που συνδέονται με τις εθνικές αγορές δεν θέτουν σε κίνδυνο την ολοκλήρωση της ενιαίας αγοράς στις ηλεκτρονικές επικοινωνίες . Θα συνεχίσουμε να παρακολουθούμε τις δραστηριότητες των κρατών μελών που συνδέονται με το ρυθμιστικό πλαίσιο, και θα υποβάλουμε ετήσια έκθεση εφαρμογής, η οποία θα εγκριθεί από την Επιτροπή τον Φεβρουάριο του 2006.
<P>
Λίγα λόγια για το μέλλον. Η έκθεση αναφέρει την ανάγκη έναρξης μίας θεσμικής συζήτησης. Αυτή η συζήτηση έχει ήδη αρχίσει και θα συνεχιστεί έως το τέλος του πρώτου εξαμήνου του 2006. Το καλοκαίρι, η Επιτροπή θα δημοσιεύσει ανακοίνωση με τα συμπεράσματα της συζήτησης και θα υποβάλει συγκεκριμένες προτάσεις έως τα τέλη του 2006. Το Ευρωπαϊκό Κοινοβούλιο θα συμμετάσχει φυσικά πλήρως σε αυτήν τη διαδικασία. 
<SPEAKER ID="205" LANGUAGE="EN" NAME="Piia-Noora Kauppi (PPE-DE )," AFFILIATION="συντάκτρια γνωμοδότησης της Επιτροπής Νομικών Θεμάτων.">
<P>
   Κύριε Πρόεδρε, θα ήθελα να ξεκινήσω ευχαριστώντας την κ. Toia για την έκθεσή της. Οι ηλεκτρονικές επικοινωνίες διαδραματίζουν σημαντικό ρόλο στην ανάπτυξη της ευρωπαϊκής οικονομίας που βασίζεται στη γνώση, στην ενίσχυση της καινοτομίας και τη δημιουργία αξίας για τους πελάτες. Όταν εφαρμοστεί πλήρως, το ρυθμιστικό πλαίσιο της ΕΕ για τις ηλεκτρονικές επικοινωνίες θα επιτρέψει στις καινοτόμους υπηρεσίες με ανταγωνιστικές τιμές να αναπτυχθούν επί ίσοις όροις σε ολόκληρη την εσωτερική αγορά.
<SPEAKER ID="206" LANGUAGE="IT" NAME="Lorenzo Cesa," AFFILIATION="εξ ονόματος της Ομάδας PPE-DE">
<P>
Θα ήθελα να εκφράσω τα ειλικρινή μου συγχαρητήρια για το εξαιρετικό έργο που επιτέλεσε η συνάδελφος κ. Toia, με την οποία θα συμφωνήσω στο γεγονός ότι ο τομέας της πληροφορίας και της επικοινωνίας έχει τεράστια σημασία τόσο για την κοινοτική οικονομία όσο και για τις μεμονωμένες χώρες, λόγω της σημαντικής συμβολής του στην αύξηση της απασχόλησης και στην ανάπτυξη των νέων τεχνολογιών για τη βελτίωση και την αμεσότητα των επικοινωνιών.
<P>
Τέταρτον: προστασία της υγείας του χρήστη, όπως ανέπτυξε ο εισηγητής της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, ο οποίος υποστηρίζει πλήρως την εισηγήτρια κ. Toia, ελπίζοντας πως το Ευρωπαϊκό Κοινοβούλιο θα κάνει δεκτές τις συστάσεις της εκθέσεώς της.
<P>
Τέλος, θα ήθελα να συγχαρώ την κ. Reding για το έργο που επιτελεί και θα επιτελέσει όσον αφορά την έκθεση σχετικά με την έρευνα, στην οποία το ΕΛΚ-ΕΔ παρέχει την πλήρη υποστήριξή του. 
<SPEAKER ID="207" LANGUAGE="FR" NAME="Catherine Trautmann," AFFILIATION="εξ ονόματος της Ομάδας PSE">
<P>
   . – Κύριε Πρόεδρε, κύριε Επίτροπε, θέλω να συγχαρώ την κ. Toia για την ποιότητα της έκθεσής της και να την ευχαριστήσω που συνεργάστηκε με τους σκιώδεις εισηγητές και αποδέχθηκε τις τροπολογίες που καταθέσαμε.
<P>
Είναι απαραίτητο να εκπονήσουμε ένα σχέδιο δράσης, με χρονοδιάγραμμα, ούτως ώστε οι καταναλωτές να μπορούν να επωφεληθούν από τη συνέχεια μιας υπηρεσίας, κάτι που συνεπάγεται τη δυνατότητα διεθνούς περιαγωγής σε ολόκληρη την ευρωπαϊκή επικράτεια με τις καλύτερες τιμές και όσο το δυνατόν πιο έγκαιρα. Στις 7 Δεκεμβρίου, θα ξεκινήσει για τις επιχειρήσεις η ενιαία διαδικτυακή διεύθυνση «.eu». Όπως η Επιτροπή δίνει συγκεκριμένη έκφραση σε αυτή την επί μακρόν αναμενόμενη απόφαση, πρέπει να ενεργήσει και για τη θέσπιση ενιαίου κωδικού κλήσης με ενιαία τιμή για την Ευρωπαϊκή Ένωση στο σύνολό της.
<SPEAKER ID="208" LANGUAGE="HU" NAME="András Gyürk (PPE-DE )." AFFILIATION="">
<P>
   – «Κάνεις τον κόσμο καλύτερο!», διακηρύσσουν οι διαφημίσεις ενός από τους μεγάλους ευρωπαϊκούς παροχείς υπηρεσιών κινητής τηλεφωνίας στην Ουγγαρία. Έχει όμως γίνει καλύτερος ο κόσμος το 2004, την περίοδο που εξετάζει αυτή η έκθεση, και θα γίνει μήπως καλύτερος στο μέλλον μέσω της ανάπτυξης των ηλεκτρονικών επικοινωνιών; Όποιες και αν είναι οι εξελίξεις, μπορούμε να πούμε ότι ο τομέας της πληροφορίας και των επικοινωνιών προάγει την ανάπτυξη της ευρωπαϊκής οικονομίας και διευκολύνει τη δημιουργία θέσεων απασχόλησης. Είναι επίσης προφανές ότι η διάδοση των νέων τεχνολογιών –πρωτίστως των ασύρματων ευρυζωνικών υπηρεσιών– διευκολύνει την ένταξη στην κοινωνία της πληροφορίας κοινωνικών ομάδων οι οποίες, με τα παραδοσιακά μέσα, δεν είχαν τέτοιες δυνατότητες πρόσβασης. Συνεπώς, υπάρχουν αδιαμφισβήτητα πλεονεκτήματα. Εντούτοις, πρέπει επίσης να θέσουμε στους εαυτούς μας το ερώτημα: με ποιο τίμημα; Η απάντηση δεν είναι καθόλου ευχάριστη σε σύγκριση με τα αποτελέσματα που προανέφερα. Περίπλοκα πρότυπα τιμολόγησης, επιβάρυνση με άσκοπα τέλη, μια πρακτική η οποία παραβαίνει την αρχή της κοινής αγοράς – οι χρεώσεις περιαγωγής είναι ένα μόνο παράδειγμα. Αυτό είναι το τρέχον τίμημα των πλεονεκτημάτων που ανέφερα προηγουμένως, αυτού του καλύτερου κόσμου. Δεν ισχυρίζομαι ότι το κόστος είναι απρόσιτο, δεδομένου ότι όλοι μας, ως ευρωπαίοι καταναλωτές, το καταβάλλουμε κάθε μήνα. Ωστόσο, ένας από τους σημαντικότερους στόχους του Κοινοβουλίου μας είναι να αλλάξει την τρέχουσα κατάσταση, ενώ έχουμε επίσης καθήκον να το πράξουμε στο πλαίσιο της προστασίας των καταναλωτών. Κυρίως, όμως, χρειαζόμαστε διαφάνεια και σαφή και εύληπτη πληροφόρηση για τους καταναλωτές. Χρειαζόμαστε γνήσιο ανταγωνισμό και πλήρη εφαρμογή της αρχής της κοινής και ενιαίας αγοράς. Τελευταίος αλλά εξίσου σημαντικός είναι ο στόχος της μείωσης των τιμών οι οποίες να αντικατοπτρίζουν την πραγματική αξία των υπηρεσιών. Μόνον όταν επιτευχθούν αυτοί οι στόχοι θα έχει δοθεί στην προστασία των καταναλωτών η σημασία που της αξίζει, παράλληλα με τα οικονομικά ζητήματα, και, αν συμβεί αυτό, θα έχει αποδειχθεί ότι η εκπόνηση της έκθεσης άξιζε τον κόπο. 
<SPEAKER ID="209" LANGUAGE="FI" NAME="Reino Paasilinna (PSE )." AFFILIATION="">
<SPEAKER ID="210" LANGUAGE="FR" NAME="Viviane Reding," AFFILIATION="Μέλος της Επιτροπής">
<SPEAKER ID="211" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί στις 11.00. 
<SPEAKER ID="212" LANGUAGE="" NAME="" AFFILIATION="(Η συζήτηση λήγει στις 00.05)">

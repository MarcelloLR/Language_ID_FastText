<CHAPTER ID="019">
Συντονισμός των διατάξεων των κρατών μελών σχετικά με την άσκηση τηλεοπτικών δραστηριοτήτων (συζήτηση) 
<SPEAKER ID="164" NAME="Πρόεδρος">
" ημερήσια διάταξη προβλέπει τη σύσταση για τη δεύτερη ανάγνωση, εξ ονόματος της Επιτροπής Πολιτισμού και Παιδείας, σχετικά με τον συντονισμό ορισμένων νομοθετικών, κανονιστικών και διοικητικών διατάξεων των κρατών μελών σχετικά με την άσκηση τηλεοπτικών δραστηριοτήτων (10076/6/2007 - C6-0352/2007 - (Εισηγήτρια: η κ. Hieronymi).
<SPEAKER ID="165" NAME="Ruth Hieronymi">
εισηγήτρια. - (DE) Κύριε Πρόεδρε, κυρία Επίτροπε, κυρίες και κύριοι, σήμερα συζητούμε σχετικά με μα εκ των προτέρων διαπραγματευθείσα κοινή θέση του Κοινοβουλίου και του Συμβουλίου που αφορά την αναθεώρηση της οδηγίας σχετικά με την άσκηση τηλεοπτικών δραστηριοτήτων. Μπορούμε να το εκλάβουμε ως μια μεγάλη επιτυχία για το Κοινοβούλιο, το Συμβούλιο και την Επιτροπή, γι' αυτό θα ήθελα να αρχίσω εκφράζοντας τις πιο θερμές μου ευχαριστίες στους συναδέλφους μου βουλευτές του Κοινοβουλίου από όλες τις πολιτικές ομάδες και από όλες τις επιτροπές που συμμετείχαν, ειδικά τους σκιώδεις εισηγητές από την Επιτροπή Πολιτισμού και Παιδείας, τον Henri Weber, τον Ignasi Guardans Cambó και τη Helga Trüpel. Έχουν συμβάλει σημαντικά προκειμένου να μας δώσουν τη δυνατότητα να παρουσιάσουμε σήμερα μια επιτυχία, ένα κοινό αποτέλεσμα.
<P>
Τις ευχαριστίες μου επίσης στην Επίτροπο Reding - Επίτροπο της χρονιάς για το 2007, συγχαρητήρια! - η οποία υπέβαλε την πρόταση αναθεώρησης της οδηγίας με μεγάλη αποφασιστικότητα και προθυμία να συνεργαστεί, στον ίδιο βαθμό, και συνεργάστηκε μαζί μας για να το επιτύχει.
<P>
Θα ήθελα επίσης να ευχαριστήσω το Συμβούλιο, συγκεκριμένα τη γερμανική Προεδρία, υπό την ηγεσία της οποίας κατέστη δυνατόν να επιτευχθεί η κοινή θέση, και την τρέχουσα πορτογαλική Προεδρία, που υπερασπίστηκε σταθερά την κοινή θέση που επιτεύχθηκε, δίνοντάς μας με αυτόν τον τρόπο τη δυνατότητα να την συζητήσουμε σήμερα και να ψηφίσουμε επ' αυτής αύριο.
<P>
" "Τηλεόραση χωρίς σύνορα" είναι ζωτικής σημασίας για την ελευθερία της ενημέρωσης και του πλουραλισμού των μέσων ενημέρωσης στην Ευρώπη. Συνεπώς, καλωσορίζουμε θερμά το γεγονός ότι επιτύχαμε εγκαίρως τον εκσυγχρονισμό της συγκεκριμένης οδηγίας. Με βάση την αρχή της χώρας προέλευσης, έχουμε επιτύχει κοινούς στόχους για τις παραδοσιακές και τις νέες μορφές τηλεόρασης, ανεξαρτήτως πλατφόρμας. Για την παραδοσιακή τηλεόραση, αυτό περιλαμβάνει κυρίως το δικαίωμα σύντομης ανταπόκρισης της επικαιρότητας σε ολόκληρη την Ευρώπη, διασφαλίσεις για τη βελτίωση της πρόσβασης για τα άτομα με μειωμένη κινητικότητα, καλύτερους ελέγχους στις διαφημίσεις που απευθύνονται στα παιδιά και ανεξάρτητη εποπτεία των εθνικών μέσων ενημέρωσης.
<P>
Ωστόσο, έχουμε επίσης βελτιώσει τις οικονομικές βάσεις για τις εμπορικές τηλεοπτικές δραστηριότητες, όχι με την αύξηση των διαφημίσεων -που παραμένουν ακόμη στα 12 το πολύ λεπτά ανά ώρα- αλλά με την εισαγωγή πιο ευέλικτων κανόνων. Λάβαμε το δύσκολο μέτρο να επιτρέψουμε την τοποθέτηση προϊόντων προκειμένου οι ιδιωτικοί τηλεοπτικοί φορείς, σε ανταγωνισμό με το Google και άλλους ανταγωνιστές, να έχουν τη δυνατότητα να προσφέρουν δωρεάν τηλεοπτικές υπηρεσίες στο μέλλον. Το Ευρωπαϊκό Κοινοβούλιο ήταν αυτό που εργάστηκε εδώ προκειμένου να επιτύχει οδηγίες για επαρκή διαφάνεια.
<P>
Για τη σύγχρονη τηλεόραση στο Διαδίκτυο, η αρχή που θα ισχύει έπειτα από την αυριανή απόφαση και τη συνακόλουθη εφαρμογή της σε εθνικό επίπεδο είναι ότι η τηλεόραση θα παραμείνει ένα οικονομικό και πολιτιστικό προϊόν ανεξάρτητα από την τεχνολογία που χρησιμοποιείται. Αυτό είναι το ευρωπαϊκό μοντέλο που διασφαλίσαμε με τη συγκεκριμένη οδηγία για τις υπηρεσίες οπτικοακουστικών μέσων, όπως θα είναι γνωστή στο μέλλον. " τηλεόραση στο Διαδίκτυο και η κινητή τηλεόραση πρέπει επίσης να έχουν μέλλον στην Ευρώπη, όχι μόνο ως οικονομικό προϊόν, αλλά και ως βασική εγγύηση της ελευθερίας της ενημέρωσης και του πλουραλισμού των μέσων ενημέρωσης.
<P>
Γι' αυτό είναι σημαντικό που αρχίσαμε τον εκσυγχρονισμό της οδηγίας εγκαίρως. "Εγκαίρως" σημαίνει ότι οι επικείμενες διαπραγματεύσεις σχετικά με τη δέσμη μέτρων για τις τηλεπικοινωνίες, που άρχισαν τώρα, καθώς και οι διαβουλεύσεις σχετικά με το επιγραμμικό περιεχόμενο μπορούν να λάβουν χώρα με φόντο αυτό το αποσαφηνισμένο νομικό πλαίσιο για τις παραδοσιακές και τις νέες υπηρεσίες οπτικοακουστικών μέσων.
<P>
Γι' αυτό θα ήθελα να ζητήσω τη στήριξή σας στην αυριανή ψηφοφορία, προκειμένου να διασφαλίσουμε ευρεία πλειοψηφία υπέρ της προόδου στην ευρωπαϊκή πολιτική μας για τα μέσα ενημέρωσης.
<SPEAKER ID="166" NAME="Viviane Reding">
Μέλος της Επιτροπής. - (FR) Κύριε Πρόεδρε, αποτελεί πάντοτε μεγάλη ικανοποίηση για μια μητέρα να βλέπει το παιδί που έφερε στον κόσμο να μεγαλώνει και να γίνεται ένας ευφυής ζωηρός έφηβος. Έτσι αισθάνομαι απόψε για την οδηγία μας για τις υπηρεσίες οπτικοακουστικών μέσων "χωρίς σύνορα", ένα αίσθημα ικανοποίησης και υπερηφάνειας το οποίο θα ήθελα να μοιραστώ με την ανάδοχο του παιδιού, την εξαιρετική μας εισηγήτρια Ruth Hieronymi.
<P>
Υπάρχουν πολλοί τρόποι να εξετάσει κανείς την ευφυΐα ενός παιδιού. " κ. Hieronymi τους έχει απαριθμήσει: ένα πεδίο εφαρμογής προσαρμοσμένο στα μελλοντικά οπτικοακουστικά μέσα, δεδομένου ότι έχει επεκταθεί στα οπτικοακουστικά μέσα κατά παραγγελία όπως το VOD (video on demand)· επιβεβαίωση της αρχής της χώρας εγκατάστασης και, συνεπώς, εδραίωση της ελεύθερης κυκλοφορίας των προγραμμάτων, προσθέτοντας μια έξυπνη διαδικασία συνεργασίας και διαλόγου για την αποτροπή ή την επίλυση πιθανών συγκρούσεων· ισορροπία μεταξύ του σεβασμού για τους καταναλωτές και πρόσθετη ελευθερία για τις επιχειρήσεις μας· ενίσχυση του δικαιώματος στην ενημέρωση με νέους κανόνες σχετικά με την πρόσβαση σε σύντομα αποσπάσματα σημαντικών γεγονότων. Όλα αυτά να νέα χαρακτηριστικά, και περισσότερα, θεωρώ ότι αποδεικνύουν μια έξυπνη ισορροπία μεταξύ της ανανέωσης και του σεβασμού γα τις αξίες.
<P>
Ως μαρτυρία για τη βιωσιμότητα του παιδιού, θα ήθελα να επισημάνω την προώθηση της πολιτιστικής ποικιλομορφίας στον τομέα των ψηφιακών τεχνολογιών, την αναγνώριση των νέων διαφημιστικών τεχνικών, το νομικό πλαίσιο που παρέχεται επιτέλους για την τοποθέτηση προϊόντων, την προσοχή που δίνεται τελικά στην πρόσβαση σε οπτικοακουστικά μέσα για τους συμπολίτες μας με μειωμένη όραση ή ακοή, και την εμπιστοσύνη που επιδεικνύεται προς τον κλάδο με ρυθμίσεις για την εφαρμογή της οδηγίας χρησιμοποιώντας την αυτορύθμιση ή τη συρρύθμιση.
<P>
Το Κοινοβούλιο διαδραμάτισε σημαντικό ρόλο στην ωρίμανση του παιδιού, και θα ήθελα να εκφράσω την ευγνωμοσύνη μου. Πρόκειται για άλλο ένα παράδειγμα της εξαιρετικής συνεργασίας μεταξύ των τριών θεσμικών οργάνων τα οποία έχουν ολοκληρώσει με επιτυχία τη νομοθεσία που θα αποτελέσει την ουσιαστική βάση για τον κλάδο και για τον πολιτισμό του αύριο.
<P>
Τώρα είναι καιρός το παιδί να αφήσει τη φωλιά και να απλώσει τα φτερά του ως ενήλικος. Στην περίπτωση μιας κοινοτικής οδηγίας, αυτό συνεπάγεται μεταφορά από τα κράτη μέλη. Σύμφωνα με την πολιτική της ΕΕ, ελπίζω πραγματικά ότι το στάδιο αυτό δεν θα καταστήσει το παιδί παχύσαρκο. Θα είναι ακόμη πιο παράδοξο δεδομένου ότι, στη νέα οδηγία, ζητούμε από τον κλάδο να συντάξει κώδικες καλής συμπεριφοράς σχετικά με τις διαφημίσεις που απευθύνονται σε παιδιά και οι οποίες οδηγούν στην παχυσαρκία. Συνεπώς, ελπίζω ότι, κατά το δυνατόν, τα κράτη μέλη δεν θα προσθέσουν εθνικές υποχρεώσεις σε βάρος της οπτικοακουστικής τους βιομηχανίας.
<P>
Είμαι απόλυτα σίγουρη ότι το κείμενο που θα τεθεί αύριο προς έγκριση θα παρέχει πραγματική ασφάλεια δικαίου στον κλάδο, και επίσης θα προωθήσει τις αξίες μας της κοινωνίας και του πολιτισμού. Με αυτό το νομικό πλαίσιο, η ΕΕ προηγείται της νομοθεσίας σε άλλες ηπείρους. Νομίζω ότι μπορούμε να είμαστε υπερήφανοι γι' αυτό. Επίσης, βοηθούμε τις βιομηχανίες μας όσον αφορά τη δημιουργία. Συμβάλλουμε στο καλύτερο δυνατό χρηματοδοτικό σύστημα για τις κινηματογραφικές ταινίες μας και στην πρόσβαση από τους Ευρωπαίους σε προγράμματα με περιεχόμενο υψηλής ζήτησης στα δωρεάν τηλεοπτικά δίκτυα: απόψε, λοιπόν, μαζί σας και χάρη σε εσάς, έχω την αίσθηση ότι η αποστολή μας επιτεύχθηκε.
<SPEAKER ID="167" NAME="Gunnar Hökmark">
εξ ονόματος της Ομάδας PPE-DE. - (SV) Κύριε Πρόεδρε, πρώτα από όλα επιτρέψτε μου να συγχαρώ και να ευχαριστήσω την εισηγήτριά μας για την εργασία της σχετικά με το συγκεκριμένο θέμα, καθώς επίσης και την Επίτροπο. Πρόκειται για ένα θέμα για το οποίο υπάρχουν πολλές διαφορετικές και πολύ ισχυρές απόψεις, ωστόσο έχουμε παρουσιάσει μια πρόταση την οποία συζητούμε εδώ απόψε και η οποία δείχνει την πορεία για την πρόοδο της ευρωπαϊκής τηλεόρασης.
<P>
Υπάρχουν ορισμένα πράγματα που θεωρώ ότι είναι σημαντικό να τονίσω. Μεταξύ άλλων, καθιερώνουμε την αρχή της νομοθεσίας της χώρας προέλευσης, που συνεπάγεται καλύτερη και ισχυρότερη βάση για την ποικιλομορφία, αλλά και για την κοινή ευρωπαϊκή τηλεόραση και -ένα σημαντικό σημείο- καλύτερες συνθήκες για μια ευρωπαϊκή κινηματογραφική βιομηχανία, δεδομένου ότι το θέμα αυτό συνδέεται στενά. Επίσης, συνεπάγεται καλύτερες προοπτικές για τα δωρεάν μέσα ενημέρωσης προκειμένου να υπάρχουν και πέρα από τα ευρωπαϊκά σύνορα.
<P>
Φυσικά, ορισμένα πράγματα θα μπορούσαν να είναι ακόμη καλύτερα. Προσωπικά θεωρούσα ότι καλό θα ήταν να ήμαστε πιο ανοικτοί όσον αφορά το θέμα του διαφημιστικού χρόνου, αλλά με αυτόν τον τρόπο δημιουργείται μεγαλύτερη ευελιξία. Θεωρώ ότι η πρόταση που επανήλθε στο θέμα της τοποθέτησης προϊόντων ισοδυναμεί επίσης με βελτίωση. Συνεπώς, έχουμε λόγο να είμαστε ικανοποιημένοι με την πρόοδο που πραγματοποιήθηκε.
<P>
Επιτρέψτε μου μόνο να δηλώσω κάτι όσον αφορά το μέλλον, δεδομένου ότι η συγκεκριμένη νομοθεσία βασίζεται εκτενώς στην ύπαρξη διαφοράς μεταξύ αυτών που ονομάζονται γραμμικές και μη γραμμικές υπηρεσίες μέσων ενημέρωσης. Θεωρώ ότι η διαφορά θα διαδραματίζει ολοένα και μικρότερο ρόλο στο μέλλον. Είναι ήδη προφανές τώρα ότι η διαφορά αυτή δεν είναι τόσο μεγάλη ή τόσο σχετική. Θεωρώ ότι θα είναι σημαντικό να παρακολουθήσουμε τις εξελίξεις στον τομέα αυτόν, προκειμένου να μην καταλήξουμε σε μια κατάσταση όπου τα παραδοσιακά τηλεοπτικά μέσα ενημέρωσης στην Ευρώπη θα βρίσκονται σε λιγότερο ευνοϊκή θέση από ότι εκείνα που εκπέμπουν με μη γραμμικούς τρόπους, μέσω του Διαδικτύου ή άλλων μέσων, επειδή μακροπρόθεσμα αυτό μπορεί να βλάψει τις δυνατότητές μας στο παγκόσμιο πλαίσιο. Και πάλι, θα ήθελα να ευχαριστήσω την εισηγήτρια και να σημειώσω ότι έχουμε πραγματοποιήσει ένα βήμα προόδου.
<SPEAKER ID="168" NAME="Catherine Trautmann">
εξ ονόματος της Ομάδας PSE. - (FR) Κύριε Πρόεδρε, κυρία Επίτροπε, κυρίες και κύριοι, θα ήθελα να αρχίσω επικαλούμενη τον συνάδελφό μου Henri Weber. Το κείμενο αυτό αποτελεί έναν αποδεκτό συμβιβασμό για τη Σοσιαλιστική Ομάδα και, κατά τη διάρκεια των διαπραγματεύσεων, καταφέραμε να προσθέσουμε ορισμένες πολύτιμες διατάξεις προκειμένου να διατηρήσουμε το ευρωπαϊκό οπτικοακουστικό μοντέλο. Θα ήθελα να ευχαριστήσω την εισηγήτριά μας, κ. Hieronymi, για την αποφασιστικότητά της, για την υπομονή της και επίσης για το ιδιαίτερα ανοικτό και θετικό πνεύμα συμβιβασμού που την διακατέχει.
<P>
Ορισμένα θέματα σχετικά με την ψηφιακή επανάσταση στο πλαίσιο της οικονομίας της γνώσης κατέστησαν απαραίτητη αυτήν την αναθεώρηση. Οι κανόνες επεκτάθηκαν, με τον κατάλληλο τρόπο, στις νέες οπτικοακουστικές υπηρεσίες. Εγγυώνται την προστασία των ανηλίκων, καθώς και την προστασία των πολιτών της ΕΕ από υποκίνηση σε κάθε μορφής διάκριση. Οι νέες αυτές υπηρεσίες συμβάλλουν στη χρηματοδότηση ταινιών και στον ευρωπαϊκό οπτικοακουστικό τομέα. Ένα ποσοστό από τα έσοδα τους θα καταβληθεί σε λογαριασμούς στήριξης, και θα υπάρξει εγγυημένη προβολή των ευρωπαϊκών παραγωγών σε καταλόγους στο Διαδίκτυο. Ο πλουραλισμός στα μέσα ενημέρωσης αποτελεί τώρα τυπική απαίτηση. Ο ρόλος των ρυθμιστικών αρχών έχει ενισχυθεί και η έγκριση διατάξεων σχετικά με την προσβασιμότητα για όλους συνιστάται θερμά στα κράτη μέλη.
<P>
Όσον αφορά τις διαφημίσεις, η Σοσιαλιστική Ομάδα επιθυμούσε τη διατήρηση των κανόνων της ισχύουσας οδηγίας. Με τις διαφημίσεις να έχουν περιορισθεί στο 20% ανά ώρα, η διάρκεια μεταξύ δύο οθονών διαφημίσεων είναι τώρα 30 λεπτά, ενώ εμείς επιθυμούσαμε να παραμείνει στα 45 λεπτά για τις ευρωπαϊκές οθόνες. Παρ' όλα αυτά, είμαστε ικανοποιημένοι που οι διαφημίσεις προϊόντων απαγορεύονται κατά τη διάρκεια των ντοκιμαντέρ, των ενημερωτικών εκπομπών και των παιδικών προγραμμάτων. Τα κράτη μέλη μπορούν, ωστόσο, να επιτρέψουν αυτού του είδους τις διαφημίσεις για τις ταινίες, τις τηλεοπτικές σειρές και τα αθλητικά προγράμματα. Στην περίπτωση αυτή, υπάρχουν αυστηροί κανονισμοί για την τοποθέτηση προϊόντων, προκειμένου να αποτραπεί η κατάχρηση και ορισμένες ανεπιθύμητες συνέπειες.
<P>
Έχει εξευρεθεί, συνεπώς, μια ισορροπία μεταξύ της ελευθερίας έκφρασης, της κυκλοφορίας των πληροφοριών, της πρόσβασης του κοινού σε νέες υπηρεσίες όπως το VOD (βίντεο κατ' αίτηση), και του περιεχομένου με πολιτιστική και οικονομική αξία. " έμφαση στην ποιότητα θα επιτρέψει στην ευρωπαϊκή παραγωγή να ενισχύσει τη θέση της. Πρόκειται για μία από τις σημαντικότερες συνέπειες της οδηγίας.
<SPEAKER ID="169" NAME="Ignasi Guardans Cambó">
εξ ονόματος της Ομάδας ALDE. - (FR) Κύριε Πρόεδρε, αισθάνομαι ότι έχουμε φθάσει στο τέλος ενός πολύ μεγάλου ταξιδιού. Διήρκεσε για μεγάλο χρονικό διάστημα και συμπεριέλαβε τις προσπάθειες πολλών ανθρώπων, πολλών βουλευτών και πολλών εμπειρογνωμόνων, ακόμα και των ανθρώπων που παρακολούθησαν στενά τη συζήτηση αυτή έξω από το Σώμα, επειδή ήταν πολύ σημαντική γι' αυτούς. Πρέπει όλοι να είμαστε πολύ ευχαριστημένοι, επειδή αύριο, εάν δεν υπάρξουν εκπλήξεις, το κείμενο που προέκυψε από όλες αυτές τις διαπραγματεύσεις και τις συζητήσεις θα εγκριθεί ομόφωνα, ίσως ακόμα και χωρίς ψηφοφορία, και αυτή είναι η απόδειξη ότι το συγκεκριμένο κείμενο θα μπορούσε πραγματικά να εγκριθεί σχεδόν διά βοής.
<P>
Έφθασε, λοιπόν, η ώρα να συγχαρώ την κ. Hieronymi και τους άλλους σκιώδεις εισηγητές, αλλά ειδικά την κ. Hieronymi και, επίσης, θα πρέπει να πω, και την Επίτροπο. Δήλωσε ότι αισθάνεται πως η αποστολή έχει εκτελεσθεί. Έχει δίκιο. Πραγματικά μπορεί να αισθάνεται έτσι σήμερα.
<P>
Αυτό σημαίνει ότι θα εγκρίνουμε ένα πολύ σαφές νομικό πλαίσιο με σαφείς κανόνες που θα καταστήσουν τις επενδύσεις στα οπτικοακουστικά μέσα περισσότερο ασφαλείς και σίγουρες. Οι κανόνες θα μπορούν να επεκταθούν σε νέα ψηφιακά μέσα ενημέρωσης και σε νέες ψηφιακές μεθόδους που συνδέονται με τα νέα μέσα ενημέρωσης, με όλα τα απαραίτητα χαρακτηριστικά που απαιτούνται για την προστασία για την προστασία των καταναλωτών και για την προστασία των ανηλίκων, χωρίς να αλληλεπικαλύπτονται ή απλώς να ενισχύουν τις ισχύουσες διατάξεις, επειδή οι μέθοδοι είναι νέες και η νομική αντιμετώπιση πρέπει επίσης να είναι νέα.
<P>
Οι νέες κανόνες καθιστούν, ασφαλώς, τη διαφήμιση πιο ευέλικτη. Το γνωρίζουμε αυτό. Το συζητήσαμε και προσφέραμε τη στήριξή μας. Γενικά, η δική μου Ομάδα ήταν εκείνη που εργάστηκε πιο σκληρά προκειμένου να διασφαλίσει την τελική επιτυχία του κειμένου, επειδή δεν έχουμε αφαιρέσει τις ιδιότητες του ευρωπαϊκού οπτικοακουστικού μοντέλου. Πράγματι, ποτέ δεν υπερβάλαμε τόσο, αλλά γνωρίζουμε -και πρέπει να το δηλώσουμε ανοικτά, επειδή υποστηρίξαμε επίσης την τοποθέτηση προϊόντων, και τα πράξαμε με πλήρη γνώση της κατάστασης- ότι εάν επιθυμούμε δωρεάν τηλεόραση για τους θεατές, παρόλο που ποτέ δεν είναι δωρεάν, αλλά είναι για τους θεατές, και εάν δεν επιθυμούμε αυτό το είδος δωρεάν τηλεόρασης να χρηματοδοτείται μόνο μέσω της φορολογίας και του κρατικού προϋπολογισμού, πρέπει να υπάρχουν μέσα χρηματοδότησης στο πλαίσιο του ανταγωνισμού. Αυτό, λοιπόν, είναι το πλαίσιο στο οποίο επιτρέψαμε την τοποθέτηση προϊόντων. Το καταστήσαμε διαφανές και καταστήσαμε απόλυτα σαφή τον τρόπο και τον χρόνο που πρέπει να εφαρμόζεται στην πράξη.
<P>
Τώρα είναι καιρός να διευθετήσουμε την εφαρμογή στην πράξη. Εδώ θα ήθελα να ζητήσω από την Επιτροπή να αναλάβει και πάλι τις ευθύνες της. Είναι αλήθεια ότι το παιδί έχει φύγει από τη φωλιά, αλλά όχι εντελώς. " εφαρμογή στην πράξη πρέπει να παρακολουθείται πολύ στενά, και συγκεκριμένα, κυρία Επίτροπε, κάτι πρέπει να γίνει σχετικά με μία πτυχή για την οποία διατηρώ σοβαρές επιφυλάξεις. Πιστεύω ότι επικρατεί γενικά η εντύπωση σε ορισμένα κράτη μέλη ότι τώρα δεν υπάρχουν κανονισμοί για την ευρωπαϊκή τηλεόραση από τώρα έως και την εφαρμογή. Δεν υπάρχει πλέον νομοθεσία, θα μπορούσαμε να πούμε. Αυτό, ωστόσο, δεν αληθεύει. " οδηγία "Τηλεόραση χωρίς σύνορα", η οποία εξακολουθεί να ισχύει, θέσπισε διαφημιστικούς κανόνες, και οι κανόνες καθορίζουν αυτό που μπορεί να γίνει και αυτό που δεν μπορεί να γίνει. Επικρατεί γενικά η εντύπωση ότι, έως τον νέο κανονισμό, έως ότου η νέα οδηγία εφαρμοσθεί στα κράτη μέλη, δεν είναι εφαρμόσιμοι οι κανόνες που ήδη ισχύουν. Εδώ αποτελεί δική σας αρμοδιότητα και αρμοδιότητα της Επιτροπής να καταστήσετε σαφές ότι η αντίληψη αυτή είναι λανθασμένη, και ότι δεν είναι αυτός ο τρόπος με τον οποίο πρέπει να κρίνουμε την κατάσταση.
<SPEAKER ID="170" NAME="Zdzisław Zbigniew Podkański">
εξ ονόματος της Ομάδας UEN. - (PL) Κύριε Πρόεδρε, οι τροπολογίες στην οδηγία του Ευρωπαϊκού Κοινοβουλίου και του Συμβουλίου σχετικά με τον συντονισμό ορισμένων νομοθετικών, κανονιστικών και διοικητικών διατάξεων των κρατών μελών σχετικά με την άσκηση τηλεοπτικών δραστηριοτήτων έχουν ως στόχο να διασφαλίσουν ότι οι αποδέκτες των υπηρεσιών οπτικοακουστικών μέσων στα κράτη μέλη μπορούν να αξιοποιήσουν πλήρως τα οφέλη της εσωτερικής αγοράς εφαρμόζοντας στην πράξη τις αρχές του κανονισμού σύμφωνα με τη χώρα προέλευσης.
<P>
" τροποποίηση της οδηγίας θα δώσει τη δυνατότητα στις διατάξεις της Ευρωπαϊκής Ένωσης να συμβαδίσουν με τις πιο πρόσφατες τεχνολογικές προόδους. " πρόταση της Ευρωπαϊκής Επιτροπής προβαίνει σε διάκριση μεταξύ των γραμμικών υπηρεσιών, δηλαδή της μετάδοσης μέσω της παραδοσιακής τηλεόρασης, του Διαδικτύου ή της κινητής τηλεόρασης που παρέχει υλικό στον θεατή συνεχώς σύμφωνα με ένα συνεχές πρόγραμμα, και των μη γραμμικών υπηρεσιών παρόμοιων με τα τηλεοπτικά προγράμματα που μεταφορτώνονται από το δίκτυο κατ' αίτηση.
<P>
" διατήρηση της επονομαζόμενης οδηγίας "Τηλεόραση χωρίς σύνορα" με την ισχύουσα μορφή της θα εντείνει τις αδικαιολόγητες διαφορές στην κανονιστική αντιμετώπιση των διαφορετικών μεθόδων διανομής παρόμοιου ή ταυτόσημου περιεχομένου των μέσων επικοινωνίας. Οι ισχύουσες διατάξεις σχετικά με την τηλεόραση πρέπει να συνεχίσουν να ισχύουν για τις γραμμικές υπηρεσίες. Για τις μη γραμμικές υπηρεσίες, ωστόσο, πρέπει να θεσπιστούν οι ελάχιστες απαραίτητες διατάξεις. Αυτές θα μπορούσαν, για παράδειγμα, να αφορούν την προστασία των ανηλίκων, την απαγόρευση της υποκίνησης σε φυλετικό μίσος και την απαγόρευση της συγκεκαλυμμένης διαφήμισης. Όλα αυτά προβλέπονται στις προτεινόμενες αλλαγές. " Ομάδα Ένωση για την Ευρώπη των Εθνών θα ψηφίσει, συνεπώς, υπέρ της πρότασης.
<SPEAKER ID="171" NAME="Helga Trüpel">
εξ ονόματος της Ομάδας Verts/ALE. - (DE) Κύριε Πρόεδρε, στις ανανεωμένες διαβουλεύσεις μας για τη νέα απόδοση της οδηγίας σχετικά με την άσκηση τηλεοπτικών δραστηριοτήτων, που στο εξής θα είναι γνωστή με την ονομασία "Οδηγία για τις υπηρεσίες οπτικοακουστικών μέσων", διεξήγαμε επίσης συνεχώς μια συζήτηση σχετικά με την πολιτιστική πολιτική, όσον αφορά την πολιτιστική ποικιλομορφία και τη διατήρηση της ποιότητας στις τηλεοπτικές δραστηριότητες. Με την τελική απόφαση του Κοινοβουλίου, η νομοθετική διαδικασία πράγματι μόλις αρχίζει, επομένως κοιτάζουμε ήδη μπροστά.
<P>
Προτρέπω τα κράτη μέλη να επωφεληθούν από την αρχή της επικουρικότητας που προβλέπει η οδηγία και να αξιοποιήσουν πλήρως τις προοπτικές για μεγαλύτερη πολιτιστική ποικιλομορφία και διαφοροποίηση των μέσων ενημέρωσης. Αυτό ισχύει ειδικά για περισσότερα δικαιώματα για τους ανεξάρτητους παραγωγούς, για τη συμβολή των μη γραμμικών υπηρεσιών όπως οι πάροχοι βίντεο κατ' αίτηση σε στήριξη των ευρωπαϊκών παραγωγών, και για τον περιορισμό του πεδίου εφαρμογής για την τοποθέτηση προϊόντων. " δημόσια ραδιοτηλεόραση στην Ευρώπη, συγκεκριμένα, πρέπει να επιβιώσει χωρίς την τοποθέτηση προϊόντων.
<P>
Σε όλη τη διάρκεια των εργασιών για τη νέα απόδοση της οδηγίας, διαφωνήσαμε σχετικά με θέματα θεμελιώδους αρχής. " διαφωνία αυτή επικεντρώθηκε στον βαθμό ελευθέρωσης της αγοράς που επιθυμούμε και πού, ακριβώς, σκοπεύουμε να επιβάλλουμε κανονιστικές ρυθμίσεις. Κατά την άποψη των Πρασίνων, η διαφωνία αυτή έχει επιλυθεί υπέρ μιας ελευθέρωσης που καθορίζεται περισσότερο με βάση τα κριτήρια της αγοράς, ειδικά της διαφήμισης. " Ομάδα μας, συνεπώς, δεν θα στηρίξει τη νέα απόδοση της οδηγίας στην αυριανή ψηφοφορία. Οι πολυάριθμες νέες ευκαιρίες για ακόμη περισσότερες διαφημίσεις -είτε σε αθλητικά προγράμματα, είτε σε σειρές, είτε σε κινηματογραφικές ταινίες- θα έχει ως αποτέλεσμα την απώλεια της ποιότητας στα ευρωπαϊκά μέσα επικοινωνίας. " δημόσια ραδιοτηλεόραση θα διαδραματίσει, συνεπώς, έναν ακόμη σημαντικότερο ρόλο στο μέλλον, και οι εθνικοί νομοθέτες πρέπει να της δώσουν τη δυνατότητα να εκπληρώσει την εντολή της προκειμένου να ενημερώνει και να εκπαιδεύει όσο το δυνατόν πληρέστερα, επίσης μέσω νέων μέσων επικοινωνίας όπως η κινητή τηλεόραση ή η τηλεόραση μέσω Διαδικτύου. Γι' αυτόν τον λόγο, επίσης όταν πρόκειται για τη νέα απόδοση της οδηγίας για τις τηλεπικοινωνίες, πρέπει να θεσπίσουμε ένα κατάλληλο πλαίσιο σε ευρωπαϊκό επίπεδο, εάν οι μεταδόσεις πρόκειται στο μέλλον να λαμβάνονται σε μεγαλύτερο βαθμό μέσω κινητών τηλεφώνων ή του Διαδικτύου.
<SPEAKER ID="172" NAME="Doris Pack" AFFILIATION="PPE-DE">
(DE) Κύριε Πρόεδρε, τον συμβιβασμό τον οποίο έχει επιτύχει εδώ η Ruth Hieronymi -φυσικά με τη βοήθεια των συναδέλφων της- μπορώ να τον στηρίξω απόλυτα. Θα ήθελα πραγματικά να την ευχαριστήσω θερμά· πρόκειται για ένα πολύ δύσκολο έργο και τα κατάφερε θαυμάσια. Κατά τη γνώμη μου, ο συμβιβασμός καλύπτει τα περισσότερα από αυτά που επιθυμούσαμε να επιτύχουμε σε πρώτη ανάγνωση.
<P>
Όπως γνωρίζουμε, ο ταχύς ρυθμός της τεχνολογικής ανάπτυξης είχε καταστήσει την παλαιά οδηγία απαρχαιωμένη. Εγώ η ίδια είχα εργαστεί για την πρώτη οδηγία. Τώρα διαθέτουμε κάτι καινούριο: νέες ευκαιρίες μετάδοσης, νέες υπηρεσίες "κατ' αίτηση" μαζί με την παραδοσιακή τηλεόραση, επομένως χρειαζόμαστε τη νέα αυτή οδηγία. Για εμένα, ήταν σημαντικό στο πλαίσιο αυτό να στηρίξουμε την αρχή της χώρας προέλευσης και να διατηρήσουμε τη σύντομη ανταπόκριση της επικαιρότητας. Έχουν θεσπισθεί πιο ευέλικτοι κανονισμοί σχετικά με τις διαφημίσεις, αλλά πιστεύω ότι η διατήρηση του μέγιστου των 12 λεπτών ανά ώρα είναι το ορθό. Όπως και πριν, τα κινηματογραφικά έργα και τα ενημερωτικά προγράμματα δεν θα διακόπτονται.
<P>
Ένα σημείο διαφοράς, όπως γνωρίζετε, κυρία Επίτροπε, ήταν η τοποθέτηση προϊόντων. Πολλοί από εμάς ψήφισαν για τον παρόντα συμβιβασμό με βαριά καρδιά. Το θετικό στοιχείο, ωστόσο, είναι ότι η απαγόρευση προηγείται, ακολουθούμενη από τις εξαιρέσεις που έχουν ήδη αναφερθεί εδώ. Πιστεύω ότι εάν αυτές εφαρμοστούν ορθά, δεν θα έχουμε καταστάσεις αμερικανικού τύπου. Ο περιορισμός των διαφημίσεων στα παιδικά προγράμματα είναι κάτι που επίσης καλωσορίζω. Ο συμβιβασμός αυτός καθιστά τον οπτικοακουστικό τομέα ικανό να αντιμετωπίσει τις μεγάλες αλλαγές που λαμβάνουν χώρα και να προσαρμοσθεί στις τεχνολογικές συνθήκες και στις συνθήκες της αγοράς. Ο συμβιβασμός βοηθά τον οπτικοακουστικό τομέα να γίνει ανταγωνιστικότερος στο μέλλον. Ο συγκεκριμένος συμβιβασμός αποτελεί, αυτήν τη στιγμή, την καλύτερη ισορροπία μεταξύ του πλουραλισμού των μέσων ενημέρωσης και της πολιτιστικής ποικιλομορφίας, και προσφέρει την ευκαιρία για την ανάπτυξη μιας ανταγωνιστικότερης ευρωπαϊκής οπτικοακουστικής βιομηχανίας.
<P>
Και πάλι, επιτρέψτε μου να εκφράσω τις θερμές μου ευχαριστίες στην Επίτροπο, αλλά ειδικά στη συνάδελφό μας Ruth Hieronymi.
<SPEAKER ID="173" NAME="Viviane Reding">
Μέλος της Επιτροπής. - (FR) Κύριε Πρόεδρε, δεν θα μπορούσα παρά να συμφωνήσω με όσα μόλις ειπώθηκαν: πράγματι, χάρη στη βοήθεια των θεσμικών οργάνων και τη δέσμευση της εισηγήτριάς μας και των συναδέλφων της, έχουμε παρουσιάσει μια οδηγία που σίγουρα θα οδηγήσει την οπτικοακουστική μας βιομηχανία στο μέλλον με τον δέοντα σεβασμό στις αξίες μας και στους πολιτισμούς μας. Πρόκειται για ένα σημαντικό βήμα προόδου για την ευρωπαϊκή οπτικοακουστική βιομηχανία, και δεν θα μπορούσα παρά να εκφράσω τη χαρά μου μαζί με όλους τους ομιλητές που το έχουν ήδη πράξει.
<P>
Υπήρξε μια ερώτηση: τι θα συμβεί από τώρα έως και την πραγματική εφαρμογή της νέας οδηγίας; Μπορώ να καθησυχάσω το μέλος του Σώματος ως προς αυτό. Θα εξακολουθήσουμε να εφαρμόζουμε τους κανόνες της οδηγίας "Τηλεόραση χωρίς σύνορα". Μάλιστα, μόλις κίνησα διαδικασία επί παραβάσει κατά της Ισπανίας για υπέρβαση του διαφημιστικού χρόνου. Το ίδιο θα ισχύει σε όλα τα κράτη μέλη που δεν τηρούν τους κανόνες: έως ότου αποκτήσουμε νέους κανόνες, οι παλαιοί κανόνες εξακολουθούν να ισχύουν.
<SPEAKER ID="174" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο.
<P>
Γραπτές δηλώσεις (άρθρο 142 του Κανονισμού)
<SPEAKER ID="175" NAME="Claire Gibault  " AFFILIATION="ALDE">
γραπτώς. - (FR) θα ήθελα να συγχαρώ την κ. Hieronymi και τον κ. Guardans για τον θαυμάσιο διάλογό τους με τους βουλευτές και για την ποιότητα των εκθέσεων που συνέταξαν με το Συμβούλιο, οι οποίες οδήγησαν στην παρουσίαση αυτής της εξαιρετικά συναινετικής έκθεσης σε δεύτερη ανάγνωση.
<P>
Το Συμβούλιο έχει αποδεχθεί πολλά αιτήματα του Κοινοβουλίου και όλα τα αιτήματα της πολιτικής μου ομάδας. Χαίρομαι που δύο σημεία που είχαν ιδιαίτερη σημασία για εμένα συμπεριλήφθηκαν στο κείμενο: η αρχή της χώρας προέλευσης και η προστασία των παιδιών σε σχέση με τα διαφημιστικά μηνύματα.
<P>
Το Κοινοβούλιο έδειξε ότι ήταν ικανό να διεξαγάγει διαπραγματεύσεις με το Συμβούλιο, οι οποίες είχαν ως αποτέλεσμα ένα πιο σύνθετο κείμενο από ό,τι προηγουμένως. Δεν ήταν εύκολο καθήκον, αλλά επιτύχαμε τον στόχο μας. Ελπίζω τώρα ότι η μεταφορά στο εθνικό δίκαιο θα διευκολυνθεί από την καλή θέληση των κυβερνήσεών μας.
<SPEAKER ID="176" NAME="Gyula Hegyi  " AFFILIATION="PSE">
γραπτώς. - (HU) Ο νέος κανονισμός για την τηλεόραση χωρίς σύνορα δεν είχε παντού την ίδια επιτυχία. Χαίρομαι που δημιουργούμε τις νομικές βάσεις για την ψηφιακή και τη μη γραμμική τηλεόραση. Είναι ήδη η τελευταία στιγμή, λόγω της ταχείας τεχνολογικής ανάπτυξης. Θεωρώ ότι είναι πολύ σημαντικό οι δημόσιοι τηλεοπτικοί σταθμοί που εκπέμπουν τις αξίες της Κοινότητας να αξιοποιήσουν τις ευκαιρίες που παρέχουν οι νέες τεχνολογίες. Εάν οι δημόσιες ραδιοτηλεοπτικές υπηρεσίες δεν μπορέσουν να συμβαδίσουν με τα εμπορικά κανάλια όσον αφορά την τεχνολογική ποιότητα, τότε πολύ φοβάμαι ότι θα χάσουν τους θεατές που είχαν έως τώρα, και τα προγράμματα σχετικά με τον πολιτισμό και τη δημόσια ζωή, καθώς και άλλα ποιοτικά προγράμματα, δεν θα προσεγγίσουν τις νεότερες γενιές. " τελική απόδοση αμβλύνει υπερβολικά τους κανόνες σχετικά με τις διαφημίσεις. Είναι ιδιαίτερα ενοχλητικό το γεγονός ότι επίσης δεν επιτύχαμε την απαγόρευση της ύπουλης αύξησης του όγκου των διαφημίσεων, παρόλο που το εκλογικό μας σώμα σε ολόκληρη την Ευρώπη αποδοκιμάζει την πρακτική αυτή. Είναι επίσης λυπηρό ότι ακόμα και τα παιδικά προγράμματα μπορούν να διακοπούν από διαφημίσεις. Ο κανονισμός για την τοποθέτηση προϊόντων αποτελεί έναν ωμό συμβιβασμό. " νομοθεσία δεν συμβάλλει στην επίτευξη πολλών από τους στόχους του Ευρωπαϊκού Κοινοβουλίου, αλλά, εάν δεν είχε δημιουργηθεί, η έλλειψη κανονιστικής ρύθμισης θα αποτελούσε προφανώς ακόμη μεγαλύτερο πρόβλημα.
<SPEAKER ID="177" NAME="Daciana Octavia Sârbu  " AFFILIATION="PSE">
γραπτώς. - (RO) Χαιρετίζω την κοινή θέση του Συμβουλίου, που επιφέρει ορισμένες σημαντικές αλλαγές όσον αφορά την προστασία των παιδιών και των ανηλίκων, την πρόσβαση των ατόμων με μειωμένη κινητικότητα στις οπτικοακουστικές υπηρεσίες και την τοποθέτηση των διαφημιστικών προϊόντων.
<P>
Τα διαφημιστικά σποτ για αλκοόλ και προϊόντα καπνού εκλαμβάνονται από τους νέους ανθρώπους ως ένας τρόπος να γίνουν κοινωνικά αποδεκτοί μεταξύ των ενηλίκων και αυτές οι επιβλαβείς συνήθειες συσχετίζονται με τη σωματική έλξη, τη διασκέδαση, την περιπέτεια και την ψυχαγωγία. Επιπλέον, οι συνεχείς διαφημίσεις, ειδικά εκείνες που απευθύνονται σε παιδιά, για διατροφικά προϊόντα και ποτά με υψηλή περιεκτικότητα σε λιπαρά και ζάχαρη υπονομεύουν τις θετικές πρωτοβουλίες για την προστασία της δημόσιας υγείας, όπως η διατροφική εκπαίδευση και η ορθή σήμανση των προϊόντων. " Ευρωπαϊκή Ένωση αντιμετωπίζει πρόβλημα παχυσαρκίας και η τηλεόραση επιδεινώνει αυτό το πρόβλημα. Στην Ισπανία, το 48% των διαφημίσεων κατά τη διάρκεια των παιδικών προγραμμάτων αφορά γλυκά, προϊόντα ταχυφαγείων και πατατάκια, και στη Μεγάλη Βρετανία, τα διατροφικά προϊόντα πλούσια σε λιπαρά και ζάχαρη αποτελούν το 80% και το 90% των τηλεοπτικών διαφημίσεων.
<P>
Το κείμενο του Συμβουλίου δίνει έμφαση στην ανάπτυξη κωδίκων συμπεριφοράς σχετικά με τις διαφημίσεις ανθυγιεινών τροφίμων που απευθύνονται στα παιδιά, καθώς και στη θέσπιση συστημάτων ελέγχου και κωδικών PIN που θα αυξήσουν την προστασία των ανηλίκων από τις αρνητικές επιδράσεις των οπτικοακουστικών υπηρεσιών και θα διαδραματίσουν σημαντικό ρόλο στην καταπολέμηση της παχυσαρκίας.

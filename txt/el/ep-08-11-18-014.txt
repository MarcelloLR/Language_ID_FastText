<CHAPTER ID="014">
Ευρωπαϊκές στατιστικές (συζήτηση) 
<SPEAKER ID="407" NAME="Πρόεδρος">
" ημερήσια διάταξη προβλέπει τη συζήτηση για την έκθεση του κ. A. Schwab, εξ ονόματος της Επιτροπής Οικονομικών και Νομισματικών Θεμάτων, σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου για τις Ευρωπαϊκές στατιστικές - C6-0346/2007 - 2007/0220 (COD)).
<SPEAKER ID="408" NAME="Andreas Schwab">
εισηγητής. - (DE) Κύριε Πρόεδρε, κύριε Επίτροπε, καταρχάς, λυπάμαι που βλέπω τον Επίτροπο κ. McCreevy να εγκαταλείπει την αίθουσα καθώς με αυτόν το φάκελο θα μπορούσε να αποκομίσει την εμπειρία της έκβασης μιας πολύ επιτυχημένης και σχετικά εκτενούς διαδικασίας στο Ευρωπαϊκό Κοινοβούλιο. " εμπειρία αυτή αφήνεται τώρα για σας, Επίτροπε Almunia. Είμαι ευτυχής που σήμερα μπορούμε να φέρουμε μια επιτυχημένη, εκτενή διαδικασία στην περάτωσή της σε πρώτη ανάγνωση, έχοντας επιτύχει μεγάλο βαθμό συναίνεσης. Για να ξεκινήσω, θα ήθελα επίσης - σε αντίθεση με τον προηγούμενο φάκελο - να ευχαριστήσω τη Σλοβένικη και τη Γαλλική Προεδρία του Συμβουλίου για τις συνεχείς και μερικές φορές δύσκολες διαπραγματεύσεις που έχουν διεξαγάγει προκειμένου να επιτευχθεί συμβιβασμός.
<P>
Αυτός ο φάκελος περιλαμβάνει επίσης τη μείωση του διοικητικού φόρτου όσον αφορά τις στατιστικές εντός της Ευρωπαϊκής Ένωσης, καθώς επίσης και τις επιχειρήσεις σε τοπικό επίπεδο. Επομένως, πιστεύω ότι μπορούμε να τοποθετήσουμε αυτήν την έκθεση στα πλαίσια της μείωσης της γραφειοκρατίας. Στην Γερμανία, για παράδειγμα, το ποσοστό των δαπανών για τις επίσημες στατιστικές είναι, σύμφωνα με τους υπολογισμούς του Deutsches Institut für Wirtschaftsforschung (Γερμανικό Ίδρυμα για την Οικονομική Έρευνα), λιγότερο από το 10% των συνολικών γραφειοκρατικών δαπανών κατά την ανάλυση ολόκληρης της οικονομίας. Αυτό ανέρχεται περίπου στα 230 εκατομμύρια ΕΥΡ. Εάν εμείς, ως Ευρωπαϊκή Ένωση, μπορέσουμε πραγματικά να πάρουμε αυτήν την κατάσταση στα χέρια μας, πιστεύω ότι θα κάνουμε ένα σημαντικό βήμα προς το στόχο της λιγότερης γραφειοκρατίας με τη μείωση των υποχρεώσεων που βασίζονται στη στατιστική. Επίτροπε Almunia, σας ευχαριστούμε για την πρότασή σας.
<P>
Θα ήθελα τώρα να συζητήσω το νέο κανονισμό που αφορά συγκεκριμένα τις ευρωπαϊκές στατιστικές. Ο κανονισμός σχετικά με τις ευρωπαϊκές στατιστικές αντιπροσωπεύει τη νομική δομή για την παραγωγή των στατιστικών σε ευρωπαϊκό επίπεδο και αναθεωρεί το υπάρχον βασικό νομικό πλαίσιο για τις στατιστικές σε ευρωπαϊκό επίπεδο. Παρά το γεγονός ότι οι σκιώδεις εισηγητές των άλλων ομάδων δεν είναι παρόντες αυτό το βράδυ, θα ήθελα να εκμεταλλευθώ την ευκαιρία να σας ευχαριστήσω για την εποικοδομητική συνεργασία. Οι συζητήσεις δεν ήταν εύκολες αλλά αποδείχθηκαν επιτυχείς στο τέλος.
<P>
" πρόταση αποτελεί μέρος μιας ολόκληρης σειράς κανονισμών που έχει υιοθετήσει η Επιτροπή στην τρέχουσα κοινοβουλευτική περίοδο σχετικά με την παραγωγή και τη διανομή των στατιστικών που συζητήθηκαν στην Επιτροπή Οικονομικών και Νομισματικών Θεμάτων. Στο περιεχόμενο αυτής της πρότασης κανονισμού θα κάνουμε τις ακόλουθες αλλαγές. Θα επαναπροσδιορίσουμε το ευρωπαϊκό στατιστικό σύστημα και θα καθορίσουμε τις δραστηριότητές του μέσα στο κοινοτικό δίκαιο. Θα καθορίσουμε το ρόλο των εθνικών στατιστικών υπηρεσιών μέσα στο ευρωπαϊκό στατιστικό σύστημα, εξασφαλίζοντας συγχρόνως ότι η αρχή επικουρικότητας συνεχίζει να εφαρμόζεται πλήρως στα κράτη μέλη, όπως υπαγορεύεται, και θα προσπαθήσουμε να αναφέρεται στον Κώδικα ορθής πρακτικής του Ευρωπαϊκού Στατιστικού Συστήματος καθώς και να κατοχυρώνεται στο κοινοτικό δίκαιο. Από αυτή την άποψη, δίνεται μια απάντηση στη δύσκολη κατάσταση που αφορά τις στατιστικές μετά την εισαγωγή του ευρώ σε μερικά από τα κράτη μέλη της Ευρωπαϊκής Ένωσης. Τέλος, η πρόταση συνιστά δύο διαφορετικούς οργανισμούς - μια ομάδα συνεργασίας ΕΣΣ και μια Επιτροπή ΕΣΣ - που αντικαθιστούν μαζί την προηγούμενη Επιτροπή Στατιστικού Προγράμματος.
<P>
" ξεκάθαρη ψηφοφορία της επιτροπής και ο επιτυχημένος τριμερής διάλογος αποδεικνύουν ότι έχει επιτευχθεί συνεπής νομοθεσία. Στα εναπομείναντα πρακτικά, θα ήθελα να παρουσιάσω για άλλη μια φορά αυτό το νομοθετικό πρόγραμμα σε συνδυασμό με δύο σημαντικά ζητήματα. Ήμαστε σε θέση να εξασφαλίσουμε ότι, στο μέλλον, ο παρών κανονισμός θα επιτρέψει στην EUROSTAT να αποκτήσει γρηγορότερη, απεριόριστη πρόσβαση σε όλα τα στατιστικά στοιχεία που απαιτούνται για τη συλλογή σημαντικών οικονομικών κριτηρίων. Κατ' αυτό τον τρόπο, θα υπάρχει λίγο περισσότερη διαφάνεια για τις στατιστικές σε ευρωπαϊκό επίπεδο και επομένως θα καταστήσουμε τη ζώνη του ευρώ λίγο περισσότερο ανταγωνιστική. Αυτές είναι καλές ειδήσεις, ιδιαίτερα λαμβάνοντας υπόψη την οικονομική κρίση και τις δύσκολες συζητήσεις σχετικά με το στατιστικό σύστημα.
<P>
Αφετέρου, πιστεύω ότι είναι πολύ σημαντικό που αυτή η έκθεση ενισχύει ακόμη περισσότερο την επιστημονική ανεξαρτησία των στατιστικών. Αυτό είναι ένα θετικό σημάδι για το προσωπικό που εργάζεται σε αυτόν τον τομέα. Τέλος, είμαι ευγνώμων για την επίτευξη ενός συμβιβασμού με όλα τα κράτη μέλη. Γνωρίζω - ακόμα κι αν τα έδρανα του Συμβουλίου είναι κενά απόψε το βράδυ - ότι δεν ήταν εύκολο για πολλούς ανθρώπους, αλλά πιστεύω ότι με αυτήν την πρόταση κανονισμού είμαστε σε θέση να ικανοποιήσουμε όλους τους εμπλεκόμενους και ότι μπορούμε να είμαστε ευχαριστημένοι από τον κανονισμό. Θα ήθελα να σας ευχαριστήσω για την προσοχή σας και για την επιτυχή συνεργασία.
<SPEAKER ID="409" NAME="Joaquín Almunia" LANGUAGE="ES">
Κύριε Πρόεδρε, κυρίες και κύριοι, οι επίσημες στατιστικές διαδραματίζουν αναμφισβήτητα ένα θεμελιώδη ρόλο στη σημερινή κοινωνία. Τα ιδρύματα, οι φορείς χάραξης πολιτικής, οι οικονομικοί φορείς, οι αγορές και τα άτομα στηρίζονται σε μεγάλο ποσοστό στις στατιστικές για να περιγράψουν όσο το δυνατόν ακριβέστερα τις εξελίξεις στις οικονομικές, κοινωνικές, περιβαλλοντικές, πολιτιστικές και άλλες σφαίρες.
<P>
Οι στατιστικές πληροφορίες υποστηρίζουν τη διαφάνεια και την ευρύτητα των πολιτικών αποφάσεων, και οι επίσημες στατιστικές αντιπροσωπεύουν, επομένως, ένα δημόσιο αγαθό που παρέχει μια βάση για την ομαλή λειτουργία της δημοκρατίας. Σε ευρωπαϊκό επίπεδο, οι ευρωπαϊκές στατιστικές γίνονται όλο και περισσότερο σημαντικές για την ανάπτυξη, την εφαρμογή, τον έλεγχο και την αξιολόγηση των πολιτικών που αποφασίζονται εδώ, σε αυτό το Κοινοβούλιο, και στο Συμβούλιο, και που προτείνουμε από την Επιτροπή.
<P>
Ο στόχος της πρότασης της Επιτροπής που συζητείται σήμερα είναι να αναθεωρηθεί το βασικό νομικό πλαίσιο που διέπει την παραγωγή των στατιστικών σε ευρωπαϊκό επίπεδο. Θέλω να χαιρετίσω τη σχολαστική εργασία που εκτελέστηκε μέσα σε ένα εποικοδομητικό πνεύμα από αυτό το Κοινοβούλιο, και ειδικότερα από τον κ. Schwab ως εισηγητή και την κα Ferreira - η οποία δεν είναι παρούσα εδώ σήμερα, αλλά εκπροσωπείται από την κα van den Burg - καθώς και την κα Starkevičiūtė, οι οποίοι εργάστηκαν σε συνεργασία με την Eurostat και την Επιτροπή για να φθάσουμε σε αυτήν την συζήτηση.
<P>
" αναθεώρηση αυτή επιβάλλεται από τις αλλαγές στην κοινωνία και από την ανάγκη να καθοριστεί με μεγαλύτερη σαφήνεια ο ρόλος του Ευρωπαϊκού Στατιστικού Συστήματος (ΕΣΣ). Ο προηγούμενος κανονισμός σχετικά με αυτό το θέμα χρονολογείται από το 1997 και, από τότε, πολλά πράγματα έχουν αλλάξει, τα οποία απαιτούν αυτήν την αναθεώρηση. Αυτή η αναθεώρηση θα δώσει μια νέα ώθηση στην καθιερωμένη συνεργασία μεταξύ των εθνικών στατιστικών ιδρυμάτων των 27 κρατών μελών μας και της EUROSTAT και θα θέσει αναμφισβήτητα τα θεμέλια για την αντιμετώπιση των στατιστικών προκλήσεων του μέλλοντος.
<P>
Επιπλέον, αυτή η αναθεώρηση είναι το αποκορύφωμα μιας σειράς μέτρων που έχουν ληφθεί από την Επιτροπή από το 2005, με την υποστήριξη του παρόντος Κοινοβουλίου και του Συμβουλίου, για τον εκσυγχρονισμό της διαχείρισης του ευρωπαϊκού στατιστικού συστήματος. Για αυτόν το σκοπό, έχουν συσταθεί ο Ευρωπαϊκός συμβουλευτικός φορέας για τη διακυβέρνηση στον τομέα της στατιστικής και η Ευρωπαϊκή Στατιστική Συμβουλευτική Επιτροπή και θα ξεκινήσουν σύντομα τις εργασίες τους.
<P>
Από αυτή την άποψη, όπως προτείνεται από το νέο κανονισμό, προκειμένου να ενισχυθεί η εμπιστοσύνη στις Ευρωπαϊκές Στατιστικές, οι στατιστικές αρχές πρέπει να απολαμβάνουν επαγγελματική ανεξαρτησία και να εξασφαλίζουν την αμεροληψία και την υψηλή ποιότητα στην παραγωγή των ευρωπαϊκών στατιστικών, σύμφωνα με τις αρχές που καθορίζονται στον Κώδικα ορθής πρακτικής του Ευρωπαϊκού Στατιστικού Συστήματος που επικυρώνεται από την Επιτροπή στη σύστασή της σχετικά με την ανεξαρτησία, την ακεραιότητα και την υπευθυνότητα των εθνικών και κοινοτικών στατιστικών αρχών.
<P>
Πρέπει επίσης να αναφέρω ότι, μεταξύ των κατευθυντήριων αρχών για την πρόταση της Επιτροπής οι οποίες καθορίζονται στην έκθεση του κ. Schwab, ήταν ο στόχος ότι το προτεινόμενο βελτιωμένο ρυθμιστικό περιβάλλον για τις ευρωπαϊκές στατιστικές πρέπει να ανταποκρίνεται στην ανάγκη ελαχιστοποίησης του φόρτου απάντησης για τις επιχειρήσεις και να συμβάλει στο γενικότερο στόχο της μείωσης του διοικητικού φόρτου που προκύπτει σε ευρωπαϊκό επίπεδο.
<P>
Πρέπει να ολοκληρώσω, κύριε Πρόεδρε, ευχαριστώντας για άλλη μια φορά τον εισηγητή, κ. Schwab, και το σύνολο της Επιτροπής Οικονομικών και Νομισματικών Θεμάτων για την άριστη εργασία τους που στοχεύει στην παροχή μιας πιο ισχυρής και αξιόπιστης στατιστικής δομής για την Ένωση η οποία, σε ένα πλαίσιο συνολικής ασφάλειας, θα αποδειχθεί εξαιρετικά χρήσιμη σε αυτούς τους καιρούς της κρίσης, στους οποίους η παραγωγή στατιστικών, ιδιαίτερα στατιστικών που αφορούν τους δημόσιους απολογισμούς, θα διαδραματίσει έναν ακόμα κρισιμότερο ρόλο.
<SPEAKER ID="410" NAME="Ieke van den Burg">
εξ ονόματος της ομάδας PSE. - Κύριε Πρόεδρε, υπάρχουν φορές που οι πολιτικοί ενδέχεται να θελήσουν να επηρεάσουν τις στατιστικές - ιδιαίτερα αυτήν την περίοδο. Εάν οι στατιστικές όσον αφορά την οικονομία είναι τόσο κακές, μπορεί να θέλετε να τις διαγράψετε, να ονειρευτείτε ότι είναι διαφορετικές και ότι αυτό δεν επηρεάζει το πνεύμα των καταναλωτών κ.λπ.
<P>
Συμφωνώ πλήρως με τη γνώμη όλων για αυτήν την έκθεση: ότι δηλαδή οι κατάλληλες, σωστές και δίκαιες στατιστικές αποτελούν ένα σημαντικό όργανο για την πολιτική και ότι αυτό είναι ένας σημαντικός λόγος να υπάρξουν ανεξάρτητοι στατιστικοί οργανισμοί για την παρουσίαση αυτών των στατιστικών.
<P>
Θα ήθελα επίσης να συγχαρώ τον εισηγητή και την Επιτροπή για τις προτάσεις σχετικά με τον παρόντα κανονισμό. Υπήρξε σωστή συνεργασία με το Συμβούλιο προκειμένου να φθάσουμε σε συμβιβασμούς επάνω στα ζητήματα που αναφέρονται στο παρόν έγγραφο. " ύπαρξη αυτών των ανεξάρτητων οργανισμών είναι σημαντικός παράγοντας προκειμένου να υπάρχει ένα σαφές σημείο επαφής για την Επιτροπή στα κράτη μέλη και προκειμένου αυτό το ευρωπαϊκό σύστημα στατιστικών να περιλαμβάνει τον Κώδικα ορθής πρακτικής του Ευρωπαϊκού Στατιστικού Συστήματος, που έχει διαμορφωθεί από τους εμπειρογνώμονες, στην ευρωπαϊκή νομοθεσία. Θεωρώ ότι αυτό είναι ένα ικανοποιητικό επίτευγμα και ελπίζω ότι θα λειτουργήσει πραγματικά και θα μας βοηθήσει να υπερνικήσουμε τις άσχημες στατιστικές, να προσπαθήσουμε πραγματικά να αντιμετωπίσουμε την ύφεση που έρχεται και να πάρουμε σαφέστερα μέτρα για να την αντιμετωπισή της.
<SPEAKER ID="411" NAME="Margarita Starkevičiūtė">
εξ ονόματος της ομάδας ALDE. - (LT) Εξετάζουμε ένα πολύ σημαντικό έγγραφο, το οποίο θα βοηθήσει να μεταρρυθμίσουμε το Ευρωπαϊκό Στατιστικό Σύστημα. Θα ήθελα να επισημάνω, όπως έκαναν και οι συνάδελφοί μου, ότι ο εισηγητής του Ευρωπαϊκού Κοινοβουλίου, η Ομάδα Εργασίας για τη Στατιστική Μεταρρύθμιση και οι εμπειρογνώμονες του Συμβουλίου, η Προεδρία και η Επιτροπή ήταν πολύ λεπτομερείς κατά την προετοιμασία του παρόντος εγγράφου τους. Είναι ένα θαυμάσιο παράδειγμα των κοινών προσπαθειών μας. Τις τελευταίες ημέρες, υπό το βάρος διαφόρων προβλημάτων, φθάσαμε ίσως στο σημείο να κατηγορήσουμε μερικές φορές ο ένας τον άλλον, αλλά, εάν εργαστούμε όλοι μαζί, μπορούμε να πετύχουμε πραγματικά καλά αποτελέσματα. " ομάδα ALDE υποστηρίζει την πρόταση που υποβλήθηκε και ελπίζει ότι θα τακτοποιήσει τους κανονισμούς μας στον τομέα των στατιστικών.
<P>
Οι στατιστικές πρέπει, προ πάντων, να είναι αξιόπιστες, προστατευμένες από την επιρροή των διαφόρων ομάδων συμφερόντων. Σήμερα, εξακολουθούν να προκύπτουν περιστασιακά αμφιβολίες, ειδικά όσον αφορά την ποιότητα των κρατικών οικονομικών στατιστικών. Όταν μιλάμε για στατιστικές της χρηματοπιστωτικής αγοράς, υπάρχουν προβλήματα εμπιστευτικότητας και εδώ είναι που πρέπει επίσης να συνεργαστούμε με την Ευρωπαϊκή Κεντρική Τράπεζα.
<P>
" ποιότητα των στατιστικών στοιχείων εξαρτάται όχι μόνο από την ποιότητα της εργασίας που γίνεται από τα εξειδικευμένα ιδρύματα, αλλά και από τις χρησιμοποιούμενες μεθόδους και θα θέλαμε από τα πανεπιστημιακά ιδρύματα να διαδραματίζουν έναν πιό ενεργό ρόλο κατά την προετοιμασία τους.
<P>
" συγκέντρωση των στατιστικών στοιχείων πρέπει να οργανωθεί αποτελεσματικότερα, χρησιμοποιώντας τα στοιχεία από τα υπάρχοντα κρατικά μητρώα, εφαρμόζοντας γενικευμένες μεθόδους και μειώνοντας, με αυτόν τον τρόπο, το διοικητικό φόρτο των στατιστικών εκθέσεων σχετικά με τις επιχειρήσεις. Υπάρχουν βεβαίως πολλά ανεκμετάλλευτα αποθέματα σε αυτόν τον τομέα.
<P>
" οικονομική και κοινωνική ανάπτυξη στο σημερινό κόσμο εξελίσσεται κατά τρόπο δυναμικό, επομένως, τα στατιστικά στοιχεία πρέπει να παρουσιάζονται κατά τρόπο αποτελεσματικότερο, έτσι ώστε οι αποφάσεις να μπορούν να λαμβάνονται γρηγορότερα. Ας ελπίσουμε ότι η στατιστική μεταρρύθμιση θα βοηθήσει επίσης στη λύση αυτού του προβλήματος.
<P>
Το Ευρωπαϊκό Στατιστικό Πρόγραμμα χρηματοδοτείται από τον προϋπολογισμό της Ευρωπαϊκής Ένωσης. Θα ήθελα να ελπίζω ότι οι προτάσεις που υποβάλλονται θα συμβάλουν στον καλύτερο συντονισμό αυτών των προγραμμάτων, τα οποία θα δώσουν τη δυνατότητα αποτελεσματικότερης χρήσης του κοινοτικού κεφαλαίου.
<SPEAKER ID="412" NAME="Joaquín Almunia" LANGUAGE="ES">
Κύριε Πρόεδρε, θέλω απλά να επαναλάβω τις ευχαριστίες μου στον εισηγητή και τα μέλη που μόλις μίλησαν για την άριστη εργασία τους. Όπως λέχθηκε από την κα Starkevičiūtė, η ομαδική εργασία αποδίδει αποτελέσματα σαν αυτό, που είναι θετικά για τον καθένα. Αυτό που ελπίζω, όπως όλοι μας, είναι ότι, μέσω αυτών των άριστων στατιστικών, θα είμαστε σύντομα σε θέση να δώσουμε στους πολίτες μας καλές ειδήσεις για την οικονομική κατάσταση.
<SPEAKER ID="413" NAME="Andreas Schwab">
εισηγητής. - (DE) Κύριε Πρόεδρε, κύριε Επίτροπε, κυρίες και κύριοι, θέλω να δώσω πολλές ευχαριστίες για τα εποικοδομητικά σχόλια στο τέλος, και προ πάντων για την εποικοδομητική συνεργασία. Δεν θέλω να επαναλάβω τίποτα από αυτά που έχουν ειπωθεί ήδη. Κατά συνέπεια, θα ήθελα να αναφέρω δύο στοιχεία που, κατά την άποψή μου, πρέπει να εξεταστούν λεπτομερώς ως συνέχεια της συζήτησης σχετικά με αυτήν την έκθεση. Πρώτον, είναι γεγονός ότι έχουμε εξετάσει το Άρθρο 285 της Συνθήκης της ΕΕ, το οποίο ασχολείται με την επιστημονική ανεξαρτησία των στατιστικών αρχών. Στην παρούσα έκθεση δίνουμε τώρα μεγάλη έμφαση στην επαγγελματική ανεξαρτησία δεδομένου ότι, από αυτήν την άποψη, ανακαλύψαμε πως υπήρξαν δυσκολίες στο παρελθόν. Μπορεί επίσης να χρειαστεί, μέχρι κάποιο σημείο, να ενσωματωθεί κατάλληλα στο πρωτογενές δίκαιο, για να εξασφαλιστεί μακροπρόθεσμη σαφήνεια. Εντούτοις, θα ήθελα να προσθέσω ρητά, όσον αφορά τη γερμανική νομοθεσία, ότι αυτό δεν σημαίνει ότι μπορεί να υπάρξει ανεξαρτησία όσον αφορά τους επαγγελματικούς εποπτικούς κανονισμούς.
<P>
Δεύτερον, αυτή η έκθεση θέτει τις προτεραιότητες για την παραγωγή των στατιστικών στοιχείων και την καταγραφή τους σε πολύ μεγάλο βαθμό στο προσκήνιο. " κα Starkevičiūtτο έχει επίσης καταδείξει. Επίτροπε Almunia, ελπίζω ότι με τη θέσπιση αυτών των προτεραιοτήτων μπορούμε επίσης να κατορθώσουμε να μειώσουμε το στατιστικό φόρτο για τις μέσου μεγέθους επιχειρήσεις μεσοπρόθεσμα, δεδομένου ότι θα είμαστε σε θέση να ψάξουμε για τα στοιχεία που πραγματικά χρειαζόμαστε για τις στατιστικές μας με έναν ακόμη πιο στοχευμένο τρόπο. Έχοντας αυτό υπόψη, σας ευχαριστώ πάρα πολύ. Ελπίζω ότι η ψηφοφορία θα ολοκληρωθεί γρήγορα αύριο.
<SPEAKER ID="414" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο.

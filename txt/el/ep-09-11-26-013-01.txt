<CHAPTER ID="013-01">
1. Νικαράγουα (ψηφοφορία) 
<P>
- Πριν από την ψηφοφορία:
<SPEAKER ID="282" NAME="Véronique De Keyser" LANGUAGE="FR">
Κύριε Πρόεδρε, θα ήθελα να σας υπενθυμίσω ότι η Ομάδα μου έχει αποφασίσει να μην λάβει μέρος στην ψηφοφορία για τους λόγους που παρέθεσα προηγουμένως.
<P>
Επομένως, ούτε αποχές αλλά ούτε και συμμετοχή.
<SPEAKER ID="283" NAME="Eija-Riitta Korhola" LANGUAGE="FI">
Κύριε Πρόεδρε νομίζω ότι στην τελευταία συζήτηση οι βουλευτές που τους επετράπη να υπερβούν τον διαθέσιμο χρόνο ομιλία τους ήταν πάρα πολλοί, σε ορισμένες δε περιπτώσεις χρειάστηκαν τον διπλάσιο χρόνο. Θα μπορούσατε σας παρακαλώ να υπενθυμίσετε σε όλους ότι το μικρόφωνο, αν χρειαστεί, μπορεί και να κλείσει; Νομίζω ότι αυτό θα ήταν αναγκαίο για να μην χάνεται και ο χρόνος ομιλίας που διατίθεται σε εμάς.
<SPEAKER ID="284" NAME="Πρόεδρος">
Ναι, ορισμένοι από εσάς λάβατε δύο φορές τον λόγο, όχι όμως για ένα θέμα. Σε ό,τι αφορά τις αποσυνδέσεις, σήμερα ήμουν γενναιόδωρος προς όλους και δεν έκλεισα το μικρόφωνο κανενός, την επόμενη φορά όμως θα το κάνω.
<SPEAKER ID="285" NAME="Raül Romeva i Rueda" LANGUAGE="FR">
Κύριε Πρόεδρε, θα ήθελα να τονίσω ότι η Ομάδα μας είναι τώρα παρούσα αλλά, για τον ίδιο λόγο με αυτόν της Ομάδας της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο, αποφασίσαμε να μην συμμετάσχουμε στην ψηφοφορία για να εκφράσουμε την αντίθεσή μας στο γεγονός της πραγματοποίησης της συζήτησης, όπως άλλωστε και των ψηφοφοριών.
<SPEAKER ID="286" NAME="Ilda Figueiredo" LANGUAGE="PT">
Κύριε Πρόεδρε, η ομιλία μας κινείται ακριβώς στην ίδια κατεύθυνση. Για τους λόγους που εξηγήσαμε κατά τη διάρκεια της ομιλίας μας, δεν θα συμμετάσχουμε σε αυτήν τη συζήτηση... σε αυτήν την ψηφοφορία. Συμμετείχαμε στη συζήτηση, αλλά δεν θα συμμετάσχουμε στην ψηφοφορία, καθώς αυτή αφορά μια δήθεν επείγουσα κατάσταση, όπως έχουμε ήδη εξηγήσει.
<SPEAKER ID="287" NAME="Πρόεδρος">
Κυρίες και κύριοι, πρέπει να επιστήσω την προσοχή σας σε ένα μικρό τεχνικό λάθος στην παράγραφο 6. Οι λέξεις "εγκληματίας" και "πειθαρχικό" θα διαγραφούν από αυτήν την παράγραφο.

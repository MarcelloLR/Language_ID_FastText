<CHAPTER ID="010-01">
1. Βενεζουέλα
<SPEAKER ID="191" NAME="Πρόεδρος">
" ημερήσια διάταξη προβλέπει τη συζήτηση έξι προτάσεων ψηφίσματος για τη Βενεζουέλα.
<SPEAKER ID="192" NAME="Tunne Kelam">
συντάκτης. - (ΕΝ) Κύριε Πρόεδρε, οι βουλευτές ανησυχούν πολύ για την πρόσφατη καταστολή της ελευθερίας του Τύπου από το καθεστώς της Βενεζουέλας.
<P>
Όπως γνωρίζετε, η ελευθερία των μέσων ενημέρωσης είναι ένα από τα θεμέλια μιας δημοκρατικής κοινωνίας. Περιλαμβάνει ασφαλώς το δικαίωμα πληροφόρησης από πολλαπλές πλουραλιστικές πηγές. Πρόσφατα υπήρξαν επιθέσεις κατά της ελευθερίας των μέσων ενημέρωσης από τον πρόεδρο Hugo Chávez. Πέρυσι τον Αύγουστο διέταξε το κλείσιμο 34 ραδιοφωνικών σταθμών αρνούμενος να ανανεώσει τις άδειές τους. Τον περασμένο Ιανουάριο ο πρόεδρος Chávez διέταξε να αποκλειστούν από τις συχνότητες το RCTV International καθώς και άλλα πέντε καλωδιακά και δορυφορικά τηλεοπτικά κανάλια τα οποία δεν μετέδωσαν την επίσημη ομιλία του. Επίσης χαρακτήρισε τρομοκρατικές ενέργειες τη χρήση του Twitter και του διαδικτύου με σκοπό τη διάδοση αντικυβερνητικών πληροφοριών. Διαμαρτυρόμαστε για τον θάνατο δύο φοιτητών από τη Βενεζουέλα οι οποίοι διαμαρτυρήθηκαν κατά αυτού του κλεισίματος των ελεύθερων μέσων ενημέρωσης...
<P>
(Ο Πρόεδρος αφαιρεί τον λόγο από τον ομιλητή.)
<SPEAKER ID="193" NAME="Renate Weber">
συντάκτρια. - (ES) Κύριε Πρόεδρε, κυρίες και κύριοι, η ελευθερία της έκφρασης δεν είναι ένα εικονικό δικαίωμα το οποίο μπορεί να καθορισθεί χωρίς να ληφθούν υπόψη η πολιτική και κοινωνική πραγματικότητα μιας χώρας. " ελευθερία του Τύπου στην έκφραση επικριτικών απόψεων για την κυβέρνηση ή τους πολιτικούς, είτε αυτοί είναι πρόεδροι, είτε υποστηρικτές της κυβέρνησης είτε ανήκουν στην αντιπολίτευση, αποτελεί τη σημαντικότερη εγγύηση για τους πολίτες. Έχει να κάνει με την πρόσβαση στην πληροφόρηση από πλουραλιστικές πηγές έτσι ώστε το δικαίωμα ψήφου να είναι ένα γνήσιο δικαίωμα.
<P>
Δυστυχώς, η πραγματικότητα στη Βενεζουέλα είναι πως η κυβέρνηση του προέδρου Chávez, μετά από πολλά αντιδημοκρατικά μέτρα κατά της αντιπολίτευσης, φαίνεται πως τώρα πρόκειται να εξαφανίσει τον Τύπο. Δεν αναφερόμαστε μόνο στην πρόσφατη υπόθεση του RCTV International στο οποίο η οπτικοακουστική αρχή της Βενεζουέλας επέβαλε την αναδρομική εφαρμογή νόμου, αλλά επίσης στο γεγονός ότι από το 2009 έχουν κλείσει 34 από τους πιο δημοφιλείς ραδιοφωνικούς σταθμούς στη Βενεζουέλα.
<P>
Επιπλέον, το κανάλι Globovisión, το οποίο εξακολουθεί να διατηρεί δημοσιογραφική γραμμή ανεξάρτητη από την κυβέρνηση, υφίσταται πιέσεις να την αλλάξει. Ας μην ξεχνάμε ότι ο πιο διαστροφικός τρόπος εξαφάνισης των μέσων ενημέρωσης είναι η καθιέρωση της αυτολογοκρισίας.
<P>
Μετά το κλείσιμο 34 ραδιοφωνικών σταθμών, η κυβέρνηση του Hugo Chávez ανακοίνωσε επίσημα ότι υπάρχει ένας κατάλογος άλλων σταθμών οι οποίοι πρόκειται επίσης να κλείσουν: ένας κατάλογος τον οποίο δεν γνωρίζει κανείς επειδή οι διαδικασίες δεν είναι ανοιχτές, ένας κατάλογος για τον οποίο υπάρχει μεγάλος βαθμός αβεβαιότητας με μόνο σκοπό την προώθηση της αυτολογοκρισίας. Όλες αυτές οι παραβιάσεις λαμβάνουν χώρα χωρίς να υπάρχει αντίδραση από τα αρμόδια δικαστήρια στις καταγγελίες που υποβάλλονται ενώπιόν τους.
<P>
Σε μια χώρα όπου δεν τηρείται μια καθολική αρχή όπως αυτήν της μη αναδρομικότητας των νόμων, όπου οι δικαστικές αρχές δεν αποφαίνονται επί τυχόν προσφυγών παρά μόνο εάν τους το ζητήσει ο πρόεδρος, δεν υπάρχει κράτος δικαίου και δεν υπάρχει διάκριση των εξουσιών. " δημοκρατία απλώς δεν υφίσταται. Δυστυχώς, αυτή είναι η Βενεζουέλα του σήμερα.
<SPEAKER ID="194" NAME="Véronique De Keyser" LANGUAGE="FR">
Κύριε Πρόεδρε, λυπάμαι, αλλά η πρόταση ψηφίσματος για τη Βενεζουέλα που κατατέθηκε κυρίως από την Ομάδα του Ευρωπαϊκού Λαϊκού Κόμματος (Χριστιανοδημοκράτες) είναι στην πραγματικότητα μια φάρσα που στήθηκε πρόχειρα με σκοπό την εκμετάλλευση της διαδικασίας επείγουσας συζήτησης για πολιτικούς σκοπούς και για την απόπειρα δυσφήμησης του κ. Chávez.
<P>
Θα συνεχίσω επειδή δεν έχει νόημα να χάνουμε χρόνο. Τέσσερις εθνικοί σταθμοί δεν κατάφεραν να συμμορφωθούν με τις απαιτήσεις καταχώρησης που προβλέπει ο νόμος γι' αυτούς. " λειτουργία τους έχει ανασταλεί προσωρινά και έχουν πλέον συμμορφωθεί με αυτές τις απαιτήσεις και ελπίζω ότι γρήγορα το ζήτημα θα τακτοποιηθεί.
<P>
Σε μια κοινή πρόταση ψηφίσματος με την Ομάδα των Πρασίνων/Ευρωπαϊκή Ελεύθερη Συμμαχία και τη Συνομοσπονδιακή Ομάδα της Ευρωπαϊκής Ενωτικής Αριστεράς/Αριστερά των Πρασίνων των Βορείων Χωρών, η Ομάδα μου επαναλαμβάνει την ξεκάθαρη στήριξή της στην ελευθερία της έκφρασης και τον πλουραλισμό. Εκπλήσσομαι, πάντως, με την πολύ ασταθή άποψη που υιοθετεί η Ομάδα PPE σχετικά με αυτήν την ελευθερία της έκφρασης. Δεν ήσασταν εσείς που καταψηφίσατε το ψήφισμα για την ελευθερία του Τύπου στην Ιταλία υπερασπιζόμενοι τον κ. Berlusconi; Αν θέλετε να γελοιοποιηθείτε σήμερα, εμπρός λοιπόν. Θα είστε πολλοί κατά τη διάρκεια της ψηφοφορίας, αξιοποιήστε το όσο μπορείτε καλύτερα.
<SPEAKER ID="195" NAME="Raül Romeva i Rueda" LANGUAGE="ES">
Κύριε Πρόεδρε, και εγώ έχω επίσης δύο προβληματισμούς σχετικά με τη Βενεζουέλα. Ο ένας αφορά τον τύπο και ο άλλος την ουσία. Όσον αφορά τον τύπο, οφείλω να πω ότι οι συνάδελφοί μας βουλευτές της Ομάδας του Ευρωπαϊκού Λαϊκού Κόμματος (Χριστιανοδημοκράτες), οι οποίοι εδώ και καιρό έχουν καταχραστεί ενεργά αυτήν τη διαδικασία του κατεπείγοντος για τις παραβιάσεις ανθρωπίνων δικαιωμάτων με σκοπό να συνεχίσουν μια κομματική πολιτική συζήτηση, δημιουργούν μια περίπλοκη κατάσταση.
<P>
Είναι καθόλα θεμιτό γι' αυτούς να επιθυμούν να διεξάγουν κομματικές δραστηριότητες. Όμως αυτός δεν είναι ο κατάλληλος τόπος. Αν θέλουν να προβούν σε δηλώσεις στήριξης των φίλων τους ή, αντίθετα, να ασκήσουν κριτική σε κυβερνήσεις που δεν συμπαθούν, αυτός δεν είναι ο κατάλληλος χρόνος ή τόπος.
<P>
Παρά ταύτα, πρέπει να αντιμετωπίσουμε πολύ πιο σοβαρά αυτήν τη διαδικασία του κατεπείγοντος κατά την οποία συζητάμε για παραβιάσεις ανθρωπίνων δικαιωμάτων και για τη δημοκρατία, επειδή αν δεν το κάνουμε, θα χάσουμε όλη την αξιοπιστία που διαθέτουμε αυτήν τη στιγμή και θα είναι δύσκολο να την ανακτήσουμε σε διεθνές επίπεδο.
<P>
Υπάρχουν πολλές περιπτώσεις κατάφωρης παραβίασης των ανθρωπίνων δικαιωμάτων στη Λατινική Αμερική. Ας είμαστε επίσης περισσότερο συνεπείς. Θέλουμε να συζητήσουμε για τα ανθρώπινα δικαιώματα στη Λατινική Αμερική; Τότε ας συζητήσουμε για την Κολομβία και για την Ονδούρα. Πώς γίνεται και αυτά τα ζητήματα δεν συζητούνται ποτέ εδώ στην Ολομέλεια; Γιατί έχουμε πάντα αυτό το πρόβλημα και παρόλα αυτά σε μια υπόθεση όπως η σημερινή, η οποία αποτελεί απλώς ένα διοικητικό ζήτημα, έχουμε μια τέτοια παρουσία και στήριξη; Αυτό είναι απαράδεκτο. Είναι απαράδεκτο επειδή, επιμένω, χάνουμε κάθε αξιοπιστία και κάθε νομιμοποίηση ώστε να μπορούμε να εκφράζουμε την άποψή μας για τέτοιου είδους υποθέσεις.
<P>
Θα γίνω πολύ σαφής. Δεν είμαι οπαδός του προέδρου Chávez. Είμαι υπέρ της ελευθερίας της έκφρασης, ακόμη και γι' αυτούς των οποίων οι απόψεις διαφέρουν ριζικά από τις δικές μου, εδώ, στην Ιταλία ή την Ονδούρα. Όμως αυτό δεν είναι το θέμα της σημερινής συζήτησης. Το πρόβλημα που μας απασχολεί σήμερα είναι κατά κύριο λόγο ένα διοικητικό ζήτημα, ένα ζήτημα το οποίο συνδέεται με την εσωτερική κατάσταση στη Βενεζουέλα, ένα ζήτημα το οποίο βρίσκεται σε διαδικασία επίλυσης και, επιπλέον, έχει ήδη επιλυθεί σύμφωνα με τις πληροφορίες που διαθέτουμε.
<P>
Συνεπώς, δεν υπάρχει ίσως ούτε καν θέμα προς συζήτηση. Δεν έχει κανένα νόημα. Αν επιθυμούμε να συνεχίσουμε τη γελοιοποίηση αυτής της διαδικασίας του κατεπείγοντος, τότε ας συνεχίσουμε σε αυτήν την κατεύθυνση και θα καταλήξουμε απλώς να μην συζητάμε ποτέ τίποτα, επειδή δεν θα έχουμε καμία απολύτως αξιοπιστία.
<P>
Συνεπώς, προτρέπω τα μέλη της Ομάδας PPE να μας αφήσουν να αντιμετωπίσουμε αυτήν τη διαδικασία του κατεπείγοντος λίγο πιο σοβαρά, διαφορετικά θα καταντήσει αναμφίβολα χωρίς απολύτως κανένα νόημα.
<SPEAKER ID="196" NAME="Joe Higgins">
συντάκτης. - (ΕΝ) Κύριε Πρόεδρε, ας μου επιτραπεί καταρχάς να τονίσω την απόλυτη υποκρισία των ομάδων της δεξιάς σε αυτό το Κοινοβούλιο, οι οποίες καταδίκασαν την κυβέρνηση της Βενεζουέλας για την προσωρινή αφαίρεση των δυνατοτήτων εκπομπής του Radio Caracas Television (RCTV) και προσποιούνται ότι είναι πρωταθλητές της ελευθερίας του Τύπου. Αυτές είναι οι ίδιες ομάδες που υποστηρίζουν ένα σύστημα για την Ευρώπη στο οποίο η μεγάλη πλειοψηφία των μέσων ενημέρωσης ελέγχεται από δισεκατομμυριούχους και μεγάλες ιδιωτικές επιχειρήσεις που χρησιμοποιούν τον έλεγχο αυτόν αφενός για να αποκομίσουν σημαντικά κέρδη για τους ίδιους και αφετέρου για να διασπείρουν την προπαγάνδα υπέρ του καπιταλισμού, υπέρ της αγοράς και υπέρ του νεοφιλελευθερισμού· είναι εκείνοι που, στο πλαίσιο της παρούσας οικονομικής κρίσης, εξευτελίζουν και καταχρώνται τους εργαζόμενους στον δημόσιο τομέα, για παράδειγμα, προωθώντας ανηλεώς μια ατζέντα σύμφωνα με την οποία η εργατική τάξη είναι αυτή που θα πρέπει να πληρώσει για την κρίση, και εξευτελίζουν συνεχώς τις οργανώσεις της εργατικής τάξης που τολμούν να διαφωνήσουν.
<P>
" σημερινή εισαγωγή του ζητήματος του RCTV στο κατεπείγον ψήφισμα για τα ανθρώπινα δικαιώματα αποτελεί σημαντική κατάχρηση αυτής της διαδικασίας. Παρεμπιπτόντως, οι περισσότερες επιχειρήσεις μέσων ενημέρωσης στη Βενεζουέλα βρίσκονται στην πραγματικότητα στην ιδιοκτησία ιδιωτών, συμπεριλαμβανομένων ισχυρών εταιρειών μέσων ενημέρωσης οι οποίες συνωμότησαν το 2002 για την ανατροπή του Hugo Chávez, ο οποίος ωστόσο έχει εκλεγεί και επανεκλεγεί πολλές φορές από τον λαό της Βενεζουέλας. " πραγματικότητα είναι ότι το EPP σε αυτό το Κοινοβούλιο έχει την ίδια ατζέντα με τους συνωμότες της ανατροπής: θέλουν να ανατρέψουν την κυβέρνηση του Hugo Chávez επειδή η κυβέρνηση αυτή δεν έχει εκτελέσει τις θρασείες εντολές του παγκόσμιου καπιταλισμού για γενικευμένη ιδιωτικοποίηση και απορρύθμιση, και δεν θέλουν καμία εναντίωση στη νεοφιλελεύθερη ατζέντα. Ναι, η εργατική τάξη στη Λατινική Αμερική αντιτίθεται γενικά σθεναρά σε αυτές τις πολιτικές. Ναι, ασκώ οξεία κριτική στην κυβέρνηση της Βενεζουέλας σε ορισμένα θέματα.
<P>
Παρά τη μαζική στήριξη της πλειοψηφίας του λαού της Βενεζουέλας, στην πραγματικότητα ο Hugo Chávez δεν έχει έρθει σε αποφασιστική ρήξη με τον καπιταλισμό και δεν έχει ηγηθεί ενός κινήματος προς τον γνήσιο δημοκρατικό σοσιαλισμό. Υπάρχει από ορισμένες απόψεις μια τάση προς τη γραφειοκρατία. Τέλος, ορισμένοι από τους ομοϊδεάτες μου στην περιοχή, για παράδειγμα στην Ομάδα Socialismo Revolucionário, αντιμάχονται αυτές τις τάσεις και μάχονται για τα δικαιώματα των εργαζομένων και για τον γνήσιο σοσιαλισμό, πράγμα το οποίο σημαίνει, παρεμπιπτόντως,, ότι τα μέσα ενημέρωσης δεν θα πρέπει να ελέγχονται ούτε από τα καπιταλιστικά συμφέροντα ούτε από τα συμφέροντα της γραφειοκρατίας αλλά θα πρέπει να είναι δημοκρατικά ανοικτά σε όλα τα τμήματα της κοινωνίας.
<SPEAKER ID="197" NAME="Tomasz Piotr Poręba" LANGUAGE="PL">
Κύριε Πρόεδρε, πράγματι, ο χώρος του Ευρωπαϊκού Κοινοβουλίου είναι ο ενδεδειγμένος για να μιλήσουμε σήμερα για όσα συμβαίνουν στη Βενεζουέλα, όπου ένας δικτάτορας παρανομεί, εξαφανίζει την αντιπολίτευση, κλείνει τους ανεξάρτητους τηλεοπτικούς σταθμούς, απαλλοτριώνει επιχειρήσεις και κλείνει οργανισμούς κάθε είδους. Αυτό είναι το σωστό μέρος. Πρόκειται για προφανείς παραβιάσεις ανθρωπίνων δικαιωμάτων.
<P>
Όμως, εξακολουθούν να υπάρχουν και άλλα ζητήματα, καθώς η διακυβέρνησή του δεν αποσταθεροποιεί μόνο την κατάσταση στη χώρα του, αλλά και σε ολόκληρη την περιοχή. Προκλητική δράση κατά της Κολομβίας, στήριξη των ανταρτών της FARC -αυτά είναι γεγονότα που θα μπορούσαν πράγματι να οδηγήσουν σε πραγματική ένοπλη σύρραξη στην περιοχή.
<P>
" Κολομβία είναι στρατηγικός μας εταίρος. Ας στηρίξουμε την Κολομβία και ας είμαστε μαζί της αυτές τις ώρες που η χώρα δέχεται τόσο σφοδρές επιθέσεις από τον Chávez, και που οδηγείται, με απατηλό ή προκλητικό τρόπο, στην εντατικοποίηση των συρράξεων στην περιοχή. Αυτό αποτελεί υποχρέωσή μας, και αν αυτές οι επιθέσεις και προκλήσεις ενταθούν, η Ευρωπαϊκή Ένωση και το Ευρωπαϊκό Κοινοβούλιο θα υποχρεωθούν να σταθούν στο πλευρό της Κολομβίας, να είναι με την Κολομβία και να στηρίξουν την Κολομβία σε μια σύρραξη με τη Βενεζουέλα, η οποία φοβάμαι πως ενδέχεται να αρχίσει σύντομα.
<SPEAKER ID="198" NAME="Bogusław Sonik" LANGUAGE="PL">
Κύριε Πρόεδρε, η κατάσταση είναι πάντα η ίδια: κάποιος αναλαμβάνει την εξουσία για ένα καλύτερο αύριο, για την κατάργηση των ανισοτήτων, για την απελευθέρωση των λαών από καταπιεστές και τυράννους, για το τέλος της φτώχειας και της ένδειας, για τη χρήση του πλούτου της χώρας για το καλό του έθνους. Αυτός είναι ο στόχος κάθε επανάστασης καθώς και εκείνων οι οποίοι, χρησιμοποιώντας τους μηχανισμούς της δημοκρατίας, παίρνουν τη θέση που ονειρεύονται, όπως αυτή του προέδρου, ενώ μόλις την επόμενη μέρα απεμπολούν τα συνθήματά τους περί ελευθερίας, δημοκρατίας και κοινωνίας. Από τη στιγμή εκείνη και μετά οδηγούνται μόνο από το ρητό "όταν πάρουμε την εξουσία δεν θα την παραδώσουμε ποτέ". Οι δικτάτορες πετυχαίνουν τον στόχο τους χρησιμοποιώντας τις ίδιες μεθόδους: λογοκρισία, μυστική αστυνομία, φυλάκιση για τους αντιφρονούντες, διάλυση και διάσπαση των δυνάμεων της αντιπολίτευσης και πλήρη έλεγχο των μέσων ενημέρωσης. Ένα είδος ιδρυτικού χάρτη, ένα ακριβές σύμβολο αυτού του τρόπου σκέψης στον 20ό αιώνα ήταν, για παράδειγμα, η καταστολή της εξέγερσης των ηρωικών ναυτών του Kronstadt από τον Λένιν. " διάγνωση αυτή ισχύει επίσης σήμερα για τη Βενεζουέλα. Οι ελευθερίες των μέσων ενημέρωσης έχουν θεμελιώδη σημασία για τη δημοκρατία και τον σεβασμό των θεμελιωδών αξιών. " Ευρωπαϊκή Επιτροπή θα πρέπει να αναλάβει κατάλληλη δράση.
<SPEAKER ID="199" NAME="Zigmantas Balčytis" LANGUAGE="LT">
Ορισμένοι βουλευτές της Ομάδας μας έχουν πράγματι ήδη τοποθετηθεί, και εγώ επίσης συμφωνώ ότι το ζήτημα της Βενεζουέλας ή της ελευθερίας της έκφρασης δεν αφορά μόνο τη Λατινική Αμερική, αλλά και την Ευρώπη συνολικά και ολόκληρο τον κόσμο. Αν επρόκειτο να εξετάσουμε τις παραβιάσεις της ελευθερίας της έκφρασης λεπτομερώς, πιστεύω πως θα διαπιστώναμε ότι το πρόβλημα υφίσταται και σε ορισμένα κράτη μέλη της Ευρωπαϊκής Ένωσης.
<P>
Υποστηρίζω οπωσδήποτε την άποψη ότι το ζήτημα αυτό έχει ίσως προστεθεί στην ημερήσια διάταξη μάλλον υπερβολικά γρήγορα και ότι αντιμετωπίζουμε πολύ σοβαρότερα προβλήματα, και πολύ σοβαρότερα εγκλήματα, όχι μόνο στη Λατινική Αμερική αλλά και σε άλλα κράτη, και συνεπώς πιστεύω ότι σήμερα το ζήτημα αυτό έχει υπερτονιστεί.
<SPEAKER ID="200" NAME="Izaskun Bilbao Barandica" LANGUAGE="ES">
Κύριε Πρόεδρε, συμφωνώ ότι υπάρχουν πολύ σοβαρότερα προβλήματα από αυτό, αλλά αποτελεί καθήκον μου, προς χάρη της συνέπειας, να καταγγείλω επίσης όσα συμβαίνουν αυτήν τη στιγμή στη Βενεζουέλα. Υπερψήφισα την πρωτοβουλία για την Ιταλία.
<P>
Πριν από λίγες ημέρες βρισκόμουν εδώ καταγγέλλοντας μια υπόθεση που αφορούσε το κλείσιμο της μοναδικής εφημερίδας στη βασκική γλώσσα στη χώρα των Βάσκων στην Ισπανία, και σήμερα βρίσκομαι εδώ προκειμένου να καταγγείλω το κλείσιμο του Radio Caracas το 2007 και το κλείσιμο 34 ραδιοφωνικών σταθμών το 2009.
<P>
Θα ήθελα να υπήρχαν μόνο διοικητικά προβλήματα και να αποκατασταθούν τα δικαιώματα αυτών των φορέων μέσων ενημέρωσης . Όμως ανησυχώ όταν ακούω ότι ο πρόεδρος Chávez εξισώνει τους νέους ιστότοπους κοινωνικής δικτύωσης με την κρατική τρομοκρατία και όταν βλέπω πώς το διαδίκτυο αντιμετωπίζει σοβαρή απειλή.
<P>
Αποτελεί καθήκον μου να υπερασπίζομαι τα δικαιώματα των λαών, να υπερασπίζομαι την ελευθερία της έκφρασης, να υπερασπίζομαι το δικαίωμα των μέσων ενημέρωσης να παρέχουν ελεύθερη και πλουραλιστική πληροφόρηση, επειδή αυτό σημαίνει την υπεράσπιση του δικαιώματος των πολιτών στην πληροφόρηση με απόλυτη ελευθερία.
<SPEAKER ID="201" NAME="Andreas Mölzer" AFFILIATION="NI">
(DE) Κύριε Πρόεδρε, γνωρίζουμε ότι η Βενεζουέλα είναι μια από τις πιο πλούσιες σε πετρέλαιο χώρες στον κόσμο. Γνωρίζουμε επίσης ότι αυτή η χώρα έχει τεράστιο δυναμικό υδροηλεκτρικής ενέργειας. Εντούτοις, όπως όλοι γνωρίζουμε, ο λαός της Βενεζουέλας υποφέρει από τις συνέπειες ετών κακοδιαχείρισης. Για δεκαετίες, αυτή η χώρα δεν έχει μπορέσει να επενδύσει τα κέρδη της από το πετρέλαιο σε βιώσιμη ανάπτυξη ή σε αναπτυξιακές υποδομές. " σύνδεση του εθνικού νομίσματος με το δολάριο των "ΠΑ υπήρξε πιθανώς άλλη μια αντιπαραγωγική κίνηση. Πρόσφατα, ο πρόεδρος Chávez επιχείρησε να ξεπεράσει αυτό το πρόβλημα υποτιμώντας το νόμισμα και θέτοντας υπό έλεγχο το δημόσιο χρέος. Όμως, η κρατικοποίηση των τραπεζών, οι απαλλοτριώσεις και το προσωρινό κλείσιμο των καταστημάτων τροφίμων μάλλον δεν θα αποτελέσουν μακροπρόθεσμα επαρκή μέτρα για την απομάκρυνση της απειλής ενός καλπάζοντος πληθωρισμού.
<P>
Ο πρόεδρος Chávez ακολουθεί παρεμβατική οικονομική πολιτική, μια κεντρικά σχεδιασμένη οικονομία παρόμοια με αυτήν άλλων αυταρχικών καθεστώτων, η οποία είναι αναμφίβολα και αναπόφευκτα καταδικασμένη σε αποτυχία. " κατάσταση είναι πιθανό να χειροτερεύσει ακόμη περισσότερο, γεγονός που θα συμβεί αν οι παραγωγοί τροφίμων, οι οποίοι έχουν υποχρεωθεί επί σειρά ετών να παράγουν τρόφιμα σε καθορισμένες τιμές που δεν καθορίζονται από την αγορά, επιχειρήσουν κάποια στιγμή να ξεκινήσουν κινητοποιήσεις διαμαρτυρίας, όπου αυτό καταστεί δυνατό. Οφείλω επίσης να εκφράσω τις επικρίσεις μου για το γεγονός ότι, σε αυτήν την αβέβαιη κατάσταση στην οποία η Βενεζουέλα υποφέρει από διακοπές ρεύματος, ελλείψεις νερού και μια αξιοθρήνητη οικονομία, ο πρόεδρος Chávez αγόρασε όπλα αξίας πάνω από 70 εκατομμυρίων αμερικανικών δολαρίων για την εθνοφρουρά. Αυτό δεν προοιωνίζει τίποτα καλό ιδίως ενόψει των συνεχιζόμενων διαδηλώσεων που ακολούθησαν το κλείσιμο ενός ραδιοφωνικού σταθμού που ασκούσε κριτική στην κυβέρνηση, στη διάρκεια των οποίων φοιτητές και μέλη της αντιπολίτευσης συγκρούστηκαν κατ' επανάληψη βίαια με τις δυνάμεις ασφαλείας..
<P>
Καθώς, όπως όλοι συμφωνούμε, τα ανθρώπινα δικαιώματα έχουν ιδιαίτερη σημασία για την Ευρωπαϊκή Ένωση, θα πρέπει να θεωρήσουμε υποχρέωσή μας να προσφέρουμε βοήθεια. Θα πρέπει να δράσουμε, όχι μόνο σε περιπτώσεις που αφορούν παραβιάσεις ανθρωπίνων δικαιωμάτων, αλλά διερευνώντας επίσης πιθανούς τρόπους με τους οποίους θα μπορούσαμε να βελτιώσουμε τις συνθήκες διαβίωσης του λαού της Βενεζουέλας, χωρίς να επέμβουμε άμεσα στις εσωτερικές υποθέσεις της χώρας αυτής. Αυτό το έργο απαιτεί μεγάλη διπλωματική ικανότητα και ευαισθησία. Ελπίζω ότι η Ευρωπαϊκή Ένωση είναι σε θέση να το κάνει.
<SPEAKER ID="202" NAME="Martin Kastler" AFFILIATION="PPE">
(DE) Κύριε Πρόεδρε, κυρίες και κύριοι, είμαι κάπως έκπληκτος επειδή, εδώ στο Κοινοβούλιο, η Ομάδα του Ευρωπαϊκού Λαϊκού Κόμματος (Χριστιανοδημοκράτες) βρίσκεται κατηγορούμενη επειδή έθεσε αυτό το θέμα στην ημερήσια διάταξη, το οποίο, παρότι κατεπείγον, πιθανώς δεν είναι της αρεσκείας κανενός βουλευτή της αριστεράς πλειοψηφίας του Κοινοβουλίου. Αμφιβάλλω αν αποτελούν πλειοψηφία σε αυτό το Κοινοβούλιο. Απλώς έπρεπε να θέσω αυτό το ερώτημα. Όπως όλες οι άλλες Ομάδες, η Ομάδα μας νομιμοποιείται και αυτή απολύτως να θέσει αυτό το ζήτημα. Παρά το γεγονός ότι ο κ. Chávez, ο οποίος βρίσκεται αυτήν τη στιγμή στην εξουσία, μπορεί να είναι κατά κάποιο τρόπο φιλαράκος δικός σας ή της προηγούμενης ισπανικής Προεδρίας η οποία βρίσκεται στην εξουσία, εμείς πρέπει οπωσδήποτε να ρωτήσουμε ποιες ενέργειες γίνονται αναφορικά με αυτό το ζήτημα.
<P>
Είμαι αρκετά έκπληκτος που κάποιος σαν τον κ. Chávez είναι δυνατό να λέει πράγματα όπως ότι "το Twitter είναι ένα τρομοκρατικό σύστημα". Με συγχωρείτε, αλλά οποιοσδήποτε σε αυτήν την εποχή και σε αυτόν τον αιώνα περιγράφει το Twitter ως ένα τρομοκρατικό σύστημα ζει σε έναν άλλο κόσμο, πίσω στη λίθινη εποχή. Θα προσθέσω επίσης και αυτό: εμείς, η Ομάδα PPE, δεν θα πτοηθούμε από αυτήν την κατηγορία. Καταγγέλλουμε τις παραβιάσεις των ανθρωπίνων δικαιωμάτων οπουδήποτε. Εγώ προσωπικά καταγγέλλω τις παραβιάσεις των ανθρωπίνων δικαιωμάτων αναφορικά με την ελευθερία του Τύπου. Για αυτόν τον λόγο, θα πω απλώς ότι οι δημοσιογράφοι στη Βενεζουέλα παρουσιάζουν τα γεγονότα όπως τους υπαγορεύεται και τους επιβάλλεται και ότι οι δικαστές φυλακίζονται αν αφήσουν ελεύθερο κάποιον ο οποίος έχει συλληφθεί άδικα. Ως Ευρωπαίοι, θα πρέπει να έχουμε το θάρρος να καταγγέλλουμε ανοιχτά τέτοιες πρακτικές.
<P>
Δεν θα επιτρέψω στην κ. De Keyser και σε άλλους σε αυτό το Κοινοβούλιο να απευθύνουν αυτήν την κατηγορία στην Ομάδα PPE. Όπως όλοι, έχουμε κάθε δικαίωμα να επισημαίνουμε παραβιάσεις ανθρωπίνων δικαιωμάτων και ελευθεριών, είτε στην Ευρώπη είτε οπουδήποτε αλλού στον κόσμο, ως θέματα άξια συζήτησης.
<SPEAKER ID="203" NAME="Marietje Schaake" AFFILIATION="ALDE">
(ΕΝ) Κύριε Πρόεδρε, η κυβέρνηση της Βενεζουέλας έχει προσπαθήσει άδικα να περιορίσει την ελεύθερη έκφραση και τον πλουραλισμό στα μέσα ενημέρωσης και το διαδίκτυο. Αυτές οι απελπισμένες προσπάθειες να λογοκρίνει την πληροφόρηση και την έκφραση μου θυμίζουν τη συμπεριφορά του Mahmoud Ahmadinejad. Πράγματι ο πρόεδρος Hugo Chávez αποκαλεί τον Mahmoud Ahmadinejad φίλο -και με τέτοιους φίλους ποιος χρειάζεται εχθρούς, θα μπορούσε να αναρωτηθεί κάποιος.
<P>
Ωστόσο το γεγονός ότι ο κ. Chávez θεωρεί το Twitter και την αποστολή γραπτών μηνυμάτων τρομοκρατικές ενέργειες μας αποδεικνύει ότι θεωρεί τους πολίτες και την ελεύθερη ροή των ιδεών τους και την αντιπολίτευση εχθρούς του. Θα πρέπει να ομολογήσω ότι χρησιμοποιώ το Twitter και στέλνω γραπτά μηνύματα, αλλά στην Ευρώπη, ευτυχώς, θεωρούμε την ελεύθερη έκφραση θεμελιώδες και οικουμενικό δικαίωμα, και στο διαδίκτυο. Ο περιορισμός των ψηφιακών διαύλων έκφρασης, πληροφόρησης και ανταλλαγής ιδεών αποτελεί μαρτυρία για τον φόβο της κυβέρνησης της Βενεζουέλας μπροστά στους πολίτες της και στην έκκλησή τους για τερματισμό της βίας και της καταπίεσης.
<P>
" επιτυχημένη κινητοποίηση των πολιτών μπορεί να γίνει ορατή στο παράδειγμα του Oscar Morales, ο οποίος δημιούργησε μια ομάδα στο Facebook που αποκαλείται "Ένα εκατομμύριο φωνές κατά της FARC" με την ελπίδα συγκέντρωσης ενός εκατομμυρίου ανθρώπων στο διαδίκτυο. Σύντομα κινητοποίησε δώδεκα εκατομμύρια ανθρώπους που διαδήλωσαν στους δρόμους σε όλο τον κόσμο με αίτημα τον τερματισμό της βίας της FARC. Αυτό το κίνημα πυροδοτήθηκε από πολίτες οι οποίοι χρησιμοποίησαν ως όχημα την τεχνολογία. Κάθε προσπάθεια περιορισμού αυτού του οχήματος δεν είναι μόνο άδικη, αλλά θα αποδειχτεί επίσης αναποτελεσματική.
<SPEAKER ID="204" NAME="Charles Tannock" AFFILIATION="ECR">
(ΕΝ) Κύριε Πρόεδρε, η ελευθερία του Τύπου και η ελεύθερη δημοκρατική διακυβέρνηση είναι τα θεμέλια της ΕΕ. Για τον Hugo Chávez, τον ψευδοδικτάτορα της Βενεζουέλας, αποτελούν απλώς εμπόδια στον δρόμο του για την απόλυτη εξουσία. Είναι δημαγωγός, όχι δημοκράτης, και έχει καταστρέψει την οικονομία της Βενεζουέλας.
<P>
Και όμως, εξακολουθούν να υπάρχουν σε αυτό το Κοινοβούλιο αρκετοί απολογητές του κ. Chávez, όπως ο κ. Higgins: ίσως επειδή ο κ. Chávez απεικονίζει τον τοξικό αντιαμερικανισμό τους και τη δυσαρέσκειά τους για την επιτυχία του προέδρου Uribe στη γειτονική Κολομβία. Είναι λυπηρό που άλλες πολιτικές ομάδες της αριστεράς αρνούνται να ενώσουν τις δυνάμεις τους μαζί μας στο κυρίαρχο πολιτικό ρεύμα του Κοινοβουλίου καταδικάζοντας τις συνεχώς αυξανόμενες αυθαίρετες και σοβαρές προσβολές των βασικών ελευθεριών οι οποίες διαπράττονται από το καθεστώς του κ. Chávez. " απάντησή του σε έναν τηλεοπτικό σταθμό που ασκούσε κριτική στη διακυβέρνησή του ήταν απλώς να διακόψει τη λειτουργία του.
<P>
Μου θυμίζει μια αντίστοιχη περίπτωση στην Λαϊκή Δημοκρατία της Κίνας -στην Κίνα- όπου το κομμουνιστικό καθεστώς προσπάθησε να εμποδίσει μια ευρωπαϊκή εταιρεία να μεταδίδει αντικομμουνιστικά τηλεοπτικά προγράμματα. Ο κ. Chávez έχει, συνεπώς -ξεδιάντροπα- ταυτιστεί με τους αυταρχικούς και σκληρούς κυβερνήτες της Κίνας. Οι πιο στενοί του φίλοι διεθνώς είναι οι δικτάτορες Castro, Lukashenko και Ahmadinejad, γεγονός το οποίο λέει πολλά.
<P>
" Ομάδα μου, η ECR, στηρίζει τον λαό της Βενεζουέλας στις προσπάθειές του να φέρει τη γνήσια δημοκρατία σε αυτήν τη χώρα.
<SPEAKER ID="205" NAME="Laima Liucija Andrikien" AFFILIATION="PPE">
(ΕΝ) Κύριε Πρόεδρε, η κατάσταση της δημοκρατίας και των ανθρωπίνων δικαιωμάτων στη Βενεζουέλα χειροτερεύει συνεχώς και οφείλουμε να το αναγνωρίσουμε πλήρως αυτό. Θα πρέπει επίσης να θυμηθούμε σήμερα ότι η Βενεζουέλα έχει χαρακτηριστεί από διάφορες οργανώσεις για τα ανθρώπινα δικαιώματα ως η χώρα με τη χειρότερη κατάσταση όσον αφορά την ελευθερία του Τύπου στη Λατινική Αμερική.
<P>
Ο αντισυνταγματάρχης Chávez απέτυχε από πολλές απόψεις στη διακυβέρνηση της Βενεζουέλας, αλλά έχει παραμείνει στην εξουσία μόνο επειδή καταστέλλει την αντιπολίτευση, απέκτησε τον έλεγχο των μέσων ενημέρωσης και χειραγωγεί την εκλογική διαδικασία. Θα ήθελα να απαντήσω σε ορισμένους συναδέλφους οι οποίοι έχουν ήδη μιλήσει σε αυτήν την αίθουσα πριν από εμένα και να πω ότι ευθύνη και αποστολή μας είναι να στηρίξουμε τον λαό της Βενεζουέλας ο οποίος αντιμετωπίζει διώξεις, παραβιάσεις ανθρωπίνων δικαιωμάτων και συλλήψεις από τον πρόεδρό του.
<SPEAKER ID="206" NAME="Cristian Dan Preda" AFFILIATION="PPE">
(RO) Κατά την άποψή μου, ο Hugo Chávez έχει υιοθετήσει όλες τις χειρότερες δυνατές πτυχές του ολοκληρωτικού σοσιαλισμού του προηγούμενου αιώνα. Με αυτό δεν εννοώ τη στάση του απέναντι στις ξένες επενδύσεις η οποία αποτελεί επίσης, ασφαλώς, σημαντικό ζήτημα στον βαθμό που είναι εντελώς τυχαία. Όμως εννοώ, αντίθετα, τη στάση του απέναντι στην ελευθερία του Τύπου και σε ό,τι αντιπροσωπεύει ο πλουραλισμός, επειδή ο Hugo Chávez επιχειρεί να μιμηθεί τον πλουραλισμό, κλείνοντας απλώς τους ραδιοφωνικούς σταθμούς που αρνούνται να μεταδώσουν τους μακροσκελείς λόγους του και δημιουργώντας κρατικούς σταθμούς προκειμένου να προσομοιώσει τον πλουραλισμό. " απομίμηση του πλουραλισμού δεν είναι το ίδιο με την αποδοχή του πλουραλισμού, επειδή η δημοκρατία δεν μπορεί να λειτουργήσει στη βάση μιας παρωδίας του πλουραλισμού.
<P>
Έχουν ήδη διοριστεί άνθρωποι από το περιβάλλον του Chávez. Δεν είναι παρά ένας δικτάτορας, επειδή μισεί τον πλουραλισμό. Πιστεύω συνεπώς ότι οι σοσιαλιστές δεν θα πρέπει να τον υπερασπίζονται. Ένα από τα θύματα των πρόσφατων διαδηλώσεων ήταν όντως ένας σοσιαλιστής φοιτητής.
<SPEAKER ID="207" NAME="Janusz Władysław Zemke" AFFILIATION="S&amp;D">
(PL) Κύριε Πρόεδρε, θα ήθελα να επιδοκιμάσω την άποψη που παρουσιάστηκε εδώ, εξ ονόματος της Ομάδας μου, από την κ. De Keyser. Δεν χωρεί αμφιβολία ότι δεν θα πρέπει να υπάρχει καμία ανοχή για τις παραβιάσεις της ελευθερίας των μέσων ενημέρωσης. Παρατηρούμε, αναμφίβολα, ανησυχητικά γεγονότα στη Βενεζουέλα. Νομίζω, πάντως, ότι θα πρέπει να είμαστε πολύ προσεκτικοί όσον αφορά τη διαμόρφωση ξεκάθαρων, κατηγορηματικών και τελικών κρίσεων. Κατά τη γνώμη μου, θα πρέπει να μας δοθεί μια απάντηση σε ένα θεμελιώδες ερώτημα: οι σταθμοί που έκλεισαν, έκλεισαν όλοι για πολιτικούς λόγους, ή ορισμένοι από αυτούς έκλεισαν επειδή δεν πληρούσαν πράγματι τις νόμιμες προϋποθέσεις; Νομίζω ότι μια απάντηση σε αυτό το σημείο, καθώς και η κατανόηση του τι συνιστά καθαρή πολιτική και τι αποτελεί νομικό γεγονός, θα είχε μεγάλη σημασία για τη θέση του Κοινοβουλίου μας.
<SPEAKER ID="208" NAME="Eija-Riitta Korhola" AFFILIATION="PPE">
(FI) Κύριε Πρόεδρε, είναι άξιο απορίας πώς ορισμένοι από τους συναδέλφους μου βουλευτές σε αυτήν την αίθουσα νομίζουν ότι δεν είναι αρμόζον να μιλάμε για μία από τις πιο διεφθαρμένες χώρες στον κόσμο. Οι αντίπαλοι του προέδρου Hugo Chávez βρίσκονται ακόμα στη φυλακή, καταδικασμένοι για καθαρά πολιτικούς λόγους. Δεν είναι αλήθεια ότι το να υπερασπίζεται κανείς αυτήν την κατάσταση συνεπάγεται μια δυσάρεστη ταπείνωση όσον αφορά την ιδεολογία του;
<P>
Οι πολίτες της Βενεζουέλας είναι επίσης υποχρεωμένοι να υφίστανται εντελώς περιττές περικοπές στο ρεύμα και το νερό στην πιο πλούσια από πλευράς ενέργειας χώρα της Λατινικής Αμερικής. Το κλείσιμο ραδιοφωνικών και τηλεοπτικών σταθμών και η βίαιη καταστολή των φοιτητικών διαδηλώσεων μιλούν για ένα ολοκληρωτικό καθεστώς Γιατί, συνεπώς, δεν θα πρέπει να αντιδράσουμε; Καθώς τα μέσα ενημέρωσης θα πρέπει να λειτουργούν σύμφωνα με όσα ορίζει ο νόμος, δεν θα πρέπει να κλείνουν παρά μόνο αν οι αρχές δεν έχουν άλλη επιλογή, και μόνο αφού γίνει χρήση κάθε διαθέσιμου νόμιμου μέσου. Θα πρέπει επίσης να δίνεται στους κατηγορούμενους η δυνατότητα υπεράσπισης και άσκησης έφεσης κατά των καταδικαστικών αποφάσεων.
<P>
Αν η κυβέρνηση της Βενεζουέλας δεσμεύεται υπέρ του κράτους δικαίου και των ανθρωπίνων δικαιωμάτων, θα πρέπει να προστατεύει και να σέβεται την ελευθερία της έκφρασης και να εκτιμά τα καλά αυτής της καίριας συμβολής την οποία προσφέρει η κριτική και ο ανοιχτός τρόπος σκέψης σε μια συνταγματικά διοικούμενη χώρα.
<SPEAKER ID="209" NAME="Gabriel Mato Adrover" AFFILIATION="PPE">
(ES) Κύριε Πρόεδρε, παρά το γεγονός ότι αποτελεί απλώς διοικητικό ζήτημα για ορισμένους ανθρώπους, για άλλους είναι κάτι πολύ περισσότερο. Εδώ μιλάμε για την ελευθερία.
<P>
Ξέρω ότι για ορισμένους ανθρώπους η προάσπιση της ελευθερίας θα πρέπει να γίνεται με συγκεκριμένους τρόπους και σε συγκεκριμένα μέρη. Όμως, ξέρω επίσης ότι για ορισμένους ανθρώπους, η αληθινή ελευθερία, η δική τους ελευθερία, είναι αυτή που επιβάλλεται από ορισμένους δικτάτορες τους οποίους υπερασπίζονται και σε κάποιες περιπτώσεις ακόμα και ενθαρρύνουν, και όχι η ελευθερία ανθρώπων όπως εμείς που υπερασπιζόμαστε αυτήν τη λέξη στον μέγιστο δυνατό βαθμό, που πιστεύουμε στα ελεύθερα μέσα ενημέρωσης και που πιστεύουμε πως η γη δεν μπορεί να αποκτηθεί με διατάγματα. Θα πρέπει να ρωτήσετε τις χιλιάδες ανθρώπων από τα Κανάρια Νησιά οι οποίοι έχουν υποστεί αυτήν την κατάσταση στη Βενεζουέλα.
<P>
Μιλάμε για δικαιώματα, πλουραλισμό και ελευθερία. Δυστυχώς, ορισμένοι άνθρωποι δεν πιστεύουν ακόμα σ' αυτά.
<SPEAKER ID="210" NAME="Viviane Reding">
Αντιπρόεδρος της Επιτροπής. - (ΕΝ) Κύριε Πρόεδρε, η Επιτροπή λαμβάνει υπόψη της τα σχέδια ψηφισμάτων που παρουσίασε το Κοινοβούλιο σχετικά με την κατάσταση στη Βενεζουέλα. Να είστε βέβαιος ότι η Επιτροπή παρακολουθεί την κατάσταση πολύ προσεκτικά.
<P>
Από αυτήν την άποψη, η Επιτροπή έχει παρατηρήσει με ανησυχία τη συνεχιζόμενη καταστολή των μέσων ενημέρωσης, συμπεριλαμβανομένου του RCTV International. Κατανοούμε ότι αυτό είναι ένα ζήτημα το οποίο ξεπερνά τις αμιγώς νομικές απαιτήσεις και θα πρέπει να αντιμετωπιστεί στο πλαίσιο του ζητήματος της ελευθερίας της έκφρασης στη Βενεζουέλα. Έχει αποτελέσει αιτία ανησυχίας και έχει υψηλό βαθμό προβολής σε διεθνές επίπεδο τους τελευταίους μήνες.
<P>
Για παράδειγμα, τον Νοέμβριο του 2009, ο ειδικός εισηγητής του Συμβουλίου των "νωμένων Εθνών για τα Ανθρώπινα Δικαιώματα υποστήριξε ότι η προτεινόμενη ειδική νομοθεσία κατά των εγκλημάτων των μέσων ενημέρωσης στη Βενεζουέλα -παραθέτω- "θα είχε ως συνέπεια σοβαρές παραβιάσεις του δικαιώματος στην ελευθερία της γνώμης και της έκφρασης και θα περιόριζε την ελευθερία του Τύπου σε αυτήν τη χώρα αν υιοθετηθεί με τη σημερινή μορφή της". Ο εισηγητής κάλεσε επίσης τη Βενεζουέλα να εφαρμόσει πλήρως τα άρθρα 19 και 20 του Διεθνούς Συμφώνου για τα Ατομικά και Πολιτικά Δικαιώματα, στο οποίο η Βενεζουέλα έχει προσχωρήσει και το οποίο εγγυάται το δικαίωμα στην ελευθερία της γνώμης και της έκφρασης.
<P>
Μπορεί επίσης να θυμάστε ότι, το 2009, η Ευρωπαϊκή Ένωση προέβη σε μια δήλωση που αφορούσε αυτά τα προβλήματα, επειδή για εμάς η ελευθερία της έκφρασης και η ελεύθερη πρόσβαση στην πληροφόρηση είναι ζητήματα που αποτελούν μέρος του διαλόγου που διεξάγουμε με τις αρχές της Βενεζουέλας. Λυπούμαστε βαθιά που δύο διαδηλωτές σκοτώθηκαν και αρκετά άτομα τραυματίστηκαν, συμπεριλαμβανομένων μελών των δυνάμεων ασφαλείας και διαδηλωτών. Συμμεριζόμαστε την εκτίμηση της Διαμερικανικής Επιτροπής Ανθρωπίνων Δικαιωμάτων, η οποία εξέφρασε τη βαθιά της ανησυχία για τα σοβαρά βίαια περιστατικά τα οποία συνέβησαν κατά τη διάρκεια διαδηλώσεων τόσο υπέρ όσο και κατά της κυβέρνησης του προέδρου Chávez και ώθησαν την κυβέρνηση της Βενεζουέλας να θέσει υπό έλεγχο τις διαδηλώσεις -παραθέτω- "εντός του πλαισίου του σεβασμού για τα ανθρώπινα δικαιώματα σύμφωνα με τα διαμερικανικά πρότυπα".
<P>
Παρακολουθούμε από κοντά με ανησυχία την τάση προς πολιτική ριζοσπαστικοποίηση. Οι εκλογές του Σεπτεμβρίου θεωρούνται ευρέως ως ένα ορόσημο για το μέλλον της χώρας. Από την άποψη αυτή, η ΕΕ τονίζει τη σπουδαιότητα του να διεξαχθούν αυτές οι εκλογές σε ένα ειρηνικό, διαφανές και πλήρως δημοκρατικό περιβάλλον.
<P>
Στο πλαίσιο του διαλόγου που διεξάγει η ΕΕ με τις αρχές της Βενεζουέλας, τονίζαμε ανέκαθεν τη σημασία της πλήρους τήρησης των διεθνών υποχρεώσεων και δεσμεύσεων για τα ανθρώπινα δικαιώματα, συμπεριλαμβανομένης της ελευθερίας της έκφρασης και του Τύπου ως ακρογωνιαίου λίθου της δημοκρατίας και του κράτους δικαίου. Όπως γνωρίζετε, αυτή η αρχή κατοχυρώνεται στον Χάρτη Θεμελιωδών Δικαιωμάτων της ΕΕ ο οποίος αποτελεί ήδη μέρος των συνθηκών μας. Αυτός δίνει ιδιαίτερη έμφαση στην ελευθερία της έκφρασης και στον σεβασμό του πλουραλισμού στα μέσα ενημέρωσης, στην Ευρώπη αλλά επίσης και στις διεθνείς μας σχέσεις.
<P>
" Ευρωπαϊκή Ένωση, μέσω του Ευρωπαϊκού Μέσου για τη Δημοκρατία και τα Ανθρώπινα Δικαιώματα (EIDHR), στηρίζει τις δραστηριότητες των οργανώσεων της κοινωνίας των πολιτών σε αυτήν την πολύ ιδιαίτερη περιοχή. Επιπλέον, στηρίζαμε διαρκώς κάθε πρωτοβουλία με στόχο την προώθηση της ανεκτικότητας και χώρων διαλόγου και αμοιβαίας συνεννόησης.
<P>
Εξ ονόματος της Επιτροπής, θα ήθελα να διαβεβαιώσω το Κοινοβούλιο ότι θα συνεχίσουμε να παρακολουθούμε προσεκτικά τις εξελίξεις στη Βενεζουέλα. " δέσμευσή μας να στηρίξουμε και να ενισχύσουμε τη δημοκρατία και την προστασία και προώθηση των ανθρωπίνων δικαιωμάτων και θεμελιωδών ελευθεριών θα απεικονίζεται στο μέλλον στην πολιτική μας για τη συνεργασία και στις σχέσεις μας με τη Βενεζουέλα, όπως συνέβαινε και στο παρελθόν.
<SPEAKER ID="211" NAME="María Muñiz De Urquiza" AFFILIATION="S&amp;D">
- (ES) Κύριε Πρόεδρε, αν πρόκειται η διαδικασία "catch-the-eye" να λειτουργήσει αποτελεσματικά, ο πρόεδρος θα πρέπει να κοιτάζει στην αίθουσα για να δει ποιος ζητά τον λόγο, κάτι το οποίο έχω κάνει πολύ φανερά προκειμένου να μιλήσω στη συζήτηση "catch-the-eye" για τη Βενεζουέλα. Εσείς ή οι υπηρεσίες σας θα πρέπει να έχετε τον νου σας σε αυτούς που επιθυμούν να λάβουν τον λόγο.
<SPEAKER ID="212" NAME="Πρόεδρος">
Κυρία Muñiz De Urquiza, δεν μπορώ εκ των πραγμάτων να κοιτάζω ταυτόχρονα προς όλες τις κατευθύνσεις. Περιβάλλομαι από πολύ προσεκτικούς ανθρώπους σε αυτήν την αίθουσα. Τέλος πάντων, όταν έδωσα τον λόγο στον τελευταίο βουλευτή είπα επίσης "ο τελευταίος βουλευτής που θα λάβει τον λόγο θα είναι ο κ. Mato Adrover". Αν θέλατε να διαμαρτυρηθείτε θα έπρεπε να το είχατε κάνει επί τόπου τότε.
<P>
" συζήτηση έληξε. " ψηφοφορία θα διεξαχθεί στο τέλος της συζήτησης.
<P>
Γραπτές δηλώσεις (άρθρο 149 του Κανονισμού)
<SPEAKER ID="213" NAME="Monica Luisa Macovei  " AFFILIATION="PPE">
γραπτώς. - (ΕΝ) Στηρίζω αυτό το ψήφισμα διότι ανησυχώ για τα αντιδημοκρατικά μέτρα που έχει λάβει η κυβέρνηση στη Βενεζουέλα, ιδίως γι' αυτά που περιορίζουν τα δικαιώματα της ελευθερίας του Τύπου, της έκφρασης και του συνέρχεσθαι, καθώς και για τα υψηλά επίπεδα διαφθοράς, όπως αυτά γίνονται αντιληπτά από τον λαό της Βενεζουέλας. Ο έλεγχος των μέσων ενημέρωσης και των διαφορετικών απόψεων αποτελεί τυπικό γνώρισμα των ολοκληρωτικών καθεστώτων. Όπως αναφέρθηκε από οργανώσεις για τα ανθρώπινα δικαιώματα, τον Ιανουάριο του 2010, η κυβέρνηση του κ. Chávez απείλησε ότι θα λάβει μέτρα κατά των καλωδιακών παρόχων που έβγαζαν στον αέρα κανάλια τα οποία δεν συμμορφώνονταν με την κυβερνητική απαίτηση να διακόπτουν το κανονικό τους πρόγραμμα μετάδοσης προκειμένου να μεταδώσουν τις προεδρικές ομιλίες. Το αποτέλεσμα ήταν ότι οι καλωδιακοί πάροχοι της χώρας διέκοψαν τη μετάδοση επτά καναλιών. Το 2009, ο κ. Chávez ανάγκασε τους σταθμούς να μεταδώσουν ζωντανά 141 ομιλίες, συμπεριλαμβανόμενης μίας η οποία διήρκεσε επτά ώρες και 34 λεπτά. Όσον αφορά τη διαφθορά, η κυβέρνηση θα πρέπει να εφαρμόσει πλήρως και αποτελεσματικά τη Σύμβαση του Ο"Ε κατά της Διαφθοράς και την υπόλοιπη σχετική νομοθεσία, και να πάρει στα σοβαρά τις ανησυχίες των κατοίκων της Βενεζουέλας για τη διαφθορά - δείκτη καλής διακυβέρνησης για κάθε χώρα.

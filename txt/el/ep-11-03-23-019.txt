<CHAPTER ID="019">
Κλητεύσεις στις ΗΠΑ και κανόνες της ΕΕ για την προστασία των δεδομένων προσωπικού χαρακτήρα (συζήτηση)
<SPEAKER ID="204" NAME="Πρόεδρος">
" ημερήσια διάταξη προβλέπει τις δηλώσεις του Συμβουλίου και της Επιτροπής σχετικά με τις κλητεύσεις στις "ΠΑ και τους κανόνες της ΕΕ για την προστασία των δεδομένων προσωπικού χαρακτήρα.
<SPEAKER ID="205" NAME="Enikő Győri">
ασκούσα την Προεδρία του Συμβουλίου. - (HU) Κύριε Πρόεδρε, κυρία Επίτροπε, αξιότιμοι βουλευτές, το Κοινοβούλιο εκφράζει τις ανησυχίες πολλών ευρωπαίων πολιτών, καθόσον αφιερώνει ιδιαίτερη προσοχή στο γεγονός ότι οι αμερικανικές αρχές ζητούν προσωπικά δεδομένα από εταιρείες μέσων επικοινωνίας, μετά από τη διαρροή αμερικανικών κρατικών μυστικών από το WikiLeaks. Το Συμβούλιο συμμερίζεται, ασφαλώς, τις ανησυχίες του Κοινοβουλίου όσον αφορά την τήρηση των κοινοτικών κανόνων για την προστασία των προσωπικών δεδομένων. Εντούτοις, δεν έχει στην κατοχή του πληροφορίες, οι οποίες θα του επέτρεπαν να στοιχειοθετήσει εάν η αμερικανική δικαστική διαδικασία παραβιάζει τους κοινοτικούς νόμους για την προστασία των προσωπικών δεδομένων. Όσον αφορά την υπόθεση WikiLeaks, η οποία επισημάνθηκε από αρκετούς βουλευτές του ΕΚ, ο υπουργός Δικαιοσύνης των "νωμένων Πολιτειών έχει παραδεχθεί δημοσίως ότι βρίσκεται σε εξέλιξη δικαστική έρευνα. Εξ όσων γνωρίζω, οι αμερικανοί εισαγγελείς προέτρεψαν, στο πλαίσιο της εν λόγω έρευνας, ένα αμερικανικό δικαστήριο να διατάξει με απόφασή του την εταιρεία Twitter να παραδώσει συγκεκριμένα στοιχεία, και το δικαστήριο εξέδωσε πράγματι τη σχετική απόφαση.
<P>
Δεν είναι καθήκον του Συμβουλίου να σχολιάσει τον τρόπο με τον οποίο λαμβάνουν τις αποφάσεις τους οι αμερικανικές δικαστικές αρχές. Επιπροσθέτως, δεν έχει στην κατοχή του πληροφορίες βάσει των οποίων θα μπορούσε να αμφισβητήσει την εγκυρότητα μιας αιτιολογημένης δικαστικής απόφασης. Στις "νωμένες Πολιτείες, έχουν ασκηθεί δικαστικές προσφυγές, στις οποίες η εταιρεία Twitter μπόρεσε να υπερασπιστεί τη θέση της. Αυτό αποδεικνύεται επίσης και από το γεγονός ότι το αμερικανικό δικαστήριο ενέκρινε το αίτημα της Twitter να ενημερώσει τους πελάτες της σχετικά με την απόφαση του δικαστηρίου Σε γενικές γραμμές, η Ευρωπαϊκή Ένωση σέβεται τις δικαστικές διαδικασίες τρίτων χωρών. Είναι αυταπόδεικτο ότι, όταν διερευνάται ένα εικαζόμενο ποινικό αδίκημα, οι εισαγγελικές αρχές πρέπει να αποκτήσουν πληροφορίες. Επίσης, είναι ευρέως γνωστό το γεγονός ότι οι αμερικανικές διαδικασίες για την απόκτηση πληροφοριών διαφέρουν από εκείνες που ακολουθεί η πλειονότητα των ευρωπαϊκών κρατών μελών. " κύρια διαφορά έγκειται στο ότι διαθέτει ευρύτερο πεδίο εφαρμογής, πράγμα που σημαίνει ότι επιτρέπει να ζητούνται σαφώς περισσότερες πληροφορίες από πολύ μεγαλύτερο αριθμό ατόμων από ό,τι θα επέτρεπε μια γενική ευρωπαϊκή δικαστική έρευνα ή διαδικασία.
<P>
Αυτό οφείλεται πολύ απλά στην εξέλιξη του αμερικανικού δικαίου, πράγμα που σημαίνει ότι δεν πρόκειται για ένα ζήτημα επί του οποίου θα πρέπει το Συμβούλιο να εκφράσει την άποψή του. " επιβολή των κοινοτικών κανόνων για την προστασία των προσωπικών δεδομένων αποτελεί γενικά ευθύνη των αρχών των κρατών μελών και, πιο συγκεκριμένα, των αρχών προστασίας των δεδομένων προσωπικού χαρακτήρα. Οι εν λόγω αρχές πρέπει να διασφαλίζουν την τήρηση των κανόνων προστασίας των προσωπικών δεδομένων, και αυτές ακριβώς οι αρχές είναι αρμόδιες επί ζητημάτων δικαιοδοσίας και συμβατότητας με τους ευρωπαϊκούς ή εθνικούς νόμους προστασίας των προσωπικών δεδομένων. Θα ήταν ανάρμοστο να αποτελέσουν αντικείμενο πολιτικών κρίσεων τα ζητήματα που εξετάζονται στο πλαίσιο δικαστικών προσφυγών. Λαμβάνοντας υπόψη το ευρύτερο πλαίσιο του ζητήματος, το Συμβούλιο δεν γνωρίζει να έχει εκδοθεί στο παρελθόν παρόμοια δικαστική απόφαση. Όταν οι αμερικανικές αρχές είχαν παλαιότερα την πρόθεση να λάβουν πληροφορίες σχετικά με πολίτες της ΕΕ που ήταν αποθηκευμένες στην επικράτεια της ΕΕ, η Ευρωπαϊκή Ένωση επιδιδόταν σε διαπραγματεύσεις με τις "νωμένες Πολιτείες για τη σύναψη κάποιας διεθνούς συμφωνίας σχετικά με την παράδοση και επεξεργασία των αντίστοιχων δεδομένων.
<P>
Αυτό συνέβη, για παράδειγμα, στην περίπτωση των καταστάσεων με τα ονόματα των επιβατών (PNR), αναφορικά με τις οποίες υπάρχει σχετική συμφωνία, η οποία συνήφθη με τις "ΠΑ το 2007, και η επαναδιαπραγμάτευση της οποίας βρίσκεται επί του παρόντος σε εξέλιξη, με πρωτοβουλία του ίδιου του Κοινοβουλίου. Παρεμφερής είναι και η περίπτωση της παράδοσης αποθηκευμένων δεδομένων χρηματοπιστωτικών μηνυμάτων που είναι αποθηκευμένα από την Ευρωπαϊκή Ένωση στο σύστημα οικονομικού εντοπισμού τρομοκρατών, ή TFTP, των αμερικανικού Υπουργείου Οικονομικών. " σχετική συμφωνία για το σύστημα οικονομικού εντοπισμού τρομοκρατών εγκρίθηκε από το Κοινοβούλιο τον Ιούλιο του 2010.
<P>
Τέλος, θα ήθελα να τονίσω ότι η υπόθεση του Twitter είναι εντελώς διαφορετική από τις υποθέσεις σχετικά με τις καταστάσεις με τα ονόματα των επιβατών ή με το σύστημα οικονομικού εντοπισμού τρομοκρατών. Στις δύο τελευταίες, οι αμερικανικές αρχές ζητούν σε συστηματική και συνεχή βάση δεδομένα προσωπικού χαρακτήρα για τον σκοπό της καταπολέμησης του εγκλήματος, ειδικότερα δε για τον αγώνα κατά της τρομοκρατίας. " υπόθεση Twitter, από την άλλη πλευρά, αφορά μια συγκεκριμένη δικαστική απόφαση, η οποία εκδόθηκε από κάποιο δικαστήριο στο πλαίσιο συγκεκριμένης δικαστικής έρευνας. Είναι σημαντικό να αναγνωρίζουμε στον μέγιστο δυνατό βαθμό τις αποφάσεις δικαστηρίων άλλων. Εκτός, φυσικά, από τις περιπτώσεις, στις οποίες υπάρχουν παράγοντες που δικαιολογούν το αντίθετο. Σας ευχαριστώ θερμά, κύριε Πρόεδρε.
<SPEAKER ID="206" NAME="Viviane Reding" LANGUAGE="EN">
Κύριε Πρόεδρε, στην εποχή της παγκοσμιοποίησης, η προστασία των δεδομένων προσωπικού χαρακτήρα που μεταβιβάζονται σε τρίτες χώρες συνιστά ένα εξαιρετικά σημαντικό και, από νομικής πλευράς, ιδιαίτερα σύνθετο ζήτημα. Είναι αυτονόητο ότι το θεμελιώδες δικαίωμα στην προστασία των δεδομένων προσωπικού χαρακτήρα ισχύει επίσης και για τον ηλεκτρονικό κόσμο, όπως και για τη διασυνοριακή επεξεργασία δεδομένων. Παρ' όλα αυτά, όπως συμβαίνει και με άλλα θεμελιώδη δικαιώματα, ενδέχεται να υπάρχουν περιορισμοί στην άσκηση του εν λόγω δικαιώματος· όλοι οι περιορισμοί αυτού του είδους πρέπει να συμμορφώνονται με τη νομοθεσία και πρέπει να είναι αναλογικοί. Επίσης, πρέπει να αιτιολογούνται από έννομα συμφέροντα: εθνική ασφάλεια, δημόσια ασφάλεια, πρόληψη αναταραχών και εγκληματικής δραστηριότητας, προστασία της υγείας ή των χρηστών ηθών και ούτω καθεξής.
<P>
Σύμφωνα με το αμερικανικό δίκαιο, η κλήτευση είναι μια διοικητική εντολή που υποχρεώνει ένα άτομο να παράσχει συγκεκριμένες πληροφορίες σε ένα κράτος ή σε έναν τοπικό διοικητικό φορέα. " νομιμότητα μιας πράξης πρέπει να στοιχειοθετείται βάσει της νομοθεσίας της χώρας στην οποία έχει τελεστεί η πράξη. Ως εκ τούτου, η αξιολόγηση της νομιμότητας, της αναλογικότητας και της αναγκαιότητας των αιτημάτων της αμερικανικής κυβέρνησης πρέπει να ερείδεται στο σύνταγμα και το νομικό σύστημα των "ΠΑ. " Επιτροπή δεν διαθέτει καμία αρμοδιότητα όσον αφορά τον τρόπο με τον οποίο μια τρίτη χώρα εφαρμόζει τις δικαστικές της διαδικασίες στο πλαίσιο της έρευνας επί ισχυρισμών περί εγκληματικών δραστηριοτήτων.
<P>
Όταν οι ευρωπαίοι πολίτες χρησιμοποιούν το Twitter, αποδέχονται την πολιτική απορρήτου της εταιρείας Twitter. " πολιτική αυτή περιγράφει τις διαδικασίες που ακολουθούνται σχετικά με τη συλλογή, τη χρήση και την αποκάλυψη πληροφοριών προσωπικού χαρακτήρα σε τρίτα μέρη, μεταξύ άλλων, όταν αυτό κρίνεται αναγκαίο, προκειμένου να διασφαλίζεται η συμμόρφωση με τους νόμους, τους κανονισμούς ή τα νομικά αιτήματα εκ μέρους της αμερικανικής κυβέρνησης. Επιπλέον, καθόσον τα εν λόγω προσωπικά δεδομένα ζητούνται από την εταιρεία Twitter στο πλαίσιο δικαστικών ερευνών εκ μέρους των αμερικανικών αρχών, η νομοθεσία της ΕΕ για την προστασία των δεδομένων προσωπικού χαρακτήρα δεν είναι εφαρμοστέα. " οδηγία της ΕΕ για την προστασία δεδομένων προσωπικού χαρακτήρα δεν ισχύει για κρατικές ενέργειες στον τομέα του ποινικού δικαίου, όπως δεν ισχύει εν προκειμένω και η απόφαση πλαίσιο για την προστασία των προσωπικών δεδομένων στο πλαίσιο της αστυνομικής και δικαστικής συνεργασίας, δεδομένου ότι καμία αρχή των κρατών μελών της ΕΕ δεν εμπλέκεται στην εκτέλεση των εντολών των αμερικανικών δικαστηρίων και ότι κανένα προσωπικό δεδομένο δεν μεταβιβάζεται ή δεν διατίθεται από την αρμόδια αρχή άλλου κράτους μέλους. Αυτό είναι, λοιπόν, το ισχύον νομοθετικό καθεστώς επί του παρόντος.
<P>
Παρά ταύτα, η παγκόσμια διάσταση της επεξεργασίας δεδομένων δεν πρέπει να συνεπάγεται την υποβάθμιση του επιπέδου προστασίας των ευρωπαίων πολιτών. Πράγματι, οι δραστηριότητες επεξεργασίας δεδομένων που λαμβάνουν χώρα σε παγκόσμιο επίπεδο καταδεικνύουν πόσο σημαντικό και αναγκαίο είναι να προστατευθούν τα δικαιώματα των υποκειμένων των δεδομένων και να διασαφηνιστούν οι ισχύοντες κανόνες. Αυτό είναι ιδιαίτερα σημαντικό στις μέρες μας, διότι αυξάνεται διαρκώς ο αριθμός των δεδομένων που καλύπτονται από ασαφείς κανόνες.
<P>
Τι σκοπεύουμε, λοιπόν, να κάνουμε εν προκειμένω; Καταρχάς, η επικείμενη πρόταση της Επιτροπής για τη μεταρρύθμιση του κοινοτικού πλαισίου σχετικά με την προστασία των δεδομένων θα εστιάσει συγκεκριμένα στις προκλήσεις που εγείρουν η παγκοσμιοποίηση και οι σύγχρονες τεχνολογίες, προπαντός όταν φορείς εκμετάλλευσης τρίτων χωρών στοχεύουν στους καταναλωτές της ΕΕ.
<P>
Δεύτερον, όπως γνωρίζετε, στις 3 Δεκεμβρίου 2010, το Συμβούλιο έδωσε στην Επιτροπή συγκεκριμένη εντολή, με σαφώς καθορισμένους κοινοτικούς στόχους, προκειμένου να διαπραγματευθεί τη μελλοντική συμφωνία μεταξύ της ΕΕ και των "ΠΑ σχετικά με την προστασία των δεδομένων προσωπικού χαρακτήρα στον τομέα της αστυνομικής και δικαστικής συνεργασίας. Ένας από τους κύριους στόχους της ΕΕ στις επικείμενες διαπραγματεύσεις είναι να διασφαλίσει στα υποκείμενα των δεδομένων, και στις δύο πλευρές του Ατλαντικού, εκτελεστά δικαιώματα για την προστασία των προσωπικών τους δεδομένων, ανεξαρτήτως ιθαγένειας, και να παράσχει αποτελεσματικά διοικητικά και ένδικα μέσα προσφυγής. Βασίζομαι στη συνδρομή του Κοινοβουλίου για την υλοποίηση αυτού του στόχου.
<P>
Επομένως, τι κάνουμε εν τω μεταξύ, εν αναμονή της έναρξης ισχύος αυτού του νέου μέσου; Θα συνιστούσα ιδιαιτέρως στους φορείς εκμετάλλευσης να είναι ειλικρινείς με τους καταναλωτές τους και να υποδεικνύουν με σαφήνεια ότι οι υπηρεσίες τους λειτουργούν πρωτίστως σύμφωνα με το αμερικανικό δίκαιο όσον αφορά τις δικαστικές έρευνες. Ως εκ τούτου, είναι σαφές ότι οι καταναλωτές εγκαταλείπουν την κοινοτική δικαιοδοσία, ακόμα κι αν δεν εγκαταλείπουν οι ίδιοι την ευρωπαϊκή επικράτεια.
<SPEAKER ID="207" NAME="Axel Voss" LANGUAGE="DE">
Κύριε Πρόεδρε, θα ήθελα να ευχαριστήσω το Συμβούλιο και την Επιτροπή για τις διευκρινίσεις. Βρισκόμαστε αντιμέτωποι με ένα πρόβλημα που είναι χαρακτηριστικό της εποχής της παγκοσμιοποίησης που βιώνουμε. " αλήθεια είναι ότι σεβόμαστε, φυσικά, το αμερικανικό δίκαιο. Είναι εξίσου αλήθεια ότι έχουμε επίγνωση των δυσκολιών που ανακύπτουν από το παγκόσμιο μέσο του Διαδικτύου και την επιβολή της νομοθεσίας.
<P>
Εντούτοις, το γεγονός ότι οι φορείς επιβολής της νομοθεσίας έχουν πλέον πρόσβαση στις ιδιωτικές βάσεις δεδομένων σε καθημερινή βάση είναι κάτι στο οποίο πρέπει να παράσχουμε απάντηση. Κυρία Επίτροπε, οι παρατηρήσεις σας άγγιξαν τις ευαίσθητες χορδές μου, διότι συμμερίζομαι τις ιδέες σας σχετικά με το πώς θα πρέπει να προχωρήσουμε, ότι θα πρέπει, δηλαδή, να ρυθμίσουμε το ζήτημα αυτό μέσω ειδικής μελλοντικής αναθεώρησης του κοινοτικού πλαισίου για την προστασία των προσωπικών δεδομένων, εκμεταλλευόμενοι ταυτόχρονα την ευκαιρία για να εκφράσουμε εξίσου της επιθυμία μας να ρυθμίσουμε και να προωθήσουμε τη συμφωνία πλαίσιο για την προστασία των δεδομένων προσωπικού χαρακτήρα μεταξύ ΕΕ"ΠΑ, διότι αντιλαμβανόμαστε την ανάγκη να ρυθμίσουμε αυτές τις μεταβιβάσεις δεδομένων στο πλαίσιο της παγκοσμιοποίησης.
<P>
Ως εκ τούτου, είναι σημαντικό να παραμείνουμε επικεντρωμένοι στο ζήτημα αυτό, όπως είπα και νωρίτερα. Φυσικά, δεν είναι στις προθέσεις μας να προσδώσει η διαδικασία αυτή αρνητική χροιά στην επεξεργασία των δεδομένων. Εντούτοις, καλό θα ήταν να θέσουμε εν προκειμένω το καλό παράδειγμα, θεσπίζοντας άρτιους νόμους, αναπτύσσοντας τη συμφωνία πλαίσιο, αλλά και προβαίνοντας, ειδικότερα, σε αποσαφήνιση και καλύτερη ρύθμιση του τομέα επιβολής της νομοθεσίας σε σχέση με την πρόσβαση στα προσωπικά δεδομένα και τα κριτήρια που θα επιτρέπουν και θα θέτουν τέλος στην εν λόγω πρόσβαση.
<SPEAKER ID="208" NAME="Claude Moraes" LANGUAGE="EN">
Κύριε Πρόεδρε, θεωρώ ότι, κατά τον συνήθη αριστοτεχνικό τρόπο της, η κ. Επίτροπος προέβλεψε τα ερωτήματα που επρόκειτο να της υποβάλουμε. Καταρχάς, τι κάνουμε εν τω μεταξύ, εφόσον είναι πλέον γνωστό τοις πάσι ότι οι "ΠΑ έχουν εκδώσει σειρά κλητεύσεων που απευθύνονται στους παρόχους κοινωνικών δικτύων και διαδικτυακών υπηρεσιών, όπως οι εταιρείες Yahoo, Twitter και Google; Είναι προφανές ότι το καθεστώς αυτό παρέχει στις "ΠΑ πρόσβαση σε πληροφορίες σχετικά με την ανταλλαγή δεδομένων ανάμεσα στο WikiLeaks και τρίτες οντότητες. Φυσικά, οι τρίτες οντότητες -ευρωπαίοι πολίτες, άνθρωποι που χρησιμοποιούν με απολύτως αθώο τρόπο το Διαδίκτυο, νέοι, άτομα με οξυμένη περιέργεια- είναι εκείνες που θα αποτελέσουν τον στόχο και θα ζημιωθούν από το συγκεκριμένο καθεστώς σχετικά με τα δεδομένα προσωπικού χαρακτήρα.
<P>
Το γεγονός αυτό έχει τεράστιες συνέπειες για το δικαίωμα στην ιδιωτικότητα που έχουν όλοι οι ευρωπαίοι πολίτες. Όσοι έχουν εγγραφεί σε αναρτήσεις του WikiLeaks μέσω Twitter, λόγω του ενδιαφέροντος που εκδηλώνεται για την εν εξελίξει υπόθεση Assange, βρίσκονται πλέον, κατά ειρωνία της τύχης, αντιμέτωποι με τον κίνδυνο κλητεύσεων εκ μέρους των "ΠΑ και συλλογής των προσωπικών τους δεδομένων. Δικτυακοί τόποι όπως το Twitter υπόκεινται στην αμερικανική νομοθεσία, καθόσον οι διαμετακομιστές τους έχουν τη βάση τους στις "ΠΑ. Παρόλο που κατανοώ το επιχείρημά σας ότι δεν μπορούμε να επηρεάσουμε το δίκαιο τρίτων χωρών, θεωρώ ότι μπορούμε να κάνουμε κάτι εν τω μεταξύ.
<P>
Φρονώ ότι είναι θεμιτός ο προβληματισμός όλων μας στο παρόν Σώμα ότι θα πρέπει να εξηγήσουμε στους πολίτες των εκλογικών μας περιφερειών τι είδους προστασία μπορούν να έχουν από την Ευρωπαϊκή Ένωση. Ποιο είναι το νόημα της διασφάλισης των προτύπων προστασίας των δεδομένων προσωπικού χαρακτήρα για τους ευρωπαίους πολίτες, εάν τα πρότυπα αυτά μπορούν απλώς να καταργηθούν κατόπιν αιτήματος μέσω μιας αμερικανικής κλήτευσης;
<P>
Είναι σαφές ότι πρέπει να καταβάλουμε μεγαλύτερες προσπάθειες για τη διαφύλαξη των δεδομένων προσωπικού χαρακτήρα των ευρωπαίων πολιτών, οι οποίοι θα πρέπει να προστατεύονται μέσω ισχυρής κοινοτικής νομοθεσίας υψηλού επιπέδου. Γνωρίζω ότι εργάζεστε για την υλοποίηση αυτού του στόχου. Μέχρι στιγμής, η οδηγία πλαίσιο 94/46/ΕΚ έχει παράσχει εξαιρετικά ισχυρή προστασία στην εσωτερική αγορά, είναι, όμως, πλέον καιρός να αναθεωρήσουμε την οδηγία, να αυξήσουμε το επίπεδο της προστασίας και να επεκτείνουμε τα ίδια μέτρα προστασίας και στον τομέα της αστυνομικής και δικαστικής συνεργασίας.
<P>
Μπορούμε να διασφαλίσουμε την επίτευξη των εν λόγω στόχων μέσω του μελλοντικού νομοθετικού μας έργου, στο οποίο αναφερθήκατε, άλλωστε, και εσείς. Στο πλαίσιο αυτό, ένα από τα κύρια στοιχεία που προτίθεται να εισαγάγει η Επιτροπή στην αναθεώρηση είναι η "ανθεκτικότητα" της κοινοτικής προστασίας έναντι των αμερικανικών κλητεύσεων. Πρέπει να θυμόμαστε ότι το ζήτημα αυτό δεν περιορίζεται σε δικτυακούς τόπους όπως το Twitter, αλλά μπορεί να εφαρμοστεί και σε περιπτώσεις εθνικής δικαιοδοσίας. Αυτό συμβαίνει σήμερα σε ένα από τα κράτη μέλη μας με την απογραφή στο "νωμένο Βασίλειο, η οποία αποτελεί ένα κολοσσιαίο εγχείρημα υπό την εποπτεία μιας αμερικανικής εταιρείας. Πρόκειται για έναν πραγματικό και διαρκή προβληματισμό των πολιτών της ΕΕ. Σήμερα δώσατε εν μέρει κάποιες απαντήσεις, θεωρώ όμως ότι δικαίως εγείρουμε αυτό το ζήτημα αυτό και ζητούμε πιο εμπεριστατωμένες απαντήσεις.
<SPEAKER ID="209" NAME="Sophia in 't Veld" LANGUAGE="EN">
Κύριε Πρόεδρε, θα ήθελα να ευχαριστήσω το Συμβούλιο και την Επιτροπή. Με χαρά παρατηρώ ότι συμμερίζονται τους προβληματισμούς μας. Ας είμαστε ξεκάθαροι: δεν θεωρώ ότι υπάρχει κανείς εδώ που να ισχυρίζεται ότι οι "ΠΑ ενεργούσαν εκτός της δικαιοδοσίας τους. Δεν είναι αυτό το πρόβλημα. Το πρόβλημα είναι ότι η δικαιοδοσία τους, μέσω του Διαδικτύου, γίνεται υπερβολικά εκτεταμένη. " δικαιοδοσία τους φαίνεται να εκτείνεται ακόμα και στην Ευρωπαϊκή Ένωση, διότι το πρόβλημα εδώ είναι ότι, παρά το γεγονός ότι η συντριπτική πλειονότητα των εταιρειών με βάση το Διαδίκτυο, για τις οποίες και συζητούμε, έχουν την έδρα τους στις "νωμένες Πολιτείες, πολλοί από τους χρήστες έχουν την έδρα τους στην Ευρωπαϊκή Ένωση.
<P>
Θα ήθελα να επισημάνω ότι αυτή η προφορική ερώτηση είναι ήδη κάπως αναχρονισμένη, καθόσον έχει εκδοθεί εν τω μεταξύ μια άλλη δικαστική απόφαση, το επιχείρημα όμως που χρησιμοποιείται από τα αμερικανικά δικαστήρια είναι ότι, άπαξ και χρησιμοποιήσει κανείς το Twitter, όπως στην προκειμένη περίπτωση, δεν μπορεί να έχει πλέον νόμιμη αξίωση στην ιδιωτικότητα. Αυτό σημαίνει ότι οιοσδήποτε έχει την έδρα του στην Ευρωπαϊκή Ένωση -οι ευρωπαίοι πολίτες- δεν διαθέτει πλέον καμία νομική προστασία, επειδή η εταιρεία Twitter έχει την έδρα της στις "νωμένες Πολιτείες. Όπως επεσήμανε η Επίτροπος κ. Reding, αυτό συνιστά τεράστιο πρόβλημα, το οποίο πρέπει να εξετάσουμε στο πλαίσιο της αναθεώρησης της οδηγίας για την προστασία των δεδομένων προσωπικού χαρακτήρα.
<P>
Κυρία Επίτροπε, αναφέρατε ότι άπαξ κάποιος χρησιμοποιήσει το Twitter, δίδει αυτομάτως και τη συναίνεσή του· τι σημαίνει, όμως, πραγματικά "συναίνεση"; Σημαίνει ότι γινόμαστε παράνομοι, ότι υπαναχωρούμε από τα δικαιώματά μας στη νομική προστασία. Αντιλαμβάνομαι ότι, στην περίπτωση αυτή, πολύ λίγα είναι αυτά που μπορούμε να πράξουμε, θα ήθελα όμως να ρωτήσω τι προτίθενται να πράξουν η Επιτροπή και το Συμβούλιο, ούτως ώστε να παράσχουν νομική προστασία στους ευρωπαίους πολίτες. Θα συνομιλήσουν με τους αμερικανούς ομολόγους και θα προσπαθήσουν να λάβουν περισσότερες πληροφορίες; Ενδεχομένως υπάρχουν και άλλες εταιρείες που έχουν λάβει κλήτευση.
<P>
Τέλος, δηλώνετε, κυρία Επίτροπε, ότι η υπόθεση αυτή δεν μπορεί να συγκριθεί με τη SWIFT, διότι αφορά μια πολύ συγκεκριμένη έρευνα, κάτι που αληθεύει. Ταυτόχρονα, έχουν ζητήσει τεράστιες ποσότητες ...
<P>
(Ο Πρόεδρος διακόπτει την ομιλήτρια)
<SPEAKER ID="210" NAME="Jan Philipp Albrecht" LANGUAGE="DE">
Κύριε Πρόεδρε, καταρχάς θα ήθελα να επισημάνω ότι πρόκειται για μία ακόμα περίπτωση, στην οποία συζητούμε το γεγονός ότι στις δύο πλευρές του Ατλαντικού επικρατούν διαφορετικές νομικές κουλτούρες σε σχέση με τα προσωπικά δεδομένα και, συγκεκριμένα, σε σχέση με την αστυνομική και δικαστική συνεργασία.
<P>
Στην πραγματικότητα, με εξέπληξε η απάντηση του Συμβουλίου, στην οποία αναφέρεται ότι η εταιρεία Twitter βρίσκεται στην επικράτεια των "νωμένων Πολιτειών και, κατά συνέπεια, τα μέτρα και το νομικό πλαίσιο που εφαρμόζονται εκεί δεν έχουν καμία σχέση με εμάς. Θεωρώ ότι αυτό είναι λάθος. Πιστεύω, επίσης, ότι οι πολίτες της Ευρωπαϊκής Ένωσης θα έχουν διαφορετική αντίληψη των πραγμάτων· εξάλλου, εντείνουμε σταθερά τη διεθνή συνεργασία σε αστυνομικό και δικαστικό επίπεδο, ιδιαίτερα με τις "νωμένες Πολιτείες· οι πολίτες έρχονται ολοένα συχνότερα αντιμέτωποι με τους νόμους άλλων κρατών, και δεν αναφέρομαι εν προκειμένω μόνο στους νόμους άλλων κρατών μελών εντός της Ευρωπαϊκής Ένωσης, αλλά κυρίως στην αμερικανική νομοθεσία. Αυτό ισχύει ειδικότερα σε σχέση με τα προσωπικά δεδομένα.
<P>
Θα περίμενα από το Συμβούλιο, ως το κυβερνών όργανο της Ευρωπαϊκής Ένωσης, να επιληφθεί του προβλήματος αυτού και να επιτρέψει στους πολίτες της Ευρωπαϊκής Ένωσης να έχουν εμπιστοσύνη στους νόμους που συναντούν στο Διαδίκτυο, ειδικότερα εφόσον επηρεάζουν τα ατομικά δικαιώματα και τις ελευθερίες τους.
<SPEAKER ID="211" NAME="Daniël van der Stoep" AFFILIATION="NI">
(NL) Κύριε Πρόεδρε, η αντιπροσωπεία του ολλανδικού Κόμματος Ελευθερίας προσδίδει ιδιαίτερη σημασία στην ιδιωτικότητα και την προστασία των προσωπικών δεδομένων όλων. Δεν είμαστε κοντόφθαλμοι στην περίπτωση αυτή, είμαστε απλώς ρεαλιστές. Εντούτοις, η ιδιωτικότητα έχει τα όριά της. " ιδιωτικότητα πρέπει να διασφαλίζεται όπου αυτό είναι δυνατόν, η ασφάλεια όμως των πολιτών πρέπει να είναι δευτερεύουσας σημασίας σε σχέση με την πρόληψη και τον εντοπισμό της τρομοκρατίας.
<P>
Κύριε Πρόεδρε, η σύγχρονη τρομοκρατία κυριαρχείται από την ισλαμική τρομοκρατία. Αυτός είναι ο λόγος για τον οποίο όλοι μας, δυστυχώς, πρέπει να θυσιάσουμε ένα μικρό κομμάτι της ιδιωτικότητάς μας, προκειμένου να προστατεύσουμε την ασφάλεια των πολιτών μας. Προφανώς, τα προσωπικά δεδομένα των χρηστών του Διαδικτύου, όπως οι διευθύνσεις IP, πρέπει να προστατεύονται. Εντούτοις, το δικαίωμα αυτό στην προστασία δεν υπερισχύει, όταν υπάρχουν ισχυρές υποψίες ότι τα άτομα που κρύβονται πίσω από τα δεδομένα αυτά έχουν τρομοκρατικά κίνητρα.
<P>
Εάν οι αμερικανικές αρχές ζητούν στοιχεία για άτομα τα οποία βρίσκονται στην επικράτεια της ΕΕ και συνδέονται με την τρομοκρατία, θα πρέπει απλώς να τους τα δώσουμε, προφανώς όμως μόνον κατόπιν ενδεδειγμένων διαβουλεύσεων, και εφόσον προβάλλονται ισχυρά επιχειρήματα υπέρ μιας τέτοιας ενέργειας, ούτως ώστε να αποτρέψουμε τυχόν καταχρήσεις. Προπαντός όμως, πρέπει να έχουμε κατά νου ότι δεν ζητούν πληροφορίες για το γούστο της υπόθεσης. Έχουν σοβαρότατους λόγους που το πράττουν.
<SPEAKER ID="212" NAME="Juan Fernando López Aguilar" AFFILIATION="S&amp;D">
(ES) Κύριε Πρόεδρε, κυρία Reding, σας είμαι ευγνώμων για την παρουσία σας, σε μια τόσο προχωρημένη ώρα, στη συγκεκριμένη συζήτηση της Ολομέλειας στις Βρυξέλλες, προκειμένου να ακούσετε τους βουλευτές του Ευρωπαϊκού Κοινοβουλίου, και θα ήθελα να σας ενθαρρύνω στο έργο που έχετε αναλάβει για τον επανακαθορισμό των κοινοτικών προτύπων προστασίας των δεδομένων προσωπικού χαρακτήρα. Ειδικότερα, θα ήθελα να αναφέρω την ανακοίνωση της Επιτροπής για την προστασία των δεδομένων προσωπικού χαρακτήρα, την οποία θα πρέπει να παρουσιάσετε ως μια πραγματική ευκαιρία για την εναρμόνιση, αφενός, της επανάστασης στην τεχνολογία και τα εργαλεία γνώσης και, αφετέρου, της προόδου που σημειώνεται στο ευρωπαϊκό συνταγματικό δίκαιο, όπως η Συνθήκη της Λισαβόνας και ο Ευρωπαϊκός Χάρτης των Θεμελιωδών Δικαιωμάτων, τα θεμελιώδη δικαιώματα στην ιδιωτικότητα και όλα τα δικαιώματα που συνδέονται με την πρόσβαση, την επανόρθωση και την ακύρωση όλων των δεδομένων προσωπικού χαρακτήρα, κατ' εφαρμογή της ελευθερίας της ευρωπαϊκής κοινής γνώμης να παρέχει τη συναίνεσή της, αλλά και κατ' εφαρμογή του διεθνούς δικαίου. Και τούτο, διότι συζητούμε εν προκειμένω για ένα διμερές πλαίσιο διαπραγμάτευσης της Ευρωπαϊκής Ένωσης και των κρατών μελών της με τρίτες χώρες, ειδικότερα δε με τις "νωμένες Πολιτείες.
<P>
Τα μηνύματα εν προκειμένω πρέπει να είναι απολύτως ξεκάθαρα: η απόφαση πλαίσιο 2008/977/ΔΕΥ και η οδηγία 95/46/ΕΚ του Συμβουλίου χρήζουν ενημέρωσης και επικαιροποίησης. Και αυτό όχι για να μπορέσουμε απλώς να παράσχουμε στις "νωμένες Πολιτείες αστυνομική και δικαστική συνεργασία, σύμφωνα με τη μέθοδο της κλήτευσης ή με τυχόν δικαστικές εντολές που θα μπορούσαν να προσβάλλουν ενδεχομένως τα θεμελιώδη δικαιώματα, αλλά και για να ενισχύσουμε την αρχή της ελεύθερα παρεχόμενης συναίνεσης, του να γνωρίζει κανείς ποια προσωπικά δεδομένα του βρίσκονται στην κατοχή τρίτων χωρών και μεταβιβάζονται σε τρίτες χώρες, καθώς και με ποιον τρόπο μπορούμε επίσης να εκσυγχρονίσουμε αυτό το δικαίωμα στην επανόρθωση και ακύρωση τυχόν δεδομένων που προσβάλλουν την ιδιωτικότητα των ατόμων και υποβάλλονται σε αυτόματη επεξεργασία των προσωπικών δεδομένων. Ως εκ τούτου, υποβάλλονται σε διαδικτυακή επεξεργασία.
<P>
Αυτό που με προβληματίζει ιδιαιτέρως είναι το ζήτημα των δικαιωμάτων του παιδιού. Και αυτό, επειδή υπάρχουν όρια στην ικανότητα των ανηλίκων να ενεργούν και στην ικανότητά τους να κατέχουν το δικαίωμα άσκησης των θεμελιωδών τους δικαιωμάτων, κάτι για το οποίο χρειαζόμαστε πληροφορίες. Και δεν θίγονται από τις μεθόδους και τα εργαλεία για την προστασία της διαδικτυακής ιδιωτικότητας μόνο οι ανήλικοι, αλλά και το περιβάλλον των ανηλίκων.
<P>
Ως εκ τούτου, θα ήθελα να ξέρετε ότι θα παρακολουθήσουμε πολύ στενά την παρούσα συζήτηση. Θα παρακολουθήσουμε πολύ στενά τη διαδικασία ενημέρωσης και εκσυγχρονισμού των δικαιωμάτων προστασίας των δεδομένων προσωπικού χαρακτήρα, και, ειδικότερα, τις διαπραγματεύσεις επί των διμερών εργαλείων με τρίτες χώρες, ιδιαίτερα δε με τις "νωμένες Πολιτείες.
<SPEAKER ID="213" NAME="Andreas Mölzer" AFFILIATION="NI">
(DE) Κύριε Πρόεδρε, το παλαιό ρητό "Λατρεύω την προδοσία, αλλά μισώ τους προδότες" επαληθεύεται ξανά και ξανά. Όποιος αποκαλύπτει δημοσίως παρανομίες αναδεικνύεται ήρωας από την κοινή γνώμη και τα μέσα ενημέρωσης, αλλά θεωρείται προδότης από τους θιγόμενους οργανισμούς. Σε αυτό το πλαίσιο, ο αμερικανός στρατιώτης Bradley Manning έχει οδηγηθεί, όπως γνωρίζουμε, στη φυλακή, επειδή έδωσε πληροφορίες στο WikiLeaks. Ο τρόπος χειρισμού αυτών των εκρηκτικών πληροφοριών στη χώρα των απεριόριστων ευκαιριών και της ελευθερίας, καθώς και το γεγονός ότι η εταιρεία Twitter υποχρεώθηκε να αποκαλύψει προσωπικά δεδομένα, αποτελούν τουλάχιστον δυσοίωνες εξελίξεις. Απόμένει να διαπιστωθεί κατά πόσον θα αποδειχθούν αληθινά τα ευρέως φημολογούμενα αιτήματα των αμερικανικών αρχών για απόκτηση δεδομένων χρηστών από άλλες διαδικτυακές εταιρείες, όπως η Google, η Facebook και η Amazon.
<P>
" προσέγγιση που ακολουθείται από τις αμερικανικές αρχές και το γεγονός ότι τα δικαστήρια δεν θεωρούν τη δημοσίευση ονομάτων, ηλεκτρονικών διευθύνσεων και τραπεζικών στοιχείων ως παραβίαση της ιδιωτικότητας είναι οπωσδήποτε ενδεικτικά των ισχυουσών διατάξεων περί της προστασίας των προσωπικών δεδομένων στην άλλη πλευρά του Ατλαντικού, οι οποίες βρίσκονται προφανώς ακόμα σε νηπιακό στάδιο.
<SPEAKER ID="214" NAME="Malcolm Harbour" AFFILIATION="ECR">
(EN) Κύριε Πρόεδρε, θα ήθελα να εξετάσω ορισμένα από τα ζητήματα αυτά από την πλευρά του προέδρου της Επιτροπής Εσωτερικής Αγοράς, διότι θεωρώ ότι διακυβεύονται εν προκειμένω απολύτως θεμελιώδη ζητήματα σχετικά με την οικονομία και την εσωτερική αγορά, καθώς και τα λίαν σημαντικά ζητήματα που αφορούν την προστασία των δικαιωμάτων των πολιτών μας, για τα οποία μιλήσαμε σήμερα.
<P>
Σχετικά με το ζήτημα αυτό, βρίσκομαι στο στάδιο της εκπόνησης συναφούς έκθεσης για την επιτροπή μου. Θα ήθελα να ευχαριστήσω την κ. Reding για την Πράσινη Βίβλο επί της οποίας βασίστηκε, διότι φρονώ ότι ένα από τα βασικά, φιλόδοξα ζητήματα που εγείρονται σε αυτήν βρίσκεται στον πυρήνα των θεμάτων που συζητούμε απόψε. Ανέφερε, λοιπόν, ότι, εάν τα προσωπικά δεδομένα ενός ευρωπαίου πολίτη διατηρηθούν σε κάποιον διαμετακομιστή ή σε κάποια βάση δεδομένων σε χώρα εκτός της δικαιοδοσίας της Ευρώπης, ο εν λόγω πολίτης πρέπει να έχει τα ίδια δικαιώματα επί των συγκεκριμένων δεδομένων με εκείνα που θα μπορούσε να ασκήσει εάν ο διαμετακόμισης βρισκόταν εντός των συνόρων της Ευρωπαϊκής Ένωσης. Το πρόγραμμα αυτό είναι ιδιαίτερα φιλόδοξο. Ελπίζω να μπορέσουμε να το υλοποιήσουμε. Θα χρειαστούν εκτενείς διαπραγματεύσεις εν προκειμένω. Θα ήθελα απλώς να δηλώσω στους συναδέλφους βουλευτές, ιδιαίτερα δε στην κ. in 't Veld, ότι εάν πρόκειται να προσφέρουμε κάτι τέτοιο, τότε θα απαιτήσουν αμοιβαία δικαιώματα και οι άλλες χώρες.
<SPEAKER ID="215" NAME="Viviane Reding" LANGUAGE="EN">
Κύριε Πρόεδρε, συμμερίζομαι τους εύλογους προβληματισμούς του Σώματος σε σχέση με την προστασία των δεδομένων προσωπικού χαρακτήρα των ευρωπαίων πολιτών. Ακριβώς επειδή συμμερίζομαι τον προβληματισμό αυτόν, παρουσίασα μια αρχική ανάλυση σχετικά με τη μορφή που θα μπορούσε να λάβει η μεταρρύθμιση της οδηγίας του 1995, προκειμένου να απαντήσω στα ερωτήματα τα οποία υποβλήθηκαν σήμερα, και στα οποία δεν είναι δυνατόν να δοθούν νομικές απαντήσεις σύμφωνα με την ευρωπαϊκή νομοθεσία ως έχει.
<P>
Τα νέα είναι ευχάριστα όσον αφορά τις σχέσεις με τους αμερικανούς ομολόγους μας. Στις 16 Μαρτίου, ο Λευκός Οίκος έκανε ένα αποφασιστικό βήμα, ανακοινώνοντας ότι προτίθεται να συνεργαστεί με το Κογκρέσο για την κατάρτιση ενός χάρτη δικαιωμάτων σχετικά με την ιδιωτικότητα. Πρόκειται για τεράστια αλλαγή στις "νωμένες Πολιτείες, η οποία θα μπορούσε επίσης να συμβάλει στις προσπάθειές μας για τη σύναψη γενικής συμφωνίας μεταξύ της ΕΕ και των "ΠΑ όσον αφορά την ιδιωτικότητα των δεδομένων στο πλαίσιο της αστυνομικής και δικαστικής συνεργασία.
<P>
Ελπίζω ότι θα μπορέσουμε να ξεκινήσουμε σύντομα τις διαπραγματεύσεις προς την κατεύθυνση αυτήν. Βασίζομαι στη συνδρομή του Κοινοβουλίου σε αυτήν την προσπάθεια, καθώς και στο πλαίσιο της μεταρρύθμισης της οδηγίας του 1995.
<SPEAKER ID="217" NAME="Enikő Győri">
ασκούσα την Προεδρία του Συμβουλίου. - (HU) Κύριε Πρόεδρε, κυρία Επίτροπε, κυρίες και κύριοι, σας ευχαριστώ για την κατανόησή σας, ήτοι για το γεγονός ότι δεν αμφισβητήσατε την αδυναμία μας να παρέμβουμε από εδώ σε μια εν εξελίξει ποινική διαδικασία και ότι, σε κάθε περίπτωση, πρέπει να εφαρμόζεται ο νόμος που ισχύει κατά τη στιγμή τέλεσης ενός αδικήματος.
<P>
Θα ήθελα να σας ενημερώσω ότι τίποτα δεν καταδεικνύει καλύτερα την προσήλωση της ουγγρικής Προεδρίας στην προστασία των προσωπικών δεδομένων από το γεγονός ότι, κατά τη σύνοδο του Συμβουλίου Δικαιοσύνης και Εσωτερικών Υποθέσεων τον Φεβρουάριο, εγκρίναμε συμπεράσματα του Συμβουλίου όσον αφορά το θέμα της προστασίας των δεδομένων, τα οποία περιλαμβάνουν περίπου πενήντα σημεία. Στο ίδιο πλαίσιο, εξετάσαμε επίσης δύο πολύ σημαντικά ερωτήματα προς την Επιτροπή, τα οποία είναι συναφή με την παρούσα συζήτηση. Επιστήσαμε την προσοχή στη σημασία της ενημέρωσης των πολιτών, καθώς και στη σημασία της προστασία των δεδομένων που σχετίζονται με το διαδίκτυο και είμαι βέβαιη, όπως ανέφερε και η Επίτροπος παρεμπιπτόντως, ότι η Επιτροπή θα τα λάβει υπόψη της κατά τη σύνταξη της πρότασής της.
<P>
Επίσης, το Συμβούλιο συμφωνεί απολύτως ότι είναι σημαντικό να εκσυγχρονίσουμε τη νομοθεσία και να την προσαρμόσουμε στις τεχνικές εξελίξεις. Αναμένουμε να λάβουμε από την Επιτροπή την πρόταση για τη νέα οδηγία σχετικά με την προστασία των δεδομένων προσωπικού χαρακτήρα. Σας την υποσχεθήκαμε για τον Ιούνιο, προς την εκπνοή της θητείας της ουγγρικής Προεδρίας, αλλά θα κάνουμε ό,τι περνά από το χέρι μας, και είμαι βέβαιη ότι η πολωνική Προεδρία θα προσεγγίσει το ζήτημα της προστασίας των δεδομένων προσωπικού χαρακτήρα με ανάλογη προσήλωση.
<P>
Πιστεύουμε, κύριε Πρόεδρε, και με αυτό ολοκληρώνω την ομιλία μου, ότι δεν χρειάζεται να επιλέξουμε ανάμεσα στην ελευθερία και την ασφάλεια, δηλαδή στην ασφάλεια των προσωπικών δεδομένων, αλλά ότι αμφότερες μπορούν να διασφαλιστούν ταυτόχρονα, και στόχος μας είναι να δημιουργήσουμε για την ΕΕ ανάλογη νομοθεσία για την προστασία των δεδομένων προσωπικού χαρακτήρα.
<SPEAKER ID="218" NAME="Πρόεδρος">
" συζήτηση έληξε.

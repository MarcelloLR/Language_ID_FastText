<CHAPTER ID="004">
Δηλώσεις της Προεδρίας
<SPEAKER ID="008" NAME="Πρόεδρος">
Καταρχάς, θα ήθελα να σας πληροφορήσω για τρία πράγματα.
<P>
Θα ήθελα να σας πληροφορήσω ότι η γραπτή δήλωση 89/2010 εξασφάλισε τον απαιτούμενο αριθμό υπογραφών. Κατά συνέπεια, θέλω να ανακοινώσω ότι έχει πλέον γίνει αποδεκτή από το Ευρωπαϊκό Κοινοβούλιο. " δήλωση αφορά τη μονομερή από πλευράς Καναδά επαναφορά των θεωρήσεων για τους πολίτες της Τσεχίας. Το Ευρωπαϊκό Κοινοβούλιο αναμένει από την Επιτροπή και το Συμβούλιο να προβούν σε άμεσες ενέργειες ως προς την απόφαση του Καναδά, ώστε αυτός να άρει τις θεωρήσεις για τους πολίτες της Δημοκρατίας της Τσεχίας. Αναμένουμε επίσης μεγαλύτερη αποφασιστικότητα από το Συμβούλιο και την Επιτροπή στις δράσεις τους. Νιώθουμε πλήρως αλληλέγγυοι προς τους πολίτες της Δημοκρατίας της Τσεχίας που, ως μέλη της Ευρωπαϊκής Ένωσης, θα πρέπει να μπορούν να ταξιδέψουν στον Καναδά χωρίς θεώρηση.
<P>
Δεύτερο σημείο: Για έβδομη φορά, στις 11 Μαρτίου, που είναι σε τέσσερις μέρες, την Παρασκευή, τιμούμε την επέτειο της Ευρωπαϊκής "μέρας για τα θύματα της τρομοκρατίας. Την 11η Μαρτίου 2004, σε βομβιστικές επιθέσεις στη Μαδρίτη σκοτώθηκαν σχεδόν 200 άτομα. 16 μήνες μετά, 52 άτομα σκοτώθηκαν στη διάρκεια επιθέσεων στο Λονδίνο. " τρομοκρατία συνιστά επίθεση κατά των ίδιων των θεμελίων της δημοκρατίας. Δεν υπάρχει καμία δικαιολογία για την τρομοκρατία και καμία επίθεση και κανένας τρομοκράτης δεν πρόκειται να κάμψουν ποτέ το πνεύμα της ευρωπαϊκής αλληλεγγύης και το πνεύμα της ευρωπαϊκής δημοκρατίας.
<P>
Τρίτο σημείο: Ανησυχήσαμε πολύ όταν λάβαμε πληροφορίες για την εκτέλεση πέντε ανθρώπων στην Ταϊβάν την Παρασκευή. " επαναφορά της θανατικής ποινής το 2010 αποτέλεσε την εκ των πραγμάτων άρση της αναστολής που ίσχυε από το 2006. " Ευρωπαϊκή Ένωση και ιδιαίτερα το Ευρωπαϊκό Κοινοβούλιο καταδικάζουν επί μακρόν την εφαρμογή της θανατικής ποινής σε ολόκληρο τον κόσμο. Καλώ τις αρχές της Ταϊβάν να επιβάλουν αναστολή στην εκτέλεση αυτής της απάνθρωπης ποινής, στο δε μέλλον, να την απαλείψουν από τον ποινικό τους κώδικα.

<CHAPTER ID="021">
Εφαρμογή της οδηγίας για την ποιότητα των καυσίμων, περιλαμβανομένης της συμβατικής τιμής της ΕΕ για την ασφαλτούχο άμμο και τον πετρελαιοφόρο σχιστόλιθο (συζήτηση)
<SPEAKER ID="269" NAME="Πρόεδρος">
" ημερήσια διάταξη προβλέπει τη συζήτηση της προφορικής ερώτησης της κ. McAvan, εξ ονόματος της Επιτροπής Περιβάλλοντος, Δημόσιας Υγείας και Ασφάλειας των Τροφίμων, προς την Επιτροπή, σχετικά με την εφαρμογή της οδηγίας για την ποιότητα των καυσίμων, περιλαμβανομένης της συμβατικής τιμής της ΕΕ για την ασφαλτούχο άμμο και τον πετρελαιοφόρο σχιστόλιθο - B7-0209/2011).
<SPEAKER ID="270" NAME="Linda McAvan" LANGUAGE="EN">
Κύριε Πρόεδρε, καταρχάς θα ήθελα να ευχαριστήσω τη Διάσκεψη των Προέδρων που κατόρθωσε να βρει χρόνο για την παρούσα συζήτηση αυτήν την εβδομάδα, κατόπιν πολύ σύντομης ειδοποίησης. Θα ήθελα επίσης να ευχαριστήσω την κ. Επίτροπο που παρίσταται τόσο αργά στην Αίθουσα για τη διεξαγωγή της συζήτησης επί αυτού του ζητήματος, το οποίο είναι πολύ σημαντικό για το παρόν Κοινοβούλιο.
<P>
Εκ πρώτης όψεως, φαίνεται να πρόκειται για άκρως τεχνικό ζήτημα. Αφορά τα μέτρα εφαρμογής στο πλαίσιο της οδηγίας για την ποιότητα των καυσίμων και τη θέσπιση βασικών ή συμβατικών τιμών για τις εκπομπές αερίων του θερμοκηπίου από τα καύσιμα που χρησιμοποιούνται στον τομέα των μεταφορών. Το πραγματικό, πολύ σοβαρό ζήτημα είναι το εξής: πόσο σοβαρά αντιμετωπίζουμε στην Ευρωπαϊκή Ένωση τις εκπομπές που προέρχονται από τον τομέα των μεταφορών; Γνωρίζουμε ότι περίπου το 20% των εκπομπών αερίων του θερμοκηπίου προέρχονται από τις μεταφορές. Γνωρίζουμε επίσης ότι ο αριθμός αυτός αυξάνεται, σε αντίθεση με τους τομείς της στέγασης και της ενέργειας, όπου ο αντίστοιχος αριθμός παρουσιάζει πτώση. " εξυγίανση των καυσίμων μεταφορών αποτελεί καίριο στοιχείο της καταπολέμησης της κλιματικής αλλαγής, και αυτός είναι ο λόγος για τον οποίο θεωρείται τόσο σημαντική η οδηγία για την ποιότητα των καυσίμων.
<P>
" παρατήρηση αυτή με οδηγεί στην προκειμένη ερώτηση σχετικά με την ασφαλτούχο άμμο και τον πετρελαιοφόρο σχιστόλιθο. Το Κοινοβούλιο ανέμενε τις προτάσεις της Επιτροπής για την εφαρμογή της οδηγίας στα τέλη του προηγούμενου έτους. Υπήρξε καθυστέρηση, και γνωρίζουμε τον λόγο στον οποίο οφείλεται, καθόσον διεξαγόταν εσωτερικός διάλογος στην Επιτροπή σχετικά με το κατά πόσον πρέπει να καθορισθεί ξεχωριστή τιμή για την ασφαλτούχο άμμο. Πληροφορηθήκαμε ότι ο λόγος για τον οποίο δεν μπορούσαν να ληφθούν τα σχετικά μέτρα έγκειτο στην έλλειψη επιστημονικής μελέτης προς επίρρωση της πρότασης της Επιτροπής. Πλην όμως, στα αρχικά σχέδια της Επιτροπής παρατηρήσαμε ότι προβλεπόταν ξεχωριστή τιμή για την ασφαλτούχο άμμο στα έγγραφα διαβούλευσης, αλλά η τιμή αυτή εξαφανίστηκε σε μεταγενέστερο σχέδιο.
<P>
Χάρη σε εσάς, κυρία Επίτροπε, έχουμε πλέον στη διάθεσή μας μια μελέτη για την ασφαλτούχο άμμο. " μελέτη αυτή, η οποία δημοσιεύθηκε πριν από δύο μήνες, αναδεικνύει ένα στοιχείο που έχουν καταδείξει ήδη άλλες μελέτες, ήτοι ότι οι εκπομπές αερίων του θερμοκηπίου από την καναδική ασφαλτούχο άμμο κυμαίνονται κατά μέσο όρο στα 107,3 g CO2/MJ έναντι 87,1 g για τα συμβατικά καύσιμα. Για τον πετρελαιοφόρο σχιστόλιθο, η αντίστοιχη τιμή κυμαίνεται μεταξύ των 122 και 139 g CO2/MJ. Με άλλα λόγια, καταδεικνύεται ότι τα εν λόγω καύσιμα είναι λιγότερο καθαρά από το συμβατικό πετρέλαιο. Έχουμε, λοιπόν, τις μελέτες· ευελπιστώ να ακούσουμε από την κ. Επίτροπο απόψε ότι θα υποβληθεί πρόταση εφαρμογής της οδηγίας για την ποιότητα των καυσίμων.
<P>
Ανέφερα στην αρχή ότι δεν πρόκειται απλώς για τεχνικό ζήτημα. Την προηγούμενη εβδομάδα, πολλοί βουλευτές του ΕΚ που είναι παρόντες απόψε έλαβαν μια αίτηση χιλιάδων ευρωπαίων πολιτών, οι οποίοι εκφράζουν έντονες ανησυχίες για το συγκεκριμένο ζήτημα. Επιθυμούν ό,τι επιθυμώ και εγώ, ήτοι σωστή, δίκαιη σήμανση της ασφαλτούχου άμμου και του πετρελαιοφόρου σχιστόλιθου. Ακούμε συχνά ότι η ΕΕ πρωτοστατεί στον τομέα της κλιματικής αλλαγής, αλλά η Καλιφόρνια έχει ήδη θεσπίσει ένα πρότυπο καυσίμων χαμηλών εκπομπών άνθρακα το οποίο αξιολογεί την ασφαλτούχο άμμο ως καύσιμο υψηλών εκπομπών άνθρακα.
<P>
Ξέρω ότι έχουν ασκηθεί πολλές πιέσεις εν προκειμένω, όλοι το έχουμε πληροφορηθεί, έχουμε γνωρίσει τους διάφορους εκπροσώπους ομάδων συμφερόντων, αλλά ακόμα και σήμερα, που γνωρίζουμε πλέον ότι η ασφαλτούχος άμμος και ο πετρελαιοφόρος σχιστόλιθος αποτελούν λιγότερο καθαρά υλικά από το συμβατικό πετρέλαιο, μας δηλώνουν: "Όχι, ας διεξαγάγουμε περισσότερες μελέτες, ας δώσουμε περισσότερο χρόνο". Τώρα, όμως, έχουμε πλέον τα στοιχεία για την ασφαλτούχο άμμο. Δεν βλέπω, επομένως, τον λόγο να καθυστερούμε. " ασφαλτούχος άμμος συνιστά έναν από τους πιο ρυπογόνους τρόπους παραγωγής καυσίμων μεταφορών που γνωρίζουμε. Αυτό σημαίνει ότι πρέπει να τύχει διαφορετικής κατάταξης στην οδηγία για την ποιότητα των καυσίμων, διότι, σε αντίθετη περίπτωση, τα καύσιμα μεταφοράς θα καταστούν αναπόφευκτα πιο ρυπογόνα, και όχι πιο καθαρά, δυνάμει της οδηγίας για την ποιότητα των καυσίμων.
<P>
Κυρία Hedegaard, ξέρω ότι θα ακούσετε εντός ολίγου πάρα πολλούς συναδέλφους βουλευτές, από όλες τις πολιτικές Ομάδες του Σώματος, να συμμερίζονται τις ανησυχίες μας. Φημίζεστε για τη δέσμευσή σας υπέρ της καταπολέμησης της κλιματικής αλλαγής, και έχετε τον σεβασμό του Σώματός μας εν προκειμένω. Θέλουμε να συνεργαστούμε μαζί σας για την κατάρτιση χάρτη πορείας χαμηλών εκπομπών άνθρακα ενόψει της πραγματικής μείωσης των εκπομπών από τον τομέα των μεταφορών κατά 60%, όπως ανακοινώσατε την προηγούμενη εβδομάδα· ευελπιστώ, λοιπόν, να ήλθατε εδώ απόψε με ευχάριστα νέα για εμάς, και να μας δηλώσετε ότι θα έχουμε στη διάθεσή μας αυτό το πρότυπο εφαρμογής κατά τις προσεχείς εβδομάδες, καθώς και υψηλότερη τιμή για την ασφαλτούχο άμμο και τον πετρελαιοφόρο σχιστόλιθο.
<SPEAKER ID="271" NAME="Connie Hedegaard" LANGUAGE="EN">
Κύριε Πρόεδρε, μόλις ακούσαμε την Linda McAvan να δηλώνει ότι συμμερίζεται την άποψη της Επιτροπής σχετικά με την πραγματικά μείζονα σημασία της καταπολέμησης των εκπομπών που προέρχονται από τον τομέα των μεταφορών· η ίδια άποψη αποτυπώνεται και στη Λευκή Βίβλο για τις μεταφορές, η οποία θα δημοσιευθεί σήμερα. Δυστυχώς, η ανάπτυξη του μέτρου εφαρμογής που συνδέεται με τον στόχο για τη μείωση της έντασης εκπομπών αερίων του θερμοκηπίου, ο οποίος περικλείεται στην οδηγία για την ποιότητα των καυσίμων, χρειάζεται περισσότερο χρόνο από ό,τι προβλεπόταν αρχικά. Ωστόσο, η καθυστέρηση δεν θα επηρεάσει την ικανότητα των προμηθευτών να εκπληρώσουν τις απαιτήσεις τους δυνάμει της οδηγίας, καθόσον κανένα κράτος μέλος δεν έχει καθορίσει ενδιάμεσο στόχο για το 2014.
<P>
Κατά την κατάρτιση αυτής της πρότασης, η Επιτροπή θεώρησε ότι η ενδεδειγμένη νομοθετική προσέγγιση πρέπει να εξισορροπεί την ακρίβεια και τον σύνθετο χαρακτήρα της μεθόδου υποβολής εκθέσεων με τον βαθμό μεταβλητότητας της έντασης των εκπομπών αερίων του θερμοκηπίου των διαφόρων καυσίμων. Το φθινόπωρο του προηγούμενου έτους και τις πρώτες εβδομάδες του τρέχοντος έτους, πραγματοποιήθηκαν εκτενείς εσωτερικές διαβουλεύσεις στην Επιτροπή, οι οποίες βρίσκονται πλέον στο τελικό στάδιο, και, ως εκ τούτου, θα μπορούσε να συζητηθεί μια πρόταση με τα κράτη μέλη κατά τους προσεχείς μήνες.
<P>
Όσον αφορά τις συμβατικές τιμές για την ασφαλτούχο άμμο και τον πετρελαιοφόρο σχιστόλιθο, είμαι στην ευχάριστη θέση να αναφέρω ότι η Επιτροπή δημοσίευσε πρόσφατα εκθέσεις που υποδεικνύουν μια μέση συμβατική τιμή για την ασφαλτούχο άμμο, καθώς και ένα φάσμα ενδεικτικών συμβατικών τιμών για τον πετρελαιοφόρο σχιστόλιθο. Οι εν λόγω εκθέσεις είναι διαθέσιμες στον ιστότοπο της Επιτροπής. Δεδομένης της ευρείας εκδήλωσης ενδιαφέροντος για το συγκεκριμένο ζήτημα, η Επιτροπή εκτιμά ότι θα ήταν χρήσιμο να υποβληθούν οι εν λόγω αναφορές σε περιορισμένη διαδικασία αξιολόγησης από ομοτίμους. Προκειμένου δε να δοθεί περαιτέρω συνέχεια στο ζήτημα, συνεργάζομαι στενά με τον συνάδελφο Επίτροπο που είναι αρμόδιος σε θέματα εμπορίου, ούτως ώστε να διασφαλισθεί ότι ακολουθούμε ρωμαλέα προσέγγιση όσον αφορά τις υποχρεώσεις μας δυνάμει του διεθνούς δικαίου, και θα συνεχίσω στο ίδιο πνεύμα.
<P>
Χωρίς, λοιπόν, να προδικάζεται το αποτέλεσμα της διαδικασίας αξιολόγησης από ομοτίμους και η μετέπειτα εσωτερική διαβούλευση της Επιτροπής, η Επιτροπή σκοπεύει, στο παρόν στάδιο, να υποβάλει στην αρμόδια ρυθμιστική επιτροπή σχέδιο μέτρου εφαρμογής, το οποίο θα περιλαμβάνει συμβατικές τιμές τόσο για την ασφαλτούχο άμμο όσο και για τον πετρελαιοφόρο σχιστόλιθο, καθώς και για άλλα μη συμβατικά καύσιμα, όπως η παραγωγή υγρών καυσίμων από άνθρακα και από φυσικό αέριο.
<P>
Στο σχέδιο μέτρου εφαρμογής προβλέπεται επίσης η δήλωση της Επιτροπής ότι θα εξετάσει την ένταση των εκπομπών αερίου του θερμοκηπίου άλλων κατηγοριών πρώτων υλών με υψηλές εκπομπές αερίων του θερμοκηπίου, και, εφόσον υπάρξουν επιστημονικές διασφαλίσεις, το μέτρο εφαρμογής θα τροποποιηθεί μέσω της προσθήκης νέων κατηγοριών πρώτων υλών.
<P>
Αυτό αναμένεται να αποτρέψει την εισαγωγή διακρίσεων μέσω του μέτρου, καταδεικνύοντας ότι ο κατάλογος κατηγοριών πρώτων υλών είναι ανοικτός και ότι η Επιτροπή εξετάζει επιμελώς και άλλες κατηγορίες, και είναι, επομένως, διατεθειμένη να επεκτείνει τον κατάλογο όταν συγκεντρωθούν επαρκείς αποδείξεις και στοιχεία για άλλες κατηγορίες.
<P>
Κατά συνέπεια, δεδομένου ότι απαιτούνται μερικές εβδομάδες για τη διαδικασία αξιολόγησης από ομοτίμους και για την επακόλουθη ολοκλήρωση των εσωτερικών διαβουλεύσεων της Επιτροπής, αναμένεται κάποια καθυστέρηση έως ότου καταστεί δυνατή η συζήτηση με τα κράτη μέλη επί του σχεδίου μέτρου εφαρμογής της συνολικής δέσμης μέτρων. Μόλις, όμως, εγκριθεί το μέτρο από τη ρυθμιστική επιτροπή, θα διαβιβασθεί προς έλεγχο στο Ευρωπαϊκό Κοινοβούλιο.
<SPEAKER ID="272" NAME="Horst Schnellhardt" LANGUAGE="DE">
Κύριε Πρόεδρε, θα ήθελα να ευχαριστήσω την κ. McAvan για την υποβολή της παρούσας ερώτησης. " αναθεώρηση της οδηγίας για την ποιότητα των καυσίμων δεν θα υποχρέωνε απλώς τους προμηθευτές καυσίμων να μειώσουν τις εκπομπές αερίων του θερμοκηπίου που παράγονται καθ' όλη τη διάρκεια του κύκλου ζωής των καυσίμων, παραδείγματος χάριν, κατά τη μεταφορά και κατά τη διαδικασία διύλισης, και να μετρούν τη μείωση αυτή, αλλά και να προβούν σε μείωση των εκπομπών ανά μονάδα ενέργειας κατά 1% ετησίως, αρχής γενομένης από το 2011, και κατά 10% συνολικά έως το έτος 2020. Ωστόσο, πιστεύω ότι η μέτρηση της μείωσης των εκπομπών κατά τη διάρκεια του κύκλου ζωής των καυσίμων είναι δυνατή μόνον εφόσον υπάρχουν αντίστοιχες σταθερές τιμές. Οι τιμές αυτές πρέπει επιτέλους να προσδιοριστούν και να δημοσιοποιηθούν.
<P>
Εντούτοις, όταν η κ. McAvan υπέβαλε την ερώτησή της, είχα την αίσθηση ότι θα προτιμούσε τη διακοπή της παραγωγής στον συγκεκριμένο ενεργειακό τομέα. Θα ήθελα να επιστήσω την προσοχή στην απόρριψη της εν λόγω προσέγγισης, διότι τα στοιχεία και τα πορίσματα σχετικά με τις εκπομπές που παράγονται από την εξόρυξη αργού πετρελαίου ή πετρελαίου από ασφαλτούχο άμμο ή σχιστόλιθο ποικίλλουν ευρέως. Μόλις προ μίας ώρας, συνομιλούσα με έναν εκπρόσωπο της βιομηχανίας χημικών, ο οποίος ανέφερε ότι οι δυνατότητες τεχνικής εξέλιξης είναι τόσο μεγάλες ώστε θα μπορούσαν να επιτευχθούν μακράν καλύτερα αποτελέσματα στον εν λόγω τομέα. Θα ήθελα να υπενθυμίσω στο Σώμα ότι μιλούμε διαρκώς για την ανεξαρτησία μας από τις πηγές ενέργειας εκτός των συνόρων της Ευρωπαϊκής Ένωσης. Αυτή η πρώτη ύλη είναι διαθέσιμη εντός των συνόρων της Ευρωπαϊκής Ένωσης· δέον είναι, λοιπόν, να την συμπεριλάβουμε στις συζητήσεις μας. Ωστόσο, όλα αυτά θα αποφέρουν αποτελέσματα μόνον υπό την προϋπόθεση ότι υπάρχουν σταθερές τιμές, οι οποίες πρέπει επίσης να ελέγχονται. Για τον λόγο αυτόν, απευθύνω έκκληση στην Επιτροπή να αναλάβει άμεσα δράση.
<SPEAKER ID="273" NAME="Κρίτων Αρσένης">
εξ ονόματος της ομάδας S&D. - Κύριε Πρόεδρε, κύριε Επίτροπε, πραγματικά συζητάμε ένα πάρα πολύ κρίσιμο ζήτημα: οι εκπομπές από την παραγωγή πετρελαίου από αμμώδη πίσσα είναι τρεις με πέντε φορές περισσότερες σε σχέση με άλλες μεθόδους παραγωγής και αυτός ο πολυπόθητος δείκτης, που θέλουμε να υπάρξει μέσα στην οδηγία, θα μας επιτρέψει να μην επιδοτήσουμε αυτή την καταστροφική μέθοδο παραγωγής.
<P>
Είπατε ότι έχει ολοκληρωθεί η μελέτη. Kαι όμως, παρόλο που έχουμε μελέτη -γιατί είχαμε πει ότι μας έλλειπε η μελέτη για να προχωρήσουμε- θέλουμε τώρα να περάσει αυτή η μελέτη από "peer review". Το ερώτημα είναι, κύριε Επίτροπε, πότε θα ολοκληρωθεί αυτή η διαδικασία. Ποια είναι τα χρονοδιαγράμματα; Πόσο ακόμη θα περιμένουμε μέχρις ότου ελεγχθεί, μέσα από αυτήν τη μεθοδολογία, αυτός ο δείκτης και να μπορέσουμε επιτέλους να τον βάλουμε στη νομοθεσία μας;
<P>
Γιατί, πραγματικά, το πρόβλημα με την αμμώδη πίσσα δεν είναι μόνο οι εκπομπές. Είναι και η καταστροφή μοναδικών δασών, κρίσιμων συμμάχων μας για την αντιμετώπιση της κλιματικής αλλαγής, των αρκτικών δασών του Καναδά. Την ίδια στιγμή καταστρέφουμε τη γη των ιθαγενών στην οποία επιτελείται αυτή η τεράστια καταστροφή και, αν δεν βάλουμε σήμερα τον δείκτη στη νομοθεσία μας, αυτή η καταστροφή θα εξαπλωθεί και σε άλλες χώρες.
<SPEAKER ID="274" NAME="Fiona Hall" LANGUAGE="EN">
Κύριε Πρόεδρε, θα ήθελα να ευχαριστήσω την Επίτροπο κ. Hedegaard για τις μακροχρόνιες προσπάθειές της επί του εν λόγω ζητήματος, καθώς και για την αποψινή θετική της ανακοίνωση. Κυρία Επίτροπε, έχετε συναντηθεί επανειλημμένως με τους βουλευτές του ΕΚ, και εκτιμούμε το γεγονός ότι δεν ευθύνεστε εσείς για το κώλυμα που έχει προκύψει. Εντούτοις, η έλλειψη προόδου είναι ιδιαίτερα απογοητευτική.
<P>
Αρχικά πληροφορηθήκαμε ότι δεν αρκούσε το γεγονός ότι υπήρχαν καμιά δεκαριά μελέτες, οι οποίες καταδείκνυαν όλες ότι η ασφαλτούχος άμμος παρουσίαζε υψηλότερες εκπομπές αερίων του θερμοκηπίου από ό,τι το συμβατικό πετρέλαιο. Ενημερωθήκαμε ότι έπρεπε να διενεργηθεί μια μελέτη που θα χρησιμοποιεί ακριβώς την ίδια μεθοδολογία. Τώρα που έχουμε πλέον στη διάθεσή μας αυτήν τη μελέτη από το Κοινό Κέντρο Ερευνών -και καταδεικνύει την τιμή των 107 g/MJ, η οποία είναι μακράν υψηλότερη της μέσης τιμής των 87,1 g για το αργό πετρέλαιο-, οι πολέμιοι δηλώνουν ότι απαιτείται και η αξιολόγηση από ομοτίμους. Μοιάζει πραγματικά με τεράστια κωλυσιεργία.
<P>
Είναι κρίμα που η άσκηση πιέσεων κατά του καθορισμού ξεχωριστής τιμής για την ασφαλτούχο άμμο προέρχεται σε τόσο μεγάλο βαθμό από μια συγκεκριμένη περιοχή του πλανήτη, διότι δεν πρόκειται σε καμία περίπτωση για εισαγωγή διακρίσεων εις βάρος του Καναδά. Υπάρχουν πολλές άλλες πιθανές τοποθεσίες ασφαλτούχου άμμου, ορισμένες εκ των οποίων, όπως μόλις ακούσαμε, εντός της ΕΕ αυτής καθαυτήν. Το γεγονός ότι οι εν λόγω εναλλακτικές πηγές πετρελαίου προσελκύουν επενδυτικό ενδιαφέρον από ολόκληρο τον πλανήτη εξηγεί ακριβώς τον λόγο για τον οποίο πρέπει να εμμείνουμε στον καθορισμό ξεχωριστής τιμής αερίων του θερμοκηπίου για αυτές. Διαφορετικά, καθώς η ασφαλτούχος άμμος θα καταλαμβάνει ολοένα μεγαλύτερο μερίδιο του ενεργειακού μείγματος, θα βρεθούμε σε μια κατάσταση στην οποία θα συμμορφωνόμαστε μεν θεωρητικά με τον στόχο της μείωσης κατά 6% που περιλαμβάνεται στην οδηγία για την ποιότητα των καυσίμων, αλλά θα παράγουμε, στην πράξη, καύσιμα με ακόμα υψηλότερες εκπομπές από ό,τι σήμερα.
<P>
Θα ήταν εξαιρετικά χρήσιμο, κυρία Επίτροπε, εάν μπορούσατε να διευκρινίσετε στη ΓΔ Εμπορίου -και είμαι βέβαιη ότι το έχετε πράξει- ότι δεν πρόκειται για επίθεση κατά του Καναδά, και ότι, πάνω από όλα, το Κοινοβούλιο θα ήθελε να επιλυθεί αυτό το ζήτημα της συμβατικής τιμής για την ασφαλτούχο άμμο, προκειμένου να διασφαλισθεί η ομαλή μετάβαση προς την εμπορική συμφωνία ΕΕ-Καναδά.
<SPEAKER ID="275" NAME="Satu Hassi" LANGUAGE="FI">
Κύριε Πρόεδρε, κυρία Επίτροπε, κυρίες και κύριοι, στο πλαίσιο της δέσμης μέτρων για το κλίμα, αποφασίσαμε ότι το αποτύπωμα άνθρακα των καυσίμων που χρησιμοποιούνται στον τομέα των μεταφορών θα πρέπει να μειωθεί κατά 6% έως το 2020. Θα ήταν εντελώς αντιφατικό και απερίσκεπτο να εθελοτυφλήσουμε τώρα ενώπιον των πλέον ρυπογόνων καυσίμων, όπως το πετρέλαιο από ασφαλτούχο άμμο, ενθαρρύνοντας ταυτόχρονα την παραγωγή τους σε ολόκληρο τον πλανήτη, για παράδειγμα στον Καναδά και την Αφρική. Είναι πασιφανές ότι πρέπει να διαθέτουμε τις δικές μας συμβατικές τιμές για το αποτύπωμα άνθρακα του πετρελαίου από ασφαλτούχο άμμο και πετρελαιοφόρο σχιστόλιθο. Πρέπει επίσης να διαφοροποιήσουμε το συντομότερο δυνατόν τις άλλες πηγές αργού πετρελαίου.
<P>
Κατά την άποψή μου, η καναδική κυβέρνηση έχει ασκήσει ιδιαίτερα ανάρμοστες πιέσεις στην ΕΕ, και δεν πρέπει να ενδώσουμε. Εάν το αποτύπωμα του Καναδά όσον αφορά το πετρέλαιο από ασφαλτούχο άμμο είναι χαμηλότερο από την τιμή αναφοράς, ο Καναδάς μπορεί να το αποδείξει. Δεν πρέπει να τηρήσουμε για το πετρέλαιο από ορυκτές πηγές την ίδια αρχή με τα βιοκαύσιμα, ήτοι διαφοροποίηση των συμβατικών τιμών συναρτήσει της πηγής των πρώτων υλών;
<SPEAKER ID="276" NAME="Bogusław Sonik" AFFILIATION="PPE">
(PL) Κύριε Πρόεδρε, κυρία Επίτροπε, τα παγκόσμια αποθέματα ασφαλτούχου άμμου είναι εκτενέστατα. Εκτιμάται ότι τα αποθέματα πετρελαίου ασφαλτούχου βάσης είναι υπερδιπλάσια των αποθεμάτων αργού πετρελαίου που εξορύσσεται με συμβατικές μεθόδους. Οι σύγχρονες τεχνολογίες καθιστούν δυνατή την εκμετάλλευση κοιτασμάτων πρώτων υλών σε τοποθεσίες τις οποίες ουδείς μπορούσε να προβλέψει κατά το παρελθόν. Ταυτόχρονα, όμως, εντείνονται και οι απαιτήσεις για την προστασία του περιβάλλοντος, με αποτέλεσμα να δημιουργείται σύγκρουση μεταξύ, αφενός, των περιβαλλοντικών προτύπων και, αφετέρου, της επιδιωκόμενης χρήσης πρώτων υλών και της επιθυμίας εξόρυξής τους με οιοδήποτε κόστος. " κατάσταση αυτή οδηγεί στην υποβάθμιση των γαιών, την αποψίλωση και την εκμετάλλευση των υδάτινων πόρων.
<P>
Οι εταιρείες εξόρυξης πρέπει να υποχρεούνται να επανακαλλιεργούν τη γη που έχουν χρησιμοποιήσει, να καθιστούν δυνατή στο μέλλον την εκ νέου ανάπτυξη των δασών. Οι εταιρείες που αποκομίζουν κέρδη από την επεξεργασία ασφαλτούχου άμμου πρέπει να διαθέτουν μέρος των κερδών αυτών για την προστασία του περιβάλλοντος, παραδείγματος χάριν, υπό τη μορφή παρακαταθήκης. " Ευρωπαϊκή Επιτροπή πρέπει να υποστηρίζει τέτοιου είδους απαιτήσεις και τεχνολογίες για τη μείωση των εκπομπών CO2. " Ευρώπη και ο Καναδάς, άλλωστε, έχουν τόσο ισχυρούς οικονομικούς δεσμούς, ώστε η καναδική βιομηχανία οφείλει, είτε το θέλει είτε όχι, να προσαρμοστεί στις ευρωπαϊκές απαιτήσεις για την προστασία του περιβάλλοντος, προκειμένου να αναπτύξει δραστηριότητα στην ευρωπαϊκή αγορά, για παράδειγμα, στον συγκεκριμένο τομέα.
<SPEAKER ID="277" NAME="Peter Liese" AFFILIATION="PPE">
(DE) Κύριε Πρόεδρε, κυρίες και κύριοι, θα ήθελα να ευχαριστήσω την κ. McAvan που ανέλαβε την πρωτοβουλία στη συγκεκριμένη υπόθεση, καθώς και την κ. Hedegaard που επιλήφθηκε του προβλήματος. Δεν είμαστε ικανοποιημένοι από την ταχύτητα με την οποία εκτυλίσσονται τα πράγματα, αλλά γνωρίζουμε ότι το εν λόγω ζήτημα έχει ανατεθεί στα ικανά χέρια της κ. Hedegaard. Θα θέλαμε να την υποστηρίξουμε κατά τη διάρκεια των συζητήσεων στην Επιτροπή, αλλά και κατά τις συζητήσεις που θα διεξαγάγει με οιοδήποτε άλλο ενεχόμενο μέρος.
<P>
Ο περιβαλλοντικός αντίκτυπος της ασφαλτούχου άμμου είναι σαφής. Έξω από το Κοινοβούλιο υπάρχει μια έκθεση, η οποία καθιστά σαφές το γεγονός ότι, παρά τις αμφοβολίες που διατηρούμε ενδεχομένως έναντι ορισμένων δηλώσεων ή αριθμητικών στοιχείων, καλούμαστε να αντιμετωπίσουμε ένα σοβαρό περιβαλλοντικό πρόβλημα. Αυτό είναι αδιαμφισβήτητο. Δεδομένου ότι έχουμε συζητήσει εκτενέστατα τις επιπτώσεις των βιοκαυσίμων και έχουμε προγραμματίσει ακόμα και τη διενέργεια έμμεσων ερευνών επί ορισμένων τάσεων που παρατηρούνται στον τομέα της καλλιέργειας τροφίμων, πρέπει να εξετάσουμε πολύ πιο σοβαρά αυτό το πρόβλημα, το οποίο είναι, άλλωστε, πρόδηλο. Για τον λόγο αυτόν, πρόκειται για σημαντική πρωτοβουλία.
<P>
Κατά τη διάρκεια της συζήτησης και των προπαρασκευαστικών εργασιών, είχα συνεχώς κατά νου μια πρόταση, η οποία έχει διατυπωθεί επανειλημμένως από τον γερμανό υπουργό Περιβάλλοντος, κ. Norbert Röttgen: έχουμε ήδη επιλέξει την εύκολη λύση όσον αφορά τα ορυκτά καύσιμα. Αυτό καθίσταται σαφές στο πλαίσιο του παρόντος ζητήματος, αλλά και υπό το πρίσμα της έκθεσης που παρουσιάζεται έξω από το Κοινοβούλιο. " εξόρυξη όλων των πρόσθετων κοιτασμάτων των ορυκτών μας καυσίμων συνεπάγεται τεράστιο φόρτο εργασίας και θα δημιουργήσει νέα προβλήματα. Συνεπώς, θα ήθελα να επισημάνω απόψε για άλλη μία φορά ότι είναι προς το συμφέρον μας να εξετάσουμε όλοι επιμελώς το θέμα της ενεργειακής απόδοσης, ιδιαίτερα δε λαμβανομένων υπόψη των γεγονότων των τελευταίων ημερών. Θα ήθελα να ασκήσουμε μεγαλύτερες πιέσεις στην Επιτροπή και τον κ. Oettinger για την παρακολούθηση του στόχου του 20% στον τομέα της ενεργειακής απόδοσης. Ελπίζω ότι η Γενική Διεύθυνση Κινητικότητας και Μεταφορών και ο αρμόδιος Επίτροπος σε θέματα μεταφορών θα κατορθώσουν να προτείνουν συγκεκριμένα μέτρα και να μην περιοριστούν σε κενά λόγια κατά τα προσεχή έτη, και ότι δεν θα περιμένουν μέχρι την επόμενη κοινοβουλευτική περίοδο για να το πράξουν.
<SPEAKER ID="278" NAME="Gerben-Jan Gerbrandy" AFFILIATION="ALDE">
(NL) Κύριε Πρόεδρε, στην πλατεία έξω από το Κοινοβούλιο παρουσιάζεται μια έκθεση φωτογραφίας με θέμα την ασφαλτούχο άμμο στον Καναδά. Μία από τις φωτογραφίες είναι πραγματικά ανατριχιαστική. Βλέπει κανείς όμορφα, παρθένα δάση, και μετά μια έντονη γραμμή που οριοθετεί την αφετηρία μιας μολυσμένης από πετρέλαιο μαύρης λίμνης, συνολικής επιφάνειας 170 τετραγωνικών μέτρων. " εικόνα αυτή κάνει τον θεατή να ανατριχιάσει μέχρι το κόκαλο· σας συνιστώ να επισκεφθείτε όλοι απόψε την εν λόγω έκθεση.
<P>
Το πετρέλαιο από ασφαλτούχο άμμο δεν οδηγεί μόνο σε τεράστια απώλεια της βιοποικιλότητας, αλλά εκπέμπει και εξαιρετικά υψηλά επίπεδα CO2. Κατά την προσωπική μου άποψη, μόνον η βιοποικιλότητα και οι εκπομπές CO2 συνιστούν επαρκείς λόγους για να αντιταχθούμε σθεναρά στην εκμετάλλευση της ασφαλτούχου άμμου στον Καναδά, αλλά και σε άλλες χώρες. Ωστόσο, το λιγότερο που μπορούμε να κάνουμε είναι να συμπεριλάβουμε τη ρυπογόνο τιμή του πετρελαίου από ασφαλτούχο άμμο στην οδηγία για την ποιότητα των καυσίμων.
<P>
Από την ομιλία της κ. Hedegaard που άκουσα, συνάγω το συμπέρασμα ότι αυτό πρόκειται να συμβεί, αλλά ευελπιστώ να αντιταχθεί σθεναρότερα και στην εκμετάλλευση της ασφαλτούχου άμμου στον Καναδά και σε άλλες περιοχές του πλανήτη.
<SPEAKER ID="279" NAME="Silvia-Adriana Ţicău" AFFILIATION="S&amp;D">
(RO) Κύριε Πρόεδρε, σημαντικά αποτελέσματα επί της μείωσης των εκπομπών αερίων του θερμοκηπίου κατά 20% έως το 2020 μπορούν να επιτευχθούν με την πραγματοποίηση επενδύσεων σε μέτρα για την αύξηση της ενεργειακής απόδοσης των κτιρίων και του τομέα των μεταφορών.
<P>
Κατά την περίοδο έγκρισης της οδηγίας για την ποιότητα των καυσίμων, διεξαγάγαμε συζητήσεις ευρέος φάσματος. " αυτοκινητοβιομηχανία θεώρησε τότε ότι η αύξηση του μεριδίου των καυσίμων που παράγονται από βιοκαύσιμα απαιτούσε μεγαλύτερη περίοδο σχεδιασμού και κατασκευής νέων κινητήρων, ικανών να ανταποκριθούν στην αυξημένη πίεση ατμού.
<P>
Παρά ταύτα, το τελικό κείμενο της οδηγίας καθιστά υποχρεωτικές, για αμφότερους τους κατασκευαστές αυτοκινήτων και τους παραγωγούς καυσίμων, τις επενδύσεις στη μείωση των ρυπογόνων εκπομπών και τη βελτίωση της ποιότητας των καυσίμων.
<P>
Φρονώ ότι, ενόψει της μείωσης των ρυπογόνων εκπομπών που παράγονται από τον τομέα των μεταφορών, η Ευρωπαϊκή Ένωση πρέπει να επενδύσει κατά προτεραιότητα στην ανάπτυξη ενός πανευρωπαϊκού ευφυούς δικτύου ηλεκτρικής ενέργειας, το οποίο θα είναι ικανό να δέχεται την ενέργεια που παράγεται σε τοπικό και περιφερειακό επίπεδο από ανανεώσιμες πηγές ενέργειας, και το οποίο θα εντάσσεται στις απαιτούμενες υποδομές για τη χρήση ηλεκτρικών οχημάτων.
<SPEAKER ID="280" NAME="Alajos Mészáros" AFFILIATION="PPE">
(HU) Κύριε Πρόεδρε, κυρία Επίτροπε, οφείλω να δηλώσω ότι η εν λόγω οδηγία εγείρει σοβαρές ανησυχίες εκ μέρους των εταιρειών επεξεργασίας πετρελαίου της κεντρικής και ανατολικής Ευρώπης. Και τούτο όχι επειδή δεν έχει τεθεί ακόμα σε ισχύ, αλλά μάλλον επειδή είμαστε περίεργοι να δούμε τις μεθόδους βάσει των οποίων θα υπολογίζονται οι εκπομπές. Θα χρησιμοποιείται η "πάγια" μέθοδος, η οποία βασίζεται σε έναν ενωσιακό μέσο όρο, ή η "υβριδική" μέθοδος, η οποία θα μετρά τις εκπομπές από τη στιγμή και τον τόπο εξόρυξης; Εάν θα χρησιμοποιείται η τελευταία, οι παραγωγοί που εργάζονται με ρωσικό πετρέλαιο θα κληθούν ουσιαστικά να μειώσουν τις εκπομπές αερίων του θερμοκηπίου που παράγουν κατά 12%, δεδομένου ότι η ρύπανση είναι ήδη υψηλή στον τόπο εξόρυξης.
<P>
Κυρία Επίτροπε, σας απέστειλα σχετική επιστολή τον Ιανουάριο, την οποία συνυπέγραψαν τέσσερις συνάδελφοι βουλευτές, και στην οποία απαντήσατε, αλλά η απάντηση αυτή δεν διασκέδασε πλήρως τις αμφιβολίες μας. Θα ήθελα, λοιπόν, να σας ζητήσω να με διαβεβαιώσετε, ει δυνατόν, ότι η συγκεκριμένη νομοθετική πράξη δεν θα φέρει σε μειονεκτική θέση τις εταιρείες επεξεργασίας πετρελαίου που επεξεργάζονται ρωσικό πετρέλαιο, και δεν θα εισαγάγει, κατά συνέπεια, διακρίσεις εις βάρος των κρατών μελών της κεντρικής και ανατολικής Ευρώπης.
<SPEAKER ID="281" NAME="Seán Kelly" AFFILIATION="PPE">
(GA) Κύριε Πρόεδρε, δεν είμαι μέλος της Επιτροπής Βιομηχανίας, Έρευνας και Ενέργειας (ITRE)· θα έπρεπε να είμαι, θα ήθελα να είμαι και ελπίζω να γίνω μέλος της. Εάν πρόκειται να αποχωρήσει κάποιο μέλος της ή εάν υπάρχουν σκέψεις για την απομάκρυνση κάποιου μέλους, θα ήθελα να με ενημερώσετε, και θα λάβω συναφώς θέση.
<P>
(EN) Πριν από μερικές εβδομάδες, η Επιτροπή δημοσίευσε ένα αρτιότατο έγγραφο για την ενεργειακή απόδοση. Επεσήμανε δε την ανάγκη επιτέλεσης περαιτέρω έργου επί των κτιρίων και των μεταφορών, και συμφωνώ απολύτως εν προκειμένω.
<P>
Όσον αφορά τις μεταφορές, πρέπει να καταβληθούν μακράν περισσότερες προσπάθειες για την επιβολή περιορισμών στους κατασκευαστές οχημάτων, ούτως ώστε να προβούν στην παραγωγή αποδοτικότερων ως προς τα καύσιμα οχημάτων. Πρόκειται για πολύ σημαντικό ζήτημα, και δεν έχουν γίνει αρκετά εν προκειμένω. Είμαι μέλος της αντιπροσωπείας για τις σχέσεις με τον Καναδά, και οι Καναδοί προέβησαν εχθές σε σχετική εισήγηση. Είναι διατεθειμένοι να μας οδηγήσουν στις αντίστοιχες τοποθεσίες και να μας δείξουν τη μεθοδολογία τους, αλλά έως ότου αναπτυχθούν οι κατάλληλες τεχνολογίες, θα πρέπει να επιδεικνύουμε πιο ανοικτό πνεύμα όσον αφορά την ασφαλτούχο άμμο και τον πετρελαιοφόρο σχιστόλιθο.
<SPEAKER ID="283" NAME="Connie Hedegaard" LANGUAGE="EN">
Κύριε Πρόεδρε, καταρχάς θα ήθελα να ευχαριστήσω το Κοινοβούλιο για το σαφέστατο μήνυμα που διατύπωσε εδώ απόψε. Θεωρώ ότι είναι σαφέστατο, και διαποτίζεται από ένα αίσθημα ανυπομονησίας και μια αίσθηση επιτακτικής ανάγκης. Ο κ. Schnellhardt επεσήμανε ότι πρέπει να δράσουμε άμεσα και ο κ. Αρσένης έθεσε συγκεκριμένο ερώτημα σχετικά με το χρονοδιάγραμμα: πότε αναμένεται να ολοκληρωθούν οι εργασίες; Είμαι στην ευχάριστη θέση να δηλώσω ότι μιλούμε πλέον για πολύ σύντομο χρονικό διάστημα. Αναμένεται η αξιολόγηση από ομοτίμους, και μιλούμε εν προκειμένω για κάποιες εβδομάδες, έπεται η διαβίβαση της εν λόγω αξιολόγησης στην Επιτροπή, και ακολουθεί, εν συνεχεία, η διεξαγωγή της εσωτερικής διαδικασίας. Δεν θα λήξει εκεί το ζήτημα, αλλά τουλάχιστον θα μπορέσουμε να προχωρούμε στο επόμενο στάδιο, το οποίο αφορά τα κράτη μέλη.
<P>
Πλησιάζουμε, λοιπόν, στην ολοκλήρωση της διαδικασίας, αλλά, όπως είπε η κ. Hall, δεν πρόκειται σε καμία περίπτωση για πρωτοβουλία που εισάγει διακρίσεις, και πιστεύω ότι αντιλαμβάνεστε όλοι τον λόγο για τον οποίο οφείλουμε να μεριμνήσουμε για την ισχυρή τεκμηρίωσή της. Αυτός ήταν ο στόχος μας, και όλοι γνωρίζουμε τους λόγους που τον υπαγόρευσαν. Ένας από τους λόγους αυτούς έγκειται στο γεγονός ότι δεν συμπεριλαμβανόταν ευθύς εξαρχής στις εργασίες μας, όταν ξεκίνησε αυτή η υπόθεση πριν από αρκετά χρόνια. Τώρα πραγματοποιούμε αυτό το έργο, και είμαστε πλέον σε θέση να το φέρουμε εις πέρας.
<P>
Επιτρέψτε μου να ολοκληρώσω επισημαίνοντας ότι, όσον αφορά την εν λόγω συμβατική τιμή για την ασφαλτούχο άμμο, η συνολική καθυστέρηση ως προς την εφαρμογή της οδηγίας σημαίνει ότι θα μπορούσαμε πλέον να συμπεριλάβουμε τη συμβατική τιμή στον ίδιο γύρο κατά τον οποίο εφαρμόζουμε την οδηγία αυτή καθαυτή. Υπό αυτήν την έννοια, στην περίπτωση της συμβατικής τιμής για την ασφαλτούχο άμμο, θα μπορέσουμε να το πράξουμε ελαφρώς ταχύτερα από ό,τι προέβλεπαν ενδεχομένως ορισμένοι εξ ημών, όταν ξεκίνησε το συγκεκριμένο έργο πριν από εννέα μήνες. Σας ευχαριστώ για αυτό το σαφέστατο μήνυμα. Όπως αντιλαμβάνεστε, ελπίζω, εργαζόμαστε πολύ σκληρά για να φέρουμε εις πέρας το εν λόγω έργο.
<SPEAKER ID="284" NAME="Πρόεδρος">
" συζήτηση έληξε.
<P>
Γραπτές δηλώσεις (άρθρο 149 του Κανονισμού)
<SPEAKER ID="285" NAME="Ioan Enciu" LANGUAGE="EN">
Πέρυσι επισκέφθηκα τις τοποθεσίες ασφαλτούχου άμμου στον Καναδά, και, κατά συνέπεια, αποτελώ "αυτόπτη μάρτυρα" του εν λόγω φαινομένου. Είχα δε την ευκαιρία να συμμετάσχω σε εκτενείς διαβουλεύσεις επί του θέματος με την κυβέρνηση της Αλβέρτα και την ομοσπονδιακή κυβέρνηση του Καναδά. Πριν από τη μετάβασή μου στον Καναδά, οι οργανώσεις "Friends of the Earth Europe", "WWF" και "Transport and Environment" μού έδωσαν κάποιες ερωτήσεις σχετικά με την ασφαλτούχο άμμο, προκειμένου να τις υποβάλω στην κυβέρνηση της Αλβέρτα. Έλαβα απαντήσεις σε όλες αυτές τις ερωτήσεις από την υπουργό διεθνών σχέσεων της Αλβέρτα.
<P>
Πληροφορήθηκα ότι ο Καναδάς δεσμεύεται πλήρως υπέρ της μείωσης των παγκόσμιων εκπομπών αερίων του θερμοκηπίου και της αφαίρεσης του διοξειδίου του άνθρακα από τα ορυκτά καύσιμα, ενώ επισημάνθηκε ότι μελέτες καταδεικνύουν ότι η ένταση των αερίων του θερμοκηπίου του πετρελαίου από ασφαλτούχο άμμο ενδέχεται να είναι ίση ή μικρότερη της έντασης ορισμένων άλλων καυσίμων. Από την άλλη πλευρά, εξακολουθούν να διατυπώνονται ανησυχίες ως προς τη δημόσια υγεία, τη βιοποικιλότητα και την άγρια χλωρίδα και πανίδα της περιοχής.
<P>
Θα ήθελα να παροτρύνω την Επιτροπή να αποστείλει ομάδα εμπειρογνωμόνων στις τοποθεσίες ασφαλτούχου άμμου στον Καναδά για τη διενέργεια ανεξάρτητης ανάλυσης της ασφαλτούχου άμμου, στο πλαίσιο των προτάσεων τροποποίησης της οδηγίας για την ποιότητα των καυσίμων πριν από τον Δεκέμβριο του 2012, με την πιθανή προσθήκη συμπληρωματικών μέτρων για τους προμηθευτές, ενόψει της μείωσης του κύκλου ζωής των αερίων του θερμοκηπίου κατά 2% ανά μονάδα ενέργειας.
<SPEAKER ID="286" NAME="Pavel Poc" LANGUAGE="CS">
Στον Καναδά, βρίσκεται επί σειρά ετών σε εξέλιξη μια αντιδικία μεταξύ των οικολόγων και των επενδυτών, οι οποίοι αδιαφορούν, δυστυχώς, ολοένα και περισσότερο για την προστασία της φύσης καθώς αυξάνονται οι παγκόσμιες τιμές και η ζήτηση πετρελαίου. Οι υπερεθνικές πετρελαϊκές εταιρείες αντιμετωπίζουν την προστασία του περιβάλλοντος απλώς ως δαπάνη που πρέπει να μειωθεί. " αδιαφορία τους δεν αναχαιτίζεται ούτε από την εκ των πραγμάτων γενοκτονία των τοπικών πληθυσμών που εξαρτώνται από το περιβάλλον για τον βιοπορισμό τους. " ανησυχητική αύξηση του αριθμού των καρκινοπαθών στους τοπικούς πληθυσμούς αποτελεί άμεση συνέπεια της απερίσκεπτης εξόρυξης. Έχουμε συνηθίσει να αποτιμούμε τα πάντα με βάση το χρήμα. Στην παγκόσμια έκδοση αυτού του επιτραπέζιου παιχνιδιού Monopoly που ονομάζεται "Οικονομικά", εξετάζουμε μόνο το βραχυπρόθεσμο κέρδος. Δεν λαμβάνουμε υπόψη τι θα κληθούμε να πληρώσουμε τελικά για την περαιτέρω αποψίλωση της εύκρατης ζώνης και τη φυτοκάλυψη ολόκληρων οικοσυστημάτων στο μακράν μεγαλύτερο και σοβαρότερο παιχνίδι της επιβίωσης. Υπό τις τρέχουσες οικονομικές και πολιτικές συνθήκες, θα επέλθει πολύ απλά η εξάντληση των πόρων και η αναμενόμενη περιβαλλοντική καταστροφή. Τα κέρδη είναι πολύ δελεαστικά, και η δίψα για ενέργεια τεράστια. Ποιος θα λάβει τις αποφάσεις; Οι λαοί και οι δημοκρατικά εκλεγμένοι αντιπρόσωποί τους ή οι "έχοντες και κατέχοντες" και οι διευθυντές των πετρελαϊκών εταιρειών; Εάν η Ευρώπη δεν λάβει αποφασιστική στάση έναντι της μη βιώσιμης εξόρυξης ασφαλτούχου άμμου και πετρελαιοφόρου σχιστόλιθου, τότε συμμετέχουμε απλώς σε ένα πολιτικό θέατρο, το οποίο αποδεικνύει πόσο μας ενδιαφέρει το ζήτημα, ενώ στην πραγματικότητα δεν έχουμε ούτε τη βούληση ούτε τη δύναμη να αλλάξουμε την κατάσταση.

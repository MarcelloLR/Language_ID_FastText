<CHAPTER ID="011-01">
1. Φάρμακα προηγμένων θεραπειών (ψηφοφορία) 
<P>
- Έκθεση Mikolášik
<P>
- Πριν από την ψηφοφορία
<SPEAKER ID="124" NAME="Miroslav Mikolášik " AFFILIATION="PPE-DE">
εισηγητής. - (EN) Κύριε Πρόεδρε, ως εισηγητής, θέλω με αυτή την ευκαιρία να κάνω μια διευκρίνιση στην εισαγωγή αυτής της έκθεσης.
<P>
Θέλω να καταδικάσω και να εκφράσω την έντονη αντίθεσή μου στη συμπεριφορά ορισμένων από τους συναδέλφους σκιώδεις εισηγητές, οι οποίοι, παρακάμπτοντας τον εισηγητή και παρουσιάζοντας το τμήμα 1 ως συμβιβασμό με το Συμβούλιο, υπονομεύουν τον ρόλο του Κοινοβουλίου.
<P>
Υπάρχουν οκτώ πολιτικές ομάδες σε αυτό το Σώμα, αλλά μόνο τρεις Ομάδες -οι PSE, ALDE και GUE/NGL- συμφώνησαν σε αυτές τις περισσότερες από 70 τροπολογίες. Δεν ενημερωθήκαμε από το Συμβούλιο ότι η COREPER δέχθηκε αυτό το πακέτο. Σας καλώ λοιπόν να ψηφίσετε την απόρριψη του τμήματος 1 και να υποστηρίξετε το τμήμα 2, το οποίο είναι αποτέλεσμα του έργου που επιτέλεσαν οι κοινοβουλευτικές επιτροπές.
<P>
Ωστόσο, θέλω συγχρόνως να δηλώσω με σαφήνεια ότι θα ακούσω τη φωνή αυτού του Σώματος και ότι ως κύριος εισηγητής θα παράσχω την αποφασιστική υποστήριξή μου σε αυτή την πρόταση.
<SPEAKER ID="125" NAME="Dagmar Roth-Behrendt" AFFILIATION="PSE">
(EN) Κύριε Πρόεδρε, θέλω απλώς να τονίσω ότι εγώ προσωπικά, και τα μέλη κάποιων άλλων πολιτικών ομάδων, χρησιμοποιήσαμε το δημοκρατικό μας δικαίωμα για να καταθέσουμε τροπολογίες εγκαίρως. Θέλω να επισημάνω ότι όλες οι τροπολογίες στο τμήμα 1 αντανακλούν τις ψηφοφορίες στην επιτροπή και είναι ευθυγραμμισμένες με μια συμφωνία που επετεύχθη σε έναν τεχνικό τριμερή διάλογο με τον εισηγητή, ο οποίος κατόπιν αποφάσισε να μην συνεχίσει αυτόν τον τριμερή διάλογο. Δεν υπερβήκαμε τις αρμοδιότητές μας σε κανένα από αυτά τα σημεία και προτείνω να προχωρήσουμε στην ψηφοφορία. Πάντα σέβομαι τις δημοκρατικές διαδικασίες που εφαρμόζονται εδώ.
<P>
(Χειροκροτήματα)
<P>
- Πριν από την ψηφοφορία επί της τροπολογίας 66
<SPEAKER ID="481" NAME="Hartmut Nassauer" AFFILIATION="PPE-DE">
(DE) Κύριε Πρόεδρε, είμαι της γνώμης ότι η τροπολογία 66 δεν συμπεριλαμβάνεται στον συμβιβασμό και θα σας ήμουν ευγνώμων αν διεξαγάγαμε συμπληρωματική ψηφοφορία γι' αυτό.
<SPEAKER ID="482" NAME="Πρόεδρος">
Σύμφωνα με την ανάλυση που πραγματοποιήθηκε, η τροπολογία 66 καλύπτεται από την τροπολογία 127, η οποία αφορά τις εξαιρέσεις για τα νοσοκομεία. Κατά συνέπεια, πιστεύουμε ότι έγινε ψηφοφορία επ' αυτού του θέματος.
<SPEAKER ID="483" NAME="Alejo Vidal-Quadras" AFFILIATION="PPE-DE">
(ES) Κύριε Πρόεδρε, προκειμένου να διασφαλιστεί η σωστή εξέλιξη της ψηφοφορίας, σας ζητώ, όταν ανακοινώσετε την έναρξη της ονομαστικής ψηφοφορίας, να αφήσετε λίγο περισσότερο χρόνο πριν τη λήξετε, διότι ορισμένοι βουλευτές δυσκολεύονται να ακολουθήσουν τον γρήγορο ρυθμό σας.
<P>
(Χειροκροτήματα)
<P>
Επομένως, αφήστε παρακαλώ λίγα παραπάνω δευτερόλεπτα μεταξύ της έναρξης και της λήξης της ψηφοφορίας. Σας ευχαριστώ πολύ!
<P>
- Πριν από την ψηφοφορία επί της τροποποιηθείσας πρότασης της Επιτροπής
<SPEAKER ID="485" NAME="Miroslav Mikolášik " AFFILIATION="PPE-DE">
εισηγητής. - (FR) Κύριε Πρόεδρε, σύμφωνα με τον κατάλογο των ψηφοφοριών που έχω, θα έπρεπε επίσης να ψηφίσουμε επί των τροπολογιών 24, 35, 44, 45, 61, 62 σε δύο μέρη και επί της τροπολογίας 66, πράγμα που δεν κάναμε. Ζητώ, λοιπόν, να τις θέσετε σε ψηφοφορία, παρακαλώ.
<SPEAKER ID="486" NAME="Πρόεδρος">
Αυτές οι τροπολογίες, κύριε Mikolášik, καλύφθηκαν από την πρώτη δέσμη.

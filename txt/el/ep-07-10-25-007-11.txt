<CHAPTER ID="007-11">
11. Οι σχέσεις μεταξύ της Ευρωπαϊκής Ένωσης και της Σερβίας (ψηφοφορία) 
<P>
- Έκθεση Kacin
<P>
- Πριν από την ψηφοφορία επί της τροπολογίας 8
<SPEAKER ID="099" NAME="Doris Pack" AFFILIATION="PPE-DE">
(DE) Κύριε Πρόεδρε, ήθελα να πω δυο λόγια επί της τροπολογίας αυτής. Εκεί έπρεπε να κάνουμε μια διόρθωση, και ζητώ από τον κ. Schöpflin και τους άλλους βουλευτές να ψηφίσουν υπέρ, επειδή στο αρχικό κείμενο υπήρχε λάθος. Το 1992 είναι το λανθασμένο έτος. Θα διατηρούσαμε αυτό το λάθος στη σύσταση αν δεν ψηφίζαμε υπέρ της τροπολογίας Kacin. Ας ψηφίσουμε παρακαλώ υπέρ της τροπολογίας αυτής.
<P>
- Πριν από την ψηφοφορία επί της τροπολογίας 29
<SPEAKER ID="101" NAME="Jelko Kacin  " AFFILIATION="ALDE">
εισηγτής. - (EN) Κύριε Πρόεδρε, έχω μια προφορική τροπολογία για την παράγραφο 29, καθώς υπάρχει κάτι που πρέπει να διαγραφεί. Στην αγγλική έκδοση οι λέξεις "αμφότερες οι οντότητες" πρέπει να διαγραφούν. Ειδάλλως, η ψηφοφορία κατά τμήματα δεν θα έχει νόημα.
<P>
Αυτό συμφωνήθηκε από την Ομάδα PPE-DE.
<P>
(Το Σώμα εγκρίνει την προφορική τροποποίηση.)
<P>
- Μετά την τροπολογία
<SPEAKER ID="103" NAME="Gerard Batten" AFFILIATION="IND/DEM">
(EN) Κύριε Πρόεδρε, επί διαδικαστικού ζητήματος, λαμβάνω τον λόγο με βάση το άρθρο 166, που αναφέρει ότι ο βουλευτής πρέπει πρώτα να μνημονεύσει το άρθρο του Κανονισμού στο οποίο αναφέρεται. Εγώ αναφέρομαι σε αυτό.
<P>
Αντιλαμβάνομαι ότι διακόψατε τον κ. Martin προτού μπορέσει να ολοκληρώσει αυτό που ήθελε να πει. Έκανε ένα σχόλιο σχετικά με τη χθεσινή ημέρα.
<P>
Χτες ο κ. Schulz έκανε μια μακροσκελή πολιτική δήλωση, χωρίς να αναφερθεί στο άρθρο με βάση το οποίο μιλούσε. Αυτό επετράπη από τον Πρόεδρο, ενώ από τον κ. Martin αφαιρέθηκε ο λόγος.
<P>
Πιστεύω ότι εδώ υπάρχει μεροληψία και δύο σταθμά, όπου σε εκείνους που τάσσονται υπέρ της ΕΕ επιτρέπεται να λένε αυτό που θέλουν, ενώ από εκείνους που δεν τάσσονται υπέρ αφαιρείται ο λόγος.
<P>
Θα μπορούσαμε να έχουμε μια ισότιμη εφαρμογή του Κανονισμού, παρακαλώ;
<P>
(Χειροκροτήματα από τη δεξιά πτέρυγα)
<SPEAKER ID="104" NAME="Πρόεδρος">
Σήμερα προεδρεύω της συνεδρίασης, και πάντοτε προσπαθώ να εφαρμόζω τον Κανονισμό σύμφωνα με αυτά που αυτός ορίζει.

<CHAPTER ID="007-04">
4. Ειδικό πρόγραμμα «Αστική δικαιοσύνη» (2007-2013) (ψηφοφορία) 
<P>
- Έκθεση Segelström
<P>
- Πριν από την ψηφοφορία
<SPEAKER ID="106" NAME="Charlie McCreevy">
Μέλος της Επιτροπής. (EN) Κύριε Πρόεδρε, η Επιτροπή θα ήθελε να κάνει την ακόλουθη δήλωση πριν από την ψηφοφορία.
<P>
"" Επιτροπή ευελπιστεί ότι θα καταστεί δυνατό σήμερα να εξευρεθεί μια συμβιβαστική λύση αποδεκτή από όλα τα θεσμικά όργανα λόγω της σημασίας της έγκρισης ενός χρηματοδοτικού προγράμματος για την αστική δικαιοσύνη το συντομότερο δυνατόν. Έχουμε ήδη καθυστερήσει. Εάν δεν βρεθεί σήμερα μια αποδεκτή λύση, είναι σαφές ότι το πρόγραμμα για την αστική δικαιοσύνη δεν θα εγκριθεί έγκαιρα ώστε να υλοποιηθεί το 2007, γεγονός που θα έχει πολύ αρνητικές επιπτώσεις.
<P>
Χωρίς αυτό το χρηματοδοτικό πρόγραμμα, η Επιτροπή δεν θα είναι σε θέση να στηρίξει ενώσεις ή άλλους παράγοντες της κοινωνίας των πολιτών, ή τις μελέτες και τα σχέδια που είναι θεμελιώδη για την ανάπτυξη των πολιτικών αστικής δικαιοσύνης.
<P>
" Επιτροπή θα μπορούσε να στηρίξει τη συμβιβαστική λύση που παρατίθεται στην τροπολογία 2, η οποία προσθέτει μια αιτιολογική σκέψη στην κοινή θέση του Συμβουλίου που καθορίζει το δικαίωμα του Κοινοβουλίου να ενημερώνεται σύμφωνα με το άρθρο 7 παράγραφος 3 της απόφασης 1999/468/ΕΚ και, ειδικότερα, να λαμβάνει το σχέδιο ετήσιου προγράμματος σχετικά με το χρηματοδοτικό πρόγραμμα για την αστική δικαιοσύνη όταν αυτό υποβάλλεται στην επιτροπή διαχείρισης. Το Κοινοβούλιο θα πρέπει να λαμβάνει επίσης τα αποτελέσματα της ψηφοφορίας και τα συνοπτικά πρακτικά της συνεδρίασης της επιτροπής διαχείρισης.
<P>
" Επιτροπή, επιπλέον, επιβεβαιώνει τη δέσμευσή της να διαβιβάζει άμεσα στον πρόεδρο της αρμόδιας κοινοβουλευτικής επιτροπής -Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων- το σχέδιο ετήσιου προγράμματος, και να ενημερώνει το Κοινοβούλιο χωρίς καθυστέρηση σχετικά με οποιαδήποτε τροποποίηση σε αυτό.
<P>
Τέλος, η Επιτροπή επιβεβαιώνει, όπως δηλώθηκε σθεναρά στις επιστολές που απηύθυνε ο Αντιπρόεδρος Frattini στην Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων, τη διαθεσιμότητά της να παρίσταται στη συνεδρίαση της αρμόδιας κοινοβουλευτικής επιτροπής κατόπιν αιτήματός της, προκειμένου να παράσχει στα μέλη της όλες τις απαραίτητες πληροφορίες σχετικά με το σχέδιο ετήσιου προγράμματος".

<CHAPTER ID="005">
Δήλωση της Προεδρίας
<P>

<SPEAKER ID="078" NAME="Elizabeth Lynne" AFFILIATION="ALDE">
(EN) Κύριε Πρόεδρε, θέλω απλά να ανακοινώσω ότι η γραπτή δήλωση αριθ. 0054/2009 σχετικά με τη μεταφορά αλόγων για σφαγή στην Ευρωπαϊκή Ένωση έχει συγκεντρώσει τον απαιτούμενο αριθμό υπογραφών. Μπορώ να ευχαριστήσω όλους όσους την υπέγραψαν. Είναι εξαιρετικά νέα για μας.
<P>

<SPEAKER ID="079" NAME="Πρόεδρος">
Αγαπητοί συνάδελφοι, σήμερα είναι η 20ή επέτειος της απελευθέρωσης του Nelson Mandela από τη φυλακή στη Νότιο Αφρική μετά την έκτιση 27 ετών από μια ισόβια ποινή που του επιβλήθηκε από το καθεστώς το 1984.
<P>
(Χειροκροτήματα)
<P>
Όπως ίσως γνωρίζετε , ο κ. Mandela ήταν ο πρώτος βραβευθείς με το βραβείο Ζαχάρωφ όταν το Κοινοβούλιο θέσπισε αυτό το βραβείο το 1988.
<P>
Μνημονεύοντας αυτήν την 20 επέτειο της απελευθέρωσης του Nelson Mandela από τη φυλακή, ο Jerzy Buzek, ο Πρόεδρος του Ευρωπαϊκού Κοινοβουλίου, είπε: "Ο Nelson Mandela αποτελεί μια έμπνευση και παραμένει στην καρδιά και στο μυαλό τόσων πολλών ανθρώπων σε όλη την Ευρώπη, την Αφρική και όλο τον κόσμο. Το όνομα του Nelson Mandela θα συνδέεται πάντα με τον αγώνα για ελευθερία, δικαιοσύνη και δημοκρατία. " γενναιότητα που επέδειξε απαιτώντας ακεραιότητα στη δημοκρατική ζωή, τα ανθρώπινα δικαιώματα και τη συμφιλίωση σε σχέση με αντιπάλους του παρελθόντος έχει θέσει για μας τα υψηλότερα πρότυπα που πρέπει να ακολουθήσουμε και να επιδιώξουμε.
<P>
(Χειροκροτήματα)
<P>
Ο συνεχής αγώνας και το φιλανθρωπικό έργο του Nelson Mandela για την καταπολέμηση του HIV/AIDS σημαίνει ότι παραμένει μια αχτίδα ελπίδας για εκατομμύρια ανθρώπους σε όλο τον κόσμο.
<P>
Είκοσι χρόνια μετά, υποστηρίζουμε το μήνυμα του Nelson Mandela ότι: "είναι στο χέρι μας".
<SPEAKER ID="080" NAME="Michael Cashman (S&amp;D">
), πρόεδρος της αντιπροσωπείας για τις σχέσεις με την Νότια Αφρική. - (EN) Κύριε Πρόεδρε, θα είμαι πολύ σύντομος επειδή δεν θέλω να καθυστερήσω το Κοινοβούλιο.
<P>
Όπως είπατε πολύ σωστά, πριν από 20 χρόνια ο Nelson Mandela απελευθερώθηκε από τη φυλακή αφού εξέτισε 27 έτη πολιτικής κάθειρξης. Ο κόσμος παρακολουθούσε καθώς διένυε την τελική ευθεία στον δρόμο του προς την ελευθερία. Ήταν μία ημέρα που άλλαξε τη Νότια Αφρική και, πιθανότατα, άλλαξε τον κόσμο. Ο Mandela ίδρυσε μια σύγχρονη νέα Νότια Αφρική. Το γεγονός ότι το έκανε χωρίς οργή, μνησικακία ή πικρία αποδεικνύει ότι είναι μια πολιτική προσωπικότητα που υπερέχει από πολλούς άλλους. Είναι, πιστεύω, ένα ζωντανό παράδειγμα ότι είτε είμαστε αιχμάλωτοι της ιστορίας μας είτε η ιστορία αυτή μας απελευθερώνει. Με την απελευθέρωσή του, ελευθέρωσε μια χώρα, έστειλε το απαρτχάιντ στο χρονοντούλαπο της ιστορίας και οδήγησε την Νότια Αφρική σε μια πολυφυλετική δημοκρατία. Τον χαιρετίζουμε.
<P>
(Χειροκροτήματα)

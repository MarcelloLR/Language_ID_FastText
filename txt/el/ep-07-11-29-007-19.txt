<CHAPTER ID="007-19">
19. Κατάλοιπα φυτοφαρμάκων μέσα ή πάνω στα τρόφιμα και τις ζωοτροφές (εκτελεστικές αρμοδιότητες της Επιτροπής) (ψηφοφορία) 
<P>
- Έκθεση: Robert Sturdy
<P>
- Πριν από την ψηφοφορία
<SPEAKER ID="108" NAME="Siim Kallas">
Αντιπρόεδρος της Επιτροπής. - Κύριε Πρόεδρε, η Επιτροπή επιθυμεί να ευχαριστήσει το Ευρωπαϊκό Κοινοβούλιο για την εποικοδομητική υποστήριξη και επικροτεί τον θετικό συμβιβασμό που επιτεύχθηκε. Ως μέρος του εν λόγω συμβιβασμού, " Επιτροπή συμφώνησε να προβεί στην ακόλουθη δήλωση:
<P>
"Τα συνήθη χρονικά όρια της κανονιστικής διαδικασίας με έλεγχο ορίζονται στο άρθρο 5α παράγραφος 3 και 4 της απόφασης 1999/468/ΕΚ. " παρέκκλιση από τα άρθρα 3 και 4 προβλέπεται μόνο σε εξαιρετικές περιπτώσεις δεόντως αιτιολογημένες. Ο στόχος περιορισμού των συνήθων χρονικών ορίων της κανονιστικής διαδικασίας με έλεγχο, που περιλαμβάνεται στην πρόταση κανονισμού του Ευρωπαϊκού Κοινοβουλίου και του Συμβουλίου για την τροποποίηση του κανονισμού (ΕΚ) αριθ. 396/2005 για τα ανώτατα όρια καταλοίπων φυτοφαρμάκων μέσα ή πάνω στα τρόφιμα και τις ζωοτροφές φυτικής και ζωικής προέλευσης όσον αφορά τις εκτελεστικές αρμοδιότητες που ανατίθενται στην Επιτροπή, είναι η ολοκλήρωση της διαδικασίας από την εφαρμογή της για ένα ανώτατο όριο καταλοίπων έως την έγκρισή της εντός, κατά το μέγιστο, ενός έτους. Οι παραπάνω προσαρμογές είναι αναγκαίες για τη διασφάλιση της συνοχής με την προτεινόμενη προθεσμία ενός έτους για την έγκριση φυτοπροστατευτικών προϊόντων που περιλαμβάνεται στην πρόταση κανονισμού του Ευρωπαϊκού Κοινοβουλίου και του Συμβουλίου σχετικά με τη διάθεση στην αγορά φυτοπροστατευτικών προϊόντων.
<P>
" Ευρωπαϊκή Επιτροπή θα εξετάσει τη σκοπιμότητα του περιορισμού των χρονικών ορίων βάσει της κανονιστικής διαδικασίας με έλεγχο έπειτα από δύο έτη πείρας με τη διαδικασία αδειοδότησης της πρότασης κανονισμού του Ευρωπαϊκού Κοινοβουλίου και του Συμβουλίου σχετικά με τη διάθεση στην αγορά φυτοπροστατευτικών προϊόντων, λαμβάνοντας υπόψη την πείρα που αποκτήθηκε από την εφαρμογή των εν λόγω διαδικασιών στο Ευρωπαϊκό Κοινοβούλιο και το Συμβούλιο.

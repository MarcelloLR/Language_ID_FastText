<CHAPTER ID="017">
Αιτιολογήσεις ψήφου
<P>
Γραπτές αιτιολογήσεις ψήφου
<SPEAKER ID="977" NAME="Jean-Pierre Audy  " LANGUAGE="FR">
Ψήφισα υπέρ του ψηφίσματος του Ευρωπαϊκού Κοινοβουλίου που εγκρίνει τον διορισμό του κ. Algirdas Šemeta ως Επιτρόπου. Ωστόσο, έχω αμφιβολίες για τις νομικές πτυχές της απόφασης αυτής. Για την ακρίβεια, σύμφωνα με το άρθρο 215, παράγραφος 3 της Συνθήκης για την ίδρυση της Ευρωπαϊκής Κοινότητας, που ορίζει τους κανόνες που ισχύουν σε περίπτωση παραίτησης ενός Επιτρόπου, το Συμβούλιο είναι εκείνο που, βάσει ειδικής πλειοψηφίας, διορίζει τον αντικαταστάτη Επίτροπο. Όπως το αντιλαμβάνομαι εγώ, το Ευρωπαϊκό Κοινοβούλιο δεν διαθέτει καμία αρμοδιότητα στη συγκεκριμένη περίπτωση, και ο Κανονισμός του, ο οποίος στην παράγραφο 2, εδάφιο 2 του Παραρτήματος XVII αυτού ορίζει μυστική ψηφοφορία, δεν συνάδει με τη Συνθήκη. " εν λόγω διάταξη του Κανονισμού έχει ασφαλώς πολύ μεγάλη σημασία για το Ευρωπαϊκό Κοινοβούλιο, αλλά δεν ισχύει για την περίπτωση ορθού διορισμού Επιτρόπου. Το άρθρο 214, παράγραφος 2 της Συνθήκης ΕΚ, το οποίο παραδόξως αναφέρεται ως η νομική βάση του ψηφίσματος, δεν αφορά τον διορισμό Επιτρόπου σε περίπτωση παραίτησης, αλλά την ψηφοφορία για την έγκριση ολόκληρου του σώματος της Επιτροπής. Επίσης, είναι παράξενο το γεγονός ότι το ψήφισμα αυτό εγκρίθηκε με βάση το άρθρο 106, παράγραφος 4 του Κανονισμού, που αφορά την εκλογή της Επιτροπής στο σύνολό της και όχι την αντικατάσταση ενός Επιτρόπου.
<SPEAKER ID="038" NAME="Rareş-Lucian Niculescu  " LANGUAGE="RO">
Ψήφισα υπέρ του κ. Šemeta, τον οποίο θα ήθελα να συγχαρώ για τον διορισμό του και να του ευχηθώ κάθε επιτυχία. Ωστόσο, δεν μπορώ να μην εκφράσω τις ανησυχίες μου -για μία ακόμα φορά, διότι το έκανα και στο πλαίσιο της Επιτροπής Γεωργίας και Ανάπτυξης της Υπαίθρου- σχετικά με την πρότασή του μέρος των πόρων που απαιτούνται για τη χρηματοδότηση του ευρωπαϊκού σχεδίου για την ανάκαμψη της οικονομίας να ληφθούν μέσω μείωσης των πόρων που προορίζονται για άμεσες ενισχύσεις στον γεωργικό τομέα. Ελπίζω να πρόκειται για απλή παρεξήγηση και να μην εφαρμοσθεί ένα τέτοιο μέτρο, που θα είναι αδύνατο να γίνει αποδεκτό.
<SPEAKER ID="040" NAME="Jean-Pierre Audy  " LANGUAGE="FR">
Ψήφισα υπέρ του ψηφίσματος του Ευρωπαϊκού Κοινοβουλίου που εγκρίνει τον διορισμό του κ. Paweł Samecki ως Επιτρόπου. Ωστόσο, έχω αμφιβολίες για τις νομικές πτυχές της απόφασης αυτής. Για την ακρίβεια, σύμφωνα με το άρθρο 215, παράγραφος 3 της Συνθήκης για την ίδρυση της Ευρωπαϊκής Κοινότητας, που ορίζει τους κανόνες που ισχύουν σε περίπτωση παραίτησης ενός Επιτρόπου, το Συμβούλιο είναι εκείνο που, βάσει ειδικής πλειοψηφίας, διορίζει τον αντικαταστάτη Επίτροπο. Όπως το αντιλαμβάνομαι εγώ, το Ευρωπαϊκό Κοινοβούλιο δεν διαθέτει καμία αρμοδιότητα στη συγκεκριμένη περίπτωση, και ο Κανονισμός του, ο οποίος στην παράγραφο 2, εδάφιο 2 του Παραρτήματος XVII αυτού ορίζει μυστική ψηφοφορία, δεν συνάδει με τη Συνθήκη. " εν λόγω διάταξη του Κανονισμού έχει ασφαλώς πολύ μεγάλη σημασία για το Ευρωπαϊκό Κοινοβούλιο, αλλά δεν ισχύει για την περίπτωση ορθού διορισμού Επιτρόπου. Το άρθρο 214, παράγραφος 2 της Συνθήκης ΕΚ, το οποίο παραδόξως αναφέρεται ως νομική βάση του ψηφίσματος, δεν αφορά τον διορισμό Επιτρόπου σε περίπτωση παραίτησης, αλλά την ψηφοφορία για την έγκριση ολόκληρου του σώματος της Επιτροπής. Επίσης, είναι παράξενο το γεγονός ότι το ψήφισμα αυτό εγκρίθηκε με βάση το άρθρο 106, παράγραφος 4 του Κανονισμού, που αφορά την εκλογή της Επιτροπής στο σύνολό της και όχι την αντικατάσταση ενός Επιτρόπου..
<SPEAKER ID="042" NAME="Jean-Pierre Audy  " LANGUAGE="FR">
Ψήφισα υπέρ του ψηφίσματος του Ευρωπαϊκού Κοινοβουλίου που εγκρίνει τον διορισμό του κ. Karel De Gucht ως Επιτρόπου. Ωστόσο, έχω αμφιβολίες για τις νομικές πτυχές της απόφασης αυτής. Για την ακρίβεια, σύμφωνα με το άρθρο 215, παράγραφος 3 της Συνθήκης για την ίδρυση της Ευρωπαϊκής Κοινότητας, που ορίζει τους κανόνες που ισχύουν σε περίπτωση παραίτησης Επιτρόπου, το Συμβούλιο είναι εκείνο που, βάσει ειδικής πλειοψηφίας, διορίζει τον αντικαταστάτη Επίτροπο. Όπως το αντιλαμβάνομαι εγώ, το Ευρωπαϊκό Κοινοβούλιο δεν διαθέτει καμία αρμοδιότητα στη συγκεκριμένη περίπτωση, και ο Κανονισμός του, ο οποίος στην παράγραφο 2, εδάφιο 2 του Παραρτήματος XVII αυτού ορίζει μυστική ψηφοφορία, δεν συνάδει με τη Συνθήκη. " εν λόγω διάταξη του Κανονισμού έχει ασφαλώς πολύ μεγάλη σημασία για το Ευρωπαϊκό Κοινοβούλιο, αλλά δεν ισχύει για την περίπτωση ορθού διορισμού Επιτρόπου. Το άρθρο 214, παράγραφος 2 της Συνθήκης ΕΚ, το οποίο παραδόξως αναφέρεται ως νομική βάση του ψηφίσματος, δεν αφορά τον διορισμό Επιτρόπου σε περίπτωση παραίτησης, αλλά την ψηφοφορία για την έγκριση ολόκληρου του σώματος της Επιτροπής. Επίσης, είναι παράξενο το γεγονός ότι το ψήφισμα αυτό εγκρίθηκε με βάση το άρθρο 106, παράγραφος 4 του Κανονισμού, που αφορά την εκλογή της Επιτροπής στο σύνολό της και όχι την αντικατάσταση ενός Επιτρόπου..

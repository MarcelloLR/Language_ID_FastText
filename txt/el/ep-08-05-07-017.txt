<CHAPTER ID="017">
Οικονομικές και εμπορικές σχέσεις με τις χώρες της νοτιοανατολικής Ασίας (ASEAN) (συζήτηση)
<SPEAKER ID="217" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Glyn Ford, εξ ονόματος της Επιτροπής Διεθνούς Εμπορίου, σχετικά με τις εμπορικές και οικονομικές σχέσεις με τον Σύνδεσμο των Κρατών της Νοτιοανατολικής Ασίας (ASEAN).
<SPEAKER ID="218" NAME="Glyn Ford">
εισηγητής. - (EN) Κύριε Πρόεδρε, θέλω καταρχάς να ευχαριστήσω τον κ. Επίτροπο και τους συνεργάτες του, το προσωπικό της αρμόδιας κοινοβουλευτικής επιτροπής, καθώς και το προσωπικό της πολιτικής μου ομάδας και τους συνεργάτες μου για τις προσπάθειες που κατέβαλαν για την εκπόνηση αυτής της έκθεσης. Ευχαριστώ επίσης τους σκιώδεις εισηγητές των μεγάλων πολιτικών ομάδων οι οποίοι, σε πνεύμα συνεργασίας, έδωσαν στην έκθεση τη σημερινή της μορφή. Αναλαμβάνω πλήρως την ευθύνη της έκθεσης, όμως όλοι οι προαναφερθέντες έχουν αφήσει με ευκρίνεια τα πολιτικά τους ίχνη σε όλες τις σελίδες της.
<P>
Κατά μία έννοια επιθυμούμε αυτή η διαπραγμάτευση μεταξύ της ΕΕ και του ASEAN να ήταν περιττή. " προτεραιότητα της επιτροπής μου είναι σαφής: επιθυμούμε την επιτυχή ολοκλήρωση του αναπτυξιακού γύρου της Ντόχα, ο οποίος φαίνεται δυστυχώς αυτή την περίοδο να βυθίζεται στη μαύρη τρύπα των προεδρικών επιλογών και εκλογών στις "ΠΑ.
<P>
Ευελπιστούμε ότι θα μπορέσει να ξεκινήσει και πάλι σχετικά ανεπηρέαστος σε έξη ή δώδεκα μήνες μετά την ανάληψη των προεδρικών καθηκόντων από την κ. Clinton, τον κ. McCain ή τον κ. Obama, όταν οι "ΠΑ αποκτήσουν επιτέλους νέο εκπρόσωπο για εμπορικά θέματα για τη συνέχιση του διαλόγου. Εν τω μεταξύ, όμως, φαίνεται ότι θα διεξαγάγουμε διαπραγματεύσεις με την Κορέα, για τις οποίες εισηγητής του Κοινοβουλίου ήταν ο συνάδελφός μου David Martin, με τον ASEAN και με την Ινδία για τη σύναψη διμερών συμφωνιών ελευθέρων συναλλαγών με την ΕΕ.
<P>
" εντολή του Συμβουλίου για την έναρξη συνομιλιών με τον ASEAN, τον πέμπτο κατά σειρά μεγέθους εμπορικό εταίρο της ΕΕ, κάλυπτε μόνο επτά από τα δέκα μέλη του Συνδέσμου των Κρατών της Νοτιοανατολικής Ασίας, μιας και ο ASEAN καλύπτει μια εξαιρετικά ποικιλόμορφη περιοχή στην οποία υπάρχουν οικονομίες με ΑΕγχΠ αντίστοιχο ορισμένων κρατών μελών της Ευρωπαϊκής Ένωσης αλλά και τρεις λιγότερο ανεπτυγμένες χώρες, δύο εκ των οποίων επωφελούνται των διατάξεων της συμφωνίας "όλα εκτός όπλων" ενώ η άλλη είναι το κράτος παρίας της Βιρμανίας, για την οποία γίνεται τόσος πολύς λόγος τελευταία.
<P>
Είναι σαφές ότι μια συμφωνία ελευθέρων συναλλαγών είναι δυνητικά ωφέλιμη και για τις δύο πλευρές, αυξάνοντας τη ροή εμπορευμάτων και υπηρεσιών, ενώ μπορεί επίσης να ενισχύσει την καινοτομία και να προωθήσει την οικονομική μεγέθυνση.
<P>
Χαιρετίζουμε την υπογραφή της Χάρτας του ASEAN στις 20 Νοεμβρίου του περασμένου έτους, στο πλαίσιο της 13ης συνόδου κορυφής του ASEAN στη Σιγκαπούρη, και αναμένουμε την ταχεία κύρωσή της. Το εν λόγω κείμενο αναμένεται να συμβάλει στην ενίσχυση της οικονομικής ολοκλήρωσης μεταξύ των χωρών του ASEAN και στην έκθεσή μου καλούμε την Επιτροπή να προσφέρει τεχνική και άλλη στήριξη για τη διευκόλυνση της διαδικασίας.
<P>
Οι διαπραγματεύσεις απαιτούν διαφάνεια ως προς τις δημόσιες συμβάσεις, τον ανταγωνισμό και τις επενδύσεις, τα δικαιώματα πνευματικής ιδιοκτησίας και τις κρατικές ενισχύσεις. Πρέπει να συζητήσουμε την άρση των δασμολογικών καθώς και των μη δασμολογικών εμποδίων, ιδίως στους τομείς των τραπεζικών, των ασφαλιστικών και των νομικών υπηρεσιών.
<P>
Για τη δική μας πλευρά, η απλούστευση των κανόνων προέλευσης είναι σημαντική. " εναρμόνιση των προτύπων σε τομείς όπως η ασφάλεια των προϊόντων, η προστασία του παιδιού και η καλή διαβίωση των ζώων είναι ένας ακόμη στόχος που πρέπει να επιδιώξουμε.
<P>
Πρέπει να προστατευθούμε από τις απομιμήσεις φαρμακευτικών προϊόντων, συγχρόνως όμως η αρμόδια κοινοβουλευτική επιτροπή δεν επιθυμεί να υπονομευτεί η ευελιξία της συμφωνίας TRIPS.
<P>
" Επιτροπή Εμπορίου θεωρεί ότι αναγκαίο στοιχείο κάθε συμφωνίας πρέπει να είναι μια ενότητα για τη βιώσιμη ανάπτυξη, περιλαμβανομένης μιας αξιολόγησης επιπτώσεων στην αειφορία. Επιπλέον, χρειαζόμαστε μια παράλληλη συμφωνία πολιτικής συνεργασίας που θα περιλαμβάνει δεσμευτικές κοινωνικές και περιβαλλοντικές ρήτρες βάσει των οποίων και οι δύο πλευρές θα δεσμεύονται να επικυρώσουν τις βασικές συμβάσεις της ΔΟΕ, καθώς τις συνήθεις ρήτρες των ΣΕΣΣ για τα ανθρώπινα δικαιώματα και τη δημοκρατία.
<P>
Πρέπει να δημιουργηθούν βήματα διαλόγου για το εμπόριο και τη βιώσιμη ανάπτυξη, στα οποία θα μετέχουν οι εργοδότες, οι εργαζόμενοι και οι εκπρόσωποι της κοινωνίας των πολιτών και τα οποία θα μπορούν να συνεισφέρουν όχι μόνο στις διαπραγματεύσεις αλλά, κυρίως, στα μετέπειτα στάδια, όσον αφορά τον τρόπο εφαρμογής της συμφωνίας.
<P>
Στην έκθεση προτείνεται να εξετάσουμε το ενδεχόμενο τα φιλικά για το περιβάλλον και τα προερχόμενα από δίκαιο εμπόριο προϊόντα να αποκτήσουν προτιμησιακή πρόσβαση στην ΕΕ, να αρθούν πιο γρήγορα τα δασμολογικά εμπόδια. Εξυπακούεται όμως ότι, εάν εφαρμοστεί ένα τέτοιο μέτρο, θα έπρεπε να ζητήσουμε από την Επιτροπή να τροποποιήσει την ονοματολογία του δασμολογίου της προκειμένου να ληφθούν υπόψη αυτά τα προϊόντα.
<P>
Υπάρχουν ορισμένα ζητήματα που αφορούν επιμέρους χώρες. Στην περίπτωση της Σιγκαπούρης, μας ανησυχεί το θέμα του τραπεζικού απορρήτου, κάτι που καταστήσαμε σαφές όταν η αρμόδια επιτροπή μας επισκέφθηκε τη χώρα και συνομίλησε με μέλη του κοινοβουλίου της. Χαιρετίζουμε την αποκατάσταση της δημοκρατίας στην Ταϊλάνδη. Επιπλέον, είμαστε σύμφωνοι με τη συμμετοχή, ή τουλάχιστον την παρουσία, της Βιρμανίας στις διαπραγματεύσεις, παρότι είναι απολύτως σαφές από τη δική μας πλευρά ότι, εάν δεν απομακρυνθεί το σημερινό καθεστώς, δεν μπορεί να υπάρξει προοπτική υπογραφής συμφωνιών με τη Βιρμανία.
<P>
" ιδέα μας είναι να συνάψουμε μια συμφωνία πλαίσιο για όλες τις χώρες η οποία θα επιτρέπει στις επιμέρους χώρες του ASEAN να ενεργούν με βάση την τρέχουσα κατάσταση στο εσωτερικό τους και να ανοίγουν συγκεκριμένους τομείς με τους ρυθμούς που τους επιτρέπουν οι δυνατότητές τους. Εν τέλει συνεπώς -και υπογραμμίζω το "εν τέλει" θα έχουμε μια κοινή και πλήρη συμφωνία με όλες τις χώρες.
<P>
Ενώ λοιπόν δεν μπορεί παρά να χαιρετίσουμε τον πρωτοπόρο ρόλο του Βιετνάμ στη διαδικασία, η θεσμική αρχιτεκτονική, την οποία περιπλέκει η έλλειψη κινήτρων και βούλησης σε ορισμένες χώρες του ASEAN, έχει επιβραδύνει την πρόοδο περισσότερο από ό,τι ήταν αναμενόμενο ή επιθυμητό.
<P>
Θέλω να είμαι σαφής: η Ευρωπαϊκή Ένωση δεν πρέπει να επιτρέψει τη δημιουργία προσκομμάτων από μεμονωμένες χώρες μέλη του ASEAN για την ανάσχεση της προόδου. Εάν δεν υπάρχει εναλλακτική, το Συμβούλιο, η Επιτροπή και το Κοινοβούλιο δεν αποκλείεται, ως ύστατο μέτρο, να εξετάσουν το ενδεχόμενο της σύναψης διμερών, αντί πολυμερών, συμφωνιών. Ευελπιστώ ότι οι κυβερνήσεις και η κοινωνία των πολιτών στις χώρες ASEAN θα αντιμετωπίσουν τις θέσεις που θα εκφράσει εδώ σήμερα το Κοινοβούλιο ως ενθάρρυνση για να επιδιώξουν την πρόοδο, και μάλιστα με γοργούς ρυθμούς.
<SPEAKER ID="219" NAME="Peter Mandelson">
Μέλος της Επιτροπής. - (EN) Κύριε Πρόεδρε, είμαι πολύ ευγνώμων στον Glyn Ford για την έκθεσή του και για τη γενικότερη στήριξη της γραμμής της Επιτροπής η οποία συνάδει με το περιεχόμενο των διαπραγματεύσεών της με τις χώρες ASEAN με σκοπό τη σύναψη μιας συμφωνίας ελευθέρων συναλλαγών.
<P>
" Νοτιοανατολική Ασία αξίζει την αμέριστη προσοχή μας. Όπως είναι κατανοητό, η εστίασή μας στην Ασία περιστρέφεται διαρκώς γύρω από την Κίνα, όμως η εταιρική μας σχέση με τις χώρες ASEAN δεν πρέπει να είναι λιγότερο έντονη, είτε μας απασχολούν θέματα βιώσιμης ανάπτυξης, είτε κοινωνικά ή εμπορικά θέματα. Γι' αυτό ο Σύνδεσμος των Κρατών της Νοτιοανατολικής Ασίας επελέγη ως εταίρος για μια από τις ΣΕΣ νέας γενιάς στο πλαίσιο της στρατηγικής με τίτλο "" Ευρώπη στον κόσμο".
<P>
Ο δυναμισμός των οικονομιών του ASEAN αποτελεί προφανώς ευκαιρία για την Ευρώπη. Ωστόσο, σε μεγάλο βαθμό η ευκαιρία αυτή είναι ακόμη δυνητική παρά πραγματική. Οι κοινοτικές επιχειρήσεις που προσπαθούν να αναπτύξουν εμπορικές σχέσεις ή να επενδύσουν στη Νοτιοανατολική Ασία συνεχίζουν να έρχονται αντιμέτωπες με δασμολογικά και μη δασμολογικά εμπόδια και με αγορές οι οποίες είναι αρνητικές προς τους ξένους παρόχους υπηρεσιών, ιδίως όσον αφορά τις αγορές δημοσίων προμηθειών. Το ίδιο ισχύει για τις άμεσες ξένες επενδύσεις εν γένει. Θεωρούν επίσης ότι τα δικαιώματα πνευματικής ιδιοκτησίας τους εξακολουθούν να μην προστατεύονται καθόλου επαρκώς, ενώ η γενική διαφάνεια ορισμένων αγορών είναι αρκετά μειωμένη.
<P>
Αυτό είναι το ισχυρότερο δυνατό επιχείρημα υπέρ μιας συμφωνίας ελευθέρων συναλλαγών η οποία θα έχει πιο μόνιμα χαρακτηριστικά, αντί να είναι γρήγορη και επιφανειακή. Δεν πιστεύω ότι οι ΣΕΣ είναι γρήγορες, πολιτικού χαρακτήρα προσωρινές λύσεις. " εμπορική στρατηγική με τίτλο "" Ευρώπη στον κόσμο" εστιάζεται στις νέες εμπορικές ευκαιρίες, τις νέες εξαγωγές και τις νέες θέσεις απασχόλησης. Αυτή η διαπραγμάτευση ξεκίνησε βάσει στοιχείων τα οποία καταδείκνυαν ότι μπορούμε να επιτύχουμε αυτούς τους στόχους εάν είμαστε πρόθυμοι να φανούμε φιλόδοξοι.
<P>
Ορθώς απορρίπτουμε την ιδέα μιας ΣΕΣ η οποία θα καλύπτει μόνον ορισμένους δασμούς. Συμφωνώ λοιπόν απολύτως με την έκκληση που διατυπώνεται στην έκθεση για επίδειξη φιλοδοξίας στην υπό συζήτηση διαπραγμάτευση. Επιλέξαμε σκοπίμως να στηριχθούμε σε μια προσέγγιση διαπραγματεύσεων ανά περιφέρεια. Φρονώ ότι η επιλογή μας ήταν ορθή. Θεωρώ ότι οι διμερείς συμφωνίες μπορούν να λειτουργήσουν ως δομικά στοιχεία του πολυμερούς συστήματος, όταν ενθαρρύνουν την περιφερειακή ολοκλήρωση και την ανάπτυξη των περιφερειακών αγορών. Κατά τη γνώμη μου, μπορούμε να αντιμετωπίσουμε αυτή τη διαπραγμάτευση ως μια συμβολή στο σχέδιο του ASEAN για μια οικονομική κοινότητα.
<P>
Ωστόσο, όπως ορθώς επισημαίνεται στην έκθεση, η διαπραγμάτευση μιας τόσο φιλόδοξης ατζέντας ανά περιφέρεια δεν είναι ο ευκολότερος, ταχύτερος τρόπος. Κάθε φορά που μια χώρα μέλος του ASEAN δεν μπορεί να επιτύχει αποτελέσματα σε ένα συγκεκριμένο ζήτημα, ερχόμαστε αντιμέτωποι με ένα αποτέλεσμα ελάχιστου κοινού παρονομαστή. Αυτό δεν είναι δίκαιο για τις άλλες χώρες. Βρεθήκαμε επίσης αντιμέτωποι με προβλήματα πόρων, καθόσον οι δυνατότητες των χωρών ASEAN δεν τους επιτρέπουν να ανταποκριθούν ικανοποιητικά στον μεγάλο αριθμό ΣΕΣ που διαπραγματεύονται αυτή την περίοδο. Ως εκ τούτου, είναι δύσκολη η ολοκλήρωση του χρονοδιαγράμματος για μια πλήρη συμφωνία ανά περιφέρεια σε λιγότερο από τρία έως τέσσερα χρόνια, και θεωρούμε δύσκολο να επιτύχουμε σε συστηματική βάση ικανοποιητικά φιλόδοξους στόχους.
<P>
Συγχρόνως, βεβαίως, οι βασικοί μας ανταγωνιστές εδραιώνουν τις σχέσεις τους με μεμονωμένες χώρες της περιοχής, ο ένας μετά τον άλλον. " Ιαπωνία, η Αυστραλία και οι "ΠΑ αναπτύσσουν όλες δραστηριότητα στην περιοχή. Σημειώνω δε την παράγραφο της έκθεσης στην οποία αναφέρεται η επιλογή της στροφής σε διμερείς συμφωνίες, εφόσον η περιφερειακή προσέγγιση αποδειχθεί δύσκολη. Δεν θέλω να εγκαταλείψουμε την περιφερειακή προσέγγιση στο παρόν στάδιο, όμως προσπαθούμε πλέον να ενισχύσουμε την ευελιξία αυτού του περιφερειακού πλαισίου - να εισαγάγουμε μια δόση μεταβλητής γεωμετρίας η οποία να λαμβάνει υπόψη τα διάφορα επίπεδα ανάπτυξης εντός του ASEAN και να μας επιτρέπει να προωθήσουμε με μεγαλύτερη ταχύτητα τις σχέσεις με επιμέρους χώρες του ASEAN. Κάτι τέτοιο θα ήταν οικονομικώς εύλογο και μπορεί να προετοιμάσει το έδαφος για τη συμμετοχή και άλλων χωρών στη συνέχεια.
<P>
Μάλιστα, οι διαπραγματευτικές μας κατευθυντήριες γραμμές προβλέπουν τη σύναψη συμφωνίας με λιγότερα από 10 μέλη καθόσον οι λιγότερο αναπτυγμένες χώρες του ASEAN -Λάος, Καμπότζη και Βιρμανία/Μιανμάρ- δεν υποχρεούνται να αναλάβουν δεσμεύσεις στο πλαίσιο της ΣΕΣ, όμως θα παρακολουθούν τη διαπραγματευτική διαδικασία. Το Λάος και η Καμπότζη ασχολούνται επί του παρόντος με ζητήματα ένταξης στον ΠΟΕ και, εν πάση περιπτώσει, απολαμβάνουν ήδη ευρείας κλίμακας προτιμησιακή πρόσβαση στην κοινοτική αγορά μέσω του προγράμματος "όλα εκτός όπλων". Έχουν όμως λογικά θέση, κατά τη γνώμη μου, στη μακροπρόθεσμη συμφωνία. Για την περίπτωση της Βιρμανίας, η έκθεση αντικατοπτρίζει τη θέση της ΕΕ ότι, αν και είναι μέρος του ASEAN, δεν διαπραγματευόμαστε ανάληψη δεσμεύσεων στο πλαίσιο ΣΕΣ με τη Βιρμανία.
<P>
Μια τελευταία επισήμανση σχετικά με τη βιώσιμη ανάπτυξη. Ελπίζουμε ότι θα συμπεριλάβουμε περιβαλλοντικές και κοινωνικές πτυχές στις διαπραγματεύσεις μας με τον ASEAN, και θα το πράξουμε σε πνεύμα συνεργασίας. Επιπλέον, έχουμε προσλάβει εξωτερικούς συμβούλους για τη διενέργεια αξιολόγησης αντικτύπου στη βιωσιμότητα, προκειμένου να αναλυθεί ο πιθανός αντίκτυπος της σχεδιαζόμενης συμφωνίας σε διάφορα θέματα, όπως για παράδειγμα περιβαλλοντικές και κοινωνικές πτυχές. " εν λόγω μελέτη θα συνοδεύει τη διαπραγματευτική διαδικασία τους προσεχείς 18 μήνες. Την περασμένη εβδομάδα προσκαλέσαμε επίσης την κοινωνία των πολιτών να συμβάλει στις μελέτες μας σχετικά με τις τρεις διαπραγματεύσεις ΣΕΣ με χώρες του ASEAN. Δεν έχουμε διαπιστώσει πιθανές ουσιαστικές διαφωνίες των χωρών αυτών με τις θέσεις μας. Με την ενσωμάτωση των θεμάτων αυτών στις συμφωνίες εξαρχής, μπορούμε να διασφαλίσουμε ότι τα προβλήματα θα αντιμετωπιστούν σε πρώιμο στάδιο, ενδεχομένως και προτού ανακύψουν.
<P>
Προσβλέπω στη συνεργασία με το Κοινοβούλιο κατά την εξέλιξη αυτών των διαπραγματεύσεων. Εξυπακούεται άλλωστε ότι θα τηρούμε ενήμερη την Επιτροπή Διεθνούς Εμπορίου για τη συντελούμενη πρόοδο. Σας είμαι πολύ ευγνώμων γι' αυτή την έκθεση. Είναι χαρακτηριστική του επιπέδου που αναμένω πλέον από την Επιτροπή Διεθνούς Εμπορίου, ενώ θεωρώ πάντα αξιόπιστες τις κρίσεις της και την ικανότητά της να κατανοεί σύνθετα ζητήματα εμπορικής πολιτικής.
<SPEAKER ID="220" NAME="Francisco José Millán Mon">
συντάκτης της γνωμοδότησης της Επιτροπής Εξωτερικών Υποθέσεων. - (ES) Κύριε Πρόεδρε, χάρη στο σχέδιο δράσης της Νυρεμβέργης και στην πρώτη σύνοδο κορυφής ΕΕ-ASEAN που διεξήχθη πέρυσι, οι σχέσεις έχουν εισέλθει και πάλι σε πορεία εξέλιξης.
<P>
Για παράδειγμα, έστω και με βραδείς ρυθμούς, όπως ενημερωνόμαστε, διεξάγονται διαπραγματεύσεις για μια συμφωνία ελευθέρων συναλλαγών και διμερείς συμφωνίες σύνδεσης και συνεργασίας.
<P>
Στους κόλπους της Επιτροπής Εξωτερικών Υποθέσεων υποστηρίξαμε αυτή την αναβάθμιση των σχέσεων, μεταξύ άλλων, στο επίπεδο της οικονομίας και των εμπορικών συναλλαγών.
<P>
Ο ASEAN είναι μια διαδικασία περιφερειακής ολοκλήρωσης την οποία επικροτούμε και η οποία αποκτά ολοένα και μεγαλύτερη σημασία. Περιλαμβάνει περισσότερους από 500 εκατ. κατοίκους από δέκα χώρες, οι οποίοι παρουσιάζουν μεγάλη ποικιλομορφία -όπως ανέφερε ο κ. Ford- και σε γενικές γραμμές έχουν τεράστιες δυνατότητες ανάπτυξης.
<P>
" Ευρωπαϊκή Ένωση είναι ο δεύτερος σε μέγεθος εμπορικός εταίρος του ASEAN. Πρέπει να αυξήσουμε τις πωλήσεις μας καθώς και τις επενδύσεις των επιχειρήσεών μας, και ένα ιδεώδες μέσο είναι η συμφωνία ελευθέρων συναλλαγών. Παρόμοιες επιδιώξεις έχουν και άλλες χώρες, εντός και εκτός της ηπείρου, όπως επεσήμανε ο κ. Επίτροπος.
<P>
" συμφωνία πρέπει να έχει πολύ ευρύ χαρακτήρα και να μην περιορίζεται σε αποκλειστικά εμπορικά ζητήματα. Πρέπει επίσης να συνοδεύεται από διμερείς συμφωνίες σύνδεσης και συνεργασίας στις οποίες θα εξετάζεται, μεταξύ άλλων, το θέμα του σεβασμού των ανθρωπίνων δικαιωμάτων.
<P>
Αυτές οι διμερείς συμφωνίες μπορούν λογικά να υπογραφούν μόνο από τις χώρες του ASEAN οι οποίες πληρούν τις αναγκαίες πολιτικές και οικονομικές προϋποθέσεις, οπότε αποκλείονται όλες οι χώρες που δεν τις πληρούν, ιδίως η Βιρμανία/Μιανμάρ, στην κυβέρνηση της οποίας έχουν επιβληθεί περιοριστικά μέτρα κατόπιν απόφασης του Συμβουλίου και με τη στήριξη του Κοινοβουλίου.
<P>
Εάν δεν μεταβληθεί η πολιτική κατάσταση στη χώρα, είναι σαφές ότι δεν μπορεί να συναφθεί διμερής συμφωνία με τη Βιρμανία, ούτε μπορεί η Βιρμανία να συμμετάσχει στη συμφωνία ελευθέρων συναλλαγών. Τον Απρίλιο το Κοινοβούλιο επανέλαβε ότι απορρίπτει την πολιτική κατάσταση και απαιτεί την απελευθέρωση των πολιτικών κρατουμένων.
<P>
Ως προς το θέμα της Βιρμανίας, οφείλω με την ευκαιρία αυτή να εκφράσω τα συλλυπητήριά μου για τα πολυάριθμα θύματα του κυκλώνα. Συμφωνώ επ' αυτού με τα σχόλια του Προέδρου του Κοινοβουλίου στην αρχή της σημερινής συνεδρίασης.
<P>
Εν κατακλείδι, κυρίες και κύριοι, η Ευρωπαϊκή Ένωση πρέπει να συνεχίσει να σημειώνει πρόοδο στις σχέσεις της με τον ASEAN. Προσφέρουμε μια ισχυρότερη πολιτική σύνδεση, στενές οικονομικές σχέσεις που εξυπηρετούν αμοιβαία τα συμφέροντά μας και συνεργασία σε πολυάριθμους τομείς. Υποστηρίζουμε ασφαλώς το βήμα που πραγματοποιήθηκε το 2007 στη διαδικασία ολοκλήρωσης, τη "Χάρτα του ASEAN". Επιθυμούμε να γίνουν πράξη οι δεσμεύσεις που περιλαμβάνει η εν λόγω Χάρτα για τα ανθρώπινα δικαιώματα και τη δημοκρατία, ιδίως στη Βιρμανία καθώς και σε άλλες χώρες της περιοχής. Σε αυτή τη βάση, οι σχέσεις μας θα ενισχυθούν. Σας ευχαριστώ πολύ.
<SPEAKER ID="221" NAME="John Purvis">
συντάκτης της γνωμοδότησης της Επιτροπής Βιομηχανίας, Έρευνας και Ενέργειας. - (EN) Κύριε Πρόεδρε, η έκθεση του κ. Ford στο σύνολό της ανταποκρίνεται στις προσδοκίες της επιτροπής την οποία εκπροσωπώ. Μας προκαλεί ιδιαίτερη ικανοποίηση το γεγονός ότι όλες οι βασικές μας επισημάνσεις έχουν ενσωματωθεί στο κείμενο. Υπογραμμίζουμε ότι η μελλοντική βιομηχανική ανάπτυξη της Ευρωπαϊκής Ένωσης εξαρτάται από το πόσο ανοικτοί είμαστε στο διεθνές εμπόριο και τις επενδύσεις βάσει δίκαιων κανόνων, αλλά και ότι η ανταγωνιστικότητά μας απέναντι στις χώρες ASEAN εξαρτάται από εμάς, μέσω της βελτίωσης του επιπέδου της εκπαίδευσης, της κατάρτισης, της έρευνας, της επιχειρηματικότητας και της καινοτομίας στην Ευρώπη.
<P>
Θεωρούμε ότι η επιστημονική και τεχνική συνεργασία και η προστασία των δικαιωμάτων πνευματικής ιδιοκτησίας είναι ζωτικά στοιχεία μιας επιτυχημένης σχέσης. Προσβλέπουμε, ειδικότερα, σε συνεργασία για την καταπολέμηση των απομιμήσεων. Επιδιώκουμε βελτιώσεις ως προς τους κανόνες προέλευσης, την εναρμόνιση των προτύπων, την ασφάλεια των προϊόντων, την προστασία των παιδιών και την ευζωία των ζώων· ως προς τις γραφειοκρατικές διαδικασίες των χωρών αυτών· όσον αφορά τη διαφάνεια στις κρατικές ενισχύσεις και τα μη δασμολογικά εμπόδια, καθώς και την εξάλειψη των φόρων που συνιστούν διακρίσεις.
<P>
Επιθυμούμε να καλύπτεται επίσης η αποφυγή των περιβαλλοντικών καταστροφών μέσω της αποψίλωσης των δασών και της εξαγωγής φοινικέλαιου και, ενώ αναγνωρίζουμε την ανάγκη να διατηρήσουμε τη δυνατότητα εφαρμογής μηχανισμών κατά του ντάμπινγκ, προτιμούμε να αποφευχθεί η ανάγκη χρησιμοποίησής τους μέσω προληπτικών παρεμβάσεων και διαπραγματεύσεων.
<P>
Επιδιώκουμε την ανάληψη συντονισμένης δράσης με τις χώρες του ASEAN στα θέματα ενέργειας και αναμένουμε από την Επιτροπή να προωθήσει κοινά ερευνητικά προγράμματα με ιδρύματα της περιοχής.
<P>
Σε αυτό το πνεύμα, προσβλέπουμε σε μια αμοιβαία επωφελή και επιτυχημένη εμπορική και οικονομική σχέση με τις χώρες του ASEAN.
<SPEAKER ID="222" NAME="Peter Šťastný">
εξ ονόματος της Ομάδας PPE-DE. - (EN) Κύριε Πρόεδρε, επιτρέψτε μου καταρχάς να συγχαρώ τον συνάδελφό μου, κ. Ford, τον εισηγητή αυτής της έκθεσης. " προτεινόμενη εμπορική συμφωνία με τον ASEAN αποτελεί τμήμα μιας ευρύτερης στρατηγικής διμερών και διαπεριφερειακών διαπραγματεύσεων με εμπορικούς εταίρους της ΕΕ.
<P>
Εάν αντιμετωπιστεί ως ενιαία οντότητα, ο ASEAN θα ήταν ο πέμπτος κατά σειρά μεγέθους εμπορικός εταίρος της ΕΕ, ξεπερνώντας την Ιαπωνία. Ο ASEAN είναι μια περιοχή εξαιρετικής ποικιλομορφίας, τρεις από τις χώρες της οποίας συγκαταλέγονται μεταξύ των λιγότερο αναπτυγμένων χωρών, ενώ άλλες χώρες έχουν υψηλότερο κατά κεφαλήν εισόδημα από πολλά κράτη μέλη της ΕΕ. Εγώ και οι συνάδελφοί μου στην Επιτροπή Διεθνούς Εμπορίου στηρίζουμε σθεναρά την πρώτη επιλογή της Ευρωπαϊκής Επιτροπής: να διαπραγματευτεί με την περιοχή συνολικά, με σκοπό την ενίσχυση της περιφερειακής οικονομικής ολοκλήρωσης μεταξύ των χωρών του ASEAN.
<P>
Στην έκθεση υπογραμμίζεται η σημασία των διαπεριφερειακών εμπορικών συμφωνιών, οι οποίες μπορούν συνήθως να συμπληρώνουν το πολυμερές σύστημα -εφόσον είναι φιλόδοξες και καλύπτουν ευρύ φάσμα θεμάτων, υπερβαίνοντας κατά πολύ τις απλές μειώσεις των δασμών- και να επιβάλλουν στην πράξη κοινωνικά και περιβαλλοντικά πρότυπα. Στο κείμενο της έκθεσης απευθύνεται έκκληση σε όλα τα μέρη να μειώσουν ή να εξαλείψουν προοδευτικά όλα τα εμπόδια στο εμπόριο προϊόντων και υπηρεσιών, με πλήρη σεβασμό των διαφορετικών οικονομικών συνθηκών εντός της περιοχής που καλύπτει ο ASEAN. Καλείται επίσης η Επιτροπή να διασφαλίσει τη διαφάνεια και την εφαρμογή αποτελεσματικών κανόνων όσον αφορά τις δημόσιες προμήθειες - τα δικαιώματα πνευματικής ιδιοκτησίας, καθώς και τις κρατικές και άλλες ενισχύσεις.
<P>
Εν κατακλείδι, επιτρέψτε μου επίσης να ευχαριστήσω τον εισηγητή για τη θετική του συνεργασία, την οποία αντικατοπτρίζουν ορισμένες συμβιβαστικές τροπολογίες βάσει των οποίων η έκθεση εστιάζεται κυρίως σε θέματα που αφορούν άμεσα ή έμμεσα το εμπόριο, παράλληλα με θέματα που άπτονται των ανθρωπίνων δικαιωμάτων και της βιώσιμης ανάπτυξης. " έγκριση αυτών και άλλων τροπολογιών έκαναν την έκθεση πιο ισορροπημένη.
<SPEAKER ID="223" NAME="David Martin">
εξ ονόματος της Ομάδας PSE. - (EN) Κύριε Πρόεδρε, καταρχάς, επιτρέψτε μου να εκφράσω και εγώ τα συγχαρητήριά μου στον φίλο και συνάδελφο Glyn Ford για την εκπόνηση μιας έκθεσης την οποία θεωρώ εξαιρετική. Θέλω επίσης να πω στην Επιτροπή ότι κατά τη γνώμη μου ο κ. Επίτροπος είχε απόλυτο δίκιο όταν, πριν από μερικά χρόνια, ζήτησε τη διενέργεια μελετών σχετικά με την προοπτική μιας συμφωνίας ελευθέρων συναλλαγών με τις χώρες ASEAN καθώς και την ανάληψη δράσης βάσει αυτών των μελετών. Ενώ, όπως επεσήμαναν προηγούμενοι ομιλητές, ο ASEAN είναι ήδη μια σημαντική περιοχή για εμάς από οικονομική άποψη, είναι μια από τις περιοχές στις οποίες παρατηρούνται οι μεγαλύτερες δυνατότητες ανάπτυξης εάν μπορέσουμε να επιτύχουμε πραγματικά τους στόχους μας όσον αφορά τις ελεύθερες εμπορικές συναλλαγές. Όπως και ο κ. Šťastný, συμφωνώ ότι ήταν απολύτως ορθή η στρατηγική να το πράξουμε σε περιφερειακή βάση, παρ' όλες τις περιπλοκές που συνοδεύουν τη μέθοδο αυτή.
<P>
" έκθεση του κ. Ford στέλνει ένα σαφές και συνεπές μήνυμα στην Επιτροπή: ότι το Κοινοβούλιο επιθυμεί μια ισχυρή ενότητα για τη βιώσιμη ανάπτυξη σε όλες τις συμφωνίες ελευθέρων συναλλαγών νέας γενιάς.
<P>
Στην έκθεση υπάρχουν πολλές αναφορές σε μη εμπορικές ρήτρες, οι οποίες με ικανοποίηση διαπιστώνω ότι είναι σύμφωνες με τη γραμμή που ακολούθησα και στη δική μου έκθεση για την Κορέα, ιδιαίτερη δε ικανοποίηση μου προκαλεί το γεγονός ότι στην έκθεση υπογραμμίζεται η ανάγκη για ισχυρές κοινωνικές και περιβαλλοντικές ρήτρες.
<P>
Κατά τη γνώμη μου, είναι σημαντικό όχι μόνο να επικυρώσουν οι χώρες μέλη του ASEAN τις οκτώ βασικές συμβάσεις της ΔΟΕ, κάτι που μόνο η Καμπότζη, η Ινδονησία και οι Φιλιππίνες έχουν πράξει μέχρι στιγμής, αλλά και να μεριμνήσουμε ώστε να υπάρχουν μηχανισμοί διασφάλισης της ορθής τήρησής τους.
<P>
Ο ρόλος των συνδικάτων και των οργανώσεων εκπροσώπησης των εργαζομένων πρέπει να είναι καλύτερα κατοχυρωμένος, και χαίρομαι διότι ο εισηγητής έχει προτείνει τη δημιουργία ενός φόρουμ για το εμπόριο και τη βιώσιμη ανάπτυξη το οποίο θα μπορεί να παρακολουθεί την εφαρμογή των προτύπων και να καταγγέλλει τις τυχόν παραβιάσεις.
<P>
Όσον αφορά τα περιβαλλοντικά πρότυπα, η Επιτροπή Εμπορίου έχει υπογραμμίσει σε πολλές πρόσφατες εκθέσεις της -για παράδειγμα στην έκθεση Lipietz για την αλλαγή του κλίματος ή στη δική μου έκθεση για την Κορέα- ότι το διεθνές εμπόριο πρέπει να διευκολύνει τη διάδοση φιλικών προς το περιβάλλον τεχνολογιών, και αναγνωρίζω στο σημείο αυτό το γεγονός ότι ο Επίτροπος Mandelson έχει επανειλημμένα αποδείξει την προσήλωσή του στον στόχο της μείωσης των δασμών στις φιλικές για το περιβάλλον τεχνολογίες, ευελπιστώ λοιπόν ότι ο κ. Επίτροπος θα λάβει υπόψη την πρόταση του εισηγητή και θα συμφωνήσει στη συμπερίληψη αυτής της πτυχής στις διαπραγματεύσεις με τις χώρες ASEAN.
<P>
Κάθε παραβίαση των κοινωνικών και περιβαλλοντικών προτύπων πρέπει να υπόκειται στον συνήθη μηχανισμό επίλυσης διαφορών. Δεδομένου ότι οι "ΠΑ έχουν δεσμευτεί να εφαρμόζουν αυτή την προσέγγιση σε όλες τις ΣΕΣ που συνάπτουν, η Ευρώπη πρέπει να επιτύχει εξίσου αυστηρά μέτρα επιβολής.
<P>
Τέλος, επιτρέψτε μου να ολοκληρώσω την παρέμβασή μου αναφέροντας ότι, ενώ γνωρίζω ότι δεν θα υπογράψουμε ΣΕΣ με τη Βιρμανία, ευελπιστώ ότι η Βιρμανία δεν θα ωφεληθεί εμμέσως από αυτή τη συμφωνία, διότι κάθε επέκταση των εμπορικών συναλλαγών με τις υπόλοιπες χώρες του ASEAN παρέχει τη δυνατότητα επέκτασης των εμπορικών συναλλαγών της Βιρμανίας εντός της ομάδας αυτών των χωρών, γεγονός που σημαίνει ότι ωφελείται εμμέσως από μια συμφωνία ελευθέρων συναλλαγών με την ΕΕ. Ευελπιστώ λοιπόν ότι θα αναζητήσουμε τρόπους διασφάλισης της αυστηρής εφαρμογής των εμπορικών κυρώσεων κατά του σημερινού καθεστώτος στη Βιρμανία.
<SPEAKER ID="224" NAME="Nathalie Griesbeck">
εξ ονόματος της Ομάδας ALDE. - (FR) Κύριε Πρόεδρε, κύριε Επίτροπε, κυρίες και κύριοι, σε μια περίοδο στην οποία συζητούμε πολύ για την Ασία λόγω της Κίνας και των προβλημάτων που γνωρίζουμε ότι υπάρχουν εκεί, καθώς και της πολύνεκρης καταστροφής στη Βιρμανία, σε διαφορετικό επίπεδο, η έκθεση την οποία συζητούμε απόψε αποτελεί ουσιαστικά την απάντηση των πολιτών της ΕΕ τους οποίους εκπροσωπεί το Κοινοβούλιο στην ανακοίνωση της Επιτροπής σχετικά με τη νέα στρατηγική για τις διμερείς και διαπεριφερειακές εμπορικές διαπραγματεύσεις της ΕΕ. Λέμε το αυτονόητο όταν υποστηρίζουμε ότι ο Σύνδεσμος των Κρατών της Νοτιοανατολικής Ασίας είναι ένας όμιλος δέκα κρατών με πολύ διαφορετικά επίπεδα ανάπτυξης, τόσο πολιτικά όσο και οικονομικά, όπως επεσήμανε προ ολίγου ο εισηγητής μας. " εμπορική συμφωνία που βρίσκεται αυτή την περίοδο υπό συζήτηση αφορά μια αγορά αξίας 57 δισ. ευρώ με ετήσιο ρυθμό ανάπτυξης 4,9%, στοιχεία που καταδεικνύουν πολύ σημαντικό αναπτυξιακό δυναμικό. Παρότι η εμπορική πολιτική της ΕΕ, η οποία αποτελείται από μια εμπορική συμφωνία μεταξύ των δύο περιφερειών, μοιάζει πολύ απλή, οφείλουμε από κοινού να προωθήσουμε συνθήκες μεγέθυνσης και δημιουργίας θέσεων απασχόλησης, και να παραμείνουμε ρεαλιστές όσον αφορά τις αναμενόμενες δυσκολίες.
<P>
Ωστόσο, ενώ η παγκοσμιοποίηση της οικονομίας πρέπει να αντιμετωπιστεί ως ευκαιρία, οι συμπολίτες μας συχνά ανησυχούν για την οικονομία της ηπείρου μας, όπως και οι πολίτες άλλων περιοχών για τη δική τους οικονομία. Οι αρνητικές, οριακές συνέπειες της παγκοσμιοποίησης -οι οποίες είναι πάρα πολλές για όσους υποχρεώνονται πραγματικά να τις υποστούν- συχνά επικαλύπτουν τα οφέλη που μπορεί να προσφέρουν εμπορικές συμφωνίες η διαπραγμάτευση των οποίων έγινε με ευφυή τρόπο.
<P>
" έκθεση αυτή λοιπόν έχει σκοπό να στείλει ορισμένα ισχυρά μηνύματα στην Ευρωπαϊκή Επιτροπή, έτσι ώστε να λάβει κατάλληλα υπόψη τις ανησυχίες των πολιτών στη διαπραγμάτευση με τις χώρες του ASEAN. Καλούμαστε συνεπώς να εξασφαλίσουμε μια ισορροπία - μια ισορροπία που θα επιτρέπει στους εταίρους μας να επιτύχουν ικανοποιητικό επίπεδο οικονομικής, κοινωνικής και πολιτικής ανάπτυξης χωρίς ωστόσο να ενθαρρύνονται στρεβλώσεις του ανταγωνισμού ή φαινόμενα ντάμπινγκ.
<P>
Θέλω απλώς να υπογραμμίσω εν προκειμένω τρία ζητήματα τα οποία θεωρώ ότι αποτελούν προτεραιότητες. Πρώτον, από αμιγώς εμπορική άποψη, πρέπει να επισημανθεί ότι όλες οι εμπορικές συμφωνίες πρέπει να συνάπτονται στο πλαίσιο αμοιβαίου σεβασμού των κανόνων του διεθνούς εμπορίου, πράγμα που συνεπάγεται τον σεβασμό των κανόνων του δικαίου περί ανταγωνισμού καθώς και τον σεβασμό του δικαίου περί προστασίας των δικαιωμάτων πνευματικής ιδιοκτησίας. Ένα παράδειγμα μεταξύ πολλών άλλων είναι το γεγονός ότι στις διαπραγματεύσεις μας πρέπει, ειδικότερα, να αναζητήσουμε λύσεις για την καταπολέμηση των απομιμήσεων φαρμακευτικών προϊόντων, λόγου χάρη, εγγυώμενοι συγχρόνως την πρόσβαση όλων των πολιτών σε υγειονομική περίθαλψη, σύμφωνα με το πνεύμα και τις διαδικασίες της συμφωνίας της Ντόχα.
<P>
Δεύτερον, από την άποψη των εργασιακών δικαιωμάτων, οι συμφωνίες δεν μπορούν σε καμία περίπτωση να αγνοούν τις διαφορές που υπάρχουν ως προς το επίπεδο προστασίας των επαγγελματικών δικαιωμάτων. Οι εταίροι μας πρέπει να συμφωνήσουν στην εκπλήρωση των ελαχίστων προτύπων της ΔΟΕ, ειδικότερα όσον αφορά την καταπολέμηση της παιδικής εργασίας και τη βελτίωση των αμοιβών και των συνθηκών εργασίας.
<P>
Τρίτον, και τελευταίο, είναι ασφαλώς πολύ σημαντικό να επισημανθεί, όπως έγινε απόψε στις διάφορες ομιλίες, ότι όλες οι εμπορικές συμφωνίες πρέπει να περιλαμβάνουν τις αναγκαίες απαιτήσεις όσον αφορά την οικονομία και τη βιώσιμη ανάπτυξη. " Νοτιοανατολική Ασία είναι ένα από τα στολίδια του πλανήτη μας, και οφείλουμε από κοινού να προστατέψουμε την πανίδα και τη χλωρίδα της. " Επιτροπή έχει καθήκον να εξασφαλίσει εγγυήσεις σχετικά με τις παράνομες δασοκομικές δραστηριότητες και τη διαχείριση των αλιευτικών ποσοστώσεων, όπως επεσήμανε ο κ. Επίτροπος πριν από λίγα μόλις λεπτά.
<SPEAKER ID="225" NAME="Leopold Józef Rutowicz">
εξ ονόματος της Ομάδας UEN. - (PL) Κύριε Πρόεδρε, στην έκθεση του κ. Ford υπογραμμίζεται η σημασία της συνεργασίας μεταξύ της Ευρωπαϊκής Ένωσης και των χωρών της Νοτιοανατολικής Ασίας στο πεδίο των εμπορικών και οικονομικών σχέσεων.
<P>
Όσον αφορά την έκτασή τους και το μέγεθος του πληθυσμού τους, τα κράτη αυτά είναι παρόμοια με την Ευρωπαϊκή Ένωση. Οι χώρες αυτές αποτελούν μια σημαντική καταναλωτική αγορά για την Ευρωπαϊκή Ένωση και εξάγουν ευρύ φάσμα σημαντικών προϊόντων στις αγορές μας. Οι εν λόγω χώρες διαθέτουν ποικίλες πολιτικές δομές και οικονομικές δυνατότητες, όπως καταδεικνύουν τα στοιχεία για το κατά κεφαλήν ΑΕγχΠ, το οποίο στη Βιρμανία είναι 211 δολάρια "ΠΑ, ενώ στη Σιγκαπούρη είναι 31 400 δολάρια "ΠΑ.
<P>
Αυτή η κατάσταση δημιουργεί ορισμένα προβλήματα στη συνεργασία ASEAN-ΕΕ, όπως τονίζει ο εισηγητής. " ανάπτυξη των εμπορικών συναλλαγών με τις χώρες αυτής της περιοχής απαιτεί την εναρμόνιση των εφαρμοζόμενων προτύπων, ιδίως στο πεδίο της προστασίας της ασφάλειας και της δημόσιας υγείας. Οι οικονομικές και πνευματικές σχέσεις με τις χώρες ASEAN μπορούν δυνητικά να οδηγήσουν σε ενίσχυση της ευημερίας και της ειρήνης στην περιοχή.
<SPEAKER ID="226" NAME="Bastiaan Belder">
εξ ονόματος της Ομάδας IND/DEM. - (NL) " έκθεση του κ. Ford καταδεικνύει τη βαρύτητα των διαπραγματεύσεων μεταξύ της ΕΕ και του ASEAN - κάτι που δεν προκαλεί έκπληξη ενόψει του ιδιαίτερα ετερογενούς χαρακτήρα της περιοχής. Τα συμφέροντα της ευρωπαϊκής βιομηχανίας -όσον αφορά την πρόσβαση στις αγορές, για παράδειγμα- είναι τεράστια και απαιτούν επιτάχυνση του χρονοδιαγράμματος.
<P>
Το ερώτημα, συνεπώς, είναι κατά πόσον η ΕΕ πρέπει να συνεχίσει αυτές τις πολυμερείς διαπραγματεύσεις, ή αν θα ήταν καλύτερο να στραφεί σε διμερείς διαπραγματεύσεις. Αυτή η πρόταση υπονοείται σε κάποιο βαθμό στην τροπολογία 5 του κ. Ford και της κ. Mann. Ως εκ τούτου, καλώ την Επιτροπή να επιδείξει τη μέγιστη δυνατή προσήλωση στο πολυμερές επίπεδο για την επιτυχή ολοκλήρωση του γύρου της Ντόχα. Οι διαπραγματεύσεις θα μπορούν τότε να συνεχιστούν σε διμερές επίπεδο με τις επιμέρους χώρες ASEAN, εφόσον οι πολυμερείς διαπραγματεύσεις διαρκέσουν υπερβολικά.
<P>
Βεβαίως, αυτό δεν σημαίνει ότι τάσσομαι κατά της περαιτέρω περιφερειακής ολοκλήρωσης της Νοτιοανατολικής Ασίας. " ολοκλήρωση αυτή είναι ζήτημα μείζονος σημασίας. Αναφέρομαι εν προκειμένω στον σημαντικό ρόλο που μπορούν να διαδραματίσουν οι ASEAN και ASEAN+3 για την περαιτέρω ενσωμάτωση της Μιανμάρ στην περιοχή. " χώρα αυτή, η οποία επλήγη τόσο έντονα από τον κυκλώνα Nargis το περασμένο Σαββατοκύριακο, χρειάζεται επειγόντως βοήθεια από τις χώρες της περιοχής. Ειδικότερα οι χώρες ASEAN+3, στις οποίες περιλαμβάνεται και η γειτονική Κίνα, πρέπει να εργαστούν εντατικά για να υποχρεώσουν τη χούντα να ανοίξει τις πύλες της χώρας στον έξω κόσμο, να προστατέψει καλύτερα τα ανθρώπινα δικαιώματα και να προσφέρει μεγαλύτερο περιθώριο ελιγμών στην αντιπολίτευση. Ευχαριστώ.
<SPEAKER ID="227" NAME="Daniel Varela Suanzes-Carpegna" AFFILIATION="PPE-DE">
(ES) Κύριε Πρόεδρε, κύριε Επίτροπε, κυρίες και κύριοι, θέλω καταρχάς να συγχαρώ τον εισηγητή, κ. Ford, για την εξαιρετική του προσπάθεια και για το τελικό αποτέλεσμα της έκθεσής του, η οποία με τη συμβολή της Επιτροπής Διεθνούς Εμπορίου και άλλων επιτροπών κατέληξε να είναι ένα πολύ ισορροπημένο κείμενο.
<P>
Θέλω καταρχάς να δηλώσω ότι στην έκθεση υπογραμμίζεται η σπουδαία ευκαιρία να εμβαθύνουμε τις εμπορικές και οικονομικές σχέσεις μας με αυτή την περιοχή δυνητικής οικονομικής ανάπτυξης και πληθυσμιακής αύξησης, επισημαίνοντας συγχρόνως ότι λαμβάνονται υπόψη οι τεράστιες διαφορές μεταξύ των κρατών μελών του ομίλου ASEAN.
<P>
Θέλω να υπογραμμίσω τη σημασία του ανοίγματος του τομέα των υπηρεσιών, και από τις δύο πλευρές: είναι κρίσιμο για την Ένωση αλλά και για τον ASEAN, καθώς και στις δύο περιοχές πρέπει να απαιτούνται πιο αποτελεσματικές υπηρεσίες υψηλότερης ποιότητας και χαμηλότερων τιμών, γεγονός που μας επιτρέπει να εκμεταλλευτούμε τα ανταγωνιστικά πλεονεκτήματα και την πείρα της ΕΕ.
<P>
Ως προς το θέμα της βιομηχανίας, επισημάναμε στις τροπολογίες μας, οι οποίες έχουν ενσωματωθεί στην έκθεση, τη διπλή ανάγκη της συμμόρφωσης με ελάχιστες απαιτήσεις ποιότητας και υγιεινής. Οι απαιτήσεις αυτές επιβάλλονται στην ευρωπαϊκή μας βιομηχανία, οπότε πρέπει να εφαρμοστούν και από την άλλη πλευρά αν θέλουμε να περιορίσουμε τον αθέμιτο ανταγωνισμό.
<P>
Επιπλέον, απαιτείται συμμόρφωση με τις διεθνείς συμφωνίες σχετικά με κοινωνικά, εργασιακά και περιβαλλοντικά θέματα και, κυρίως, θέλουμε να το τονίσουμε αυτό, σχετικά με την καταπολέμηση της παιδικής εργασίας.
<P>
Έχουμε επιστήσει την προσοχή στην ευαίσθητη βιομηχανία κατεργασίας ιχθύων, διότι εκεί εμφανίζονται και τα δύο προβλήματα. Αδυνατούμε, λοιπόν, ειλικρινά να κατανοήσουμε τις σοσιαλιστικές τροπολογίες 11 και 12, οι οποίες αποδυναμώνουν και περιορίζουν αυτά που είχαν ήδη εγκριθεί από την αρμόδια επιτροπή, διαγράφοντας από τις τρέχουσες παραγράφους 16 και 17 την ειδική αναφορά στον κλάδο της επεξεργασίας τόνου, που πλήττεται πραγματικά, στον συνακόλουθο αθέμιτο ανταγωνισμό και στην έκθεση του ιδίου του Ευρωπαϊκού Κοινοβουλίου γι' αυτή τη βιομηχανία, την οποία υποστήριξε και υποστηρίζει η Ευρωπαϊκή Επιτροπή.
<P>
Συνεπώς, προς όφελος της συναίνεσης που επιτεύχθηκε ως προς το σύνολο αυτής της έκθεσης, καλούμε τον εισηγητή και τη Σοσιαλιστική Ομάδα στο Ευρωπαϊκό Κοινοβούλιο να επανεξετάσουν το θέμα και να μελετήσουν το ενδεχόμενο απόσυρσης των τροπολογιών 11 και 12, τις οποίες η πολιτική μας ομάδα δεν θα υποστηρίξει. Για να συνοψίσω, θεωρώ ότι, εάν εισακουσθούμε, θα καταφέρουμε να διατηρήσουμε το υφιστάμενο κείμενο, το οποίο είναι πληρέστερο και καλύτερο σε σχέση με τα στοιχεία που θέλουμε να εισαγάγουμε.
<SPEAKER ID="228" NAME="Antolín Sánchez Presedo" AFFILIATION="PSE">
(ES) Κύριε Πρόεδρε, καταρχάς, ενόψει της τραγωδίας που βιώνει η Βιρμανία εξαιτίας του πρόσφατου κυκλώνα, εκφράζω τη θλίψη μου για τα θύματα και καλώ τις αρχές της χώρας να επιτρέψουν την είσοδο διεθνούς βοήθειας και να ξεκινήσουν μια αξιόπιστη διαδικασία εκδημοκρατισμού η οποία θα θέσει τέρμα στην απομόνωση της χώρας και θα προσφέρει νέες προοπτικές στον πληθυσμό της.
<P>
Ο ASEAN είναι μια περιοχή με τεράστιο οικονομικό δυναμικό και αντίστοιχο αριθμό κατοίκων με την Ευρωπαϊκή Ένωση. Περιλαμβάνει 10 πολύ διαφορετικές χώρες, όμως αυτή η ποικιλομορφία, ενώ καθιστά πιο περίπλοκες τις διαπραγματεύσεις για μια συμφωνία ελευθέρων συναλλαγών, δεν πρέπει να μας εμποδίσει να δημιουργήσουμε μέσα τα οποία θα προσφέρουν αμοιβαία οφέλη και θα συμπληρώσουν το πολυμερές σύστημα του ΠΟΕ, μεταξύ άλλων και από την άποψη της ικανοποιητικής συμπερίληψης της αναπτυξιακής ατζέντας της Ντόχα, την οποία και οι δύο πλευρές θεωρούν προτεραιότητα.
<P>
Οι λιγότερο ανεπτυγμένες χώρες της περιοχής πρέπει να μπορούν να διατηρήσουν το προτιμησιακό τους καθεστώς, ακόμη και να τους δοθεί η ευκαιρία να συμπεριληφθούν στη συμφωνία στο μέλλον.
<P>
Οι εμπορικές και οικονομικές σχέσεις είναι τμήμα μιας ευρύτερης στρατηγικής για την ανάπτυξη και εδραίωση συνολικών σχέσεων μεταξύ των δύο περιοχών.
<P>
Πρέπει να ενθαρρύνουμε τη συνέχιση της προόδου όσον αφορά την πολιτική συνεργασία και τη συνεργασία στον τομέα της ασφάλειας. Ειδικότερα, έχει δοθεί έμφαση στην καταπολέμηση της τρομοκρατίας και τη διαχείριση κρίσεων/καταστροφών. Πρέπει επίσης να προαγάγουμε τη συνεργασία στους τομείς της ενέργειας, της Ε&Α, του περιβάλλοντος, της αλλαγής του κλίματος και της βιώσιμης ανάπτυξης, καθώς και στο κοινωνικοπολιτιστικό πεδίο και στο πεδίο της αναπτυξιακής συνεργασίας. " συνεργασία στον τομέα της δημόσιας υγείας έχει ιδιαίτερη σημασία, καθόσον πρέπει να συμβάλλει στην εξασφάλιση συνθηκών υγείας αλλά και υγιεινής των τροφίμων, οι οποίες είναι απαραίτητες για την κατανάλωση και την ανάπτυξη του εμπορίου. Στην όλη αυτή διαδικασία, η συμμετοχή και στήριξη της κοινωνίας των πολιτών είναι επιβεβλημένη.
<P>
Συγχαίρω τον εισηγητή, κ. Ford, για μια έκθεση στην οποία επισημαίνεται ότι τα ανθρώπινα δικαιώματα και η δημοκρατία είναι κεντρικές αξίες της ΕΕ και απαιτείται να αποτελέσουν τμήμα των διαπραγματεύσεων και να συμπεριληφθούν στις συμφωνίες εταιρικής σχέσης και συνεργασίας που πρέπει να συνοδεύουν τις εμπορικές συμφωνίες. Δεδομένου ότι θα αντιπροσωπεύουν ένα σημαντικό βήμα προόδου για τις σχέσεις ΕΕ-ASEAN, ευελπιστούμε ότι οι διαπραγματεύσεις θα είναι επιτυχείς.
<SPEAKER ID="229" NAME="Zbigniew Krzysztof Kuźmiuk" AFFILIATION="UEN">
(PL) Κύριε Πρόεδρε, κύριε Επίτροπε, λαμβάνω τον λόγο σε αυτή τη συζήτηση για να επιστήσω την προσοχή στα ακόλουθα ζητήματα. Πρώτον, ο ASEAN, ο οποίος συγκροτείται από 10 χώρες οι οποίες διαφέρουν σημαντικά ως προς το επίπεδο ανάπτυξής τους -από την πλούσια Σιγκαπούρη ως τις πολύ φτωχές Βιρμανία, Καμπότζη και Λάος- και φιλοξενούν σχεδόν 500 εκατ. άτομα, είναι ο πέμπτος κατά σειρά μεγέθους εμπορικός εταίρος της ΕΕ και προσφέρει προοπτικές περαιτέρω ανάπτυξης των οικονομικών και εμπορικών σχέσεων με την Ευρωπαϊκή Ένωση.
<P>
Δεύτερον, μια συμφωνία ελευθέρων συναλλαγών με τις χώρες ASEAN θα προσφέρει οπωσδήποτε στις χώρες αυτές περισσότερα οφέλη από όσα θα προσφέρει στην ΕΕ. Επιβάλλεται συνεπώς να συνάψουμε με τις εν λόγω χώρες συμφωνίες οι οποίες θα υπερβαίνουν και θα υπερισχύουν της εμπορικής συμφωνίας, και στις οποίες οι εταίροι μας θα συμφωνούν να τηρούν ορισμένα κοινωνικά και περιβαλλοντικά πρότυπα καθώς και πρότυπα προστασίας του καταναλωτή.
<P>
Τρίτον, και τελευταίο, αυτή είναι η μόνη προσέγγιση που θα μας προσφέρει τη δυνατότητα να καθιερώσουμε τον δίκαιο ανταγωνισμό μεταξύ των εταιρειών των χωρών του ASEAN και της Ευρώπης. Μόνο τότε θα αρχίσουν οι εταιρείες αυτές να συμπεριλαμβάνουν στα κόστη παραγωγής τους το συνολικό κόστος της εργασίας, της περιβαλλοντικής προστασίας και της προστασίας του καταναλωτή, και αυτό θα διασφαλίσει ότι οι τιμές των προϊόντων τους θα αντικατοπτρίζουν το πλήρες κόστος κατασκευής.
<SPEAKER ID="230" NAME="Jerzy Buzek" AFFILIATION="PPE-DE">
(PL) Κύριε Πρόεδρε, συγχαίρω τον κ. Επίτροπο για τη διεξαγωγή των διαπραγματεύσεων και τον κ. Ford, τον εισηγητή, για την έκθεσή του. Μελετούμε πώς να υπερκεράσουμε τα εμπόδια και να διαπραγματευτούμε μια καλή συμφωνία ελευθέρων συναλλαγών με τις χώρες ASEAN. Υπογραμμίζουμε δε τις διαφορές μεταξύ των χωρών αυτών.
<P>
Θέλω να επιστήσω την προσοχή σε μία μόνο πτυχή αυτών των διαπραγματεύσεων, την οποία δεν γνωρίζαμε πριν από τέσσερα χρόνια. " καταπολέμηση της υπερθέρμανσης του πλανήτη έχει καταστεί κοινοτική προτεραιότητα, και η ίδια η ΕΕ έχει καταστεί παγκόσμιος ηγέτης σε αυτόν τον τομέα. Στις διαπραγματεύσεις μας πρέπει να δώσουμε πολύ μεγαλύτερη έμφαση σε αυτή την πτυχή. Και σε αυτό το θέμα θα υπάρξουν διαφορές: δεν μπορούμε να ζητήσουμε τα πάντα από τις φτωχότερες χώρες, καθώς όμως οι οικονομίες των πλούσιων χωρών αναπτύσσονται ταχύτατα, πρέπει να καταλήξουμε σε μια κοινότητα συμφερόντων όσον αφορά την καταπολέμηση της αλλαγής του κλίματος.
<P>
Δύο χώρες της ΕΕ, η Πολωνία και η Δανία, είναι υπεύθυνες για τη διαπραγμάτευση μιας συμφωνίας για την περίοδο μετά το Κυότο. Αυτή η διαπραγμάτευση θα πραγματοποιηθεί εφέτος στο Poznań και το προσεχές έτος στην Κοπεγχάγη. Το εν λόγω θέμα μετατρέπεται επίσης σε κοινοτική ευθύνη. Αν οι διαπραγματεύσεις δεν επιτρέψουν τη σύναψη κοινής συμφωνίας έως τα τέλη του 2009, θα υποχρεωθούμε, ούτως ειπείν, να μεταβάλουμε τη φιλόδοξη πολιτική μας για την καταπολέμηση της αλλαγής του κλίματος. Αυτό δεν θέλουμε να το κάνουμε διότι είναι σαφές ότι δεν μπορούμε να αντιμετωπίσουμε μόνοι μας αυτές τις αλλαγές και την απειλή κατά του πλανήτη. Γι' αυτό είναι σημαντικό να χρησιμοποιήσουμε όλες τις διαπραγματεύσεις της ΕΕ με τρίτες χώρες προκειμένου να υπογραμμιστεί αυτή η πτυχή - μια κοινή συμφωνία για την καταπολέμηση της αλλαγής του κλίματος σε παγκόσμια κλίμακα.
<SPEAKER ID="231" NAME="Pierre Pribetich" AFFILIATION="PSE">
(FR) Κύριε Πρόεδρε, κύριε Επίτροπε, κυρίες και κύριοι, ως συντάκτης της γνωμοδότησης της Επιτροπής Βιομηχανίας, Έρευνας και Ενέργειας, θέλω να συγχαρώ τον εισηγητή, κ. Ford, πρώτον για την ... (ο ομιλητής δεν ακούγεται) σχετικά με δύο πτυχές οι οποίες θεωρώ ότι πρέπει να υπογραμμιστούν. " πρώτη είναι οι απομιμήσεις, κυρίως οι απομιμήσεις φαρμακευτικών προϊόντων, οι οποίες είναι πραγματικά επικίνδυνες, επικίνδυνες καταρχάς για την πρόοδο και το ειρηνικό κλίμα στις οικονομικές και εμπορικές σχέσεις με τις χώρες της Νοτιοανατολικής Ασίας, αλλά κυρίως για τους καταναλωτές, όσον αφορά είτε τη στοιχειώδη ασφάλεια είτε την ποιότητα του προϊόντος. Επιβάλλεται λοιπόν να υπογραμμιστεί, να επισημανθεί, η ανάγκη αποτροπής κάθε μορφής απομιμήσεων, χρησιμοποιώντας τα μέσα περιορισμού του φαινομένου που προβλέπονται στις συμφωνίες. Θέλω απλώς να τονίσω και πάλι πόσο αναγκαία είναι η καταπολέμηση της απομίμησης φαρμακευτικών προϊόντων για τους δύο ακόλουθους λόγους: για την προστασία της ασφάλειας των καταναλωτών και για την προστασία της φαρμακευτικής βιομηχανίας από κάθε μορφής αθέμιτο ανταγωνισμό που δεν σέβεται το περιβάλλον ή τους κανόνες υπέρ της υγείας και της ασφάλειας. Μόνο η αποτελεσματική συνεργασία μεταξύ όλων των ενδιαφερομένων θα εξασφαλίσει την προστασία των καταναλωτών παγκοσμίως, και ειδικότερα στην Ευρώπη.
<P>
" δεύτερη πτυχή αφορά τον σχεδιασμό νομοθεσίας για την ενθάρρυνση της μείωσης των εκπομπών CO2 από τις επιχειρήσεις, ειδικότερα δε τις αμοιβαίες συμφωνίες για την εμπορία εκπομπών. Οφείλουμε να λάβουμε υπόψη ότι η Ευρωπαϊκή Ένωση δεν πρέπει να τιμωρεί εταιρείες υποχρεώνοντάς τις να τηρούν τις ενδεδειγμένες και εύλογες διατάξεις που προβλέπουν τα νέα περιβαλλοντικά πρότυπα στο πλαίσιο του σχεδίου προστασίας του κλίματος, χωρίς να απαιτεί την υιοθέτηση παρόμοιων κανόνων από άλλες χώρες ως αντάλλαγμα.
<P>
Αν καταστήσουμε αυτές τις δύο πτυχές αναπόσπαστο τμήμα των σχέσεών μας -στο γράμμα και στο πνεύμα- θα μπορέσουμε να διατηρήσουμε την ανταγωνιστικότητα των ευρωπαϊκών επιχειρήσεων προστατεύοντας παράλληλα τους καταναλωτές, ενώ δεν πρέπει ασφαλώς να λησμονούμε την προστασία του κλίματος. Με άλλα λόγια, το μείζον ζήτημα είναι αναμφίβολα να βρούμε τη βέλτιστη ισορροπία στις σχέσεις μας.
<SPEAKER ID="232" NAME="Mairead McGuinness" AFFILIATION="PPE-DE">
(EN) Κύριε Πρόεδρε, χαιρετίζω την ευκαιρία που μου δίνεται να συμμετάσχω σε αυτή τη συζήτηση, αν και το θέμα της δεν είναι από τα αγαπημένα μου.
<P>
Ωστόσο, έσπευσα να έρθω από το γραφείο μου όταν άκουσα να γίνονται σχόλια σχετικά με πρότυπα· νομίζω δε ότι η παράγραφος 10 είναι ιδιαίτερα σημαντική γι' αυτό το ψήφισμα και πρέπει να διαβαστεί και ενδεχομένως να αναπτυχθεί περαιτέρω. Θα μπορούσαμε ίσως να προσθέσουμε πρότυπα περί ασφάλειας των τροφίμων και ανιχνευσιμότητας.
<P>
Συμφωνώ με τα σχόλια σχετικά με τις απομιμήσεις φαρμάκων, που εύλογα προκαλούν σοβαρή ανησυχία.
<P>
Μόλις επέστρεψα από τη Βραζιλία, και σε ένα εργοστάσιο επεξεργασίας κρέατος έψαξα παντού για οποιαδήποτε προειδοποιητική ένδειξη. Δεν υπήρχε καμία: με άλλα λόγια, δεν αναγνωρίζονταν τα θέματα της ασφάλειας στην εργασία. Στα εργοστάσια βιοαιθανόλης που επισκεφθήκαμε, αισθάνθηκα νευρικότητα διότι, και εκεί, δεν δινόταν έμφαση στην ασφάλεια των εργαζομένων.
<P>
Δεν προσπαθούμε να δυσφημήσουμε άλλες χώρες. Πρέπει όμως να αναγνωρίσουμε ότι, ως Ευρωπαίοι, εφαρμόζουμε υψηλά πρότυπα, και πρέπει να προσπαθήσουμε με συνέπεια να κάνουμε και τις υπόλοιπες περιοχές του κόσμου να αναβαθμίσουν τα πρότυπά τους, με άλλα λόγια να προσεγγίσουν το δικό μας επίπεδο.
<P>
Επιτρέψτε μου επίσης να πω ότι γνωρίζω ότι ο Επίτροπος Mandelson έχει ξανακούσει τις απόψεις μου, καθώς και ότι οι σημερινές ιρλανδικές εφημερίδες γράφουν γι' αυτόν. Αν θέλει να σχολιάσει τις συγκεκριμένες αναφορές, με ενδιαφέρει πολύ να τον ακούσω.
<SPEAKER ID="233" NAME="Czesław Adam Siekierski" AFFILIATION="PPE-DE">
(PL) Κύριε Πρόεδρε, κύριε Επίτροπε, τόσο η Ευρωπαϊκή Ένωση όσο και οι χώρες ASEAN διαθέτουν τεράστιες δυνατότητες οι οποίες θα επιτρέψουν την ανάληψη δράσης για την αντιμετώπιση παγκόσμιων προκλήσεων όπως η αλλαγή του κλίματος, η ενεργειακή ασφάλεια, η καταπολέμηση της τρομοκρατίας και ο αγώνας κατά της φτώχειας και του υποσιτισμού εκατομμυρίων κατοίκων της Ασίας.
<P>
Οι εκπρόσωποι των δύο οργανισμών πρέπει ως εκ τούτου να αναβαθμίσουν τον διάλογό τους και να αναζητήσουν από κοινού λύσεις σε αυτά τα δύσκολα θέματα. Πρέπει επίσης να δημιουργήσουν νέες μορφές οικονομικής συνεργασίας και να λάβουν μέτρα αύξησης του αμοιβαίου και επωφελούς εμπορίου. " Ευρωπαϊκή Ένωση πρέπει να μοιραστεί την εμπειρογνωμοσύνη και τα επιτεύγματά της όσον αφορά τη διαδικασία περιφερειακής ολοκλήρωσης. Δεν πρέπει να λησμονούμε, όμως, ότι η ΕΕ δεν πρέπει να περιοριστεί στα οικονομικά ζητήματα, αλλά οφείλει να συνεχίσει να απαιτεί τον σεβασμό των ανθρωπίνων δικαιωμάτων και της δημοκρατίας.
<SPEAKER ID="234" NAME="Σταύρος Αρναουτάκης" AFFILIATION="PSE">
Κύριε Πρόεδρε, οι εμπορικές συμφωνίες μπορούν να βοηθήσουν στη σταθεροποίηση των σχέσεων μεταξύ των δύο πλευρών. Παράλληλα, όμως, στις διαπραγματεύσεις για τη σύναψη συμφωνίας ελευθέρων συναλλαγών πρέπει να λαμβάνονται υπόψη ορισμένες ουσιαστικές προϋποθέσεις και αξίες.
<P>
Ενδεικτικά αναφέρω: το σεβασμό των ανθρωπίνων δικαιωμάτων, το σεβασμό στις οικονομικές δυνατότητες της κάθε χώρας, τη προστασία των δικαιωμάτων πνευματικής ιδιοκτησίας, συμπεριλαμβανομένων των γεωγραφικών ενδείξεων· την εναρμόνιση των προτύπων ασφαλείας των προϊόντων, τη συνεργασία για την καταπολέμηση ασθενειών και επιδημιών, όπως επίσης και θέματα που αφορούν το περιβάλλον.
<SPEAKER ID="235" NAME="Jean-Pierre Audy" AFFILIATION="PPE-DE">
(FR) Κύριε Πρόεδρε, κύριε Επίτροπε, το πρώτο πράγμα που θέλω να πω είναι ότι συμφωνώ και εγώ με τους επαίνους για τον εξαίρετο συνάδελφό μου κ. Ford, ενώ θα εκμεταλλευτώ τον χρόνο ομιλίας μου για να καλωσορίσω τον κ. Hartmut Nassauer, ο οποίος είναι πρόεδρος της αντιπροσωπείας μας για τις σχέσεις με τις χώρες της Νοτιοανατολικής Ασίας.
<P>
Θυμάμαι, κυρίες και κύριοι, την επίσκεψή μου στη Δημοκρατία των Φιλιππίνων. Έχω την εντύπωση λοιπόν ότι ίσως παραμελούμε την ανάπτυξη κατά τη συζήτηση αυτών των θεμάτων. Θυμάμαι το ταξίδι μου στο Kidapawan, στην επαρχία Cotabato στο νησί Mindanao, όπου είδαμε σχεδόν 500 γεωργούς με περίπου 1,5 εκτάρια γης οι οποίοι, χάρη στην παρέμβαση της Ευρωπαϊκής Ένωσης, μπορούσαν να επιβιώσουν από τα προϊόντα που παρήγαγαν σε συνθήκες γεωργίας επιβίωσης. Είδαμε ενθουσιασμό και ευγνωμοσύνη, και θεωρώ, κύριε Επίτροπε, ότι η ανάπτυξη πρέπει να λαμβάνεται υπόψη σε όλες τις πολιτικές της Ευρωπαϊκής Ένωσης.
<SPEAKER ID="236" NAME="Glyn Ford">
εισηγητής. - (EN) Κύριε Πρόεδρε, επιτρέψτε μου να ευχαριστήσω όλες και όλους τους βουλευτές που μετείχαν στην αποψινή συζήτηση. Γνωρίζω την ανάγκη, την οποία μόλις επεσήμανε ο κ. Audy, να μεριμνήσουμε ότι δεν θα παραμεληθούν τα θέματα ανάπτυξης σε μια σειρά από χώρες, και όχι μόνο στις Φιλιππίνες. Καθόσον είμαι πολύ περισσότερο εξοικειωμένος με την Ινδονησία παρά με τις Φιλιππίνες, γνωρίζω ότι υπάρχουν πολλές περιοχές της Ινδονησίας που δεν μοιάζουν με την Τζακάρτα· πρόκειται για μια αναπτυσσόμενη χώρα και αυτό πρέπει να το λαμβάνουμε υπόψη.
<P>
Ευχαριστώ τον κ. Mandelson για τα σχόλιά του, θέλω δε να επισημάνω ότι, σε πνεύμα συνεργασίας και συναίνεσης, συζήτησα προ ολίγου με τον κ. Varela Suanzes-Carpegna και συμφώνησα στην απόσυρση της τροπολογίας 11 -θα ξαναδούμε το θέμα αύριο- με αντάλλαγμα να υποστηρίξει, ως προσθήκη, τα νέα τμήματα της τροπολογίας 12, την οποία έχω καταθέσει. Συνεπώς, έχουμε τώρα επιτύχει μεγαλύτερο βαθμό συναίνεσης από ό,τι στην αρχή της συζήτησης.
<SPEAKER ID="237" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο.
<P>
Γραπτές δηλώσεις (άρθρο 142 του Κανονισμού)
<SPEAKER ID="238" NAME="Bogusław Rogalski  " AFFILIATION="UEN">
γραπτώς. - (PL) Λαμβάνοντας υπόψη ότι η Ευρωπαϊκή Κοινότητα, στις διαπραγματεύσεις της με τον Σύνδεσμο των Κρατών της Νοτιοανατολικής Ασίας με σκοπό τη σύναψη μιας συμφωνίας ελευθέρων συναλλαγών δεύτερης γενιάς, πρέπει να δώσει προτεραιότητα στο πολυμερές σύστημα εμπορίου που έχει εδραιωθεί από τον Παγκόσμιο Οργανισμό Εμπορίου, είναι σημαντικό το γεγονός ότι ο ASEAN καλύπτει μια περιοχή με μεγάλη ποικιλία: μια από τις χώρες συγκαταλέγεται μεταξύ των λιγότερο ανεπτυγμένων κρατών, ενώ άλλες είναι εξαιρετικά ανεπτυγμένες. Αυτός είναι ο κύριος λόγος για τον οποίο οι ανισότητες αυτές διαδραματίζουν σημαντικό ρόλο για την οριστικοποίηση μιας συμφωνίας ελευθέρων συναλλαγών.
<P>
Στο πλαίσιο της διαδικασίας σύναψης συμφωνιών ελευθέρων συναλλαγών, ένα ζήτημα προτεραιότητας είναι η υπογραφή μιας συμφωνίας εταιρικής σχέσης και συνεργασίας η οποία περιλαμβάνει εφαρμοστέες ρήτρες για τα ανθρώπινα δικαιώματα, καθόσον τα ανθρώπινα δικαιώματα και η δημοκρατία αποτελούν θεμελιώδεις αξίες της ΕΕ. Ιδιαίτερη προσοχή πρέπει να δοθεί στις συνέπειες της συμφωνίας για τους γεωργούς μικρής κλίμακας της περιοχής και για την παρακολούθηση και διασφάλιση της ενίσχυσης των οικογενειακών και βιώσιμων εκμεταλλεύσεων.
<P>
Οι τοπικές αρχές πρέπει να ευαισθητοποιηθούν επίσης για την καταπολέμηση της αλλαγής του κλίματος μέσω της ανάσχεσης της αποψίλωσης των δασών και της ενίσχυσης των τροπικών δασών. Το εμπόριο βιοκαυσίμων πρέπει συνεπώς να περιοριστεί αποκλειστικά και μόνο στα βιοκαύσιμα εκείνα τα οποία δεν διαταράσσουν την ισορροπία του περιβάλλοντος. Πρέπει επίσης να υπογραμμιστεί ότι είναι σημαντικό να συνεχιστεί η συνεργασία για την καταπολέμηση της τρομοκρατίας και για τη διαχείριση κρίσεων/καταστροφών.
<P>
Μια συμφωνία πλαίσιο ΕΕ-ASEAN θα μπορούσε να συμβάλει στην ενθάρρυνση της μελλοντικής βιομηχανικής ανάπτυξης της ΕΕ, πρέπει όμως να στηρίζεται στην αρχή της διαφάνειας και στους κανόνες που διέπουν τον ανταγωνισμό και τις επενδύσεις, τα δικαιώματα πνευματικής ιδιοκτησίας και τις κρατικές ενισχύσεις.
<SPEAKER ID="239" NAME="Andrzej Tomasz Zapałowski  " AFFILIATION="UEN">
γραπτώς. - (PL) Κύριε Πρόεδρε, πολλοί οικονομολόγοι επισημαίνουν ότι η περιοχή της Νότιας Ασίας έχει τη δυνατότητα να καταστεί στο μέλλον παγκόσμιο οικονομικό κέντρο. Αυτή η τάση είναι επικίνδυνη, κυρίως για την Ευρώπη, η οποία θα μπορούσε να χάσει τον έλεγχο σημαντικού ποσοστού του παγκοσμίου εμπορίου. Στην Ευρώπη, εν τω μεταξύ, συνεχίζουμε να θέτουμε ολοένα και πιο αυστηρούς κανόνες στις επιχειρήσεις και τη γεωργία και να εμπορευόμαστε με χώρες οι οποίες δεν σέβονται καν τη νομοθεσία για τα δικαιώματα πνευματικής ιδιοκτησίας. Ενόψει αυτού, μπορούμε να μιλάμε για ελεύθερο και δίκαιο ανταγωνισμό;
<P>
Βεβαίως, πρέπει να προσπαθούμε να ενισχύσουμε τον σεβασμό των ανθρωπίνων δικαιωμάτων στις ασιατικές χώρες, όμως δεν πρέπει να το πράττουμε ενώ συγχρόνως παραδίδουμε τις ευρωπαϊκές αγορές σε προϊόντα τα οποία κατασκευάζονται υπό συνθήκες οι οποίες δεν συνάδουν με τα ευρωπαϊκά πρότυπα περί ανταγωνισμού.
<P>
Επί του παρόντος εστιάζουμε έντονα την προσοχή μας στον οικονομικό ανταγωνισμό εντός της ΕΕ. Εν προκειμένω διαπράττουμε ένα σφάλμα, αλλά και ενεργούμε ανόητα. Εν τω μεταξύ, η Ασία μας υποτάσσει οικονομικά, όπως η Ευρώπη είχε υποτάξει την Ασία στρατιωτικά και πολιτικά στο παρελθόν.

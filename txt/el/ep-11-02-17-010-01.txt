<CHAPTER ID="010-01">
1. Συγκρούσεις στα σύνορα Ταϊλάνδης και Καμπότζης
<SPEAKER ID="399" NAME="Πρόεδρος">
" ημερήσια διάταξη προβλέπει τη συζήτηση επτά προτάσεων ψηφίσματος σχετικά με τις συγκρούσεις στα σύνορα Ταϊλάνδης και Καμπότζης.
<SPEAKER ID="400" NAME="Barbara Lochbihler" LANGUAGE="DE">
Κύριε Πρόεδρε, οι συγκρούσεις στα σύνορα Ταϊλάνδης και Καμπότζης στις αρχές αυτού του μήνα επανέφεραν την επί δεκαετίες διαμάχη σχετικά με τον ναό Preah Vihear στη συνείδηση της διεθνούς κοινής γνώμης. Παρόλο που οι ένοπλες συγκρούσεις έχουν κάπως κοπάσει επί του παρόντος, πρέπει να ασκήσουμε πιέσεις για την εξεύρεση πολιτικής λύσης σε αυτήν τη διαμάχη. " Ένωση Κρατών της Νοτιοανατολικής Ασίας (ASEAN) και η ΕΕ οφείλουν να εργαστούν πλέον πιο εντατικά για αυτό το ζήτημα, και να μην περιμένουν να κλιμακωθεί ξανά η κατάσταση προκειμένου να αντιδράσουν.
<P>
Στις πιο πρόσφατες συγκρούσεις, πολίτες και στρατιώτες, και από τις δύο πλευρές, τραυματίστηκαν και σκοτώθηκαν. " χρήση βομβών διασποράς ήταν ιδιαίτερα ύπουλη πράξη. Αυτά τα πυρομαχικά διασποράς έχουν ολέθριες επιπτώσεις στους πολίτες, οι οποίες διαρκούν για μεγάλο διάστημα μετά τη ρίψη τους. Έως και το 30% των πυρομαχικών διασποράς δεν εκρήγνυνται και παραμένουν στο έδαφος ως μη εκραγείσες βόμβες, οι οποίες εκρήγνυνται αργότερα, όταν ενδεχομένως διαταραχτούν από παιδιά που παίζουν. Καλούμε την Ταϊλάνδη και την Καμπότζη να σταματήσουν να χρησιμοποιούν αυτά τα φρικτά όπλα αμέσως. Καλούμε επίσης τις δύο κυβερνήσεις να προσυπογράψουν τη διεθνή Σύμβαση για την απαγόρευση των πυρομαχικών διασποράς.
<P>
Τέλος, θα ήθελα να απευθύνω επείγουσα έκκληση στις κυβερνήσεις της Ταϊλάνδης και της Καμπότζης να καταβάλουν κάθε δυνατή προσπάθεια για την επίλυση αυτής της διαμάχης χωρίς να προσφύγουν στα όπλα. Ο άμαχος πληθυσμός και από τις δύο πλευρές θα υποφέρει κι άλλο, θα υποφέρει για κάτι για το οποίο οι πολιτικοί μπορούν να βρουν λύση κατόπιν διαπραγματεύσεων, αν βέβαια έχουν την πολιτική βούληση να το κάνουν, αντί να προσπαθούν να εκμεταλλευτούν τον φθηνό εθνικισμό και από τις δύο πλευρές των συνόρων.
<SPEAKER ID="401" NAME="Marietje Schaake">
συντάκτρια. - (EΝ) Κύριε Πρόεδρε, από τις αρχές αυτού του μήνα εκδηλώνονται μάχες μεταξύ των ενόπλων δυνάμεων κατά μήκος των συνόρων Ταϊλάνδης-Καμπότζης, κοντά στον ναό Preah Vihear, ο οποίος έχει χαρακτηριστεί από την UNESCO Τοποθεσία Παγκόσμιας Κληρονομιάς. Έχουμε ευθύνη να προστατεύσουμε πρώτα από όλα τις ζωές των ανθρώπων, αλλά έχουμε ευθύνη να προστατεύσουμε και την πολιτιστική κληρονομιά.
<P>
Είναι ιδιαιτέρως ανησυχητική η αναφορά της χρήσης πυρομαχικών διασποράς. Ενδέχεται οι αναφορές αυτές να είναι αληθείς, καθώς ούτε η Ταϊλάνδη ούτε η Καμπότζη έχουν κυρώσει τη Σύμβαση για τα πυρομαχικά διασποράς.
<P>
Προκειμένου να αποφευχθεί περαιτέρω κλιμάκωση, η οποία θα δημιουργούσε κίνδυνο αποσταθεροποίησης της περιοχής, αμφότερες οι κυβερνήσεις πρέπει να αναλάβουν τις ευθύνες τους και να ενδιαφερθούν για τους ανθρώπους που εκτοπίστηκαν εξαιτίας αυτής της διαμάχης.
<P>
Επικροτούμε τις προσπάθειες του προέδρου της ASEAN για να διευκολυνθεί ο διάλογος μεταξύ των δύο χωρών ώστε να επιλυθεί η διαμάχη με ειρηνικό τρόπο.
<P>
" Ταϊλάνδη και η Καμπότζη συμφώνησαν να συμμετάσχουν σε μια επείγουσα συνάντηση των κρατών της νοτιοανατολικής Ασίας προκειμένου να συζητηθεί το θέμα των συγκρούσεων. Ο γενικός γραμματέας της UNESCO θα στείλει επίσης ειδικό απεσταλμένο στην Μπανγκόκ και στην Πνομ Πενχ προκειμένου να παροτρύνει και τις δύο πλευρές να συνεργαστούν με μια πιθανή αποστολή της UNESCO.
<SPEAKER ID="402" NAME="Bernd Posselt" LANGUAGE="DE">
Κύριε Πρόεδρε, η κ. Lochbihler έχει απόλυτο δίκιο: πρόκειται πρωτίστως για τους ανθρώπους, για τους νεκρούς και τους τραυματίες, και για αυτήν τη σκανδαλώδη χρήση πυρομαχικών διασποράς.
<P>
Δεύτερον, ασφαλώς, πρόκειται για τον περιορισμό μιας συνοριακής σύγκρουσης, για τη διευθέτησή της με ειρηνικά μέσα και για τη διασφάλιση ότι δεν θα εξελιχθεί σε πόλεμο.
<P>
" τρίτη πτυχή -και θέλουμε να την αντιμετωπίσουμε και αυτήν- αφορά την αναντικατάστατη παγκόσμια πολιτιστική κληρονομιά του συγκροτήματος του ναού στη συγκεκριμένη συνοριακή περιοχή. Ο Karl von Habsburg, πρώην βουλευτής του Κοινοβουλίου και γιος του Otto von Habsburg, είναι υπεύθυνος για τα ζητήματα αυτά στην Unesco και θα παραστεί στην Ολομέλεια του Μαρτίου εδώ στο Στρασβούργο για να μας πει περισσότερα για το συγκεκριμένο ζήτημα. Θεωρώ ότι είναι όντως αναγκαίο να καταβάλουμε συντονισμένες προσπάθειες προκειμένου να συνδυάσουμε τις απόπειρες για ειρήνη και να προστατεύσουμε τους ανθρώπους μέσω της διαφύλαξης της πολιτιστικής κληρονομιάς. Εδώ στην Ευρώπη ξέρουμε πολύ καλά τα τρομερά κενά που αφήνουν οι πόλεμοι στο πολιτιστικό τοπίο. Ως εκ τούτου, πρέπει να αναλάβουμε δράση οπουδήποτε απειλείται η πολιτιστική κληρονομιά του κόσμου.
<SPEAKER ID="403" NAME="Marc Tarabella" LANGUAGE="FR">
Κύριε Πρόεδρε, κύριε Επίτροπε κυρίες και κύριοι, από τις αρχές Φεβρουαρίου αναζωπυρώθηκαν οι μάχες μεταξύ των ενόπλων δυνάμεων της Καμπότζης και της Ταϊλάνδης στα σύνορα κοντά στον ναό Preah Vihear, τη γύρω περιοχή του οποίου διεκδικούν και οι δύο χώρες. Δυστυχώς, σημειώθηκαν απώλειες ζωών και στις δύο πλευρές, ενώ χρειάστηκε να απομακρυνθούν περισσότεροι από 3.000 άνθρωποι που ζούσαν κοντά στην περιοχή των συγκρούσεων.
<P>
Το 1962, το Διεθνές Δικαστήριο των "νωμένων Εθνών, δρώντας με βάση τους γαλλικούς ιστορικούς χάρτες, αναγνώρισε τα δικαιώματα της Καμπότζης στον ναό Preah Vihear και στην παρακείμενη γη. Ωστόσο, η Ταϊλάνδη δεν αποδέχτηκε ποτέ αυτήν την απόφαση. Επιπλέον, ορισμένα τμήματα των συνόρων δεν έχουν οριοθετηθεί, μια κατάσταση η οποία έχει ήδη προκαλέσει αρκετά ένοπλα επεισόδια το 2008 και το 2009.
<P>
Το 2008, η UNESCO συμπεριέλαβε τον ναό στον κατάλογο των Μνημείων Παγκόσμιας Κληρονομιάς, γεγονός που επίσης προκάλεσε οργή μεταξύ ταϊλανδών εθνικιστών. Παρόλο που το 2000 υπογράφτηκε μνημόνιο συμφωνίας σχετικά με τον προσδιορισμό των συνόρων της χώρας, οι ταϊλανδοί εθνικιστές του PAD ζητούν την ακύρωσή του επειδή θεωρούν ότι ευνοεί υπερβολικά την Καμπότζη. Θα ήθελα συγκεκριμένα να υπογραμμίσω τη δράση που ανέλαβε η Ινδονησία, που προεδρεύει επί του παρόντος της ASEAN, η οποία προσφέρθηκε να διαμεσολαβήσει σε αυτήν τη σύγκρουση.
<P>
Τη Δευτέρα 14 Φεβρουαρίου, τα "νωμένα Έθνη παρότρυναν επίσης τις δύο χώρες να τηρήσουν μόνιμη κατάπαυση πυρός, ενώ δεν σχεδίασαν να αποστείλουν ειρηνευτική δύναμη στην περιοχή. Ελπίζω αυτές οι δύο χώρες να καταφέρουν τελικά να διευθετήσουν το θέμα για τη συγκεκριμένη περιοχή ειρηνικά και να σταματήσουν να οδηγούν με αυτόν τον τρόπο σε ομηρία χιλιάδες ανθρώπους που θέλουν να ζήσουν ειρηνικά.
<SPEAKER ID="404" NAME="Charles Tannock">
συντάκτης. - (ΕΝ) Κύριε Πρόεδρε, για εμάς στην Ευρωπαϊκή Ένωση, η ιδέα της ανάληψης στρατιωτικής δράσης για την επίλυση συνοριακών διαφορών είναι πλέον ευτυχώς αδιανόητη. Ωστόσο, δυστυχώς δεν ισχύει το ίδιο για την περίπτωση των συνόρων μεταξύ Ταϊλάνδης και Καμπότζης, οι στρατοί των οποίων έχουν συγκρουστεί πολλές φορές τις τελευταίες δύο εβδομάδες λόγω ενός αμφισβητούμενου, μικρού τμήματος των συνόρων τους, κοντά σε έναν αρχαίο ναό.
<P>
Οργανώσεις βοήθειας αναφέρουν ότι περίπου 30.000 άνθρωποι έχουν εκτοπιστεί λόγω των μαχών, επομένως δεν προκαλεί έκπληξη το γεγονός ότι υπό αυτές τις συνθήκες αθώοι πολίτες έχουν σκοτωθεί, παρόλο που και οι δύο πλευρές αμφισβητούν τους πραγματικούς αριθμούς.
<P>
Ο πρωθυπουργός της Καμπότζης, Hun Sen, αποκάλεσε τις συγκρούσεις "πραγματικό πόλεμο". Τέτοιου είδους πολεμοχαρής και εμπρηστική ρητορική μπορεί μόνο να επιδεινώσει την κατάσταση. " βραχυπρόθεσμη λύση αυτής της διαμάχης έγκειται στα χέρια τόσο των κυβερνήσεων όσο και του Συμβουλίου Ασφαλείας των "νωμένων Εθνών, που πρέπει να αναλάβουν ηγετικό ρόλο και να επιβάλουν λύσεις για την αποκλιμάκωση της κρίσης. Μακροπρόθεσμα, ευελπιστούμε ότι η περαιτέρω περιφερειακή ολοκλήρωση της ASEAN θα συμβάλει ώστε να αποτελέσουν τέτοιου είδους συγκρούσεις παρελθόν, όπως συμβαίνει επί δεκαετίες εδώ στην ΕΕ.
<SPEAKER ID="405" NAME="Cristian Dan Preda" LANGUAGE="RO">
Κύριε Πρόεδρε, νέα επεισόδια, προφανώς όχι πολύ σοβαρά, έλαβαν χώρα το βράδυ της Τρίτης και το πρωί της Τετάρτης στα σύνορα μεταξύ Ταϊλάνδης και Καμπότζης. Εξαιρετικά τεταμένες σχέσεις έχουν δημιουργηθεί μεταξύ των δύο γειτονικών εθνών και πιστεύω ότι αυτός είναι ο λόγος που η σημερινή συζήτηση είναι ευπρόσδεκτη. Θα ήθελα, μάλιστα, να ευχαριστήσω τον κ. Posselt για την πρωτοβουλία που παρουσίασε.
<P>
Θα ήθελα επίσης να εκφράσω τη θλίψη μου για τις ανθρώπινες απώλειες που έχουν σημειωθεί λόγω των συγκρούσεων από τις αρχές του μήνα. Ειδικά στην τωρινή φορτισμένη ατμόσφαιρα, πρέπει να ζητήσουμε αυστηρά και από τις δύο πλευρές να δράσουν με τη μεγαλύτερη δυνατή συγκράτηση και να συμμορφωθούν προς την έκκληση του Συμβουλίου Ασφαλείας των "νωμένων Εθνών για επιβολή μακροχρόνιας εκεχειρίας. Όποια και αν είναι η πηγή της διαφωνίας μεταξύ της Ταϊλάνδης και της Καμπότζης, η προσφυγή στη βία δεν συνιστά λύση. Ως εκ τούτου, θα ήθελα να απευθύνω έκκληση και στις δύο πλευρές να βρουν άμεση ειρηνική λύση στην εδαφική διαμάχη για την περιοχή γύρω από τον ναό Preah Vihear.
<P>
Πρέπει, μάλιστα, να σας υπενθυμίσω ότι το Διεθνές Δικαστήριο έλαβε το 1962 σαφή απόφαση και ότι υπάρχουν άφθονες ευκαιρίες για επίλυση της διαμάχης, όπως με τη διαμεσολάβηση μέσω της ASEAN. Το μόνο που χρειάζεται, σύμφωνα με το διεθνές δίκαιο, είναι η διενέργεια διαπραγματεύσεων καλή τη πίστει.
<SPEAKER ID="406" NAME="Lidia Joanna Geringer de Oedenberg" LANGUAGE="PL">
Κύριε Πρόεδρε, ο ναός Preah Vihear του 11ου αιώνα έχει υπάρξει πολλές φορές θέατρο συγκρούσεων μεταξύ των επιρροών του ινδουισμού και του βουδισμού, όπως και του στρατού των Ερυθρών Χμερ και του καθεστώτος του Lon Nol. Από τις αρχές του 20ού αιώνα, ο ναός αποτελεί αντικείμενο διαμάχης μεταξύ της Καμπότζης και της Ταϊλάνδης, και καθεμία τους διεκδικεί το δικαίωμα στο κτίριο και στη γύρω έκταση καθώς και το δικαίωμα οριοθέτησης των συνόρων μεταξύ των δύο χωρών. Από τις αρχές Φεβρουαρίου του 2011 παρακολουθούμε τις τελευταίες εξελίξεις σε αυτήν τη διαμάχη.
<P>
Παρά την απόφαση του Διεθνούς Δικαστηρίου της Χάγης, το οποίο έκρινε ότι ο ναός ανήκει στην Καμπότζη, υπάρχουν άλλα ζητήματα που ακόμα δεν έχουν αποφασιστεί. Αμφότερες οι κυβερνήσεις θα πρέπει να καταβάλουν κάθε προσπάθεια προκειμένου να καταλήξουν σε συμβιβασμό ο οποίος θα παρέχει τα θεμέλια για μια μόνιμη συμφωνία. Μια επανάληψη της σύγκρουσης που έλαβε χώρα πριν από μιάμιση εβδομάδα, όταν οι στρατοί των δύο χωρών βομβάρδισαν ο ένας τον άλλον, είναι απαράδεκτη τόσο για τους ανθρώπους της περιοχής, που κινδυνεύουν να σκοτωθούν, όσο και για τον ναό ο οποίος, παρόλο που έχει ενταχθεί στον κατάλογο Μνημείων Παγκόσμιας Κληρονομιάς της UNESCO, έχει υποστεί ζημιές. " UNESCO έχει ήδη προσφέρει βοήθεια, όπως και η Ένωση Κρατών της Νοτιοανατολικής Ασίας. Σήμερα, το Ευρωπαϊκό Κοινοβούλιο έλαβε μέρος στην έκκληση. Ένα εισιτήριο εισόδου στον ναό Preah Vihear κοστίζει πέντε δολάρια. Θα ήθελα να ρωτήσω ποιο είναι το αντίτιμο της σύγκρουσης μεταξύ Καμπότζης και Ταϊλάνδης, η οποία έχει διαρκέσει περισσότερα από 100 χρόνια.
<SPEAKER ID="407" NAME="Kristiina Ojuland">
εξ ονόματος της Ομάδας ALDE. - (ΕΝ) Κύριε Πρόεδρε, θεωρώ απεχθές το γεγονός ότι, στον 21ο αιώνα, υπάρχουν ορισμένες πολιτικές δυνάμεις που εξακολουθούν να λειτουργούν σύμφωνα με πρότυπα του 19ου αιώνα. " αύξηση του εθνικισμού σε πολλά μέρη του κόσμου προκαλεί συγκρούσεις που βασίζονται στην εθνοτική καταγωγή καθώς και στη θρησκεία.
<P>
Οι κυβερνήσεις της Ταϊλάνδης και της Καμπότζης πρέπει να δεχθούν ότι οι μεθοριακές συμπλοκές έχουν αντίκτυπο στην ειρήνη και τη σταθερότητα της περιοχής, καθώς και στις σχέσεις μεταξύ των δύο χωρών. Ακόμα και αν υπάρχουν ανεπίλυτα πολιτικά ζητήματα μεταξύ χωρών, αυτά δεν θα πρέπει να αντανακλώνται στις σχέσεις μεταξύ λαών. Διαφορετικά, υπάρχει άμεσος κίνδυνος εκδήλωσης εθνικισμού καθώς και ξενοφοβίας.
<P>
" κατάσταση στα σύνορα μεταξύ Ταϊλάνδης και Καμπότζης θα πρέπει να επιλυθεί ειρηνικά, σύμφωνα με την απόφαση που έλαβε το Διεθνές Δικαστήριο το 1962. Στις αρχές του έτους αυτού σημειώθηκαν ήδη πάρα πολλές αιματοχυσίες σε όλο τον κόσμο.
<SPEAKER ID="408" NAME="Ryszard Czarnecki" LANGUAGE="PL">
Κύριε Πρόεδρε, αποτελεί ιδιαίτερο πλεονέκτημα της Ευρωπαϊκής Ένωσης το γεγονός ότι δεν είμαστε εγωιστές, ότι μπορούμε να δούμε πέρα από την ευρωπαϊκή μύτη μας και ότι όντως βλέπουμε τι συμβαίνει εκτός Ευρώπης και στη μακρινή εξωτική Ασία. Αυτή η σύγκρουση, όπως σωστά επισημάνθηκε, έχει στην πραγματικότητα ιστορία μεγαλύτερη του ενός αιώνα. Ωστόσο, είναι καλό που η Ευρωπαϊκή Ένωση και το Ευρωπαϊκό Κοινοβούλιο, που είναι ουσιαστικά η καρδιά της Ένωσης, έχουν κάτι να πουν για αυτό το ζήτημα. Είναι καλό επειδή πρέπει να είμαστε παρόντες όπου γίνεται συζήτηση για τα ανθρώπινα δικαιώματα, όπου γίνεται συζήτηση για αυτό το εξαιρετικά σημαντικό ζήτημα, και η σύγκρουση αυτή δείχνει σαφώς ότι έχουν πεθάνει άνθρωποι και αγωνίζονται σήμερα, αν και όχι με τόσο ολέθρια αποτελέσματα, για ζητήματα που θα μπορούσαν ενδεχομένως να επιλυθούν με πιο ειρηνικό τρόπο. Είναι καλό που το Ευρωπαϊκό Κοινοβούλιο παρεμβαίνει σε αυτό το ζήτημα.
<SPEAKER ID="409" NAME="Jaroslav Paška" LANGUAGE="SK">
Κύριε Πρόεδρε, στις 15 Ιουνίου 1962 το Διεθνές Δικαστήριο απεφάνθη ότι ο ναός Preah Vihear εμπίπτει στην κυριαρχία της Καμπότζης. Συνιστά υποχρέωση της κυβέρνησης της Ταϊλάνδης να σεβαστεί αυτό το γεγονός και να απέχει από κάθε προσπάθεια αλλαγής, μέσω στρατιωτικής βίας, των διεθνώς αναγνωρισμένων συνόρων. Ταυτόχρονα, η κυβέρνηση της Καμπότζης είναι υποχρεωμένη να επιτρέπει σε προσκυνητές από την Ταϊλάνδη την πρόσβαση στον ναό.
<P>
Στην περίπτωση που το ένα από τα δύο αντιμαχόμενα μέρη τείνει να υπερβεί τους κανόνες και να επιβάλει τα συμφέροντά του διά της βίας, είναι αναγκαίο να κινητοποιηθούν τα διεθνή θεσμικά όργανα προκειμένου να εκφράσουν ένα σαφές προφορικό μήνυμα ότι ο κόσμος θέλει να ζήσει με σταθερές πολιτικές συνθήκες και δεν επιθυμεί να βλέπει τις διαφορές να επιλύονται με τη χρήση στρατιωτικής βίας.
<P>
Ως εκ τούτου, είναι απαραίτητο να κινητοποιηθούν τοπικά τα ανάλογα διεθνή θεσμικά όργανα, ώστε να αποτραπεί η εξάπλωση περιττών συγκρούσεων και ψυχικών τραυμάτων για τον άμαχο πληθυσμό. " πρόταση της Ινδονησίας, ως προεδρεύουσας χώρας της ASEAN, να διαμεσολαβήσει στη μεθοριακή διαμάχη είναι ο καλύτερος τρόπος για να γίνει ένα πρώτο βήμα προς την επίλυση της κατάστασης.
<SPEAKER ID="410" NAME="Bogusław Sonik" AFFILIATION="PPE">
(PL) Κύριε Πρόεδρε, η UNESCO προσπαθεί να σώσει τον ναό Preah Vihear -έναν τόπο που συμπεριλαμβάνεται στον κατάλογο Μνημείων Παγκόσμιας Κληρονομιάς- και να χρηματοδοτήσει τη συντήρησή του. Ωστόσο, η Ταϊλάνδη και η Καμπότζη όχι μόνο δεν σέβονται αυτήν την προσπάθεια, αλλά παραβιάζουν και τη Σύμβαση για την προστασία των πολιτιστικών αγαθών σε περίπτωση ένοπλης σύρραξης, η οποία είναι δεσμευτική και για τις δύο χώρες. Θεωρώ ότι η εν λόγω απερισκεψία ίσως οδηγήσει στην καταστροφή ενός κτιρίου που διατηρείται από τον 11ο αιώνα.
<P>
Ωστόσο, πάνω από όλα, θεωρώ ότι το συγκεκριμένο παράδειγμα θα πρέπει να εγείρει το ζήτημα της ευθύνης. Δεν πρέπει να επαναληφθεί αυτό που συνέβη στο Αφγανιστάν το 2001, τότε που καταστράφηκε ένα μοναδικό άγαλμα του Βούδα. Αυτό ήταν αποτέλεσμα όχι μόνο θρησκευτικού φανατισμού των Ταλιμπάν, αλλά και έλλειψης επαρκούς δέσμευσης εκ μέρους των δυτικών χωρών. " καταστροφή της παγκόσμιας πολιτιστικής κληρονομιάς δεν πρέπει να μείνει ατιμώρητη. Το συγκεκριμένο ζήτημα είναι τόσο σημαντικό ώστε, κατ' αναλογία με το Διεθνές Δικαστήριο της Χάγης, το οποίο δικάζει εγκληματίες πολέμου, θα πρέπει επίσης να θεσπιστεί ένα όργανο που να δικάζει και να οδηγεί στη δικαιοσύνη ανθρώπους οι οποίοι καταστρέφουν ανεκτίμητα μνημεία.
<SPEAKER ID="411" NAME="Pino Arlacchi" AFFILIATION="S&amp;D">
(ΕΝ) Κύριε Πρόεδρε, το ψήφισμα για τις μεθοριακές συγκρούσεις μεταξύ Ταϊλάνδης και Καμπότζης καταδικάζει την ένοπλη σύγκρουση και παροτρύνει και τις δύο χώρες να σταματήσουν τις μάχες, να μειώσουν τις εντάσεις και να αποδεχτούν τη διαμεσολάβηση της ASEAN και των "νωμένων Εθνών.
<P>
Βρισκόμαστε αντιμέτωποι με μια εντελώς αδικαιολόγητη σύγκρουση. Το 1976, η Καμπότζη και η Ταϊλάνδη, ως μέλη της ASEAN, υπέγραψαν τη Συνθήκη Φιλίας και Συνεργασίας, βάσει της οποίας δεσμεύονται να απορρίπτουν τη χρήση βίας σε σχέσεις μεταξύ κρατών μελών και στην ειρηνική διευθέτηση διακρατικών διαφορών. " σύγκρουση είναι παράλογη, επίσης, επειδή το Διεθνές Δικαστήριο απεφάνθη το 1962 ότι ο ναός Preah Vihear, κοντά στο σημείο όπου εκδηλώνονται μάχες, ανήκει στην Καμπότζη.
<P>
Υπάρχουν πολλοί λόγοι να πιστέψουμε ότι η ένοπλη σύγκρουση συνδέεται με εθνικιστική έξαρση στην Ταϊλάνδη, η οποία κατευθύνεται από κυβερνητικά στοιχεία που προκαλούν τις μάχες με σκοπό να αποσπάσουν την εύνοια των σκληροπυρηνικών ψηφοφόρων ενόψει των φετινών εκλογών.
<SPEAKER ID="412" NAME="Monica Luisa Macovei" AFFILIATION="PPE">
(ΕΝ) Κύριε Πρόεδρε, οι μεθοριακές συμπλοκές μεταξύ Ταϊλάνδης και Καμπότζης υπολογίζεται ότι άφησαν πίσω τους 1.000 νεκρούς και άλλους 30.000 εκτοπισμένους. Εκφράζουμε τη λύπη μας για την απώλεια ζωών και θέτουμε ως προτεραιότητα την αποφυγή περαιτέρω απωλειών.
<P>
Θα ήθελα επίσης να εκφράσω το ενδιαφέρον μου για την εικαζόμενη χρήση πυρομαχικών διασποράς και να καλέσω τις δύο χώρες να μην χρησιμοποιούν τέτοια πυρομαχικά. Δεν είναι ποτέ λύση το να σκοτώνονται άνθρωποι και να τίθεται σε κίνδυνο η ζωή τους. Ως εκ τούτου, υποστηρίζουμε σθεναρά όλα τα ενδιαφερόμενα μέρη που εργάζονται επί του παρόντος προκειμένου να βρεθεί λύση και να σταματήσει η βία. Υποστηρίζουμε και προάγουμε την ειρήνη.
<SPEAKER ID="413" NAME="Elena Băsescu" AFFILIATION="PPE">
(RΟ) Κύριε Πρόεδρε, θα ήθελα και εγώ να συνταχθώ με τους συναδέλφους μου που ζητούν ειρηνική επίλυση της τεταμένης κατάστασης που έχει δημιουργηθεί στα σύνορα μεταξύ Ταϊλάνδης και Καμπότζης. Οι συγκρούσεις που ξέσπασαν στις αρχές του μήνα σηματοδοτούν την επανέναρξη μιας παλαιότερης σύγκρουσης για τον ναό της UNESCO που βρίσκεται στα σύνορα μεταξύ των δύο χωρών. Θα ήθελα να τονίσω ότι, σύμφωνα με την απόφαση που εξέδωσε το Διεθνές Δικαστήριο το 1962, το συγκεκριμένο μνημείο ανήκει στην Καμπότζη, και οι αρχές πρέπει να σεβαστούν αυτήν την απόφαση. Ενώ είναι αλήθεια ότι η περιοχή γύρω από τον ναό δεν οριοθετήθηκε από το Δικαστήριο, πιστεύω ότι η Ταϊλάνδη και η Καμπότζη μπορούν να καταλήξουν σε συμφωνία μέσω διαπραγματεύσεων και όχι με τη χρήση όπλων.
<P>
Οι συγκρούσεις στην περιοχή θέτουν σε κίνδυνο όχι μόνο ένα μνημείο της UNESCO, αλλά και τις ζωές του πληθυσμού. Μια μεθοριακή διαμάχη αποτελεί πάντοτε πηγή αστάθειας. Για αυτόν τον λόγο, τάσσομαι υπέρ της πρωτοβουλίας των δύο κυβερνήσεων να επιλύσουν το ζήτημα σε διμερές επίπεδο. Θεωρώ ότι το πρόγραμμα που στοχεύει στη δημιουργία προστατευτικής ζώνης για να μην εξαπλωθεί η καταστροφή αποτελεί ένα βήμα προς την ειρήνη.
<SPEAKER ID="414" NAME="Corina Creţu" AFFILIATION="S&amp;D">
(RO) Κύριε Πρόεδρε, θα ήθελα και εγώ να εκφράσω τη λύπη μου για την απώλεια ανθρώπινων ζωών, ιδίως όταν πρόκειται για αθώα άμαχα θύματα. Ανησυχώ επίσης επειδή χιλιάδες άνθρωποι υποχρεώθηκαν να εγκαταλείψουν τα σπίτια τους εξαιτίας συγκρούσεων στα σύνορα Ταϊλάνδης και Καμπότζης. Όπως αναφέρεται συνοπτικά στην κοινή πρόταση ψηφίσματος, υπάρχει ένα διεθνές νομικό πλαίσιο με το οποίο πρέπει να συμμορφωθούν και οι δύο πλευρές.
<P>
Πιστεύω ότι η έκκληση που απηύθυνε το Ευρωπαϊκό Κοινοβούλιο πρέπει να συνοδευθεί από άσκηση ισχυρής πίεσης εκ μέρους της Ύπατης Εκπροσώπου για Θέματα Εξωτερικής Πολιτικής. Ωστόσο, εκείνο που είναι ίσως ακόμα πιο σοβαρό είναι η χρήση πυρομαχικών διασποράς. Πιστεύω ότι έχουμε καθήκον να απαιτήσουμε από την Ταϊλάνδη και την Καμπότζη να κυρώσουν τη Σύμβαση για την απαγόρευση αυτού του είδους πυρομαχικών.
<SPEAKER ID="415" NAME="Anneli Jäätteenmäki" AFFILIATION="ALDE">
(ΕΝ) Κύριε Πρόεδρε, η κατάσταση αυτή αποτελεί επιπλέον υπενθύμιση για την Ευρωπαϊκή Ένωση της σπουδαιότητας της διαμεσολάβησης και της αποφυγής συγκρούσεων. Για να χρησιμοποιήσει η ΕΕ στο έπακρο την ήπια δύναμή της, θα πρέπει να επενδύσει περισσότερα στην πρόληψη συγκρούσεων. Ήταν πλέον καιρός η Αντιπρόεδρος/Ύπατη Εκπρόσωπος Catherine Ashton να προτείνει μια πρωτοβουλία για τη διοργάνωση αξιόπιστης διαμεσολάβησης και ικανότητας πρόληψης των συγκρούσεων. Κάτι τέτοιο απαιτεί συνοχή πολιτικής, δεδομένου ότι συνιστά μια καλή υπενθύμιση για τα κράτη μέλη της ΕΕ.
<SPEAKER ID="416" NAME="Raül Romeva i Rueda" AFFILIATION="Verts/ALE">
(ES) Κύριε Πρόεδρε, θα ήθελα και εγώ με τη σειρά μου να αξιοποιήσω αυτήν την ευκαιρία για να υπογραμμίσω δύο ζητήματα που έχουν ήδη αναφερθεί, τα οποία όμως θεωρώ θεμελιώδη.
<P>
Το πρώτο είναι η χρήση βομβών διασποράς από την Ταϊλάνδη και την Καμπότζη, και η ανάγκη να κυρώσουν και οι δύο χώρες τη Σύμβαση για τα πυρομαχικά διασποράς.
<P>
Το δεύτερο ζήτημα είναι επίσης ένα ζήτημα με το οποίο ασχολούμαστε συχνά σε αυτές τις συζητήσεις επειγόντων θεμάτων. Σχετίζεται με την ελευθερία της έκφρασης, κυρίως στο διαδίκτυο.
<P>
Πιστεύω ότι η αδυναμία και η αστάθεια του πολιτικού συστήματος της Ταϊλάνδης αποκαλύπτει ορισμένες σοβαρές καταστάσεις. Για παράδειγμα, η δίκη που έγινε σε βάρος του Chiranuch Premchaiporn για σχόλια που δημοσίευσε στον ιστότοπό του και στα οποία ασκούσε κριτική στη βασιλική οικογένεια. Το άτομο που ευθύνεται για τα σχόλια αφέθηκε ελεύθερο, ενώ δεν έχει αφεθεί ακόμα ελεύθερο το άτομο που είναι υπεύθυνο για τον ιστότοπο.
<P>
Πιστεύω επίσης ότι είναι απαραίτητο να επισημανθεί η ανάγκη για ελευθερία έκφρασης και, πάνω από όλα, για ελευθερία του συνεταιρίζεσθαι σε όλες αυτές τις χώρες.
<SPEAKER ID="417" NAME="Seán Kelly" AFFILIATION="PPE">
(ΕΝ) - Κύριε Πρόεδρε, δυστυχώς αυτή η διαμάχη διαρκεί πλέον περισσότερα από εκατό χρόνια. Προέκυψε εκ νέου τον Ιούνιο του 2008 και κλιμακώθηκε στις αρχές αυτού του μήνα. Πολλοί άνθρωποι έχουν διαφορετικές απόψεις ως προς το γιατί κλιμακώθηκε τη συγκεκριμένη στιγμή. Υπάρχουν ορισμένοι που θεωρούν ότι κάποιοι πολεμοχαρείς ταϊλανδοί στρατηγοί τη χρησιμοποιούν ως δικαιολογία για να ανατρέψουν την κυβέρνηση και να ακυρώσουν τις εκλογές που έχει ανακοινωθεί ότι θα πραγματοποιηθούν αργότερα φέτος.
<P>
Όπως και να έχει, η διαμάχη -ιδίως όταν τη βλέπει κανείς από απόσταση- επιδέχεται λύση. Δεν πρόκειται για σοβαρή διαμάχη, ιδίως αν τα "νωμένα Έθνη χρησιμοποιήσουν την εντολή και την επιρροή τους για να επιτύχουν τρία πράγματα: πρώτον, μια συμφωνία για κατάργηση των πυρομαχικών διασποράς· δεύτερον, μόνιμη κατάπαυση του πυρός· και, τρίτον, αν χρειαστεί, αποστολές στρατευμάτων για την επίβλεψη της κατάπαυσης του πυρός. Αν επιτευχθούν αυτά, τότε η συγκεκριμένη διαμάχη θα μπορεί να τερματιστεί.
<SPEAKER ID="418" NAME="Siim Kallas">
Αντιπρόεδρος της Επιτροπής. - (ΕΝ) Κύριε Πρόεδρε, μπορώ να επιβεβαιώσω ότι η Επιτροπή παρακολουθεί στενά τα γεγονότα κατά μήκος των συνόρων Ταϊλάνδης-Καμπότζης.
<P>
Στις 7 Φεβρουαρίου 2011, η Αντιπρόεδρος της Επιτροπής/Ύπατη Εκπρόσωπος για Θέματα Εξωτερικής Πολιτικής και Πολιτικής Ασφάλειας, βαρόνη Ashton, εξέφρασε την ανησυχία της για τις ένοπλες συγκρούσεις. Κάλεσε και τις δύο χώρες να επιδείξουν μέγιστη συγκράτηση, να προβούν στις απαραίτητες ενέργειες για να μειώσουν την ένταση και να ξεκινήσουν εκ νέου τον διάλογο με στόχο την ειρηνική επίλυση των διαφορών τους.
<P>
Τα σημεία που θίγονται στο σχέδιο ψηφίσματος του Κοινοβουλίου συζητήθηκαν στις 14 Φεβρουαρίου 2011 στο Συμβούλιο Ασφαλείας των "νωμένων Εθνών, παρουσία των υπουργών Εξωτερικών της Ταϊλάνδης, της Καμπότζης και της Ινδονησίας, ο τελευταίος ως τρέχων πρόεδρος της ASEAN.
<P>
Συμφωνούμε με τα συμπεράσματα του Αναπληρωτή Γενικού Γραμματέα των "νωμένων Εθνών, Pascoe, ότι η κατάσταση είναι πράγματι σοβαρή. Το ζήτημα δεν αφορά απλώς έναν τόπο παγκόσμιας κληρονομιάς. Αφορά επίσης τις -υποτιθέμενες ή πραγματικές- εθνικές και πολιτιστικές ταυτότητες και την εθνική υπερηφάνεια. Το σημαντικότερο είναι πως το ζήτημα αφορά τις ανθρώπινες ζωές και την περιφερειακή σταθερότητα.
<P>
Τίθενται δύο ερωτήματα: τι μπορεί να πράξει η περιοχή για να αποκαταστήσει την κατάσταση, και πώς μπορεί να συμβάλει η ΕΕ σε μια ειρηνική διευθέτηση; Είναι προφανές ότι τέτοιου είδους συγκρούσεις δεν μπορούν να επιλυθούν με ένοπλη βία. " ASEAN μπορεί να διαδραματίσει κάποιο ρόλο, και με ικανοποίηση βλέπουμε ότι αναλαμβάνει τις ευθύνες της.
<P>
Ο υπουργός Εξωτερικών της Ινδονησίας ορθώς επικαλέστηκε τη Συνθήκη Φιλίας και Συνεργασίας. " συμφωνία αυτή απαιτεί από όλα τα μέρη να διευθετούν τις διαφορές τους με ειρηνικά μέσα. Επικροτούμε την απόφαση της Ινδονησίας να συγκαλέσει ειδική συνάντηση σχετικά με το θέμα των υπουργών Εξωτερικών των κρατών μελών της ASEAN στις 22 Φεβρουαρίου 2011 στην Τζακάρτα.
<P>
Υπάρχει ευρεία συμφωνία στα "νωμένα Έθνη να μην επιτραπεί να βγει το ζήτημα αυτό εκτός ελέγχου. Μέλη του Συμβουλίου Ασφαλείας έχουν ζητήσει και από τα δύο μέρη να απέχουν από προκλήσεις και από την ανάπτυξη στρατιωτικών ενισχύσεων κατά μήκος των συνόρων.
<P>
Καθίσταται σαφές ότι οι περιφερειακές προσπάθειες παρέχουν τον πιο ελπιδοφόρο δίαυλο για μια ειρηνική επίλυση της διαμάχης. Για την ΕΕ, κάτι τέτοιο σημαίνει την παροχή πλήρους στήριξης στην ASEAN.
<P>
" Υπηρεσία Εξωτερικής Δράσης παρακολουθεί το ζήτημα λεπτομερώς και θα εξετάσει τρόπους στήριξης της ASEAN, εφόσον μια τέτοια στήριξη είναι κατάλληλη και ζητηθεί από την πλευρά της.
<SPEAKER ID="419" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί στο τέλος της τελικής συζήτησης.

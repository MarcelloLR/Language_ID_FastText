<CHAPTER ID="022">
Οικονομική αντιστάθμιση των επιβατών σε περίπτωση χρεοκοπίας αεροπορικής εταιρείας (συζήτηση)
<SPEAKER ID="248" NAME="Πρόεδρος">
" ημερήσια διάταξη προβλέπει τη συζήτηση της προφορικής ερώτησης του Brian Simpson, εξ ονόματος της Επιτροπής Μεταφορών και Τουρισμού προς την Επιτροπή, σχετικά με την οικονομική αντιστάθμιση των επιβατών σε περίπτωση χρεοκοπίας αεροπορικής εταιρείας-B7-0210/2009).
<SPEAKER ID="249" NAME="Brian Simpson" LANGUAGE="EN">
Κυρία Πρόεδρε, θα ήθελα να ευχαριστήσω τον Επίτροπο Tajani που μας τιμά απόψε με την παρουσία του. Κατέθεσα αυτήν την ερώτηση εξ ονόματος της Επιτροπής Μεταφορών και Τουρισμού, διότι τα μέλη της προβληματίστηκαν έντονα κατά τη διάρκεια του καλοκαιριού από την κατάρρευση της αεροπορικής εταιρείας SkyEurope, και μου ζήτησαν να αναλάβω αυτήν την πρωτοβουλία για λογαριασμό τους.
<P>
Αξίζει να σημειωθεί ότι από το 2000 είχαμε 77 πτωχεύσεις αεροπορικών εταιρειών στην Ευρωπαϊκή Ένωση και εάν, όπως δυστυχώς είναι πολύ πιθανό, ο αριθμός αυτός αυξηθεί στο πλαίσιο του δυσμενούς οικονομικού κλίματος, πιστεύουμε ότι είναι υψίστης σημασίας να αξιοποιήσουμε την ερώτησή μου για να ξεκινήσουμε τουλάχιστον τον διάλογο σχετικά με το πώς μπορούμε να προστατεύσουμε καλύτερα του καταναλωτές και τους αεροπορικούς επιβάτες στην Ευρωπαϊκή Ένωση.
<P>
" περίπτωση της SkyEurope αφορά μια αεροπορική εταιρεία με έδρα τη Σλοβακία. Είδαμε τους επιβάτες εγκαταλελειμμένους σε διάφορους προορισμούς, χωρίς κατάλυμα, χωρίς καν μια πτήση επιστροφής. Ένα επιπλέον πρόβλημα ήταν ότι πολλοί από αυτούς τους ανθρώπους έμαθαν ότι δεν θα λάμβαναν οικονομική αντιστάθμιση, αλλά ούτε θα τους επιστρεφόταν το αντίτιμο του εισιτηρίου τους, εάν δεν είχαν χρησιμοποιήσει πιστωτική κάρτα για την αγορά του ή αν δεν το είχαν προμηθευτεί από ταξιδιωτικό πρακτορείο. Πρόκειται δηλαδή για τους επιβάτες που έκλεισαν το εισιτήριό τους μέσω διαδικτύου από δικούς τους λογαριασμούς, μια πρακτική που χρησιμοποιείται ολοένα και περισσότερο τα τελευταία χρόνια.
<P>
Δεν πρόκειται για μεμονωμένη περίπτωση. Ανάλογα περιστατικά συνέβησαν και στην πατρίδα μου, το "νωμένο Βασίλειο, όταν πέρυσι πτώχευσε η Excel Airways αφήνοντας περισσότερους από 200 000 ανθρώπους που είχαν ήδη πληρώσει το εισιτήριό τους χωρίς οικονομική αντιστάθμιση και χωρίς καμία βοήθεια σε διάφορα αεροδρόμια ανά την Ευρώπη, αναγκάζοντάς τους να ξοδέψουν επιπλέον χρήματα για να βρουν κατάλυμα και πτήσεις για την επιστροφή τους.
<P>
Πολλοί από αυτούς τους ανθρώπους δεν είναι τακτικοί επιβάτες όπως εμείς, ούτε ταξιδεύουν συχνά για επαγγελματικούς λόγους, ούτε έχουν τα οικονομικά μέσα να ανταπεξέλθουν σε τέτοια απροσδόκητα συμβάντα. Πρόκειται για οικογένειες που ξοδεύουν τις οικονομίες τους για τις ετήσιες διακοπές τους, για να διαπιστώσουν στη συνέχεια ότι τα χρήματα που μάζεψαν με κόπο πηγαίνουν χαμένα χωρίς οι ίδιοι να έχουν φταίξει σε τίποτα.
<P>
Προφανώς και η υπάρχουσα κατάσταση δεν είναι αποδεκτή. Εμείς στην Ευρωπαϊκή Ένωση και στο Ευρωπαϊκό Κοινοβούλιο πρέπει να είμαστε υπερήφανοι για όσα έχουμε επιτύχει στον τομέα των δικαιωμάτων των επιβατών. Είδαμε τη θέσπιση αποζημίωσης για άρνηση επιβίβασης - αν και γνωρίζουμε ότι υπάρχουν ακόμη ζητήματα που δεν έχουν επιλυθεί. Είδαμε τη θέσπιση του δικαιώματος στην παροχή συνδρομής και αυστηρότερους νόμους υπέρ της διαφάνειας στις τιμές των εισιτηρίων, καθώς και αυστηρά μέτρα αποζημίωσης στην οδηγία για τα οργανωμένα ταξίδια. Πιστεύω ότι έχουμε καλύψει πράγματι τα περισσότερα από τα βασικά θέματα που άπτονται της προστασίας των καταναλωτών στον τομέα της πολιτικής αεροπορίας, αλλά προφανώς υπάρχει ένα ακόμη κενό που πρέπει να καλυφθεί.
<P>
Αν κάποιος κλείσει θέση σε πτήση τσάρτερ μέσω πρακτορείου, καλύπτεται από την οδηγία για τα οργανωμένα ταξίδια. Αν απευθυνθεί σε αεροπορική εταιρεία τακτικών δρομολογίων, καλύπτεται από το σύστημά της, αλλά αν κλείσει μέσω διαδικτύου μόνο τη θέση του -τη συγκεκριμένη αεροπορική πτήση- δεν καλύπτεται. Πρόκειται για ένα ρυθμιστικό κενό. Αυτό το κενό επιθυμεί να καλύψει το Κοινοβούλιο, με τη συνδρομή της Επιτροπής.
<P>
Στο πλαίσιο αυτό, προτάθηκε επίσης η ιδέα της ίδρυσης ενός αποθεματικού ταμείου αντιστάθμισης, αλλά αυτό δεν πρέπει να εκληφθεί ως αίτημα από την πλευρά μας ή από την πλευρά της Επιτροπής. Το μόνο που επιθυμούμε είναι να αρχίσει ένας διάλογος σχετικά με τους μηχανισμούς που θα μπορούσαν να μας βοηθήσουν να επιλύσουμε με τον βέλτιστο δυνατό τρόπο αυτό το πρόβλημα, οπότε ο σκοπός της ερώτησής μου ήταν να ξεκινήσει ο διάλογος με την Επιτροπή, ελπίζοντας ότι θα βρεθεί τρόπος να καλυφθεί αυτό το νομικό κενό, ιδίως για τους επιβάτες που υφίστανται τις συνέπειες της αφερεγγυότητας μιας αεροπορικής εταιρείας.
<P>
Ανυπομονώ να συνεργαστώ με την Επιτροπή για την εξεύρεση λύσης σε αυτό το πρόβλημα από κοινού με την επιτροπή μου, αλλά και να ακούσω τις απόψεις των υπόλοιπων βουλευτών.
<SPEAKER ID="250" NAME="Antonio Tajani" LANGUAGE="IT">
Κυρία Πρόεδρε, ευχαριστώ τον κ. Simpson και την Επιτροπή Μεταφορών και Τουρισμού στο σύνολό της που θέτει ένα τόσο ευαίσθητο θέμα υπόψη του Κοινοβουλίου. " ερώτηση αυτή μου δίνει την ευκαιρία να επαναλάβω επισήμως όσα ελέχθησαν τις τελευταίες εβδομάδες μετά την ταλαιπωρία που υπέστησαν πολλοί ευρωπαίοι πολίτες, πολλοί επιβάτες, λόγω της πτώχευσης ορισμένων αεροπορικών εταιρειών.
<P>
Όπως γνωρίζει το Κοινοβούλιο, η προστασία των επιβατών οποιουδήποτε μέσου μεταφοράς αποτελεί πραγματική προτεραιότητα για μένα. Το δήλωσα κατά την ακρόαση, όταν το Κοινοβούλιο μου έδωσε την ψήφο εμπιστοσύνης του, και θέλω να το επαναλάβω και απόψε. Πιστεύω ότι πρέπει όλοι να αναλάβουμε δράση ώστε να δώσουμε μια συγκεκριμένη νομική λύση, η οποία αν μη τι άλλο -όπως είπε και ο κ. Simpson- θα διασφαλίζει ότι οι επιβάτες που αγοράζουν ένα απλό εισιτήριο από μια αεροπορική εταιρεία η οποία στη συνέχεια κηρύσσει πτώχευση δεν θα τυγχάνουν διαφορετικής μεταχείρισης σε σχέση με τους επιβάτες που αγόρασαν το εισιτήριό τους στο πλαίσιο ενός ευρύτερου ταξιδιωτικού πακέτου.
<P>
Πιστεύω λοιπόν ότι το πρώτο πράγμα που πρέπει να κάνουμε είναι να χρησιμοποιήσουμε τα μέσα που έχουμε ήδη στη διάθεσή μας. Με άλλα λόγια, το κοινό πρέπει να χρησιμοποιεί όλους τους κανονισμούς με τον πλέον αποδοτικό τρόπο, ακόμη και αν δεν είναι πλήρεις ή οδηγούν σε ανισότητες. Με στόχο τη βέλτιστη αυτή χρήση των υφιστάμενων μέσων, όταν πτώχευσε η αεροπορική εταιρεία SkyEurope, για παράδειγμα, το δίκτυο των ευρωπαϊκών κέντρων καταναλωτών κλήθηκε να ενημερώσει τους επιβάτες σχετικά με τα δικαιώματά τους και να εισπράξει τα ποσά που δικαιούνταν. Ωστόσο, πρέπει να παρέχουμε καλύτερη προστασία στους επιβάτες στις περιπτώσεις πτώχευσης μιας αεροπορικής εταιρείας. Οι επιβάτες με κρατήσεις που δεν ισχύουν πλέον πρέπει να δικαιούνται επιστροφή χρημάτων και, σε ορισμένες περιπτώσεις, κάλυψη των εξόδων επαναπατρισμού. Πρόκειται για ένα σύνθετο πρόβλημα, και αυτό σημαίνει ότι πρέπει να εξετάσουμε προσεκτικά τα μέτρα που θα υιοθετηθούν.
<P>
" Επιτροπή έχει ήδη ξεκινήσει τις διαδικασίες για την εξεύρεση μιας πρακτικής λύσης σε αυτά τα ζητήματα. Κατόπιν αιτήματός μας, εκπονήθηκε ήδη μια μεγάλη μελέτη σχετικά με τις συνέπειες των πτωχεύσεων στον κλάδο των αεροπορικών μεταφορών, με έμφαση στους επιβάτες. Αυτή η λεπτομερής μελέτη εξηγεί ποιες είναι οι συνέπειες των πτωχεύσεων στην πράξη, καθώς και τον αντίκτυπό τους στους 700 εκατομμύρια και πλέον επιβάτες που ταξιδεύουν κάθε χρόνο σε ολόκληρη την Ευρωπαϊκή Ένωση.
<P>
" μελέτη προτείνει διάφορα πιθανά σενάρια για τον προσδιορισμό των βέλτιστων λύσεων στα διάφορα προβλήματα που θέτουν οι πτωχεύσεις, ιδίως όσον αφορά την αποζημίωση και τον επαναπατρισμό, όπως προανέφερα. Όσον αφορά την αποζημίωση και τον επαναπατρισμό, μεταξύ των σεναρίων που διατυπώθηκαν περιλαμβάνονται το ενδεχόμενο ίδρυσης ταμείων εγγυήσεων, η δημιουργία προγραμμάτων υποχρεωτικής ασφάλισης για τους επιβάτες ή για τις αεροπορικές εταιρείες, και, τέλος, στοχευμένες αλλαγές στο πτωχευτικό δίκαιο των κρατών μελών.
<P>
Τον Φεβρουάριο του τρέχοντος έτους, απέστειλα τη μελέτη στον κ. Costa, που προήδρευε της Επιτροπής Μεταφορών και Τουρισμού εκείνο το διάστημα. " Ευρωπαϊκή Επιτροπή εξακολουθεί να αναλύει τις διάφορες δυνατότητες βασιζόμενη στη μελέτη αυτή και επικεντρώνεται ιδιαιτέρως στον αντίκτυπο στους καταναλωτές και στον κλάδο των αεροπορικών μεταφορών. Στο πλαίσιο της ανάλυσής μας, θα λάβουμε υπόψη όλες τις επιμέρους πτυχές και θα αξιοποιήσουμε τις απόψεις όλων των ενδιαφερόμενων μερών. Στο ίδιο πνεύμα, τις ερχόμενες εβδομάδες, η Επιτροπή θα δρομολογήσει ευρεία δημόσια διαβούλευση σχετικά με τα δικαιώματα των επιβατών στον κλάδο των αεροπορικών μεταφορών.
<P>
Σε αυτό το πλαίσιο, και χωρίς να υποτιμώνται οι διαφορές και οι ιδιαιτερότητες των οργανωμένων ταξιδιών, η Επιτροπή θα λάβει επίσης υπόψη την εκτίμηση αντίκτυπου που διενεργείται αυτήν τη στιγμή σχετικά με την αναθεώρηση της οδηγίας 90/314, που αφορά ειδικά τα οργανωμένα ταξίδια. Ο λόγος είναι ότι ένας από τους βασικούς σκοπούς της δημόσιας διαβούλευσης θα είναι ο προσδιορισμός των επιπτώσεων της πτώχευσης μιας αεροπορικής εταιρείας για τους επιβάτες και οι δυνατές επανορθωτικές λύσεις. Προφανώς, εκτός από τη δημόσια διαβούλευση θα εκπονηθεί και μελέτη -όπως ήδη ανάφερα- η οποία θα αναλύσει τον αντίκτυπο των διάφορων δυνατών λύσεων.
<P>
Είναι προφανές ότι η συμβολή του Κοινοβουλίου θα είναι καίρια σε ό, τι με αφορά και -δεδομένης της αφοσίωσης που επέδειξε η Επιτροπή Μεταφορών και Τουρισμού κατά την προετοιμασία αυτής της προφορικής ερώτησης που υποβάλλεται σήμερα- πιστεύω ότι τις ερχόμενες εβδομάδες θα μπορέσουμε να συνεργαστούμε εποικοδομητικά για να εντοπίσουμε όλοι μαζί τη βέλτιστη δυνατή λύση για την ικανοποίηση των αναγκών των επιβατών και την προάσπιση των δικαιωμάτων τους με αποτελεσματικό τρόπο σε περιπτώσεις πτώχευσης μιας αεροπορικής εταιρείας.
<SPEAKER ID="251" NAME="Marian-Jean Marinescu" LANGUAGE="RO">
Στο πλαίσιο της τρέχουσας παγκόσμιας οικονομικής κρίσης, με τις διακυμάνσεις στις τιμές των καυσίμων και το σκληρό ανταγωνιστικό περιβάλλον, οι αεροπορικές εταιρείες, ιδίως οι λεγόμενες "χαμηλού κόστους" διανύουν πολύ δύσκολη περίοδο. " αύξηση των τιμών των εισιτηρίων δεν αποτελεί λύση υπό τις υπάρχουσες συνθήκες, ενώ η αύξηση του λεγόμενου "service charge" που αποφάσισαν ορισμένες εταιρείες χαμηλού κόστους ενδέχεται να οδηγήσει σε ακόμη μεγαλύτερη μείωση του αριθμού των επιβατών.
<P>
Οι ζημίες που κατέγραψαν οι αεροπορικές εταιρείες το 2009 θα ανέλθουν σε 11 δισ. δολάρια "ΠΑ συνολικά, μια κατάσταση που αναμένεται να αντιστραφεί μετά την επόμενη τριετία. Σε αυτό το πλαίσιο, βρισκόμαστε αντιμέτωποι με την απευκταία κατάσταση της πτώχευσης αεροπορικών εταιρειών. Σε περίπτωση πτώχευσης, λόγω της ανεπαρκούς νομοθεσίας, δεν υπάρχει πρακτικός τρόπος για την ανάκτηση της αξίας του εισιτηρίου ή για τον επαναπατρισμό των επιβατών. " υποστήριξη που παρέχεται από διάφορες ευρωπαϊκές αεροπορικές εταιρείες σε επιβάτες εταιρειών που χρεοκοπούν, παρά το χαμηλό κόστος της εξυπηρέτησης, όπως για παράδειγμα στην περίπτωση της SkyEurope, είναι μεν αξιέπαινη, αλλά παρέχει μια προσωρινή μόνο λύση σε μεμονωμένες περιπτώσεις κρίσης. Από την άλλη, δεν μπορούμε να προβάλλουμε μονίμως την οικονομική κρίση ως δικαιολογία για αυτές τις καταστάσεις, αφού και πριν από την κρίση πτώχευαν αεροπορικές εταιρείες.
<P>
Οι αυστηρότεροι έλεγχοι της οικονομικής κατάστασης των αερομεταφορέων, ιδίως στην περίπτωση των εταιρειών χαμηλού κόστους, ο αυστηρότερος έλεγχος των συγχωνεύσεων και εξαγορών, καθώς και η σύσταση ενός ευμεγέθους ταμείου εγγυήσεων είναι μερικές λύσεις που θα μπορούσαν, μακροπρόθεσμα, να παράσχουν στους επιβάτες προστασία στην περίπτωση πτώχευσης του αερομεταφορέα τους.
<SPEAKER ID="252" NAME="Saïd El Khadraoui" LANGUAGE="NL">
Κυρία Πρόεδρε, κύριε Επίτροπε, κυρίες και κύριοι, η Ομάδα μας ασκεί πιέσεις εδώ και καιρό για τη διεξαγωγή συζήτησης σχετικά με το πρόβλημα των πτωχεύσεων στον κλάδο των αερομεταφορών, αφού έχει πλέον καταστεί σαφές ότι δεν πρόκειται για μία μεμονωμένη περίπτωση. Όπως ανάφερε ήδη ο συνάδελφος κ. Simpson, ο οποίος προεδρεύει της επιτροπής μας, σημειώθηκαν 77 πτωχεύσεις -αν και κυρίως μικρών εταιρειών- από το 2000, γεγονός που σημαίνει ότι πολλές χιλιάδες επιβάτες είδαν τα χρήματα που δαπάνησαν για το εισιτήριό τους να γίνονται καπνός με τον έναν ή τον άλλο τρόπο, ή βρέθηκαν μόνοι και αβοήθητοι σε κάποιο αεροδρόμιο. Έχουμε λόγους να φοβόμαστε ότι θα ακολουθήσουν και νέες πτωχεύσεις σε αυτήν τη δύσκολη οικονομική συγκυρία για τον κλάδο της πολιτικής αεροπορίας. Συνεπώς, πρέπει να κάνουμε κάτι.
<P>
Είναι φυσικά αλήθεια ότι τα κράτη μέλη οφείλουν επίσης να διαδραματίσουν ρόλο όσον αφορά την παρακολούθηση της φερεγγυότητας και της οικονομικής ευρωστίας των αερομεταφορέων -αυτό είναι ορθό και δέον-, αλλά είναι δικό μας καθήκον να αναπτύξουμε έναν προστατευτικό μηχανισμό σε ευρωπαϊκό επίπεδο που να διασφαλίζει ότι οι επιβάτες δεν θα μένουν μόνοι και αβοήθητοι. Έτσι, λοιπόν, καλούμε την Ευρωπαϊκή Επιτροπή να επισπεύσει τις εργασίες της για την κατάθεση συγκεκριμένης πρότασης· ιδίως καθώς, όπως αναφέρατε, υπάρχουν ήδη ορισμένα συστήματα, χάρη σε διάφορες άλλες νομοθετικές πράξεις, μεταξύ άλλων για όσους κλείνουν οργανωμένα ταξίδια, για τη σύσταση ενός ταμείου εγγυήσεων κ.ο.κ. Διαπιστώνεται λοιπόν μια ανισότητα μεταξύ όσων κλείνουν αεροπορική θέση μέσω πρακτορείου και αυτών που κάνουν μόνοι τους την κράτηση μέσω διαδικτύου· αυτό, κατά τη γνώμη μου, είναι ένα ακόμη θέμα που πρέπει να επιλύσουμε.
<P>
Άκουσα ότι έχετε δρομολογήσει τη διαδικασία διαβούλευσης με τα ενδιαφερόμενα μέρη. Σκοπεύετε να καταθέσετε πρόταση μέσα στο επόμενο έτος. Πιστεύω ότι πρέπει πραγματικά να επισπεύσουμε τις ενέργειές μας: αντί να περιμένουμε ως το τέλος του επόμενου έτους, πρέπει ίσως να επιδιώξουμε την εξεύρεση λύσης νωρίτερα. Ας μιλήσουμε λοιπόν χωρίς χρονοτριβή για μια συγκεκριμένη νομοθετική πρόταση, ώστε να διοργανωθεί μια συζήτηση επί των πρακτικών ζητημάτων της θέσπισης ενός είδους ασφαλιστικής κάλυψης κατά των πτωχεύσεων.
<P>
Τέλος, θα ήθελα να δηλώσω ότι χαίρομαι ιδιαιτέρως που ο κύριος Επίτροπος δηλώνει ότι μπορούμε να αναμένουμε μια γενική δήλωση για τα δικαιώματα των επιβατών στον κλάδο των αεροπορικών μεταφορών. Γνωρίζουμε ότι η ισχύουσα νομοθεσία δεν εφαρμόζεται πλήρως, ισότιμα και ικανοποιητικά σε κάθε περίπτωση, κάτι που χρήζει προσοχής από την πλευρά μας, και είμαι βέβαιος ότι θα επανέλθουμε στο θέμα.
<SPEAKER ID="253" NAME="Gesine Meissner" LANGUAGE="DE">
Κυρία Πρόεδρε, ευχαριστώ τον κύριο Επίτροπο για την απάντησή του. Είμαι και εγώ μέλος της Επιτροπής Μεταφορών και Τουρισμού και θεωρώ ότι είναι πολύ σημαντικό που συμπεριλαμβάνουμε αυτό το θέμα στην ημερήσια διάταξη σήμερα. Ο κ. Simpson μας το παρουσίασε ήδη.
<P>
Ως έχει η κατάσταση, υπάρχει πράγματι ένα κενό στην προστασία των καταναλωτών αναφορικά με τους αεροπορικούς επιβάτες. Αυτό το κενό αφορά την αφερεγγυότητα των αερομεταφορέων, όπως έχει ήδη συζητηθεί. Κατά τη γνώμη μου, είναι εξαιρετικά σημαντική η προστασία των δικαιωμάτων του καταναλωτή και αυτό προσπαθούμε να πετύχουμε. Προσπαθούμε να προστατεύσουμε τους καταναλωτές στον μέγιστο δυνατό βαθμό.
<P>
Θα ήθελα να αναφέρω μία ακόμη πτυχή από την οπτική γωνία της Ομάδας μας που δεν έχει ληφθεί έως τώρα υπόψη, αλλά αποτελεί κατά τη γνώμη μου σημαντική παράμετρο. Φυσικά και θέλουμε να προστατεύονται τα δικαιώματα των καταναλωτών αλλά θέλουμε ταυτόχρονα να έχουν οι καταναλωτές δυνατότητα επιλογής. Στην προσπάθειά μας να καλύψουμε το κενό αυτό, είναι πιθανό η πρόταση που θα εκπονήσετε στην Επιτροπή να έχει ως αποτέλεσμα την υπέρ το δέον ρύθμιση, με συνέπεια να παρεμποδίζει την καινοτομία στις επιλογές που θα έχουν στη διάθεσή τους οι καταναλωτές σε αυτόν τον τομέα.
<P>
Το δίκαιο του καταναλωτή συνεπάγεται, φυσικά, ότι πρέπει να υπάρχει δυνατότητα επιλογής, για παράδειγμα, μεταξύ των διαφόρων προϊόντων των αερομεταφορέων. Έτσι, η τάση αυτήν τη στιγμή είναι να διατίθενται μερικές πολύ φθηνές πτήσεις σε ορισμένα τακτικά δρομολόγια, κάτι που οι καταναλωτές βλέπουν πολύ θετικά.
<P>
Δεν θέλω να παρεξηγηθώ· δεν θέλω να πλήξω με κανένα τρόπο τα δικαιώματα των καταναλωτών. Και εγώ θεωρώ ότι η προστασία των δικαιωμάτων αυτών είναι πολύ σημαντική και χρειαζόμαστε πράγματι ένα κατάλληλο μέσο για τη διασφάλισή της. Πρέπει ωστόσο να αναλογιστούμε όλες τις παραμέτρους προκειμένου να διασφαλίσουμε ότι θα διατηρηθεί μια όσο το δυνατόν ευρύτερη γκάμα επιλογών στον τομέα των αεροπορικών ταξιδιών και ότι θα εξακολουθήσουν να παρουσιάζονται στην αγορά νέες προτάσεις, χωρίς ωστόσο οι καταναλωτές να στερούνται την προστασία που δικαιούνται ούτε να αντιμετωπίζουν οποιοδήποτε οικονομικό πρόβλημα αν μια εταιρεία πτωχεύσει ή κινήσει διαδικασία πτώχευσης.
<P>
Από αυτήν την άποψη, χαίρομαι που ακούω ότι αναζητάτε λύση. " γενική κατεύθυνση ήταν φυσικά σαφής ως προς το ενδεχόμενο δημιουργίας ενός ταμείου οικονομικής ενίσχυσης. Αναμένω τη συζήτηση στην κοινοβουλευτική επιτροπή, η οποία ενδέχεται να γίνει ακόμη και φέτος.
<SPEAKER ID="254" NAME="Eva Lichtenberger" LANGUAGE="DE">
Κυρία Πρόεδρε, κύριε Επίτροπε, κυρίες και κύριοι, οι οικονομικές προϋποθέσεις για την είσοδο των αερομεταφορέων στην αγορά έχουν ήδη συζητηθεί στην Επιτροπή Μεταφορών και Τουρισμού. Το ζήτημα των ταμείων εγγυήσεων τέθηκε τότε, αλλά ήταν προφανές ότι δεν θεωρήθηκε αρκετά σημαντικό ή ουσιώδες από την πλειονότητα των βουλευτών εκείνη τη χρονική στιγμή.
<P>
Τώρα διαπιστώνουμε περιπτώσεις που δικαίως μας βάζουν σε σκέψεις και δικαιολογούν τη ρύθμιση, διότι χρειαζόμαστε ρύθμιση σε αυτόν τον τομέα. Πρώτον, πρέπει να διασφαλίζουμε μονίμως ότι τα δικαιώματα των επιβατών που θεσπίζουμε εδώ για την προστασία των καταναλωτών γίνονται σεβαστά.
<P>
Το ζήτημα της άρνησης επιβίβασης και οι πολλές περιπτώσεις αυτού του φαινομένου που έχουμε δυστυχώς καταγράψει καταδεικνύουν ότι όποτε υπάρχει οποιοδήποτε κενό κάποιος θα σπεύσει να το εκμεταλλευτεί. Αυτό σημαίνει ότι πρέπει να ασχοληθούμε με το θέμα και ότι απαιτείται ρύθμιση. Κατά πάσα πιθανότητα, θα χρειαστεί να καταφύγουμε στη λύση του ταμείου εγγυήσεων ή άλλης ασφαλιστικής κάλυψης προκειμένου να προστατεύσουμε επαρκώς τους επιβάτες από τέτοιες επιχειρηματικές πρακτικές. Αρκεί να εξετάσουμε προσεκτικά την τελευταία περίπτωση αυτού του είδους: μέχρι και την τελευταία ημέρα οι ανακοινώσεις ανέφεραν ότι δεν υπάρχει πρόβλημα και πολλοί το πίστεψαν.
<P>
Για αυτήν τη λύση, ωστόσο, πρέπει να διασφαλιστεί ότι όλα τα εμπλεκόμενα μέρη θα καταβάλλουν το μερίδιο που τους αναλογεί και ότι δεν θα φτάσουμε στο σημείο κάποιες εταιρείες, συμπεριλαμβανομένων των εταιρειών χαμηλού κόστους, να αδρανούν αφήνοντας τις υπόλοιπες να επωμίζονται το βάρος. Μια δίκαιη αγορά προστατεύει από αθέμιτες πρακτικές όχι μόνο τους επιβάτες, αλλά και τους ανταγωνιστές.
<SPEAKER ID="255" NAME="Ryszard Czarnecki" LANGUAGE="PL">
Κυρία Πρόεδρε, τα τελευταία εννέα έτη 80 σχεδόν αεροπορικές εταιρείες κήρυξαν πτώχευση στην Ευρωπαϊκή Ένωση. Ακούσαμε σήμερα εδώ ότι η εταιρεία χαμηλού κόστους SkyEurope κήρυξε πτώχευση τον Σεπτέμβριο, αφήνοντας χιλιάδες πελάτες χωρίς οικονομική αντιστάθμιση. " κατάσταση επαναλαμβάνεται. Φυσικά αυτοί που ταλαιπωρούνται δεν είναι όσοι έχουν ιδιόκτητα αεροσκάφη, αλλά άνθρωποι λιγότερο εύποροι, που κάνουν οικονομίες πολλούς μήνες προκειμένου να αγοράσουν ένα αεροπορικό εισιτήριο για το εξωτερικό. Πιστεύω ότι, υπό αυτές τις συνθήκες, το Ευρωπαϊκό Κοινοβούλιο, και ομιλώ ως μέλος της Επιτροπής Μεταφορών και Τουρισμού, πρέπει να πιέσει έντονα την Ευρωπαϊκή Επιτροπή να θεσπίσει αρχές για τη νομική προστασία επιβατών και πελατών, συμπεριλαμβανομένης της οικονομικής προστασίας. " σύσταση ενός ειδικού αποθεματικού για την αποζημίωση των επιβατών και των πελατών αερομεταφορέων που κηρύττουν πτώχευση μπορεί να αποτρέψει φαινόμενα σαν αυτά που είδαμε την τελευταία δεκαετία, με πολλές χιλιάδες ανθρώπους να χάνουν διά παντός τα χρήματά τους και όχι μόνο. Αυτή είναι μια συγκεκριμένη παρέμβαση που αναμένουν από εμάς οι πολίτες των κρατών μελών της Ευρωπαϊκής Ένωσης.
<SPEAKER ID="256" NAME="Jaromír Kohlíček" LANGUAGE="CS">
Ευχαριστώ τον Brian Simpson για την εξαίρετη εισαγωγή του στο θέμα που συζητάμε. Είδαμε πρόσφατα αρκετές αεροπορικές εταιρείες να κηρύσσουν πτώχευση η μία μετά την άλλη. Το πρόβλημα δεν περιορίστηκε σε εταιρείες χαμηλού κόστους, αν και η πλειονότητα των πτωχεύσεων παρατηρήθηκε σε αυτές. Αν δεν συζητηθεί το θέμα των εκατοντάδων επιβατών που έμειναν σε διάφορα αεροδρόμια από όπου δεν ήταν εύκολο να επιστρέψουν, δεν θα επιτευχθεί καμία ριζική αλλαγή. Πολλοί τομείς του κλάδου αντιμετωπίζουν κατά καιρούς προβλήματα και συνήθως βρίσκεται στο τέλος μια λύση. Στην περίπτωση αυτή, πλήττονται χιλιάδες άνθρωποι, συχνά με μικρά παιδιά, και χωρίς επαρκείς οικονομικούς πόρους. Είναι συνεπώς αναγκαίο να δώσουμε σαφές μήνυμα ότι γνωρίζουμε τη λύση. Πρόκειται για ζήτημα κεφαλαιακής επάρκειας και ασφαλιστικής κάλυψης για τις πτήσεις επιστροφής. Πιστεύω ότι η Επιτροπή και τα κράτη μέλη της ΕΕ είναι σε θέση να βρουν γρήγορα μια λύση στα προβλήματα των επιβατών. Τα προβλήματα των αεροπορικών εταιρειών απαιτούν, φυσικά, μια διαφορετική λύση. " κρίση που βιώνει ο κλάδος απαιτεί κατάλληλα μέσα αντιμετώπισης και πιστεύω ότι αυτά θα χρησιμοποιηθούν.
<SPEAKER ID="257" NAME="Juozas Imbrasas" LANGUAGE="LT">
Πολλές εταιρείες πτωχεύουν λόγω ύφεσης και οι αεροπορικές εταιρείες δεν αποτελούν εξαίρεση. Στη Λιθουανία, η λιθουανική αεροπορική εταιρεία FlyLAL επίσης κήρυξε πτώχευση φέτος. Είναι μία από τις δεκάδες ευρωπαϊκές αεροπορικές εταιρείες που πτώχευσαν φέτος. Παρότι η νομοθεσία που έχει εγκριθεί από το Ευρωπαϊκό Κοινοβούλιο προβλέπει επαρκείς εγγυήσεις και αποζημιώσεις για τους επιβάτες, αν, με υπαιτιότητα της εταιρείας, οι επιβάτες δεν καταφέρουν να απογειωθούν εγκαίρως για το προγραμματισμένο τους δρομολόγιο ή έχουν προβλήματα με τις αποσκευές τους, αυτό μπορεί να επιλυθεί μόνο αν η εταιρεία δεν αντιμετωπίζει οικονομικές δυσκολίες. Από τη στιγμή που μια εταιρεία κινεί πτωχευτική διαδικασία, οι επιβάτες που έχουν αγοράσει εισιτήρια κατά κανόνα χάνουν τα χρήματά τους. Κατά συνέπεια, εφόσον υπάρχουν εθνικές κρατικές αρχές αρμόδιες για την εποπτεία των αερομεταφορέων και τη χορήγηση αδειών λειτουργίας, σύμφωνα με τη σύσταση της Επιτροπής, όταν μια εταιρεία κηρύσσει πτώχευση, οι κυβερνήσεις μπορούν και πρέπει να επιστρέφουν αμέσως στους επιβάτες το αντίτιμο του εισιτηρίου και στη συνέχεια να ανακτούν το ποσό μέσω υποκατάστασης από την εταιρεία. Πρέπει επίσης να συζητήσουμε την πρόταση που υπέβαλε ο κ. Simpson για ένα αποθεματικό ταμείο αντιστάθμισης. Αυτό το επείγον ζήτημα μπορεί να συζητηθεί και να βρεθεί η βέλτιστη δυνατή λύση μέσω της συμπλήρωσης του κανονισμού που ψηφίστηκε από το Ευρωπαϊκό Κοινοβούλιο και το Συμβούλιο σχετικά με τους γενικούς κανόνες παροχής υπηρεσιών αεροπορικής μεταφοράς. Θα μπορέσουμε έτσι να συμβάλουμε στην ασφάλεια των επιβατών που χρησιμοποιούν τις υπηρεσίες των αερομεταφορέων.
<SPEAKER ID="258" NAME="Artur Zasada" AFFILIATION="PPE">
(PL) Κυρία Πρόεδρε, κύριε Επίτροπε, το γεγονός ότι οι υποχρεώσεις των αεροπορικών εταιρειών έναντι των πελατών τους εξακολουθούν να υφίστανται ακόμη και μετά την πτώχευση της εταιρείας είναι προφανές και πρέπει να αποτελέσει την αφετηρία αυτής της αναγκαίας συζήτησης που άνοιξε ο κ. Simpson.
<P>
Κατά συνέπεια, με μεγάλη μου έκπληξη άκουσα τις εξηγήσεις του εκπροσώπου της SkyEurope. Ο Ronald Schranz εξέφρασε τη λύπη του για την αναστάτωση που υπέστησαν οι επιβάτες. Τονίζω τη λέξη "αναστάτωση". Δήλωσε επίσης ότι οι πελάτες της εταιρείας που περίμεναν σε διάφορα αεροδρόμια του εξωτερικού έπρεπε να βρουν μόνοι τους τρόπο να γυρίσουν στα σπίτια τους. Σύμφωνα με τον εκπρόσωπο της εταιρείας, οι άνθρωποι αυτοί ήταν αρκετές χιλιάδες, αλλά δεν ήταν σε θέση να δώσει τον ακριβή αριθμό. Για τον εκπρόσωπο της SkyEurope επρόκειτο για ένα απλό στατιστικό στοιχείο. Ξέχασε ότι ο αριθμός αυτός περικλείει πολλές χιλιάδες προσωπικά δράματα, τα δράματα των επιβατών που δεν μπορούσαν να γυρίσουν στην πατρίδα, την οικογένεια ή τη δουλειά τους. Το συγκεκριμένο παράδειγμα δείχνει ότι το θέμα αυτό πρέπει να ρυθμιστεί όσο το δυνατόν πιο σύντομα. " SkyEurope ήταν εισηγμένη εταιρεία και γι' αυτό είχαμε περισσότερες πληροφορίες σχετικά με αυτήν. Στην περίπτωση άλλων εταιρειών χαμηλού κόστους, αυτό δεν είναι πάντα εφικτό. Ο πρόσφατος εφιάλτης της Μπρατισλάβα ενδέχεται να επαναληφθεί σε κάποιο άλλο ευρωπαϊκό αεροδρόμιο.
<P>
Αυτήν τη στιγμή διεξάγεται μια έντονη συζήτηση, στο πλαίσιο της οποίας προτείνονται διάφορες λύσεις γι' αυτό το σοβαρό πρόβλημα. Συζητείται η σύσταση ενός ειδικού ταμείου, χρηματοδοτούμενου από μια ειδική επιβάρυνση στους ναύλους, και η ασφάλιση κατά της πτώχευσης. Πρόκειται για χρήσιμες πρωτοβουλίες, οι οποίες όμως δεν θα αφήσουν ανεπηρέαστες τις τιμές των εισιτηρίων. Σε περίοδο κρίσης όπως η σημερινή, χρειαζόμαστε μια διαδικασία η οποία αφενός να συνδράμει τους επιβάτες και αφετέρου να μην περιπλέκει ακόμη περισσότερο την ήδη δύσκολη οικονομική κατάσταση των αερομεταφορέων.
<P>
Θα ήθελα συνεπώς να υποβάλω μια ερώτηση και μια πρόταση στον κύριο Επίτροπο: δεν θα μπορούσε να δοθεί μια μερική λύση στο πρόβλημα μέσω της "εναέριας αλληλεγγύης" που θα ενσωμάτωνε την αρχή της κοινής ευθύνης των αερομεταφορέων έναντι των επιβατών; Για εμένα, λόγω της πολωνικής μου καταγωγής, η αλληλεγγύη είναι ιδιαίτερα προσφιλής έννοια. Πρέπει να αποτελέσει απάντηση και πρόκληση άμεσα εφαρμόσιμη. " πρότασή μου βασίζεται στην ιδέα ότι οι επιβάτες μιας εταιρείας που έχει χρεοκοπήσει και περιμένουν σε κάποιο αεροδρόμιο θα μπορούσαν να χρησιμοποιήσουν το αεροσκάφος άλλης εταιρείας με τον ίδιο προορισμό, εφόσον, φυσικά, υπάρχουν κενές θέσεις. Το κόστος θα διευθετείται μεταξύ των δύο εταιρειών. Θα ήθελα να ακούσω την απάντηση του Επιτρόπου.
<SPEAKER ID="259" NAME="Olga Sehnalová" AFFILIATION="S&amp;D">
(CS) Κύριε Επίτροπε, κυρίες και κύριοι, η κατάρρευση της αεροπορικής εταιρείας SkyEurope επικέντρωσε την προσοχή στο γενικότερο πρόβλημα της ανεπαρκούς προστασίας των καταναλωτών στην περίπτωση των επιβατών αεροπορικών εταιρειών. Δεν είναι εικονικό το πρόβλημα - είχα την ευκαιρία να συναντήσω αυτοπροσώπως πολλούς από τους πελάτες που επλήγησαν από την κατάρρευση αυτής της εταιρείας. Από σύμπτωση, ήταν Γάλλοι από το Chateau d'Ain που φιλοξενούνταν για μια συνάντηση στην πόλη Kroměříž στην ανατολική Τσεχική Δημοκρατία, η οποία είναι η πόλη όπου εκλέγομαι και έχει αδελφοποιηθεί με το Chateau d'Ain. Το ταξίδι της επιστροφής τους ήταν γεμάτο ταλαιπωρίες, μεταξύ άλλων λόγω αναγκαστικής παραμονής μίας ημέρας στο αεροδρόμιο της Πράγας.
<P>
Αναφέρω αυτήν την εμπειρία για να τονίσω ότι η SkyEurope δεν ήταν μια συνηθισμένη εταιρεία χαμηλού κόστους. Παρείχε στους επιβάτες της υπηρεσίες ανάλογες με αυτές των κλασικών αερομεταφορέων και εξυπηρετούσε μεγάλα αεροδρόμια. Οι υπηρεσίες της χρησιμοποιούνταν από ευρύ φάσμα πελατών. Για όσους δεν ενδιαφέρονταν τόσο για την ημερομηνία του ταξιδιού όσο για το κόστος του εισιτηρίου, η SkyEurope ήταν η προτιμώμενη εταιρεία στην Τσεχική Δημοκρατία. " SkyEurope συγκαταλεγόταν επίσης στους σημαντικότερους πελάτες του αεροδρομίου Prague-Ruzyně, του μεγαλύτερου τσεχικού αεροδρομίου. Ωστόσο, η κατάρρευση της SkyEurope έπληξε όχι μόνο όσους περίμεναν μάταια στα αεροδρόμια, αλλά και 280 000 άλλους πελάτες που είχαν ήδη προμηθευτεί εισιτήρια. Σύμφωνα με τις πληροφορίες που έχουμε στη διάθεσή μας, εισιτήρια πωλούνταν μέχρι τη στιγμή που κηρύχθηκε η πτώχευση.
<P>
Όσοι δεν αγόρασαν τα εισιτήρια με πιστωτική κάρτα δεν έχουν ουσιαστικά καμία ελπίδα να πάρουν πίσω τα χρήματά τους. Οι αεροπορικές εταιρείες δεν έχουν από νομικής άποψης την υποχρέωση να ασφαλίζονται κατά του ενδεχομένου πτώχευσης και έτσι ορισμένες από αυτές δεν έχουν τέτοια κάλυψη. Οι επιβάτες πρέπει λοιπόν να αξιώσουν την επιστροφή των χρημάτων τους στο πλαίσιο της πτωχευτικής διαδικασίας. Οι πιθανότητες να πάρουν πίσω χρήματα με αυτόν τον τρόπο είναι αμελητέες. Είναι λοιπόν ώρα να κάνουμε κάτι γι' αυτό. Θα ήθελα να ευχαριστήσω την Επιτροπή Μεταφορών που ανέλαβε το θέμα και την Ευρωπαϊκή Επιτροπή που υποσχέθηκε να το χειριστεί. Είμαι βέβαιη ότι θα βρεθεί μια λύση που θα αποκαταστήσει την εμπιστοσύνη των πελατών στον κλάδο των αερομεταφορών, ο οποίος επλήγη τόσο έντονα από την παγκόσμια οικονομική κρίση.
<SPEAKER ID="260" NAME="Oldřich Vlasák" AFFILIATION="ECR">
(CS) Κυρία Πρόεδρε, κυρίες και κύριοι, οι μεγάλες πτωχεύσεις των αεροπορικών εταιρειών φέτος μας αναγκάζουν να αναλογιστούμε κατά πόσο η εσωτερική αγορά των αερομεταφορών λειτουργεί όπως θα έπρεπε. Αν και πολλοί μεγάλοι αερομεταφορείς έχουν ήδη βάλει λουκέτο και η κατάσταση στον κλάδο εξακολουθεί να επιδεινώνεται λόγω της αύξησης των τιμών των καυσίμων και της επιβράδυνσης της οικονομικής ανάπτυξης, δεν συντρέχει, κατά τη γνώμη μου, λόγος πανικού. Προτού πέσουμε στην παγίδα της ακατάσχετης ρύθμισης, πρέπει να σκεφτούμε ότι η ΕΕ γνώρισε μεγάλη αύξηση των εταιρειών χαμηλού κόστους στον κλάδο των αερομεταφορών και αυξημένο ανταγωνισμό χάρη στα μέτρα απελευθέρωσης της αγοράς.
<P>
" υπερβολικά ρυθμισμένη αγορά του παρελθόντος με τα ακριβά εισιτήρια έχει μετατραπεί σε έναν δυναμικό κλάδο οι υπηρεσίες του οποίου, χάρη στις χαμηλές τιμές στην ΕΕ, χρησιμοποιούνται από ολοένα περισσότερους επιβάτες, οι οποίοι δεν θα ήταν παλαιότερα σε θέση να διαθέσουν τα απαιτούμενα χρήματα. Ας σκεφτούμε λοιπόν προσεκτικά πώς μπορούμε να αυξήσουμε την προστασία των καταναλωτών -στην περίπτωση αυτή, των αεροπορικών επιβατών- χωρίς να θέσουμε σε κίνδυνο την αποδοτική λειτουργία της αγοράς των αερομεταφορών. " ιδέα της υποχρεωτικής ασφάλισης των αεροπορικών εταιρειών κατά της πτώχευσης έχει ήδη προταθεί από το Ευρωπαϊκό Κοινοβούλιο. Είναι λοιπόν σκόπιμο να αναλογιστούμε πώς μπορεί να υλοποιηθεί αυτή η πρόταση.
<SPEAKER ID="261" NAME="Christine De Veyrac" AFFILIATION="PPE">
(FR) Κυρία Πρόεδρε, κύριε Αντιπρόεδρε της Επιτροπής, κυρίες και κύριοι, η προφορική ερώτηση που συζητούμε απόψε αποκαλύπτει, όπως είπαν ήδη πολλοί πριν από μένα, ότι υπάρχει ένα πραγματικό νομικό κενό το οποίο αφήνει τους επιβάτες εντελώς απροστάτευτους σε περίπτωση πτώχευσης μιας αεροπορικής εταιρείας.
<P>
Είναι αλήθεια ότι η ευρωπαϊκή νομοθεσία προστατεύει όσους αγοράζουν το εισιτήριό τους στο πλαίσιο ενός οργανωμένου ταξιδιού αλλά όχι αυτούς που το αγοράζουν μέσω διαδικτύου. Όπως ανέφερε ο κ. El Khadraoui, η συμπεριφορά των καταναλωτών έχει εξελιχθεί με την έλευση του διαδικτύου και ο νομοθέτης οφείλει να παρακολουθεί αυτήν την εξέλιξη ούτως ώστε να προστατεύει τους ευρωπαίους συμπολίτες μας. Πολλοί επιβάτες αγοράζουν πλέον το εισιτήριό τους μέσω διαδικτύου. Δεδομένου ότι οι εταιρείες χαμηλού κόστους διαθέτουν τα εισιτήριά τους αποκλειστικά με αυτόν τον τρόπο, το φαινόμενο αυτό αφορά κυρίως τους νέους και ανθρώπους χαμηλών εισοδημάτων. Είναι απαράδεκτο οι άνθρωποι αυτοί να μην έχουν καμία δυνατότητα προσφυγής εάν η εταιρεία από την οποία αγόρασαν το εισιτήριό τους πτωχεύσει. Ιδίως αφού τους τελευταίους μήνες ο κλάδος των αερομεταφορών γνωρίζει μια άνευ προηγουμένου κρίση που οδήγησε σε σημαντική πτώση των αεροπορικών μετακινήσεων. Γνωρίζουμε όλοι ότι η τρέχουσα κρίση είναι χειρότερη από αυτήν που έπληξε τον κλάδο μετά την 11η Σεπτεμβρίου και ότι πολλές εταιρείες χρεοκόπησαν.
<P>
Είναι συνεπώς αναγκαίο η Ευρωπαϊκή Επιτροπή -και γνωρίζω, Αντιπρόεδρε, ότι το έχετε υπόψη σας- να μας καταθέσει ουσιαστικές λύσεις, όσο το δυνατόν πιο σύντομα, ώστε οι επιβάτες να είναι προστατευμένοι αν η εταιρεία με την οποία επρόκειτο να ταξιδέψουν κηρύξει πτώχευση, ανεξαρτήτως του τρόπου με τον οποίο αγόρασαν το εισιτήριό τους.
<SPEAKER ID="262" NAME="Magdalena Álvarez" AFFILIATION="S&amp;D">
(ES) Κυρία Πρόεδρε, κύριε Επίτροπε, χαίρομαι που συζητούμε αυτό το θέμα σήμερα, αλλά πιστεύω ότι περιορίζεται σε μία μόνο από τις δυνητικές περιπτώσεις παύσης της λειτουργίας μιας εταιρείας: αυτήν της οικονομικής κατάρρευσης ή της πτώχευσης.
<P>
Υπάρχουν όμως και άλλες καταστάσεις που αναγκάζουν μια αεροπορική εταιρεία να διακόψει ή να αναστείλει τις δραστηριότητές της. Αναφέρομαι σε περιπτώσεις που η άδεια αεροπορικών εταιρειών ανακαλείται για λόγους ασφαλείας, σε περιπτώσεις οικειοθελούς παύσης εργασιών ή παύσης εργασιών για λόγους που δεν είναι οικονομικής φύσης. Αυτές οι καταστάσεις επιφέρουν τα ίδια ακριβώς προβλήματα με αυτά που συζητούμε σήμερα, δηλαδή οι επιβάτες μένουν αβοήθητοι, καθώς δεν τους επιστρέφεται το αντίτιμο του εισιτηρίου, ή, εάν τους επιστραφεί, σε ορισμένες περιπτώσεις αυτό προϋποθέτει σημαντική δική τους επιβάρυνση.
<P>
Πιστεύω ότι ο κανονισμός για την αποζημίωση των επιβατών σε περιπτώσεις καθυστέρησης ή ακύρωσης θα μπορούσε να χρησιμοποιηθεί σε αυτήν την περίπτωση, αλλά δεν νομίζω ότι αρκεί.
<P>
Σε αυτό το πλαίσιο, θα ήθελα να ζητήσω από την Επιτροπή να εξετάσει το ενδεχόμενο πρότασης νομοθετικών μέτρων και για άλλες περιπτώσεις -αυτές που ανέφερα- πέραν της οικονομικής κατάρρευσης μιας αεροπορικής εταιρείας και οι οποίες δεν καλύπτονται από την ισχύουσα κοινοτική νομοθεσία. Σε αντίθετη περίπτωση, διατρέχουμε τον κίνδυνο, παρά τις καλές μας προθέσεις, να μην αρθούμε στο ύψος των περιστάσεων και να παράσχουμε νομική κάλυψη για μία μόνο συγκεκριμένη περίπτωση, αφήνοντας εκτός νομικής κάλυψης πολλούς επιβάτες που θα πληγούν από το κλείσιμο μιας αεροπορικής εταιρείας το οποίο δεν θα οφείλεται σε οικονομικούς ή χρηματοπιστωτικούς λόγους.
<SPEAKER ID="263" NAME="Silvia-Adriana Ţicău" AFFILIATION="S&amp;D">
(RO) Αν επιθυμούμε να έχουμε μια αποδοτικά λειτουργούσα εσωτερική αγορά, πρέπει να διαθέτουμε κοινοτική πολιτική για την προστασία του καταναλωτή. Με την πάροδο των ετών, η Ευρωπαϊκή Ένωση έλαβε διάφορα μέτρα σε αυτόν τον τομέα, και τα μέτρα που έχει θεσπίσει επέτρεψαν την αύξηση του επιπέδου προστασίας των καταναλωτών σε τομείς όπως αυτοί των οργανωμένων ταξιδιών και των δικαιωμάτων των επιβατών.
<P>
Ωστόσο, μεγάλη πλειονότητα των καταγγελιών που υποβάλλονται από ευρωπαίους καταναλωτές αφορά παραβιάσεις των δικαιωμάτων των αεροπορικών επιβατών. Πολλές από αυτές τις καταγγελίες προέρχονται από επιβάτες οι πτήσεις των οποίων αναβλήθηκαν λόγω πτώχευσης της αεροπορικής εταιρείας ή του τουριστικού πρακτορείου. Σε αυτές τις περιπτώσεις οι καταναλωτές συνειδητοποιούν το πρόβλημα μόνο όταν διαπιστώνουν ότι η πτήση δεν αναχωρεί την προγραμματισμένη ώρα.
<P>
Αν και η κοινοτική οδηγία 90/314/EΟΚ του Συμβουλίου για τα οργανωμένα ταξίδια προστατεύει τους επιβάτες στην περίπτωση που κηρύξει πτώχευση ο τουριστικός πράκτορας, δεν τους παρέχει προστασία για εισιτήρια που αγοράζουν οι ίδιοι ως ιδιώτες. Επιπλέον, σε περίπτωση άρνησης επιβίβασης δεν προβλέπεται αποζημίωση εάν αυτό οφείλεται σε απρόβλεπτες περιστάσεις, στις οποίες περιλαμβάνεται η πτώχευση του αερομεταφορέα. Σύμφωνα με πρόσφατη δημοσκόπηση, ο αριθμός των πτωχεύσεων αερομεταφορέων στην Ευρωπαϊκή Ένωση την περίοδο 2000 έως 2008 έφτασε τις 79. Το 41% των αεροπορικών εταιρειών που κήρυξαν πτώχευση το διάστημα 2005 έως 2008 εκτελούσαν τοπικές πτήσεις, και το 17% ήταν εταιρείες χαμηλού κόστους.
<P>
Τι είδους μέτρα πρέπει λοιπόν να λάβουμε για να παράσχουμε καλύτερη προστασία στους επιβάτες σε αυτές τις περιπτώσεις; Μερικές δυνατές λύσεις είναι ένα πρόγραμμα ασφαλιστικής κάλυψης των επιβατών έναντι αυτών των κινδύνων, αυστηρότερο σύστημα εποπτείας, και θέσπιση νομοθετικών διατάξεων που να εγγυώνται την αποζημίωση των επιβατών σε αυτές τις περιπτώσεις.
<SPEAKER ID="264" NAME="Zita Gurmai" AFFILIATION="S&amp;D">
(ΕΝ) Κυρία Πρόεδρε, η οικονομική αντιστάθμιση των επιβατών σε περίπτωση πτώχευσης μιας αεροπορικής εταιρείας δεν είναι μόνο θέμα χρημάτων. Σχετίζεται με ακόμη πιο σοβαρά ζητήματα, όπως η ασφάλεια, η πρόσβαση στις υπηρεσίες και η ανταγωνιστικότητα. Σε καιρούς κρίσης, κάθε οικονομικός κλάδος κλυδωνίζεται, και οι αερομεταφορές δεν αποτελούν εξαίρεση. Είναι σημαντικό να μην αφήσουμε να χαθεί η εμπιστοσύνη του κοινού στους αερομεταφορείς, γιατί αυτό θα οδηγούσε σε σημαντική μείωση της ζήτησης και κατά συνέπεια θα επιδείνωνε ακόμη περισσότερο την οικονομική κατάσταση των αεροπορικών εταιρειών. Αυτό θα μπορούσε να επηρεάσει τη συνολική οικονομική κατάσταση και την ανταγωνιστικότητα της Ευρώπης.
<P>
" οικονομική αντιστάθμιση των επιβατών σχετίζεται επίσης με τη δυνατότητα πρόσβασης σε υπηρεσίες. Πιστεύω ότι κάθε κάτοικος της Ευρώπης πρέπει να έχει τη δυνατότητα να μετακινηθεί αεροπορικώς όποτε το επιθυμεί. Γι' αυτό, θα παραδεχθείτε ότι χρειαζόμαστε ασφαλείς αλλά φθηνές αεροπορικές εταιρείες, προσιτές σε όλους. Αυτές οι αεροπορικές εταιρείες πρέπει να χαρακτηρίζονται από οικονομική σταθερότητα διότι ασφάλεια δεν σημαίνει μόνο ασφάλεια κατά των ατυχημάτων, αλλά σημαίνει επίσης ότι αν αγοράσω ένα εισιτήριο πρέπει να νιώθω σίγουρος ότι όταν έρθει η ώρα της αναχώρησης θα υπάρχει ένα αεροπλάνο για να με μεταφέρει στον προορισμό μου.
<P>
Όλα αυτά προσδίδουν στην προφορική ερώτηση βαρύτητα, και το γεγονός ότι σχεδόν 80 αεροπορικές εταιρείες πτώχευσαν στην Ευρώπη από το 2000 της προσδίδει επείγοντα χαρακτήρα. " ανάγκη για σαφή ρύθμιση σε αυτόν τον τομέα είναι προφανής. Κατά συνέπεια, παρακαλώ την Επιτροπή να εξετάσει σοβαρά το θέμα και να καταθέσει μια εφαρμόσιμη λύση όσο το δυνατόν πιο σύντομα.
<SPEAKER ID="265" NAME="Joanna Katarzyna Skrzydlewska" AFFILIATION="PPE">
(PL) Κυρία Πρόεδρε, κύριε Tajani, πριν από έναν περίπου μήνα μια αεροπορική εταιρεία χαμηλού κόστους -η SkyEurope- πέρασε από την αδυναμία εκπλήρωσης των υποχρεώσεών της στην κίνηση πτωχευτικής διαδικασίας. Παρά το γεγονός ότι οι αναλυτές του κλάδου των αερομεταφορών προέβλεπαν αυτήν την πτώχευση πολύ καιρό, η SkyEurope εξακολούθησε να διαθέτει εισιτήρια μέχρι και μία ημέρα πριν από την υποβολή της αίτησης πτώχευσης. Το αποτέλεσμα ήταν εκατοντάδες επιβάτες της εταιρείας όχι μόνο να μην μπορέσουν να πραγματοποιήσουν το ταξίδι που είχαν σχεδιάσει αλλά, κυρίως, να υποστούν σημαντική οικονομική ζημία λόγω της κατάρρευσης της εταιρείας. " εταιρεία απλώς δήλωσε στους πελάτες της, μέσω μιας επίσημης ανακοίνωσης, ότι έπρεπε να ξεγράψουν τα χρήματα που είχαν επενδύσει στα εισιτήριά τους.
<P>
Το παράδειγμα της SkyEurope δείχνει πέραν πάσης αμφιβολίας ότι δεν έχουμε ακόμη κατορθώσει στην κοινή μας Ευρώπη να θεσπίσουμε νομοθεσία που να προστατεύει τους πελάτες των αεροπορικών εταιρειών από τις αρνητικές επιπτώσεις τυχόν κατάρρευσης μιας αεροπορικής εταιρείας. Πρόκειται για ένα σημαντικό πρόβλημα, που καθίσταται σαφές από το γεγονός ότι 77 αεροπορικές εταιρείες σε ολόκληρο τον κόσμο κήρυξαν πτώχευση από το 2000. Για παράδειγμα, το 2004, πτώχευσε η πολωνική αεροπορική εταιρεία Air Polonia. Θα ήθελα συνεπώς να προτείνει η Επιτροπή ορισμένες αρχές για την προστασία των καταναλωτών από τις επιπτώσεις τυχόν πτώχευσης μιας αεροπορικής εταιρείας.
<SPEAKER ID="266" NAME="Antonio Tajani" LANGUAGE="IT">
Κυρία Πρόεδρε, η κ. De Veyrac, ο κ. Vlasák και η κ. Gurmai έδωσαν έμφαση στα αίτια της πτώχευσης, ήτοι, στην οικονομική κρίση και στις δυσκολίες που αντιμετωπίζει αυτήν τη στιγμή ο κλάδος των αεροπορικών μεταφορών, τόσο οι εταιρείες χαμηλού κόστους όσο και οι μεγάλοι αερομεταφορείς.
<P>
Το Ευρωπαϊκό Κοινοβούλιο και η Επιτροπή ενήργησαν από κοινού αναλαμβάνοντας μια σειρά από πρωτοβουλίες για την αντιμετώπιση της κρίσης. Αναφέρομαι στο πάγωμα των χρονοθυρίδων, που υποστηρίχθηκε από τη συντριπτική πλειοψηφία των βουλευτών, και στην πρωτοβουλία του Ενιαίου Ευρωπαϊκού Ουρανού, που αποτελεί μια μεγάλης κλίμακας μεταρρύθμιση του συστήματος αεροπορικών μεταφορών η οποία επιτρέπει στους αερομεταφορείς να εξοικονομούν χρήματα από το κόστος των καυσίμων μέσω της μείωσης των διαδοχικών πτήσεων μεταξύ δύο αερολιμένων.
<P>
Θέλοντας ακριβώς να παράσχω πρακτική στήριξη σε όλες τις ευρωπαϊκές αεροπορικές εταιρείες, τόσο στις χαμηλού κόστους όσο και στις υπόλοιπες, ζήτησα από τους 27 υπουργούς Μεταφορών της Ευρωπαϊκής Ένωσης να εφαρμόσουν τη μεταρρύθμιση του Ενιαίου Ευρωπαϊκού Ουρανού νωρίτερα από το προβλεπόμενο, διότι αυτό θα βοηθούσε αποτελεσματικά τις εταιρείες να εξοικονομήσουν καύσιμα και να μην επηρεαστούν αρνητικά οι ισολογισμοί τους. " πρόληψη της πτώχευσης των αεροπορικών εταιρειών όχι μόνο προστατεύει τους επιβάτες από την οικονομική ζημία, αλλά, πάνω από όλα, είναι υψίστης σημασίας για τη διαφύλαξη των θέσεων εργασίας. Δεν πρέπει να ξεχνάμε ότι η τρέχουσα χρηματοπιστωτική και οικονομική κρίση δεν πρέπει να λάβει διαστάσεις γενικευμένης κοινωνικής κρίσης.
<P>
Γνωρίζουμε ότι ο κλάδος των αερομεταφορών πλήττεται από πολλά προβλήματα σε διεθνές επίπεδο: αρκεί να σκεφτούμε τι συνέβη στην περίπτωση της Japan Airlines πριν από μερικές εβδομάδες, όταν ανακοινώθηκαν περικοπές προσωπικού. Είναι καθήκον μας όχι μόνο να προστατεύουμε τους πολίτες, αλλά επιπλέον να λαμβάνουμε μέτρα ώστε οι καλές εταιρείες του κλάδου των αερομεταφορών να παραμένουν σε λειτουργία, προστατεύοντας έτσι και τις θέσεις εργασίας.
<P>
" Ευρωπαϊκή Επιτροπή -και ζητώ συγγνώμη αν πλατείασα- και το Κοινοβούλιο εργάστηκαν για να το επιτύχουν αυτό. Μπορώ να δηλώσω ότι, χάρη στις προσπάθειές μας, καταφέραμε να δημιουργήσουμε ένα νέο μοντέλο 100% ιδιωτικής αεροπορικής εταιρείας: στα παραδείγματα συγκαταλέγονται η Olympic Airways, η περίπτωση της Alitalia και η περίπτωση -που ελπίζω να επιλυθεί- της Austrian Airlines. Αυτό σημαίνει ότι δεν υπάρχουν πλέον κρατικά ελεγχόμενες αεροπορικές εταιρείες που οι πολίτες θα καλούνται να ξεχρεώσουν όποτε παρουσιάζεται πρόβλημα. Αντίθετα, όποιος κάνει λάθη πληρώνει το κόστος.
<P>
Θα ήθελα επίσης να απαντήσω στο ερώτημα που έθεσε η κ. Alvarez, καθώς το ζήτημα που έθεσε είναι αναμφίβολα ενδιαφέρον: Νομίζω ότι θα συμφωνήσω με την πρότασή της εισηγούμενος, στην υπό εξέλιξη συζήτηση, ότι πρέπει να παρέχονται εγγυήσεις και στους επιβάτες εταιρειών που κλείνουν όχι λόγω πτώχευσης αλλά γιατί δεν συμμορφώνονται με τις απαιτήσεις ασφάλειας. Σε αυτήν την περίπτωση, ο επιβάτης υφίσταται την ίδια ζημία με τον επιβάτη που αγοράζει εισιτήριο μιας εταιρείας που στη συνέχεια κηρύσσει πτώχευση. Πρέπει να έχουμε ως αρχή την προστασία των επιβατών όποτε υφίστανται ζημία, με άλλα λόγια, όταν δεν μπορούν να πάρουν την πτήση τους. Επιπλέον, αυτή είναι η φιλοσοφία που διαπνέει -και που θα εξακολουθήσει να διαπνέει- τις προσπάθειές μου για όσο διάστημα είμαι Επίτροπος, προκειμένου οι επιβάτες όλων των μεταφορικών κλάδων να χαίρουν της ίδιας προστασίας.
<P>
Γι' αυτόν τον λόγο, το Συμβούλιο των Υπουργών Μεταφορών που θα πραγματοποιηθεί αύριο και μεθαύριο στο Λουξεμβούργο θα συζητήσει το θέμα των δικαιωμάτων των επιβατών σε θαλάσσιες και ποτάμιες μεταφορές. Αυτή είναι η επιλογή στην οποία προέβη η Επιτροπή, με τη στήριξη του Κοινοβουλίου, με στόχο την προστασία των ευρωπαίων πολιτών. Αν επιθυμούμε πραγματικά να κερδίσουμε την εμπιστοσύνη του κοινού και να εξασφαλίσουμε εξίσου θετικά αποτελέσματα με αυτά της Ιρλανδίας, πρέπει να νομοθετήσουμε για να δείξουμε στους πολίτες ότι τα κοινοτικά θεσμικά όργανα είναι στο πλευρό τους, ότι η δουλειά τους δεν είναι εύκολη, αλλά ότι οφείλουν να διαφυλάσσουν και να προστατεύουν τα δικαιώματα των ευρωπαίων πολιτών.
<SPEAKER ID="267" NAME="Πρόεδρος">
" συζήτηση έληξε. " ψηφοφορία επί τυχόν προτάσεων ψηφισμάτων θα διεξαχθεί κατά τη διάρκεια της επόμενης περιόδου συνόδου.
<P>
Γραπτές δηλώσεις (άρθρο 149 του Κανονισμού)
<SPEAKER ID="268" NAME="Edit Herczog  " LANGUAGE="HU">
Τα δεδομένα στις ταξιδιωτικές μας συνήθειες αλλάζουν, με συνέπεια ολοένα περισσότεροι άνθρωποι να αναλαμβάνουν οι ίδιοι τη διοργάνωση του ταξιδιού τους, χωρίς να απευθύνονται σε ταξιδιωτικά πρακτορεία. Οι αεροπορικές εταιρείες χαμηλού κόστους ωφελήθηκαν από αυτήν την τάση κατά την τελευταία δεκαετία, τόσο από την άποψη των εσόδων όσο και από την άποψη του μεριδίου τους στην αγορά. Αγαπητοί συνάδελφοι, το συχνό φαινόμενο της πτώχευσης τουριστικών πρακτορείων ήταν πηγή ανησυχίας και στην Ουγγαρία. Βλέπαμε συχνά στην τηλεόραση εικόνες από την ταλαιπωρία ολόκληρων οικογενειών στο εξωτερικό. Δεν πρέπει να επιτρέψουμε στο επόμενο κύμα πτωχεύσεων να εξαλείψει τις εταιρείες χαμηλού κόστους, με αποτέλεσμα ζημία εκατομμυρίων ευρώ στην οικονομία και στους επιβάτες, για να μην αναφέρω τους κινδύνους που ελλοχεύουν στον τομέα της ασφάλειας όταν μια εταιρεία δεν διαθέτει ασφαλή χρηματοοικονομική βάση για την υποστήριξη της λειτουργίας της.
<P>
Γι' αυτόν ακριβώς τον λόγο επιβάλλεται να επικεντρωθούμε στους ακόλουθους στόχους. Πρέπει να εξετάσουμε το ενδεχόμενο αυστηρότερων κανόνων σχετικά με την ίδρυση εταιρειών. Στην περίπτωση των αεροπορικών εταιρειών πρέπει να τεθούν ακόμη περισσότερες απαιτήσεις για κεφαλαιακές και διαρθρωτικές εγγυήσεις. Πρέπει να σκεφτούμε πώς μπορούμε να οργανώσουμε καλύτερα το σύστημα της χρηματοοικονομικής πληροφόρησης και πόσο συχνά θα πρέπει να διεξάγονται επιτόπιοι έλεγχοι. Το μέγεθος του κλάδου επιβάλλει τη διενέργεια πανευρωπαϊκών ερευνών για την ανάλυση της πολιτικής πτήσεων των εταιρειών, των μηχανισμών διεκπεραίωσης καταγγελιών και της περιπλοκότητας της διαδικασίας επιστροφής χρημάτων. Πρέπει να διευκολύνουμε ακόμη περισσότερο τη διεκπεραίωση διασυνοριακών καταγγελιών σχετικά με παρεμφερή θέματα στο μέλλον. Αν επιθυμούμε πραγματικά να δημιουργήσουμε μια κοινή αγορά στην Ευρώπη η οποία θα έχει την προστασία του καταναλωτή ως ακρογωνιαίο λίθο της, πρέπει να αντιμετωπίζουμε αποτελεσματικότερα τις διασυνοριακές καταγγελίες και αξιώσεις αποζημίωσης.

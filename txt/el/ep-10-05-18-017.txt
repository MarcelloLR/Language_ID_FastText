<CHAPTER ID="017">
Μέτρα ασφάλειας και πρόληψης στις υπεράκτιες πλατφόρμες πετρελαίου της Ευρωπαϊκής Ένωσης (συζήτηση)
<SPEAKER ID="543" NAME="Πρόεδρος">
Το επόμενο σημείο είναι η δήλωση της Επιτροπής σχετικά με τα μέτρα ασφάλειας και πρόληψης στις υπεράκτιες πλατφόρμες πετρελαίου της Ευρωπαϊκής Ένωσης.
<SPEAKER ID="544" NAME="Günther Oettinger" LANGUAGE="DE">
Κυρία Πρόεδρε, η 20ή Απριλίου ήταν μια μαύρη ημέρα για τον Κόλπο του Μεξικού, για τις "νωμένες Πολιτείες της Αμερικής, για ολόκληρο τον κόσμο. Επί τέσσερις εβδομάδες ακριβώς, η βιομηχανία και οι αρχές επιχειρούν τα πάντα -χωρίς οριστική επιτυχία μέχρι στιγμής- για να σταματήσουν την τεράστια διαρροή πετρελαίου και να ελαχιστοποιήσουν την περιβαλλοντική ζημία, ιδίως στην ακτή.
<P>
Το ατύχημα αποδεικνύει περίτρανα τους κινδύνους που συνδέονται με έργα για τον εφοδιασμό πετρελαίου και φυσικού αερίου στη θάλασσα. " αντίληψη του κοινού έχει οξυνθεί, και, ασφαλώς, δικαιολογημένα, όχι μόνο στις "νωμένες Πολιτείες, αλλά και στην Ευρώπη. " Ευρώπη, μαζί με τη Νορβηγία, παράγει περισσότερο από 200 εκατομμύρια τόνους αργού πετρελαίου ετησίως, ως επί το πλείστον στη Βόρεια Θάλασσα.
<P>
Ακόμα και αν η άντληση και η μεταφορά πετρελαίου και φυσικού αερίου δεν πραγματοποιείται υπό τόσο ακραίες συνθήκες ή στα ίδια βάθη όπως στον Κόλπο του Μεξικού, πρέπει, μολαταύτα, να έχουμε σχέδια για το ενδεχόμενο ατυχήματος στην ΕΕ και να είμαστε προετοιμασμένοι για κάτι τέτοιο. Διαθέτουμε τα αρμόδια όργανα και τους μηχανισμούς για να μπορέσουμε να αντιδράσουμε άμεσα σε ένα πιθανό ατύχημα.
<P>
Υπάρχει ο Ευρωπαϊκός Οργανισμός για την Ασφάλεια στη Θάλασσα, έχουμε σωστικά σκάφη, διαθέτουμε μηχανισμούς πολιτικής προστασίας και καλό συντονισμό μέτρων βοήθειας, και έτσι η Επίτροπος Georgieva ήταν σε θέση να προσφέρει ήδη σε αρχικό στάδιο ευρωπαϊκή βοήθεια για τα εν εξελίξει μέτρα στον Κόλπο του Μεξικού.
<P>
Στόχος μας πρέπει να είναι η πρόληψη, ούτως ώστε να μην υποχρεωθούμε να αντιμετωπίσουμε καν την αποκατάσταση των σοβαρών συνεπειών μετά από κάποιο ατύχημα. Για τον λόγο αυτόν ζήτησα, μαζί με τον Επίτροπο Potočnik, από τις υπηρεσίες μας να επανεξετάσουν το εφαρμοστέο κοινοτικό δίκαιο. Το ευρωπαϊκό δίκαιο αντιπροσωπεύει το πλαίσιο για μέτρα ασφαλείας και προστασίας του περιβάλλοντος τόσο γενικότερα όσο και σε περίπτωση συγκεκριμένου ατυχήματος.
<P>
Οι οδηγίες μας διασφαλίζουν ελάχιστα πρότυπα ασφαλείας για τον εξοπλισμό και περιλαμβάνουν λεπτομερή ελάχιστα πρότυπα για την υγεία και την ασφάλεια των εργαζομένων. Τώρα θα επανεξετάσουμε όλα αυτά τα νομικά κείμενα, προκειμένου να διαπιστώσουμε αν παρέχουν επαρκές και άρτιο σύνολο εργαλείων σε περίπτωση παρόμοιας καταστροφής ή του ενδεχόμενου χειρότερης εκδοχής. Αυτό συνεπάγεται στενή συνεργασία με τις εθνικές ρυθμιστικές αρχές, διότι μεγάλο μέρος των διατάξεων ασφαλείας που διέπουν τη μεταφορά πετρελαίου και φυσικού αερίου και την προστασία της υγείας εναπόκειται περισσότερο στα κράτη μέλη παρά απευθείας σε εμάς.
<P>
Φυσικά, κανένα σύνολο κανόνων δεν μπορεί να παράσχει απόλυτες διασφαλίσεις. Πολλά εξαρτώνται από την προσέγγιση και τη συμπεριφορά του επιχειρησιακού τομέα της βιομηχανίας μας. Επομένως, έχουμε κάθε λόγο να συνεργαστούμε: η πολιτική και η βιομηχανία πρέπει να συνεργαστούν ώστε να εξασφαλίσουν τη μέγιστη δυνατή ασφάλεια για το ευρωπαϊκό περιβάλλον και το κοινό.
<P>
Θέλω να θέσω την ασφάλεια και τη βιωσιμότητα της μεταφοράς πετρελαίου και φυσικού αερίου στο επίκεντρο των συνομιλιών μας με τους ενδιαφερόμενους παράγοντες. Αυτός είναι ο λόγος για τον οποίο υποδέχτηκα την προηγούμενη εβδομάδα ομάδα υψηλόβαθμων στελεχών από τις μεγαλύτερες ενεργειακές εταιρείες που δραστηριοποιούνται σε ευρωπαϊκά ύδατα. Παρευρέθηκε και η Επίτροπος Georgieva. Σε αυτήν τη συνάντηση, που είχε τεχνικό προσανατολισμό, ζητήσαμε από τον κλάδο να διασφαλίσει ότι καταβάλλεται κάθε δυνατή προσπάθεια για την πρόληψη παρόμοιων ατυχημάτων κοντά σε ευρωπαϊκές ακτές.
<P>
Υποβάλαμε κατάλογο ερωτημάτων που απαντήθηκαν από τις εταιρείες κατά τις ημέρες που ακολούθησαν. Ήταν δώδεκα ερωτήσεις και περιελάμβαναν πολύ συγκεκριμένα οτιδήποτε είναι καθοριστικό για την ασφάλεια στις εξέδρες πετρελαίου και φυσικού αερίου, καθώς και για τα ύδατα, τις ακτές και τα κράτη μέλη. Θεωρώ την εν λόγω συνάντηση με τον κλάδο ως αρχή μιας διαδικασίας που θα ενισχύσει τη διαφάνεια των δραστηριοτήτων του κλάδου και θα προωθήσει τη συμμόρφωση με τους κανονισμούς και την εφαρμογή βελτίστων πρακτικών.
<P>
Προγραμματίζουμε δεύτερη συνάντηση κατά τους προσεχείς μήνες, όταν θα έχουμε κατανοήσει καλύτερα τα αίτια του ατυχήματος, προκειμένου να αξιολογήσουμε την κατάσταση και να αποκομίσουμε από το ατύχημα στον Κόλπο του Μεξικού διδάγματα για την Ευρώπη.
<P>
Καθόσον δεν έχουν αναλυθεί ακόμα τα αίτια και οι συνθήκες, θα ήταν πρόωρο να συναγάγουμε συμπεράσματα ή να ζητήσουμε νέες νομοθετικές πρωτοβουλίες στην παρούσα φάση. Εάν διαφανεί, ωστόσο, ότι απαιτείται ρυθμιστική αντίδραση, μπορώ να σας διαβεβαιώσω ότι η Επιτροπή θα σας υποβάλει αμέσως, χωρίς χρονοτριβές, προτάσεις ευρωπαϊκής νομοθεσίας.
<P>
Όπως βλέπετε, κυρίες και κύριοι, στην Ευρώπη καταβάλλονται διαρκείς προσπάθειες για την πρόληψη παρόμοιας τραγωδίας στην επικράτειά μας. Εάν παρ' όλα αυτά επέλθει παρόμοιο ατύχημα, διαθέτουμε σειρά μέτρων και μηχανισμών για να αντιδράσουμε αποτελεσματικά και χωρίς καθυστέρηση και για να ελαχιστοποιήσουμε τις διαστάσεις οιουδήποτε τέτοιου ατυχήματος για τους πολίτες και το περιβάλλον της Ευρώπης.
<P>
Θα μου είναι ιδιαίτερο ευχάριστο να σας ενημερώσω σχετικά με τα σχέδιά μας μετά την επόμενη συνάντησή μας.
<SPEAKER ID="545" NAME="Bogusław Sonik" LANGUAGE="PL">
" έκρηξη στην εξέδρα του Κόλπου του Μεξικού αποτελεί τη μεγαλύτερη οικολογική καταστροφή αυτού του είδους στην ιστορία. Κάθημερινά διαρρέουν στον κόλπο 800.000 λίτρα αργού πετρελαίου, δηλαδή περισσότερα από 22 εκατομμύρια λίτρα από τότε που συνέβη το ατύχημα. Επί του παρόντος, η πετρελαιοκηλίδα καλύπτει 43.000 και πλέον τετραγωνικά χιλιόμετρα, επιφάνεια που υπερβαίνει την έκταση των Κάτω Χωρών.
<P>
Καθήκον μας αυτήν τη στιγμή είναι να δηλώσουμε την αλληλεγγύη μας προς τις "νωμένες Πολιτείες και προς όλα τα θύματα της τραγωδίας, και να διασφαλίσουμε ότι θα παράσχουμε τη μέγιστη δυνατή αρωγή μας. Υπό το φως αυτής της καταστροφής, θεωρώ σημαντικό να προβούμε άμεσα σε ειδική αξιολόγηση - σε αναλυτική και ευρεία τεχνική επιθεώρηση των εξεδρών γεώτρησης που λειτουργούν στα χωρικά ύδατα της Ευρωπαϊκής Ένωσης. Αυτό θα πρέπει να αποτελέσει το πρώτο βήμα σε υπερεθνικό επίπεδο προς τη διασφάλιση της ασφάλειας των ευρωπαϊκών θαλασσών. Επιπροσθέτως, θα ήθελα να επιστήσω ιδιαιτέρως την προσοχή στο γεγονός ότι, αν συνέβαινε παρόμοιο ατύχημα στη Βαλτική, που είναι κλειστή θάλασσα, θα προκαλούσε μόνιμη και μη αναστρέψιμη καταστροφή σε ολόκληρη την περιοχή και τις παράκτιες ζώνες της.
<P>
Είναι θεμελιώδες όλα τα αναπτυξιακά έργα που υλοποιούνται στα χωρικά ύδατα της Ευρωπαϊκής Ένωσης να υπόκεινται σε ειδικό έλεγχο, να πληρούν τα υψηλότερα πρότυπα ασφαλείας και να είναι εξοπλισμένα με τα πιο σύγχρονα συστήματα ασφαλείας. Σε αυτό το πλαίσιο, θεωρώ εξίσου ουσιώδη την ανάπτυξη κοινής διασυνοριακής διαδικασίας αντίδρασης και συνεργασίας, η οποία θα ενεργοποιείται άμεσα σε περίπτωση διαρροής αργού πετρελαίου.
<P>
Παρατηρητές στις "νωμένες Πολιτείες επισημαίνουν ότι σε πολλές περιπτώσεις χορηγήθηκαν άδειες εγκατάστασης εξέδρων στον Κόλπο του Μεξικού κατόπιν πιέσεων, προς όφελος της πετρελαϊκής βιομηχανίας και εις βάρος του φυσικού περιβάλλοντος. Είναι δύσκολο, εν προκειμένω, να μην αναφερθεί η απόφαση για την κατασκευή του βόρειου αγωγού φυσικού αερίου, Nord Stream, που ήταν μια πολιτική απόφαση η οποία δεν έλαβε υπόψη τους κινδύνους που ενέχει η εν λόγω επένδυση για το οικοσύστημα της Βαλτικής Θάλασσας.
<P>
Κύριε Oettinger, ενόψει του δράματος στον Κόλπο του Μεξικού, οι εγκαταστάσεις γεώτρησης για την εξαγωγή αργού πετρελαίου ή φυσικού αερίου δεν πρέπει ποτέ να επιτρέπονται χωρίς να υπάρχει 100% εγγύηση για την ασφάλεια των ενεχομένων θαλασσών και ωκεανών. Δεν πρέπει να επιτρέπεται η λήψη αποφάσεων υπό τις πιέσεις μιας βιομηχανικής ή πολιτικής ομάδας συμφερόντων.
<SPEAKER ID="546" NAME="Κρίτων Αρσένης">
εξ ονόματος της Ομάδας S&D. - Κύριε Επίτροπε, πολλές φορές δεν επαρκεί να αυξάνονται απλά τα μέτρα πρόληψης. " πρόσφατη έκρηξη στον Κόλπο του Μεξικού έγινε σε μια εξέδρα που είχε κατασκευαστεί μόλις το 2001 και η επακόλουθη βύθισή της προκαλεί μια από τις μεγαλύτερες έως σήμερα οικολογικές καταστροφές. Μέχρι και σήμερα, και έχουν περάσει 29 ημέρες από το ατύχημα, δεν έχει καταστεί δυνατή η διακοπή της διαρροής και, όπως είπε και ο κύριος Sonik, πάνω από 5.000 τόνοι πετρελαίου εκλύονται κάθε ημέρα στη θάλασσα, στον κόλπο αυτόν.
<P>
" τεράστια αυτή ρύπανση συμβαίνει σε μια περίοδο όπου κορυφώνεται η ωοτοκία πάρα πολλών ειδών, πολλά εκ των οποίων είναι υπό εξαφάνιση. Πρόκειται για πέντε από τα επτά είδη θαλάσσιας χελώνας, για δελφίνια, για πάρα πολλά κήτη και για πάρα πολλά σημαντικά θαλάσσια θηλαστικά. Μοιραία, και ο άνθρωπος πλήττεται! " έκρηξη αυτή, το ατύχημα, συνέβη σε μια περιοχή που μόλις ξεκινά να συνέρχεται από τις πληγές που άφησε ο τυφώνας Κατρίνα, η ίδια δε η έκρηξη προκάλεσε τον θάνατο 11 ανθρώπων.
<P>
Στην Αμερική όμως λαμβάνουν μέτρα. Το Κογκρέσο το 1981 ψήφισε το μορατόριουμ που επέβαλε απαγόρευση της υπεράκτιας άντλησης πετρελαίου στο 85% των παράκτιων υδάτων της Αμερικής. " κυβέρνηση Ομπάμα επιβεβαίωσε το μορατόριουμ μετά το ατύχημα, παρά τις αρχικές της αντίθετες δηλώσεις. Την ίδια όμως στιγμή συνεχίζουν να τίθενται σε λειτουργία, κυρίως στη Βόρεια Θάλασσα, πλατφόρμες άντλησης πετρελαίου. Υπάρχουν αυτήν τη στιγμή σε λειτουργία εκατοντάδες υπεράκτιες πλατφόρμες, τόσο για πετρέλαιο όσο και για φυσικό αέριο.
<P>
Το πρόσφατο ατύχημα στον Κόλπο του Μεξικού πραγματικά επιβεβαίωσε τον κίνδυνο κυριολεκτικής καταστροφής για το θαλάσσιο περιβάλλον από τις υπεράκτιες εξέδρες άντλησης πετρελαίου. Παρ' όλα αυτά, στην ευρωπαϊκή νομοθεσία η αναζήτηση και εκμετάλλευση θαλάσσιων αποθεμάτων πετρελαίου εξαιρείται από το πεδίο εφαρμογής της οδηγίας Σεβέζο η οποία αφορά την αντιμετώπιση κινδύνων μεγάλων ατυχημάτων που σχετίζονται με επικίνδυνες ουσίες.
<P>
" πρόσφατη καταστροφή μας δείχνει ότι κανείς δεν είναι σε θέση να εγγυηθεί ότι μια παρόμοια καταστροφή δεν θα μπορούσε να συμβεί και στην Ευρωπαϊκή Ένωση και, καμιά φορά, το να αυξάνονται απλά τα μέτρα πρόληψης δεν επαρκεί. " κυβέρνηση Ομπάμα, μπροστά στο μέγεθος της καταστροφής, αναδιπλώθηκε. Μήπως έχει φθάσει η ώρα, πέρα από τα επιπλέον μέτρα πρόληψης, να προχωρήσει η Ευρωπαϊκή Ένωση σε ένα ευρωπαϊκό μορατόριουμ, που θα απαγορεύει από εδώ και στο εξής την υπεράκτια άντληση πετρελαίου στα ύδατα της Ευρωπαϊκής Ένωσης, αντίστοιχο με αυτό των "ΠΑ; Επιβάλλεται να δράσουμε άμεσα, πριν κτυπήσει πραγματικά και τη δικιά μας πόρτα ένα προαναγγελθέν έγκλημα σαν αυτό του Κόλπου του Μεξικού.
<SPEAKER ID="547" NAME="Corinne Lepage" LANGUAGE="FR">
Κυρία Πρόεδρε, η κατάρρευση της εξέδρας ανοικτά των ακτών της Λουιζιάνα στις 22 Απριλίου προκάλεσε διαρροή πετρελαίου απίστευτων διαστάσεων. Αυτό εγείρει τρία σημαντικά ζητήματα. Είναι δύσκολο να κατανοηθεί το γεγονός ότι δεν είχαν εγκατασταθεί εκ των προτέρων συστήματα για τη διακοπή μιας διαρροής αυτού του είδους και αυτής της κλίμακας, το ίδιο και η απουσία επαρκών ελέγχων, εκ μέρους των δημοσίων αρχών, επί των συστημάτων ασφαλείας που απαιτούνται και εφαρμόζονται από τους φορείς εκμετάλλευσης της εξέδρας για την αποφυγή των κινδύνων ρύπανσης και, εντέλει, του ειδικού κινδύνου ρύπανσης ιδιαίτερα ευαίσθητων ή/και πυκνοκατοικημένων περιοχών από υδρογονάνθρακες. Προ ολίγου, ο συνάδελφός μας, κ. Sonik, μας επεσήμανε πόσο καταστροφική θα ήταν μια τέτοια ρύπανση στη Βαλτική Θάλασσα, για παράδειγμα.
<P>
" Βόρεια Θάλασσα έχει ήδη βιώσει τουλάχιστον δύο σοβαρά ατυχήματα σε υπεράκτιες εξέδρες και αποτελεί μια από τις περιοχές του πλανήτη με τη μεγαλύτερη συγκέντρωση εξεδρών. Υπό αυτές τις συνθήκες, είναι απολύτως ουσιώδες να προβούμε σε απολογισμό της κατάστασης, προκειμένου να βεβαιωθούμε ότι αποκλείεται να συμβεί παρόμοιο ατύχημα ανοικτά των ακτών μας, και χαιρόμαστε ιδιαίτερα, κύριε Επίτροπε, που έχει αναληφθεί σχετική πρωτοβουλία.
<P>
Τούτου λεχθέντος, τι είδους μέτρα προτίθεστε να λάβετε βραχυπρόθεσμα για τη βελτίωση της ασφάλειας και της πρόληψης ατυχημάτων σε υπεράκτιες εξέδρες που βρίσκονται στα χωρικά μας ύδατα; Μιλήσατε για ελάχιστα πρότυπα, κύριε Επίτροπε, αλλά αυτό δεν αρκεί.
<P>
Δεύτερον, τι είδους μέτρα ελέγχου έχουν θεσπιστεί, προκειμένου να διασφαλιστεί ότι τηρούνται πλήρως οι απαιτήσεις ασφαλείας; Δεν αρκεί να έχουμε κανόνες ασφαλείας μόνο στη θεωρία· πρέπει να εφαρμόζονται και στην πράξη· και πρέπει η εφαρμογή τους να ελέγχεται πραγματικά. Πώς προτίθεστε να δράσετε ώστε να κινηθείτε προς αυτήν την κατεύθυνση;
<P>
Τρίτον, ποια μέσα υπάρχουν για την αποφυγή της παράκτιας ρύπανσης σε περίπτωση ατυχήματος; Είναι καλό και φρόνιμο να υπάρχουν σκάφη και δυνάμεις πολιτών, όμως τι έχουμε στη διάθεσή μας; Μήπως είναι καιρός να ζητήσουμε από τους φορείς εκμετάλλευσης να διαθέτουν ειδικό τεχνικό εξοπλισμό που θα μπορούσε να χρησιμοποιηθεί από κοινού; Δεν είναι επίσης αναγκαίο, δεδομένης της ένταξης εφεξής της περιβαλλοντικής ζημίας στην κοινοτική νομοθεσία, να προβλεφθεί ένα κατάλληλο σύστημα αποζημίωσης και συναφών οικονομικών εγγυήσεων;
<P>
Τέλος, οι πετρελαϊκές εταιρείες λειτουργούν σε ολοένα μεγαλύτερα βάθη, καθιστώντας δυσχερέστερη την επέμβαση σε περίπτωση ατυχήματος και θέτοντας σε κίνδυνο το θαλάσσιο περιβάλλον. Τι είδους μέτρα προγραμματίζονται για την υπεράκτια άντληση πετρελαίου σε μεγαλύτερα βάθη, και, ειδικότερα, στον απώτερο Βορρά;
<P>
Εν κατακλείδι, επανέρχομαι στην ερώτηση που μόλις έθεσε ο συνάδελφός μας, κ. Αρσένης: δεν είναι καιρός να εξετάσουμε το ενδεχόμενο ενός εκτεταμένου μορατόριουμ υπό τους ίδιους όρους με αυτούς που θέλουν να θεσπίσουν οι "νωμένες Πολιτείες; Θέλουμε και πρέπει να απομακρυνθούμε από αυτήν την κοινωνία που βασίζεται στο πετρέλαιο. Μήπως είναι πλέον καιρός να το πράξουμε;
<SPEAKER ID="548" NAME="Isabelle Durant" LANGUAGE="FR">
Κυρία Πρόεδρε, κύριε Επίτροπε, και εγώ φρονώ ότι πρέπει να σταματήσουμε τους ανθρώπους της βιομηχανίας να παριστάνουν τον Θεό.
<P>
Σήμερα, περισσότερο από ποτέ, τα εκβιομηχανισμένα κράτη διψούν για πετρέλαιο. Αντλούν οτιδήποτε μπορούν, και σε ολοένα μεγαλύτερα βάθη, πράγμα που αυξάνει σαφώς τον κίνδυνο ατυχημάτων. Πρόσφατα, οι βιομηχανίες ευνόησαν την έρευνα και την άντληση εις βάρος της ασφάλειας και του περιβάλλοντος· επί σχεδόν έναν μήνα τώρα, διαρρέουν καθημερινά στον Κόλπο του Μεξικού 800.000 λίτρα αργού πετρελαίου, και η περιβαλλοντική και οικονομική ζημία θα είναι καταστροφική. Διακρίνω ένα τεράστιο χάσμα μεταξύ των γιγαντιαίων ποσών που δαπανώνται για την εξόρυξη σε ολοένα μεγαλύτερα βάθη και των εξαιρετικά ανεπαρκών μέσων που χρησιμοποιούνται για την πρόληψη στα αρχικά στάδια και την πρόβλεψη των κινδύνων.
<P>
Όπως οι συνάδελφοί μου, ζητώ και εγώ αρκετά πράγματα. Πρώτον, θεωρώ ότι πρέπει να διεξαχθεί έλεγχος σε όλες τις εξέδρες πετρελαίου, προκειμένου να διαπιστωθεί το επίπεδο συντήρησής τους, το επίπεδο ασφαλείας τους και η συμμόρφωσή τους με τα πρότυπα. Φυσικά, πρέπει να διενεργήσουμε και επιθεωρήσεις των εξεδρών, ακόμη και αν οι επιθεωρήσεις αυτές εμπίπτουν στην αρμοδιότητα των κρατών μελών, και είναι απαραίτητο η Επιτροπή να επιθεωρεί και τις επιθεωρήσεις αυτές καθαυτές.
<P>
Επιπλέον, φρονώ ότι πρέπει να προστατεύσουμε οριστικά τα πλέον ευαίσθητα οικοσυστήματα. Θεωρώ εν προκειμένω ότι, παράλληλα με την πρωτοβουλία που αναλάβατε -την οποία και επικροτώ- για την προσπάθεια να διαπιστωθεί πώς θα μπορούσαμε να αντιμετωπίσουμε τέτοιες καταστάσεις εάν συνέβαινε παρόμοιο ατύχημα στα ανοικτά των ακτών μας, η Ευρώπη πρέπει να αναλάβει πρωτοβουλίες για την οριστική προστασία των πλέον ευαίσθητων οικοσυστημάτων. Σκέφτομαι την Αλάσκα, για παράδειγμα. Χρειαζόμαστε μια διεθνή σύμβαση με βάση το ίδιο πρότυπο με αυτό που υπάρχει για την προστασία των πόρων της Ανταρκτικής, και η Ευρώπη θα μπορούσε να ηγηθεί ενός έργου αυτού του είδους και μιας σύμβασης αυτού του τύπου.
<P>
Τέλος, τούτο συνιστά έναν πολύ σοβαρό λόγο για να επενδύσουμε περισσότερο και συντομότερα στις ανανεώσιμες πηγές ενέργειας, αν βέβαια εξακολουθούμε να χρειαζόμαστε άλλον έναν λόγο για αυτό. Το ηφαίστειο -δεν θα αναφέρω το όνομά του διότι δεν προφέρεται- ήταν για εμάς ένα προμήνυμα σε σχέση με το ζήτημα των εναέριων μεταφορών. Ομοίως, αυτό το τρομακτικό ατύχημα αποτελεί για εμάς ένα άλλο προμήνυμα αναφορικά με το ζήτημα της άντλησης πετρελαίου. Είναι καιρός να παραδεχτούμε ότι ο απερίσκεπτος αγώνας για την άντληση πετρελαίου οπουδήποτε και με οιοδήποτε τίμημα ανήκει πλέον στο παρελθόν.
<SPEAKER ID="549" NAME="Giles Chichester" LANGUAGE="EN">
Κυρία Πρόεδρε, επικροτώ τη δήλωση του Επιτρόπου. Ο πλανήτης παρακολούθησε κατάπληκτος τόσο την τεράστια διαρροή φυσικού αερίου και πετρελαίου από τον κατεστραμμένο αγωγό μετά την έκρηξη και την καταστροφή στον Κόλπο του Μεξικού όσο και τη φαινομενική αδυναμία της βιομηχανίας, αλλά και των αρχών των "ΠΑ να αναχαιτίσουν τη διαρροή. Πρέπει να ελπίζουμε ότι οι πρόσφατες εξελίξεις θα αποβούν επιτυχείς.
<P>
Όπως ανέφεραν και συνάδελφοι, έχουμε βιώσει τη δική μας εμπειρία σχετικά με ατυχήματα σε εξέδρες στη Βόρεια Θάλασσα. Ένα παράδειγμα που έχω κατά νου είναι η εξέδρα Piper Alpha, και πιστεύω ότι έχουμε αποκομίσει συναφώς διδάγματα. Ας μην λησμονούμε, όμως, ότι υπάρχει μια σημαντική διαφορά μεταξύ του βάθους στο οποίο εκτελούνται εργασίες στον Κόλπο του Μεξικού και του αντίστοιχου βάθους στη Βόρεια Θάλασσα. Επιτρέψτε μου να συστήσω να είμαστε προσεκτικοί και να μην σπεύσουμε να εκδώσουμε νέα νομοθεσία. Ας βεβαιωθούμε για το τι συνέβη. Ας βεβαιωθούμε εάν οι υφιστάμενοι κανόνες μας θα μπορούσαν να αποτρέψουν ένα τέτοιο ατύχημα στην επικράτειά μας, και ας βεβαιωθούμε ότι οι όποιοι νέοι κανόνες θα μπορούσαν να το αποτρέψουν.
<P>
Ατυχήματα και περιπτώσεις ανωτέρας βίας σημειώνονται, και δεν μπορούμε να εγγυηθούμε την πρόληψή τους. Πρέπει να υπάρχει ένα όριο ως προς το τι μπορούμε να κάνουμε για την πρόληψή τους. Θα ήθελα να διατυπώσω μια τελευταία σκέψη στο πλαίσιο της εξέτασης των σχετικών κινδύνων: ατυχήματα αυτού το είδους παρουσιάζουν τη σχετική ασφάλεια της πυρηνικής ενέργειας υπό διαφορετικό πρίσμα.
<SPEAKER ID="550" NAME="Elie Hoarau" LANGUAGE="FR">
Κυρία Πρόεδρε, η διαρροή πετρελαίου από την εξέδρα γεώτρησης στον Κόλπο του Μεξικού συνιστά πραγματική καταστροφή, τόσο από περιβαλλοντική όσο και από οικονομική άποψη. Κατά τα φαινόμενα, υπήρξαν ορισμένες παρατυπίες κατά τη χορήγηση αδειών γεώτρησης από τον υπουργό Εσωτερικών των "νωμένων Πολιτειών. Αυτό συνιστά ασυγχώρητη ανευθυνότητα, οι συνέπειες της οποίας είναι ανυπολόγιστες και δεν πλήττουν μόνο τις "νωμένες Πολιτείες.
<P>
Γνωρίζουμε ότι εκατοντάδες άδειες υπεράκτιας γεώτρησης χορηγούνται από χώρες σε ολόκληρο τον κόσμο, και εάν οι άδειες αυτές εκδίδονται εξίσου ανεύθυνα, τούτο προκαλεί σοβαρά προβλήματα σε ολόκληρο τον πλανήτη. Ως βουλευτής που εκπροσωπεί μια εξόχως απόκεντρη ευρωπαϊκή περιφέρεια και υπερπόντιες χώρες και εδάφη (ΥΧΕ), που συγκροτούνται σχεδόν εξ ολοκλήρου από -περίπου 130 συνολικά- νησιά, διεσπαρμένα σε τρεις ηπείρους, οφείλω να εκφράσω τη μεγάλη μου ανησυχία για τα νησιά μας ενόψει των έργων υπεράκτιας πετρελαϊκής εκμετάλλευσης. Για τον λόγο αυτόν, είναι θεμελιώδες η Ευρωπαϊκή Ένωση, που πρέπει να δίδει το παράδειγμα, να επανεξετάσει με τη μέγιστη αυστηρότητα τα μέτρα ασφαλείας και πρόληψης στις δικές της υπεράκτιες εξέδρες πετρελαίου.
<P>
Επιπλέον, οι τυχαίες ή επιχειρησιακές διαρροές πετρελαίου στη θάλασσα, που δεν προξενούνται κατ' ανάγκη από την Ευρώπη, εκτιμώνται σε αρκετές δεκάδες χιλιάδες τόνων ετησίως. Δεν είναι πια καιρός η Ευρωπαϊκή Ένωση να αναλάβει πρωτοβουλίες, προκειμένου οι υπεράκτιες εξέδρες να υπάγονται στο εξής σε μια αδιαμφισβήτητη επιστημονική αρχή, η οποία θα πρέπει να συγκροτηθεί υπό τη μορφή διεθνούς αρχής;
<P>
Μετά την Κοπεγχάγη, και στο πλαίσιο της προετοιμασίας για το Κανκούν, η Ευρωπαϊκή Ένωση θα πρέπει να είναι υπερήφανη, διότι προωθεί μια πραγματική παγκόσμια διακυβέρνηση όσον αφορά την αναζήτηση, την προστασία και την εκμετάλλευση πόρων βαθέων υδάτων.
<SPEAKER ID="551" NAME="Hans-Peter Martin" AFFILIATION="NI">
(DE) Κυρία Πρόεδρε, κύριε Επίτροπε, ως γείτονας της "θάλασσας της Σουηβίας" θα ήθελα να σας ζητήσω να λάβετε υπόψη το ατύχημα, την καταστροφή, στον Κόλπο του Μεξικού τόσο σοβαρά σαν να επήλθε στη δική μας λίμνη της Κωνσταντίας. Διότι τότε εσείς δεν θα είχατε πλέον πόσιμο νερό και στη δική μου γενέτειρα δεν θα διοργανωνόταν πλέον φεστιβάλ, με όλες τις δραματικές συνέπειες που τούτο θα επέσυρε, και άλλα πολλά.
<P>
Τι σημαίνει αυτό; Είστε βέβαιος ότι οι εξέδρες γεώτρησης που βρίσκονται πολύ μακριά από εμάς -δηλαδή στη Βόρεια Θάλασσα και στη Βαλτική- θα αντέξουν πραγματικά στις διαφορετικές συνθήκες θυελλών που θα πρέπει να αντιμετωπίσουμε συνεπεία της κλιματικής αλλαγής; Είστε βέβαιος ότι ο Ευρωπαϊκός Οργανισμός για την Ασφάλεια στη Θάλασσα διαθέτει πραγματικά τον κατάλληλο εξοπλισμό για την αντιμετώπιση αυτού του ενδεχομένου; Μιλήσατε για καλό συντονισμό. Έχουμε ήδη βιώσει συχνά διακοπές στη ραδιοεπικοινωνία μεταξύ των διαφόρων χωρών. Έχει ελεγχθεί αυτό προτού σημειωθεί κάποιο συμβάν έκτακτης ανάγκης; Αν τελικά συμβεί κάτι, ποιο είναι το νομικό καθεστώς σε σχέση με προσφυγές κατά των πετρελαϊκών εταιρειών; Μήπως ένα ταμείο κινδύνου θα ήταν εν προκειμένω χρήσιμο;
<P>
Τέλος, συνειδητοποιείτε ότι οι αρχές ελέγχου στις "ΠΑ διατηρούσαν σχέσεις υπερβολικής αλληλεξάρτησης με την πετρελαϊκή βιομηχανία; Μπορείτε να αποκλείσετε το ενδεχόμενο να αντιμετωπίσουμε τα ίδια προβλήματα σε ευρωπαϊκό επίπεδο; Ο όρος δεν θα πρέπει να είναι: "Μπορείτε να κάνετε τα πάντα εκτός...".
<SPEAKER ID="552" NAME="Elena Oana Antonescu" AFFILIATION="PPE">
(RO) Επικροτώ και εγώ την πρωτοβουλία της Επιτροπής. Θεωρώ σημαντική για εμάς τη συζήτηση του συγκεκριμένου θέματος, ακόμα και αν το ατύχημα δεν συνέβη σε περιοχή που υπάγεται στη δικαιοδοσία κράτους μέλους της Ευρωπαϊκής Ένωσης.
<P>
Επί του παρόντος, υπάρχει μεγάλος αριθμός εξεδρών άντλησης πετρελαίου στα χωρικά ύδατα κρατών μελών. " δραστηριότητα αυτή αναμένεται να αυξηθεί σε μια συγκυρία κατά την οποία ο Διεθνής Οργανισμός Ενέργειας εκτιμά πως σήμερα είναι γνωστό μόνο το 5% των θαλασσίων κοιτασμάτων πετρελαίου. Είναι σημαντικό να εξετάσουμε τι είδους διδάγματα πρέπει να αποκομίσουμε από την καταστροφή στον Κόλπο του Μεξικού και ποια είναι η υφιστάμενη κατάσταση σε ύδατα κρατών μελών της ΕΕ όπου ασκούνται παρεμφερείς παραγωγικές δραστηριότητες. Εφόσον παραστεί ανάγκη, θα πρέπει επίσης να λάβουμε πρόσθετα μέτρα για τη βελτίωση της ασφάλειας των εργαζομένων σε αυτές τις εξέδρες, καθώς και περαιτέρω μέτρα για την πρόληψη ατυχημάτων με καταστροφικές συνέπειες για τις ευάλωτες περιφέρειες της Ευρώπης.
<P>
Ένα άλλο δίδαγμα που πρέπει να αποκομίσουμε από το ατύχημα της εξέδρας Deepwater Horizon, αλλά και από το παρελθόν, είναι ότι πρέπει να εξετάζουμε πολύ προσεκτικά τον τρόπο χορήγησης αδειών λειτουργίας και τις πρακτικές σύναψης συμβάσεων που εφαρμόζονται σήμερα. Πρέπει να εξασφαλίσουμε ότι οι εταιρείες δεν μπορούν να αποφεύγουν την ανάληψη ευθύνης. Οιαδήποτε εταιρεία συνάπτει συμφωνία στην οποία ενέχεται κάποιος βαθμός κινδύνου, ο οποίος πρέπει να αντιμετωπιστεί με συγκεκριμένα μέτρα ασφαλείας και ενδέχεται να αποφέρει τεράστια έσοδα, πρέπει να είναι εξίσου προετοιμασμένη να υποστεί και τις συνέπειες σε περίπτωση ατυχήματος.
<P>
Εάν παρακολουθήσατε την πορεία των ερευνών για το εν λόγω ατύχημα στις "νωμένες Πολιτείες, θα διαπιστώσατε ότι η αλυσίδα των συμβατικών σχέσεων που συνήφθησαν μεταξύ διαφόρων εταιρειών τους επιτρέπει να μεταβιβάζουν την ευθύνη η μια στην άλλη, ενώ το πετρέλαιο εξακολουθεί να διαχέεται στη θάλασσα. Δεν μπορούμε να ανεχτούμε παρόμοια κατάσταση στην Ευρώπη. Αυτός είναι ο λόγος για τον οποίο πρέπει να εξετάσουμε τη νομοθεσία στον συγκεκριμένο τομέα και να προβούμε σε όλες τις απαιτούμενες βελτιώσεις του νομοθετικού πλαισίου, ούτως ώστε να μπορέσουμε να διασφαλίσουμε τη μείωση των κινδύνων εμφάνισης παρεμφερούς περιστατικού.
<P>
" προηγούμενη εμπειρία καταδεικνύει ότι τα ατυχήματα αφήνουν πίσω τους τεράστιες ανθρώπινες και περιβαλλοντικές απώλειες, ενώ οι διαδικασίες απόδοσης ευθυνών ενδέχεται να είναι εξαιρετικά μακροχρόνιες. " Επιτροπή πρέπει να διασφαλίσει ότι η νομοθεσία περί της εκμετάλλευσης πετρελαϊκών πόρων υπό ασφαλείς συνθήκες δεν περιλαμβάνει διατάξεις που είναι υπερβολικά χαλαρές και να αξιολογήσει κατά πόσον αυτή η νομοθεσία χρήζει τροποποιήσεων για τον περιορισμό της προσφυγής σε μέσα αποποίησης των ευθυνών.
<SPEAKER ID="553" NAME="Marek Józef Gróbarczyk" AFFILIATION="ECR">
(PL) Το παράδειγμα που μας παρέχει η καταστροφή στον Κόλπο του Μεξικού μάς αναγκάζει να εξετάσουμε προσεκτικά τα εν εξελίξει επενδυτικά έργα στην Ευρωπαϊκή Ένωση. Αναφέρομαι στον βόρειο αγωγό φυσικού αερίου, η κατασκευή του οποίου παραβλέπει τις συστάσεις του Ευρωπαϊκού Κοινοβουλίου.
<P>
" πηγή του φυσικού αερίου θα είναι το ρωσικό κοίτασμα του Stockman στη Θάλασσα Barents. Κατά την πρώτη φάση, το έργο προβλέπει την άντληση 24 δισεκατομμυρίων κυβικών μέτρων φυσικού αερίου ετησίως, η οποία όμως θα αυξηθεί αργότερα στα 68 δισεκατομμύρια κυβικά μέτρα. Για την άντληση αυτής της ποσότητας φυσικού αερίου πρέπει να γίνουν πολλές γεωτρήσεις σε πολύ σύντομο χρονικό διάστημα. Δεν θα είναι δυνατόν να σταματήσει η ροή των 148.000 τόνων μεθανίου, διότι δεν υπάρχουν βαλβίδες ή ενδιάμεσοι σταθμοί. Βλάβη στον αγωγό δεν θα συνεπάγεται επ' ουδενί λόγω και το κλείσιμό του. Το αέριο θα εξακολουθήσει να ρέει έως ότου επισκευαστεί η βλάβη, διότι αν εισέλθει νερό στον αγωγό, θα τον καταστρέψει τελείως. Ως εκ τούτου, απευθύνω έκκληση στην Επιτροπή να διεξαγάγει ενδελεχή ανάλυση των κινδύνων που ενέχονται στην ανάπτυξη έργων αυτού του είδους.
<SPEAKER ID="554" NAME="Paul Rübig" AFFILIATION="PPE">
(DE) Κυρία Πρόεδρε, κύριε Επίτροπε, κυρίες και κύριοι, η παρούσα συζήτηση είναι επίκαιρη. Δεν έχουμε λύσει ακόμα τα προβλήματα στον Κόλπο του Μεξικού, ούτε γνωρίζουμε πού θα εμφανιστούν τα επόμενα προβλήματα.
<P>
Αυτός είναι ο λόγος για την πρώτη μου ερώτηση, κύριε Επίτροπε, η οποία είναι η εξής: σε τι μπορεί να βοηθήσει αυτήν τη στιγμή η Ευρώπη με την εμπειρογνωμοσύνη των ειδικών, με το Κοινό Κέντρο Ερευνών ή με τα διάφορα άλλα όργανα που έχουμε, ώστε να μπορέσουμε να επιχειρήσουμε, από κοινού, να βρούμε μια λύση για την καταστροφή στον Κόλπο του Μεξικού κατά τον ταχύτερο και αποτελεσματικότερο δυνατό τρόπο; Μειώνοντας τις εκπομπές CO2 κατά 20% και αντισταθμίζοντας τη διαφορά με τη μετάβαση στις ανανεώσιμες πηγές ενέργειας, η Ευρωπαϊκή Ένωση επέλεξε τη σωστή οδό, και μπορούμε να επιτύχουμε πάρα πολλά μέσω της αύξησης της απόδοσης. Πιστεύετε ότι θα μπορούσαμε, για παράδειγμα, να δρομολογήσουμε νέες πρωτοβουλίες μαζί με τη Νορβηγία εντός του Ευρωπαϊκού Οικονομικού Χώρου;
<SPEAKER ID="555" NAME="Saïd El Khadraoui" AFFILIATION="S&amp;D">
(NL) Όπως και άλλοι ομιλητές, είμαι τρομερά συγκλονισμένος, διότι επιτρέπεται επί σειρά εβδομάδων η διαρροή εκατοντάδων χιλιάδων λίτρων αργού πετρελαίου στη θάλασσα χωρίς να κατορθώνουμε να την σταματήσουμε. Επίσης, είμαι τρομερά συγκλονισμένος λόγω της τεράστιας ζημίας που προκαλείται και λόγω του γεγονότος ότι η εν λόγω εταιρεία, η BP, προσπαθεί διαρκώς να μειώσει τη σοβαρότητα του ατυχήματος. Είμαστε αναγκασμένοι να αντιμετωπίσουμε τα γεγονότα, και δεν καταφέραμε καν να προβούμε σε εκτίμηση όλων των μακροπρόθεσμων επιπτώσεων.
<P>
Ως εκ τούτου, είναι σημαντικό να λάβουμε τα απαιτούμενα μέτρα σε ευρωπαϊκό και όχι σε εθνικό επίπεδο, ούτως ώστε να καταστεί μελλοντικά αδύνατη η εμφάνιση τέτοιων περιστατικών. Σε αυτό το πλαίσιο, πρέπει να επικεντρωθούμε στις διαδικαστικές, αλλά και στις τεχνικές πτυχές, επιβάλλοντας τα απαραίτητα συστήματα ασφαλείας. Αυτό φυσικά έχει ένα κόστος, όμως το κόστος θα είναι προφανώς πολύ μεγαλύτερο αν δεν κάνουμε τίποτα.
<P>
Στο παρελθόν αναλάβαμε παγκόσμιο ηγετικό ρόλο επιβάλλοντας το διπλό κύτος στα πετρελαιοφόρα. Θεωρώ ότι πρέπει να αναλάβουμε και εν προκειμένω ηγετικό ρόλο και να αποτελέσουμε παράδειγμα προς μίμηση.
<SPEAKER ID="556" NAME="Karin Kadenbach" AFFILIATION="S&amp;D">
(DE) Κυρία Πρόεδρε, κύριε Oettinger, αυτή η καταστροφή ασφαλώς με επηρεάζει προσωπικά ως μέλος της Επιτροπής Περιβάλλοντος, Δημόσιας Υγείας και Ασφάλειας των Τροφίμων και ως σκιώδη εισηγήτρια για τη βιοποικιλότητα. Είναι πολύ μεγάλη η καταστροφή των εμβίων όντων που θα πρέπει να διατηρηθούν. Κάποιος το είπε βέβαια ήδη σήμερα, αλλά είναι αλήθεια ότι, παρ' όλες τις προφυλάξεις, ατυχήματα εξακολουθούν να συμβαίνουν, δεδομένου ότι υπάρχουν όρια στην πρόληψη.
<P>
Ωστόσο, τα ατυχήματα δεν περιορίζονται στις εξέδρες πετρελαίου - και δεν είναι απρόσβλητοι από συμβάντα και ατυχήματα ούτε οι σταθμοί παραγωγής πυρηνικής ενέργειας. Στην Αυστρία υπάρχει μια ρήση, η οποία είναι η εξής: "Πρέπει πάντα να συμβαίνει πρώτα κάτι για να γίνει κατόπιν κάτι;" Με άλλα λόγια, πρέπει πάντα να συμβαίνει ένα ατύχημα για να αποκομίσουμε κάποιο δίδαγμα; Αυτή η πετρελαϊκή καταστροφή θα πρέπει να μας κάνει όλους να αναρωτηθούμε μήπως η εγκατάλειψη της πυρηνικής ενέργειας δεν θα αποτελούσε εντέλει βήμα προόδου για την Ευρώπη. Επίσης, δέον είναι να επικεντρώσουμε εξ ολοκλήρου τη νοητική μας ενέργεια και τους οικονομικούς μας πόρους στην επένδυση σε ανανεώσιμες πηγές ενέργειας.
<SPEAKER ID="557" NAME="Seán Kelly" AFFILIATION="PPE">
(GA) Κυρία Πρόεδρε, είναι θετικό να συζητούμε αυτό το σημαντικό ζήτημα, δεν ξέρω, όμως, τελικά ποιο θα είναι το αποτέλεσμα των συζητήσεών μας ή ποια επίδραση θα έχουμε σε μεγάλες εταιρείες - τις πετρελαϊκές εταιρείες οι οποίες είναι ιδιοκτήτριες των πετρελαιοπηγών και προκάλεσαν αυτήν τη ζημία και αυτήν την καταστροφή.
<P>
Παράλληλα, πρέπει να επικροτήσουμε τις συστάσεις της Επιτροπής για εφαρμογή μέτρων στην Ευρώπη, προκειμένου να διασφαλίσουμε ότι δεν θα συμβεί το ίδιο και στην περιοχή μας. Ωστόσο, αν υπάρχει ένα δίδαγμα που μπορούμε να αποκομίσουμε από την εν λόγω καταστροφή, αυτό είναι πως καθίσταται επιτακτική η ανάγκη ανεύρεσης άλλων πηγών για την παροχή ενέργειας στη δική μας περιοχή, ειδικότερα δε φυσικής ενέργειας, όπως η αιολική και η ηλιακή ενέργεια. Όσο συντομότερα το πράξουμε αυτό, τόσο το καλύτερο για όλους. Αν δεν το κατορθώσουμε, τότε οι πετρελαϊκές εταιρείες θα προχωρήσουν ακόμα περαιτέρω τις έρευνές τους στον ωκεανό προς αναζήτηση πετρελαίου, και ζημίες και καταστροφές όπως η συγκεκριμένη δεν θα συμβαίνουν μόνο μια φορά, αλλά θα επαναλαμβάνονται συστηματικά. Δεν πρέπει να επιτρέψουμε να συμβεί κάτι τέτοιο.
<SPEAKER ID="558" NAME="Silvia-Adriana Ţicău" AFFILIATION="S&amp;D">
(RO) Υποστηρίζουμε τις επενδύσεις που πραγματοποιούνται στην ενεργειακή υποδομή της Ευρώπης, μόνο όμως όταν εγγυώνται την απόλυτη ασφάλεια των κατασκευαστικών και παραγωγικών δραστηριοτήτων. Δράττομαι επίσης της ευκαιρίας για να ζητήσω την εκτέλεση οιουδήποτε έργου συνεπάγεται την υποθαλάσσια εξόρυξη ή μεταφορά υδρογονανθράκων μόνο κατόπιν εκπόνησης κατάλληλης εκτίμησης των περιβαλλοντικών επιπτώσεων.
<P>
Έχω απευθύνει επανειλημμένως έκκληση για τη δημιουργία ευρωπαϊκών κέντρων επέμβασης σε περίπτωση θαλάσσιων ατυχημάτων σε έκαστο κράτος μέλος που έχει πρόσβαση στη θάλασσα. Στην κατηγορία αυτή υπάγεται και το συγκεκριμένο είδος ατυχήματος. Τέλος, αλλά εξίσου σημαντικό, όλες οι εταιρείες που εμπλέκονται στην υποθαλάσσια εξόρυξη και μεταφορά υδρογονανθράκων θα πρέπει να παρέχουν εγγυήσεις και να διαθέτουν ασφαλιστήρια συμβόλαια για την κάλυψη ζημιών σε περίπτωση ατυχήματος.
<SPEAKER ID="559" NAME="Zigmantas Balčytis" AFFILIATION="S&amp;D">
(LT) Πιστεύω ότι ολόκληρος ο πλανήτης παρακολουθεί με ανησυχία τα γεγονότα που εξακολουθούν να εκτυλίσσονται σήμερα στις ακτές του Κόλπου του Μεξικού. Κανείς δεν θα μπορούσε να διαβλέψει και να προβλέψει ότι μια τόσο μεγάλη χώρα, το ηγετικό έθνος του πλανήτη, οι "νωμένες Πολιτείες, δεν θα ήταν ικανές να αντιμετωπίσουν κάτι που εκ πρώτης όψεως φαίνεται ελέγξιμο. Θεωρώ ότι και εμείς, ως Ευρώπη, συνεισφέρουμε σημαντικούς οικονομικούς και ανθρώπινους πόρους για την επίλυση του προβλήματος της κλιματικής αλλαγής. Εντούτοις, η φύση έχει τις δικές της απαιτήσεις. Φρονώ πως είναι μεν πολύ θετικό το γεγονός ότι θα έχουμε ευκαιρίες να διδαχθούμε από τα λάθη των άλλων, αλλά θα ήθελα να σας υπενθυμίσω και πάλι το πρόβλημα με τον βόρειο αγωγό φυσικού αερίου και πιστεύω ότι εμείς, ως Ευρώπη, θα είμαστε πολιτικά υπεύθυνοι για την εκμετάλλευση αυτού του αγωγού φυσικού αερίου· ως εκ τούτου, θα συνιστούσα επίσης στον Επίτροπο να διασφαλίσει ότι θα επανεξετάσουμε τις συνθήκες εκμετάλλευσης του εν λόγω έργου φυσικού αερίου, και επικροτώ και εγώ τη δυνατότητα και τη βούληση να ενισχύσουμε τις ικανότητες διάσωσης της ίδιας της Ευρώπης.
<SPEAKER ID="560" NAME="Günther Oettinger" LANGUAGE="DE">
Κυρία Πρόεδρε, αξιότιμοι κύριοι βουλευτές, όπως και εσείς, συγκλονίζομαι και εγώ, όχι μόνο υπό την ιδιότητά μου ως Επιτρόπου, αλλά και ως πολίτης, όταν βλέπω πώς διαταράσσεται και καταστρέφεται η φύση μακροχρόνια σε τέτοιες περιπτώσεις.
<P>
Μολονότι είμαστε συγκλονισμένοι, πρέπει να διατηρήσουμε, παρ' όλα αυτά, την ψυχραιμία μας και τη λογική μας, διότι η φρενήρης δραστηριότητα και η υστερία θα ήταν άστοχες εν προκειμένω. Το ακριβές αίτιο του ατυχήματος στον Κόλπο του Μεξικού παραμένει άγνωστο. Οφείλεται άραγε στην αποτυχία της τεχνολογίας; Ή μήπως σε ανθρώπινο σφάλμα; Είμαι πεπεισμένος ότι η κυβέρνηση και οι πολίτες των "ΠΑ θα αναζητήσουν την εξήγηση με την ίδια σχολαστικότητα που χαρακτηρίζει και το δικό μας ενδιαφέρον εδώ, στην Ευρώπη, για την ερμηνεία των αιτιών.
<P>
Πιστεύω, επίσης, ότι ο πληθυσμός των "νωμένων Πολιτειών της Αμερικής αναμένει, εξίσου συγκλονισμένος και ανυποχώρητος, την εξαγωγή διδαγμάτων. Ως προς αυτό δε, έχω εμπιστοσύνη στις "νωμένες Πολιτείες, ως βιομηχανικό κράτος, για τις τεχνικές τους δεξιότητες και τη δημοκρατία τους.
<P>
Δεύτερον, πρέπει να εγκαταλείψουμε το πετρέλαιο. Ωστόσο, είναι σαφές ότι ακολουθήσαμε επί γενεές την οδό του πετρελαίου, και αυτό ισχύει ιδίως για τα βιομηχανικά κράτη της Ευρώπης. Οι πολίτες μας έχουν μακράν πολύ περισσότερα από 200 εκατομμύρια αυτοκίνητα - και τα οδηγούμε όλοι, και εγώ, και εσείς. Εγώ οδηγώ πολύ, και πετάω επίσης πολύ για επαγγελματικούς λόγους. Το σαββατοκύριακο, εκατοντάδες χιλιάδες άνθρωποι θα πετάξουν και πάλι προς τον Νότο, στη Μαγιόρκα, για την αργία της Πεντηκοστής. Όσον αφορά την Ελλάδα και την Ισπανία, ο κόσμος δηλώνει πως μόνο ο τουρισμός μπορεί να αποτελέσει τη λύση για την οικονομική κρίση, και αυτό σημαίνει περισσότερες πτήσεις προς την Αθήνα, την Palma, τη Marbella και άλλους προορισμούς.
<P>
Όλοι μας καταναλώνουμε πετρέλαιο - και εσείς, και εγώ. Έχω την εντύπωση ότι ακόμα και η παρούσα Αίθουσα, όπου συνεδριάζει το παρόν αξιότιμο Σώμα, δεν έχει κατασκευαστεί με τον φιλικότερο ενεργειακά τρόπο.
<P>
Απόψε, οι λαμπτήρες με νέον στην Αίθουσα είναι περισσότεροι από τους βουλευτές του ΕΚ. Για όλους αυτούς τους λόγους, πιστεύω ότι πρέπει απλώς να συνειδητοποιήσουμε ότι μπορεί να χρειαστούμε ακόμα για πολλά χρόνια μείζονα κατανάλωση πετρελαίου, αλλά πρέπει, παρ' όλα αυτά, να ακολουθήσουμε με μεγάλη φιλοδοξία την οδό της απομάκρυνσης από το πετρέλαιο: 20% ανανεώσιμες πηγές ενέργειας σε χρονικό διάστημα δέκα ετών.
<P>
Προετοιμάζουμε έναν "οδικό χάρτη 2050" και θα σας παρουσιάσουμε τις διάφορες εναλλακτικές επιλογές κατά τη διάρκεια του τρέχοντος έτους. Σύμφωνα με την άποψη εμπειρογνωμόνων, σε τέσσερις δεκαετίες θα μπορούμε να καλύπτουμε το 80% των ενεργειακών μας αναγκών από άλλες πηγές και όχι από ορυκτά καύσιμα, και, συνεπώς, όχι από το πετρέλαιο. " ηλεκτροκίνηση αποτελεί δυνατότητα επιλογής εν προκειμένω, αλλά η πλειονότητα των οχημάτων θα εξακολουθήσουν να μην είναι ηλεκτροκίνητα για πολλά χρόνια ακόμα και θα κινούνται ακόμα με πετρέλαιο, υπό μορφή βενζίνης και πετρελαίου κίνησης.
<P>
Είναι σαφές ότι οι γεωτρήσεις πετρελαίου στη Βόρεια Θάλασσα και στον Κόλπο του Μεξικού συνιστούν απόπειρα μείωσης της εξάρτησης από πολλές χώρες. Χωρίς αυτό, χωρίς δικά μας αποθέματα, η εξάρτησή μας από τα κράτη του ΟΠΕΚ και από χώρες που δεν χαρακτηρίζονται πάντα ως δημοκρατικές θα ήταν ακόμα μεγαλύτερη από ό,τι είναι σήμερα.
<P>
Υπάρχει, ωστόσο, μια καίρια διαφορά: στη Βόρεια Θάλασσα, οι γεωτρήσεις πραγματοποιούνται σε βάθος περίπου 150-200 μέτρων, ενώ στον Κόλπο του Μεξικού πραγματοποιούνται σε βάθος από 3.000 έως και 4.000 μέτρα, με πολύ λιγότερες δυνατότητες εγγυημένης ασφάλειας. Σε βάθη 150 και 200 μέτρων μπορεί να φθάσει κανείς με επανδρωμένα υποβρύχια σκάφη. Στον Κόλπο του Μεξικού, οι άνθρωποι βρίσκονται, καταρχήν, σε πολύ μεγάλη απόσταση από την πηγή του κινδύνου, σε πολύ μεγάλη απόσταση από την παρεχόμενη τεχνική ασφάλεια.
<P>
Έχω επίσης εμπιστοσύνη στα κράτη μέλη μας. Έχουμε κάθε λόγο να εμπιστευόμαστε τις εθνικές αρχές μας και τις ομάδες τεχνικών μας στο "νωμένο Βασίλειο, τη Γερμανία, τη Νορβηγία και τη Δανία. Επίσης, στο πλαίσιο της εταιρικής σχέσης που υπάρχει επί του παρόντος μεταξύ της Ευρωπαϊκής Ένωσης και της αρχής μας (του Ευρωπαϊκού Οργανισμού για την Ασφάλεια στη Θάλασσα - EMSA) και των εθνικών ομάδων ασφαλείας, διαθέτουμε εξαίρετο, υψηλό επίπεδο συνεταιριστικής ασφάλειας μεταξύ της Ευρωπαϊκής Ένωσης και των κρατών μελών μας που έχουν θαλάσσια σύνορα.
<P>
Φυσικά, και στην περίπτωση του Nord Stream ήμασταν υποχρεωμένοι να εξετάσουμε το ζήτημα της ασφάλειας. Τούτο απαιτούσε σύνθετες διαδικασίες ασφαλείας και έγκρισης, οι οποίες και διεξήχθησαν όλες, και θέλω να διευκρινίσω ότι ο Nord Stream θα είναι κατά πάσα πιθανότητα ο πιο σύγχρονος και ασφαλής αγωγός φυσικού αερίου παγκοσμίως. Υπάρχει και εν προκειμένω μια καίρια διαφορά: αν προκύψει ποτέ πρόβλημα στον αγωγό φυσικού αερίου, η ροή του φυσικού αερίου θα μπορεί να διακοπεί στην πηγή ή στην ακτή. Ο αγωγός Nord Stream δεν μπορεί να συγκριθεί με αυτό που συμβαίνει στον Κόλπο του Μεξικού.
<P>
Τελικά, θα πρέπει να ακολουθήσουμε την οδό που οδηγεί στην εγκατάλειψη του πετρελαίου, θα χρειαστούμε όμως πολλές δεκαετίες για να την διανύσουμε. Όλοι όσοι εμπλεκόμαστε στην πολιτική και στην κοινωνία πρέπει να ακολουθήσουμε αυτήν την οδό. Κατά την πορεία μας αυτή, αλλά και στο μεσοδιάστημα, πρέπει να ελέγχουμε αν τα πρότυπα ασφαλείας, η νομοθεσία και οι κατευθυντήριες γραμμές μας, καθώς και οι ομάδες ασφαλείας μας, αντιστοιχούν στο υψηλότερο επίπεδο. Έχουμε θέσει τα ανάλογα ερωτήματα. Το φθινόπωρο, όταν θα γνωρίζουμε τα αίτια, θα έχουμε τις απαντήσεις και θα έχουμε θέσει αυστηρά ερωτήματα στις ενεργειακές επιχειρήσεις μας, θα είμαστε στην ευχάριστη θέση να σας παράσχουμε περαιτέρω πληροφορίες. Πιστεύω ότι οι ενεργειακές επιχειρήσεις έχουν πλήρη επίγνωση της σοβαρότητας της κατάστασης.
<P>
Θέλω να κάνω μια τελευταία παρατήρηση. Υπάρχουν ήδη βάσεις όσον αφορά την ευθύνη για αποζημιώσεις. Παρεμπιπτόντως, κανένα από τα εμπλεκόμενα μέρη στις "νωμένες Πολιτείες δεν το αμφισβητεί αυτό. Όταν θα έχει καταστεί σαφές ποιος είναι ο υπαίτιος, η εν λόγω πλευρά θα αναλάβει την ευθύνη, και μπορούμε ήδη να αντιληφθούμε ότι το ποσόν θα είναι της τάξεως των δισεκατομμυρίων. Στο ευρωπαϊκό περιβαλλοντικό δίκαιο, όπως και στους εθνικούς μας κανονισμούς για το περιβάλλον, το ζήτημα της υπαιτιότητας, της πρόκλησης ζημίας και της αποζημίωσης είναι σαφές. Και αυτό ενισχύσει την υιοθέτηση προληπτικής προσέγγισης όσον αφορά την ασφάλεια.
<P>
Υποθέτω ότι σε λίγες εβδομάδες θα γνωρίζουμε αν συντρέχουν τυχόν νομικοί ή τεχνικοί λόγοι ανάληψης δράσης, και τότε θα ενημερώσουμε και πάλι ευχαρίστως το Κοινοβούλιο. Οι δηλώσεις σας καταδεικνύουν επίσης πόσο σημαντικό είναι για εσάς, σε όλα τα κόμματα, να δράσουμε προορατικά και προληπτικά παρά να αντιδράσουμε εκ των υστέρων, αφού έχει ήδη επέλθει μια καταστροφή. Αυτός είναι ο τρόπος με τον οποίο εργαζόμαστε στην Επιτροπή.
<SPEAKER ID="561" NAME="Πρόεδρος">
" συζήτηση έληξε.
<P>
Γραπτές δηλώσεις (άρθρο 149 του Κανονισμού)
<SPEAKER ID="562" NAME="András Gyürk  " LANGUAGE="HU">
Μετά την καταστροφή που προκλήθηκε στις ακτές των "ΠΑ από τη γεώτρηση πετρελαίου βαθέων υδάτων, καλό θα ήταν να συναγάγουμε και εμείς ορισμένα συμπεράσματα. Πρωτίστως και κατ' εξοχήν, πρέπει να επισημάνουμε πως οι γεωτρήσεις βαθέων υδάτων δεν παύουν να ενέχουν κινδύνους, μολονότι χαρακτηρίζονται από προηγμένες βιομηχανικές τεχνολογίες. Πρέπει επίσης να δηλώσουμε κατηγορηματικά ότι η αύξηση των ιδιωτικών επενδύσεων στον πετρελαϊκό τομέα δεν πρέπει να σημαίνει ότι οι φορείς λήψης πολιτικών αποφάσεων παραιτούνται από το δικαίωμα σε αυστηρή περιβαλλοντική ρύθμιση. " πετρελαϊκή καταστροφή στις "νωμένες Πολιτείες προσφέρει μια καλή ευκαιρία στην ΕΕ να επανεξετάσει τους κανονισμούς ασφαλείας της, οι οποίοι εξακολουθούν να είναι υπερβολικά γενικοί. Αρκεί να αναλογιστούμε την οδηγία για τις εκτιμήσεις των περιβαλλοντικών επιπτώσεων ή το πλαίσιο για την ασφάλεια στην εργασία. " επανεξέταση δικαιολογείται περαιτέρω, διότι οι κανόνες που είναι κατά τι πιο συγκεκριμένοι εστιάζονται περισσότερο στα μέτρα που πρέπει να λαμβάνονται αφού επέλθει μια καταστροφή. Ως εκ τούτου, οι προβληματισμοί σχετικά με την πρόληψη περνούν σε δεύτερη μοίρα. Αποκομίζοντας διδάγματα από το παράδειγμα των "ΠΑ, πρέπει να οριοθετήσουμε με σαφήνεια τους τομείς στους οποίους υπέχουν ευθύνη αφενός οι ιδιοκτήτες και οι φορείς εκμετάλλευσης πετρελαιοπηγών και αφετέρου οι εποπτικές αρχές. Οι βιομηχανικοί κανονισμοί και οι προαιρετικές δεσμεύσεις των εταιρειών δεν προσφέρουν καθησυχαστική λύση. Είναι απολύτως σαφές ότι απαιτούνται νομικά καθορισμένα εχέγγυα ασφαλείας.

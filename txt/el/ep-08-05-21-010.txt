<CHAPTER ID="010">
Η τραγική κατάσταση στη Βιρμανία (συζήτηση) 
<SPEAKER ID="299" NAME="Πρόεδρος">
" ημερήσια διάταξη προβλέπει τις δηλώσεις του Συμβουλίου και της Επιτροπής σχετικά με την τραγική κατάσταση στη Βιρμανία.
<SPEAKER ID="300" NAME="Janez Lenarčič">
Προεδρεύων του Συμβουλίου. - (SL) Είμαστε όλοι ακόμα συγκλονισμένοι από την ανθρώπινη τραγωδία που προκάλεσε ο καταστροφικός κυκλώνας Ναργκίς στον φτωχό και καταπιεσμένο λαό της Βιρμανίας, ή Μυανμάρ.
<P>
Έχουμε εκφράσει τη βαθύτατη λύπη της Ευρωπαϊκής Ένωσης με πολυάριθμες δηλώσεις που δημοσιεύθηκαν την επομένη της καταστροφής. Επιπλέον, η Ευρωπαϊκή Ένωση υποσχέθηκε αμέσως ότι θα παράσχει επείγοντα κονδύλια για την αρωγή σε ανθρωπιστικές ανάγκες. Έως τώρα οι δεσμεύσεις της Ένωσης έχουν υπερβεί το ποσό των 60 εκατομμυρίων ευρώ. Ταυτόχρονα, πρέπει να τονιστεί ότι το ποσό που έχουμε υποσχεθεί θα ξεπεράσει την ήδη υπάρχουσα βοήθεια που παρέχει η Ευρωπαϊκή Ένωση, η οποία δεν είναι χαμηλό ποσό.
<P>
Παρά ταύτα, το βασικό θέμα εξακολουθεί να είναι η πρόσβαση σε περιοχές που έχουν πληγεί, και ο τρόπος κατανομής της βοήθειας γρήγορα. Την περασμένη Τρίτη, η Προεδρία, σε συνεργασία με τον Επίτροπο Louis Michel, συγκάλεσε έκτακτη συνεδρίαση του Συμβουλίου της Ευρωπαϊκής Ένωσης. Σε αυτήν οι υπουργοί ανάπτυξης συμφώνησαν ότι υπήρχε κίνδυνος μιας ακόμα μεγαλύτερης τραγωδίας εάν οι αρχές της Βιρμανίας δεν ήταν πρόθυμες για βελτίωση της συνεργασίας.
<P>
" κατάσταση είναι ακόμα κρίσιμη. Για αυτόν τον λόγο το Ευρωπαϊκό Συμβούλιο κάλεσε τις αρχές της Βιρμανίας να εισαγάγουν επείγοντα μέτρα για τη διευκόλυνση της πρόσβασης στη βοήθεια των ανθρώπων που βρίσκονται σε πολύ δύσκολη θέση. Το Συμβούλιο επικρότησε τις προσπάθειες του Επιτρόπου Louis Michel να πείσει τις αρχές της Βιρμανίας/Μιανμάρ ότι η ανθρωπιστική βοήθεια είναι επείγουσα και ουδέτερη. Ταυτόχρονα, λυπούμαστε που οι αρχές της Βιρμανίας δεν ήταν έτοιμες να αξιοποιήσουν όλη τη βοήθεια που η Ευρωπαϊκή Ένωση και η διεθνής κοινότητα ήταν έτοιμες να προσφέρουν.
<P>
Επιπλέον, το Συμβούλιο έχει εκφράσει την πλήρη υποστήριξή του στον Γενικό Γραμματέα των "νωμένων Εθνών και σε όλες τις πρωτοβουλίες των οργάνων του Ο"Ε ώστε να συμβάλλουν στην αντιμετώπιση των ανθρωπιστικών απαιτήσεων. Επικροτούμε επίσης την επίσκεψη του Γενικού Γραμματέα των "νωμένων Εθνών Ban Ki-moon στη Βιρμανία, η οποία έχει προγραμματιστεί για αύριο.
<P>
Το Συμβούλιο έχει εγείρει το θέμα σχετικά με την κατάσταση στη Βιρμανία σε όλες τις πολιτικές συναντήσεις που έχουν πραγματοποιηθεί πρόσφατα με τους ασιάτες εταίρους του. Οι χώρες της Ασίας έχουν κληθεί να επηρεάσουν τις αρχές της Βιρμανίας και να τις πείσουν ότι η φύση της διεθνούς ανθρωπιστικής βοήθειας είναι ουδέτερη και αμερόληπτη.
<P>
Στις 19 Μαΐου οι υπουργοί εξωτερικών των κρατών μελών του ASEAN συνεδρίασαν στη Σιγκαπούρη. " Ευρωπαϊκή Ένωση είχε προηγουμένως προβεί σε διάβημα προς την ομάδα αυτή ζητώντας από τις χώρες της περιοχής να επηρεάσουν τις αρχές της Βιρμανίας ώστε να ανοίξουν τα σύνορα για την ανθρωπιστική βοήθεια και τους εργαζομένους στις επιχειρήσεις βοήθειας.
<P>
Τη Δευτέρα 26 Μαΐου, το Συμβούλιο Γενικών Υποθέσεων και Εξωτερικών Σχέσεων θα πραγματοποιήσει συζήτηση σχετικά με την ανθρωπιστική κατάσταση στη Βιρμανία, καθώς και την άρνηση της πρόσβασης των εμπειρογνωμόνων ανθρωπιστικής βοήθειας και της διανομή της βοήθειας στην πληγείσα περιοχή.
<P>
" Βιρμανία, ή Μυανμάρ, εξακολουθεί επίσης να αποτελεί θέμα προτεραιότητας στις συζητήσεις του Συμβουλίου λόγω της πολιτικής κατάστασης στη χώρα. Το γεγονός ότι, παρά την τεράστια κλίμακα της ανθρωπιστικής καταστροφής, η στρατιωτική χούντα δεν έχει ακυρώσει το εθνικό δημοψήφισμα, είναι λόγος ανησυχίας. Πιστεύουμε ότι αυτό μπορεί να προκαλέσει παρατυπίες στη διαδικασία έγκρισης του νέου συντάγματος.
<P>
Ανησυχούμε επίσης λόγω των αναφορών για κλιμακούμενο εκφοβισμό κατά την περίοδο των προετοιμασιών του δημοψηφίσματος. Πρέπει να τονίσω ότι η Ευρωπαϊκή Ένωση είναι επίσης απογοητευμένη επειδή οι αρχές δεν έχουν δώσει καμία σημασία στις εκκλήσεις των "νωμένων Εθνών για μια πιο περιεκτική και πιο θεμιτή μετάβαση στη δημοκρατία. Θα ήθελα να βεβαιώσω ότι η Ευρωπαϊκή Ένωση θα εξακολουθήσει να στηρίζει τις προσπάθειες των "νωμένων Εθνών.
<P>
Τέλος, σας επισημαίνω ότι στις 29 Απριλίου η Ευρωπαϊκή Ένωση αναθεώρησε την κοινή θέση που υιοθετήθηκε τον Νοέμβριο του 2007. Αυτή η θέση, η οποία υιοθετήθηκε ως απάντηση στην καταπίεση ειρηνικών διαμαρτυριών, από τώρα και στο εξής περιλαμβάνει πιο αυστηρά περιοριστικά μέτρα κατά της Βιρμανίας.
<SPEAKER ID="301" NAME="Louis Michel">
Μέλος της Επιτροπής. - (FR) Κυρία Πρόεδρε, κυρίες και κύριοι, πρώτον και κύριον θα ήθελα να σας ευχαριστήσω για την ένταξη της Βιρμανίας στην ημερήσια διάταξη αυτής της συνεδρίασης.
<P>
Λόγω της κλίμακας της καταστροφής που προκάλεσε ο κυκλώνας Ναργκίς στις 2 Μαΐου, προτείναμε στην Προεδρία να συγκαλέσει έκτακτη συνεδρίαση του Συμβουλίου των Υπουργών Εξωτερικών της ΕΕ. " συνεδρίαση του Συμβουλίου συγκλήθηκε το συντομότερο δυνατόν από τη σλοβενική Προεδρία, την οποία θα ήθελα να ευχαριστήσω, και πραγματοποιήθηκε στις 12 Μαΐου.
<P>
Στη συνεδρίαση η ΕΕ απηύθυνε έκκληση για ενίσχυση της συνεργασίας από την πλευρά των αρχών της Βιρμανίας ώστε να επιτρέψουν την πρόσβαση και τη διανομή διεθνούς ανθρωπιστικής βοήθειας. Αποφάσισα να ανταποκριθώ άμεσα στην έκκληση και επισκέφθηκα τη Βιρμανία στις 15 και 16 Μαΐου. Κατά τη διάρκεια της αποστολής μου, για την οποία διευκρίνισα ότι ήταν αυστηρά ανθρωπιστικού και όχι πολιτικού χαρακτήρα, κατάφερα να συναντήσω τις αρχές της Βιρμανίας και τους εκπροσώπους ανθρωπιστικών οργανώσεων στη Βιρμανία, καθώς επίσης πραγματοποίησα επίσκεψη και στις πληγείσες περιοχές γύρω από την Γιανγκόν. Πραγματοποίησα αρκετά έντονες συναντήσεις δυόμισι ωρών και συζητήσεις με τον Υπουργό Χωροταξίας -ο οποίος είχε προφανώς τη μεγαλύτερη εξουσία και ήταν σίγουρα ο πιο απολυταρχικός σε σχέση με τα άλλα δύο πρόσωπα που συνάντησα- τον Υπουργό Κοινωνικής Πρόνοιας και τον Υπουργό Υγείας.
<P>
Από την αποστολή μου κατέστη ιδιαίτερα σαφές ότι οι αρχές της Βιρμανίας διστάζουν ακόμα πολύ να δημιουργήσουν τις επιχειρησιακές συνθήκες που απαιτούνται κανονικά για την παροχή διεθνούς ανθρωπιστικής ανταπόκρισης ώστε να ικανοποιηθούν οι τοπικές ανάγκες. Είναι εξίσου σαφές σε μένα ότι μια προσέγγιση η οποία προσπαθεί να επιβάλει τη διεθνή ανθρωπιστική βοήθεια στις αρχές της Βιρμανίας, με τη δέουσα εκτίμηση των υπαρχόντων μέσων μας, είναι καταδικασμένη να αποτύχει και θα μπορούσε μάλιστα να καταστεί αντιπαραγωγική. Όλες οι ανθρωπιστικές οργανώσεις στη Βιρμανία μου είπαν το ίδιο και επιβεβαίωσαν ότι το πρόβλημα δεν είναι προφανώς η έλλειψη οργανώσεων επί τόπου, ή ακόμα και η έλλειψη κονδυλίων, εφόσον η έλλειψη μέσων εξαρτάται επίσης σίγουρα από την πρόσβαση σε διεθνείς εμπειρογνώμονες και επαγγελματίες, αλλά κυρίως η έλλειψη πρόσβασης.
<P>
" αποστολή μου σίγουρα αποτέλεσε μια μικρή συνεισφορά στο άνοιγμα ενός μικρού παραθύρου για τη σταδιακή δημιουργία ενός ελάχιστου ανθρωπιστικού χώρου για τη διεθνή ανθρωπιστική βοήθεια. Οι αρχές της Βιρμανίας παρείχαν μερική ανταπόκριση σε διάφορες ειδικές απαιτήσεις: για παράδειγμα, οι βίζες των εμπειρογνωμόνων που εργάζονται για την Επιτροπή παρατάθηκαν κατά δύο εβδομάδες. Τους είχαν χορηγηθεί βίζες τριών ημερών οι οποίες παρατάθηκαν για δύο εβδομάδες. Είχαμε ζητήσει ένα μήνα.
<P>
Διευκρινίσαμε επίσης μία κατάσταση που φαινόταν πραγματικά σοβαρή. Σε ορισμένα μέρη, οι τοπικές αρχές ζητούσαν άδεια, και επομένως γραπτές εξουσιοδοτήσεις, ακόμα και για τοπικούς εργαζομένους, δηλαδή άτομα που απασχολούνταν από τις υπηρεσίες μας, από τον Ο"Ε ή από ΜΚΟ, και στις περισσότερες περιπτώσεις αυτό ήταν φυσικά αδύνατον. Αυτό διευκρινίστηκε και προφανώς δεν απαιτείται εξουσιοδότηση για τοπικούς εργαζομένους. Επίσης δεν απαιτείται πλέον εξουσιοδότηση για την είσοδο στις περιοχές της καταστροφής, ειδικότερα στο αεροδρόμιο Pathein. Ζήτησα επίσης να ανοιχτεί ένα δεύτερο αεροδρόμιο για αεροπλάνα που φτάνουν με εξοπλισμό, δηλαδή το αεροδρόμιο Pathein που είναι στρατιωτικό αεροδρόμιο. Μου είπαν ότι αυτό δεν μπορούσε να γίνει επειδή τα τεχνικά πρότυπα που χρησιμοποιούνται από τον πύργο ελέγχου διέφεραν από τα διεθνή πρότυπα και ότι, σε κάθε περίπτωση, αυτό δεν θα διευκόλυνε τις εργασίες επειδή οι δρόμοι μεταξύ της Ρανγκούν και του δέλτα, της περιοχής που υπέστη τις περισσότερες ζημιές, ήταν σε πολύ καλύτερη κατάσταση και πολύ πιο εύκολο να χρησιμοποιηθούν. Δυστυχώς, δεν είχα εξουσιοδότηση να ελέγξω αυτού του είδους την πληροφορία ο ίδιος.
<P>
Πιστεύω ότι είναι σημαντικό να διατηρηθεί η διεθνής πίεση, τόσο από γειτονικές χώρες όσο και από τη διεθνή κοινότητα στο σύνολό της. Οφείλω να πω ότι, στις συζητήσεις μου με τις αρχές, υπέβαλα επίσης ένα ειδικό αίτημα -μάλιστα, υπέβαλα πέντε ειδικά αιτήματα για τα οποία θα σας μιλήσω σε λίγο- να επιτρέπεται σε ιατρούς και ιατρικό προσωπικό από γειτονικές χώρες να εγκατασταθούν στις περιοχές που έχουν υποστεί τις χειρότερες καταστροφές, και πήραν άδεια για αυτό την ημέρα που έφυγα. Αυτό σημαίνει ότι τοποθετήθηκαν 140 ιατροί καθώς και ιατρικό προσωπικό από το Λάος, την Καμπότζη, την Ινδία, το Μπαγκλαντές και την Ταϊλάνδη. Μπόρεσαν έτσι να επισκεφτούν τις περιοχές που επλήγησαν περισσότερο. Ο ρόλος που πρέπει να παίξουν οι γειτονικές χώρες είναι πολύ σημαντικός, και είχα την ευκαιρία να κάνω μια μακρά συζήτηση με τον Γενικό Γραμματέα Ban Ki-moon ενώ περίμενα το αεροπλάνο μου για να επιστρέψω στην Μπανγκόκ. Του μετέφερα όλες αυτές τις πληροφορίες, του είπα την άποψή μου για το θέμα, καθώς και την πορεία της αποστολής.
<P>
Ο Γενικός Γραμματέας των "νωμένων Εθνών συμφώνησε με αυτήν την ανάλυση, αλλά έκανε και ο ίδιος δύο συγκεκριμένες προτάσεις: να συσταθεί ένας κοινός συντονιστής ανθρωπιστικής βοήθειας Ο"Ε/ASEAN, και να διοργανωθεί άμεσα μια διάσκεψη δωρητών με συμπροεδρία του Ο"Ε και του ASEAN στις 24 και 25 Μαΐου στην Μπανγκόκ. Έπειτα από την πρόσφατη επίσκεψη του συντονιστή ανθρωπιστικής βοήθειας των "νωμένων Εθνών John Holmes, ο Γενικός Γραμματέας Ban Ki-moon θα επισκεφθεί αύριο τη Βιρμανία για να συζητήσει πώς θα διοχετευθεί η διεθνής βοήθεια.
<P>
Όσον αφορά τις ανάγκες, η ανθρωπιστική κατάσταση στη Βιρμανία παραμένει δραματική. Υπάρχει κίνδυνος η πρώτη καταστροφή που προκλήθηκε από τον κυκλώνα να επιδεινωθεί από μια δεύτερη ανθρωπιστική καταστροφή: τον κίνδυνο λιμού, καθώς οι σοδειές καταστράφηκαν, καθώς και τον κίνδυνο επιδημιών μεταξύ των επιζώντων, των οποίων οι συνθήκες διαβίωσης είναι αξιοθρήνητες. Υπάρχει κίνδυνος επιδημιών. Όταν ήμασταν εκεί, η Παγκόσμια Οργάνωση Υγείας δεν εντόπισε κίνδυνο χολέρας, αλλά πολλά παιδιά υπέφεραν από διάρροια και άλλες παρόμοιες παθήσεις. Αυτό σήμαινε ότι υπήρχε κίνδυνος επιδημίας λόγω της μόλυνσης του νερού. Υπάρχει επίσης κίνδυνος λιμού. " περιοχή παράγει μεγάλες ποσότητες ρυζιού, και όλα τα αποθέματα τροφίμων έχουν καταστραφεί.
<P>
Υπάρχει ένα πρακτικό πρόβλημα: αυτή η γη έπρεπε να έχει σπαρθεί ώστε να διασφαλιστεί η συγκομιδή τον Οκτώβριο. Το μέγιστο χρονικό περιθώριο είναι λοιπόν τρεις με τέσσερις εβδομάδες. Αρκετοί άνθρωποι που βρίσκονται στους προσωρινούς καταυλισμούς, όπως τους αποκαλούν, δεν επιθυμούν να επιστρέψουν στις περιοχές τους για πολλούς και διάφορους λόγους, ενώ άλλοι που επιθυμούν να επιστρέψουν, χρειάζονται ειδικά είδη σπόρων εφόσον όλο το έδαφος έχει αλατωθεί, και ως εκ τούτου χρειάζονται πολύ πιο δυνατά φυτά, καθώς επίσης και λιπάσματα. Έτσι, προσπάθησα να κάνω εποικοδομητικό, πρακτικό διάλογο με τις αρχές σχετικά με αυτό το θέμα. Εκφράστηκε η σκέψη ότι το μικρο-πιστωτικό σύστημα του Αναπτυξιακού Προγράμματος των "νωμένων Εθνών (UNDP) θα μπορούσε να χρησιμοποιηθεί ως χρηματοδοτικός μηχανισμός. Το θέμα το συζητάμε ακόμα επί του παρόντος. Πρέπει να σας πω ότι δεν υπάρχει ταχεία διαδικασία.
<P>
" Επιτροπή παρείχε άμεση ανταπόκριση, με μία επείγουσα απόφαση για δύο εκατομμύρια ευρώ που εγκρίθηκε στις 5 Μαΐου. Όπως γνωρίζετε, είμαι εξουσιοδοτημένος να απελευθερώσω τρία εκατομμύρια ευρώ αμέσως χωρίς επίσημες διαδικασίες. Φυσικά, επειδή δεν είχαμε αναγνώριση, ξεκινήσαμε απελευθερώνοντας δύο εκατομμύρια. Στη συνέχεια αποφασίσαμε σχετικά με ένα κονδύλι πέντε εκατομμυρίων ευρώ σε επισιτιστική βοήθεια, καθώς επίσης και ένα επιπλέον επείγον κονδύλι δέκα εκατομμυρίων ευρώ. Φυσικά, είμαστε πρόθυμοι να κάνουμε περισσότερα ανάλογα με τις εκτιμήσεις των αναγκών και τις διασφαλίσεις όσον αφορά την παρακολούθηση της βοήθειας.
<P>
Όταν έφυγα μετά από τις συζητήσεις διάρκειας δυόμισι ωρών με τις αρχές, τους έστειλα ειδικό γραπτό σημείωμα με τα διάφορα αιτήματα που είχα υποβάλει. Το πρώτο μου αίτημα αφορούσε τις παρατάσεις των θεωρήσεων για όσους εργάζονταν προσωρινά στην αποστολή, δηλαδή το προσωπικό της Επιτροπής. Μας έδωσαν παράταση δύο εβδομάδων.
<P>
Ζήτησα επίσης τελική διευκρίνιση, καθώς και να ενημερώσουν τις τοπικές αρχές μας ότι οι βιρμανοί εργαζόμενοι των υπηρεσιών μας και άλλοι φορείς δεν χρειάζονται πλέον επίσημη άδεια ή άδεια μετακίνησης. Αυτό το σημείο έχει προφανώς διευκρινιστεί.
<P>
Ζήτησα θεωρήσεις πολλαπλής εισόδου ώστε να επιτρέπεται σε ΜΚΟ που χρηματοδοτούνται από την ΕΕ και που εργάζονται εκεί να τριπλασιάσουν το διεθνές προσωπικό τους. Όταν έφυγα από τη Βιρμανία υπήρχαν εκατό περίπου εκκρεμείς αιτήσεις θεώρησης για τις υπηρεσίες των "νωμένων Εθνών και λίγο περισσότερες από εκατό αιτήσεις ΜΚΟ. Ζήτησα να ενημερώνομαι τακτικά. Ορισμένες έχουν εκδοθεί από τότε, αλλά ο αριθμός τους απέχει πολύ από τον ζητούμενο.
<P>
Ζήτησα επίσης θεωρήσεις και άδειες μετακίνησης για επισκέψεις στο δέλτα και για να διασφαλιστεί ότι θα μπορούσε να κινητοποιηθεί επαρκές προσωπικό. Όπως είπα, ζήτησα έπειτα να χορηγηθούν γρήγορα άδειες σε γιατρούς της περιοχής και σε τοπικό ιατρικό προσωπικό. Φάνηκε ότι κατάλαβαν τέλεια αυτό το θέμα.
<P>
Όσο για το αεροδρόμιο Pathein, το οποίο θα μπορούσε να έχει λειτουργήσει ως ένα είδος κόμβου αναδιανομής για προϊόντα που στέλνει με αεροπλάνα η διεθνής κοινότητα, η απάντηση ήταν ένα ευθύ όχι. Ο λόγος ήταν, σύμφωνα με αυτούς, ότι ο εξοπλισμός και τα μέσα ελέγχου δεν ήταν συμβατά με τα διεθνή πρότυπα, και ότι ήταν πολύ πιο εύκολη η μεταφορά μέσω της Ρανγκούν. Αμφιβάλω για αυτό επειδή, όταν ήμουν εκεί, η Ρανγκούν ήταν ήδη κατακλυσμένη και είχε αρκετά προβλήματα που στη συνέχεια αποκαταστάθηκαν έως ένα βαθμό. Δεν είμαι σίγουρος εάν επιλύθηκαν χάρη σε μένα. Απλά δεν μπορούσαν ούτε να βρουν τρόπο να λειτουργήσουν το αεροδρόμιο της Ρανγκούν. Πιστεύω επίσης ότι οι επιχειρήσεις οργανώθηκαν με αυτόν τον τρόπο για λόγους που σχετίζονται με τη θεσμική άνεση.
<P>
Γενικά, ήταν μια εξαιρετικά απογοητευτική αποστολή, πραγματικά. Πιστεύω ότι δεν υπάρχει καμία εμπιστοσύνη στη διεθνή κοινότητα. Υπάρχουν μερικές πολύ βαθιά ριζωμένες a priori ανησυχίες στη χώρα. Μερικές φορές έχει κανείς την έντονη εντύπωση ότι κανείς δεν ακούει κανέναν. Είναι πάρα πολύ δύσκολο να καταλάβεις τη λογική και τον τρόπο σκέψης του προσώπου με το οποίο συνομιλείς. Οι συζητήσεις πήγαν καλά επειδή για δυόμισι ώρες κάναμε μια αληθινή συζήτηση, αρκετά ευγενική αλλά και αυστηρή, επειδή παραμένει ένα αναπάντητο ερώτημα: γιατί να λένε όχι στο διεθνές προσωπικό που είναι τόσο απαραίτητο για την παροχή βοήθειας στις επιχειρήσεις;
<P>
Ανέφερα επίσης την ευθύνη για προστασία, ειδικά με αυτόν τον τρόπο, και ακόμα και αυτό οδήγησε σε πρόβλημα αρχών. Τότε μου είπαν ότι ορισμένα ερωτήματα δεν χρειάζονται απάντηση. Έτσι πήγε η αποστολή. Προφανώς ήμουν στενοχωρημένος που δεν είχα καταφέρει να διασφαλίσω κάτι άλλο πιο συγκεκριμένο, αλλά δεν μπορώ να προσποιηθώ ότι δεν χαιρόμουν που επέστρεφα στην Ευρώπη.
<SPEAKER ID="302" NAME="Hartmut Nassauer">
εξ ονόματος της Ομάδας PPE-DE. - (DE) Κυρία Πρόεδρε, κυρίες και κύριοι, ο Επίτροπος μας παρουσίασε μια πειστική και παραστατική εικόνα του τρόπου με τον οποίο η άρχουσα στρατιωτική κυβέρνηση στη Βιρμανία προδίδει κυνικά και ωμά τον ίδιο της τον λαό.
<P>
Θα ήθελα σε αυτό το σημείο να απευθυνθώ στον Σύνδεσμο Κρατών της Νοτιοανατολικής Ασίας (ASEAN) και τις χώρες μέλη του. Για πολλά χρόνια, το Ευρωπαϊκό Κοινοβούλιο διατηρούσε φιλικές σχέσεις με τα μέλη του κοινοβουλίου των χωρών του ASEAN. Πριν από λίγο καιρό, οι χώρες αυτές υπέγραψαν ένα νέο Χάρτη ASEAN στον οποίο βεβαιώνουν ρητώς την αποδοχή της αρχής του σεβασμού και της προστασίας των ανθρωπίνων δικαιωμάτων. Είναι αυτονόητο ότι ο ASEAN έχει ένα μερίδιο ευθύνης για τη Βιρμανία, η οποία είναι μία από τις χώρες μέλη του, και ότι η παγκόσμια φήμη των χωρών ASEAN θα πληγεί εάν εξακολουθήσει να αφήνει την στρατιωτική χούντα της Βιρμανίας να ενεργεί όπως ενεργεί αυτή τη στιγμή.
<P>
Απευθύνω έκκληση στις χώρες μέλη του ASEAN, για το δικό τους συμφέρον και για τις καλές και φιλικές σχέσεις τους με την Ευρωπαϊκή Ένωση, να κάνουν ό,τι μπορούν ώστε να πείσουν την στρατιωτική χούντα της Βιρμανίας ότι πρέπει να αφήσει τον έξω κόσμο να βοηθήσει τον πληθυσμό της χώρας της. Όπως έχω αναφέρει, αυτό έγκειται στη δικαιοδοσία και στο πεδίο ευθύνης των χωρών ASEAN. Θα ερωτηθούν για το πώς ασκούν αυτήν την ευθύνη, και το εάν χρησιμοποιούν το περιθώριο δράσης τους για αυτό το θέμα ή όχι θα επηρεάσει τις σχέσεις μας με τον ASEAN. Δεν χρειάζεται να δράσουν με δημόσιες εκκλήσεις -υπάρχουν άλλοι τρόποι- αλλά η Ευρωπαϊκή Ένωση αναμένει ότι οι γείτονες της Βιρμανίας ειδικότερα θα κάνουν ό,τι μπορούν για να αλλάξουν τη στάση του κυβερνώντος καθεστώτος της.
<SPEAKER ID="303" NAME="Jan Marinus Wiersma">
εξ ονόματος της Ομάδας PSE. - (NL) Θα ξεκινήσω συγχαίροντας τον Επίτροπο εκ μέρους της Ομάδας μου. Σήμερα δήλωσε με σαφήνεια πως κάνει ό,τι μπορεί, σε πολύ δύσκολες συνθήκες. Ο ίδιος έκανε λόγο για διάλογο με κωφούς. Πρέπει να σημειωθεί ότι η κατάσταση στη Βιρμανία παίρνει περίεργες μορφές. Έχουν περάσει πια σχεδόν τρεις εβδομάδες από τότε που ο κυκλώνας έπληξε τη χώρα, και η κυβέρνηση μόλις και μετά βίας αφήνει να εισέλθει οποιαδήποτε εξωτερική βοήθεια. Οι ίδιες οι αρχές φαίνεται πως παραμένουν μάλλον απαθείς. " χώρα είναι κλειστή στους εργαζομένους στην ανθρωπιστική βοήθεια, τους εμπειρογνώμονες και τα μέσα ενημέρωσης εδώ και εβδομάδες. Φαίνεται καφκικό το γεγονός ότι η χούντα άφησε πριν από μιάμιση εβδομάδα να πραγματοποιηθεί δημοψήφισμα σχεδιασμένο να ενισχύσει τη θέση της.
<P>
Σύμφωνα με διάφορες πηγές, ο επίσημος αριθμός νεκρών είναι περίπου ογδόντα χιλιάδες. Δεκάδες χιλιάδες αγνοούνται ακόμα και ο αριθμός των εκτοπισμένων έχει υπερβεί τα δύο εκατομμύρια. Αυτά τα μεγέθη παίρνουν σταδιακά διαστάσεις Πολ Ποτ, ή τουλάχιστον έτσι πιστεύουμε, επειδή βγαίνουν από τη χώρα τόσο λίγες πληροφορίες όση και η βοήθεια που μπαίνει σε αυτήν. Ο πρώην συντονιστής του Ο"Ε Jan Egeland είπε στις αρχές αυτής της εβδομάδας ότι η άρνηση της εισόδου της βοήθειας είναι έγκλημα. " κυβέρνηση της Βιρμανίας μετατρέπει την ευθύνη της για προστασία σε φάρσα. " αντίθεση με την Κίνα, η οποία χτυπήθηκε τραγικά από βίαιο σεισμό την περασμένη εβδομάδα, είναι αξιοσημείωτη. " εκτεταμένη καταστροφή δεν συγκαλύφθηκε και ήταν ορατή στην τηλεόραση παντού, ακόμα και στην ίδια την Κίνα, και η κινεζική κυβέρνηση εξέδωσε διεθνή έκκληση για βοήθεια.
<P>
" εικόνα της βιρμανικής κυβέρνησης δεν μπορεί πλέον να καταστραφεί πολύ περισσότερο. Έχει φτάσει σχεδόν στο χαμηλότερο επίπεδο από ποτέ. " Κίνα είναι σε θέση να κάνει πολλά περισσότερα για να παρακινήσει τη βιρμανική κυβέρνηση να δεχτεί βοήθεια. Το ίδιο και η Ρωσία και η Ινδία που πρέπει να ασκήσουν πίεση στη χούντα είτε στο πλαίσιο του Ο"Ε είτε του ASEAN. Συμφωνώ με την παρατήρηση του κ. Nassauer σχετικά με αυτό το θέμα.
<P>
Την περασμένη Δευτέρα επετεύχθη συμφωνία στον ASEAN σχετικά με τη διεθνή βοήθεια στη Βιρμανία. Όλη η βοήθεια πρέπει να συντονιστεί μέσω του ASEAN. Πρόκειται για ένα θετικό βήμα, αλλά η άμεση βοήθεια από τη Δύση εξακολουθεί να είναι αποκλεισμένη. Την επόμενη εβδομάδα πρόκειται να πραγματοποιηθεί μια διάσκεψη δωρητών. Απευθύνω έκκληση στην Ευρώπη να κάνει γενναιόδωρη και ολόψυχη συνεισφορά, αλλά μόνον εάν δοθούν εγγυήσεις ότι η συνεισφορά μας θα διοχετευθεί πράγματι εκεί που πρέπει και ότι θα επιτραπεί η είσοδος στη χώρα και σε δημοσιογράφους, έτσι ώστε να δούμε μια σωστή εικόνα της κατάστασης που επικρατεί εκεί.
<SPEAKER ID="304" NAME="Jules Maaten">
εξ ονόματος της Ομάδας ALDE. - (NL) Πόσες φορές έχουμε βρεθεί σε αυτό το Κοινοβούλιο να μιλάμε για τη Βιρμανία; Πολλές φορές το χρόνο βρισκόμαστε εδώ αλλά παρόλα αυτά η κατάσταση παραμένει απελπιστική.
<P>
Ωστόσο, η κατάσταση στη Βιρμανία έχει επιδεινωθεί ακόμα περισσότερο από την τελευταία φορά που μιλήσαμε για αυτήν. 1,4 εκατομμύρια θύματα δεν έχουν λάβει ακόμα βοήθεια. Τριάντα χιλιάδες παιδιά υποφέρουν από οξύ υποσιτισμό. Εκατοντάδες χιλιάδες είναι άστεγοι και κινδυνεύουν από χολέρα, πνευμονία και λοιμώδεις νόσους. Κατανοώ ότι σήμερα το πρωί επετράπη η είσοδος στην περιοχή της καταστροφής σε περίπου οκτώ ξένους γιατρούς από τους Γιατρούς Χωρίς Σύνορα.
<P>
Θα ήθελα σε κάθε περίπτωση να στηρίξω την έκκληση που απηύθυνε ο κ. Nassauer στον ASEAN. Πρέπει τώρα να δείξει επιτέλους αποφασιστικότητα, επειδή είναι σαφές ότι η χούντα ενδιαφέρεται περισσότερο για την επιβίωση του καθεστώτος της μέσω του δημοψηφίσματος που δεν αξίζει να αποκαλείται δημοψήφισμα -ο κ. Wiersma το αποκαλεί "καφκικό" παρά για την επιβίωση του λαού της. Οι στρατηγοί πιστεύουν ότι οι ξένοι που μπαίνουν στη χώρα θα απειλούσαν την επιβίωση του στρατιωτικού καθεστώτος.
<P>
Είναι πάντως σαφές ότι οι Γιατροί Χωρίς Σύνορα, η Oxfam, τα βρετανικά, τα γαλλικά και τα αμερικανικά πλοία μεταφέρουν είδη βοήθειας, όχι αλλαγές του καθεστώτος, όσο και αν ο ίδιος επιθυμώ κάτι τέτοιο. Ωστόσο, προφανώς δεν μπορούμε να πείσουμε τη χούντα για κάτι τέτοιο, επομένως πρέπει να αναζητήσουμε εναλλακτικές. Πιστεύω ότι η καλύτερη εναλλακτική είναι το Συμβούλιο Ασφαλείας. " Ευρώπη και οι "ΠΑ πρέπει να επιμείνουν ώστε η κατάσταση στη Βιρμανία να τεθεί στην ημερήσια διάταξη. Όλα τα κράτη μέλη των "νωμένων Εθνών έχουν υπογράψει τις ακόλουθες δύο αρχές: αποδοχή της ευθύνης για την προστασία των πολιτών και, εάν μια χώρα δεν μπορεί ή δεν επιθυμεί πλέον να το κάνει, δικαίωμα της διεθνούς κοινότητας να παρεμβαίνει σε καταστροφές.
<P>
Τα "νωμένα Έθνη πρέπει να ενεργήσουν. Αντιλαμβάνομαι τα προβλήματα και είμαι υπερήφανος για τον Επίτροπο Michel που, αντί να σταυρώνει τα χέρια του και να συγκαλεί ομάδες εργασίας, ασχολήθηκε με το θέμα με σύνθημα "πράξεις, όχι λόγια". Αυτό με εντυπωσιάζει. Πιστεύω επίσης ότι η υποστήριξη που υποσχέθηκε η Ευρωπαϊκή Ένωση είναι υποδειγματική. Πιστεύω ότι ο γάλλος υπουργός, κ. Kouchner, ορθά λέει ότι η χούντα είναι ένοχη εγκλήματος κατά της ανθρωπότητας. Αναρωτιέμαι πράγματι γιατί εμείς, τα υπόλοιπα 26 κράτη μέλη της ΕΕ, δεν ακούμε προσεκτικά.
<P>
Κυρία Πρόεδρε, πρέπει να μεταφερθεί βοήθεια στον βιρμανικό λαό, με ή χωρίς τη συναίνεση της χούντας. " ανάσχεση σημαντικής υποστήριξης είναι έγκλημα κατά της ανθρωπότητας. Θα ήθελα να δω την Ευρωπαϊκή Ένωση να παίρνει την πρωτοβουλία για να πείσει τα "νωμένα Έθνη και το Συμβούλιο Ασφαλείας να παραπέμψουν την υπόθεση στον εισαγγελέα του Διεθνούς Ποινικού Δικαστηρίου της Χάγης. Φτάνει πια, η υπομονή μας έχει εξαντληθεί. Θα έλεγα να πάμε τη χούντα στο Διεθνές Ποινικό Δικαστήριο. Αυτό θέλουμε. Έτσι όπως είναι τώρα η κατάσταση, αυτοί πρέπει να βρεθούν στα σίδερα, και όχι οι αντιφρονούντες στη Βιρμανία!
<SPEAKER ID="305" NAME="Daniel Cohn-Bendit">
εξ ονόματος της Ομάδας Verts/ALE. - (FR) Κυρία Πρόεδρε, πιστεύω ότι πρέπει να είμαστε λίγο πιο ακριβείς στον τρόπο που μιλάμε για αυτό το θέμα· για παράδειγμα, η έννοια της ουδετερότητας. Δεν είμαστε ουδέτεροι. Εάν είμαστε υπέρ του βιρμανικού λαού, αυτό σημαίνει ότι είμαστε κατά της στρατιωτικής χούντας. Εφόσον η στρατιωτική χούντα δεν σκοπεύει να βοηθήσει τον βιρμανικό λαό, είμαστε κατά της στρατιωτικής χούντας. Δεν πρέπει να την στηρίζουμε, και έτσι ακριβώς γινόμαστε αντιληπτοί.
<P>
Ο Louis Michel πραγματοποίησε συζητήσεις για δυόμισι ώρες. " όλη ιστορία έχει ένα σουρεαλιστικό πέπλο: λέει ότι πήγε εκεί, τους μίλησε για δυόμισι ώρες, του είπαν ότι το τάδε αεροδρόμιο δεν μπορούσε να κινητοποιηθεί σε 24 ώρες, ενώ παρασχέθηκαν τεχνικές διευκολύνσεις για να ανοίξει ένα αεροδρόμιο στο Σεράγεβο. Δεν είναι πραγματικά αυτό το πρόβλημα.
<P>
Είναι λοιπόν προφανές ότι βρισκόμαστε σε μια πολύ ειδική συγκυρία, και συμφωνώ: η ευθύνη για την προστασία που βαρύνει τη στρατιωτική χούντα σημαίνει ότι η στρατιωτική χούντα διαπράττει έγκλημα κατά της ανθρωπότητας, κατά του ίδιου της του λαού. Αυτό είναι γεγονός. Θα δούμε τι θα γίνει με αυτήν την κατάσταση στις δημόσιες συζητήσεις που θα ακολουθήσουν. Είναι, ωστόσο, αλήθεια ότι αυτή η προφανής υπόθεση πρέπει να προσαχθεί στο Διεθνές Δικαστήριο. Το πιο ενδιαφέρον είναι ότι με αυτόν τον τρόπο απευθυνόμαστε στο Συμβούλιο Ασφαλείας, και οι προστάτες της Βιρμανίας, οι Κινέζοι, μιλούν στην πραγματικότητα μια μάλλον ακατάληπτη γλώσσα.
<P>
Θα μπορούσαμε να πούμε, πράγματι, ότι η Κίνα ίσως σωστά άνοιξε τα σύνορά της, αλλά την ίδια στιγμή συνεχίζει να προστατεύει τη Βιρμανία και συνεχίζει να προστατεύει μια κυβέρνηση που σφαγιάζει τον ίδιο της τον λαό.
<P>
Πιστεύω λοιπόν ότι σε αυτές τις συνθήκες είναι προφανές ότι κανείς δεν μπορεί να επιβάλει τρόφιμα. Πρέπει, ωστόσο, να ασκήσουμε πίεση, όση πίεση μπορούμε. Ακόμα και μια πιθανή λύση που θα περιελάμβανε βοήθεια διά στρατιωτικής βίας θα έδινε σε μας και στις χώρες της Ασίας κάποια ευκαιρία να ασκήσουμε πίεση στη Βιρμανία. Νομίζω ότι ο λόγος που μας απηύθυνε σήμερα ο Louis Michel ήταν αρκετά σαφής: μίλησέ μου, μίλησέ μου, σε ακούω αλλά δεν ενδιαφέρομαι καθόλου. Αυτό μας είπε με τον διπλωματικό του τρόπο, για τον οποίο τρέφω ιδιαίτερο σεβασμό.
<P>
Σήμερα, ωστόσο, οι αρχές της Βιρμανίας κωφεύουν. Δεν θέλουν να ακούσουν, δεν ενδιαφέρονται για ένα συνταγματικό δημοψήφισμα, όπως έχει αναφερθεί. Γελούν με μας. Στο εξής, λοιπόν, η πίεση πρέπει να αυξηθεί στον μέγιστο βαθμό, και πρέπει να ζητήσουμε οι συνέπειες να υποβληθούν στο Συμβούλιο Ασφαλείας και στο Διεθνές Ποινικό Δικαστήριο της Χάγης.
<SPEAKER ID="306" NAME="Brian Crowley" AFFILIATION="UEN">
(GA) Κύριε Πρόεδρε, έχουν περάσει σχεδόν τρεις εβδομάδες από τότε που ο κυκλώνας Ναργκίς έπληξε τη Βιρμανία καταστρέφοντας τα λιμάνια και τα δέλτα του ποταμού Ayeyarwady. Κατέστρεψε σπίτια και πόλεις σκοτώνοντας χιλιάδες ανθρώπους και αφήνοντας χιλιάδες άλλους άστεγους.
<P>
(EN) " ιστορία μας έχει διδάξει ότι, εάν δεν αντιδράσουμε άμεσα όταν οι άνθρωποι υποφέρουν, τα δεινά τους σίγουρα θα πολλαπλασιαστούν με συντελεστές που ξεπερνούν τη φαντασία μας.
<P>
Από πολλές απόψεις, η αποτυχία του καθεστώτος της Βιρμανίας αντικατοπτρίζει αυτό που λέγαμε σε αυτήν την αίθουσα τα τελευταία χρόνια όσον αφορά τη στρατιωτική χούντα που κυβερνά αυτή τη στιγμή τη Βιρμανία. Ωστόσο, παρά τις ενστάσεις μας σχετικά με τη στρατιωτική χούντα, πρέπει να βρούμε μηχανισμούς -με όποιον τρόπο και αν τους πετύχουμε- ώστε να παράσχουμε βοήθεια άμεσα στον κόσμο. Επικροτώ το γεγονός -και δεν το πίστευα πολύ ότι θα το έλεγα αυτό σήμερα- ότι η στρατιωτική χούντα έχει τώρα επιτρέψει σε πέντε ελικόπτερα των "νωμένων Εθνών να διανείμουν τρόφιμα, παρά το γεγονός ότι ένα σκάφος του γαλλικού ναυτικού και σκάφη του αμερικανικού ναυτικού βρίσκονται στον κόλπο περιμένοντας τη διανομή τροφίμων και ιατρικής βοήθειας στον κόσμο.
<P>
Επιβάλλεται σε όλους μας να εγγυηθούμε ότι μπορούμε να καταβάλουμε τις καλύτερες δυνατές προσπάθειες για να βοηθήσουμε τους ανθρώπους όταν υποφέρουν. Πράγματι, όσον αφορά τους μεγάλους υπερασπιστές της Βιρμανίας, τους Κινέζους, η Βιρμανία θα μπορούσε να διδαχθεί από τον τρόπο με τον οποίο αντέδρασαν οι Κινέζοι στην πιο πρόσφατη φυσική καταστροφή τους απευθύνοντας έκκληση για διεθνή βοήθεια και συνδρομή από την Ιαπωνία και άλλες χώρες. Ας ελπίσουμε ότι μεταξύ αυτών των διαφόρων συμμάχων μπορούμε να δημιουργήσουμε συνθήκες στις οποίες να μπορεί να παρασχεθεί βοήθεια και αρωγή.
<P>
Το θέμα σχετικά με το Διεθνές Ποινικό Δικαστήριο δεν είναι της παρούσης. Ο πρώτος και πιο άμεσος στόχος και καθήκον μας, σύμφωνα με τα όσα είπε ήδη ο Louis Michel, είναι να εγγυηθούμε ότι θα εγκαταστήσουμε τους μηχανισμούς για τη διανομή αυτής της βοήθειας, για την ανοικοδόμηση των υποδομών, για την ανοικοδόμηση των σπιτιών και, το σημαντικότερο από όλα, για τον τερματισμό της ταλαιπωρίας του λαού της Βιρμανίας.
<SPEAKER ID="308" NAME="Jim Allister" AFFILIATION="NI">
(EN) Κυρία Πρόεδρε, ένα καθεστώς που κακόβουλα αφήνει τους ίδιους τους πολίτες του να ταλαιπωρούνται ασκόπως εξαιτίας της δικής του ξενοφοβικής παράνοιας δεν είναι απλώς ανήθικο αλλά και σατανικό, και δυστυχώς μια τέτοια χούντα κυβερνά τη Βιρμανία. Έτσι όπως είναι ασυγκίνητη από τη δοκιμασία του λαού της, είναι απίθανο να επηρεαστεί από τα όσα λέγονται στο Ευρωπαϊκό Κοινοβούλιο, αλλά στο όνομα της ανθρωπότητας πρέπει να υψώσουμε τη φωνή μας.
<P>
Δεν προσπαθούμε να ελέγξουμε τη Βιρμανία, προσπαθούμε απλώς να βοηθήσουμε τον λαό της, παρότι είναι αλήθεια ότι χωρίς αλλαγή καθεστώτος δεν μπορούν να βελτιωθούν πολλά σε μακροπρόθεσμο πλαίσιο για τους Βιρμανούς. Ναι, πρέπει να μεγιστοποιήσουμε την ανθρωπιστική βοήθεια, θεωρώντας τις ρίψεις τροφίμων και προμηθειών ως απαραίτητη τακτική, αλλά τελικά με την αποκατάσταση της δημοκρατίας αυτή η άλλοτε ακμάζουσα χώρα θα ανακτήσει τη θέση της και θα δώσει προτεραιότητα στις ανάγκες του κόσμου έναντι της διατήρησης της χούντας.
<SPEAKER ID="309" NAME="Urszula Gacek" AFFILIATION="PPE-DE">
(EN) Κυρία Πρόεδρε, πρώτον επιτρέψτε μου να εκφράσω τη βαθιά λύπη μου για όλους τους κατοίκους της Βιρμανίας που έχουν χάσει τους συγγενείς τους ή έχουν πληγεί από τις επιπτώσεις του κυκλώνα Ναργκίς. Ο λαός της Βιρμανίας είναι στη σκέψη και στις προσευχές πολλών Ευρωπαίων. Ωστόσο, τα συλλυπητήριά μας δεν είναι αρκετά. Πρέπει να συζητήσουμε για πρακτικά μέτρα και να δούμε πώς μπορούμε να τα εφαρμόσουμε έτσι ώστε να απαλύνουμε τον πόνο των επιζώντων.
<P>
Πολλές χώρες και διεθνείς οργανώσεις θέλουν και μπορούν να παράσχουν άμεση ανθρωπιστική βοήθεια, και μάλιστα εδώ και αρκετές εβδομάδες. Δυστυχώς, οι κυβερνώσες στρατιωτικές αρχές θεωρούν τη διατήρηση της εξουσίας τους πρωταρχικής σημασίας· η δοκιμασία του ίδιου τους του λαού φαίνεται να μην έχει σημαντικές συνέπειες. Φοβούνται κάθε είδους εξωτερική εμπλοκή στη Βιρμανία, ακόμα και από εργαζομένους στο πλαίσιο της βοήθειας. Ο άμεσος απολογισμός του Επιτρόπου σχετικά με τις συνομιλίες του με τις βιρμανικές στρατιωτικές αρχές οδηγεί σε προβληματισμό και δεν υπάρχουν πολλές ελπίδες ότι οι βιρμανικές αρχές θα μεταβάλλουν τη στάση τους. Έτσι ενώ μιλάμε και σταυρώνουμε τα χέρα μας με απογοήτευση για την αδυναμία να κάνουμε τις βιρμανικές αρχές να δεχτούν βοήθεια και για την ανικανότητα του ASEAN, εκατοντάδες χιλιάδες άνθρωποι υποφέρουν.
<P>
Το Συμβούλιο Ασφαλείας του Ο"Ε μπορεί και θα πρέπει να επικαλεστεί την αρχή της ευθύνης για την προστασία και παροχή βοήθειας χωρίς τη συγκατάθεση των βιρμανικών αρχών. Θα ήθελα να απευθύνω θερμή έκκληση στην κυβέρνηση του "νωμένου Βασιλείου -που ασκεί αυτή τη στιγμή την Προεδρία του Συμβουλίου Ασφαλείας- να εγκρίνει άμεσες ρίψεις βοήθειας. Οι βιρμανικές αρχές είναι υπεύθυνες για ένα έγκλημα κατά της ανθρωπότητας, αλλά δεν μπορούμε να καθόμαστε παθητικά και να τους επιτρέπουμε να συνεχίζουν αυτό το έγκλημα. Και παρότι συμφωνώ ότι οι ρίψεις δεν είναι ο ιδανικός τρόπος παροχής βοήθειας σε μια χώρα -γιατί θα ήταν καλύτερο να διανείμουν τη βοήθεια εκπαιδευμένοι εργαζόμενοι της βοήθειας- είναι καλύτερο από το τίποτα, επομένως, σας παρακαλώ, ας μεταφέρουμε βοήθεια και ας την μεταφέρουμε τώρα.
<SPEAKER ID="310" NAME="Libor Rouček" AFFILIATION="PSE">
(CS) Κυρίες και κύριοι, θα ήθελα και εγώ να εκφράσω τα ειλικρινά μου συλλυπητήρια στις τεθλιμμένες οικογένειες των δεκάδων χιλιάδων θυμάτων του θανατηφόρου κυκλώνα Ναργκίς στη Βιρμανία (Μυανμάρ). Θα ήθελα επίσης να εκφράσω την πλήρη αλληλεγγύη μου με τις εκατοντάδες χιλιάδες ανθρώπους που έχουν χάσει, λόγω αυτής της φυσικής καταστροφής, τη ζωή και το σπίτι τους. Επιδοκιμάζω την ταχύτητα με την οποία προσφέρθηκε η βοήθεια της Ευρωπαϊκής Επιτροπής και επίσης εκτιμώ την άμεση δράση του Επιτρόπου Michel. Δυστυχώς, δεν μπορώ να εγκρίνω τη συμπεριφορά της βιρμανικής κυβέρνησης και των βιρμανικών αρχών. Ήταν απάνθρωπος και σκληρός ο τρόπος με τον οποίο εμπόδιζαν τον ίδιο τον λαό τους, θύμα αυτής της τρομερής καταστροφής, να λάβει την ξένη ανθρωπιστική βοήθεια. Συνεπώς, θα ήθελα να απευθύνω έκκληση στη βιρμανική κυβέρνηση και στους ανώτερους αξιωματούχους της Βιρμανίας να ανοίξουν πλήρως τα σύνορα στην ξένη βοήθεια, και να επιτρέψουν την είσοδο στη χώρα για τα αγαθά και τους εργαζομένους των ξένων ανθρωπιστικών οργανώσεων. Απευθύνω επίσης έκκληση στην Κίνα, την Ινδία, τη Σιγκαπούρη και άλλες χώρες της περιοχής, συμπεριλαμβανομένων των χωρών μελών του ASEAN, να χρησιμοποιήσουν την επιρροή τους για να πείσουν τη Βιρμανία να δεχτεί την εξωτερική βοήθεια. Καμία χώρα στον κόσμο δεν είναι ικανή να αντιμετωπίσει μόνη της μια φυσική καταστροφή τέτοιου μεγέθους.
<SPEAKER ID="311" NAME="Μάριος Ματσάκης" AFFILIATION="ALDE">
(EN) Κυρία Πρόεδρε, η κατάσταση στη Βιρμανία μετά από τον πρόσφατο καταστροφικό κυκλώνα είναι τραγική και επιδεινώνεται μέρα με τη μέρα. Οι πολίτες που επιβίωσαν του αρχικού χτυπήματος του κυκλώνα αντιμετωπίζουν τώρα ασθένειες και θάνατο από πείνα, έλλειψη στέγης και κατάλληλης ιατρικής περίθαλψης. Ωστόσο, οι στρατιωτικοί δικτάτορες που κυβερνούν τη Βιρμανία παραμένουν εν πολλοίς απαθείς στην επείγουσα ανάγκη να αφήσουν κατάλληλη βοήθεια να φτάσει στα θύματα.
<P>
Αυτοί οι άκαρδοι στρατηγοί ενδιαφέρονται πολύ περισσότερο να παραμείνουν στην εξουσία και πολύ λιγότερο για το μέλλον των επιζώντων της καταστροφής. Ο τρόπος με τον οποίο το βιρμανικό καθεστώς έχει ενεργήσει και εξακολουθεί να ενεργεί είναι απαράδεκτος και εγκληματικός. " διεθνής κοινότητα, και η ΕΕ ειδικότερα μέσω του Επιτρόπου Michel, έχει κάνει ό,τι μπορεί για να πείσει τη χούντα της Βιρμανίας να ακούσει τη φωνή της λογικής αλλά, δυστυχώς, χωρίς το επιθυμητό αποτέλεσμα.
<P>
Νομίζω ότι τώρα δεν υπάρχει άλλος τρόπος παρά μόνο να προχωρήσουμε σε ένα είδος αναγκαστικής παροχής βοήθειας στην πληγείσα περιοχή. Ένα τέτοιο εγχείρημα μπορεί να ξεκινήσει με επείγουσα έγκριση από τον Ο"Ε και με παροχή της απαραίτητης υλικοτεχνικής υποστήριξης από κατάλληλα στρατιωτικά συστήματα παράδοσης σε στενό συντονισμό με άλλες χώρες όπως οι "ΠΑ.
<P>
Είναι πράγματι μια έσχατη λύση, ένα έκτακτο μέτρο, αλλά είναι απολύτως απαραίτητο κατά την άποψή μου προκειμένου να σωθούν χιλιάδες αθώες ζωές. Απλώς δεν μπορούμε να παραμένουμε αδρανείς και να παρακολουθούμε την ταλαιπωρία και τον αφανισμό του βιρμανικού λαού να συνεχίζεται.
<SPEAKER ID="312" NAME="Frithjof Schmidt" AFFILIATION="Verts/ALE">
(DE) Κυρία Πρόεδρε, η κλίμακα της κρίσης στη Βιρμανία είναι τρομακτική: 100 000 νεκροί, 200 000 αγνοούμενοι και περισσότεροι από δύο εκατομμύρια άστεγοι σε μία χώρα 54 εκατομμυρίων κατοίκων. Το δέλτα του Irrawaddy είναι η μεγαλύτερη ορυζοπαραγωγός περιοχή της Βιρμανίας και παίζει βασικό ρόλο στην παραγωγή τροφίμων. Το παλιρροϊκό κύμα κάλυψε την ξηρά σε βάθος 22 μιλίων, πλημμυρίζοντας χωράφια και αφήνοντας πολλά από αυτά αλατωμένα σε πολύ μεγάλο βαθμό. Με άλλα λόγια, η παρούσα ανθρωπιστική καταστροφή πρόκειται να επιδεινωθεί σε μεσοπρόθεσμο ορίζοντα από κρίση της παραγωγής τροφίμων στο δέλτα του Irrawaddy.
<P>
Οι Βιρμανοί χρειάζονται επειγόντως άμεση καθώς και μακροπρόθεσμη βοήθεια από τη διεθνή κοινότητα. Αυτή η βοήθεια, δυστυχώς, πρέπει να διοχετευθεί αναγκαστικά παρά τη θέληση των στρατηγών, ό,τι και να γίνει. Το να εμποδίζει μια κυβέρνηση επείγουσα βοήθεια είναι σκάνδαλο άνευ προηγουμένου στην ιστορία των διεθνών σχέσεων. Τα θύματα του κυκλώνα κρατούνται όμηροι από μια παρανοϊκή και εγκληματική ομάδα στρατιωτικών που κυβερνά τη Βιρμανία εδώ και δεκαετίες.
<P>
Τον περασμένο Σεπτέμβριο το λαϊκό δημοκρατικό κίνημα βουδιστών μοναχών κατεστάλη βίαια. Χιλιάδες σκοτώθηκαν ή απήχθηκαν, και τώρα δεκάδες χιλιάδες πεθαίνουν επειδή η κυβέρνηση δεν αφήνει την βοήθεια να περάσει. " άρνησή της να δεχτεί βοήθεια για τους ανθρώπους, τους σκοτώνει. Αυτό το εγκληματικό καθεστώς βρίσκεται στην κορυφή της μαύρης λίστας των "νωμένων Εθνών και τα μέλη της χούντας ανήκουν στο εδώλιο του Διεθνούς Ποινικού Δικαστηρίου.
<SPEAKER ID="313" NAME="Hanna Foltyn-Kubicka" AFFILIATION="UEN">
(PL) " ανθρωπότητα δεν έχει μάθει ακόμα πώς να εμποδίζει τις τραγικές συνέπειες των φυσικών καταστροφών. Αυτές οι συνέπειες είναι ακόμα πιο δραματικές στην περίπτωση χωρών που κυβερνώνται από δικτάτορες. " δοκιμασία του βιρμανικού έθνους αποτελεί ένα σύγχρονο παράδειγμα. Ο λαός της Βιρμανίας έχει υποφέρει και λόγω του κυκλώνα και λόγω του στρατιωτικού καθεστώτος που τον κυβερνά. Το πόσο άκαρδοι ήταν οι κυβερνώντες βιρμανοί στρατηγοί φάνηκε όταν αρνήθηκαν τη διεθνή βοήθεια για να σώσουν τον βιρμανικό λαό, παρότι οι ίδιοι δεν ήταν σε θέση να το κάνουν. Αυτή η απόφαση ισοδυναμούσε με προμελετημένο έγκλημα κατά ολόκληρου του έθνους. Παρά την εκτεταμένη διεθνή καταδίκη, οι βιρμανοί στρατηγοί διατηρούν τον εγκληματικό τρόπο δράσης τους. " ανθρωπιστική βοήθεια φαίνεται να καταλήγει στα χέρια των στρατιωτικών και των οικογενειών τους, ή ανταλλάσσεται. Ταυτόχρονα, είναι ολοένα και πιο επείγουσα, λόγω της διάδοσης της πείνας και των ασθενειών.
<P>
Ιδιαίτερη προσοχή πρέπει να δοθεί επίσης στην κατάσταση των ορφανών της Βιρμανίας. Υπάρχουν ολοένα και περισσότερες ενδείξεις ότι έμποροι ανθρώπων στρέφονται σε αυτά τα ορφανά αναζητώντας σεξουαλικούς σκλάβους για οίκους ανοχής σε όλο τον κόσμο.
<P>
Ο σεβασμός των ανθρωπίνων δικαιωμάτων δεν σημαίνει απλώς ότι οι εθνικές αρχές πρέπει να απέχουν από βασανιστήρια, δολοφονίες και συλλήψεις. " μη παροχή βοήθειας σε θύματα καταστροφών ή η εκούσια παρεμπόδιση βοήθειας ισοδυναμεί με διάπραξη γενοκτονίας.
<SPEAKER ID="314" NAME="Colm Burke" AFFILIATION="PPE-DE">
(EN) Κυρία Πρόεδρε, θα ήθελα να ευχαριστήσω τον Επίτροπο για το έργο του μέχρι σήμερα σχετικά με το θέμα. Είναι τώρα σαφές ότι περισσότεροι από 125 000 άνθρωποι έχουν πεθάνει λόγω του κυκλώνα που έπληξε τις νότιες περιοχές της Βιρμανίας στις 2 και 3 Μαΐου. Ο Ο"Ε εκτιμά ότι περισσότεροι από 2,4 εκατομμύρια άνθρωποι έχουν πληγεί άμεσα από αυτήν την τραγωδία. Πολλοί είναι σοβαρά τραυματισμένοι ενώ είναι πιθανό να ξεσπάσουν ασθένειες λόγω έλλειψης τροφίμων και καθαρού νερού. Ίσως να έχουν ήδη ξεσπάσει στην περιοχή.
<P>
" πολιτική της στρατιωτικής χούντας να εμποδίζει τους εργαζομένους στην ανθρωπιστική βοήθεια να αποκτήσουν πρόσβαση στις πληγείσες περιοχές είναι πρωτοφανής. Οι εργαζόμενοι στη βοήθεια και οι υπηρεσίες για τις οποίες εργάζονται έχουν την εμπειρογνωμοσύνη να πραγματοποιήσουν μια ολοκληρωμένη επιχείρηση αρωγής η οποία θα προσέφερε βοήθεια σε πολλούς ανθρώπους σε σύντομο χρονικό διάστημα. Θα πρέπει να πεθάνουν άλλοι τόσοι ώστε να επιτρέψει το στρατιωτικό καθεστώς στις υπηρεσίες βοήθειας να εισέλθουν;
<P>
Οι συνδυασμένες προσπάθειες της ΕΕ, της Κίνας, της Ινδίας, όλων των εθνών της νοτιοανατολικής Ασίας και του Ο"Ε μπορούν να πιέσουν τις βιρμανικές αρχές να άρουν τους περιορισμούς. Με τη συνεργασία μπορούμε να αλλάξουμε τον τρόπο σκέψης αυτής της διεφθαρμένης κυβέρνησης. Ειδικότερα πρέπει να φέρουμε την Κίνα και την Ινδία στο πλευρό μας ώστε να ωθήσουν την αλλαγή.
<P>
Έχουν περάσει 18 ημέρες από τότε που ο κυκλώνας έπληξε την περιοχή. " διεθνής κοινότητα πρέπει να συνεχίσει να εργάζεται έτσι ώστε κάθε άνθρωπος που έχει πληγεί από την καταστροφή να λάβει τρόφιμα, καθαρό νερό, την αναγκαία ιατρική περίθαλψη και κατάλυμα. Ας συνεχίσουμε την πίεση στην ηγεσία της Βιρμανίας και ας τους εξαναγκάσουμε να επιτρέψουν στους διεθνείς οργανισμούς βοήθειας να εκτελέσουν το έργο τους. Κάθε χώρα της ΕΕ, και η ίδια η ΕΕ, ας συνεχίσει να ασκεί διπλωματική πίεση. Εκεί απαιτείται άμεση δράση. Δεν πρέπει να αφήσουμε να περάσουν άλλες 18 ημέρες πριν αναλάβουμε δράση. " ώρα για την άρση των περιορισμών είναι τώρα.
<SPEAKER ID="315" NAME="Thijs Berman" AFFILIATION="PSE">
(NL) Δύο εβδομάδες μετά από την καταστροφή, μερικοί Βιρμανοί έχουν επιτέλους πάρει ρύζι, φασόλια και φάρμακα, αλλά αυτή η βοήθεια δεν αντιστοιχεί ακόμα ούτε στο ένα τέταρτο όλων των θυμάτων και φτάνει εγκληματικά αργά εξαιτίας της χούντας. Το Παγκόσμιο Επισιτιστικό Πρόγραμμα του Ο"Ε λέει ότι μπόρεσε να δώσει ρύζι και φασόλια σε 212 000 από τους 750 000 ανθρώπους που έχουν πληγεί περισσότερο. Επομένως, χρειάζεται ένα ειδικό ταμείο βοήθειας του Ο"Ε, όπως ζητούν επίσης οι Σοσιαλδημοκράτες. Είμαι ευγνώμων στην Επιτροπή για όλες τις πολύτιμες προσπάθειές της στη Βιρμανία καθώς και από τις Βρυξέλλες.
<P>
Ωστόσο, εκατομμύρια άνθρωποι εγκαταλείπονται σε συνθήκες πείνας, δίψας και ασθενειών. Αυτή είναι μια μορφή βασανιστηρίου, είναι δολοφονία και πλήρης αποτυχία του καθήκοντος για προστασία. Αυτές οι δράσεις κινούνται στα όρια της γενοκτονίας. Επομένως, ο στρατός είναι υπεύθυνος για εγκλήματα κατά της ανθρωπότητας. Για την Ομάδα μας και αύριο για αυτό το Κοινοβούλιο, είναι μια υπόθεση για το Διεθνές Ποινικό Δικαστήριο. Το Συμβούλιο Ασφαλείας πρέπει να ξεκινήσει έρευνα σχετικά με τα εγκλήματα του καθεστώτος. Ποια είναι η άποψη της Επιτροπής σχετικά με αυτό;
<P>
Ως εισηγητής για τη Βιρμανία, αναρωτιέμαι πότε φτάνει κανείς το όριο του σεβασμού για την κυριαρχία μιας χώρας; Εξάλλου, το όριο ήταν κάπως πιο περιορισμένο στην περίπτωση του Ιράκ. Πότε ο σεβασμός για τα θεμελιώδη ανθρώπινα δικαιώματα γίνεται απαραβίαστος για την ίδια διεθνή κοινότητα; Τώρα η αξιοπιστία για τα ανθρώπινα δικαιώματα κηλιδώνεται σε όλο τον κόσμο από την άρνηση, κυρίως των γειτονικών χωρών, να αντιμετωπίσουν τη βιρμανική κυβέρνηση, και από την απροθυμία να βοηθήσουν τους ανθρώπους χωρίς τη συναίνεση των στρατηγών. " κυριαρχία δεν παρέχει σε κανέναν το δικαίωμα να "πνίγει" τον ίδιο τον λαό του.
<P>
Επομένως, το αίτημα προς το Συμβούλιο της Ευρωπαϊκής Ένωσης, και ειδικότερα προς το "νωμένο Βασίλειο ως πρόεδρο του Συμβουλίου Ασφαλείας, είναι να συζητηθεί ξανά η κατάσταση της Βιρμανίας στο Συμβούλιο Ασφαλείας. " Κίνα και η Ρωσία πρέπει να καταλάβουν ότι η κατάσταση εκεί είναι τώρα ακόμα πιο εγκληματική, ακόμα πιο σοβαρή από ό,τι ήταν λίγο μετά τον κυκλώνα.
<SPEAKER ID="316" NAME="Thomas Mann" AFFILIATION="PPE-DE">
(DE) Κυρία Πρόεδρε, 130 000 νεκροί και περισσότεροι από δύο εκατομμύρια άστεγοι: αυτή είναι η πικρή πραγματικότητα στη Βιρμανία. Επιπλέον, ένας γενικός λιμός που απειλεί. Οι πλημμύρες κάνουν τους παθογόνους οργανισμούς διάρροιας, όπως η σαλμονέλα, να εξαπλώνονται σαν φωτιά. Υπάρχει μεγάλος κίνδυνος ασθενειών όπως τύφος, χολέρα, ελονοσία και δάγκειος πυρετός. Τα παιδιά, που έχουν πιο αδύναμα ανοσοποιητικά συστήματα και των οποίων οι οργανισμοί αφυδατώνονται γρηγορότερα, διατρέχουν ιδιαίτερο κίνδυνο. Οι επιζώντες της καταστροφής χρειάζονται καθαρό πόσιμο νερό, που δεν μπορεί να παρασχεθεί σε συνεχή βάση χωρίς καλές μονάδες επεξεργασίας. Χρειάζονται επείγουσα στέγαση, τουλάχιστον για να εμποδιστεί η εξάπλωση αναπνευστικών ασθενειών.
<P>
" στρατιωτική χούντα παραμένει απρόθυμη να δεχτεί δυτικούς εργαζομένους της βοήθειας, όπως επιβεβαίωσε πριν από λίγο ο Επίτροπος Michel στην δυνατή ομιλία του. Θέτει έτσι σε κίνδυνο τη ζωή δεκάδων χιλιάδων ανθρώπων. Ποια είναι η υπεύθυνη προσέγγιση; " άσκηση πίεσης με αναφορά στο Ποινικό Δικαστήριο της Χάγης; Και βέβαια! Ωστόσο, υπάρχει επίσης ανάγκη για τροποποίηση του διεθνούς δικαίου έτσι ώστε να περιορίζεται η εθνική κυριαρχία σε περίπτωση ανθρωπιστικής κρίσης; Αυτό θα επιτυγχανόταν δύσκολα, και οι Κινέζοι σίγουρα θα ασκήσουν βέτο στο Συμβούλιο Ασφαλείας του Ο"Ε.
<P>
" Κίνα είναι μία από τις λίγες συμμάχους των βιρμανών δικτατόρων. Πρέπει ωστόσο να καταβάλει κάθε δυνατή προσπάθεια -και το ίδιο πρέπει να κάνουν οι χώρες μέλη του ASEAN, όπως δήλωσε ο Hartmut Nassauer- ώστε να διασφαλίσει ότι θα επιτραπεί η είσοδος στη χώρα για τις διεθνείς ομάδες εμπειρογνωμόνων και τα υλικά βοήθειας, που έχουν σταλεί εδώ και αρκετό καιρό. Ένας από τους λόγους για τους οποίους η Μυανμάρ εμποδίζει τις πολυάριθμες επιχειρήσεις βοήθειας που πραγματοποιεί η διεθνής κοινότητα είναι προφανώς η επιθυμία της να επηρεάσει τη διάσκεψη των δωρητών ώστε να λάβει ποσά πολλών εκατομμυρίων και να μπορεί να τα χρησιμοποιήσει όπως αυτή κρίνει πιο κατάλληλο.
<P>
Όπως η περιφρονητική και βίαιη αντιμετώπιση ειρηνικών διαδηλωτών από το βιρμανικό καθεστώς κατά τη διάρκεια της εξέγερσης των βουδιστών μοναχών τον Σεπτέμβριο του 2007 και η επακόλουθη επιβολή εμπάργκο ειδήσεων διάρκειας αρκετών μηνών, έτσι και αυτή είναι μια απολυταρχική πράξη που κατευθύνεται κατά των συμφερόντων του λαού. Αυτή η υποτιθέμενη άσκηση εθνικής κυριαρχίας είναι εντελώς ανάξια πολιτικού ανδρός και απολύτως απάνθρωπη.
<SPEAKER ID="317" NAME="Ana Maria Gomes" AFFILIATION="PSE">
(PT) Περισσότεροι από 63 000 άνθρωποι νεκροί και αγνοούμενοι και δυόμισι εκατομμύρια άστεγοι είναι τώρα ο γενικός απολογισμός του κυκλώνα και της σκληρότητας της χούντας που κακοδιοικεί και καταπιέζει τη Βιρμανία και η οποία έχει εμποδίσει τη διεθνή βοήθεια να φτάσει σε όσους την χρειάζονται. Τι αντίθεση με τον ανοικτό χαρακτήρα και την αμεσότητα της Κίνας στην αρωγή των επιζώντων του Σιτσουάν!
<P>
Το Συμβούλιο Ασφαλείας του Ο"Ε δεν μπορεί πλέον να μην επιρρίπτει ευθύνες στη στρατιωτική χούντα της Βιρμανίας για την προστασία του λαού της, επιτρέποντας την πρόσβαση των διεθνών ανθρωπιστικών ΜΚΟ και οργανισμών στη χώρα ώστε να βοηθήσουν τον εγκαταλελειμμένο πληθυσμό του δέλτα του Irrawaddy. Επίσης δεν μπορεί να μην προσαγάγει την στρατιωτική χούντα της Βιρμανίας στο Διεθνές Ποινικό Δικαστήριο για εγκλήματα κατά της ανθρωπότητας.
<P>
Αυτό το Κοινοβούλιο ελπίζει ότι οι ευρωπαϊκές κυβερνήσεις θα ασκήσουν άμεση πίεση στο Συμβούλιο Ασφαλείας του Ο"Ε. Είναι καιρός όλα τα μέλη του Συμβουλίου, συμπεριλαμβανομένης της Κίνας που έχει στηρίξει τη δικτατορία της Βιρμανίας, να αναλάβουν τις ευθύνες τους απέναντι στον θυσιασμένο λαό της Βιρμανίας.
<SPEAKER ID="318" NAME="Laima Liucija Andrikien" AFFILIATION="PPE-DE">
(LT) Σήμερα συζητάμε για την τραγική κατάσταση στη Βιρμανία μετά από τον κυκλώνα που σάρωσε τη χώρα στις αρχές του μήνα. Οι καταστροφικές συνέπειες της τραγωδίας είναι ότι εκατοντάδες χιλιάδες άνθρωποι είναι νεκροί, τραυματίες, άρρωστοι και αγνοούμενοι, ενώ πάρα πολλοί έχουν χάσει το σπίτι τους και χρειάζονται τρόφιμα και νερό. Κάθε μέρα στην τηλεόραση γινόμαστε μάρτυρες βασανιστικών σκηνών από μια χώρα κατεστραμμένη από αυτόν τον κυκλώνα και είναι αδύνατον να παραμείνουμε αδιάφοροι.
<P>
Πράγματι η ανθρωπότητα παραμένει ακόμα ανήμπορη μπροστά στις φυσικές καταστροφές, ιδιαίτερα όταν συμβαίνουν χωρίς προειδοποίηση. Ωστόσο, η πρόσφατη κατάσταση στη Βιρμανία είναι διαφορετική, καθώς γνωρίζουμε ότι η ινδική κυβέρνηση προειδοποίησε τους ηγέτες της Βιρμανίας για τον επικείμενο κυκλώνα δύο ημέρες πριν φτάσει στη χώρα. Είχαν λοιπόν ενημερωθεί.
<P>
Ωστόσο, ο κυκλώνας χτύπησε τους κατοίκους της χώρας με όλη του τη δύναμη, επειδή οι στρατηγοί που ήταν υπεύθυνοι για τη χώρα δεν ενδιαφέρθηκαν να ενημερώσουν τον λαό τους για την επικείμενη καταστροφή. Μια τέτοια κυβέρνηση είναι καταδικαστέα, αφού οι πρόσφατες δράσεις της δείχνουν πλήρη αναποτελεσματικότητα και αδιαφορία απέναντι στους πολίτες, δηλαδή προφανή παραβίαση των ανθρωπίνων δικαιωμάτων. Οι υπεύθυνοι στρατηγοί είναι υπαίτιοι γιατί έδωσαν την ευλογία τους σε αυτό το φυσικό φαινόμενο που εξελίχθηκε σε τέτοιων διαστάσεων καταστροφή.
<P>
Ο κατάλογος των εγκληματικών δράσεων που έχουν διαπράξει οι ηγέτες της Βιρμανίας, οι οποίες δεν θα ξεχαστούν ποτέ, περιλαμβάνει την απαγόρευση εισόδου στη χώρα για τους εργαζομένους στο πλαίσιο της διεθνούς βοήθειας, την άρνηση αρωγής σε όσους αναζητούν βοήθεια και την πλήρη αδιαφορία για τις προσπάθειες της διεθνούς κοινότητας να βοηθήσει όσους υποφέρουν. Οι επαίσχυντες προσπάθειες των στρατηγών να διεξαγάγουν δημοψήφισμα σχετικά με το σύνταγμα σε τέτοιες συνθήκες απλά προστίθενται σε αυτόν τον κατάλογο.
<P>
Πιστεύω πραγματικά ότι η Ευρωπαϊκή Ένωση πρέπει να ακολουθήσει κάθε δυνατή οδό -επαναλαμβάνω: κάθε δυνατή οδό- συνεργασίας με τις κυβερνήσεις της Ινδίας, της Κίνας και άλλων ασιατικών χωρών και να αξιοποιήσει όλους τους θεσμούς του δικτύου των "νωμένων Εθνών ώστε να διασφαλίσει ότι ο βιρμανικός λαός θα λάβει τη μέγιστη πιθανή βοήθεια.
<SPEAKER ID="319" NAME="Józef Pinior" AFFILIATION="PSE">
(EN) Κυρία Πρόεδρε, στη σημερινή συζήτηση θα ήθελα να θίξω τρία ζητήματα. Πρώτον, το πρόβλημα ενός νέου συντάγματος. " χούντα της Μυανμάρ ανακοίνωσε ότι ένα στρατιωτικό σύνταγμα έχει κερδίσει σαρωτική υποστήριξη στο δημοψήφισμα που πραγματοποιήθηκε παρά τις ευρείες επικρίσεις και τις ανάγκες μιας εθνικής τραγωδίας. Ομάδες ανθρωπίνων δικαιωμάτων έχουν απορρίψει την ψήφο ως λοιδορία. Ένα δημοψήφισμα που έχει διεξαχθεί σε τέτοιες συνθήκες πρέπει να είναι αμφίβολης αξιοπιστίας. Πιθανόν να είναι αδύνατον να διεξαχθεί ο δεύτερος γύρος ψηφοφορίας στις περισσότερες περιοχές του δέλτα του Irrawaddy στις 24 Μαΐου.
<P>
Δεύτερον, υπάρχει ένα γενικότερο πρόβλημα σχετικά με τις κυρώσεις, ιδίως τις κυρώσεις της ΕΕ. Έχουν όντως αποτέλεσμα; Οι άνθρωποι που έχουν πληγεί περισσότερο είναι ο απλός λαός. Ορισμένοι παρατηρητές -έμπειροι δημοσιογράφοι, διπλωμάτες, πρώην πρέσβεις της ΕΕ στη Νοτιοανατολική Ασία- λένε ότι αυτού του είδους η απομόνωση της Βιρμανίας δεν βοηθά.
<P>
Τρίτον και τελευταίο αλλά εξίσου σημαντικό, είναι καιρός να δράσει το Συμβούλιο Ασφαλείας του Ο"Ε. Το Συμβούλιο Ασφαλείας των "νωμένων Εθνών πρέπει να επιμείνει ώστε οι παραδόσεις βοήθειας και οι εργαζόμενοι των ανθρωπιστικών επιχειρήσεων να αποκτήσουν ελεύθερη πρόσβαση στη Βιρμανία. Οι χώρες της ΕΕ που παρέχουν βοήθεια πρέπει να επιμείνουν στην παρακολούθηση ώστε να διασφαλίζουν ότι η βοήθεια φτάνει στα θύματα του κυκλώνα που έχουν τη μεγαλύτερη ανάγκη.
<SPEAKER ID="320" NAME="Alessandro Battilocchio" AFFILIATION="PSE">
(IT) Κυρία Πρόεδρε, κυρίες και κύριοι, στα λίγα δευτερόλεπτα που διαθέτω θα ήθελα να επιστήσω την προσοχή του Σώματος στις κραυγές ανησυχίας εθελοντών που εργάζονται για τη διεθνή οργάνωση Save the Children, οι οποίοι μας ενημέρωναν για τον επικείμενο κίνδυνο τραγωδίας που θα επιδεινώσει την ήδη υπάρχουσα τραγωδία.
<P>
Πληρώματα διάσωσης έχουν αναφέρει ότι, στην ελώδη περιοχή του δέλτα του Irrawaddy, περισσότερα από 30 000 παιδιά πεθαίνουν από την ανέχεια, παιδιά που επιβίωσαν του κυκλώνα Ναργκίς και, σε πολλές περιπτώσεις, έχουν χάσει τους ίδιους τους γονείς τους, τα οποία είναι τώρα τα θύματα πείνας και δίψας, άρρωστα από δυσεντερία και εξαντλημένα από τη βροχή και το κρύο.
<P>
Κύριε Επίτροπε, στο πλαίσιο αυτό, η πολιτική της άρνησης της βοήθειας που υιοθετείται από το καθεστώς του Than Shwe και των στρατιωτικών συνεπικούρων του είναι τρέλα. Δεν υπάρχει χρόνος για χάσιμο! Με τον υποσιτισμό ήδη εκεί, την έλλειψη πόσιμου νερού, τη δυσοίωνη προοπτική των ασθενειών και την απουσία βοήθειας, αυτά τα παιδιά δεν θα επιβιώσουν για πολύ: είτε θα παρέμβουμε άμεσα είτε θα είμαστε δικαίως υπεύθυνοι που δεν κάναμε αρκετά!
<SPEAKER ID="321" NAME="Neena Gill" AFFILIATION="PSE">
(EN) Κυρία Πρόεδρε, θα ήθελα να ευχαριστήσω και να επιδοκιμάσω την ενέργεια του Επιτρόπου Michel. Ακούσαμε σήμερα ότι ο κυκλώνας Ναργκίς έχει προκαλέσει τον όλεθρο σε δυόμισι εκατομμύρια Βιρμανούς και, όπως είπε ο Επίτροπος, η κατάσταση έχει επιδεινωθεί από την επιμονή του καθεστώτος να αρνείται την ξένη βοήθεια, έτσι ώστε μόνον το ένα τέταρτο όσων έχουν ανάγκη άμεσης βοήθειας να την έχουν πράγματι λάβει. Πρόκειται για μια απίστευτη και θλιβερή αποστέρηση του πιο βασικού ανθρώπινου δικαιώματος των Βιρμανών που αγγίζει όμως και τα όρια της εγκληματικής αμέλειας.
<P>
Πρόσφατα ακούσαμε σχετικά με κάποια περιορισμένη ευελιξία της χούντας αλλά καλώ την Επιτροπή και το Συμβούλιο να δουν με επιφύλαξη αυτήν την αλλαγή, επειδή αυτό είναι το καθεστώς που κατέστειλε με ανηλεή τρόπο το δημοκρατικό του κίνημα. Θα ήθελα να τονίσω ότι είναι ζωτικής σημασίας να διατηρήσουμε την πίεση στη χούντα έτσι ώστε να επιτραπεί η είσοδος σε όλες τις υπηρεσίες των "νωμένων Εθνών που έχουν την απαιτούμενη πείρα και τεχνογνωσία στην υλικοτεχνική υποστήριξη ώστε να αντιμετωπίσουν την κατάσταση. Ανησυχώ ιδιαίτερα για το γεγονός ότι, όπως τόνισε ο Επίτροπος, τα παιδιά είναι εκείνα που υποφέρουν περισσότερο. Αντίστοιχα, πρέπει να επιτραπεί η είσοδος στη UNICEF ώστε να απαλύνει την απειλή ασθενειών και υποσιτισμού.
<P>
Τέλος, καλώ όσους ασκούν επιρροή στη Βιρμανία, κυρίως τις γειτονικές χώρες και τους εταίρους της ΕΕ -την Ινδία, την Κίνα και τις χώρες ASEAN- να ενθαρρύνουν τη χούντα να δεχτεί εξωτερική βοήθεια. Καλώ επίσης την Επιτροπή και άλλους να προβούν σε δράσεις ώστε να διευκρινίσουν στη χούντα ότι η δημοκρατία και η συνεργασία με τον έξω κόσμο είναι οι μόνοι δυνατοί τρόποι εξόδου από την κρίση. Ελπίζω ότι ο Επίτροπος Michel θα δώσει απάντηση στα ερωτήματα "Τι κάνουμε τώρα;" και "Πως θα προχωρήσουμε;".
<SPEAKER ID="322" NAME="Mario Mauro" AFFILIATION="PPE-DE">
(IT) Κυρία Πρόεδρε, κυρίες και κύριοι, η αποτυχία της αποστολής που περιέγραψε ο Επίτροπος Michel, τον οποίο ευχαριστώ πάντως για την απόλυτη ειλικρίνειά του, μας επιτρέπει να κατανοήσουμε πως αυτή τη στιγμή πρέπει να εστιάσουμε στο δόγμα της ανθρωπιστικής παρέμβασης για να διαφυλάξουμε όχι μόνο τις σχέσεις με τις βιρμανικές αρχές αλλά με και τις κινεζικές αρχές που επιδεικνύουν τώρα ένα διαφορετικό είδος ευαισθησίας υπό το φως των σοβαρών διαταραχών και καταστροφών που συνέβησαν επίσης στη χώρα τους.
<P>
" εστίαση στις σχέσεις με τους Κινέζους μπορεί να εξυπηρετήσει ώστε να ανοίξουν δρόμοι για ανθρωπιστική παρέμβαση που μπορεί να κινηθεί από τη δημιουργία ζώνης απαγόρευσης πτήσεων για άμεσες ρίψεις βοήθειας έως το άνοιγμα ενός πραγματικού ανθρωπιστικού διαδρόμου.
<P>
Έχω επίσης ένα ερώτημα και για το Συμβούλιο: η Ευρωπαϊκή Ένωση διόρισε έναν εκπρόσωπο στη Βιρμανία. Παράλληλα με τις ευχαριστίες μου στον Επίτροπο Michel για την αφοσίωσή του και για την επίσκεψή του σε αυτό που αποκάλεσε μια περιοχή απελπισίας, ερωτώ ποιος είναι ο σκοπός του εκπροσώπου; Τι επιδιώκει να καταφέρει;
<SPEAKER ID="323" NAME="Tunne Kelam" AFFILIATION="PPE-DE">
(EN) Κυρία Πρόεδρε, υπάρχει μία ανθρώπινη προτεραιότητα: να διοχετεύσουμε τη διεθνή ανθρωπιστική βοήθεια στα εκατομμύρια ανθρώπους που έχουν εξωθηθεί στα όρια της εξολόθρευσης. Μια στρατιωτική χούντα είναι υπεύθυνη πρώτα για την αποτυχία έγκαιρης προειδοποίησης του πληθυσμού για τον κυκλώνα που πλησίαζε και δεύτερον επειδή αρνείται να αφήσει την ανθρωπιστική βοήθεια να εισέλθει στη χώρα.
<P>
Τώρα νομίζω ότι είναι καιρός να προσαγάγουμε αυτήν την συμμορία, η οποία έχει διαπράξει εγκλήματα κατά της ανθρωπότητας, στο Διεθνές Ποινικό Δικαστήριο της Χάγης, αλλά αυτό απαιτεί συντονισμένη διεθνή προσπάθεια. Εν τω μεταξύ, κάθε πιθανή πίεση πρέπει να ασκηθεί στους βιρμανούς κυβερνώντες και τους συμμάχους τους, συμπεριλαμβανομένης της Κίνας, ώστε να εμπλακούν πρώτα στο στάδιο της ανθρωπιστικής αρωγής πριν ξεκινήσουν το αποκαλούμενο στάδιο της ανασυγκρότησης.
<SPEAKER ID="324" NAME="Glyn Ford" AFFILIATION="PSE">
(EN) Κυρία Πρόεδρε, η τραγωδία της Βιρμανίας έχει απλώς επιδεινωθεί από την άρνηση της στρατιωτικής χούντας να επιτρέψει την παροχή βοήθειας και αρωγής. Έχουν αρνηθεί πολλές φορές τη βοήθεια μιας αμερικανικής ομάδας δράσης, με έδρα την Οκινάουα, η οποία αναπτύχθηκε συμπτωματικά στην Ταϊλάνδη. Εκατοντάδες χιλιάδες πέθαναν στην αρχική καταστροφή, και αυτός ο αριθμός μπορεί μόνο να πολλαπλασιαστεί μαζικά λόγω της άρνησης της βοήθειας και, επομένως, του ανύπαρκτου ελέγχου της επιδημικής εκδήλωσης ασθενειών. " Oxfam έχει εκτιμήσει ότι έως τα δύο τρίτα του εκατομμυρίου άνθρωποι ενδέχεται να απειλούνται υπό τις τρέχουσες συνθήκες.
<P>
Πρέπει να τους παρακινήσουμε όλους -τους Κινέζους, την Ευρωπαϊκή Ένωση, άλλους γείτονες- να ασκήσουν όση περισσότερη πίεση γίνεται στο καθεστώς ώστε να μετριάσει τη θέση του και να ανοίξει τις πόρτες του στη βοήθεια και τους εργαζομένους βοήθειας που βρίσκονται αυτή τη στιγμή στάσιμοι στην Μπανγκόκ και στην Ταϊλάνδη.
<SPEAKER ID="325" NAME="Janez Lenarčič">
Προεδρεύων του Συμβουλίου. - (SL) Θα ήθελα να ευχαριστήσω όλους όσοι συμμετείχαν σε αυτήν την συζήτηση, η οποία με κάνει να πιστεύω ότι υπάρχει, σε αυτό το Κοινοβούλιο, μια ευρεία συναίνεση σχετικά με ορισμένα βασικά στοιχεία που είναι επίσης τα βασικά συστατικά της προσέγγισης του Συμβουλίου για την κατάσταση στη Βιρμανία.
<P>
Ανησυχούμε πάρα πολύ, πρώτα από όλα για την ανθρωπιστική κατάσταση στη Βιρμανία και δεύτερον για την ευθύνη των βιρμανικών αρχών για την αντιστάθμιση των επιπτώσεων του καταστροφικού κυκλώνα, και σε αυτό το πλαίσιο για την ευθύνη τους για διασφάλιση της πρόσβασης έτσι ώστε η ανθρωπιστική βοήθεια να μπορεί να φτάσει σε όσους την χρειάζονται.
<P>
Θα ήθελα να τονίσω ότι το Ευρωπαϊκό Συμβούλιο είναι αποφασισμένο να συνεχίσει τις προσπάθειές του για να διασφαλίσει ότι η ανθρωπιστική βοήθεια θα φτάσει σε όσους την χρειάζονται. Και για το σκοπό αυτό θα χρησιμοποιήσει όλα τα μέσα, όλους τους πιθανούς μηχανισμούς που έχει στη διάθεσή του. Σε πρώτη φάση τους δικούς μας. Και πάλι, εξ ονόματος του Συμβουλίου, θα ήθελα να αναγνωρίσω και να υποστηρίξω τις προσπάθειες του Επιτρόπου Michel.
<P>
Από την άλλη, η Ευρωπαϊκή Ένωση θα συνεχίσει τις προσπάθειές της στον Οργανισμό "νωμένων Εθνών και τους περιφερειακούς οργανισμούς όπως ο ASEAN. Θα ήθελα να τονίσω ότι πριν από τη συνάντηση των Υπουργών Εξωτερικών των κρατών μελών του ASEAN, η οποία πραγματοποιήθηκε προχθές, η Ευρωπαϊκή Ένωση προέβη σε διάβημα προς τα κράτη ASEAN, στο οποίο δήλωνε τις προσδοκίες και τις προτάσεις της σχετικά με την κατάσταση στη Βιρμανία. Και στις 19 Μαΐου, μετά από τη συνάντηση ASEAN στη Σιγκαπούρη, προέκυψε μία δήλωση που περιείχε κάποια ενθαρρυντικά στοιχεία. Θα αναφέρω μερικά μόνο.
<P>
Πρώτον, οι Υπουργοί Εξωτερικών του ASEAN έχουν συμφωνήσει να θεσπίσουν έναν μηχανισμό ανθρωπιστικού συντονισμού υπό την αιγίδα του ASEAN. Δεύτερον, οι αρχές της Βιρμανίας, δηλαδή της Μυανμάρ, έχουν συμφωνήσει να δεχτούν βοήθεια με τη μορφή ιατρικών ομάδων από άλλες χώρες του ASEAN. Και τρίτον, οι αρχές της Βιρμανίας ή της Μυανμάρ έχουν εκφράσει την προθυμία τους να δεχτούν βοήθεια από εμπειρογνώμονες των διεθνών και περιφερειακών οργανισμών για να αντισταθμίσουν τις επιπτώσεις της καταστροφής.
<P>
Θα ήθελα επίσης να αναφέρω την κοινή απόφαση των χωρών ASEAN και των "νωμένων Εθνών να απευθύνουν έκκληση για μια διάσκεψη δωρητών, η οποία θα πραγματοποιηθεί την Κυριακή 25 Μαΐου στη Ρανγκούν.
<P>
Θα ήθελα να ολοκληρώσω εκφράζοντας την ευγνωμοσύνη μου για τις απόψεις που άκουσα στη διάρκεια αυτής της συζήτησης. Σας διαβεβαιώνω ότι θα είναι πολύ χρήσιμες για τις προετοιμασίες μας για τη συζήτηση, η οποία αναμένεται να πραγματοποιηθεί κατά τη διάρκεια της συνεδρίασης του Συμβουλίου Γενικών Υποθέσεων και Εξωτερικών Σχέσεων τη Δευτέρα.
<P>
Σας ευχαριστώ.
<SPEAKER ID="326" NAME="Louis Michel">
Μέλος της Επιτροπής. - (FR) Κυρία Πρόεδρε, κυρίες και κύριοι, προφανώς κατανοώ και συμμερίζομαι πλήρως τα γενικά αισθήματα που εκφράζονται στο Κοινοβούλιο - αισθήματα επίκρισης και απελπισίας φυσικά.
<P>
Σχεδόν όλοι οι ομιλητές αναφέρθηκαν στην προσφυγή στο Συμβούλιο Ασφαλείας, στην έννοια της ευθύνης για προστασία, στο δικαίωμα παρέμβασης σε ένα ορισμένο βαθμό, στα όρια της εθνικής κυριαρχίας, και σε κυρώσεις γενικά. Στην πραγματικότητα με αυτό ασχολούμαστε. Ωστόσο, θα ήθελα να μιλήσω σχετικά με τα μέσα που είναι διαθέσιμα στη διεθνή κοινότητα για να πραγματοποιηθούν όλες οι δράσεις που αναφέρονται και για να διασφαλιστεί ο σεβασμός όλων αυτών των αρχών. Αυτό το θέμα είναι ελαφρώς πιο δύσκολο διότι βασικά άπτεται του σοβαρού θέματος της τήρησης του διεθνούς ανθρωπιστικού δικαίου, ενός θέματος που η Ευρωπαϊκή Επιτροπή και το Κοινοβούλιο έχουν ήδη αποφασίσει να συζητήσουν σε σχέση με συγκεκριμένες υποθέσεις τον Σεπτέμβριο. Επομένως, υπάρχει ευρεία συναίνεση ως προς την ανάλυση: όλοι συμφωνούμε ότι είναι απαράδεκτο, όλοι συμφωνούμε ότι είναι απάνθρωπο, και όλοι συμφωνούμε ότι πρέπει να υπάρξει καλύτερη πρόσβαση και τα λοιπά.
<P>
Αυτό που θα ήθελα να προτείνω -πρόκειται προφανώς για προσωπική άποψη- είναι να κάνουμε μια προσφορά σε βραχυπρόθεσμο ορίζοντα για να κεφαλαιοποιήσουμε ή τουλάχιστον να εκμεταλλευτούμε όσο το δυνατόν περισσότερο οτιδήποτε θα προκύψει από τη διάσκεψη των δωρητών που έχει διοργανωθεί με πρωτοβουλία του Γενικού Γραμματέα Ban Ki-moon, με δωρητές την Ευρωπαϊκή Ένωση και τον ASEAN, και, στο πλαίσιο αυτής της πρωτοβουλίας ή πρότασης, να διορίσουμε έναν κοινό συντονιστή ΕΕ/ASEAN. Αυτό για το πολύ βραχυπρόθεσμο πλαίσιο.
<P>
Θα είναι προφανώς ένα δύσκολο καθήκον. Εάν η διεθνής κοινότητα επιθυμεί να διασφαλίσει έναν ορισμένο βαθμό συνοχής, εάν δεν προκύψουν αποτελέσματα από τις δύο πρωτοβουλίες, θα είναι δύσκολο να ενεργήσουμε σαν να μην υπήρχε τίποτε άλλο να κάνουμε, και στο σημείο αυτό η διεθνής κοινότητα, είτε είναι ο Ο"Ε είτε άλλοι οργανισμοί, πρέπει να εστιάσουν σε ελαφρώς διαφορετικά μέσα.
<P>
Το λέω αυτό επειδή -και ολοκληρώνω τώρα- αυτό που προφανώς είναι το πιο απογοητευτικό σε κάποιο βαθμό, που αμφισβητεί ή εν πάση περιπτώσει αποδυναμώνει το ηθικό καθήκον να παρέμβουμε και την ίδια την έννοια ή την εφαρμογή της έννοιας της ευθύνης για προστασία, είναι ότι, πέρα από τις δηλώσεις αρχής στις οποίες όλοι ωθούμαστε, επειδή έτσι νιώθουμε, αυτός είναι ο πολιτισμός μας, αυτή είναι η άποψή μας για τη δημοκρατία και τα ανθρώπινα δικαιώματα και τα λοιπά, υπάρχουν μέσα που έχουμε στη διάθεσή μας, ή μέσα που μπορούμε πολιτικά να εφαρμόσουμε.
<P>
Αυτή είναι η ουσία του θέματος. Αυτό είναι το πολιτικό σθένος που πρέπει να επιδιώξουμε. Γιατί είναι πάρα πολύ εύκολο να λέμε: "πρέπει να κάνουμε κάτι, πρέπει να στείλουμε αυτό, πρέπει να τους πιέσουμε, πρέπει να κάνουμε αυτό και εκείνο". Ναι, ωραία, αλλά πού είναι τα μέσα; Είναι οι χώρες μας ικανές και πολιτικά πρόθυμες να δεχτούν τις τελικές συνέπειες -της χρήσης βίας, εφόσον χρειαστεί- και έχουμε την ικανότητα να δράσουμε με αυτόν τον τρόπο; Αυτό είναι το πραγματικό ερώτημα.
<P>
Συμφωνώ με όλα όσα ειπώθηκαν εδώ, αλλά πρέπει να εξαχθούν συμπεράσματα από τις γενναιόδωρες θέσεις μας. Θα ήθελα να εξηγήσω γιατί νιώθω ότι υπάρχουν δύο μέρη σε αυτήν την συζήτηση. Υπάρχει η γενική συζήτηση όπου όλοι συμφωνούμε και υπάρχει και το άμεσο θέμα. Νομίζω ότι το τελευταίο συνίσταται στην παροχή πλήρους υποστήριξης και στην τοποθέτηση ενός Γενικού Γραμματέα στην καλύτερη θέση ώστε ο διάλογος να έχει νόημα, και στο να του επιτρέψουμε να αποκομίσει τα καλύτερα δυνατά οφέλη από τις δύο πρωτοβουλίες του. Αυτή είναι περίπου η πρότασή μου.
<P>
Αμφιβάλω εάν οποιαδήποτε δήλωση, απειλή ή σκληρή κουβέντα, εδώ και τώρα -ακόμα και εάν χρειαστεί- μπορεί να αλλάξει την κατάσταση. Δυστυχώς, δεν το νομίζω. Συνεπώς, νομίζω ότι πρέπει να συμφωνήσουμε με τις δύο πρωτοβουλίες του Γενικού Γραμματέα Ban Ki-moon και να τις υποστηρίξουμε μέχρι τέλους.
<SPEAKER ID="328" NAME="Πρόεδρος">
Έλαβα έξι προτάσεις ψηφίσματος που κατατέθηκαν σύμφωνα με το άρθρο 103, παράγραφος 2, του Κανονισμού.
<P>
" συζήτηση έληξε.
<P>
" ψηφοφορία θα διεξαχθεί την Πέμπτη.
<P>
Γραπτές δηλώσεις (άρθρο 142 του Κανονισμού)
<SPEAKER ID="329" NAME="Zita Pleštinská" AFFILIATION="PPE-DE">
, γραπτώς. - (SK) Είμαι σοκαρισμένη από τη φρικτή τραγωδία που έπληξε τον λαό της Βιρμανίας. Είναι λυπηρό το γεγονός ότι οι στρατηγοί που εξουσιάζουν τη χώρα δεν θα πτοηθούν από τον τεράστιο αριθμό θυμάτων του καταστροφικού κυκλώνα Ναργκίς, ο αριθμός των οποίων μπορεί να αυξηθεί λόγω της έλλειψης πόσιμου νερού, τροφής και ιατρικής περίθαλψης. Δεν μπορώ να καταλάβω τους ανθρώπους που αγνοούν τη δυστυχία του έθνους τους και κρατούν τη Βιρμανία πλήρως απομονωμένη, αν και είναι σαφές ότι η χώρα δεν μπορεί να αντεπεξέλθει μόνη της. Μάλλον η αλαζονεία της εξουσίας δεν έχει όρια. Σε μια τόσο έκτακτη κατάσταση κρίσης, το ζήτημα της κυριαρχίας του κράτους αποτελεί μια απολύτως απάνθρωπη ιδέα.
<P>
" ανθρωπιστική οργάνωση Oxfam προειδοποίησε ότι, αν δεν φτάσει άμεσα βοήθεια στους πληγέντες, ο αριθμός των θυμάτων ενδέχεται να φτάσει έως και το 1,5 εκατομμύριο. Σύμφωνα με τον Ο"Ε, η καταστροφή έπληξε έως 2 εκατομμύρια ανθρώπους, οι οποίοι χρειάζονται βοήθεια. Αυτές είναι προειδοποιητικές φωνές και πρέπει να υιοθετήσουμε μια σαφή στάση άμεσα. Δεν μπορούμε να κρατούμε στάση αναμονής, παρακολουθώντας αδρανείς καθώς η πείνα σκοτώνει περισσότερα θύματα.
<P>
Θα ψηφίσω υπέρ του ψηφίσματος του Ευρωπαϊκού Κοινοβουλίου σχετικά με την τραγική κατάσταση στη Βιρμανία. Είμαι βέβαιη ότι η ΕΕ δεν πρέπει να μείνει απαθής. Πρέπει να χρησιμοποιήσει κάθε διαθέσιμο μέσο για να βοηθήσει τον βιρμανικό λαό. Λαμβάνοντας υπόψη την τεράστια κλίμακα αυτής της καταστροφής, η ΕΕ πρέπει επίσης να χρησιμοποιήσει μέτρα επιβολής καθώς "οι εθνικές αρχές αδυνατούν πρόδηλα να προστατεύσουν τους πληθυσμούς τους από γενοκτονία, εγκλήματα πολέμου, εθνοκάθαρση και εγκλήματα κατά της ανθρωπότητας".

<CHAPTER ID="023">
Παρεμβάσεις διάρκειας ενός λεπτού (άρθρο 150 του Κανονισμού)
<SPEAKER ID="304" NAME="Πρόεδρος">
" ημερήσια διάταξη προβλέπει τις παρεμβάσεις ενός λεπτού επί σημαντικών πολιτικών ζητημάτων.
<SPEAKER ID="305" NAME="Rareş-Lucian Niculescu" AFFILIATION="PPE">
(RO) Κύριε Πρόεδρε, έχει συζητηθεί εκτενώς στο Κοινοβούλιο πρόσφατα η πλημμελής λειτουργία της αλυσίδας εφοδιασμού τροφίμων στην Ευρώπη, ενώ έχει εγκριθεί και σχετική έκθεση. Θα σας παραθέσω μερικά παραδείγματα που δημοσιεύθηκαν σήμερα στη Ρουμανία σχετικά με τις τελωνειακές τιμές για ενδοκοινοτικές εισαγωγές, σε σύγκριση με τις τιμές των προϊόντων στα ράφια των καταστημάτων.
<P>
Οι πατάτες εισάγονται στην τιμή των 15 λεπτών το κιλό κατά μέσο όρο και φθάνουν στα καταστήματα στην τιμή των 80 λεπτών το κιλό. " ζάχαρη αγοράζεται στην τιμή των 50 λεπτών και καταλήγει στα ράφια των καταστημάτων στο 1 ευρώ και 15 λεπτά. Το κρέας πουλερικών αγοράζεται στην τιμή του 1 ευρώ και 25 λεπτών και πωλείται στα καταστήματα προς 2 ευρώ και 10 λεπτά το κιλό κατά μέσο όρο.
<P>
" ίδια εφημερίδα που δημοσίευσε τα εν λόγω στατιστικά στοιχεία επεσήμανε ότι η τιμή της πατάτας αυξήθηκε κατά 45% πέρυσι, ενώ η τιμή του χρυσού σημείωσε άνοδο της τάξης μόνο του 40%. Πρέπει να τεθεί τέλος σε αυτήν την παράλογη κατάσταση, και πιστεύω ότι η Ευρωπαϊκή Επιτροπή και το Ευρωπαϊκό Κοινοβούλιο πρέπει να αναζητήσουν εν προκειμένω λύσεις.
<SPEAKER ID="306" NAME="Vasilica Viorica Dăncilă" AFFILIATION="S&amp;D">
(RO) Κύριε Πρόεδρε, ο αριθμός των περιοχών του πλανήτη που επηρεάζονται από την κλιματική αλλαγή ή από φυσικές καταστροφές σημειώνει σταθερή άνοδο. Το πλέον πρόσφατο παράδειγμα είναι η τραγική κατάσταση στην Ιαπωνία.
<P>
" κοινή γεωργική πολιτική της Ευρωπαϊκής Ένωσης πρέπει να ανταποκριθεί σε αυτές τις προκλήσεις, πόσω μάλλον να εγγυηθεί την ασφάλεια των τροφίμων, ως παγκόσμιο στρατηγικό πρόβλημα.
<P>
" αύξηση του πληθυσμού δημιουργεί την ανάγκη αύξησης του όγκου των τροφίμων, αλλά αντιμετωπίζουμε ολοένα μεγαλύτερη έλλειψη σε σχέση με τη διαθέσιμη προσφορά. Δεδομένου ότι το δικαίωμα στην τροφή αποτελεί βασικό δικαίωμα, η ασφάλεια των τροφίμων είναι, και πρέπει να παραμείνει, μία από τις προτεραιότητες της Ευρωπαϊκής Ένωσης. Οι στρατηγικές που εφαρμόζονται στο πλαίσιο της κοινής γεωργικής πολιτικής πρέπει να υποστηρίζονται από κατάλληλο προϋπολογισμό, ο οποίος θα ανταποκρίνεται σε αυτές τις προκλήσεις.
<P>
Θεωρώ ότι ο προϋπολογισμός που διατίθεται στην κοινή γεωργική πολιτική πρέπει να παραμείνει τουλάχιστον στα υφιστάμενα επίπεδα ή ακόμα και να προσαρμοστεί καταλλήλως, ούτως ώστε να ικανοποιεί τις νέες, αυξημένες ανάγκες που προκύπτουν από αυτές τις φυσικές καταστροφές, οι οποίες δενγνωρίζουν σύνορα ή ιθαγένεια, αλλά ενδεχομένως μόνο γεωγραφικές περιοχές.
<SPEAKER ID="307" NAME="Cristian Silviu Buşoi" AFFILIATION="ALDE">
(EN) Κύριε Πρόεδρε, θα ήθελα να επωφεληθώ της ευκαιρίας και να τονίσω τη σημασία της πρόληψης των καρδιαγγειακών παθήσεων, καθόσον οι εν λόγω παθήσεις ευθύνονται για σχεδόν 2 εκατομμύρια θανάτους ετησίως και στα 27 κράτη μέλη. Σε ορισμένες χώρες, όπως στη χώρα μου, τη Ρουμανία, ο αριθμός αυτός αντιστοιχεί στο 50% του συνολικού αριθμού θανάτων. " αντιμετώπιση αυτών των χρόνιων παθήσεων συνιστά επίσης σημαντικό οικονομικό βάρος για τα συστήματα υγειονομικής περίθαλψης, βάρος το οποίο εκτιμάται περίπου στα 92 εκατομμύρια ευρώ ετησίως για ολόκληρη την ΕΕ.
<P>
Πρέπει να καταβάλουμε περαιτέρω προσπάθειες για την προώθηση του υγιούς τρόπου ζωής και την αύξηση της ευαισθητοποίησης σχετικά με τις καρδιαγγειακές παθήσεις. Ως βουλευτές του Ευρωπαϊκού Κοινοβουλίου, πρέπει να ενημερώσουμε καλύτερα τους πολίτες για τους κινδύνους της κατάχρησης αλκοόλ, της ανθυγιεινής διατροφής και της έλλειψης σωματικής άσκησης. Μόνον έτσι θα κατορθώσουμε να μειώσουμε τη συχνότητα εμφάνισης καρδιαγγειακών παθήσεων στους πολίτες της ΕΕ, και, κατά συνέπεια, τον αρνητικό αντίκτυπο στους εθνικούς προϋπολογισμούς για την υγεία.
<SPEAKER ID="308" NAME="Oriol Junqueras Vies" AFFILIATION="Verts/ALE">
(ES) Κύριε Πρόεδρε, το σοβαρό ατύχημα στον πυρηνικό σταθμό της Fukushima έθεσε υπό αμφισβήτηση την υποτιθέμενη αναγέννηση της πυρηνικής ενέργειας.
<P>
Επί σειρά ετών, μια εκστρατεία μεγάλης κλίμακας στα μέσα ενημέρωσης προσπαθούσε να προωθήσει την πεποίθηση ότι η πυρηνική ενέργεια είναι η μοναδική λύση για τα προβλήματα του ενεργειακού εφοδιασμού και της κλιματικής αλλαγής που απειλούν το μέλλον μας. " άποψη αυτή βρίσκεται ακριβώς στον αντίποδα της αλήθειας.
<P>
Προς το παρόν, δεν έχουν επιλυθεί ακόμα με ικανοποιητικό τρόπο τα τέσσερα θεμελιώδη προβλήματα της πυρηνικής ενέργειας -υψηλό κόστος, ασφάλεια, απόβλητα και κίνδυνος διάδοσης- που είχαν ήδη οδηγήσει στην αποτυχία της κατά τη δεκαετία του 1980.
<P>
Για όλους τους ανωτέρω λόγους, απαιτείται η μετάβαση σε μια περίοδο σταδιακής παύσης λειτουργίας και αφοπλισμού των πυρηνικών σταθμών, αρχής γενομένης από τους σταθμούς στους οποίους έχουν ήδη σημειωθεί σοβαρά ατυχήματα, όπως η μονάδα Vandellós II στην Καταλονία, και τους σταθμούς που πλησιάζουν στο τέλος της ωφέλιμης ζωής τους. Ταυτόχρονα, πρέπει να ενισχύσουμε την ενεργειακή απόδοση, την υπεύθυνη κατανάλωση ενέργειας και τις επενδύσεις σε ανανεώσιμες πηγές ενέργειας.
<SPEAKER ID="309" NAME="Ilda Figueiredo" AFFILIATION="GUE/NGL">
(PT) Κύριε Πρόεδρε, οι πολιτικές της Ευρωπαϊκής Ένωσης απειλούν τα κοινωνικά και εργασιακά δικαιώματα, οδηγώντας σε διαδηλώσεις διαμαρτυρίας και συγκρούσεις. Αυτό συνέβη και το προηγούμενο σαββατοκύριακο στην Πορτογαλία. Περίπου 300.000 εργαζόμενοι συμμετείχαν στη διαδήλωση που διοργανώθηκε από τη Γενική Συνομοσπονδία Πορτογάλων Εργαζομένων (CGTP). Οι δρόμοι της Λισαβόνας κατακλύστηκαν από μια λαοθάλασσα αγανάκτησης και εξέγερσης από κάθε γωνιά της Πορτογαλίας. Ήταν μια εθνική απάντηση οργανωμένου αγώνα που κατέδειξε ότι οι εργαζόμενοι, οι γυναίκες, οι νέοι και οι συνταξιούχοι κουράστηκαν να πέφτουν θύματα των πολιτικών που υπαγορεύονται από τα συμφέροντα των ισχυρών εθνικών και ευρωπαϊκών οικονομικών και χρηματοπιστωτικών ομίλων.
<P>
Είναι αποφασισμένοι να αγωνιστούν για μια άλλη πολιτική, στην οποία η κρίση δεν χρησιμεύει ως πρόσχημα για την αύξηση της ανεργίας, τη μείωση των ασφαλών θέσεων απασχόλησης, το περαιτέρω πάγωμα των μισθών και των συντάξεων, τις μεγαλύτερες περικοπές των χαμηλών μισθών και των επιδομάτων, αλλά και για την αύξηση των τιμών και των φόρων για όσους ζουν από τους καρπούς της εργασίας τους.
<P>
Ήταν ένα "Όχι" στο σύμφωνο σταθερότητας και ανάπτυξης και τις καπιταλιστικές πολιτικές που προάγουν η Ευρωπαϊκή Ένωση και οι κυβερνήσεις, χωρίς να αφαιρούν ποτέ τίποτα από το κεφάλαιο, ευνοώντας παράλληλα την αύξηση του εισοδήματος και των κερδών του. Πρόκειται για έναν αγώνα προς τον οποίο εκφράζουμε την αγωνιστική και αποφασιστική μας αλληλεγγύη.
<SPEAKER ID="310" NAME="Oreste Rossi" AFFILIATION="EFD">
(IT) Κύριε Πρόεδρε, κυρίες και κύριοι, πιστεύω ότι κανείς μας δεν έχει πλέον αμφιβολία: αρκετά! Όσον αφορά την Τουρκία, η Ευρωπαϊκή Ένωση πρέπει πλέον να περάσει από τα λόγια στην πράξη.
<P>
" σύλληψη του ορθόδοξου χριστιανού πατριάρχη που έλαβε χώρα τα Χριστούγεννα, επειδή τέλεσε λειτουργία σε μια εκκλησία στα κατεχόμενα εδάφη της Κύπρου δεν ήταν αρκετή, όπως δεν ήταν αρκετή ούτε η σύλληψη εννέα δημοσιογράφων στις 3 Μαρτίου, προκειμένου να πειστεί η βαρόνη Ashton να αναλάβει δράση έναντι της Τουρκίας, σε συνεννόηση με τον Πρόεδρο του Ευρωπαϊκού Συμβουλίου, κ. Van Rompuy. Τώρα, όμως, πιστεύω ότι ούτε οι ίδιοι διατηρούν αμφιβολίες, μετά τη σύλληψη τεσσάρων βουλευτών του Ευρωπαϊκού Κοινοβουλίου και ενός επισκόπου που εκπροσωπεί τους ορθόδοξους χριστιανούς της Ευρωπαϊκής Ένωσης από τουρκικές δυνάμεις ασφαλείας στα κατεχόμενα εδάφη της Κύπρου. Είναι σαφές ότι δεν μπορούμε να συνεχίσουμε να δεχόμαστε κτυπήματα από την Τουρκία· η διακοπή απλώς των διαδικασιών για την προσχώρηση της Τουρκίας στην ΕΕ δεν αρκεί ως αντίμετρο.
<P>
Πρέπει να έχουμε το σθένος και τη δύναμη να καταστήσουμε άπαξ και διά παντός σαφές σε αυτήν την κυβέρνηση ότι είτε πρέπει να συμμορφωθεί προς την τήρηση των Συνθηκών, τον σεβασμό των ανθρωπίνων και πολιτικών δικαιωμάτων και ελευθεριών είτε πρέπει η Ευρωπαϊκή Ένωση να επιδείξει το απαιτούμενο σθένος και να διακόψει κάθε διπλωματική και εμπορική σχέση μαζί της.
<SPEAKER ID="311" NAME="Csanád Szegedi" AFFILIATION="NI">
(HU) Κύριε Πρόεδρε, κυρίες και κύριοι, πριν από σχεδόν δύο εβδομάδες, στις 11 και 12 Μαρτίου, το προεδρείο του Jobbik, του Κινήματος για μια Καλύτερη Ουγγαρία, πραγματοποίησε μετατεθειμένες συνεδριάσεις στην Τρανσυλβανία, στην περιφέρεια Székely και στην πόλη Târgu Mureş. Πέραν του ότι δηλώσαμε την πεποίθησή μας όσον αφορά τη σημασία της εδαφικής αυτονομίας της περιφέρειας Székely, ανακοινώσαμε και τη δημιουργία της "Κεντρικής Ευρωπαϊκής Πλατφόρμας", η οποία θα μπορούσε να αποτελέσει μείζον βήμα για τη συμφιλίωση μεταξύ της Ρουμανίας και της Ουγγαρίας. Όσον αφορά εμένα προσωπικά, μετά τη συνεδρίαση του προεδρείου, επισκέφθηκα την περιοχή Érmellék, στην περιφέρεια Partium. Έδωσα διάλεξη στο Valea lui Mihai, όπου ήταν ιδιαιτέρως εμφανής η επιθυμία των περίπου 300.000-400.000 Ούγγρων που ζουν στο Partium να διατηρήσουν την ουγγρική τους ταυτότητά τους και να λάβουν τα παιδιά τους εκπαίδευση στην ουγγρική γλώσσα. Θέλουν αυτονομία. Το ζήτημα αυτό αφορά τόσο μεγάλο αριθμό ανθρώπων ώστε θα ήθελα να ζητήσω από το Κοινοβούλιο να βρει την ευκαιρία για τον προγραμματισμό μιας συνεδρίασης, ενός θέματος στην ημερήσια διάταξη, στο πλαίσιο της οποίας θα μπορούσαμε να συζητήσουμε το ζήτημα της αυτονομίας της περιφέρειας Székely και της περιοχής Érmellék.
<SPEAKER ID="312" NAME="László Tőkés" AFFILIATION="PPE">
(HU) Κύριε Πρόεδρε, κυρίες και κύριοι, οι Ούγγροι ανά τον κόσμο εορτάζουν την εθνική τους επέτειο στις 15 Μαρτίου, εις μνήμην της επανάστασης και του πολέμου για την ανεξαρτησία του 1848-49. Το 1849, ο παγκοσμίου φήμης ποιητής μας, Sándor Petőfi, θυσίασε τη ζωή του για την ελευθερία μας. Στις 20 Μαρτίου, ημερομηνία της επετείου του θανάτου του, τιμούμε άλλον έναν σπουδαίο ήρωα του πολέμου για την ανεξαρτησία, τον κυβερνήτη Lajos Kossuth, πατέρα της ουγγρικής κοινοβουλευτικής δημοκρατίας, ο οποίος πέρασε τη μισή ζωή του εξόριστος στο εξωτερικό. Το γεγονός ότι οι δύο εθνικοί ραδιοφωνικοί σταθμοί της χώρας μας φέρουν τα ονόματα Lajos Kossuth και Sándor Petőfi, αντιστοίχως, αποτελεί συμβολική μαρτυρία της αγάπης του λαού μας για την ελευθερία. Σε ένα από τα εξαιρετικά του ποιήματα, ο ποιητής και υπέρμαχος της ελευθερίας μας τιμά τη μνήμη των ηρώων "που πέθαναν για Σένα, ιερή παγκόσμια Ελευθερία!". Αυτό το επαναστατικό πνεύμα της παγκόσμιας ελευθερίας ενστάλαζε στους νέους ούγγρους τότε, και με αυτό το πνεύμα η Ευρώπη που αγαπά την ελευθερία υπερασπίζεται σήμερα τους νεαρούς επαναστάτες Άραβες και όλους τους ανθρώπους του πλανήτη που αγωνίζονται για την ελευθερία.
<SPEAKER ID="313" NAME="Daciana Octavia Sârbu" AFFILIATION="S&amp;D">
(RO) Κύριε Πρόεδρε, η ρουμανική κυβέρνηση ενέκρινε, ενόψει της θεσμοθέτησης της ευθύνης, έναν νέο εργατικό κώδικα, ο οποίος παραβιάζει το δικαίωμα των Ρουμάνων στην κοινωνική προστασία. " έγκριση του εν λόγω κώδικα αιτιολογήθηκε από την ανάγκη να προσδοθεί ευελιξία στην αγορά και να δημιουργηθούν νέες θέσεις απασχόλησης. Κανείς, όμως, ούτε από την πλευρά των συνδικαλιστικών οργανώσεων ούτε από την πλευρά των εργοδοτών, δεν ζήτησε αυτήν την τροποποίηση του παλαιού κώδικα. Αντιθέτως, μάλιστα, δαφωνούν με τα νέα μέτρα.
<P>
" αλήθεια είναι ότι ο εργατικός κώδικας που προωθήθηκε από την κυβέρνηση δεν αποσκοπεί στην καθιέρωση ευελιξίας, αλλά στην έντονη πολιτικοποίηση του δημόσιου τομέα και σε ένα βαρύ πλήγμα κατά των εργαζομένων, μέσω διατάξεων όπως η κατάργηση των συλλογικών συμβάσεων εργασίας και των δικαιωμάτων των συνδικαλιστικών ενώσεων, καθώς και οι συλλογικές απολύσεις χωρίς καμία απολύτως αποζημίωση. Αυτό σημαίνει ότι η κυβέρνηση τιμωρεί τους ίδιους ανθρώπους που εργάζονται και στηρίζουν, μέσω της εργασίας τους, τις απεγνωσμένες προσπάθειες να ξεπεραστεί η κρίση.
<SPEAKER ID="314" NAME="Stanimir Ilchev" AFFILIATION="ALDE">
(BG) Κύριε Πρόεδρε, πριν από λίγες ημέρες συζητήθηκε στην Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων μια καλή ιδέα σχετικά με τη βελτίωση του μηχανισμού αξιολόγησης των χωρών του χώρου Σένγκεν όσον αφορά τον τρόπο με τον οποίο εφαρμόζουν το κεκτημένο του Σένγκεν, καθώς και την πρόοδο που έχουν σημειώσει οι υποψήφιες προς ένταξη χώρες στον χώρο Σένγκεν.
<P>
Ωστόσο, τα κριτήρια πρέπει να είναι σαφή και να ισχύουν για όλους, και να μην συγχέονται με αφηρημένα, ηθικολογικά κριτήρια, ούτε να πολιτικοποιούνται. Για παράδειγμα, πρέπει να παρακολουθούνται τα επίπεδα διαφθοράς στις υποψήφιες χώρες.
<P>
Είναι πολύ σημαντική η δίωξη και η αποκάλυψη κρουσμάτων διαφθοράς, αλλά ενδέχεται να αποβαίνει δυσχερής η διεξαγωγή αυτής της διαδικασίας ανά χώρα με αντικειμενικό τρόπο. Με άλλα λόγια, δεν πρέπει να επιτρέψουμε την εισαγωγή υποκειμενικών κριτηρίων στην προσπάθειά μας να βελτιώσουμε τον μηχανισμό αξιολόγησης. Αυτός είναι ο λόγος για τον οποίο προβλέπονται και κυρώσεις. Ορισμένες εξ αυτών ενδέχεται να είναι οικονομικής φύσης. Απαιτείται μεγάλη ακρίβεια.
<P>
Κατά συνέπεια, οι υποψήφιες χώρες πρέπει να προετοιμάζονται διεξοδικά, ειδάλλως αντιμετωπίζουν τον κίνδυνο καθυστερήσεων. Οι χώρες που ανήκουν στον χώρο Σένγκεν, αλλά έχουν παρουσιάσει αρνητική αξιολόγηση, πρέπει να γνωρίζουν ότι είναι πιθανόν να παγώσει η συμμετοχή τους στο πλαίσιο των κυρώσεων.
<SPEAKER ID="315" NAME="Jaroslav Paška" AFFILIATION="EFD">
(SK) Κύριε Πρόεδρε, ο Δεύτερος Παγκόσμιος Πόλεμος ανήκει πλέον στο παρελθόν, οπωσδήποτε όμως όχι σε τόσο μακρινό παρελθόν ώστε να έχουμε λησμονήσει τη φρίκη εκείνης της περιόδου.
<P>
Δεν μπορώ να καταλάβω, λοιπόν, πώς μπορούν να υπάρχουν σήμερα άνθρωποι στην Ευρώπη που προβαίνουν στην ανέγερση ηρώων εις μνήμην εγκληματιών του φασισμού. Στις 14 Μαρτίου, μια κοινοτική λέσχη στην πόλη Košice έκανε τα αποκαλυπτήρια μιας προτομής του János Esterházy, ενός εγκληματία πολέμου που καταδικάστηκε σε θάνατο το 1947, επειδή συνεργάστηκε με το φασιστικό καθεστώς. Έκαναν τα αποκαλυπτήρια της προτομής ενός εγκληματία που υποδέχθηκε τα φασιστικά στρατεύματα εισβολής στο Košice. Είχε διακηρύξει ανοικτά τη συνεργασία του με τους Ναζί, προβαίνοντας, και παραθέτω αυτολεξεί, στην εξής δήλωση: "Είχα αντισημιτικές πεποιθήσεις από πολύ νεαρή ηλικία, και θα εξακολουθήσω να τις έχω έως την ημέρα που θα πεθάνω".
<P>
Κυρίες και κύριοι, αυτή η κατάφωρη πρόκληση είναι, κατά την άποψή μου, ακόμα πιο θλιβερή, διότι σε αυτόν τον εορτασμό εις μνήμην ενός στρατιωτικού εγκληματία πολέμου εκφώνησε λόγο και ένας ούγγρος πρόξενος, ένας διπλωμάτης της χώρας που ασκεί επί του παρόντος την Προεδρία της ΕΕ, και λαμβάνει τον λόγο σε πολλά βήματα διαλόγου εξ ονόματος όλων ημών και εξ ονόματος ολόκληρης της ΕΕ.
<SPEAKER ID="316" NAME="Slavi Binev" AFFILIATION="NI">
(BG) Κύριε Πρόεδρε, κυρίες και κύριοι, λαμβάνω τον λόγο για να επιστήσω την προσοχή σας σε ένα σύνθετο πρόβλημα, το οποίο επηρεάζει, δυστυχώς, όλους τους βούλγαρους πολίτες ανεξαιρέτως· πρόκειται για τον καθημερινό εκβιασμό που ασκούν οι τράπεζες εις βάρος των καταναλωτών.
<P>
Είναι γελοίο το γεγονός ότι ορισμένες τράπεζες στη Βουλγαρία επιβάλλουν χρεώσεις τόσο κατά την κατάθεση όσο και κατά την ανάληψη χρημάτων. Πρόσφατα έπεσα θύμα των παράλογων πιέσεων που ασκούν οι τράπεζες, και έγινα μάρτυρας της παράνομης δέσμευσης κεφαλαίων από τον λογαριασμό μου. Με αφορμή αυτό το περιστατικό, αποκαλύφθηκε ότι δεν είχα κανένα έννομο δικαίωμα να διαμαρτυρηθώ.
<P>
" νομοθεσία στερείται αυστηρής ρύθμισης. Λόγω της άσκησης έντονων πιέσεων από τον τραπεζικό κλάδο ή λόγω της αδυναμίας επίδειξης πολιτικής βούλησης, αποδεικνύεται ότι το κράτος δεν εμπλέκεται στη διμερή σύμβαση μεταξύ του πελάτη και της τράπεζας. Όλοι μπορούν να δουν ξεκάθαρα την έλλειψη ισότητας μεταξύ των μερών αυτής της σύμβασης.
<P>
Το πρόβλημα, κατ' εμέ, έγκειται στο γεγονός ότι ο ανταγωνισμός δεν έχει δημιουργήσει αποδεκτές συνθήκες στην αγορά, και εκτιμώ ότι πρέπει να παρεμβαίνει το κράτος. Απευθύνω έκκληση για την ταχύτερη καθιέρωση ενιαίου χώρου πληρωμών σε ευρώ (ΕΧΠΕ), καθώς και για τη θέσπιση σαφούς πλαισίου για τον έλεγχο των τραπεζών. Ευελπιστώ οι τράπεζες να αποδίδουν τότε μεγαλύτερη προσοχή στους πελάτες τους και να τους αντιμετωπίζουν καλύτερα, διότι, επί του παρόντος, αποτελούν απλώς καθημερινό στόχο εκβιασμών.
<SPEAKER ID="317" NAME="Seán Kelly" AFFILIATION="PPE">
(ΕΝ) Κύριε Πρόεδρε, συζητούσαμε νωρίτερα για τα δικαιώματα των καταναλωτών. Ένα δικαίωμα του οποίου πρέπει να απολαύουν οι καταναλωτές της ΕΕ είναι η επισιτιστική ασφάλεια και η ασφάλεια των τροφίμων. Προσδοκούν τα τρόφιμα που εισέρχονται στην Ευρωπαϊκή Ένωση να παράγονται σύμφωνα με τα ίδια υψηλά πρότυπα που παράγονται και τα τρόφιμα στο εσωτερικό της ΕΕ. Δυστυχώς, δεν παρέχονται εγγυήσεις εν προκειμένω. Το ίδιο το Ευρωπαϊκό Ελεγκτικό Συνέδριο δήλωσε πρόσφατα ότι "ορισμένα πρότυπα, κυρίως τα πρότυπα σχετικά με την καλή μεταχείριση των ζώων, που επιβάλλονται στους γεωργούς της ΕΕ δεν μπορούν να επιβληθούν στους παραγωγούς εισαγόμενου κρέατος". Πρόκειται για καταδικαστική καταγγελία, διότι καταδεικνύει επίσης ότι μόλις το 2% των τροφίμων που εισάγονται μπορούν να υποβληθούν πραγματικά σε δοκιμές, σε κατάφωρη αντίθεση με την κατάσταση που επικρατεί στην Ευρώπη, όπου κάθε ζώο είναι ανιχνεύσιμο, από τον τόπο εκμετάλλευσης μέχρι και το πιάτο.
<P>
Υπό αυτό το πρίσμα, φαίνεται απερίσκεπτα τολμηρό να επιδιώκουμε τη σύναψη συμφωνίας με τη Mercosur, ιδίως εφόσον το σουηδικό ινστιτούτο τροφίμων και τεχνολογίας επισημαίνει ότι το αποτύπωμα άνθρακα του βοδινού κρέατος της Βραζιλίας είναι ενδεχομένως 3,5 φορές υψηλότερο από το ιρλανδικό.
<SPEAKER ID="318" NAME="Sergio Gutiérrez Prieto" AFFILIATION="S&amp;D">
(ES) Κύριε Πρόεδρε, πολλοί εμπειρογνώμονες δηλώνουν ότι η επόμενη κρίση μπορεί να είναι ενεργειακή και ότι, επιπλέον, δεν λαμβάνουμε τα μέτρα που απαιτούνται για την πρόληψή της ή ότι δεν λαμβάνουμε μέτρα αρκετά γρήγορα ώστε να την προλάβουμε.
<P>
Το Παγκόσμιο Ταμείο για τη Φύση μάς καλεί όλους να κάνουμε ένα μικρό βήμα για τη βιωσιμότητα αυτό το Σάββατο. Πολλοί Ευρωπαίοι θα σβήσουν τα φώτα τους για μία ώρα, όπως και πολλές δημόσιες υπηρεσίες. Αυτό όμως δεν είναι αρκετό.
<P>
" Ευρώπη δεν μπορεί να συνεχίσει να εξαρτάται από απομακρυσμένες ενεργειακές πηγές που δεν της ανήκουν ή από επισφαλείς πηγές ενέργειας. Πρέπει να βοηθήσουμε τα κράτη μέλη να δημιουργήσουν ένα ενεργειακό μοντέλο, στο οποίο οι ανανεώσιμες πηγές ενέργειας θα αποτελούν τον πυρήνα του νέου ενεργειακού μείγματος.
<P>
Πρέπει επίσης να συμβάλουμε στην αύξηση της ευαισθητοποίησης όσον αφορά τις νέες μορφές κατανάλωσης, διότι η ενέργεια από ανανεώσιμες πηγές και η ενεργειακή απόδοση αποτελούν, αδιαμφισβήτητα, τους βασικούς παράγοντες για τη βιωσιμότητα του μέλλοντος.
<P>
Τέλος, θα ήθελα να καλέσω όλα τα κράτη μέλη της Ένωσης να ανταποκριθούν στην έκκληση, στην επιθυμία πέντε κρατών μελών, μεταξύ των οποίων και η Ισπανία, για την περαιτέρω μείωση των εκπομπών CO2 κατά 30%. Με αυτόν τον τρόπο, θα μπορούσαμε να αποδείξουμε ότι η Ευρώπη δεν πρωτοστατεί μόνο στον τομέα της ελευθερίας και των δικαιωμάτων, αλλά πρωτοστατεί και στην ανάληψη δεσμεύσεων για τη βιωσιμότητα του πλανήτη.
<SPEAKER ID="319" NAME="Kristiina Ojuland" AFFILIATION="ALDE">
(EN) Κύριε Πρόεδρε, είμαι στη δυσάρεστη θέση να σας ενημερώσω, σε μια τόσο προχωρημένη ώρα, ότι σήμερα το απόγευμα, μια ομάδα εσθονών ποδηλατών απήχθησαν από ένοπλους άνδρες στα ανατολικά της κοιλάδας Bekaa στον Λίβανο. Οι Εσθονοί είχαν εισέλθει στον Λίβανο από τη Συρία νωρίτερα την ίδια ημέρα, και αναχαιτίσθηκαν στις 17.30 περίπου από ένοπλους άνδρες που επέβαιναν σε τρία οχήματα χωρίς πινακίδες κυκλοφορίας. Προς το παρόν, δεν υπάρχουν πληροφορίες σχετικά με την ταυτότητα των απαγωγέων ή σχετικά με το κατά πόσον το περιστατικό έχει πολιτικά κίνητρα. Ωστόσο, η κοιλάδα Bekaa αποτελεί οχυρό του ισλαμιστικού κινήματος της Χεζμπολάχ.
<P>
Παρά τη διαρκή και απαραίτητη ενεργό παρουσία της στη Λιβύη, θα ήθελα να ζητήσω από τη βαρόνη Ashton να συνδράμει στη διευθέτηση της κατάστασης. Το ζητούμενο για την κατεστημένη πλέον Ευρωπαϊκή Υπηρεσία Εξωτερικής Δράσης είναι να προνοεί ώστε τα μικρότερα κράτη μέλη να παρέχουν βοήθεια στους πολίτες της ΕΕ που περιπίπτουν σε δυσάρεστες καταστάσεις όπως η προαναφερθείσα.
<SPEAKER ID="320" NAME="Ádám Kósa" AFFILIATION="PPE">
(HU) Κύριε Πρόεδρε, κυρίες και κύριοι, στην Ευρώπη ζουν σήμερα 30 εκατομμύρια τυφλοί και άτομα με προβλήματα όρασης. Έχετε αναλογιστεί ποτέ με ποιον τρόπο καλούνται να αντεπεξέλθουν σε ανεπίλυτες καταστάσεις, ακόμα και στο πλαίσιο μιας απλής δραστηριότητας όπως τα ψώνια; Σε πολλές περιπτώσεις, αδυνατούν να προσδιορίσουν τη φύση ενός προϊόντος κρατώντας στα χέρια τους ένα απλό κουτί ή ένα μπουκάλι. Εάν το πάρουν από το ράφι, δεν γνωρίζουν τι ακριβώς κρατούν στα χέρια τους, παρότι δικαιούνται, αδιαφιλονίκητα, και αυτοί οι πολίτες να έχουν μια ανεξάρτητη και ασφαλή ζωή.
<P>
Για τον λόγο αυτόν, θα ήθελα, από κοινού με πέντε συναδέλφους βουλευτές από τέσσερις πολιτικές Ομάδες, να σας ζητήσω να παροτρύνετε τους κατασκευαστές βιομηχανικών προϊόντων να επιθέτουν προαιρετικά ετικέτες Braille στις συσκευασίες τους. Θα ήθελα επίσης να ζητήσω από τους συναδέλφους βουλευτές να υποστηρίξουν, με την υπογραφή τους, τη δήλωση αριθ. 14/2011, η οποία πραγματεύεται διεξοδικά αυτό το ζήτημα.
<SPEAKER ID="321" NAME="Csaba Sógor" AFFILIATION="PPE">
(HU) Κύριε Πρόεδρε, στις αντιπαραθέσεις, τα εμπλεκόμενα μέρη βρίσκουν πάντα άτομα να κατηγορήσουν, τα οποία τα ανακηρύσσουν υπεύθυνα για τα πλήγματα που υφίστανται. Θα ήθελα να επιστήσω την προσοχή σας σε μια ανάλογη περίπτωση. Στο τέλος του Δευτέρου Παγκοσμίου Πολέμου, ο κόμης János Esterházy ήταν κρατούμενος αρχικά των Ναζί και, κατόπιν, των κομμουνιστικών δυνάμεων κατοχής, καθώς και των Σοβιετικών. Στην Τσεχική Δημοκρατία και τη Σλοβακία θεωρείται ακόμα εγκληματίας πολέμου, ενώ το ανώτατο δικαστήριο της Ρωσίας, κύριε Paška, είχε ήδη ακυρώσει την καταδίκη του το 1993, και ο αρχηγός του πολωνικού κράτους τού απένειμε το παράσημο Polonia Restituta προ διετίας, την ίδια ακριβώς ημέρα.
<P>
Ο Esterházy συνέβαλε στην απόδραση εκατοντάδων εβραίων, Τσέχων, Σλοβάκων και Πολωνών, και ήταν το μοναδικό μέλος του σλοβακικού κοινοβουλίου, κύριε Paška, που ψήφισε, και ύψωσε τη φωνή του, κατά των αντισημιτικών νόμων του 1942. " κοινή οικοδόμηση μιας ενωμένης Ευρώπης μπορούσε να ξεκινήσει μόνον μετά την εκκαθάριση των συντριμμιών του Δευτέρου Παγκοσμίου Πολέμου, στα οποία συμπεριλαμβανόταν και η αποκατάσταση προσωπικοτήτων όπως ο Esterházy. Εναπόκειται σε εμάς να εκκαθαρίσουμε τα συντρίμμια που απομένουν.
<SPEAKER ID="322" NAME="Zbigniew Ziobro" AFFILIATION="ECR">
(PL) Κύριε Πρόεδρε, για να πούμε ότι μια δεδομένη χώρα πληροί τις προϋποθέσεις της ώριμης δημοκρατίας, δεν αρκεί να δηλώνουμε ότι διεξάγονται εκλογές στα αντιπροσωπευτικά όργανα, συμπεριλαμβανομένου, κυρίως, του κοινοβουλίου, σύμφωνα με τις αρχές της καθολικότητας, της εχεμύθειας, της ισότητας και της δικαιοσύνης. Είναι εξίσου ουσιώδες να μπορούμε να δηλώνουμε ότι γίνονται σεβαστά στην αντίστοιχη χώρα τα δικαιώματα των μειονοτήτων. Θεωρώ πως η Αίθουσα στην οποία διεξάγουμε τις συζητήσεις μας σήμερα είναι ο πλέον κατάλληλος χώρος για να υπενθυμίσουμε στους βουλευτές ότι, στις 17 Μαρτίου, το κοινοβούλιο της Δημοκρατίας της Λιθουανίας τροποποίησε τον εκπαιδευτικό νόμο της χώρας. Στην τροποποιημένη του μορφή, ο νόμος φαίνεται να χρησιμοποιεί, δυστυχώς, διοικητικές μεθόδους για την παραβίαση των δικαιωμάτων των μειονοτήτων, συμπεριλαμβανομένης, λόγου χάρη, της πολωνικής μειονότητας, προσπαθώντας να αφομοιώσει τους ανθρώπους που ανήκουν στην πολωνική μειονότητα υπό συνθήκες εξαναγκασμού, οι οποίες επιβάλλονται, όπως και κατά το παρελθόν, από το κράτος.
<P>
Αρκεί να αναφερθεί ότι ο εκπαιδευτικός νόμος συνεπάγεται την επιβολή πανομοιότυπου προγράμματος διδασκαλίας σε όλα τα σχολεία, συμπεριλαμβάνομένων των σχολείων στα οποία φοιτούν μόνο μαθητές που ανήκουν σε εθνικές μειονότητες. Επίσης, συνεπάγεται την αύξηση του αριθμού των υποχρεωτικών μαθημάτων που διδάσκονται στη λιθουανική γλώσσα. Υπό το πρόσχημα της "βελτιστοποίησης του σχολικού δικτύου", τα εθνικά σχολεία μειονοτήτων, μεταξύ των οποίων και τα πολωνικά σχολεία, θα κλείσουν στις μικρές πόλεις και θα παραμείνουν μόνον τα λιθουανικά σχολεία. Ο εν λόγω νόμος παραβιάζει διεθνείς συμβάσεις που έχουν επικυρωθεί από τη Λιθουανία.
<P>
Αξίζει να σημειωθεί ότι διάφορα άτομα έχουν μιλήσει επανειλημμένως για αυτό το ζήτημα. Εκτιμώ ότι το Ευρωπαϊκό Κοινοβούλιο προσφέρει το κατάλληλο βήμα για την αναφορά σε ζητήματα αυτού του είδους, καθώς και για την έκκληση να γίνονται σεβαστά τα θεμελιώδη δικιώματα των εθνικών μειονοτήτων.
<SPEAKER ID="323" NAME="Πρόεδρος">
" συζήτηση έληξε.

<CHAPTER ID="012-02">
2. Η κατάσταση των βιρμανών προσφύγων στην Ταϊλάνδη (ψηφοφορία) 
<P>
Πριν από την ψηφοφορία επί της παραγράφου 2:
<SPEAKER ID="255" NAME="Charles Tannock">
συντάκτης. - Κυρία Πρόεδρε, διαπιστώνω για μια ακόμη φορά ότι οι αξιωματούχοι δεν έχουν γράψει, στην πραγματικότητα, τις προφορικές τροπολογίες με την ίδια σειρά με την οποία τις ψηφίζουμε, οπότε θα είμαι ιδιαίτερα προσεκτικός ώστε να επιλέξω ο ίδιος τη σωστή σειρά αυτή τη φορά. Για την παράγραφο 2, θέλουμε να προσθέσουμε αυτές τις λέξεις στο τέλος της παραγράφου, 'καθώς και υποχρεωτική φτώχια, αυθαίρετη φορολόγηση και δήμευση έγγειας ιδιοκτησίας'.
<SPEAKER ID="257" NAME="Charles Tannock">
συντάκτης. - Κυρία Πρόεδρε, η ακόλουθη προφορική τροπολογία για την παράγραφο 5: 'Χαιρετίζει τη συνεργασία της κυβέρνησης της Ταϊλάνδης με την Ύπατη Αρμοστεία των "νωμένων Εθνών για τους Πρόσφυγες και καλεί για άμεση και πλήρη πρόσβαση σε όλους τους επιβαίνοντες σε πλοιάρια κρατούμενους Rohingya ούτως ώστε να προσδιοριστούν οι ανάγκες προστασίας τους· καλεί, ταυτόχρονα, την κυβέρνηση της Ταϊλάνδης να υπογράψει τη σύμβαση του 1951 των "νωμένων Εθνών σχετικά με το καθεστώς των προσφύγων και το σχετικό πρωτόκολλο του 1967·'.
<SPEAKER ID="259" NAME="Charles Tannock">
συντάκτης. - Κυρία Πρόεδρε, θα αναγνώσω ολόκληρο το κείμενο για την παράγραφο 6 όπως τροποποιήθηκε προφορικά: 'Επισημαίνει ότι το ζήτημα των επιβαινόντων σε πλοιάρια που επηρεάζει την Ταϊλάνδη και άλλες χώρες είναι ουσιαστικά περιφερειακό· αντιμετωπίζει θετικά τις προσπάθειες της κυβέρνησης της Ταϊλάνδης για την αύξηση της συνεργασίας μεταξύ των περιφερειακών γειτόνων με σκοπό την αντιμετώπιση του προβλήματος των Rohingya· χαιρετίζει, από αυτή την άποψη, τη συνεδρίαση της 23ης Ιανουαρίου που συγκάλεσε ο Μόνιμος Γραμματέας Εξωτερικών Υποθέσεων, Kasit Piromya, με τους πρέσβεις της Ινδίας, της Ινδονησίας, του Μπαγκλαντές, της Μαλαισίας και της Βιρμανίας· και κάνει έκκληση στα μέλη του ASEAN και, ιδίως, στην Ταϊλανδική προεδρία και στους συναφείς διεθνείς οργανισμούς να εργαστούν για την εξεύρεση μόνιμης λύσης σε αυτό το μακροχρόνιο πρόβλημα·'.
<SPEAKER ID="261" NAME="Charles Tannock">
συντάκτης. - Κυρία Πρόεδρε, στην αιτιολογική σκέψη E πρέπει να αναφέρονται τα ακόλουθα: 'λαμβάνοντας υπόψη ότι η υπηρεσία για τους πρόσφυγες των "νωμένων Εθνών εξέφρασε την ανησυχία της σχετικά με τις αναφορές για κακομεταχείριση των βιρμανών προσφύγων και συνάντησε ορισμένους από τους 126 Rohingya που συνεχίζουν να κρατούνται από τις ταϊλανδικές αρχές'.

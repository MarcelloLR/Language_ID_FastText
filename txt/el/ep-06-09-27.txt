<CHAPTER ID="1">
<SPEAKER ID="1" LANGUAGE="" NAME="" AFFILIATION="Προέδρου">
<SPEAKER ID="2" LANGUAGE="" NAME="" AFFILIATION="(Η συνεδρίαση αρχίζει στις 9.00)">
<SPEAKER ID="3" LANGUAGE="" NAME="Πρόεδρος." AFFILIATION="">
<P>
- την προφορική ερώτηση (O-0086/2006- B6-0428/2006) του βουλευτή Jean-Marie Cavada, εξ ονόματος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, προς το Συμβούλιο σχετικά με την ετήσια έκθεση για τις προόδους που σημειώθηκαν στον χώρο ελευθερίας, ασφάλειας και δικαιοσύνης (άρθρα 2 και 39 της ΣΕΕ), και
<SPEAKER ID="4" LANGUAGE="FR" NAME="Jean-Marie Cavada (ALDE )," AFFILIATION="συντάκτης">
<P>
   Κύριε Πρόεδρε, κύριε Rajamäki, κύριε Frattini, κυρίες και κύριοι, πριν απαντήσω στην προφορική ερώτηση, επιτρέψτε μου εν συντομία να σας ευχαριστήσω δημόσια, κύριε Rajamäki, για τη διοργάνωση της συνόδου υπουργών στο Τάμπερε, η οποία έλαβε χώρα σε πραγματικά εξαιρετικές συνθήκες.
<P>
Ως Πρόεδρος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, θέλω πάρα πολύ να εκφράσω με σαφήνεια πόσο έντονα το Ευρωπαϊκό Κοινοβούλιο στηρίζει την πρόταση της Προεδρίας και της Επιτροπής για την ενεργοποίηση της ρήτρας γέφυρας που προβλέπεται από το άρθρο 42 της Συνθήκης. Αυτή η ρήτρα γέφυρας επινοήθηκε, το επαναλαμβάνω, όταν ακριβώς στην Ευρωπαϊκή Ένωση ανετίθετο το έργο της διευκόλυνσης της συνεργασίας μεταξύ των κρατών μελών σε θέματα ασφαλείας, δηλαδή όταν συντασσόταν η Συνθήκη του Μάαστριχτ του 1992. Η ρήτρα δεν περιελάμβανε προθεσμία εντός της οποίας αυτή έπρεπε να ενεργοποιηθεί. Με την ευρεία έννοια, αρκεί να υπάρχει συνδυασμός αμοιβαίας εμπιστοσύνης και οι κατάλληλες πολιτικές συνθήκες προκειμένου να ληφθεί η απόφαση αυτή.
<P>
Στη βάση αυτή, εγείρεται το θέμα κατά πόσον, 14 χρόνια μετά τη Συνθήκη του Μάαστριχτ, έχουν δημιουργηθεί οι πολιτικές συνθήκες με τη μορφή της αμοιβαίας εμπιστοσύνης που θα επέτρεπαν στα κράτη μέλη να συμφωνήσουν να εφαρμόσουν την κανονική διαδικασία λήψης αποφάσεων που προβλέπεται από τη Συνθήκη του Μάαστριχτ και εξής για αυτόν τον ιδιαίτερα ευαίσθητο τομέα συνεργασίας.
<P>
Στους υποστηρικτές του , οι οποίοι ισχυρίζονται ότι αυτή η δημοκρατική αρχή δεν είναι απούσα από τον τρίτο πυλώνα επειδή οι κυβερνήσεις υποτίθεται ότι ενεργούν υπό την εποπτεία των εθνικών κοινοβουλίων τους, θα ήθελα να δώσω την παρακάτω σαφή απάντηση. Μπορεί κανείς ειλικρινά να υποστηρίξει ότι η εθνική κοινοβουλευτική εποπτεία είναι επαρκής για να διασφαλίσει μια δημοκρατική ισορροπία όταν εγκρίνονται αποφάσεις σε επίπεδο ΕΕ και όχι σε εθνικό επίπεδο; Εξάλλου, τι θα μπορούσε κανείς να πει για περιπτώσεις στις οποίες αυτή η κοινοβουλευτική εποπτεία είναι απούσα, όπως θα συμβεί όσον αφορά την επαναδιαπραγμάτευση των συμφωνιών με τις Ηνωμένες Πολιτείες, και συγκεκριμένα σχετικά με τη συμφωνία για τη χρήση δεδομένων από τις καταστάσεις ονομάτων επιβατών (PNR) ένα θέμα εξαιρετικά σοβαρό το οποίο, ωστόσο, θα εξεταστεί εκτός του πλαισίου οποιουδήποτε δημοκρατικού ελέγχου.
<P>
Ας στραφούμε τώρα στον δεύτερο λόγο, ο οποίος έχει να κάνει με την αρχή της ενίσχυσης του κράτους δικαίου. Σύμφωνα με αυτήν την αρχή, ο δικαστής πρέπει να έχει τη δυνατότητα να εξακριβώνει τη νομιμότητα της νομοθεσίας οιουδήποτε είδους. Όσον αφορά τη νομοθεσία της ΕΕ, ο εν λόγω δικαστής, λογικά, βρίσκεται στην έδρα του Ευρωπαϊκού Δικαστηρίου στο Λουξεμβούργο. Ωστόσο, το άρθρο 67 της Συνθήκης ΕΚ και το άρθρο 35 της Συνθήκης της ΕΕ εισάγουν τέτοιους περιορισμούς στην έκταση αυτής της δικαιοδοσίας, ώστε οι ίδιοι οι δικαστές έχουν εκφράσει αμφιβολίες κατά πόσον ορισμένη νομοθεσία που αφορά τον δεύτερο και τρίτο πυλώνα τηρεί την αρχή του κράτους δικαίου. Υπάρχει, επομένως, ανάγκη επίλυσης του θέματος αυτού.
<P>
Ας δούμε τέλος το τρίτο σημείο, το οποίο αφορά την αποτελεσματική λήψη αποφάσεων. Όπως όλοι γνωρίζουμε, η ανάγκη για διατήρηση ομοφωνίας εμποδίζει την ταχεία και αποτελεσματική λήψη αποφάσεων οιουδήποτε είδους, και αυτό σε μια εποχή κατά την οποία η σοβαρότητα των απειλών προς την ΕΕ από τη στιγμή των επιθέσεων της 11ης Σεπτεμβρίου και των επιθέσεων στη Μαδρίτη και το Λονδίνο θα έπρεπε να ενθαρρύνουν μια πολύ ταχύτερη διαδικασία λήψης αποφάσεων.
<P>
Έχοντας σημειώσει αυτές τις τρεις αδυναμίες που είναι, επιπλέον, δύσκολο να αμφισβητηθούν αντικειμενικά πώς είναι ακόμη δυνατόν να αιτιολογηθεί η αναβολή μιας απόφασης η οποία θα μπορούσε να έχει ληφθεί πριν από περίπου δέκα χρόνια; Ορισμένοι ισχυρίζονται, κύριε Πρόεδρε, ότι αυτό το θέμα θα πρέπει να ρυθμιστεί εντός του διαπραγματευτικού πλαισίου για μια νέα Συνταγματική Συνθήκη. Αυτό είναι κάτι για το οποίο μπορούμε να ελπίζουμε, όμως έχουμε άραγε την πολυτέλεια να περιμένουμε την έκβαση όλης αυτής της διαδικασίας, η οποία θα απαιτήσει το λιγότερο δύο έως τρία χρόνια, όταν αιωρούνται απειλές ασφάλειας και ένα διαρκές ερωτηματικό πάνω από τις ελευθερίες μας; Αναμφίβολα, η ρήτρα γέφυρας θα απαιτήσει επικύρωση από τα εθνικά κοινοβούλια, και αυτή θα μπορούσε να δώσει τη δυνατότητα σε αυτούς που είναι περισσότερο διστακτικοί να κερδίσουν λίγο χρόνο. Αυτή η δυσκολία μπορεί, ωστόσο, να ξεπεραστεί με έναν περισσότερο ουσιαστικό διάλογο με τα εθνικά κοινοβούλια, τα οποία, επιπλέον, εμείς στην Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων θα υποδεχθούμε στις 3 και 4 Οκτωβρίου 2006, δηλαδή την προσεχή εβδομάδα, στο πλαίσιο μιας μεγάλης διακοινοβουλευτικής συνόδου στη διάρκεια της οποίας έχουμε βάσιμες ελπίδες ότι θα τους πείσουμε.
<SPEAKER ID="5" LANGUAGE="FI" NAME="Kari Rajamäki," AFFILIATION="Προεδρεύων του Συμβουλίου">
<P>
   Κύριε Πρόεδρε, κυρίες και κύριοι, καταρχάς σας φέρνω χαιρετισμούς από το Τάμπερε και τη συνάδελφό μου Leena Luhtanen. Θα ήθελα, καταρχάς, να ευχαριστήσω τον κ. Cavada και τον κ. Gargani για την τεράστια συνδρομή τους στο Τάμπερε. Διεξήγαμε ανοιχτές και συγκεκριμένες συζητήσεις σχετικά με την ανάπτυξη της ελευθερίας, της ασφάλειας και της δικαιοσύνης. Σε αυτό το πλαίσιο, όσο βρισκόμασταν εκεί μάθαμε επίσης για την ποδηλασία, και ο Επίτροπος Frattini είπε ότι πρέπει να συνεχίσουμε να κάνουμε πετάλι για να μην πέσουμε. Αυτό μοιάζει κάπως με την Ευρωπαϊκή Ένωση. Ορισμένοι από τους πιο επικριτικούς συναδέλφους μου είπαν ότι βεβαίως το ποδήλατο μπορεί να σταματήσει με ασφάλεια και μπορεί κανείς να κατεβάσει τα πόδια του στο έδαφος για να στηριχθεί. Εγώ είπα τελικά ότι αν η αλυσίδα έχει βγει, ωστόσο, είναι δύσκολο να συνεχίσεις ξανά. Ίσως θα πρέπει να υιοθετήσουμε τη φιλοσοφία που φαίνεται να ενστερνίζεται ο κ. Cavada σε μια άριστη ομιλία.
<P>
Η πολιτική γραμμή που ακολούθησε το Ευρωπαϊκό Συμβούλιο στο Τάμπερε το 1999 σημαίνει ότι πρέπει να συνεχίσουν να υπάρχουν υψηλά επίπεδα συνεργασίας ανάμεσα στην Επιτροπή, το Ευρωπαϊκό Κοινοβούλιο και το Συμβούλιο. Η φινλανδική Προεδρία θέλει να προωθήσει το νέο πνεύμα του Τάμπερε.
<P>
Ένα σημαντικό ερώτημα που τέθηκε είναι αν ο οργανισμός θα πρέπει να δραστηριοποιείται επίσης σε τομείς που τώρα καλύπτονται από τον Τίτλο VI της Συνθήκης για την Ευρωπαϊκή Ένωση. Η Προεδρία θέλει να εστιάσει ιδιαίτερα στη διερεύνηση των αρμοδιοτήτων του Οργανισμού στο πλαίσιο του τρίτου πυλώνα. Για τον σκοπό αυτόν, ελπίζουμε ότι τα κράτη μέλη θα επιδείξουν ευελιξία, ώστε να βρούμε μια λύση ικανοποιητική για όλους.
<P>
Οι έλεγχοι που διευθετήθηκαν για το τρέχον έτος έχουν τώρα δρομολογηθεί. Θα αναθεωρήσουμε τα αποτελέσματα τον Δεκέμβριο και τότε θα αποφασίσουμε για περαιτέρω μέτρα. Πριν από λίγο καιρό, λάβαμε μια έκθεση από την Επιτροπή σχετικά με την καθυστερημένη τεχνική πρόοδο του συστήματος SIS II. Τα μέτρα και τα χρονοδιαγράμματα που σχετίζονται με αυτό πρέπει να εξεταστούν ανοιχτά και ειλικρινά υπό το πρίσμα των τελευταίων πληροφοριών.
<P>
Η πολιτική του Ευρωπαϊκού Συμβουλίου σημαίνει ότι έχουμε την υποχρέωση και την επιθυμία να εξετάσουμε τι θα μπορούσαμε να κάνουμε για να επιταχύνουμε την προετοιμασία για την κατάργηση των ελέγχων στα εσωτερικά σύνορα. Η φινλανδική Προεδρία προώθησε την εκπόνηση της νομοθεσίας σχετικά με το SIS II μαζί με το Ευρωπαϊκό Κοινοβούλιο, και ελπίζουμε ότι θα επιτύχουμε συναίνεση σε αυτό το θέμα τον Οκτώβριο. Θα ήθελα να ευχαριστήσω τον εισηγητή του Κοινοβουλίου, κ. Coelho, για τη σκληρή και αποφασιστική προσέγγισή του στην εξεύρεση μιας κοινής λύσης.
<P>
Σε μια ομάδα εργασίας υψηλού επιπέδου στο Συμβούλιο, συμφωνήσαμε επίσης σχετικά με τη λήψη πρακτικών μέτρων για να προσπαθήσουμε να βελτιώσουμε τον συντονισμό του προγράμματος SIS II και τη συνεργασία μεταξύ των εθνικών προγραμμάτων και προετοιμασιών για το κεντρικό σύστημα, το οποίο αποτελεί ευθύνη της Επιτροπής.
<P>
Η φινλανδική Προεδρία του Συμβουλίου ήγειρε αμέσως αυτό το αντιφατικό θέμα τον Ιούλιο, και συζητήθηκε επίσης την περασμένη εβδομάδα στο Τάμπερε. Στο Συμβούλιο της προσεχούς εβδομάδας, θα συζητήσουμε το νέο χρονοδιάγραμμα τεχνικής προετοιμασίας για το πρόγραμμα SIS II και τυχόν ρεαλιστικές εναλλακτικές λύσεις που μπορεί να έχουμε στη διάθεσή μας. Έτσι θα τεθούν τα θεμέλια για τον καθορισμό μιας ημερομηνίας στόχου για την κατάργηση των ελέγχων των εσωτερικών συνόρων στο Συμβούλιο του Δεκεμβρίου και στο Ευρωπαϊκό Συμβούλιο. Στο Συμβούλιο του Δεκεμβρίου, μπορεί επίσης να εξεταστεί η γενική κατάσταση όσον αφορά τους ελέγχους Σένγκεν. Θα κάνουμε ό,τι μπορούμε για να επεκταθεί ο χώρος Σένγκεν το συντομότερο δυνατόν, χωρίς συμβιβασμούς στην ασφάλεια.
<P>
Η Συνθήκη περιέχει ήδη διατάξεις για διαδικασίες που θα βοηθήσουν να εκτιμηθούν ερμηνείες υποθέσεων στο πλαίσιο του Τίτλου IV της Συνθήκης ή η νομιμότητα ή ερμηνεία των πράξεων που εγκρίθηκαν από τα θεσμικά όργανα της Κοινότητας.
<P>
Σύμφωνα με το άρθρο 67 της Συνθήκης, το Συμβούλιο, αποφασίζοντας ομόφωνα και μετά από διαβούλευση με το Ευρωπαϊκό Κοινοβούλιο, μπορεί να προσαρμόσει τις διατάξεις που αφορούν την αρμοδιότητα του Δικαστηρίου των Ευρωπαϊκών Κοινοτήτων. Αυτήν την Παρασκευή το θέμα θα εγερθεί για πρώτη φορά από την ομάδα εργασίας του Δικαστηρίου, και το αν θα συζητηθεί περαιτέρω ή όχι θα εξαρτηθεί από τις γνώμες που θα εκφράσουν τα κράτη μέλη εκεί. Η Προεδρία θεωρεί ότι αυτό το θέμα είναι σημαντικό.
<P>
Δυνάμει της Συνθήκης για την Ευρωπαϊκή Ένωση, το Συμβούλιο, αποφασίζοντας ομόφωνα και μετά από διαβούλευση με το Ευρωπαϊκό Κοινοβούλιο, μπορεί να εγκρίνει τη χρήση της ρήτρας γέφυρας που προβλέπεται στο άρθρο 42 της ΣΣΕ και να «κοινοτικοποιήσει» την αστυνομική συνεργασία και τη συνεργασία για την καταπολέμηση του εγκλήματος είτε πλήρως είτε μερικώς. Την περασμένη εβδομάδα στο Τάμπερε διεξήχθη μια σημαντική συζήτηση σχετικά με αυτό το θέμα μεταξύ των αντιπροσώπων των κρατών μελών, της Επιτροπής και του Ευρωπαϊκού Κοινοβουλίου, και θα ήθελα να επιστήσω ιδιαίτερα την προσοχή στην άποψη που εξέφρασε ρητά ο κ. Cavada στο Συμβούλιο των Υπουργών, η οποία αντανακλά όχι μόνο τη δική μου γνώμη αλλά και τη γνώμη του Ευρωπαϊκού Κοινοβουλίου. Ήταν πολύ σημαντική προσθήκη στη συζήτησή μας. Υπήρξε επίσης τεράστια υποστήριξη εκεί για πιο αποτελεσματική διαδικασία λήψης αποφάσεων. Είμαστε αποφασισμένοι να συνεχίσουμε να εργαζόμαστε σε αυτόν τον τομέα σύμφωνα με τα συμπεράσματα του Ευρωπαϊκού Συμβουλίου. Θέλω να τονίσω ότι αυτή η συζήτηση δεν αντίκειται στη Συνταγματική Συνθήκη: θέλουμε να τονίσουμε ειδικά τη σημασία της Συνθήκης στην ανάπτυξη ενός χώρου ελευθερίας, ασφάλειας και δικαιοσύνης.
<P>
Η στενότερη συνεργασία μεταξύ των αρχών επιβολής του νόμου υπήρξε ένας τρόπος προσπάθειας για την επίτευξη προστιθέμενης αξίας στην εσωτερική ασφάλεια της διευρυμένης Ένωσης. Η Προεδρία μπορεί να ανακοινώσει ότι η Φινλανδία θα εγκρίνει δράσεις σε εθνικό επίπεδο στο εγγύς μέλλον που θα της επιτρέψουν να υπογράψει τη Συνθήκη του Prüm. Σύντομα, τουλάχιστον οκτώ κράτη μέλη θα έχουν υπογράψει αυτήν τη Συνθήκη. Έτσι εκπληρώνεται η ελάχιστη απαίτηση για την έναρξη ενισχυμένης συνεργασίας σύμφωνα με το άρθρο 43 της Συνθήκης για την Ευρωπαϊκή Ένωση. Ως χώρα που ασκεί την Προεδρία, θα εργαστούμε προκειμένου να καταστεί η Συνθήκη του Prüm μέρος του νομικού συστήματος της Ευρωπαϊκής Ένωσης.
<P>
Κατά τη μέχρι τώρα φινλανδική Προεδρία, το Συμβούλιο διεξήγαγε μια ολοκληρωμένη συζήτηση για τα θέματα της μετανάστευσης. Αυτό έγινε τόσο στο Συμβούλιο του Ιουλίου όσο και στην άτυπη υπουργική συνάντηση στο Τάμπερε την περασμένη εβδομάδα. Τα πρόσφατα γεγονότα στις Καναρίους Νήσους και στη Μεσόγειο τονίζουν τη μοίρα που είναι κοινή για τις χώρες της Ευρώπης και την ανάγκη για δέσμευση από την πλευρά όλων των κρατών μελών. Είναι σημαντικό τα θεσμικά όργανα της Ένωσης –το Ευρωπαϊκό Κοινοβούλιο, ο ευρωπαϊκός οργανισμός για τη διαχείριση της επιχειρησιακής συνεργασίας στα εξωτερικά σύνορα των κρατών μελών της Ευρωπαϊκής Ένωσης (Frontex), η Επιτροπή και άλλα αρμόδια όργανα– να δράσουν με πνεύμα συνεργασίας και συντονισμού.
<P>
Πολλές σημαντικές πρωτοβουλίες προήλθαν από τη Σφαιρική Προσέγγιση. Αυτές περιλαμβάνουν την υπουργική συνάντηση στο Ραμπάτ τον Ιούλιο, τις πρωτοβουλίες του Frontex για την ανάπτυξη περιπολιών των μεσογειακών ακτών και ειδικά επιχειρήσεις για τη στήριξη της Ισπανίας και της Μάλτας. Η Προεδρία προωθεί αυτές τις πρωτοβουλίες, καθώς και την πολύ σημαντική πρόταση κανονισμού της Επιτροπής για τη σύσταση ομάδων ταχείας συνοριακής επέμβασης (Κανονισμός «Rabit»).
<P>
Ένα άλλο μεγάλο βήμα μπροστά είναι το πρόγραμμα-πλαίσιο για την αλληλεγγύη και τη διαχείριση των μεταναστευτικών ρευμάτων για την περίοδο 2007-2013, καθώς και τα τέσσερα ταμεία που δημιουργήθηκαν στο πλαίσιο αυτού: το Ευρωπαϊκό Ταμείο Προσφύγων, το Ταμείο Εξωτερικών Συνόρων, το Ευρωπαϊκό Ταμείο Επιστροφών και το Ευρωπαϊκό Ταμείο για την Ενσωμάτωση των Υπηκόων Τρίτων Χωρών. Το Συμβούλιο εργάζεται για την επίτευξη συμφωνίας σε πρώτη ανάγνωση με το Ευρωπαϊκό Κοινοβούλιο σχετικά με αυτά τα σημαντικά μέσα.
<P>
Τα ανθρώπινα δικαιώματα και τα ανθρωπιστικά πρότυπα πρέπει να τηρηθούν στην καταπολέμηση της τρομοκρατίας. Όπως είπα σε μια σύσκεψη τον Αύγουστο στο Λονδίνο, καμία νίκη δεν πρέπει να χαριστεί στην τρομοκρατία ή στις προσπάθειές της να υπονομεύσει τα θεμελιώδη δικαιώματά μας και τις αξίες μας. Στο Συμβούλιο ΔΕΥ τον Ιούλιο, είπα ότι ήταν αναγκαίο τα κράτη μέλη να παροτρύνουν επίσης την εκπόνηση μιας έκθεσης σχετικά με τις πτήσεις της CIA που μετέφεραν κρατούμενους, προκειμένου να ενισχυθεί η βάση μιας πιο εμπιστευτικής και βιώσιμης συνεργασίας στον τομέα της ασφάλειας.
<P>
Κυρίες και κύριοι, ζητώ συγγνώμη για τη μακροσκελή ομιλία μου, αλλά μετέχω στο κοινοβουλευτικό έργο εδώ και 24 χρόνια. Όταν σου δίνεται η ευκαιρία να απευθυνθείς σε μια τόσο ευχάριστη συνάθροιση, αισθάνεσαι ότι θέλεις να πεις πολλά, αλλά θα ήθελα να πω κλείνοντας ότι οι πολίτες μας περιμένουν από την Ευρωπαϊκή Ένωση να εκπληρώσει τις δεσμεύσεις της για ασφάλεια, πιο αποτελεσματική διαδικασία λήψης αποφάσεων και την ικανότητα να ανταποκρίνεται στις νέες προκλήσεις άμεσα. Θα επιμείνουν επίσης ότι θα πρέπει να είμαστε σε θέση να καταπολεμήσουμε το οργανωμένο έγκλημα και την τρομοκρατία και να ελέγξουμε τις μεταναστευτικές ροές και τα κοινά εξωτερικά σύνορά μας αποτελεσματικά. Είναι ευθύνη μας και πρόκληση για την κοινοβουλευτική αρμοδιότητα, τόσο στο Ευρωπαϊκό Κοινοβούλιο όσο και στα εθνικά κοινοβούλια, να ανταποκριθούμε μαζί στο αίτημα να γίνει η Ευρώπη ένα δίκαιο και ασφαλές μέρος για να ζει κανείς.
<SPEAKER ID="6" LANGUAGE="" NAME="Πρόεδρος." AFFILIATION="">
<P>
   Σας ευχαριστούμε πολύ, κύριε Rajamäki. Το Συμβούλιο και η Επιτροπή δεν έχουν κανέναν χρονικό περιορισμό. Μπορούν, επομένως, να εκμεταλλευτούν την ευκαιρία για να μιλήσουν όσο το επιθυμούν ή το κρίνουν αναγκαίο, αλλά η μέρα εξακολουθεί να έχει μόνο είκοσι τέσσερις ώρες. 
<SPEAKER ID="7" LANGUAGE="EN" NAME="Franco Frattini," AFFILIATION="Αντιπρόεδρος της Επιτροπής">
<P>
   . – Κύριε Πρόεδρε, καταρχάς, θέλω να εκφράσω τη βαθιά μου ικανοποίηση για την άψογη συνεργασία με τη φινλανδική Προεδρία, κυρίως με τον κ. Rajamäki και την κ. Luhtanen, καθώς και με το Ευρωπαϊκό Κοινοβούλιο, κυρίως με την Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων και τον κ. Cavada.
<P>
Στον τομέα της παράνομης μετανάστευσης, λάβαμε πρόσφατα, όπως γνωρίζετε, πολλά πρακτικά μέτρα, ειδικά σε σχέση με τα μεταναστευτικά ρεύματα που επηρεάζουν τα νότια κράτη μέλη της Ευρωπαϊκής Ένωσης. Ο ευρωπαϊκός οργανισμός για τη διαχείριση της επιχειρησιακής συνεργασίας στα εξωτερικά σύνορα των κρατών μελών της Ευρωπαϊκής Ένωσης (Frontex), συγκεκριμένα, υπήρξε ιδιαίτερα δραστήριος στον συντονισμό της βοήθειας προς τα εν λόγω κράτη μέλη, για παράδειγμα τις Καναρίους Νήσους, και προγραμματίζονται περαιτέρω δράσεις βραχυπρόθεσμα στον χώρο της κεντρικής Μεσογείου.
<P>
Αλληλεγγύη σημαίνει πρακτική βοήθεια προς τα κράτη μέλη που υφίστανται πίεση. Χρειαζόμαστε πόρους, εξοπλισμό, πλοία, ελικόπτερα και αεροπλάνα. Για παράδειγμα, για την περίοδο 2007-2013, ο οργανισμός Frontex θα έχει στη διάθεσή του 272 εκατ. ευρώ, τα οποία θεωρώ ανεπαρκή για την αντιμετώπιση του εντεινόμενου φαινομένου της μετανάστευσης. Το προσεχές έτος ο προϋπολογισμός του οργανισμού θα ανέρχεται σε μόλις 21 εκατ. ευρώ. Ελπίζω ότι το Κοινοβούλιο θα συμφωνήσει σε περαιτέρω αύξηση του αντιστοίχου δημοσιονομικού κονδυλίου.
<P>
Πρόσθετη οικονομική ενίσχυση παρασχέθηκε στα κράτη μέλη που επλήγησαν περισσότερο, ειδικά στην Ισπανία, τη Μάλτα και την Ιταλία, μέσω του προγράμματος ARGO. Σε αυτό το πλαίσιο, θέλω να αναφέρω ότι την περασμένη εβδομάδα η Επιτροπή αποφάσισε να χρηματοδοτήσει έξι σχέδια έκτακτης ανάγκης στις προαναφερθείσες χώρες.
<P>
Όσον αφορά τη διαχείριση των βόρειων εξωτερικών θαλάσσιων συνόρων, υπέβαλα στο άτυπο Συμβούλιο του Τάμπερε μια σειρά συστάσεων για τα επιχειρησιακά μέτρα που πρέπει να ληφθούν σε βραχυπρόθεσμο ορίζοντα, δηλαδή, πριν από το καλοκαίρι του 2007. Αυτές οι συστάσεις περιλαμβάνουν: πρώτον, τη δημιουργία κέντρου επιχειρησιακού ελέγχου στις κατάλληλες περιφέρειες για τον συντονισμό ενός δικτύου περιπολιών των μεσογειακών ακτών· δεύτερον, την εξέταση του ενδεχομένου καθιέρωσης ενός ευρωπαϊκού συστήματος εποπτείας, το οποίο θα συνδέει τα υφιστάμενα εθνικά συστήματα εποπτείας· τρίτον, την υλοποίηση της συγκέντρωσης πόρων με εξοπλισμό από όλα τα κράτη μέλη που θα τίθεται, άμεσα, στη διάθεση ενός κράτους μέλους που ζητά βοήθεια· τέταρτον, την εξέταση των επιλογών για τη δημιουργία ομάδας εμπειρογνωμόνων σε θέματα ασύλου σε στενή συνεργασία με διεθνείς οργανισμούς και κυρίως με τα Ηνωμένα Έθνη· πέμπτον, τη μέγιστη αξιοποίηση και τη βέλτιστη χρήση των σημερινών και των μελλοντικών χρηματοοικονομικών μέσων.
<P>
Τα εν λόγω μέτρα έχουν σκοπό να ενισχύσουν την ικανότητα της Κοινότητας να διαχειρίζεται και να αποτρέπει καταστάσεις παρόμοιες με αυτές που βιώσαμε εφέτος και πρέπει να ληφθούν παράλληλα με την εφαρμογή της γενικής προσέγγισης της μετανάστευσης που ενέκρινε το Ευρωπαϊκό Συμβούλιο του περασμένου Δεκεμβρίου. Το θέμα αφορά τη διασφάλιση της άμεσης πολιτικής ανταπόκρισης βασισμένης στην απτή ευρωπαϊκή αλληλεγγύη –και τονίζω τη λέξη «απτή»– και της από κοινού ανάληψης ευθυνών και βαρών. Αυτό σημαίνει, όπως πρόσφατα τόνισε ο Πρόεδρος Barroso και εγώ ο ίδιος στο Τάμπερε, ότι επιβάλλεται να συνεχίσουν όλα τα κράτη μέλη να συνεργάζονται σε πνεύμα αλληλεγγύης, ιδίως προκειμένου να βοηθήσουν εκείνα τα νότια κράτη μέλη που πλήττονται περισσότερο από την παράνομη μετανάστευση από την Αφρική. Πρέπει να καταστεί απολύτως σαφές ότι εναπόκειται στα κράτη μέλη να παράσχουν τα απαιτούμενα στοιχεία για να καταστήσουν επιτυχείς τις κοινές επιχειρήσεις. Κάναμε μια αρχή, αλλά μόνο μια αρχή. Το μέγεθος του προβλήματος, ωστόσο, είναι τέτοιο που απαιτείται πολύ περισσότερη δουλειά.
<P>
Σε αυτό το πλαίσιο, ελπίζω επίσης ότι από την προσεχή άνοιξη η Ευρωπαϊκή Ένωση θα μπορεί να αξιοποιήσει τις ομάδες ταχείας συνοριακής επέμβασης, μέσω των οποίων ομάδες εθνικών εμπειρογνωμόνων, υπό τον συντονισμό του Frontex, θα παράσχουν γρήγορη τεχνική και επιχειρησιακή βοήθεια στα κράτη μέλη που την χρειάζονται.
<P>
Η Ευρώπη συνεχίζει να δέχεται μόνο εργαζομένους χαμηλής ειδίκευσης ή ανειδίκευτους εργάτες, ενώ οι Ηνωμένες Πολιτείες, ο Καναδάς και η Αυστραλία, για παράδειγμα, είναι σε θέση να προσελκύουν προικισμένους μετανάστες. Ωστόσο, ταυτόχρονα, εκτιμώ ότι πρέπει να ληφθούν κατάλληλα μέτρα για την αποφυγή του αυξανόμενου κινδύνου διαρροής εγκεφάλων από τις φτωχότερες χώρες. Μια πρόταση οδηγίας σχετικά με τα δικαιώματα των νομίμων μεταναστών στην απασχόληση συνιστά τον άλλο πυλώνα της πολιτικής της Επιτροπής σε αυτόν τον τομέα για το προσεχές έτος. Και οι δύο προτάσεις θα υποβληθούν το δεύτερο εξάμηνο του 2007, υπό την πορτογαλική Προεδρία.
<P>
Τελευταίο, αλλά όχι έσχατο, θέλω να τονίσω άλλο ένα σημαντικό στοιχείο της ευρωπαϊκής πολιτικής μετανάστευσης: την ένταξη των μεταναστών. Όπως επισημάνθηκε στο Κοινό Πρόγραμμα για την Ένταξη, το οποίο παρουσίασα τον Σεπτέμβριο του 2005, οι εντονότερες προσπάθειες ένταξης είναι καίριας σημασίας για μια επιτυχή κοινή ευρωπαϊκή μεταναστευτική πολιτική. Ελπίζω πραγματικά ότι, μετά την επικύρωση της γενικής ευρωπαϊκής προσέγγισης της μετανάστευσης από το Συμβούλιο στο Λουξεμβούργο, η ίδια ευρωπαϊκή προσέγγιση θα εγκριθεί και στο ανώτατο πολιτικό επίπεδο από το Ευρωπαϊκό Συμβούλιο στο Λάχτι.
<P>
Επιτρέψτε μου τώρα να στραφώ στη «ρήτρα γέφυρας». Στο Τάμπερε, όπως μόλις ανέφεραν ο υπουργός Rajamäki και ο κ. Cavada, συζητήσαμε επίσης τρόπους για τη βελτίωση της λήψης αποφάσεων στον τομέα της ασφάλειας και της δικαιοσύνης, ειδικά με τη χρήση της «ρήτρας γέφυρας». Όπως γνωρίζετε, η θέση της Επιτροπής ήταν πάντα πολύ κοντά στη θέση του Κοινοβουλίου ως προς το θέμα αυτό, καθώς θεωρούμε ότι η ρήτρα γέφυρας αποτελεί κατάλληλο και σημαντικό μέσο ώστε να διασφαλίσουν η Ένωση και τα κράτη μέλη μεγαλύτερη αποδοτικότητα, διαφάνεια και λογοδοσία στη διαδικασία λήψης αποφάσεων πέραν της μεγαλύτερης δημοκρατικής νομιμότητας, δεδομένου του ισχυρότερου ρόλου του Κοινοβουλίου.
<P>
Θα είμαστε από τους πρώτους που θα χαιρετήσουμε ένα θετικό αποτέλεσμα από τη διερεύνηση που σκοπεύει να διεξαγάγει η γερμανική Προεδρία το 2007 και θα παράσχουμε την πλήρη στήριξή μας. Παρά ταύτα, πρέπει να προετοιμαστούμε για μια κατάσταση κατά την οποία η ρήτρα «γέφυρας» μπορεί να είναι ο μόνος τρόπος αντιμετώπισης της έκτακτης ανάγκης ενώπιον της οποίας βρισκόμαστε. Συμφωνώ ότι χρειαζόμαστε το Σύνταγμα, αλλά αν περιμένουμε μπορεί να βρεθούμε παράλυτοι. Εν πάση περιπτώσει, όπως γνωρίζετε, όταν τεθεί σε ισχύ το Σύνταγμα, η ρήτρα «γέφυρας» θα ενσωματωθεί αυτόματα σε αυτό.
<P>
Συμφώνησα με τον υπουργό Rajamäki όταν είπε στο Τάμπερε ότι η Ευρώπη είναι σαν ένα ποδήλατο: είτε πάει μπροστά είτε πέφτει κάτω. Και μόνο τρέχοντας ταχύτερα και ξεπερνώντας τους άλλους κατάφερε ο συμπατριώτης μου Bettini να κερδίσει στο παγκόσμιο πρωτάθλημα ποδηλασίας πριν από λίγες ημέρες.
<SPEAKER ID="8" LANGUAGE="" NAME="Πρόεδρος." AFFILIATION="">
<SPEAKER ID="9" LANGUAGE="DE" NAME="Ewa Klamt," AFFILIATION="εξ ονόματος της Ομάδας PPE-DE">
<SPEAKER ID="10" LANGUAGE="DE" NAME="Martin Schulz," AFFILIATION="εξ ονόματος της Ομάδας PSE">
<P>
Κοιτώντας γύρω μου στην Αίθουσα, βλέπω τον κ. Kirkhope, τον κ. Pirker, την κ. Klamt, τον κ. Watson, την κ. Lambert και την κ. Roure. Όλοι εμείς καθόμασταν και πάλι εδώ πριν από έξι χρόνια και είχαμε πει ακριβώς τα ίδια. Πρόεδρος της επιτροπής ήταν τότε ο κ. Watson, ενώ ο Επίτροπος ονομαζόταν κ. Vitorino, και μας είχε προτείνει ως συνέχεια του Τάμπερε έναν επονομαζόμενο πίνακα αποτελεσμάτων, που περιλάμβανε όλα τα μέτρα που περιγράψατε, κύριε Προεδρεύοντα του Συμβουλίου και κύριε Επίτροπε. Ο εν λόγω πίνακας αποτελεσμάτων όφειλε το όνομά του στο ότι όριζε σαφή χρονοδιαγράμματα με το μέτρο A να οφείλει να μεταφερθεί στη νομοθεσία των κρατών μελών εντός της περιόδου B, την έκθεση της Επιτροπής να φθάνει ενώπιον του Συμβουλίου εντός της περιόδου Γ κοκ.
<P>
Για ποιον λόγο, λοιπόν, βρισκόμαστε σήμερα εδώ, έξι χρόνια αργότερα, και συζητούμε σχετικά με τα ίδια ζητήματα, για παράδειγμα τη ρήτρα «γέφυρας»; Πριν από έξι χρόνια συζητούσαμε γεμάτοι αισιοδοξία σχετικά με τη διάταξη της Συνθήκης της Νίκαιας σύμφωνα με την οποία από το 1999 και με έναρξη ισχύος πέντε χρόνια αργότερα –δηλαδή το 2004– και υποκείμενοι σε ομοφωνία του Συμβουλίου, οι πολιτικοί τομείς για τους οποίους συζητούμε σήμερα θα έπρεπε να ενταχθούν στη διαδικασία συναπόφασης. Εντούτοις, δύο χρόνια αργότερα δεν έχει συμβεί τίποτα.
<P>
Η κ. Klamt έκανε μια σημαντική παρατήρηση, όταν δήλωσε ότι δεν πρέπει να παρεμβαίνουμε στις αρμοδιότητες των εθνικών, των τοπικών και των περιφερειακών αρχών όσον αφορά την ολοκλήρωση ή την επεξεργασία αιτήσεων χορήγησης ασύλου, αλλά δεν μπορούμε επίσης να ανεχθούμε μια κατάσταση, κατά την οποία οι κοινοτικοί κανόνες και κανονισμοί είναι απαραίτητοι, αλλά δεν εξυπηρετούν. Οι ροές των μεταναστών που φτάνουν στις νότιες ακτές της Ευρώπης, για τις οποίες συζητούμε σήμερα, δεν πρόκειται να αντιμετωπισθούν μόνο με περιοριστικά μέτρα. Απαιτείται μια προσέγγιση που θα συνδυάζει μέτρα κατά του οργανωμένου εγκλήματος, μέτρα για τη νομιμοποίηση των μεταναστών και μια συντονισμένη πολιτική ένταξης. Αυτό όλοι το γνωρίζουμε. Γιατί, λοιπόν, αρνούνται τα κράτη μέλη να εφαρμόσουν τις προτάσεις που περιέγραψε μόλις ο Επίτροπος Frattini; Πιστεύω ότι γνωρίζω την απάντηση: αρνούνται, διότι οι πολιτικοί αυτοί τομείς –ασφάλεια των εξωτερικών συνόρων, άσυλο, δικαίωμα ιθαγένειας, ελευθερία εγκατάστασης και ελεύθερη κυκλοφορία, πολιτική αστυνόμευσης και δικαιοσύνης– τους παρέχουν τη δυνατότητα να δηλώσουν στους πολίτες ότι μόνο αυτοί διαθέτουν την κρατική εξουσία και κανείς άλλος. Εδώ και 15 χρόνια τα κράτη τρέμουν την απώλεια εθνικής κυριαρχίας που σηματοδοτεί η μεταβίβαση των δικαιωμάτων αυτών στην Ευρωπαϊκή Ένωση και το κατανοώ, διότι ισοδυναμεί με εν μέρει παράδοση της εθνικής εξουσίας, αλλά πρέπει κανείς να διαλέξει ανάμεσα στην απώλεια ορισμένης εξουσίας και την προοπτική να συνεχισθούν επί μακρόν η μετανάστευση, η εμπορία ανθρώπων, η ανεξέλεγκτη μετανάστευση και τα προβλήματα που σχετίζονται με αυτές. Εδώ και δέκα χρόνια οι υπουργοί Εσωτερικών της Ευρωπαϊκής Ένωσης έχουν αποτύχει στον τομέα αυτόν, και η εν λόγω κατάσταση πρέπει να σταματήσει.
<P>
Για τον λόγο αυτόν, η προσέγγιση στην οποία αναφέρεται η ερώτησή μας και οι απαντήσεις που λάβαμε σήμερα –κυρίως από τον Επίτροπο Frattini– είναι σωστές, αλλά πρέπει επιτέλους να γίνει κάτι.
<SPEAKER ID="11" LANGUAGE="EN" NAME="Graham Watson," AFFILIATION="εξ ονόματος της Ομάδας ALDE.">
<P>
   – Κύριε Πρόεδρε, θέλω να ευχαριστήσω τον κ. Cavada για την προφορική του ερώτηση, για την ευκαιρία αυτής της συζήτησης και για το άριστο έργο που επιτελεί εκείνος και οι συνάδελφοί του στην επιτροπή τους.
<P>
Είχα την τιμή να προεδρεύω της επιτροπής την εποχή της διάσκεψης του Συμβουλίου το 1999 στο Τάμπερε. Υπήρξα παρατηρητής της διαδικασίας από το Τάμπερε στο Τάμπερε. Διήρκεσε επτά μη αποδοτικά έτη. Μοιάζει με μια κριτική που δημοσιεύθηκε κάποτε για το έργο του Σάμιουελ Μπέκετ : «Είναι ένα έργο σε δύο πράξεις στο οποίο δεν γίνεται τίποτα, δύο φορές».
<P>
Χαιρετίζω τις προσπάθειες του Επιτρόπου Frattini και της φινλανδικής Προεδρίας να κάνουν τα κράτη μέλη να προχωρήσουν μπροστά με κολακείες και καλοπιάσματα. Ο κ. Rajamäki μίλησε για νέα πνοή στο πνεύμα του Τάμπερε. Είναι επειγόντως αναγκαία. Γεγονός, όμως, είναι ότι η χώρα που γνωρίζω καλύτερα από κάθε άλλη έθεσε πρόσκομμα επιμένοντας να υπάρχουν τρεις πυλώνες. Τώρα άλλες χώρες εμποδίζουν τη διαδικασία επανόρθωσης. Αν δεν καταφέρουμε να εφαρμόσουμε τη «ρήτρα γέφυρας», δεν θα έχουμε ποτέ μια αξιόπιστη πολιτική για τη δικαιοσύνη και τις εσωτερικές υποθέσεις. Θα συνεχίσουμε με μια πολιτική σαν ποδήλατο, ενώ αυτό που χρειαζόμαστε είναι μια Ducati.
<P>
Θέλουμε να δοθεί περισσότερη έμφαση στις ευρωπαϊκές αξίες. Μπορεί να μην έχουμε σύνταγμα, αλλά έχουμε έναν Χάρτη Θεμελιωδών Δικαιωμάτων. Κύριε Rajamäki, είπατε ότι τα ανθρώπινα δικαιώματα αποτελούν πρώτιστο μέλημα του Συμβουλίου και ότι λαμβάνονται πλήρως υπόψη. Είστε βέβαιος; Τι έχετε να πείτε για την ιστορία των μυστικών φυλακών της CIA, για την οποία αυτό το Σώμα ορθώς συγκρότησε επιτροπή για τις εκδόσεις, ώστε να διαπιστώσουμε αν πρέπει να εφαρμόσουμε το άρθρο 7; Τι έχετε να πείτε για το θέμα των καταστάσεων των ονομάτων επιβατών, στο οποίο η συμφωνία του 2007 στη θέση της πρόχειρης λύσης που επινοήσατε αυτόν τον μήνα πρέπει να είναι σε αγαστή συνεργασία με την απόφαση-πλαίσιο για την προστασία των προσωπικών δεδομένων; Και τι έχετε να πείτε για τις ελάχιστες δικονομικές εγγυήσεις υπέρ υπόπτων σε ποινικές διαδικασίες: γιατί αυτό το θέμα βρίσκεται ακόμα στο τέλος του καταλόγου των προτεραιοτήτων;
<P>
Φυσικά, υπάρχει κάποια πρόοδος. Αλλά πολύ συχνά η Ένωση μοιάζει με τον καλλιτέχνη της παντομίμας Marcel Marceau: φαίνεται ότι σκαρφαλώνει σε έναν τοίχο, αλλά στην πραγματικότητα δεν πηγαίνει πουθενά. Θέλω ο κ. Frattini και η Προεδρία να μεταφέρουν στο Συμβούλιο στις 6 Οκτωβρίου το μήνυμα ότι η Ευρώπη απαιτεί περισσότερα.
<SPEAKER ID="12" LANGUAGE="IT" NAME="Monica Frassoni," AFFILIATION="εξ ονόματος της Ομάδας Verts/ALE">
<P>
   Κύριε Πρόεδρε, κυρίες και κύριοι, η Ομάδα τωv Πρασίvωv/Ευρωπαϊκή Ελεύθερη Συμμαχία ετάχθη πάντοτε υπέρ της μεταφοράς αυτών των θεμάτων στην κοινοτική διαδικασία ήδη από τότε που η Συνθήκη του Μάαστριχ θέσπισε τη διαδικασία των πυλώνων, η οποία θεωρητικά έπρεπε να είναι προσωρινή, αλλά στην πραγματικότητα απεδείχθη μάλλον μόνιμη.
<P>
Οι μαζικές νομιμοποιήσεις, τις οποίες καταδικάζει η κ. Klamt, αλλά και ο Επίτροπος Frattini, είναι άμεσο αποτέλεσμα μιας πολιτικής που υποστηρίζει τη δυνατότητα της μηδενικής μετανάστευσης, αλλά αποσιωπά μια αναμφισβήτητη πραγματικότητα, το γεγονός δηλαδή ότι έχουμε ανάγκη τους μετανάστες.
<P>
Κύριε Frattini, κύριε Rajamäki , δεν γνωρίζω εάν αληθεύει το γεγονός ότι η πλειοψηφία των παράνομων μεταναστών που έρχονται στις χώρες μας είναι ανειδίκευτοι. Γνωρίζω περιπτώσεις καθηγητών Ιστορίας, ηλεκτρολόγων και εξειδικευμένων ανθρώπων που καταφθάνουν εδώ, αλλά δεν βρίσκουν εξειδικευμένη δουλειά, προφανώς γιατί εντάσσονται σε μια ομάδα ανειδίκευτων ανθρώπων. Κατά την άποψή μου, ο ισχυρισμός ότι το πρόβλημα είναι να προσελκύσουμε από τις αναπτυσσόμενες χώρες ανθρώπους που θα μπορούσαν αντιθέτως να τις βοηθήσουν να απαλλαγούν από την κατάσταση της υπανάπτυξης, είναι ένα λανθασμένο μήνυμα που πρέπει να αποφύγει η Ένωση.
<P>
Τέλος, κύριε Rajamäki , κύριε Frattini, θα ήθελα να τοποθετηθείτε στο ζήτημα των συμφωνιών με τις τρίτες χώρες. Η Ομάδα μου και εγώ ανησυχούμε πάρα πολύ για το ζήτημα αυτό, καθώς γνωρίζουμε ότι ορισμένα κράτη μέλη, όπως η Γαλλία, η Ισπανία και η Ιταλία, διεξάγουν μυστικές διαπραγματεύσεις μέσω συνεννοήσεων μεταξύ των αστυνομικών δυνάμεων για τη σύναψη συμφωνιών με τρίτες χώρες χωρίς καμία εγγύηση σεβασμού των δικαιωμάτων. Γνωρίζουμε όλοι ότι οι χώρες αυτές παραβιάζουν συχνά και απροκάλυπτα τα δικαιώματα, όχι μόνο των πολιτών τους, αλλά και των μεταναστών. Μια τέτοια περίπτωση είναι αυτή της Λιβύης, στην οποία ο Επίτροπος δήλωσε προ ολίγου ότι προτίθεται να χορηγήσει ένα μεγάλο χρηματικό ποσό, αλλά προσωπικά θα ήθελα να αφιερώσει λίγο χρόνο για να εξηγήσει πόσο δημοκρατικές και διαφανείς πρέπει να είναι αυτές οι συμφωνίες.
<SPEAKER ID="13" LANGUAGE="IT" NAME="Giusto Catania," AFFILIATION="εξ ονόματος της Ομάδας GUE/NGL">
<P>
   Κύριε Πρόεδρε, κυρίες και κύριοι, μου φαίνεται ότι μετά την αποτυχία της άτυπης διάσκεψης του Τάμπερε την προηγούμενη εβδομάδα, αποφασίσθηκε να εγκαταλειφθεί κάθε προσπάθεια. Η σημερινή συζήτηση χαρακτηρίζεται από αυτήν την απόφαση, καθώς αναμιγνύει την καταπολέμηση της τρομοκρατίας, τις πτήσεις της CIA, τις καταστάσεις με τα ονόματα των επιβατών και την αστυνομική συνεργασία με τη μετανάστευση.
<P>
Θα πρέπει επίσης να εξαλείψουμε από τη συζήτησή μας κάθε αναφορά σε εισβολή. Η κατηγορία της εισβολής είναι ψευδής και αβάσιμη, καθώς γνωρίζουμε όλοι ότι μόνο το 15% των λαθρομεταναστών φθάνουν μέσω θαλάσσης από την Αφρική, ενώ οι υπόλοιποι φθάνουν οδικώς ή αεροπορικώς. Αυτό ισχύει τόσο για την Ισπανία όσο και για την Ιταλία, ακόμη και εάν λάβουμε υπόψη τον αριθμό των μεταναστών που αποβιβάζονται στις Καναρίους Νήσους και στη Λαμπεντούζα.
<P>
Θα πρέπει να έχουμε ως αφετηρία τις νόμιμες οδούς, αλλά, ενώ στο Πράσινο Βιβλίο η Επιτροπή έλεγε ότι θα χρειαστούμε 20 εκατομμύρια εργαζόμενους μετανάστες εντός του 2030 και θα έπρεπε να λάβουμε μέτρα για την είσοδό τους, οι άνθρωποι εξακολουθούν να πεθαίνουν στη θάλασσα. Δεν καταλάβαμε τι έκανε εφέτος το καλοκαίρι ο Ευρωπαϊκός Οργανισμός για τη Διαχείριση της Επιχειρησιακής Συνεργασίας στα Εξωτερικά Σύνορα για την αποφυγή νέων θανάτων.
<P>
Θέλω να προτείνω στον κ. Frattini την ανέγερση ενός μνημείου που θα θυμίζει για πάντα τις εκατόμβες των μεταναστών στη θάλασσα. Σε λίγους μήνες συμπληρώνεται η 10η επέτειος της πρώτης αναγνωρισμένης εκατόμβης μεταναστών στη θάλασσα: της βύθισης ενός πλοίου με 400 περίπου μετανάστες στα ανοιχτά του Πόρτο Πάλο, μεταξύ Μάλτας και Σικελίας. Ας κάνουμε μια χειρονομία ανθρωπισμού! Ας κατασκευάσουμε ένα μνημείο, έναν συμβολικό συλλογικό τάφο για άνδρες και γυναίκες χωρίς όνομα που έχασαν τη ζωή τους στη θάλασσα αναζητώντας ένα καλύτερο μέλλον.
<SPEAKER ID="14" LANGUAGE="IT" NAME="Romano Maria La Russa," AFFILIATION="εξ ονόματος της Ομάδας UEN">
<SPEAKER ID="15" LANGUAGE="NL" NAME="Johannes Blokland" AFFILIATION="εξ ονόματος της Ομάδας IND/DEM.">
<P>
Στα τέλη της δεκαετίας του 1990, οι Κάτω Χώρες και η Γερμανία, οι οποίες αντιμετώπιζαν σοβαρά προβλήματα με την εισροή αιτούντων άσυλο, επέμεναν στην αλληλεγγύη και στην κατανομή του βάρους. Η Γαλλία, η Ισπανία και η Πορτογαλία, ωστόσο, εμπόδιζαν κάθε λύση σε ευρωπαϊκό επίπεδο, ενώ τα βόρεια κράτη μέλη δεν καταφέρνουν τώρα να αντιδράσουν σε αιτήματα για παροχή βοήθειας. Εντούτοις, η λύση πρέπει να βρεθεί σε ευρωπαϊκό επίπεδο. Μια κοινή αγορά με κοινό χώρο, στον οποίο οι πολίτες μπορούν να κυκλοφορούν ελεύθερα, απαιτεί συνεπή ασφάλεια των εξωτερικών συνόρων της και ρυθμισμένη πρόσβαση σε αυτόν τον χώρο.
<P>
Η ευρωπαϊκή πολιτική για την παράνομη μετανάστευση είναι απαραίτητη, εφόσον οι χώρες σταματήσουν να δρουν μεμονωμένα. Αν οι ισπανικές αρχές μπορούν να δώσουν αμνηστία σε 700 000 παράνομους μετανάστες χωρίς προηγούμενη διαβούλευση με τα υπόλοιπα κράτη μέλη, τότε η Ισπανία δεν μπορεί να περιμένει βοήθεια από τα άλλα κράτη μέλη.
<P>
Τέλος, ο Πρόεδρος Μπους αναγνώρισε την ύπαρξη μυστικών φυλακών της CIA. Μέχρι σήμερα, ωστόσο, δεν είναι σαφές σε ποιες χώρες βρίσκονταν αυτές οι φυλακές, ούτε αν κάποιες από αυτές βρίσκονταν στην Ευρωπαϊκή Ένωση. Θα ήθελα να ακούσω από το Συμβούλιο και την Επιτροπή τι προτίθενται να κάνουν προκειμένου να διασκεδάσουν αυτήν την αβεβαιότητα. 
<SPEAKER ID="16" LANGUAGE="FR" NAME="Jean-Marie Le Pen (NI ). –" AFFILIATION="">
<P>
   Κύριε Πρόεδρε, νομιμοποιώντας ενάμισι εκατομμύριο παράνομους μετανάστες το 2005, η Ισπανία και η Ιταλία έχουν προκαλέσει μεγάλη εισροή ατόμων από την Αφρική, την πλησιέστερη προς την Ευρώπη ήπειρο και τρόπον τινά προάστιο του Παρισιού.
<P>
Η Ισπανία, η οποία ορθώς κατηγορήθηκε για ανευθυνότητα όταν νομιμοποίησε τους παράνομους μετανάστες, απαντώντας ισχυρίζεται ότι η πλειοψηφία των Αφρικανών που φθάνουν στις Καναρίους Νήσους 25 000 από την έναρξη του έτους είναι γαλλόφωνοι και πρόθεσή τους είναι να ταξιδέψουν σε άλλες χώρες. Ούτως εχόντων των πραγμάτων, μπορεί κανείς να καταλάβει γιατί η αληθινά καταστροφική συμφωνία του Σένγκεν, σε ισχύ από το 1985, πρέπει να καταργηθεί, αφού δίνει τη δυνατότητα σε οποιονδήποτε παράνομο μετανάστη που φθάνει στην Ισπανία, την Ιταλία ή αλλού, άρτι νομιμοποιηθέντα, να εισέλθει στη Γαλλία και να επωφεληθεί από όλες τις κοινωνικές παροχές που παρέχονται στη χώρα αυτή.
<P>
Ο κ. Sarkozy, έχοντας απουσιάσει στα οκτώ από τα δέκα τελευταία Συμβούλια Υπουργών Εσωτερικών δεν είναι σε θέση πραγματικά να επικρίνει την Ισπανία, και μάλιστα σε μια στιγμή που η Γαλλία τάσσεται υπέρ της κατάργησης της απαίτησης της ομοφωνίας σε θέματα δικαστικής και αστυνομικής συνεργασίας, δηλαδή τάσσεται υπέρ της εγκατάλειψης μίας από τις εξουσίες εθνικής κυριαρχίας της. Είναι κρίσιμης σημασίας να είμαστε σε θέση να ελέγχουμε τα σύνορά μας σε μια εποχή κατά την οποία η μετανάστευση αποτελεί παγκόσμιο φαινόμενο. Το έργο του ελέγχου χιλιάδων χιλιομέτρων ιδιαίτερα διάτρητης ακτογραμμής ή χερσαίων συνόρων δεν μπορεί να ανατεθεί σε άλλους, και οι αδυναμίες των κρατών μελών από την άποψη αυτή δεν μπορούν να αντισταθμιστούν από τον Frontex, αυτόν τον ευρωπαϊκό οργανισμό που υποτίθεται ότι ελέγχει τα σύνορα της Ευρώπης.
<P>
Αν δεν αντιμετωπίσουμε το πρόβλημα της μετανάστευσης στην πηγή και δεν προτείνουμε μια ευρείας κλίμακας αναπτυξιακή πολιτική, τότε θα εξακολουθήσουμε να εκτελούμε χρέη οικοδεσπότη σε εκατομμύρια μεταναστών οι οποίοι, σιγά-σιγά θα αποσταθεροποιήσουν την Ευρώπη που γνωρίζουμε και τελικά θα την κατακλύσουν. Τα ευρωπαϊκά θεσμικά όργανα επιταχύνουν απλά αυτήν την φθίνουσα πορεία ευνοώντας μια μεταναστευτική πολιτική που αναφέρεται από τον κ. Sarkozy ως «επιλεκτική μετανάστευση». Τα έθνη της Ευρώπης θα πρέπει να αναλάβουν εκ νέου την ευθύνη των δικών τους υποθέσεων, όπως ακριβώς έκανε η Ελβετία, και να προστατευτούν έναντι της μεταναστευτικής εισβολής που μόλις έχει αρχίσει. 
<SPEAKER ID="17" LANGUAGE="ES" NAME="Jaime Mayor Oreja (PPE-DE ). –" AFFILIATION="">
<P>
   Κύριε Πρόεδρε, θα ήθελα να ξεκινήσω συγχαίροντας τον κ. Frattini, ο οποίος χρησιμοποίησε πολύ σωστά για άλλη μία φορά έναν όρο που είναι κρίσιμος σε αυτό το σημείο για τη δημιουργία του χώρου ελευθερίας, ασφάλειας και δικαιοσύνης: τον όρο «προτεραιότητες».
<P>
Σε αυτό το πλαίσιο, θα ήθελα να πω ότι χρειαζόμαστε μια μεγάλη συζήτηση και ένα μεγάλο αποτέλεσμα, το οποίο δεν μπορεί να καθυστερήσει σε αυτό το σημείο της οικοδόμησης της Ευρωπαϊκής Ένωσης, διότι μιλάμε συχνά για συγκεκριμένα μέτρα, αλλά πρέπει να καθορίσουμε τι είναι πιο σημαντικό. Σε μία δεκαετία, ποιος θα είναι ο τελικός στόχος όσον αφορά τις αρμοδιότητες της Ευρωπαϊκής Ένωσης και των κρατών μελών σε σχέση με τα δυο θέματα που ανέφερε ο κ. Frattini, τη μετανάστευση και τη ριζοσπαστική ισλαμική τρομοκρατία;
<P>
Αυτή η συζήτηση δεν μπορεί να αναβληθεί και, μέχρι να διεξαχθεί και μέχρι να έχουμε ένα αποτέλεσμα, δεν θα είμαστε σε θέση να επιτύχουμε τη σωστή και ενδεδειγμένη πρόοδο σε αυτούς τους τομείς. Πρόκειται για μια προ-συνταγματική συζήτηση. Είναι αναμφίβολα αυτό που προκαλεί τον μεγαλύτερο φόβο σήμερα μεταξύ των Ευρωπαίων όσον αφορά το μέλλον τους. Είναι, λοιπόν, μια προ-συνταγματική συζήτηση και, επομένως, κύριε Frattini και εκπρόσωποι του Συμβουλίου, είναι μια συζήτηση που δεν πρέπει να αναβληθεί σε καμία περίπτωση.
<SPEAKER ID="18" LANGUAGE="FR" NAME="Martine Roure (PSE ). –" AFFILIATION="Χειροκροτήματα">
<P>
Εύχομαι επίσης να εγερθεί το θέμα της συμφωνίας σχετικά με τη διαβίβαση προσωπικών δεδομένων σε σχέση με πτήσεις, άλλως γνωστή ως συμφωνία ΕΕ/ΗΠΑ για τη χρήση δεδομένων από τις καταστάσεις ονομάτων επιβατών (PNR). Οι συζητήσεις με τις αμερικανικές αρχές είναι σε εξέλιξη, αλλά αντιλαμβάνομαι ότι οι αμερικανικές αρχές θέλουν ακόμη περισσότερα. Θα μπορούσε ο Αντιπρόεδρος Frattini να μας πει αν αυτές οι διαπραγματεύσεις θα οδηγήσουν σε κοινή συμφωνία πριν από το τέλος του μήνα, το οποίο δεν απέχει και πάρα πολύ; Συμφωνήσαμε σε μια διαδικασία δύο σταδίων στο πλαίσιο της οποίας το περιεχόμενο θα συζητιόταν εκ νέου το 2007. Θα προχωρήσουν όντως και οι Αμερικανοί σε αυτήν τη βάση; Θα ήθελα, σχετικά με αυτό, να απευθύνω μια παρατήρηση προς το Συμβούλιο και να επισημάνω ότι το Ευρωπαϊκό Κοινοβούλιο αναμένει τώρα μια σθεναρή δέσμευση από το Συμβούλιο σχετικά με την απόφαση-πλαίσιο για την προστασία των προσωπικών δεδομένων.
<P>
Στην διάσκεψη υπουργών του Τάμπερε, το Συμβούλιο εμφανίζεται να υπαναχωρεί ως προς τις ισχυρές δεσμεύσεις σχετικά με τη μετανάστευση που ανέλαβε η Ευρωπαϊκή Ένωση προ επτά ετών, ιδιαίτερα όσον αφορά τη θέσπιση κοινής μεταναστευτικής πολιτικής και κοινού συστήματος χορήγησης ασύλου μεταξύ 2006 και 2010. Στον τομέα αυτόν, επίσης, η προθεσμία είναι κοντά. Η πολιτική ομάδα μου τονίζει ότι η καλύτερη διαχείριση των εξωτερικών συνόρων δεν μπορεί παρά να είναι μία μόνο πτυχή της κοινής μεταναστευτικής πολιτικής μας. Ουδείς μπορεί να παραμείνει αδιάφορος μπροστά στις δυσκολίες και την ανθρωπιστική κρίση που ξέσπασε στα σύνορά μας, ιδιαίτερα στη Νότια Ευρώπη, ή την τεράστια εισροή μεταναστών και αιτούντων άσυλο.
<SPEAKER ID="19" LANGUAGE="NL" NAME="Jeanine Hennis-Plasschaert (ALDE ). –" AFFILIATION="">
<P>
   Κύριε Πρόεδρε, καθώς το πρόβλημα της μετανάστευσης αποτελεί μία από τις μεγαλύτερες προκλήσεις που αντιμετωπίζουμε μέχρι στιγμής το 2006, θα πίστευε κανείς ότι όλα τα κράτη μέλη έχουν επίγνωση της επιτακτικότητας αυτού του προβλήματος, αλλά αυτό φαίνεται ότι απέχει κατά πολύ από την πραγματικότητα. Οι εκθέσεις στη διάσκεψη της περασμένης εβδομάδας στο Τάμπερε ήταν αρκετές ώστε να φέρουν κάποιον σε δύσκολη θέση. Η αναποφασιστικότητα κυριάρχησε. Κατά μήκος των εξωτερικών συνόρων της Ένωσης εκτυλίσσεται μια πραγματικά ανθρωπιστική τραγωδία, εν μέρει λόγω της αποτυχημένης πολιτικής των κρατών μελών, και πρέπει να πω ότι αυτό με φέρνει σε μεγάλη αμηχανία.
<P>
Ο πρωταρχικός στόχος του Συμβουλίου –αν μπορεί να πει κανείς ότι υπάρχει κάτι τέτοιο– είναι να ενισχύσει τα εξωτερικά σύνορα. Ο Frontex αποτελεί τη λέξη κλειδί, αλλά βασίζεται σε πόρους και ανθρώπινο δυναμικό που παρέχουν τα κράτη μέλη και αυτοί οι πόροι είναι ακόμα εξαιρετικά περιορισμένοι. Επιπροσθέτως, είναι ψευδαίσθηση να πιστεύουμε ότι τα ρεύματα των μεταναστών μπορούν να ελεγχθούν μόνο με ενισχυμένα εξωτερικά σύνορα, όχι ότι δεν θα έπρεπε να θέλουμε και αυτά. Πρέπει να εξετάσουμε τους λόγους για τους οποίους οι μετανάστες επιλέγουν να εγκαταλείψουν τις χώρες τους σε αγέλες. Η σύνδεση μεταξύ μετανάστευσης και ανάπτυξης είναι τεράστιας σημασίας. Οι στρατηγικές επενδύσεις και οι επενδύσεις μεγάλης κλίμακας στις χώρες προέλευσης είναι αναγκαίες. Μπορείτε αν θέλετε να το πείτε σύγχρονο σχέδιο Μάρσαλ.
<P>
Κύριε Προεδρεύων του Συμβουλίου, θα πρέπει να ακολουθήσετε το παράδειγμα που έδωσε ο Επίτροπος Frattini, ο οποίος, πολλές φορές, σας ζήτησε να εξετάσετε μια συνολική δέσμη μέτρων που θα δώσει στην Ένωση τη δυνατότητα να αντιδράσει, γι’ αυτό σας καλώ να υλοποιήσετε τις φιλοδοξίες σας, όπως παγιώθηκαν στο πρόγραμμα του Τάμπερε και επιβεβαιώθηκαν στη Χάγη, να ασχοληθείτε με αυτήν την τόσο σημαντική σύνδεση ανάμεσα στη μετανάστευση και στην ανάπτυξη, να εδραιώσετε αυτές τις συμφωνίες συνεργασίας με τις χώρες προέλευσης και διέλευσης, να εκπονήσετε άμεσα μια ευρωπαϊκή πολιτική επιστροφής, σύμφωνα με την οποία όλοι δικαιούνται να αντιμετωπίζονται με σεβασμό, να ξεκινήσετε αυτές τις εκστρατείες πληροφόρησης, να διασφαλίσετε την υλοποίηση αυτής της ευρωπαϊκής πράσινης κάρτας και να αντιμετωπίσετε τη δική σας μαύρη αγορά στην εργασία. Θα ήθελα να ζητήσω από το Συμβούλιο, χρησιμοποιώντας τη δική του αλληγορία, να κάνει πετάλι όσο πιο γρήγορα μπορεί. 
<SPEAKER ID="20" LANGUAGE="" NAME="" AFFILIATION="Αντιπροέδρου">
<SPEAKER ID="21" LANGUAGE="FR" NAME="Hélène Flautre (Verts/ALE ). –" AFFILIATION="">
<P>
   Κύριε Πρόεδρε, πριν από ακριβώς έναν χρόνο περισσότεροι από 11 ή ίσως και 16 μετανάστες πυροβολήθηκαν θανάσιμα στη Θέουτα και τη Μελίγια. Ήσαν σφαίρες ισπανικές ή μαροκινές; Δεν γνωρίζουμε, και καμία έρευνα δεν έχει διεξαχθεί. Το μόνο που έως σήμερα γνωρίζουμε είναι ότι ένας από αυτούς που σκοτώθηκαν καταγόταν από το Καμερούν. Όσο για τους υπόλοιπους, ουδείς γνωρίζει ποιοι ήσαν.
<P>
Ποια είναι η εν λόγω πολιτική, και τι ακούω να λέτε, κύριε Frattini, στις συνεντεύξεις σας; Ακούω να λέτε ότι θέλετε μια ευρωπαϊκή αρμάδα, με περιπόλους, αεροσκάφη, σκάφη και στρατιωτικά ελικόπτερα· ότι θέλετε, όντως, να προστατέψετε τα σύνορά μας. Αυτά διαβάζω και αυτά ακούω να λέτε, κύριε Frattini.
<SPEAKER ID="22" LANGUAGE="ES" NAME="Willy Meyer Pleite (GUE/NGL ). –" AFFILIATION="">
<P>
   Κύριε Πρόεδρε, κύριε Frattini, κύριε Rajamäki, οι χιλιάδες άνθρωποι που έχουν πεθάνει στον Ατλαντικό και στη Μεσόγειο έκαναν ένα λάθος, και αυτό είναι ότι γεννήθηκαν άνθρωποι. Αν είχαν γεννηθεί εμπορεύματα ή νομίσματα –αν ήταν δυνατόν η αγγλική λίρα, το αμερικανικό δολάριο ή το ευρώ– η Ευρωπαϊκή Ένωση θα αντιδρούσε με έναν διαφορετικό, πολύ φιλόξενο τρόπο. Ωστόσο, φίλοι μου, γεννήθηκαν άνθρωποι. Διέπραξαν το τρομερό έγκλημα να αφήσουν τις χώρες τους για να ξεφύγουν από την πείνα ή τον πόλεμο και να προσπαθήσουν να ζήσουν ειρηνικά. Αυτό είναι το έγκλημα που διέπραξαν.
<P>
Παρακαλώ την Επιτροπή και το Συμβούλιο να μην συζητήσουν ποτέ ξανά την τρομοκρατία και τη μετανάστευση ταυτόχρονα. Πρόκειται για προσβολή στον πολιτισμό. Σας ικετεύω να μην το κάνετε ποτέ ξανά. Διότι αν το κάνετε, ενθαρρύνετε ομιλίες όπως αυτή του κ. Le Pen –φασιστικές, ρατσιστικές και ξενοφοβικές– ή δράσεις όπως εκείνες χωρών που είναι ευρωπαϊκές, αλλά όχι μέλη της Ένωσης, όπως η Ελβετία, που είναι πολύ φιλόξενες όταν πρόκειται για χρηματοπιστωτικές ροές, τραπεζικές ροές, φίλε μου, αλλά όταν πρόκειται για ανθρώπους, αμφισβητούν ακόμη και το δικαίωμα αίτησης ασύλου. Δεν πρέπει να είναι αυτό το μήνυμα της Ευρωπαϊκής Ένωσης. Επομένως, πιστεύω ότι πρέπει να αλλάξουμε εντελώς την προσέγγισή μας. Πρόκειται για ανθρώπους και αξίζουν μια πολιτισμένη απάντηση. 
<SPEAKER ID="23" LANGUAGE="" NAME="Janusz Wojciechowski (UEN )." AFFILIATION="(PL) ">
<SPEAKER ID="24" LANGUAGE="EN" NAME="Nigel Farage (IND/DEM )." AFFILIATION="">
<P>
Μόλις εχθές ανακοινώθηκε ότι δύο πολύ φτωχές χώρες της Ανατολικής Ευρώπης –η Ρουμανία και η Βουλγαρία– θα προσχωρήσουν στην ΕΕ. Είναι λοιπόν απολύτως προφανές ότι, από τη στιγμή που υπάρχει ελεύθερη κυκλοφορία ανθρώπων μεταξύ χωρών με πολύ διαφορετικά επίπεδα πλούτου, αυτό θα οδηγήσει σε ένα τεράστιο μεταναστευτικό ρεύμα. Και όλα αυτά με κάνουν να αναρωτιέμαι πώς στο καλό μπορεί ο Πρόεδρος της Επιτροπής, κ. Barroso, να αποφάσισε ότι ο νέος Επίτροπος υπεύθυνος για θέματα μετανάστευσης θα είναι Ρουμάνος!
<SPEAKER ID="25" LANGUAGE="IT" NAME="Mario Borghezio (NI ). –" AFFILIATION="">
<P>
Οι πολιτικές αυτές έρχονται σε αντίθεση με την αυστηρή μεταναστευτική πολιτική που σκιαγραφούν σήμερα τα ευρωπαϊκά όργανα, τα οποία μάλιστα συζητούν την περιστολή της αρχής του ασύλου. Εντούτοις, τα μέτρα αυτά μπορεί να αποτελέσουν ένα μέσο για την καταστρατήγηση των κανόνων που αποσκοπούν ακριβώς στον έλεγχο του φαινομένου. Επιτρέψτε μου, λοιπόν, να πω ένα ευχαριστώ στην Ελβετία και στον Christoph Blocker! Ζήτω η Ελβετία! Φτάνει πια με την ευρωπαϊκή δημαγωγία για τη μετανάστευση! 
<SPEAKER ID="26" LANGUAGE="PT" NAME="Carlos Coelho (PPE-DE )." AFFILIATION="">
<P>
   – Κύριε Πρόεδρε, κύριε Προεδρεύων του Συμβουλίου, κύριε Frattini, κυρίες και κύριοι, για άλλη μία φορά αποτιμούμε εδώ σε αυτήν την Αίθουσα την οικοδόμηση του χώρου ελευθερίας, ασφάλειας και δικαιοσύνης. Θα πρέπει να αναγνωρίσουμε ότι, ενώ έχουν γίνει πολλά, υπάρχουν ακόμα και πολλά που πρέπει να γίνουν. Αναφέρομαι στα ευνοϊκά σχόλια του κ. Rajamäki όσον αφορά την ολοκλήρωση του φακέλου του Συστήματος Πληροφοριών Σένγκεν (SIS). Ελπίζω ότι θα μπορέσουμε να ψηφίσουμε γρήγορα για έναν συμβιβασμό σε πρώτη ανάγνωση, ο οποίος θα μας παράσχει το αναγκαίο νομικό μέσο για την εφαρμογή του SIS δεύτερης γενιάς.
<P>
Με ικανοποίηση σας άκουσα να μιλάτε για τα πρόσφατα γεγονότα στις Καναρίους Νήσους και στη Μεσόγειο, κύριε Rajamäki. Απαιτούνται επείγοντα, πρακτικά μέτρα στον τομέα της θαλάσσιας επιχειρησιακής συνεργασίας με σκοπό την ανάπτυξη επαρκών ικανοτήτων περιπολίας στα θαλάσσια σύνορά μας και τη σύσταση ομάδων ταχείας συνοριακής επέμβασης. Χαιρετίζω ιδιαιτέρως τις παρατηρήσεις του κ. Frattini σχετικά με την ανάγκη να διασφαλιστεί η χορήγηση των αναγκαίων πόρων στα κοινοτικά μέσα. Το Frontex, για παράδειγμα, δεν πρέπει να στερηθεί των οικονομικών πόρων που χρειάζεται για να διεξάγει το έργο του.
<SPEAKER ID="27" LANGUAGE="ES" NAME="Enrique Barón Crespo (PSE ). –" AFFILIATION="(Χειροκροτήματα)">
<P>
   Κύριε Πρόεδρε, θα ήθελα να ξεκινήσω ευχαριστώντας τον κ. Cavada, ο οποίος ενέπνευσε μια συζήτηση σχετικά με ένα απολύτως κρίσιμο θέμα: τον χώρο ελευθερίας, ασφάλειας και δικαιοσύνης. Θα ήθελα να εστιάσω στο θέμα της μετανάστευσης.
<P>
Κύριε Υπουργέ, επτά χρόνια έχουν περάσει από το Τάμπερε. Ήμουν εκεί με διαφορετική ιδιότητα. Εκεί ξεκίνησε το έργο σχετικά με τη μετανάστευση και μια κοινοτική πολιτική σχετικά με αυτήν και σήμερα ο Αντιπρόεδρος της Επιτροπής, ο κ. Frattini, απηύθυνε μια ομιλία γεμάτη πάθος και πληροφορίες υποστηρίζοντας αυτήν την πολιτική.
<P>
Έδωσε πολλές υποσχέσεις για το μέλλον. Αν και συμφωνώ μαζί του στην ανάγκη για μια κοινή πολιτική και για την ενωμένη ηγεσία και τον συντονισμό που υποστήριξε ο ίδιος στην Επιτροπή, θα ήθελα να πω στον Αντιπρόεδρο Frattini ότι οι «πράξεις μιλούν πιο δυνατά από τα λόγια».
<P>
Στον περσινό προϋπολογισμό, ο οποίος είναι υπό απαλλαγή, το 80% του τομέα που αντιστοιχεί στη μετανάστευση δεν δαπανήθηκε.
<SPEAKER ID="28" LANGUAGE="DE" NAME="Alexander Alvaro (ALDE ). –" AFFILIATION="">
<P>
   Κύριε Πρόεδρε, δυσκολεύομαι να το παραδεχτώ, αλλά ο κ. Schulz έχει απόλυτο δίκιο σε όλα όσα είπε. Δεν πιστεύω να το έχω ξαναπεί ποτέ ενώπιον του Κοινοβουλίου και δεν νομίζω ότι θα επαναληφθεί. Έκανε όμως σαφές πού εντοπίζεται πρόβλημα, δηλαδή στην επιλογή ανάμεσα στην εθνική κυριαρχία των κρατών μελών και τη δυνατότητα δράσης της Ένωσης. Πόσα είναι διατεθειμένα να απαρνηθούν τα κράτη μέλη και πόσες αρμοδιότητες επιθυμούν να έχει η ΕΕ;
<P>
Το παραπάνω εκφράζεται εύστοχα στο απόφθεγμα που ορίζει ότι το μεν πνεύμα πρόθυμο, η δε σαρξ ασθενής. Στη συγκεκριμένη περίπτωση, θα είναι η γερμανική Προεδρία του Συμβουλίου που θα δώσει το σήμα για την πρόοδο της Ευρωπαϊκής Ένωσης, αλλά θα ήθελα να δω τη Φινλανδία και την Πορτογαλία να λειτουργούν ως παράγοντες επιτάχυνσης, διότι η Γερμανία είναι μεν μεγάλη, αλλά νωθρή. Η Γερμανία είναι μια χώρα που όπως και η Γαλλία έχει μεγάλη παράδοση, αλλά είναι αργή. Θυμίζει δεξαμενόπλοιο, το οποίο δεν είναι ιδιαίτερα γρήγορο και ευέλικτο, ούτε και τόσο καινοτόμο ως προς τα θέματα αυτά, όπως μια χώρα σαν τη Φινλανδία. Για τον λόγο αυτόν, σας ζητώ να βοηθήσετε τη γερμανική Προεδρία του Συμβουλίου ώστε να διευκολυνθεί κατά την επιλογή των βασικών σημείων κλειδιών. Όσον αφορά τη μετανάστευση, ο Günther Beckstein, ο βαυαρός υπουργός Εσωτερικών, έκανε ένα μοιραίο λάθος, όταν δήλωσε ότι δεν θα ήταν υπερβολικό να δεχθεί η Ισπανία 25 000 ανθρώπους. Δεν έχει σημασία το κατά πόσον είναι λογικό να αναμένεται κάτι τέτοιο. Αυτό που έχει σημασία είναι ότι διακυβεύεται η τύχη ανθρώπων οι οποίοι βρίσκονται σε απελπιστική κατάσταση και οι οποίοι περιμένουν λίγο πιο έξω από την ακτή.
<P>
Όσον αφορά τη μετανάστευση προς αναζήτηση εργασίας, ο ομοσπονδιακός υπουργός Εσωτερικών της Γερμανίας, Wolfgang Schäuble, δήλωσε καθαρά ότι η νόμιμη μετανάστευση δεν μπορεί να εξετασθεί ξεχωριστά από την αγορά εργασίας, οπότε γνωρίζουμε ότι ούτε σε αυτό το πεδίο γίνεται τίποτα. Όσον αφορά τον Οργανισμό Θεμελιωδών Δικαιωμάτων, τον οποίο θεωρείτε τόσο σημαντικό, η Καγκελάριος Μέρκελ δήλωσε: «Έστω, εάν δεν έχουμε άλλη επιλογή, αλλά γιατί θα πρέπει να έχουμε έναν οργανισμό για την προστασία των θεμελιωδών δικαιωμάτων μας;». Βλέπετε λοιπόν πού έγκειται το πρόβλημα, γι’ αυτό και σας ζητώ να κάνετε χρήση της δυνατότητάς σας για επιτάχυνση. Μπορείτε να διευκολύνετε τη Γερμανία να ασκήσει εποικοδομητικά την Προεδρία του Συμβουλίου. Προς το παρόν, το όλο θέμα μού γεννά ανησυχία. 
<SPEAKER ID="29" LANGUAGE="ES" NAME="Raül Romeva i Rueda (Verts/ALE ). –" AFFILIATION="">
<SPEAKER ID="30" LANGUAGE="DA" NAME="Ole Krarup (GUE/NGL ). –" AFFILIATION="">
<SPEAKER ID="31" LANGUAGE="LV" NAME="Guntars Krasts, (UEN ). –" AFFILIATION="">
<SPEAKER ID="32" LANGUAGE="FR" NAME="Patrick Louis (IND/DEM ). –" AFFILIATION="">
<P>
   Κύριε Πρόεδρε, κυρίες και κύριοι, ακούσαμε τον κ. Frattini να παραπονείται σχετικά με την αδυναμία μας να προστατεύσουμε τα νότια σύνορα της Ευρώπης, ορθώς επισημαίνοντας ότι ένα παράνομος μετανάστης ο οποίος κατορθώνει να περάσει στην Ισπανία ή την Ιταλία μπορεί να φθάσει στη Λίλλη ή το Αμβούργο μέσα σε μία ημέρα, και τον ακούσαμε να προτείνει, όπως ο κ. Sarkozy, την κατάργηση του δικαιώματος αρνησικυρίας. Αυτό είναι ένα ακόμη παράδειγμα ευρωπαϊκής ολοκλήρωσης που χρησιμοποιείται ως λύση στα προβλήματα που αντιμετωπίζονται. Μήπως τα περισσότερα από τα κόμματα που εκπροσωπούνται στην Αίθουσα αυτή δεν έχουν ανοίξει τις θύρες στην ανεξέλεγκτη μετανάστευση με τις συμφωνίες του Σένγκεν και τη Συνθήκη του Άμστερνταμ, με τις οποίες στερούν από τα κράτη μέλη την αρμοδιότητά τους στο θέμα αυτό;
<P>
Η Επιτροπή παγώνει τώρα τις συμφωνίες επανεισδοχής μεταξύ των κρατών μελών και παρεμβαίνει σε πολιτικές επανένωσης οικογενειών και ακόμη επιθυμεί να φέρει 25 εκατομμύρια επιπλέον μετανάστες για να αμβλύνει τη μείωση του πληθυσμού. Όχι, κυρίες και κύριοι, δεν είναι δυνατόν να εναλλάσσονται στην εξουσία επί 30 χρόνια και έπειτα, μόλις πλησιάζουν εκλογές, να εμφανίζονται ως αμέτοχοι στην παρούσα κατάσταση. Επιπλέον, φαίνεται ότι συνεχίζουμε την απερίσκεπτη πτήση προς τον φεντεραλισμό. Ειλικρινά, αν θέλετε να καταστρέψετε τον ευρωπαϊκό πολιτισμό, απλά συνεχίστε την ίδια πορεία. 
<SPEAKER ID="33" LANGUAGE="CS" NAME="Jana Bobošíková (NI )." AFFILIATION="">
<P>
   – Σήμερα συζητούμε για την πρόοδο στον χώρο ελευθερίας, ασφάλειας και δικαιοσύνης. Η συζήτηση για πρόοδο είναι πρόωρη, ωστόσο, από τη στιγμή που η Επιτροπή δεν μπορεί ή δεν θέλει να τιμήσει τις δεσμεύσεις της για το 2007 όσον αφορά την επέκταση του χώρου Σένγκεν. Θεωρώ απαράδεκτο ότι οι πολίτες των δέκα νέων κρατών μελών δεν θα μπορούν να κυκλοφορούν ελεύθερα μέσα στα εσωτερικά σύνορα της ΕΕ από τον Οκτώβριο του προσεχούς έτους. Είναι ανεξήγητο, κατά τη γνώμη μου, ότι θα υπόκεινται σε συνοριακούς αστυνομικούς ελέγχους για άλλα δύο ή τρία χρόνια. Η Επιτροπή θα πρέπει να συμπεριφέρεται όχι σαν ένα τσούρμο παρείσακτων αλλά ως ένα θεσμικό όργανο εκλεγμένο από το Κοινοβούλιο και εξαιρετικά καλοπληρωμένο από τους φορολογούμενους. Αν δεν μπορεί να εφαρμόσει τους όρους για τον χώρο Σένγκεν, τότε είναι ανίκανη. Αν κρύβεται απλά πίσω από τεχνικές δυσκολίες και θέλει να αναβάλει την ελεύθερη κυκλοφορία, τότε δεν πρέπει να την εμπιστευόμαστε. Ο κ. Barroso και οι Επίτροποί του εμποδίζουν τώρα την ελεύθερη κυκλοφορία των ανθρώπων, η οποία αποτελεί έναν από τους πυλώνες της ΕΕ. Θα πρέπει να έχουν επίγνωση του βαθμού στον οποίο διακινδυνεύουν την εμπιστοσύνη του κοινού με το ευρωπαϊκό σχέδιο στην τρέχουσα μορφή του. 
<SPEAKER ID="34" LANGUAGE="EN" NAME="Timothy Kirkhope (PPE-DE )." AFFILIATION="">
<P>
   – Κύριε Πρόεδρε, να ’μαστε και πάλι. Ο κ. Schulz είχε δίκιο. Ξεσκόνισα την ομιλία μου από το 1999, ο κ. Schulz έφυγε από την Αίθουσα μετά την ομιλία του, πολλά άλλα πράγματα παραμένουν όπως ήταν πριν από επτά χρόνια. Υπάρχουν αρκετά γκρίζα μαλλιά σε αυτήν την Αίθουσα – όχι στο δικό μου κεφάλι, φυσικά.
<P>
Είναι αλήθεια ότι ασχολούμαστε με τα ίδια θέματα και εγώ ο ίδιος πιστεύω στη ρεαλιστική αδράνεια ως κάτι που δεν θα πρέπει να μας προβληματίζει πάντα. Σε αυτόν τον συγκεκριμένο τομέα, σε μια εποχή μεγάλης τρομοκρατικής απειλής –και υπήρχαν τρομοκρατικές απειλές και το 1999– στέλνεται ένα πολύ αβέβαιο μήνυμα ότι η Προεδρία και η Επιτροπή και, δυστυχώς, πολλοί από τους βουλευτές που παρίσταντο σε αυτήν την Αίθουσα τότε και τώρα φαίνεται να πιστεύουν ότι η επιτακτικότερη ανάγκη είναι να εφαρμοστεί η γέφυρα στο πλαίσιο του άρθρου 42.
<P>
Πάντα είχα επιφυλάξεις σχετικά με την επιβολή ενός ενιαίου μοντέλου δικαιοσύνης σε χώρες οι οποίες εφαρμόζουν διαφορετικά νομικά συστήματα, τα οποία λειτουργούν με διαφορετικούς τρόπους. Στην περίπτωση του Ηνωμένου Βασιλείου, το σύστημα αστικού δικαίου μας είναι το σπουδαιότερο κληροδότημα του μεγάλου βασιλιά Ερρίκου Β´, το οποίο αναπτύχθηκε με μεγάλη επιτυχία για πάνω από 800 χρόνια. Ομοίως, δεν βιώσαμε την επιβολή του Ναπολεόντειου Κώδικα σε μεγάλο μέρος της Ευρώπης πριν από 200 χρόνια. Αν και δεν μπορούμε να εφαρμόσουμε αυτό το σύστημα, ποτέ δεν θελήσαμε να σταματήσουμε τους άλλους από το να το κάνουν όπου έκριναν σκόπιμο.
<P>
Ακόμα και η ίδια η κίνηση για εναρμόνιση είναι προβληματική. Η απόφαση στην υπόθεση Cassis de Dijon ήταν μία από τις βασικές στιγμές στην ανάπτυξη της εσωτερικής αγοράς, καθώς έδωσε προτεραιότητα στην αρχή της αμοιβαίας αναγνώρισης έναντι της γενικής εναρμόνισης.
<P>
Το Συμβούλιο πρόκειται να υποβάλει την ενδιάμεση αναθεώρηση του Προγράμματος της Χάγης στο τέλος του έτους. Όπως είπε ο Piet Hein Donner, η μαμή του προγράμματος, η πρώτη αρχή είναι η εφαρμογή της αμοιβαίας αναγνώρισης ως το θεμέλιο για τη δικαστική συνεργασία. Το πρόγραμμα βασίζεται στην αξίωση της συνεργασίας. Η συνεργασία θα πρέπει να καθορίσει τη δυναμική και την ανάπτυξη της ευρωπαϊκής σύμπραξης. Εκτιμώ ότι αυτή είναι μια πρακτική και ορθολογική προσέγγιση, η οποία δείχνει σημεία επιτυχίας και καλώ την Προεδρία και την Επιτροπή να προχωρήσουν επί αυτής της βάσης. 
<SPEAKER ID="35" LANGUAGE="IT" NAME="Nicola Zingaretti (PSE ). –" AFFILIATION="">
<P>
Να γιατί, όπως επιβεβαίωσαν ο Πρόεδρος Borrell, ο Επίτροπος Frattini και ο Προεδρεύων του Συμβουλίου, δεν πρόκειται μόνο για μια ανθρωπιστική κρίση και μια παροδική κατάσταση, αλλά για ένα διαρθρωτικό φαινόμενο από το οποίο δοκιμάζεται όλη η Ευρωπαϊκή Ένωση και η ικανότητά της να εφαρμόσει επιτέλους μια ευρωπαϊκή πολιτική μετανάστευσης. Όχι για να διευκολυνθεί κάποιο κράτος μέλος, αλλά γιατί το πρόβλημα αφορά όλη την Ένωση.
<P>
Κύριε Frattini, κύριε Rajamäki, γνωρίζουμε πλέον τις αντιστάσεις που συναντούν αυτές οι προσπάθειες από πολλές κυβερνήσεις, αλλά, εάν το Ευρωπαϊκό Κοινοβούλιο μπορεί να διαδραματίσει έναν ρόλο, σημαίνει ότι πρέπει να ασκήσει πιέσεις, να καταβάλει προσπάθειες και να στείλει ένα μήνυμα ότι κάτι πρέπει να γίνει, καθώς –το λέμε προς τις κυβερνήσεις που δειλιάζουν– είναι και αυτός ένας τρόπος για να αποκατασταθεί η εμπιστοσύνη μεταξύ Ένωσης και πολιτών, αποδεικνύοντας δηλαδή ότι η Ένωση υπάρχει και μπορεί να κάνει αισθητή την παρουσία της. 
<SPEAKER ID="36" LANGUAGE="EN" NAME="Sarah Ludford (ALDE )." AFFILIATION="">
<P>
   – Κύριε Πρόεδρε, είναι παραπλανητικό να λέμε ότι δεν μπορούμε να επιτύχουμε αποτελεσματική δράση της ΕΕ για την εγκληματικότητα, την τρομοκρατία και τις πολιτικές ελευθερίες χωρίς νέο Σύνταγμα. Κύριε Schulz, ο αποτροπιασμός σας ήταν όπως πάντα διασκεδαστικός, αλλά η δική σας κυβέρνηση και της κ. Klamt είναι εκείνη που χρησιμοποιεί αυτό το πρόσχημα από το Βερολίνο. Έχουμε ατελείωτες ομιλίες και συνέδρια που λένε ότι η τρομοκρατία, ο ρατσισμός και η μετανάστευση είναι οι κορυφαίες προκλήσεις – και πράγματι είναι. Αλλά η Επιτροπή ακόμα δεν μπορεί να μας πει αν τα κράτη έχουν εφαρμόσει τον πεντάχρονο νόμο κατά της τρομοκρατίας και τα κράτη προχωρούν απλώς σε μια τετράχρονη πρόταση για να αντιμετωπίσουν τα εγκλήματα φυλετικού μίσους. Δεν υπάρχει κοινή πολιτική της ΕΕ για τη μετανάστευση.
<P>
Ακούσαμε σήμερα από το Συμβούλιο ότι η προστασία των ανθρωπίνων δικαιωμάτων αποτελεί προτεραιότητα για τις κυβερνήσεις της ΕΕ. Αν ισχύει αυτό, γιατί οι υπουργοί Εξωτερικών δεν κατάφεραν πρόσφατα να δώσουν μια επίσημη απάντηση για τη διατήρηση από τον Πρόεδρο Μπους μυστικών φυλακών της CIA, όπως δεν κατάφεραν να κάνουν τίποτα για το Γκουαντάναμο πριν από τέσσερα χρόνια; Αυτό το σύστημα είναι δυσλειτουργικό και αναποτελεσματικό για την καταπολέμηση της τρομοκρατίας και την προστασία των ανθρωπίνων δικαιωμάτων. Αποτελεί προδοσία των αναγκών ασφαλείας του 21ου αιώνα για μισό δισεκατομμύριο άτομα, καθώς τόσοι θα είμαστε σύντομα. 
<SPEAKER ID="37" LANGUAGE="DE" NAME="Sepp Kusstatscher (Verts/ALE ). –" AFFILIATION="">
<SPEAKER ID="38" LANGUAGE="PT" NAME="Pedro Guerreiro (GUE/NGL )." AFFILIATION="">
<P>
- Μια πολιτική που θα αναστρέψει την ισχύουσα τάση της συσσώρευσης πλούτου στα χέρια των λίγων εις βάρος της εκμετάλλευσης και της φτώχειας εκατομμυρίων ανθρώπων. Θα ήθελα να αναφέρω ορισμένα στατιστικά στοιχεία από τα Ηνωμένα Έθνη: οι 691 πλουσιότεροι άνθρωποι στον κόσμο έχουν καθαρή περιουσία που αντιστοιχεί σε 2,2 δισ. δολάρια ΗΠΑ, ποσό ίσο με τον συνολικό πλούτο των 145 φτωχότερων χωρών στον κόσμο. Επιπλέον, οι 500 πλουσιότεροι άνθρωποι έχουν συνολικό εισόδημα υψηλότερο από το σύνολο των 416 εκατομμυρίων φτωχότερων ανθρώπων. Οι 8 εκατομμύρια πλουσιότεροι άνθρωποι στον κόσμο έχουν καθαρή περιουσία που αντιστοιχεί στο 80% του ΑΕγχΠ όλων των χωρών του κόσμου.
<SPEAKER ID="39" LANGUAGE="PL" NAME="Mirosław Mariusz Piotrowski (IND/DEM ). –" AFFILIATION="de facto">
<P>
Είναι δύσκολο να συμφωνήσω με την άποψη που εξέφρασε σήμερα ο Επίτροπος Frattini, ότι δηλαδή η προστασία των θεμελιωδών δικαιωμάτων και η καταπολέμηση της τρομοκρατίας θα πρέπει να είναι αλληλένδετα. Πιστεύω ότι, προς όφελος των περισσότερων ευρωπαίων πολιτών, θα πρέπει να εξεταστεί σοβαρά ο επαναπροσδιορισμός των ανθρωπίνων δικαιωμάτων με σκοπό τον περιορισμό τους. Αυτό θα μας επέτρεπε να αντιμετωπίσουμε τις τρομοκρατικές δράσεις άμεσα και αποτελεσματικά. Είναι σαφές ότι πρέπει να κινηθούμε προς αυτήν την κατεύθυνση προς χάριν της ασφάλειας. 
<SPEAKER ID="40" LANGUAGE="" NAME="" AFFILIATION="Αντιπροέδρου">
<SPEAKER ID="41" LANGUAGE="PL" NAME="Jan Tadeusz Masiel (NI ). –" AFFILIATION="">
<P>
   Κύριε Πρόεδρε, την περασμένη Κυριακή, η μικρή χώρα της Ελβετίας ψήφισε υπέρ ενός είδους πολιτικής μετανάστευσης που είναι κατάλληλα προσαρμοσμένη στις ανάγκες της εν λόγω χώρας και των πολιτών της. Όπως δήλωσε ο Επίτροπος Frattini, θα άξιζε επίσης να μιμηθούμε τις πολιτικές μετανάστευσης που εφαρμόζονται στην Αυστραλία και στις Ηνωμένες Πολιτείες. Η Ευρωπαϊκή Ένωση, ωστόσο, ακολουθεί μια υπερφιλόδοξη πολιτική μετανάστευσης εδώ και χρόνια, εις βάρος των συμφερόντων των ίδιων των πολιτών της.
<SPEAKER ID="42" LANGUAGE="SV" NAME="Charlotte Cederschiöld (PPE-DE )." AFFILIATION="">
<P>
   – Μακροπρόθεσμα, δεν μπορούμε να τα καταφέρουμε χωρίς κοινή πολιτική μετανάστευσης και χωρίς κοινές στρατηγικές. Τα κράτη μέλη είναι κυρίως υπεύθυνα για την ενσωμάτωση. Ο αποκλεισμός που έχουμε επί του παρόντος, μαζί με επιδόματα αντί για εργασία, πρέπει να λάβει τέλος και να ενεργοποιηθεί η πολιτική μετανάστευσης. Η εργασία πρέπει να γίνει ο κανόνας και τα επιδόματα η εξαίρεση. Στη Σουηδία, η νέα κυβέρνηση έχει στόχο να καταστήσει τους ανέργους πιο ελκυστικούς στους εργοδότες. Η πολιτική ενσωμάτωσης πρέπει επίσης να συνδυαστεί με μέτρα για την καταπολέμηση της εμπορίας ανθρώπων και με την ανάπτυξη, συνεργατικά, συμφωνιών με τρίτες χώρες. Θέλω να επαινέσω τον κ. Frattini για τις προσπάθειές του σε αυτόν τον τομέα. Πρέπει επίσης να δράσουμε από κοινού για να προστατεύσουμε τις ανθρώπινες αξίες στις οποίες βασίζεται η ΕΕ. Ένας χώρος ελευθερίας, ασφάλειας και δικαιοσύνης απαιτεί αυξημένη ασφάλεια δικαίου και ενίσχυση των ατομικών θεμελιωδών δικαιωμάτων που μπορεί και πρέπει να εφαρμόσει το Ευρωπαϊκό Δικαστήριο. Αν και δεν τα έχουμε αυτά στον τρίτο πυλώνα, όπως δεν έχουμε και την προστασία δεδομένων, είδαμε την εισαγωγή μέτρων που παρεμβαίνουν εκτενώς στην ιδιωτική ζωή. Πόσο ακόμα πιστεύει το Συμβούλιο ότι μπορούμε να συνεχίσουμε χωρίς θεμελιώδη δικαιώματα και χωρίς ένα δικαστήριο σε κοινοτικό επίπεδο αρμόδιο να επανεξετάζει υποθέσεις; Η προσοχή θα πρέπει τώρα να επικεντρωθεί στην ασφάλεια δικαίου και στα θεμελιώδη δικαιώματα. Μακροπρόθεσμα, αυτό θα μας βοηθήσει να καταπολεμήσουμε το έγκλημα πιο αποτελεσματικά. Η ασφάλεια δικαίου και η καταπολέμηση του εγκλήματος είναι αλληλένδετα. 
<SPEAKER ID="43" LANGUAGE="MT" NAME="Louis Grech (PSE )." AFFILIATION="">
<P>
   – Πριν από κάποιους μήνες, σε αυτήν την Αίθουσα, ο Επίτροπος Frattini είπε ότι δεν μπορεί να προχωρήσει με τον ρυθμό που θα ήθελε. Κατανοούμε και γνωρίζουμε ότι υπάρχουν γραφειοκρατικά προβλήματα, αλλά δεν είναι δυνατόν αυτά να συνεχίσουν να χρησιμοποιούνται ως δικαιολογίες επιτρέποντας να μετατραπεί μια ανησυχητική κατάσταση σε εκρηκτική και ανεξέλεγκτη. Προκαλεί αμηχανία το γεγονός ότι η Ένωση δίνει την εντύπωση ότι είναι εξαιρετικά απαθής μπροστά σε μια κατάσταση τόσο ευαίσθητη, ανθρώπινη και τραγική για τόσα πολλά άτομα και χώρες, συμπεριλαμβανόμενων των κρατών μελών. Η Μάλτα, όπως η Ιταλία, η Ισπανία και άλλες χώρες, αντιμετωπίζει ένα βάρος που καμία χώρα δεν μπορεί να επωμιστεί μόνη της. Πρόκειται για μια κρίση που υπερβαίνει σύνορα και, ως εκ τούτου, η λύση πρέπει να είναι ευρωπαϊκή, μεσογειακή και αφρικανική και, αν χρειάζεται, πρέπει επίσης να εμπλέκει και τα Ηνωμένα Έθνη.
<SPEAKER ID="44" LANGUAGE="EN" NAME="Sophia in 't Veld (ALDE )." AFFILIATION="">
<P>
   – Κύριε Πρόεδρε, χρειαζόμαστε επειγόντως τη ρήτρα γέφυρας για πιο αποτελεσματική και δημοκρατική λήψη αποφάσεων. Η ΕΕ πρέπει να μιλά με μία φωνή και να μην επιτρέπει στις Ηνωμένες Πολιτείες να καθορίσουν μονομερώς τους όρους των κοινών προσπαθειών μας για την καταπολέμηση της τρομοκρατίας. Αυτό ισχύει, για παράδειγμα, για τις διαπραγματεύσεις σχετικά με τη συμφωνία για την κατάσταση ονομάτων επιβατών μετά το 2007, αλλά και για τις δραστηριότητες της CIA. Την περασμένη εβδομάδα τα κράτη μέλη εξέδωσαν μια πολύ αδύναμη καταδίκη των μυστικών στρατοπέδων κράτησης της CIA, αλλά θέλω να μάθω αν οι Ευρωπαίοι θα συνεχίσουν να χρησιμοποιούν τις πληροφορίες που λαμβάνονται σε αυτές τις μυστικές και παράνομες φυλακές.
<P>
Όσον αφορά τα θεμελιώδη δικαιώματα, τα οποία απουσιάζουν καταφανώς από αυτήν τη συζήτηση, το 2004 η Επιτροπή έλαβε την έγκριση του Ευρωπαϊκού Κοινοβουλίου υπό τον όρο ότι η Επιτροπή θα γίνει πρωταθλητής των ανθρωπίνων δικαιωμάτων. Μέχρι στιγμής, όμως, η Επιτροπή εμφανίζεται άτολμη. Για παράδειγμα, καταδικάζετε την ομοφοβία λεκτικά, αλλά θα λάβετε επίσης μέτρα, Επίτροπε Frattini, για παράδειγμα με βάση το άρθρο 7 κατά των ομοφοβικών δράσεων και δηλώσεων από τις κυβερνήσεις και τους υπουργούς της ΕΕ; Θα θέσετε επιτέλους τέρμα στην απαράδεκτη διάκριση εις βάρος των παντρεμένων ομόφυλων ζευγαριών; Κύριε Επίτροπε και αξιότιμα μέλη του Συμβουλίου, θα είστε σκληροί απέναντι στην τρομοκρατία, αλλά και απέναντι στη μισαλλοδοξία στην Ευρώπη; 
<SPEAKER ID="45" LANGUAGE="FR" NAME="Patrick Gaubert (PPE-DE ). –" AFFILIATION="Ο Πρόεδρος διακόπτει τον ομιλητή">
<P>
   Κύριε Πρόεδρε, κύριε Επίτροπε, κυρίες και κύριοι, από τις αρχές του έτους, περισσότεροι από 20 000 παράνομοι μετανάστες έχουν, με κίνδυνο της ζωής τους, οδηγήσει τα σκάφη τους στις ακτές των Καναρίων Νήσων, της Λαμπεντούζα και της Μάλτας. Δεν γνωρίζουμε πόσοι άλλοι έχουν όντως πνιγεί. Όσον αφορά αυτά που είπε ο κ. Le Pen προ ολίγου για αυτούς τους άνδρες και γυναίκες, ήσαν λόγια που προκαλούν αηδία.
<P>
Κατά τη διάρκεια των επισκέψεων που πραγματοποιήσαμε συνάδελφοί μου και εγώ στα κέντρα κράτησης στα νότια σύνορα της Ευρώπης, στείλαμε ένα προειδοποιητικό σήμα. Αυτό το καλοκαίρι, μια αντιπροσωπεία από τον οργανισμό Frontex εστάλη να περιπολήσει στις αφρικανικές και τις ισπανικές ακτές. Αυτό ήταν ένα πρώτο θετικό βήμα. Δυστυχώς, υφίσταται ακόμη κραυγαλέα έλλειψη πόρων.
<P>
Ολοκληρώνοντας, θα σας ρωτούσα με κάθε ειλικρίνεια πόσος χρόνος και πόσες σύνοδοι θα χρειαστούν πριν οι 25…
<SPEAKER ID="46" LANGUAGE="" NAME="Σταύρος Λαμπρινίδης (PSE ). –" AFFILIATION="">
<P>
Το Ευρωπαϊκό Κοινοβούλιο δεν είναι αφελές ούτε ρομαντικό στα θέματα αντιτρομοκρατίας. Έχει επαλειμμένα απαιτήσει σκληρά μέτρα για την αντιμετώπιση όλων αυτών των δολοφόνων. Αλλά επιμένει ταυτόχρονα να εφαρμόζεται το ευρωπαϊκό δίκαιο και να προστατεύονται τα θεμελιώδη δικαιώματα. Η ισορροπημένη και σθεναρή στάση του Κοινοβουλίου φαίνεται όμως να ενοχλεί κάποιους υπουργούς της ΕΕ. Την περασμένη εβδομάδα στο Τάμπερε κάποιοι υπουργοί δικαιοσύνης επέμεναν να κρατούν το Κοινοβούλιο σε ρόλο κομπάρσου σε αυτά τα θέματα. Μεταξύ τους, δυστυχώς, συγκαταλέγεται και ο Έλληνας Υπουργός Δικαιοσύνης, ο οποίος θα έπρεπε να είναι πολύ πιο προσεκτικός μετά από τη χθεσινή αποκάλυψη ότι η Ελληνική Κυβέρνηση είχε συμφωνήσει μυστικά το 2004 με τις ΗΠΑ να διευκολύνει τη μεταφορά χιλιάδων δεδομένων -όχι μόνον Ελλήνων, αλλά και Ευρωπαίων πολιτών- κατά τη διάρκεια και μετά από τους ολυμπιακούς αγώνες στην Αθήνα.
<SPEAKER ID="47" LANGUAGE="IT" NAME="Lapo Pistelli (ALDE ). –" AFFILIATION="">
<SPEAKER ID="48" LANGUAGE="IT" NAME="Jas Gawronski (PPE-DE ). –" AFFILIATION="">
<P>
Ωστόσο, όπως είπε προ ολίγου και ο κ. Frattini, ο μεγαλύτερος και τελευταίος χρονικά κίνδυνος προέρχεται από την τρομοκρατία. Ως συντονιστής της Ομάδας μου στην προσωρινή επιτροπή για το θέμα της CIA, αντιμετωπίσαμε με τους άλλους συναδέλφους το πρόβλημα αναζητώντας όλοι μαζί μια λύση. Προσωπικά, κατέληξα στο συμπέρασμα ότι ελάχιστα μπορούμε να κάνουμε και, δυστυχώς, ελάχιστα κάναμε για να αποκαλύψουμε νέες αλήθειες, νέες ευθύνες και νέους ένοχους. Θα πρέπει, συνεπώς, να επικεντρωθούμε στο μέλλον, στα μέσα και στα όργανα τα οποία θα επιτρέψουν να αποφευχθεί η επανάληψη συνθηκών παρανομίας που εκθέτουν σε μεγαλύτερους κινδύνους την ελευθερία και την ασφάλειά μας.
<P>
Επίσης είναι αναγκαίος ένας αυστηρότερος έλεγχος της δράσης των μυστικών υπηρεσιών μιας χώρας στην επικράτεια μιας άλλης. Για να είναι αποτελεσματικές, οι μυστικές υπηρεσίες πρέπει να παραμένουν μυστικές, αλλά μέχρι ενός ορίου. Η προσωρινή επιτροπή για το θέμα της CIA δεν έχει δικαίωμα έρευνας και, συνεπώς, θα πρέπει να επιμείνουμε προκειμένου οι έρευνες για ενδεχόμενες παραβιάσεις των ανθρωπίνων δικαιωμάτων και για τις απειλές κατά της ασφάλειας και της ελευθερίας μας να διεξαχθούν από τα εθνικά κοινοβούλια, τα οποία σε πολλές χώρες διαθέτουν τα κατάλληλα όργανα για αυτό.
<SPEAKER ID="49" LANGUAGE="DE" NAME="Hannes Swoboda (PSE ). –" AFFILIATION="(Χειροκροτήματα)">
<P>
Είναι, λοιπόν, απόλυτα σωστό το Συμβούλιο και ειδικότερα ο Επίτροπος Frattini να ζητούν ανοιχτά τη λήψη μέτρων, τα οποία θα δώσουν στους πολίτες την αίσθηση ότι υπάρχει ενιαία ευρωπαϊκή μεταναστευτική πολιτική με συγκεκριμένους ακρογωνιαίους λίθους, οι οποίοι διασφαλίζουν ότι όλα είναι υπό έλεγχο. Σε αυτούς ανήκει ασφαλώς και η αλληλεγγύη εντός της Ευρώπης. Ίσως ορισμένες χώρες –όπως για παράδειγμα η Γερμανία και η Αυστρία– νιώθουν μια πικρία, επειδή την εποχή που εκείνες δέχονταν έντονα μεταναστευτικά ρεύματα, ειδικότερα από τη Νοτιοανατολική Ευρώπη, δεν έτυχαν ιδιαίτερης αλληλεγγύης. Αλλά αυτό δεν αποτελεί λόγο για να αρνηθούμε σήμερα σε άλλους την αλληλεγγύη αυτή. Κάθε άλλο, ως προς το θέμα αυτό πρέπει να προχωρήσουμε από κοινού.
<P>
Η μεταναστευτική πολιτική, όμως, πρέπει να συμβαδίζει με μια πολιτική ενσωμάτωσης. Χαίρομαι ιδιαίτερα που ο Επίτροπος Frattini έθιξε το ζήτημα της παράνομης εργασίας, διότι κάποιες φορές είναι οι ίδιοι πολιτικοί φορείς που, αφενός, αντιδρούν έντονα για τη μετανάστευση, αφετέρου όμως ανέχονται την παρουσία μεγάλων αριθμών παράνομα εργαζομένων στην Ευρώπη, που συνιστούν ένα είδος παράνομου αποθέματος εργαζομένων, οι οποίοι ρίχνουν το επίπεδο των μισθών. Αυτό δεν μπορεί να συνεχιστεί. Έχετε απόλυτο δίκιο να ζητείτε από τις κυβερνήσεις τη λήψη αυστηρών μέτρων για την αντιμετώπιση της κατάστασης.
<SPEAKER ID="50" LANGUAGE="FR" NAME="Gérard Deprez (ALDE ). –" AFFILIATION="(Χειροκροτήματα)">
<P>
Πρέπει επίσης, ωστόσο, να πω ότι αισθάνθηκα ντροπή, όχι για αυτά που έκαναν οι Ισπανοί αυτοί έκαναν το καλύτερο που μπορούσαν αλλά για την έλλειψη αλληλεγγύης εκ μέρους των κρατών μελών τα οποία είχαν υποσχεθεί να βοηθήσουν την Ισπανία, αλλά δεν το έκαναν. Ένοιωσα επίσης ντροπή κύριε Επίτροπε, ελπίζω να διαβάσατε τον ισπανικό Τύπο για τους περιορισμένους πόρους που διατέθηκαν στον οργανισμό Frontex. Εδώ ταιριάζει η έκφραση «πολύ λίγα, πολύ αργά».
<P>
Κύριε Rajamäki, είναι σύνηθες στους ευρωπαϊκούς κύκλους να χρησιμοποιούν περίτεχνο λόγο για να πουν ότι οικοδομούμε μαζί έναν κοινό χώρο ελευθερίας εντός κοινών συνόρων. Υπενθυμίστε στους συναδέλφους σας, ωστόσο, ότι τα κοινά σύνορα πρέπει να τα διαχειριζόμαστε και να τα προστατεύουμε από κοινού. Είναι σκανδαλώδες ότι αρκετά κράτη μέλη παζαρεύουν την αλληλεγγύη τους και είναι ντροπή που ένα κράτος μέλος ήταν υποχρεωμένο να παρακαλέσει για βοήθεια τα άλλα κράτη μέλη, προκειμένου να εκπληρώσει ένα καθήκον που είναι προς το συμφέρον όλων.
<SPEAKER ID="51" LANGUAGE="ES" NAME="Agustín Díaz de Mera García Consuegra (PPE-DE ). –" AFFILIATION="totum revolutum">
<P>
Σε κοινοτικό επίπεδο, πρέπει να προχωρήσουμε προς τον στόχο μιας κοινής πολιτικής μετανάστευσης. Για τον σκοπό αυτόν, είναι σημαντικό να εκμεταλλευτούμε τις δυνατότητες που προβλέπονται στη Συνθήκη ΕΚ και, συγκεκριμένα, στην παράγραφο 2 του άρθρου 67, και να εφαρμόσουμε τη διαδικασία της συναπόφασης στην παράνομη μετανάστευση.
<P>
Όχι, επαναλαμβάνω, όχι στις εθνικές διαδικασίες μαζικής νομιμοποίησης, ναι στις συνεχείς βελτιώσεις των πόρων και στην ενίσχυση των ικανοτήτων του FRONTEX, στον συντονισμό των ελέγχων των θαλάσσιων συνόρων, στη δημιουργία κοινών περιπολιών και ομάδων συνοριακού ελέγχου, στην προστασία των εξωτερικών συνόρων της Ένωσης και στην εξωτερική δράση της Ευρωπαϊκής Ένωσης. Οι Σολάνα και Ferrero στην Αφρική και στη Μεσόγειο!
<SPEAKER ID="52" LANGUAGE="" NAME="Πρόεδρος." AFFILIATION="">
<SPEAKER ID="53" LANGUAGE="FR" NAME="Marie-Line Reynaud (PSE ). –" AFFILIATION="">
<SPEAKER ID="54" LANGUAGE="ES" NAME="Ignasi Guardans Cambó (ALDE ). –" AFFILIATION="">
<SPEAKER ID="55" LANGUAGE="PL" NAME="Barbara Kudrycka (PPE-DE ). –" AFFILIATION="">
<P>
   Κύριε Πρόεδρε, ο κ. Rajamäki δήλωσε ότι μέχρι το τέλος του έτους θα ανακοινωθεί ένα αναθεωρημένο χρονοδιάγραμμα για την ένταξη των νέων κρατών μελών στο σύστημα SIS II. Αυτό συνεπάγεται και τον καθορισμό ενός αναθεωρημένου χρονοδιαγράμματος για την κατάργηση των εσωτερικών συνόρων. Δεν είναι γνωστό πότε θα συμβεί αυτό, αλλά η αναβολή δεν οφείλεται σε καθυστερήσεις από την πλευρά των νέων κρατών μελών. Η Πολωνία θα είναι έτοιμη να ξεκινήσει την εφαρμογή του συστήματος SIS II από τον Μάρτιο του 2007. Το ίδιο ισχύει και για τα υπόλοιπα νέα κράτη μέλη.
<P>
Κύριε Επίτροπε, κύριε Rajamäki, πώς επηρεάζει αυτή η κατάσταση την αξιοπιστία της Επιτροπής όσον αφορά τη χορήγηση στους πολίτες ενός τόσο θεμελιώδους δικαιώματος όσο είναι η πλήρης ελεύθερη κυκλοφορία σε όλη την επικράτεια της Ευρωπαϊκής Ένωσης; Η Επιτροπή ταΐζει διαρκώς τους πολίτες με συνθήματα για μια Ευρώπη των πολιτών και για μια Ευρώπη αποτελεσμάτων. Πώς τολμά, λοιπόν, για τεχνικούς, υποτίθεται, λόγους, να καθυστερεί τη διαδικασία της πλήρους διεύρυνσης του χώρου Σένγκεν και να την αναβάλει για το προσεχές έτος, όπως συμφωνήθηκε στο Ευρωπαϊκό Συμβούλιο; Μήπως θα πρέπει να ζητηθεί από τους εμπειρογνώμονες από τα νέα κράτη μέλη να διασφαλίσουν την έγκαιρη ολοκλήρωση της κεντρικής μονάδας; Για να διασφαλιστεί η επιτυχία αυτού του εγχειρήματος, πρέπει να χρησιμοποιηθεί το καλύτερο προσωπικό τεχνολογίας της πληροφορίας και οι καλύτεροι προγραμματιστές. Αν δεν γίνει αυτό, η Επιτροπή και εσείς προσωπικά, κύριε Επίτροπε, θα κληθείτε να λογοδοτήσετε για έλλειψη επαγγελματισμού. Δεν αναφέρομαι στις οικονομικές, τεχνικές, πολιτικές και κοινωνικές συνέπειες αυτής της απόφασης. Το Ευρωπαϊκό Κοινοβούλιο παρακολουθεί την πρόοδο της Επιτροπής σε αυτόν τον τομέα, καθώς και όποιο κόστος προκύπτει από την καθυστέρηση, και θα συνεχίσει να το πράττει. Γι’ αυτό καλώ όλους τους εμπλεκόμενους να εξετάσουν το κόστος και τα οφέλη πριν λάβουν την τελική απόφαση για αυτό το θέμα.
<P>
Συγχαίρω το Συμβούλιο για την επίτευξη συμβιβασμού σχετικά με τη νομοθετική δέσμη του SIS II. Εντούτοις, πρέπει το Συμβούλιο να επιδείξει ισχυρή ηγεσία και να αποκαλύψει την πραγματική φύση των λεγόμενων τεχνικών προβλημάτων, η οποία είναι ένα προπέτασμα καπνού για την έλλειψη πολιτικής βούλησης από ορισμένα κράτη μέλη. Εξάλλου, το σύστημα SIS II είναι αυτό που δημιουργεί ορισμένες τεχνικές ευκαιρίες και γι’ αυτό αποτελεί μία από τις προϋποθέσεις που διασφαλίζουν ότι η κοινή πολιτική μετανάστευσης θα γίνει κοινή ευθύνη για όλα τα κράτη μέλη και όχι μόνο για αυτά που πλήττονται από την παράνομη μετανάστευση και την τρομοκρατία. Αν δεν συμβεί αυτό, ποτέ δεν θα μπορέσουμε να αντιμετωπίσουμε αποτελεσματικά την τρομοκρατία και την εισροή μεταναστών. 
<SPEAKER ID="56" LANGUAGE="DE" NAME="Wolfgang Kreissl-Dörfler (PSE ). –" AFFILIATION="">
<P>
Ως εκ τούτου, το Συμβούλιο της Ευρωπαϊκής Ένωσης πρέπει να αντιμετωπίσει επιτέλους το πρόβλημα αυτό, όχι μόνο προς το συμφέρον της Ευρώπης, αλλά κυρίως και πάνω από όλα προς το συμφέρον των απελπισμένων ανθρώπων, οι οποίοι αναζητούν το καλύτερο μέλλον που τους έχουν υποσχεθεί και, δυστυχώς, χάνουν την ίδια τους τη ζωή κυνηγώντας το. Οι δηλώσεις που έκανε ο κ. Beckstein του βαυαρικού CSU στο Τάμπερε είναι τουλάχιστον επαίσχυντες και φανερώνουν για μία ακόμα φορά την πραγματική νοοτροπία του ανθρώπου αυτού και μεγάλου μέρους της παράταξής του. 
<SPEAKER ID="57" LANGUAGE="IT" NAME="Marco Cappato (ALDE ). –" AFFILIATION="">
<SPEAKER ID="58" LANGUAGE="DE" NAME="Hubert Pirker (PPE -DE ). –" AFFILIATION="boat people">
<P>
   Κύριε Πρόεδρε, κύριε Επίτροπε, κύριε Προεδρεύων του Συμβουλίου, το πρόβλημα της καταπολέμησης της παράνομης μετανάστευσης αποτελεί τη μεγαλύτερη πρόκληση της σύγχρονης εποχής, αν και πρέπει να καταστήσω σαφές ότι το 99% των μεταναστών δεν είναι πρόσφυγες, αλλά οικονομικοί μετανάστες και έγκειται πλέον στην Ευρωπαϊκή Ένωση και στο εκάστοτε κράτος μέλος να αποφασίσει ποιοι και πόσοι μετανάστες θα γίνονται δεκτοί. Πρόκειται για κάτι εντελώς διαφορετικό από το ζήτημα του ασύλου, όπου οι αναγκαίες λύσεις μπορούν να βρεθούν μόνο σε κοινοτική βάση.
<P>
Χαίρομαι επειδή μετά από πολλές συζητήσεις τίθενται τα θεμέλια για πραγματικά μέτρα στον τομέα αυτόν, και στον Επίτροπο Frattini αξίζουν έπαινοι για το Frontex και για άλλα μέτρα. Αυτό, όμως, που θα πρέπει να κάνουμε είναι να επενδύσουμε περισσότερο στον τομέα της πρόληψης. Πράγματι σημειώνονται τα πρώτα βήματα προς αυτήν την κατεύθυνση, αλλά προτείνω να εξετάσουμε την ενίσχυση της αναπτυξιακής βοήθειας, την επικέντρωση και τον έλεγχό της, την πιθανότητα εκστρατειών ενημέρωσης στα μέσα μαζικής επικοινωνίας, οι οποίες πρέπει να αποτελέσουν από κοινού προσπάθεια των χωρών προέλευσης και οι οποίες θα ενημερώνουν τον κόσμο σχετικά με τους κινδύνους και τις συνέπειες της παράνομης μετανάστευσης, παρουσιάζοντας την πραγματικότητα των εγκαταλελειμμένων και εκείνων που μεταναστεύουν παράνομα σε αναζήτηση εργασίας, καθώς επίσης και για τη δυνατότητα νόμιμης μετανάστευσης. Αυτό θα συνέβαλε πραγματικά στην αποφυγή μεγάλης δυστυχίας και ανάγκης.
<SPEAKER ID="59" LANGUAGE="SV" NAME="Inger Segelström (PSE ). –" AFFILIATION="">
<SPEAKER ID="60" LANGUAGE="IT" NAME="Stefano Zappalà (PPE-DE ). –" AFFILIATION="">
<P>
Η Ευρωπαϊκή Ένωση των 25 –και εντός ολίγου 27– κρατών μελών οφείλει να αντιμετωπίσει επιτέλους ενιαία το εξαιρετικά σοβαρό αυτό πρόβλημα. Πρέπει να εγκαταλείψουμε τους εθνικούς εγωισμούς. Είναι ώρα να προσεγγίσουμε το ζήτημα της μετανάστευσης ως ένα πρόβλημα των 25 κρατών μελών και όχι μόνον εκείνων που αναγκάζονται να περισυλλέγουν καθημερινά πτώματα από τη θάλασσα λόγω της γεωγραφικής τους θέσης.
<P>
Μέσω των καθηκόντων του κ. Frattini, στον οποίο απευθύνω ειλικρινά συγχαρητήρια, και όχι μόνο γιατί με τιμά με τη φιλία του, η Επιτροπή προετοιμάζει ορισμένες συγκεκριμένες προτάσεις δράσης και επιδιώκει την υλοποίηση των υφιστάμενων προγραμμάτων. Ωστόσο, το Συμβούλιο είναι αυτό που πρέπει να λάβει τις αποφάσεις για την αντιμετώπιση αυτής της κατάστασης που έχει μετατραπεί προ πολλού σε ανθρώπινη τραγωδία. Αντιθέτως, κύριε Rajamäki, το Συμβούλιο εξακολουθεί να εξαπατά την Ευρώπη. Το Συμβούλιο είναι αυτό που πρέπει να αναλάβει την ευθύνη στέλνοντας ένα ισχυρό μήνυμα για να καταστεί το πρόβλημα αυτό πρόβλημα ολόκληρης της Κοινότητας.
<SPEAKER ID="61" LANGUAGE="PL" NAME="Genowefa Grabowska (PSE ). –" AFFILIATION="">
<P>
Θα περάσω τώρα στο θέμα του Frontex. Το Frontex βρίσκεται στην πρωτεύουσα της χώρας μου, στη Βαρσοβία. Η Πολωνία έχει τα μεγαλύτερα εξωτερικά σύνορα στην Ευρωπαϊκή Ένωση, και όμως η ειρωνεία είναι ότι οι πολίτες της δεν μπορούν να κυκλοφορήσουν ελεύθερα στην επικράτεια όλης της Ένωσης επί του παρόντος, διότι δεν είναι έτοιμο το σύστημα SIS ΙΙ. Αναρωτιέμαι, κύριε Επίτροπε, αν, μέχρι να γιορτάσουμε την πεντηκοστή επέτειο της Ένωσης τον Μάρτιο του 2007, θα είστε σε θέση να πείτε πότε οι πολίτες των νέων κρατών μελών θα μπορούν να απολαμβάνουν την ελεύθερη κυκλοφορία σε όλη την επικράτεια της Ένωσης. 
<SPEAKER ID="62" LANGUAGE="EN" NAME="Παναγιώτης Δημητρίου (PPE-DE )." AFFILIATION="">
<P>
Αυτή είναι η μεγάλη πρόκληση που αντιμετωπίζει το Ευρωπαϊκό Συμβούλιο, το οποίο θα συνεδριάσει σύντομα με σκοπό την αναθεώρηση του προγράμματος. Αν το Ευρωπαϊκό Συμβούλιο έχει τη βούληση να διορθώσει την ανικανότητα λήψης αποφάσεων της Ευρώπης, σε αυτό το πλαίσιο υπάρχει μόνο μία απόφαση που πρέπει να ληφθεί: να μεταφερθούν αυτά τα θέματα από τον τρίτο πυλώνα στον πρώτο. Έχει τη νομική ισχύ να το πράξει αυτό, δυνάμει του άρθρου 42 της Ευρωπαϊκής Συνθήκης και της γέφυρας. Ας χρησιμοποιηθεί επιτέλους.
<SPEAKER ID="63" LANGUAGE="NL" NAME="Edith Mastenbroek (PSE )." AFFILIATION="">
<P>
   – Κύριε Πρόεδρε, η Ευρώπη είναι ένα ποδήλατο. Είναι περιττό να ειπωθεί ότι αυτή η φράση μένει ανοικτή σε ανεπαρκείς συγκρίσεις κάθε είδους, διότι με το σύστημα πληροφοριών Σένγκεν, ένα μέσο που μας βοηθά, μεταξύ άλλων, να εντοπίζουμε παράνομους μετανάστες, έχουμε εμπλακεί σε ένα είδος πολιτικού γύρου της Γαλλίας, στον οποίο όλοι τρέχουμε σαν τρελοί προς την ίδια κατεύθυνση. Στο μεταξύ, υπάρχουν και άλλες προκλήσεις, όπως η πρόληψη της μετανάστευσης, και η μοναχική φιγούρα του Επιτρόπου Frattini επιχειρεί να προχωρήσει μπροστά χρησιμοποιώντας τρίκυκλο. Η πράσινη κάρτα είναι μια καλή ιδέα, αλλά, δυστυχώς, χίμαιρα όπως έχουν τα πράγματα. Ίσως ο Επίτροπος Frattini θα μας πει αν το Συμβούλιο προτίθεται να αντιμετωπίσει αυτά τα θέματα ως «ποδήλατα βουνού».
<P>
Κάτι άλλο που δεν σχολιάστηκε είναι η παρατήρηση της Προεδρίας ότι η πλειοψηφική λήψη αποφάσεων είναι αποτελεσματική. Είναι, αλλά σε αυτήν την περίπτωση μου προκαλεί ακόμα μεγαλύτερη έκπληξη το γεγονός ότι το Συμβούλιο θέλει να περιορίσει τα δικαιώματα συναπόφασης του Κοινοβουλίου όσον αφορά τα βιομετρικά στοιχεία. Δεν τρέχουμε αρκετά γρήγορα με το ποδήλατο γύρω από το σύστημα πληροφοριών Σένγκεν; Θα μας δώσει ο Επίτροπος Frattini την άποψή του αν το κάνουμε ή όχι; Ανυπομονώ να την ακούσω. 
<SPEAKER ID="64" LANGUAGE="MT" NAME="Simon Busuttil (PPE-DE )." AFFILIATION="Corriere della Sera">
<SPEAKER ID="65" LANGUAGE="ES" NAME="Javier Moreno Sánchez (PSE ). –" AFFILIATION="(Ο Πρόεδρος διακόπτει τον ομιλητή)">
<P>
Τέλος, αποφασιστικότητα στην καταπολέμηση της παράνομης μετανάστευσης: όλοι οι μετανάστες που εισέρχονται στην Ισπανία παράνομα έχουν αξιοπρεπή αντιμετώπιση, αλλά πρέπει να επιστρέψουν στις χώρες τους. Στην Ισπανία, φέτος , επαναπατρίστηκαν 54 000 λαθρομετανάστες.
<SPEAKER ID="66" LANGUAGE="PL" NAME="Jacek Protasiewicz (PPE-DE ). –" AFFILIATION="">
<P>
   Κύριε Πρόεδρε, κύριε Rajamäki, από τη διάσκεψη κορυφής του Τάμπερε το 1999, κατέστη σαφές ότι η Ένωση χρειάζεται μια κοινή προσέγγιση στο πρόβλημα της μετανάστευσης, και ειδικά της οικονομικής μετανάστευσης. Ως αποτέλεσμα της αυξανόμενης πλημμύρας μεταναστών και των ανησυχητικών εικόνων από τις Καναρίους Νήσους, έχουμε τώρα περισσότερο από ποτέ επίγνωση της ανάγκης για μια κοινή ευρωπαϊκή πολιτική μετανάστευσης, προκειμένου να αντιμετωπίσουμε αποτελεσματικά αυτό το πρόβλημα.
<P>
Ωστόσο, η μετανάστευση δεν θα πρέπει να αντιμετωπίζεται απλά ως απειλή. Η Ευρώπη βιώνει σαφώς μια δημογραφική κρίση. Η ορθώς διαχειριζόμενη μετανάστευση θα μπορούσε να είναι η απάντηση στις αρνητικές συνέπειες της γήρανσης του πληθυσμού. Υπενθυμίζω στο Σώμα ότι, σύμφωνα με τον σημερινό ρυθμό της μετανάστευσης, αναμένεται ότι κατά την περίοδο 2010-2030 θα υπάρχουν στην Ένωση περίπου 20 εκατομμύρια λιγότεροι εργαζόμενοι. Οι ηγετικές περιοχές του κόσμου ανταγωνίζονται μεταξύ τους εδώ και καιρό για να προσελκύσουν μετανάστες με τα κατάλληλα προσόντα, και η Ένωση δεν πρέπει να παραμείνει στο περιθώριο.
<P>
Τολμώ να αδράξω αυτήν την ευκαιρία για να διαφωνήσω με τη γνώμη που εξέφρασε ο κ. Rajamäki στην αρχή αυτής της συζήτησης σχετικά με τη θετική επίπτωση της αναπτυξιακής πολιτικής στη μείωση της εισροής μεταναστών, κυρίως από την Αφρική. Δεν πιστεύω ότι είναι χρήσιμο να σκεφτόμαστε με αυτόν τον τρόπο, κύριε Rajamäki. Δέχομαι την ανάγκη να ενισχυθεί η πολιτική ανάπτυξης, αλλά τείνω να υποστηρίξω την προσέγγιση του Επιτρόπου Frattini, δηλαδή την αυστηρή αντιμετώπιση των παράνομων μεταναστών και την προτεραιότητα στην κοινή διαχείριση της οικονομικής μετανάστευσης. Θα ήθελα επίσης να ζητήσω την επίσπευση του έργου για το σχέδιο οδηγίας σχετικά με την εισδοχή, καθώς και του έργου για την οδηγία που ρυθμίζει τις διαδικασίες επιστροφής των μεταναστών στις χώρες προέλευσής τους. 
<SPEAKER ID="67" LANGUAGE="IT" NAME="Lilli Gruber (PSE ). –" AFFILIATION="">
<SPEAKER ID="68" LANGUAGE="" NAME="Ιωάννης Βαρβιτσιώτης (PPE-DE ). –" AFFILIATION="">
<SPEAKER ID="69" LANGUAGE="FR" NAME="Adeline Hazan (PSE ). –" AFFILIATION="(Ο Πρόεδρος διακόπτει την ομιλήτρια)">
<SPEAKER ID="70" LANGUAGE="FR" NAME="Christine De Veyrac (PPE-DE ). –" AFFILIATION="">
<P>
Σημειώνω ότι, παρά τις προσπάθειες της Επιτροπής, αρκετά κράτη μέλη φαίνεται να υπαναχωρούν τώρα απορρίπτοντας αυτά που είχαν δεχθεί εχθές. Αυτό είναι λυπηρό. Η συνεχής προϋπόθεση ομοφωνίας σε αυτόν τον τομέα είναι ένας παράγοντας που οδηγεί σε παράλυση και αναποτελεσματικότητα. Στην άτυπη διάσκεψη κορυφής της Ευρωπαϊκής Ένωσης, στις 20 Οκτωβρίου 2006, πρέπει να αποφασιστούν ισχυρά πρακτικά μέτρα με σκοπό να τεθεί τέλος στην παράνομη μετανάστευση. Η διάσκεψη κορυφής δεν πρέπει να αρκείται σε κομψές διακηρύξεις καλών προθέσεων, όπως πολύ συχνά συμβαίνει με τις διασκέψεις κορυφής.
<P>
Τέλος, δεν ξεχνώ τα πολύ βραχυπρόθεσμα και άμεσα προβλήματα και, όπως ο κ. Deprez, εκφράζω τη λύπη μου για τη συμπεριφορά εκείνων των κρατών μελών που δεν έχουν πάψει να μιλούν για αμοιβαία συνδρομή και αλληλεγγύη χωρίς ποτέ, όμως, να μεταφράζουν τα λόγια τους σε έργα. Αντιμέτωποι με την εισροή παράνομων μεταναστών στις Καναρίους Νήσους, είναι χρέος μας να σπεύσουμε σε βοήθεια της Ισπανίας, και καθήκον των κρατών μελών είναι να λάβουν μέτρα και να επιδείξουν αλληλεγγύη. 
<SPEAKER ID="71" LANGUAGE="HU" NAME="Kinga Gál (PPE-DE ). –" AFFILIATION="(Ο Πρόεδρος διακόπτει την ομιλήτρια)">
<P>
Ομοίως, είδαμε να υποστηρίζεται ανοιχτά και με κυνικό τρόπο μια έλλειψη αρχών, αισχρότητες και ψέματα, τα οποία δεν συνάδουν με τις θεμελιώδεις αρχές της Ευρώπης, και οποιαδήποτε ευθύνη προς τους πολίτες να παρουσιάζεται χωρίς ίχνος απολογίας, ως πράξη θάρρους και ηρωισμού. Αναφέρομαι φυσικά στα γεγονότα που αφορούν τον ούγγρο Πρωθυπουργό, Ferenc Gyurcsány. Αυτό υπονομεύει επίσης τα θεμέλια του κράτους δικαίου και της αξιοπιστίας. Γι’ αυτό θέτει σε κίνδυνο ό,τι οικοδομήσαμε μαζί στον χώρο ελευθερίας, ασφάλειας και δικαιοσύνης.
<P>
Ο τρόπος με τον οποίο το Συμβούλιο και η Επιτροπή χειρίζονται την επέκταση του χώρου Σένγκεν έθεσε σε κίνδυνο την αξιοπιστία των θεσμικών οργάνων της Κοινότητας και την εμπιστοσύνη των πολιτών των νέων κρατών μελών στην Ένωση, ειδικά όταν ανακοινώθηκε πρόσφατα ότι η διεύρυνση του χώρου θα αναβληθεί μέχρι το δεύτερο εξάμηνο του 2008. Δεν το καταλαβαίνουμε αυτό, και είναι απαράδεκτο το γεγονός ότι τα νέα κράτη μέλη δεν μπορούν να ενταχθούν…
<SPEAKER ID="72" LANGUAGE="MT" NAME="David Casa (PPE-DE )." AFFILIATION="">
<SPEAKER ID="73" LANGUAGE="EN" NAME="Robert Atkins (PPE-DE )." AFFILIATION="(Χειροκροτήματα)">
<P>
   – Κύριε Πρόεδρε, ζητώ συγγνώμη που το αναφέρω αυτό για άλλη μία φορά, αλλά φαίνεται ότι κανείς στην Προεδρία του Κοινοβουλίου δεν ακούει. Κληθήκαμε να παραστούμε εδώ για την ψηφοφορία στις 12.00 ακριβώς. Τώρα η ψηφοφορία αναβλήθηκε για τις 12.05 και ξανά για τις 12.10. Γνωρίζω ότι είστε πολύ ικανός στη διεκπεραίωση των εργασιών αυτού του Σώματος, αλλά σας παρακαλώ να ενημερώσετε τη Διάσκεψη των Προέδρων για τη συνεχή δυσαρέσκεια των συναδέλφων σε αυτό το Σώμα σχετικά με την αυθαίρετη αλλαγή της Ώρας των Ψηφοφοριών, η οποία προκαλεί σοβαρές δυσχέρειες στον τρόπο διεξαγωγής των εργασιών του Κοινοβουλίου.
<SPEAKER ID="74" LANGUAGE="" NAME="Πρόεδρος." AFFILIATION="">
<P>
   – Διεξήγαμε μια πολύ ολοκληρωμένη συζήτηση επί ενός και μόνο θέματος που διήρκεσε όλο το πρωί. Ακούστηκαν 63 ομιλητές. Δεν θέλω να είμαι αγενής ούτε προς το Συμβούλιο ούτε προς την Επιτροπή, αλλά ο υπουργός μίλησε για 23 λεπτά και 49 δευτερόλεπτα και ο Επίτροπος μίλησε για 21 λεπτά και 19 δευτερόλεπτα. Είμαι υποχρεωμένος να δώσω τον λόγο και στους δύο τώρα. Ελπίζω ότι θα είναι σύντομοι στις παρατηρήσεις τους. 
<SPEAKER ID="75" LANGUAGE="FI" NAME="Kari Rajamäki," AFFILIATION="Προεδρεύων του Συμβουλίου">
<P>
Η Προεδρία γνωρίζει τη φύση του σχεδίου απόφασης-πλαισίου για την προστασία των προσωπικών δεδομένων στο πλαίσιο του τρίτου πυλώνα –αναφέρομαι τώρα στην πρόταση της κ. Roure– και τη σημασία της για τους πολίτες της Ευρώπης, καθώς και το γεγονός ότι το Ευρωπαϊκό Κοινοβούλιο συμμετείχε στην εκπόνηση των προτάσεων για την απόφαση-πλαίσιο για τα συστήματα πληροφοριών VIS και SIS II. Σε αυτό το πλαίσιο και εξ ονόματος της Προεδρίας, θα ήθελα να ευχαριστήσω το Ευρωπαϊκό Κοινοβούλιο για το έργο που επιτέλεσε και να πω ότι κάνουμε ό,τι μπορούμε προκειμένου να επιτύχουμε μια συμφωνία σχετικά με το σχέδιο απόφασης-πλαισίου μέχρι το τέλος της προεδρικής θητείας μας. Όπου είναι δυνατόν, θα λάβουμε υπόψη τη γνώμη και τις απόψεις του Ευρωπαϊκού Κοινοβουλίου στο μελλοντικό έργο στο πλαίσιο των πράξεων της Συνθήκης, ώστε να μπορέσουμε να χρησιμοποιήσουμε ένα αποδεκτό νομοθετικό μέσο για να διασφαλίσουμε υψηλά επίπεδα προστασίας των προσωπικών δεδομένων, καθιερώνοντας κοινούς κανόνες για την προστασία των δεδομένων που θα καλύπτονται από τον τρίτο πυλώνα.
<P>
Μαζί με την Επιτροπή, το Συμβούλιο υποστηρίζει τις διαθέσιμες μορφές βοήθειας που απαιτούνται για περιπολίες στις ακτές της Μεσογείου και άλλους τομείς συνεργασίας, αλλά θέλω να επισημάνω ότι στην Ευρωπαϊκή Ένωση η ευθύνη για τέτοιου είδους επιχειρήσεις εναπόκειται στα κράτη μέλη, τα οποία έχουν επαρκή αρμοδιότητα, ικανότητες σχεδιασμού και διαχείρισης για μια συνεχή επιχείρηση, καθώς και για κοινές επιχειρήσεις. Οι χώρες στα εξωτερικά σύνορα Σένγκεν είναι επίσης υπεύθυνες για την πρόληψη της παράνομης μετανάστευσης στον χώρο Σένγκεν. Θέλουμε να το υποστηρίξουμε αυτό, καθώς και το έργο του νέου ευρωπαϊκού οργανισμού για τη διαχείριση της επιχειρησιακής συνεργασίας στα εξωτερικά σύνορα των κρατών μελών της Ευρωπαϊκής Ένωσης (Frontex).
<P>
Είναι πολύ σημαντικό, όταν τονίζουμε τη σημασία της διασφάλισης της προστασίας και της εφαρμογής της Σύμβασης της Γενεύης, να κάνουμε μια διάκριση ανάμεσα στην παράνομη και τη νόμιμη μετανάστευση. Σε αυτό το πλαίσιο, είναι πολύ σημαντικό να αναπτύξουμε μια προορατική ευρωπαϊκή πολιτική μετανάστευσης και να καθορίσουμε την ποσοτική και ποιοτική διαχείρισή της, λαμβάνοντας ταυτόχρονα υπόψη το θέμα της σταθερότητας στις αγορές εργασίας μας. Μια προορατική ευρωπαϊκή πολιτική μετανάστευσης, ωστόσο, δεν είναι το ίδιο όπως η παράνομη μετανάστευση υπό τον έλεγχο του οργανωμένου εγκλήματος. Όπως είπε ο Επίτροπος Frattini, πρέπει να λάβουμε επίσης σοβαρά υπόψη το γεγονός ότι η παράνομη αγορά εργασίας και η γκρίζα οικονομία ευθύνονται για το ανθρώπινο και οικονομικό χάος. Τα κράτη μέλη της Ευρωπαϊκής Ένωσης θα πρέπει τώρα να μπορέσουν να συζητήσουν αυτό το γεγονός ανοιχτά και με ειλικρίνεια. Για να γίνει αυτό, οι αρχές πρέπει να είναι σε θέση να αναγνωρίσουν το φαινόμενο της παράνομης εισαγωγής και της εμπορίας ανθρώπων και να επιταχύνουν τις προσπάθειές τους για την προστασία των θυμάτων της εμπορίας ανθρώπων. Η πιο αηδιαστική μορφή οργανωμένου εγκλήματος, η εμπορία ανθρώπων, αποτελεί ευρωπαϊκό φαινόμενο, αν και σπάνια το συζητάμε. Η Φινλανδία θέλει να ανανεώσει αυτήν τη συζήτηση τόσο μέσα στη χώρα όσο και στην Ευρωπαϊκή Ένωση.
<P>
Όσον αφορά το ποδήλατο βουνού που αναφέρθηκε στις προηγούμενες ομιλίες, θα ήθελα να πω ότι η Φινλανδία, όπως και η Γερμανία και άλλες Προεδρίες, καθώς και ο Επίτροπος Franco Frattini, θέλουμε να θέσουμε αυτό το ποδήλατο βουνού σε υψηλότερη ταχύτητα και να το χρησιμοποιήσουμε προς όφελος της κοινής ασφάλειας και μιας πιο ασφαλούς Ευρώπης.
<SPEAKER ID="76" LANGUAGE="" NAME="Πρόεδρος." AFFILIATION="">
<P>
   – Σας ευχαριστώ, κύριε Υπουργέ. Νομίζω ότι ο Πρόεδρος Jackson των ΗΠΑ ήταν εκείνος που είπε: «Μου αρέσει ο θόρυβος της δημοκρατίας». Αυτό ακούτε. 
<SPEAKER ID="77" LANGUAGE="IT" NAME="Franco Frattini," AFFILIATION="Αντιπρόεδρος της Επιτροπής">
<P>
Πιστεύω πως δεν υπάρχει σύνδεση μεταξύ της τρομοκρατίας και της μετανάστευσης και συμφωνώ με τις απόψεις όσων το επισήμαναν. Η μετανάστευση αποτελεί ασφαλώς προτεραιότητα και πρόκληση, αλλά όχι κίνδυνο για την Ευρωπαϊκή Ένωση. Πολλοί από εσάς αναφέρθηκαν σε πολιτικές συνανάπτυξης, κυρίως με τις αφρικανικές χώρες. Μπορώ να σας πω ότι η Επιτροπή, η οποία διατυπώνει πάντα φιλόδοξες προτάσεις, πρότεινε τη διάθεση του σημαντικού ποσού των 17 δισεκατομμυρίων ευρώ για το νέο Ευρωπαϊκό Ταμείο Ανάπτυξης χωρών όπως οι αφρικανικές και, κατά συνέπεια, θα ενισχυθούν οι πολιτικές συνανάπτυξης, όπως ζήτησαν πολλοί από εσάς.
<P>
Υπάρχει και το πρόβλημα που έθιξε ο κ. Baron Crespo, ήτοι η ανάληψη των διαθέσιμων ευρωπαϊκών πόρων. Συμφωνώ απόλυτα με τον κ. Baron Crespo και καλώ ακόμη μία φορά τα κράτη μέλη να εκπονήσουν προγράμματα, καθώς οι ευρωπαϊκοί πόροι μπορούν να χορηγηθούν μόνο εάν υπάρχουν σχέδια που καταθέτουν τα κράτη μέλη της Ένωσης. Δυστυχώς, τα τελευταία χρόνια, αρκετοί από τους πόρους που διέθεσε η Επιτροπή δεν δαπανήθηκαν λόγω απουσίας σχεδίων. Καλώ όλα τα κράτη μέλη να πολλαπλασιάσουν τα σχέδια, προκειμένου να χρηματοδοτηθούν νέες πρωτοβουλίες.
<P>
Πολύς λόγος έγινε για την πρόληψη, την προστασία και τα θαλάσσια σύνορα της Μεσογείου. Στο Συμβούλιο υπουργών του Λουξεμβούργου θα παρουσιάσουμε ένα σχέδιο ολοκληρωμένης διαχείρισης των θαλάσσιων συνόρων της Μεσογείου. Σε όσους αναφέρθηκαν με ιδιαίτερα σκληρούς όρους, τους οποίους δεν συμμερίζομαι, σε ένα είδος «ευρωπαϊκού στόλου» που καταδιώκει τους μετανάστες, επιτρέψτε μου να υπενθυμίσω –κυρίως στην κ. Flautre, την οποία σέβομαι απόλυτα– ότι, εάν φέτος δεν υπήρχαν οι περιπολίες στη Μεσόγειο και στον Ατλαντικό Ωκεανό, εάν δεν υπήρχαν οι χιλιάδες άνδρες της ακτοφυλακής, της αστυνομίας και των σωμάτων ασφαλείας, πολλές χιλιάδες μετανάστες θα πέθαιναν στη θάλασσα.
<P>
Το ζήτημα των χωρών της νότιας ακτής της Μεσογείου θα άξιζε ασφαλώς μια πιο εμπεριστατωμένη συζήτηση. Όσον αφορά τη Λιβύη, περιορίζομαι να πω ότι η χώρα αυτή αποδέχθηκε τις διαπραγματεύσεις με την Ευρωπαϊκή Ένωση, τις οποίες θα αρχίσουμε έχοντας καταρχάς ως κύριο σημείο αναφοράς την εγγύηση του απόλυτου σεβασμού των κανόνων για την αξιοπρέπεια και τα ατομικά δικαιώματα κάθε ανθρώπου. Αυτό ζητήσαμε από τη Λιβύη, όπως και από τους άλλους μη ευρωπαίους συνομιλητές μας. Η Λιβύη ζήτησε βοήθεια στον έλεγχο των νότιων συνόρων της. Υπάρχουν 2 000 χιλιόμετρα ουσιαστικά ανεξέλεγκτων λιβυκών συνόρων στην έρημο, και ένα από τα αιτήματα που μας υπέβαλαν ήταν να βοηθήσουμε για τον καλύτερο έλεγχο αυτών των συνόρων, ώστε να μπορέσουν να μας βοηθήσουν στον έλεγχο των αναχωρήσεων και προπαντός στην εκρίζωση της εμπορίας ανθρώπων, η οποία δυστυχώς διεξάγεται συχνά μέσω της Μεσογείου.
<P>
Κλείνοντας, μια τελευταία παρατήρηση όσον αφορά τη θεσμική και συνταγματική πολιτική. Συζητήσαμε το θέμα διεξοδικά. Όπως είπε ο κ. Schulz και πολλοί άλλοι, χρειάζεται ένα όραμα για να καθοδηγεί και να δρομολογεί τις πολιτικές διεργασίες. Δεν είναι δυνατόν να τρέχουμε πίσω από την κοινωνία των πολιτών. Ως θεσμικά όργανα, δεν είναι δυνατόν να περιμένουμε την πίεση της κοινωνίας των πολιτών ή την εκδήλωση της δυσαρέσκειάς της προς την πολιτική ηγεσία.
<SPEAKER ID="78" LANGUAGE="" NAME="Πρόεδρος." AFFILIATION="Γραπτές δηλώσεις (άρθρο 142)">
<P>
   – Θέλω να ευχαριστήσω και τους 63 ομιλητές που μετείχαν σε αυτήν τη συζήτηση. Ευχαριστώ επίσης τον κ. υπουργό για τη συντομία του και τον Επίτροπο για το πάθος του.
<SPEAKER ID="79" LANGUAGE="EN" NAME="John Attard-Montalto (PSE )." AFFILIATION="">
<P>
Δεν υπάρχει αμφιβολία ότι η Ευρωπαϊκή Ένωση κατανοεί επιτέλους ότι τα προβλήματα που αντιμετωπίζει η Μάλτα και άλλες μεσογειακές χώρες που πλήττονται από το φαινόμενο της μετανάστευσης θα γίνουν τελικά πρόβλημα ολόκληρης της Ευρώπης. Και σε αυτήν την Ευρώπη ήθελε να προσχωρήσει η Μάλτα. Δεν υπάρχει τίποτα πιο ευγενικό από την αλληλεγγύη. Ορισμένοι, ωστόσο, επικρίνουν την Ένωση λέγοντας ότι παρέχει πολύ λίγα πολύ αργά. Ίσως έχουν δίκιο, αλλά κάλλιο αργά παρά ποτέ. Αναμφίβολα, δύο πλοία που περιπολούν την περιοχή μεταξύ Γιβραλτάρ και Αλεξάνδρειας είναι ανεπαρκή, αλλά, από την άλλη πλευρά, το αίτημα της Λιβύης να βοηθήσει στον έλεγχο των συνόρων της ενδοχώρας της, έκτασης 2 000 χλμ., είναι εξαιρετικά σημαντική είδηση, ειδικά για τη Μάλτα. Αυτό αποτελεί μέρος της πολιτικής πρόληψης.
<SPEAKER ID="80" LANGUAGE="IT" NAME="Alessandro Battilocchio (NI ). –" AFFILIATION="">
<SPEAKER ID="81" LANGUAGE="" NAME="Πρόεδρος." AFFILIATION="(Χειροκροτήματα)">
<P>
   – Δράττομαι αυτής της ευκαιρίας για να καλωσορίσω τα μέλη της κινεζικής αντιπροσωπείας που έλαβαν θέση στο θεωρείο των επισήμων με επικεφαλής την υφυπουργό Qiu Yuanping.
<P>
Η κυρία Qiu είναι υφυπουργός Εξωτερικών της Λαϊκής Δημοκρατίας της Κίνας. Η αντιπροσωπεία βρίσκεται εδώ για να συναντήσει διάφορες πολιτικές ομάδες, τον Πρόεδρο της Επιτροπής Διεθνούς Εμπορίου, καθώς και τους προέδρους της αντιπροσωπείας για τις σχέσεις με τη Λαϊκή Δημοκρατία της Κίνας και της αντιπροσωπείας στην Κοινοβουλευτική Συνέλευση Ίσης Εκπροσώπησης ΑΚΕ-ΕΕ. Τους εύχομαι μια εποικοδομητική παραμονή στο Ευρωπαϊκό Κοινοβούλιο.
<SPEAKER ID="82" LANGUAGE="EN" NAME="Philip Bushill-Matthews (PPE-DE )." AFFILIATION="(Χειροκροτήματα)">
<SPEAKER ID="83" LANGUAGE="" NAME="Πρόεδρος." AFFILIATION="">
<P>
   – Λαμβάνουμε υπόψη τις παρατηρήσεις σας, κύριε Bushill-Matthews. 
<SPEAKER ID="84" LANGUAGE="" NAME="" AFFILIATION="Αντιπροέδρου">
<SPEAKER ID="85" LANGUAGE="" NAME="Πρόεδρος." AFFILIATION="">
<SPEAKER ID="86" LANGUAGE="" NAME="" AFFILIATION="- Πριν από την ψηφοφορία:">
<SPEAKER ID="87" LANGUAGE="FR" NAME="Martine Roure (PSE )," AFFILIATION="εισηγήτρια">
<P>
   Κυρίες και κύριοι, θα σας ζητήσω να ψηφίσετε υπέρ του νομοθετικού ψηφίσματος που περιέχεται στην έκθεσή μου σχετικά με την προστασία των δεδομένων προσωπικού χαρακτήρα στο πλαίσιο του τρίτου πυλώνα. Πράγματι, ο κ. Rajamäki, σήμερα το πρωί, κατάφερε να δώσει μορφή στις ηθικές δεσμεύσεις που είχαν αναληφθεί από τις προηγούμενες Προεδρίες. Η φινλανδική Προεδρία έχει καταστήσει προτεραιότητά της την προστασία των δεδομένων προσωπικού χαρακτήρα, και σήμερα θα την ευχαριστήσω για αυτό. Δράττομαι επίσης της ευκαιρίας να χαιρετίσω την παρουσία της Προεδρίας στην Αίθουσα αυτή. Το Συμβούλιο θα μας παρουσιάσει ένα έγγραφο στις αρχές του 2007 το οποίο θα λαμβάνει υπόψη τη γνώμη μας. Αυτός είναι ο λόγος για τον οποίο σας ζητώ να ψηφίσετε υπέρ αυτής της έκθεσης. 
<SPEAKER ID="88" LANGUAGE="" NAME="" AFFILIATION="- Πριν από την ψηφοφορία επί της τροπολογίας 29:">
<SPEAKER ID="89" LANGUAGE="IT" NAME="Roberto Musacchio (GUE/NGL ). –" AFFILIATION="Taxes liberales">
<P>
   Κύριε Πρόεδρε, κυρίες και κύριοι, ζητώ συγνώμη από τον Πρόεδρο, αλλά μου επισημάνθηκε ένα σφάλμα στη γαλλική μετάφραση της τροπολογίας αριθ. 29: εμείς, οι συντάκτες του κειμένου, επιθυμούμε να αντικατασταθούν στο γαλλικό κείμενο οι λέξεις «» από τις λέξεις «» για να ανταποκρίνονται στην πολιτική μας βούληση. Κατά την άποψή μας, υπάρχει ένα σφάλμα μετάφρασης. 
<SPEAKER ID="90" LANGUAGE="" NAME="" AFFILIATION="- Επί της παραγράφου 29:">
<SPEAKER ID="91" LANGUAGE="EN" NAME="Gunnar Hökmark (PPE-DE )." AFFILIATION="geschikt rechtskader">
<P>
   – Κύριε Πρόεδρε, υπάρχει λάθος στην ολλανδική απόδοση της παραγράφου 29. Δεν είμαι ειδικός στην ολλανδική γλώσσα – αλλά θα βελτιωθώ! Εξ όσων γνωρίζω, η φράση «» δεν είναι η ενδεδειγμένη μετάφραση της αντίστοιχης φράσης στην αγγλική απόδοση, δηλαδή «». Νομίζω ότι οι ολλανδοί φίλοι μου θα συμφωνήσουν μαζί μου και ίσως να μου δώσουν και βαθμό 10 στην ολλανδική γλώσσα! Θέλω να επισημάνω ότι η αγγλική απόδοση είναι το αυθεντικό κείμενο στην προκειμένη περίπτωση. 
<SPEAKER ID="92" LANGUAGE="" NAME="" AFFILIATION="- Πριν από την ψηφοφορία επί της τροπολογίας 8:">
<SPEAKER ID="93" LANGUAGE="FR" NAME="Alain Lipietz (Verts/ALE ). –" AFFILIATION="">
<SPEAKER ID="94" LANGUAGE="" NAME="" AFFILIATION="(Το Σώμα εγκρίνει την προφορική τροπολογία)">
<SPEAKER ID="95" LANGUAGE="FR" NAME="Alain Lipietz (Verts/ALE ). –" AFFILIATION="">
<SPEAKER ID="96" LANGUAGE="" NAME="" AFFILIATION="(Το Σώμα εγκρίνει την προφορική τροπολογία)">
<SPEAKER ID="97" LANGUAGE="" NAME="" AFFILIATION="- Επί των παραγράφων 28 και 29:">
<SPEAKER ID="98" LANGUAGE="" NAME="Πρόεδρος. −" AFFILIATION="(Το Σώμα εγκρίνει την αλλαγή)">
<P>
   Η Ομάδα των Πρασίνων/Ευρωπαϊκή Ελεύθερη Συμμαχία προτείνει την αντιστροφή της σειράς των παραγράφων 28 και 29 και τη συγχώνευσή τους σε μία μόνο παράγραφο.
<P>
Η Ομάδα των Πρασίνων/Ευρωπαϊκή Ελεύθερη Συμμαχία προτείνει επίσης να τεθεί η παράγραφος 30 πριν από την παράγραφο 22.
<SPEAKER ID="99" LANGUAGE="EN" NAME="Camiel Eurlings (PPE-DE )," AFFILIATION="εισηγητής">
<P>
   . – Δεν έχει μεγάλη διαφορά, αλλά προτιμούμε την αρχική σειρά και γι’ αυτό αντιτιθέμεθα στη μετατόπιση της παραγράφου 30. 
<SPEAKER ID="100" LANGUAGE="" NAME="Πρόεδρος. −" AFFILIATION="">
<P>
   Η Ομάδα των Πρασίνων/Ευρωπαϊκή Ελεύθερη Συμμαχία προτείνει επίσης να τεθεί το κείμενο της παραγράφου 33 στην αρχή της παραγράφου 31 και τη συγχώνευσή τους σε μία μόνο παράγραφο.
<SPEAKER ID="101" LANGUAGE="EN" NAME="Camiel Eurlings (PPE-DE )," AFFILIATION="εισηγητής">
<SPEAKER ID="102" LANGUAGE="" NAME="" AFFILIATION="(Το Σώμα απορρίπτει την αλλαγή)">
<SPEAKER ID="103" LANGUAGE="EN" NAME="Jan Marinus Wiersma (PSE )." AFFILIATION="">
<SPEAKER ID="104" LANGUAGE="" NAME="" AFFILIATION="(Το Σώμα εγκρίνει την προφορική τροπολογία)">
<SPEAKER ID="105" LANGUAGE="NL" NAME="Camiel Eurlings (PPE-DE )," AFFILIATION="εισηγητής">
<P>
   Κύριε Πρόεδρε, εξ ονόματος των μελών της αντιπροσωπείας μου, ήθελα για λόγους σαφήνειας να γίνει μια αλλαγή στον κατάλογο ψηφοφορίας. Δίπλα στην ψηφοφορία κατά τμήματα σχετικά με το αρχικό κείμενο της παραγράφου 72, έχει εισαχθεί ένα μείον στο πρώτο και στο δεύτερο τμήμα κατά λάθος. Αυτό θα πρέπει να αλλάξει σε συν και στις δύο περιπτώσεις, ώστε να είναι τα πράγματα απολύτως σαφή. Θα ψηφίσουμε με ονομαστική κλήση για το πρώτο και το δεύτερο μέρος. 
<SPEAKER ID="106" LANGUAGE="" NAME="" AFFILIATION="- Πριν από την ψηφοφορία επί της τροπολογίας 59:">
<SPEAKER ID="107" LANGUAGE="EN" NAME="Camiel Eurlings (PPE-DE )," AFFILIATION="εισηγητής">
<SPEAKER ID="108" LANGUAGE="" NAME="" AFFILIATION="(Το Σώμα εγκρίνει την προφορική τροπολογία)">
<SPEAKER ID="109" LANGUAGE="NL" NAME="Camiel Eurlings (PPE-DE )," AFFILIATION="εισηγητής">
<P>
   Κύριε Πρόεδρε, η ψηφοφορία επί αυτής της έκθεσης θέτει τέλος σε κάποιους μήνες εξαντλητικών διαδικασιών. Με την ψηφοφορία, καθώς το Σώμα ψήφισε επί των τροπολογιών, το κείμενο της έκθεσης πλησιάζει αρκετά στο αρχικό κείμενο, το οποίο εγώ ως εισηγητής πρότεινα στην Επιτροπή Εξωτερικών Υποθέσεων. Η έκθεση είναι αυστηρή, αλλά δίκαια: δίκαια διότι εμείς σε αυτό Σώμα εκφράσαμε τη σοβαρότητα και τη δέσμευσή μας, αλλά και διότι εμείς, με τη σειρά μας, ζητούμε από την Τουρκία να επιδείξει δέσμευση, τόσο ως προς την εφαρμογή του Πρωτοκόλλου της Άγκυρας πριν από το τέλος του έτους όσο και ως προς την πραγματοποίηση πολιτικών μεταρρυθμίσεων στον τομέα της ελευθερίας της έκφρασης γνώμης και της θρησκευτικής ελευθερίας μέχρι το τέλος του 2007.
<P>
Επίσης, δεν θα πρέπει να υπάρχει καμία αμφιβολία για το κείμενο σχετικά με τη γενοκτονία των Αρμενίων. Αν και δεν αποτελεί επίσημο όρο, με την αυστηρή έννοια, πιστεύουμε ότι είναι αναπόφευκτο για μια χώρα σε πορεία προς την Ευρώπη να συμβιβαστεί με το παρελθόν της. Ως εκ τούτου, ελπίζω ότι η Τουρκία θα ερμηνεύσει αυτήν την παράγραφο 50 ως ένα επιπλέον κίνητρο, μαζί με τη γείτονα Αρμενία, για να αντιμετωπίσει τα γεγονότα. 
<SPEAKER ID="110" LANGUAGE="" NAME="Πρόεδρος." AFFILIATION="">
<SPEAKER ID="111" LANGUAGE="DE" NAME="Andreas Mölzer (NI ). –" AFFILIATION="">
<P>
   Κύριε Πρόεδρε, ψήφισα υπέρ της έκθεσης Roure, διότι ο αγώνας κατά της τρομοκρατίας χρησιμοποιείται από τις ΗΠΑ ως πρόφαση για να υποχρεώνουν τους άλλους να τους παράσχουν πληροφορίες επί προσωπικών δεδομένων. Οι ευρωπαϊκές διατάξεις για την προστασία των προσωπικών δεδομένων, ωστόσο, χαρακτηρίζουν τις ΗΠΑ τρίτη χώρα με ελλιπή ασφάλεια προστασίας των δεδομένων, κάτι που δεν συμβιβάζεται με τη συμφωνία περί δεδομένων των επιβατών, η οποία επιδέχεται κριτικής. Φαίνεται ότι και οι τράπεζες εκβιάζονται να γνωστοποιούν κινήσεις κεφαλαίων. Αν και ελπίζουμε πως όλα αυτά γίνονται για καλό σκοπό, η ΕΕ πρέπει να σταματήσει να νομιμοποιεί την έννοια του διαφανούς ανθρώπου και θα έπρεπε αντίθετα να αντιμετωπίσει και πάλι σοβαρά την προστασία των προσωπικών δεδομένων. 
<SPEAKER ID="112" LANGUAGE="SV" NAME="Hélène Goudin και Nils Lundgren (IND/DEM )," AFFILIATION="γραπτώς.">
<SPEAKER ID="113" LANGUAGE="" NAME="Αθανάσιος Παφίλης (GUE/NGL )," AFFILIATION="γραπτώς">
<SPEAKER ID="114" LANGUAGE="FR" NAME="Jean-Pierre Audy (PPE-DE )," AFFILIATION="γραπτώς">
<P>
   Ψήφισα υπέρ της έκθεσης του κ. Diaz de Mera Garcia Consuegra για την πρόταση απόφασης του Ευρωπαϊκού Συμβουλίου σχετικά με το πρόγραμμα PERICLES για την προστασία του ευρώ από την παραχάραξη και την κιβδηλεία. Το θέμα αυτό είναι ουσιώδες για την ομαλή λειτουργία του ενιαίου νομίσματός μας, και είμαι ευτυχής διότι η απόφαση εκτείνεται στα κράτη μέλη που δεν συμμετέχουν στη ζώνη του ευρώ. Είναι σημαντικό να σημειωθεί ότι, ενώ ο αριθμός παραχαραγμένων χαρτονομισμάτων ευρώ φαίνεται να σταθεροποιείται στις 50 000 μηνιαίως, παρατηρούμε μια ανησυχητική έκρηξη στα κίβδηλα κέρματα. Θα πρέπει, κατά συνέπεια, να σκεφθούμε κατά πόσον μπορεί να είναι προς το συμφέρον μας να εξετάσουμε το ενδεχόμενο εισαγωγής τραπεζογραμματίου του ενός ευρώ, ακολουθώντας το παράδειγμα της κυκλοφορίας του τραπεζογραμματίου του ενός δολαρίου στις Ηνωμένες Πολιτείες, με σκοπό την πρόληψη της παραχάραξης και της κιβδηλείας, και επίσης διότι η κυκλοφορία του θα είχε κάποια πρακτική χρησιμότητα για το εμπόριο και τους πολίτες. 
<SPEAKER ID="115" LANGUAGE="FR" NAME="Fernand Le Rachinel (NI )," AFFILIATION="γραπτώς">
<P>
Το 2005, ο συνολικός αριθμός κίβδηλων κερμάτων ευρώ που αποσύρθηκαν από την κυκλοφορία ήταν σημαντικά μικρότερος από τον συνολικό αριθμό κίβδηλων κερμάτων στα πρώην εθνικά νομίσματα πριν από την εισαγωγή του ευρώ.
<P>
Αυτό οφείλεται, ιδιαίτερα, στην εποικοδομητική συνεργασία μεταξύ της Ευρωπαϊκής Υπηρεσίας Καταπολέμησης της Απάτης ή OLAF, της Ευρωπαϊκής Κεντρικής Τράπεζας, της Ευρωπόλ, της Ιντερπόλ και των αρμόδιων εθνικών αρχών.
<P>
Πέρα από την καθαρή παραχάραξη και κιβδηλεία, υπήρξε επίσης, ωστόσο, η πρόσφατη εμφάνιση νέων κερμάτων τόσο παρόμοιων ώστε να συγχέονται εύκολα με τα κέρματα των δύο ευρώ. Από την 1η Ιανουαρίου 2005, η Τουρκία έχει, όντως, ένα νέο κέρμα, γνωστό ως «νέα τουρκική λίρα». Βλέποντας το νέο κέρμα λίρας, μπορείτε να διαπιστώσετε ότι είναι ακριβώς του ιδίου μεγέθους και εμφάνισης με το κέρμα των δύο ευρώ. Πρόκειται άραγε για σύμπτωση ή για μια έξυπνη παραχάραξη; Περιμένουμε να δούμε .
<SPEAKER ID="116" LANGUAGE="SV" NAME="Carl Schlyter (Verts/ALE )," AFFILIATION="γραπτώς.">
<SPEAKER ID="117" LANGUAGE="FR" NAME="Bruno Gollnisch (NI ). –" AFFILIATION="">
<P>
Από την άλλη πλευρά, ωστόσο, μήπως σημαίνει ότι λαμβάνονται υπόψη με σκοπό να υπονοείται ότι κάποιος είναι ένοχος με βάση πράξεις που δεν θεωρούνται ποινικό αδίκημα στη χώρα καταγωγής του; Για παράδειγμα, ο ιστορικός David Irving, ο οποίος τώρα είναι αδίκως φυλακισμένος στην Αυστρία για αδίκημα γνώμης, θα θεωρηθεί, όταν επιστρέψει στην πατρίδα του, πράγμα που ελπίζουμε να συμβεί γρήγορα, εγκληματίας και κατ’ εξακολούθηση παραβάτης, όταν αναμφίβολα είναι ο μεγαλύτερος βρετανός ιστορικός του Δευτέρου Παγκοσμίου Πολέμου;
<P>
Αυτές είναι ορισμένες από τις ασάφειες που περιέχονται σε αυτό το κείμενο, οι οποίες, κατά την άποψή μας, δικαιολογούν την επιφυλακτικότητά μας, πολύ περισσότερο επειδή υπάρχει μια σύμβαση για αυτό το θέμα, η σύμβαση του 1970. Όπως η έκθεση πολύ σωστά αναφέρει, μια απόφαση-πλαίσιο δεν μπορεί μονομερώς να τροποποιήσει μια διεθνή σύμβαση. Αυτό εγείρει επίσης το πρόβλημα των κρατών που δεν είναι μέλη της Ευρωπαϊκής Ένωσης, αλλά, παρά ταύτα, επικύρωσαν αυτήν τη σύμβαση. Αυτή η επιφύλαξη, την οποία έχουμε αναπτύξει μετά την επικύρωση, παρουσιάζει ένα νέο πρόβλημα διεθνούς δικαίου, το οποίο θα προτιμούσαμε να ρυθμίζαμε βάσει των όρων των διεθνών συμβάσεων. 
<SPEAKER ID="118" LANGUAGE="FR" NAME="Jean-Pierre Audy (PPE-DE )," AFFILIATION="γραπτώς">
<SPEAKER ID="119" LANGUAGE="SV" NAME="Hélène Goudin και Nils Lundgren (IND/DEM )," AFFILIATION="γραπτώς.">
<P>
   Η Λίστα του Ιουνίου πιστεύει ότι η ασφάλεια δικαίου για τα άτομα είναι ένα πολύ σημαντικό θέμα επί του οποίου δεν θα πρέπει να υπάρχουν συμβιβασμοί. Η ποινική νομοθεσία βρίσκεται στο κέντρο της κυριαρχίας και του δικαιώματος αυτοδιάθεσης μιας χώρας. Αναμφίβολα υπάρχουν πολύ διαφορετικές νομικές κουλτούρες στην ΕΕ, όπως υπάρχουν πολύ διαφορετικές στάσεις απέναντι στην ασφάλεια δικαίου και στην αμεροληψία των δικαστηρίων. Η πρόταση κινδυνεύει να υπονομεύσει τη σύμβαση της Χάγης που διέπει το διεθνές πεδίο εφαρμογής των ποινικών δικαστηρίων, η οποία υπεγράφη το 1972 και λειτουργεί από τότε με επιτυχία.
<SPEAKER ID="120" LANGUAGE="DE" NAME="Sylvia-Yvonne Kaufmann (GUE/NGL )," AFFILIATION="γραπτώς">
<SPEAKER ID="121" LANGUAGE="EN" NAME="Timothy Kirkhope (PPE-DE )," AFFILIATION="γραπτώς">
<SPEAKER ID="122" LANGUAGE="" NAME="Αθανάσιος Παφίλης (GUE/NGL )," AFFILIATION="γραπτώς">
<P>
   H έκθεση κινείται στη κατεύθυνση της ομογενοποίησης των κανόνων ποινικής διαδικασίας και της "κοινοτικοποίησης" του ποινικού δικαίου στο επίπεδο της Ε.Ε., στα πλαίσια της υλοποίησης του Προγράμματος της Χάγης για τη δημιουργία ενός ενιαίου "Χώρου Ασφάλειας Ελευθερίας και Δικαιοσύνης".
<SPEAKER ID="123" LANGUAGE="EN" NAME="Christopher Heaton-Harris (PPE-DE )." AFFILIATION="">
<P>
   – Κύριε Πρόεδρε, καταψήφισα παρά τη θέληση του κόμματός μου την έκθεση Capoulas Santos σχετικά με την αλιευτική συμφωνία με τη Δημοκρατία της Γουϊνέας-Μπισάου. Τα τελευταία επτά χρόνια, ανησυχώ όλο και περισσότερο για τη φύση των διαφόρων αλιευτικών συμφωνιών που συνάπτει η Ευρωπαϊκή Ένωση με πολλές και διάφορες χώρες. Αυτό αντανακλάται στην ψήφο μου μέχρι αυτήν τη στιγμή.
<SPEAKER ID="124" LANGUAGE="PT" NAME="Duarte Freitas (PPE-DE )," AFFILIATION="γραπτώς">
<P>
Η κύρια δυσκολία που αντιμετωπίζει επί του παρόντος ο κοινοτικός στόλος αφορά τη φανερή έλλειψη πόρων για την εποπτεία και παρακολούθηση της αποκλειστικής οικονομικής ζώνης της χώρας, δηλαδή τη ζώνη που εκτείνεται πέρα από τα 12 ναυτικά μίλια. Το αποτέλεσμα αυτής της έλλειψης πόρων είναι παράνομες πρακτικές που θέτουν σε κίνδυνο την αειφορία των αλιευτικών δραστηριοτήτων του κοινοτικού στόλου.
<SPEAKER ID="125" LANGUAGE="EN" NAME="Alyn Smith (Verts/ALE )," AFFILIATION="γραπτώς.">
<SPEAKER ID="126" LANGUAGE="EN" NAME="Christopher Heaton-Harris (PPE-DE )." AFFILIATION="">
<P>
   – Κύριε Πρόεδρε, δεν ψήφισα επί του σχεδίου που τροποποιεί τον προϋπολογισμό αριθ. 4, δηλαδή την έκθεση Pittella. Όχι επειδή δεν σέβομαι τον εισηγητή – σέβομαι απεριόριστα τον κ. Pittella και είμαι βέβαιος ότι αυτή η συγκεκριμένη ρύθμιση στον προϋπολογισμό είναι σωστή. Έχω, όμως, ένα συγκεκριμένο πρόβλημα με τη διαδικασία: την ψηφοφορία ειδικής πλειοψηφίας χωρίς καμία ένδειξη ψήφων, χωρίς έλεγχο των ψήφων επί τόπου και χωρίς κανέναν απολύτως έλεγχο της διαδικασίας καταμέτρησης.
<P>
Θέλω να εκφράσω τις ανησυχίες πολλών εκ των μελών της περιφέρειάς μου σχετικά με τον ευρωπαϊκό προϋπολογισμό. Παραβρέθηκα πρόσφατα σε συναντήσεις τόσο στο Daventry όσο και στο Brixworth, στην περιφέρειά μου, όπου εκφράστηκε ανησυχία για το γεγονός ότι ο προϋπολογισμός δεν δαπανάται ή δεν εφαρμόζεται δεόντως. Η μεταφορά τεράστιων ποσών χρημάτων από τη μία γραμμή του προϋπολογισμού στην άλλη, η οποία δεν αντανακλά τη σεβαστή πολιτική άποψη του Κοινοβουλίου τη στιγμή της δημοσιονομικής διαδικασίας, αποτελεί ανησυχητική εξέλιξη που συμβαίνει όλο και περισσότερο. Γι’ αυτό δεν ψήφισα επί της έκθεσης Pittella. 
<SPEAKER ID="127" LANGUAGE="SV" NAME="Lena Ek, Cecilia Malmström και Anders Wijkman (PPE-DE )," AFFILIATION="γραπτώς.">
<P>
   Σήμερα, ψηφίσαμε επί ενός διορθωτικού προϋπολογισμού που αφορά τα έσοδα του προϋπολογισμού της ΕΕ. Ο διορθωτικός προϋπολογισμός περιλαμβάνει, για παράδειγμα, τον εκ νέου υπολογισμό των εισφορών που είναι απαραίτητες για τη χρηματοδότηση της καταβολής της επιστροφής στο Ηνωμένο Βασίλειο. Θεωρούμε άδικο και απαρχαιωμένο το γεγονός ότι ένα κράτος μέλος βρίσκεται σε αυτήν τη μοναδική θέση και θέλουμε, σε αυτό το πλαίσιο, να τονίσουμε τη σημασία της επανεξέτασης του προϋπολογισμού της ΕΕ για το 2008/2009. Είναι πολύ σημαντικό αυτή η επανεξέταση να καλύψει τη βρετανική επιστροφή, καθώς και την κοινή γεωργική πολιτική. 
<SPEAKER ID="128" LANGUAGE="SV" NAME="Hélène Goudin και Nils Lundgren (IND/DEM )," AFFILIATION="γραπτώς.">
<P>
   Καταψηφίσαμε την έκθεση, διότι απορρίπτει το σχέδιο διορθωτικού προϋπολογισμού αριθ. 3 του Συμβουλίου των Υπουργών. Σε αντίθεση με την πλειοψηφία στην Επιτροπή Προϋπολογισμών, πιστεύουμε ότι το Συμβούλιο των Υπουργών έχει κάθε δικαίωμα να ανακατανείμει τις δαπάνες μεταξύ των θεσμικών οργάνων της ΕΕ κατά τη διάρκεια της διαδικασίας του προϋπολογισμού, αν πιστεύει ότι αυτό είναι το σωστό. 
<SPEAKER ID="129" LANGUAGE="PT" NAME="Ilda Figueiredo (GUE/NGL )," AFFILIATION="γραπτώς.">
<P>
   Με την έγκριση του προγράμματος PROGRESS, όλες οι κοινοτικές δράσεις, οι οποίες στο παρελθόν ήταν μοιρασμένες σε διάφορα προγράμματα, ενώθηκαν· για παράδειγμα η καταπολέμηση των διακρίσεων, η κοινοτική στρατηγική για την ισότητα μεταξύ γυναικών και ανδρών, κίνητρα στον τομέα της απασχόλησης, δραστηριότητες σχετικά με τις συνθήκες εργασίες και δράσεις για την καταπολέμηση του κοινωνικού αποκλεισμού.
<P>
Στο στάδιο της συζήτησης και της διαπραγμάτευσης, καταφέραμε να βελτιώσουμε διάφορες πτυχές της αρχικής πρότασης της Επιτροπής σχετικά με το πρόγραμμα PROGRESS, η οποία τώρα περιλαμβάνει προτάσεις που υποβλήθηκαν από την Ομάδα μας, στη γνωμοδότηση της οποίας ήμουν εισηγήτρια εξ ονόματος της Επιτροπής Δικαιωμάτων των Γυναικών και Ισότητας των Φύλων. Δυστυχώς, ωστόσο, η σημαντική πτυχή της συγχρηματοδότησης δεν τροποποιήθηκε. Αυτό αποτελεί βήμα οπισθοδρόμησης για τις ενώσεις που εργάζονται στον τομέα της φτώχειας και του κοινωνικού αποκλεισμού, δεδομένου ότι η εισφορά μειώθηκε από το 90% που διαπραγματευτήκαμε το 2001 στο σημερινό 80%, ποσοστό ίδιο για όλες τις ενώσεις. Μπορεί να υπάρχουν εξαιρέσεις, αλλά θα ήταν πολύ δύσκολο να εγκριθούν.
<P>
Αυτός είναι ο βασικός λόγος της αποχής μας από την ψηφοφορία επί της έκθεσης αυτής σχετικά με το πρόγραμμα PROGRESS. 
<SPEAKER ID="130" LANGUAGE="EN" NAME="Roger Helmer (NI )," AFFILIATION="γραπτώς">
<P>
Ωστόσο, αμφιβάλλω αν θα επιτύχουν υπολογίσιμο πρακτικό αποτέλεσμα. Ο προτεινόμενος προϋπολογισμός των 650 εκατ. ευρώ είναι και πολύς και λίγος ταυτόχρονα: πολύς διότι ένα ποσό αυτού του ύψους, αν χρησιμοποιηθεί συνετά, θα μπορούσε ενδεχομένως να επιτύχει ορισμένα καλά αποτελέσματα και λίγος διότι, με το 1,50 ευρώ περίπου για κάθε πολίτη της ΕΕ, δεν μπορεί να επιτύχει τις προβλεπόμενες αλλαγές ευρείας κλίμακας. Τα περισσότερα από αυτά τα χρήματα προορίζονται για διαχείριση, κατανομή και εκτίμηση και πολύ λίγα εξ αυτών για την επίτευξη αποτελεσμάτων.
<SPEAKER ID="131" LANGUAGE="FR" NAME="Carl Lang (NI )," AFFILIATION="γραπτώς">
<P>
   Για την περίοδο 2007-2013, το πρόγραμμα PROGRESS προτίθεται να απορροφήσει τα κοινοτικά προγράμματα σχετικά με την κοινωνική προστασία, τις συνθήκες εργασίας και ούτω καθεξής, σε ένα ενιαίο κείμενο. Αυτό το συνονθύλευμα είναι απλά ένα ακόμη κοινωνικά άχρηστο μέσο στην ίδια κατεύθυνση με την αναποτελεσματική «στρατηγική της Λισαβόνας» για την ευρωπαϊκή οικονομική ανάπτυξη.
<P>
Αυτό το πρόγραμμα έχει επίσης σαφέστατα ιδεολογική άποψη. Ενώ η ισότητα των φύλων και η μέριμνα για τις ανάγκες των ατόμων με αναπηρίες είναι πολύ αξιέπαινοι στόχοι, η υπεράσπιση ατόμων δυνητικά εκτεθειμένων σε διακριτική μεταχείριση με βάση τη φυλετική ή την εθνοτική καταγωγή, τη θρησκεία ή τις πεποιθήσεις, την αναπηρία, την ηλικία και τον σεξουαλικό προσανατολισμό μπορεί να είναι ένας τρόπος φίμωσης της αντίθεσης στη μεταναστευτική πολιτική που ακολουθούν σήμερα τα κράτη μέλη, η οποία απειλεί τα δικά μας συστήματα κοινωνικής προστασίας επί 30 έτη.
<SPEAKER ID="132" LANGUAGE="PT" NAME="Sérgio Marques (PPE-DE )," AFFILIATION="γραπτώς.">
<P>
   Ο γενικός στόχος του κοινοτικού προγράμματος για την απασχόληση και την κοινωνική αλληλεγγύη –PROGRESS– είναι να παράσχει οικονομική ενίσχυση για την εφαρμογή των στόχων της ΕΕ στον τομέα της απασχόλησης και των κοινωνικών υποθέσεων και να βοηθήσει στην επίτευξη των στόχων της κοινωνικής ατζέντας στο πλαίσιο της στρατηγικής της Λισαβόνας.
<SPEAKER ID="133" LANGUAGE="PT" NAME="José Albino Silva Peneda (PPE-DE )," AFFILIATION="γραπτώς">
<P>
Το πρόγραμμα PROGRESS είναι κάτι παραπάνω από ένα σημαντικό μέσο κοινωνικής πολιτικής. Είναι ενδεικτικό του γεγονότος ότι το Κοινοβούλιο αναγνωρίζει πως η δημόσια πολιτική εξακολουθεί να διαδραματίζει κεντρικό ρόλο στην προώθηση της απασχόλησης, της κοινωνικής προστασίας, της κοινωνικής ενσωμάτωσης, των ευνοϊκών συνθηκών εργασίας, της καταπολέμησης των διακρίσεων, της πολυμορφίας και της ισότητας μεταξύ γυναικών και ανδρών.
<P>
Χαιρετίζω την απλούστευση που θα φέρει το πρόγραμμα PROGRESS, με τη συνέχιση της ανάπτυξης δραστηριοτήτων που ξεκίνησαν μέσω τεσσάρων προηγούμενων προγραμμάτων, σύμφωνα με την πρόθεση της Επιτροπής να παγιώσει και να εξορθολογίσει τα χρηματοδοτικά μέσα της ΕΕ. 
<SPEAKER ID="134" LANGUAGE="FR" NAME="Bernadette Bourzai (PSE )," AFFILIATION="γραπτώς">
<SPEAKER ID="135" LANGUAGE="FR" NAME="Brigitte Douay (PSE )," AFFILIATION="γραπτώς">
<P>
   Το Ευρωπαϊκό Κοινοβούλιο ενέκρινε τελικά τις στρατηγικές κατευθυντήριες γραμμές της Κοινότητας για την περίοδο 2007-2013. Ψήφισα υπέρ των συστάσεων της εισηγήτριας εγκρίνοντας αυτές τις κατευθυντήριες γραμμές.
<SPEAKER ID="136" LANGUAGE="PT" NAME="Emanuel Jardim Fernandes (PSE )," AFFILIATION="γραπτώς">
<P>
   . Η γρήγορη έγκριση των κοινοτικών στρατηγικών κατευθυντήριων γραμμών για τη συνοχή αποτελεί πολύ σημαντικό παράγοντα στη συνεχή διαδικασία προγραμματισμού της βοήθειας από τα ευρωπαϊκά ταμεία στα κράτη μέλη στον τομέα της μεταρρύθμισης της πολιτικής συνοχής για την περίοδο 2007-2013, με σκοπό τα νέα χρηματοδοτικά προγράμματα να εφαρμοστούν από την 1η Ιανουαρίου 2007.
<P>
Το Κοινοβούλιο εξέφρασε τη γνώμη του σχετικά με τις κατευθυντήριες γραμμές στη συνεδρίασή του στις 18 Μαΐου σε ένα ψήφισμα που ενέκρινε, το οποίο βασίστηκε στην έκθεση Krehl σχετικά με την προετοιμασία για τη διαδικασία σύμφωνης γνώμης για τις στρατηγικές κατευθυντήριες γραμμές της Κοινότητας για την περίοδο 2007-2013 (πολιτική της συνοχής για την ενίσχυση της ανάπτυξης και της απασχόλησης), την οποία υποστήριξα και επί της οποίας ψήφισα αναλόγως.
<P>
Η σύσταση της κ. Krehl σχετικά με την πρόταση απόφασης του Συμβουλίου που αφορά στις κοινοτικές κατευθυντήριες γραμμές για τη συνοχή βασίζεται σε αυτό το κοινοβουλευτικό ψήφισμα της 18ης Μαΐου.
<SPEAKER ID="137" LANGUAGE="PT" NAME="Pedro Guerreiro (GUE/NGL )," AFFILIATION="γραπτώς.">
<P>
   Τώρα που η πλειοψηφία του Κοινοβουλίου έδωσε τη σύμφωνη γνώμη της για τις κοινοτικές στρατηγικές κατευθυντήριες γραμμές για τη συνοχή για την περίοδο 2007-2013, τα κράτη μέλη θα υποβάλουν τα εθνικά πλαίσια αναφοράς τους.
<P>
Η καθιέρωση μιας ελάχιστης ποσόστωσης κονδυλίων για αυτούς τους σκοπούς –τουλάχιστον 60% για τις περιφέρειες σύγκλισης– είναι συνεπώς απαράδεκτη, καθώς δημιουργεί αντιπαράθεση μεταξύ αντιφατικών στόχων, ειδικά σε ένα πλαίσιο στο οποίο το ποσό των κονδυλίων μειώθηκε στο 0,37% του Κοινοτικού ΑΕΕ από 0,41% στο προηγούμενο πλαίσιο.
<SPEAKER ID="138" LANGUAGE="EN" NAME="Alyn Smith (Verts/ALE )," AFFILIATION="γραπτώς.">
<P>
   – Κύριε Πρόεδρε, συγχαίρω την εισηγήτριά μας, κ. Krehl, για την καλά ισορροπημένη έκθεση σχετικά με αυτό το κρίσιμο θέμα. Στη Σκωτία έχουμε μακρά πείρα αποτελεσματικής και ορθής χρήσης των διαρθρωτικών ταμείων, και είναι σημαντικό να συνεχίσουν να διατίθενται αυτοί οι πόροι προκειμένου να καλύπτουν τις ανάγκες της Ευρώπης. Σε αυτήν την έκθεση λαμβάνονται υπόψη οι εξελίξεις και προτείνονται ορισμένα χρήσιμα μέτρα προόδου, γι’ αυτό την χαιρετίζω ολόψυχα. 
<SPEAKER ID="139" LANGUAGE="FR" NAME="Gilles Savary (PSE ). –" AFFILIATION="">
<P>
   Κύριε Πρόεδρε, θα ήθελα να εξηγήσω γιατί, μετά τις χθεσινές πολύ ενδιαφέρουσες συζητήσεις και τις σημερινές ψηφοφορίες, ψήφισα κατά της έκθεσης του κ. Rapkay. Πολύ απλά γιατί δεν μπορώ να μην παρατηρήσω ότι είναι μια θριαμβευτική νίκη για τους φιλελεύθερους.
<P>
Ψηφίσαμε για την απορύθμιση των δημόσιων υπηρεσιών, κατά μιας οδηγίας πλαίσιο, κατά της διάκρισης μεταξύ υπηρεσιών γενικού οικονομικού συμφέροντος και υπηρεσιών κοινής ωφέλειας, για την εφαρμογή του δικαίου του ανταγωνισμού σε όλες τις υπηρεσίες κοινής ωφέλειας και τον ακριβή ορισμό τους, κατά του ορισμού του ενδοϋπηρεσιακού, με άλλα λόγια του κρατικού ελέγχου, και κατά των λεπτομερειών των κριτηρίων Altmark. Υπό αυτές τις συνθήκες, κάνουμε ένα σημαντικό βήμα οπισθοδρόμησης σε σύγκριση με τα προηγούμενα ψηφίσματα του κ. Herzog και του κ. Langen το 2001, και η Επιτροπή τώρα προτείνει μια νέα ανακοίνωση στα τέλη του έτους.
<SPEAKER ID="140" LANGUAGE="FR" NAME="Jean-Louis Bourlanges (ALDE ). –" AFFILIATION="">
<P>
   Κύριε Πρόεδρε, δεν ψηφίσαμε υπέρ της έκθεσης Rapkay για έναν πολύ συγκεκριμένο λόγο: αποτελεί ένα εντελώς αδικαιολόγητο βήμα οπισθοδρόμησης σε σύγκριση με το κείμενο του Συντάγματος.
<P>
Το κείμενο του σχεδίου Συντάγματος προέβλεπε έναν ευρωπαϊκό νόμο που θα έθετε τις αρχές και τις προϋποθέσεις που θα μας έδιναν τη δυνατότητα να παρέχουμε, να εκτελούμε και να χρηματοδοτούμε υπηρεσίες γενικού οικονομικού συμφέροντος. Αυτό θα ήταν, κατά συνέπεια, το κείμενο που σήμερα αποκαλούμε οδηγία πλαίσιο. Η έκθεση όχι μόνο απομακρύνεται από αυτήν την αρχή, αλλά απορρίπτοντας την τροπολογία 10 απορρίπτει επίσημα και δημόσια εκφράζει αντίθεση προς τη Συνταγματική Συνθήκη.
<SPEAKER ID="141" LANGUAGE="FR" NAME="Jean-Pierre Audy (PPE-DE )," AFFILIATION="γραπτώς">
<P>
   Ψήφισα υπέρ της έκθεσης του κ. Rapkay σχετικά με το Λευκό Βιβλίο της Επιτροπής για τις υπηρεσίες κοινής ωφέλειας (ΥΚΩ) διότι είναι μια ισορροπημένη έκθεση. Συγκεκριμένα, ο εισηγητής είχε το σθένος να επισημάνει ότι είναι αδύνατον να δοθεί ένας ομοιογενής ορισμός των ΥΚΩ μέσα σε ένα τόσο ανόμοιο κοινωνικό και οικονομικό περιβάλλον όπως η Ευρωπαϊκή Ένωση και ότι, σε αυτόν τον τομέα, η αρχή της επικουρικότητας πρέπει να επαναβεβαιωθεί, αφήνοντας στα κράτη μέλη να ορίσουν τι θα πρέπει ή δεν θα πρέπει να θεωρείται ότι εμπίπτει στην κοινή ωφέλεια και να ενεργούν απ’ ευθείας σύμφωνα με τις αποφάσεις τους. Μετά τις δυσκολίες στην επίτευξη πολιτικού συμβιβασμού σε πρώτη ανάγνωση σχετικά με την οδηγία για τις υπηρεσίες στην εσωτερική αγορά, η συζήτηση σχετικά με τις ΥΚΩ πόρρω απέχει από την ολοκλήρωσή της. Είναι επείγον να νομοθετήσουμε σε ευρωπαϊκό επίπεδο για συγκεκριμένους τομείς, ήτοι για τις κοινωνικές υπηρεσίες και τις υπηρεσίες υγείας κοινής ωφέλειας, με σκοπό να τους εξασφαλίσουμε ασφάλεια δικαίου. Τέλος, αυτό το θέμα θα είναι σημαντικό όσον αφορά την ανταγωνιστικότητα του ευρωπαϊκού χώρου, για την οποία πρέπει να επιδείξουμε ιδιαίτερη προσοχή. 
<SPEAKER ID="142" LANGUAGE="FR" NAME="Bernadette Bourzai (PSE )," AFFILIATION="γραπτώς">
<P>
   Ψήφισα κατά της έκθεσης του κ Rapkay σχετικά με το Λευκό Βιβλίο της Επιτροπής για τις υπηρεσίες κοινής ωφέλειας, γιατί απορρίφθηκαν αρκετές τροπολογίες που ήσαν πολύ σημαντικές για εμένα, ιδιαίτερα η τροπολογία που ζητούσε μια οδηγία πλαίσιο για τις υπηρεσίες κοινής ωφέλειας και οι τροπολογίες που ζητούσαν διευκρίνηση των κριτηρίων διάκρισης μεταξύ υπηρεσιών κοινής ωφέλειας (ΥΚΩ) και υπηρεσιών γενικού οικονομικού συμφέροντος (ΥΓΟΣ) και των κριτηρίων για την χορήγηση αντιστάθμισης για την παροχή δημόσιων υπηρεσιών και ενδο-επιχειρησιακής παροχής.
<P>
Δεν πρέπει να υποχωρούμε πάνω σε αυτά τα θέματα που είναι ζωτικά για το μέλλον των δημόσιων υπηρεσιών στις χώρες μας, και δεν πρέπει να σημειώνουμε βήματα οπισθοδρόμησης σε σύγκριση με όσα ενέκρινε το Κοινοβούλιο στο ψήφισμα Herzog το 2004 και στο ψήφισμα Langen το 2001, ειδικά σε μια στιγμή που η Σοσιαλιστική Ομάδα στο Ευρωπαϊκό Κοινοβούλιο έχει συντάξει πρόταση οδηγίας πλαισίου για τις υπηρεσίες κοινής ωφέλειας με ακόμη πιο προχωρημένες θέσεις. 
<SPEAKER ID="143" LANGUAGE="PT" NAME="Emanuel Jardim Fernandes (PSE )," AFFILIATION="γραπτώς">
<SPEAKER ID="144" LANGUAGE="FR" NAME="Anne Ferreira (PSE )," AFFILIATION="γραπτώς">
<P>
   Ψήφισα κατά της έκθεσης του κ. Rapkay για τους εξής λόγους. Πρώτα από όλα, δεν ζητείται από την Επιτροπή να προτείνει οδηγία πλαίσιο για τις υπηρεσίες κοινής ωφέλειας. Αιωρείται τώρα μια απειλή πάνω από τις διοικήσεις, τις κοινωνίες μικτής οικονομίας και τις διαδημοτικές δομές, λόγω του κινδύνου να ανακύψουν διαφορές στο όνομα του δικαίου του ανταγωνισμού. Ο κ. Barroso δεν έκανε λάθος όταν, κατά τη διάρκεια της συζήτησης στην Ολομέλεια, παρατήρησε ότι δεν υπήρχε συναίνεση για πρόταση οδηγίας πλαισίου.
<SPEAKER ID="145" LANGUAGE="PT" NAME="Ilda Figueiredo (GUE/NGL )," AFFILIATION="γραπτώς.">
<P>
   Καταψηφίσαμε αυτήν την έκθεση, διότι το γενικό σκεπτικό της είναι να υποβάλει τις δημόσιες υπηρεσίες σε ανταγωνισμό και σε μια μελλοντική εσωτερική αγορά για τις υπηρεσίες, στο πλαίσιο του συμβιβασμού που επετεύχθη από το Συμβούλιο για τη διαβόητη οδηγία Bolkestein.
<SPEAKER ID="146" LANGUAGE="FR" NAME="Bruno Gollnisch (NI )," AFFILIATION="γραπτώς">
<P>
   Η έκθεση του κ. Rapkay για τις υπηρεσίες κοινής ωφέλειας, είτε οικονομικής είτε άλλης, μας υπόσχεται ακόμη πιο περίπλοκη ευρωπαϊκή νομοθεσία και περαιτέρω παρέμβαση εκ μέρους της Επιτροπής στα δημοσιονομικά και φορολογικά συστήματα των κρατών μελών και των τοπικών αρχών τους, εκ των οποίων όλες συνιστούν κατάφωρη παραβίαση της αρχής της επικουρικότητας, η οποία ωστόσο αναφέρεται κατά κόρον από τον εισηγητή.
<SPEAKER ID="147" LANGUAGE="EN" NAME="Jean Lambert (Verts/ALE )," AFFILIATION="γραπτώς">
<P>
   . – Καταψήφισα την έκθεση Rapkay, διότι θεωρώ ότι το τελικό κείμενο δεν παρείχε επαρκή στήριξη για τις υπηρεσίες κοινής ωφέλειας (δημόσιες υπηρεσίες). Οι μεμονωμένες οδηγίες σε τομεακή βάση θα οδηγήσουν μόνο στη «σαλαμοποίηση» του γενικού δημοσίου συμφέροντος και στην εκχώρηση τομέων σε ιδιωτικές επιχειρήσεις. Υπάρχουν πτυχές των δημοσίων υπηρεσιών που στηρίζουν τον εκπαιδευτικό τομέα, μορφές στέγασης που εξυπηρετούν το γενικό δημόσιο συμφέρον, έστω και αν δεν ασχολούνται ρητώς με στερημένες κοινωνικές ομάδες – μια τομεακή προσέγγιση δεν είναι αρκετή. Όπως κάναμε τόσες φορές και στο περιβαλλοντικό πεδίο, χρειαζόμαστε μια κυρίαρχη οδηγία πλαίσιο πρώτα, η οποία θα καθορίζει την κοινή ωφέλεια πριν ασχοληθούμε με τους ειδικούς κλάδους. Μπορούμε να βρούμε μια νομική βάση. Δεν αρκεί να λέμε ότι αυτό υπάγεται στην αρμοδιότητα των κρατών μελών όταν οι κυβερνήσεις των ίδιων των κρατών μελών χρησιμοποιούν τους κανόνες της αγοράς, την οδηγία για τις υπηρεσίες και άλλα μέσα για να επιτύχουν την ελευθέρωση με πλάγιο τρόπο. Ελπίζω ότι όσοι υποστήριξαν την τροπολογία για την ελευθέρωση, όσοι καταψήφισαν μια οριζόντια οδηγία και υπερψήφισαν την τελική έκθεση θα μπορέσουν να εξηγήσουν στους συναδέλφους τους στην τοπική και περιφερειακή διοίκηση γιατί δεν υπερασπίζονται σθεναρότερα τις δημόσιες υπηρεσίες που πρέπει να παράσχουν οι συνάδελφοί τους. 
<SPEAKER ID="148" LANGUAGE="FR" NAME="Carl Lang (NI )," AFFILIATION="γραπτώς">
<P>
   Η έκθεση του κ. Rapkay για τις υπηρεσίες κοινής ωφέλειας (ΥΚΩ) αρχικά φαίνεται ελκυστική. Κάνει λόγο για ανάγκη να γίνουν περισσότερα για την προστασία των δημοσίων υπηρεσιών και για την αρχή της επικουρικότητας, για τον δημοκρατικό σεβασμό που πρέπει να επιδεικνύεται για τις εθνικές παραδόσεις και τους ορισμούς που αφορούν τις ΥΚΩ που πρέπει να διευκρινίζονται διά μέσου μιας ειδικής εισαγωγής της έννοιας των υπηρεσιών «μη οικονομικού» συμφέροντος.
<SPEAKER ID="149" LANGUAGE="FR" NAME="Marie-Noëlle Lienemann (PSE )," AFFILIATION="γραπτώς">
<P>
   Ψήφισα κατά της έκθεσης Rapkay. Η έκθεση δεν αναγνωρίζει την ανάγκη για μια οδηγία πλαίσιο για τις ΥΚΩ και τις ΥΓΟΣ και αφήνει έτσι την πόρτα ανοικτή για συνέχιση της τρέχουσας διαδικασίας απορρύθμισης, η οποία θέτει σε κίνδυνο τις δημόσιες υπηρεσίες μας, καθώς και την ευκαιρία για τον καθένα, ανεξάρτητα από τον τόπο κατοικίας του, να έχει πρόσβαση σε υπηρεσίες ζωτικής σημασίας.
<SPEAKER ID="150" LANGUAGE="" NAME="Αθανάσιος Παφίλης (GUE/NGL )," AFFILIATION="γραπτώς">
<SPEAKER ID="151" LANGUAGE="PT" NAME="Luís Queiró (PPE-DE )," AFFILIATION="γραπτώς">
<SPEAKER ID="152" LANGUAGE="PT" NAME="José Albino Silva Peneda (PPE-DE )," AFFILIATION="γραπτώς">
<SPEAKER ID="153" LANGUAGE="DE" NAME="Othmar Karas (PPE-DE ). –" AFFILIATION="">
<P>
   Κύριε Πρόεδρε, η αντιπροσωπεία του Αυστριακού Λαϊκού Κόμματος ενέκρινε το πρώτο μέρος της παραγράφου 69, διότι θεωρούμε ότι πρόκειται για διαδικασία ανοικτού πέρατος, αλλά απέρριψε το δεύτερο μέρος διότι έρχεται σε αντίφαση με το πρώτο. Κατά την τελική, ωστόσο, ψηφοφορία, παρά τη μεγάλη υποστήριξη που έλαβε το δεύτερο μέρος, ψηφίσαμε «υπέρ», διότι θεωρήσαμε ότι η εν λόγω έκθεση δεν κρίνει τον τελικό στόχο αλλά τη σημερινή φάση των διαπραγματεύσεων και αποτελεί μια κριτική και αντικειμενική συζήτηση των κοινών νόμων και ψηφισμάτων της Ευρωπαϊκής Ένωσης και όχι τελική ψηφοφορία και δήλωση. Ήθελα να το καταστήσω σαφές, για να μην υπάρξουν ασυνέπειες ή παρερμηνείες. 
<SPEAKER ID="154" LANGUAGE="DE" NAME="Michl Ebner (PPE-DE ). –" AFFILIATION="">
<P>
   Κύριε Πρόεδρε, ψήφισα συνειδητά και αποφασιστικά υπέρ του πρώτου μέρους της παραγράφου 69 και κατά του δεύτερου, διότι θεωρώ ότι η καλή εργασία του κ. Eurlings και πολλών άλλων συναδέλφων αποτελεί στην πραγματικότητα απαρίθμηση ζητημάτων και καταστάσεων που δεν ευνοούν την προσχώρηση της Τουρκίας, και αυτός είναι ο λόγος για τον οποίον τελικός στόχος των διαπραγματεύσεων δεν θα πρέπει να είναι η προσχώρηση.
<P>
Για τον λόγο αυτόν, ψήφισα κατά της έκθεσης στο σύνολό της. Θα πρέπει να επικεντρωθούμε στην παράγραφο 71, αναζητώντας έναν τρόπο για τη σύνδεση της Τουρκίας στις ευρωπαϊκές δομές και θα πρέπει να κάνουμε το ίδιο και για άλλες γειτονικές χώρες, στις οποίες δεν θα πρέπει να προτείνεται η ιδιότητα του κράτους μέλους και για τις οποίες είμαστε πεπεισμένοι ότι δεν πρόκειται να είναι ποτέ σε θέση να την αποκτήσουν. 
<SPEAKER ID="155" LANGUAGE="DE" NAME="Andreas Mölzer (NI ). –" AFFILIATION="">
<P>
   Κύριε Πρόεδρε, καταψήφισα την έκθεση Eurlings, αν και υπάρχουν σε αυτήν αναμφίβολα ορισμένα θετικά και ενδιαφέροντα σημεία, όπως το γεγονός ότι εκφράζει ξεκάθαρα ότι η Τουρκία δεν είναι έτοιμη για την Ευρώπη και ότι κατά πάσα πιθανότητα δεν θα είναι ποτέ. Ωστόσο, ψήφισα κατά επειδή η τουρκική κυβέρνηση δεν κάνει τίποτα άλλο από το να ασκεί μια πολιτική εντυπώσεων, κατά την οποία συμφωνεί για ορισμένες μεταρρυθμίσεις αλλά δεν τις υλοποιεί, πόσο μάλλον επειδή δεν έχουμε προχωρήσει καθόλου προς την επίλυση ορισμένων προβλημάτων που ενδέχεται να έχουν δυσάρεστες συνέπειες, όπως το κυπριακό, το κουρδικό ή η αναγνώριση της γενοκτονίας των Αρμενίων. Όλα αυτά τα ζητήματα θα έπρεπε να έχουν ήδη επιλυθεί πολύ πριν από την έναρξη των διαπραγματεύσεων, πόσο μάλλον που η Τουρκία έχει λάβει για τον σκοπό αυτόν τα τελευταία χρόνια περισσότερα από 1,3 δισ. ευρώ ως προενταξιακή ενίσχυση. Θεωρώ ότι έχει φτάσει επιτέλους ο καιρός να πούμε εκείνο το ειλικρινές «όχι» στις ενταξιακές διαπραγματεύσεις, το οποίο οι πολίτες της Ευρώπης εκφράζουν εδώ και καιρό. 
<SPEAKER ID="156" LANGUAGE="FR" NAME="Jacques Toubon (PPE-DE ). –" AFFILIATION="">
<P>
   Κύριε Πρόεδρε, πολλοί από εμάς απείχαν από την ψηφοφορία επί της έκθεσης Eurlings, και αυτό για τους εξής λόγους.
<P>
Διαφωνούμε πάνω σε αυτά τα δύο σημεία. Παρά ταύτα, αυτό δεν σημαίνει ότι θέλαμε να αντιταχθούμε στις προσπάθειες που καταβάλλει ο κ. Eurlings και η Επιτροπή Εξωτερικών Υποθέσεων. Έστειλαν ένα πολύ ισχυρό μήνυμα εξ ονόματος αυτού του Κοινοβουλίου, και αυτός είναι ο λόγος για τον οποίον απείχαμε από την ψηφοφορία. 
<SPEAKER ID="157" LANGUAGE="NL" NAME="Koenraad Dillen (NI ). –" AFFILIATION="">
<P>
   Κύριε Πρόεδρε, αρχικά σκόπευα να ψηφίσω υπέρ της έκθεσης Eurlings σήμερα, αν και εγώ, ως ανυποχώρητος πολέμιος της προσχώρησης της Τουρκίας, πιστεύω ότι αυτή η έκθεση παραβλέπει την ουσία του θέματος, αλλά διάφορες τροπολογίες, ειδικά εκείνες που αφορούν την Αρμενία, με έκαναν να αλλάξω γνώμη κατά τη διάρκεια της ψηφοφορίας και έτσι κατέληξα να καταψηφίσω αυτήν την έκθεση.
<P>
Αυτό που έκανε η έκθεση Eurlings, ωστόσο, ήταν να αποδείξει πως η διάθεση στο Κοινοβούλιο και στην Ευρώπη άλλαξε προς τη σωστή κατεύθυνση τα τελευταία δύο χρόνια και ότι αποκτήσαμε περισσότερη επίγνωση των πολλών σημείων επί των οποίων η Άγκυρα δεν πληροί τα κριτήρια προσχώρησης της Κοπεγχάγης. Συνεπώς, ήταν καλό το γεγονός ότι ο εισηγητής μάς θύμισε τη γενοκτονία των Αρμενίων, αλλά η σημερινή ψηφοφορία κάνει τους Φιλελεύθερους, τους Πράσινους και τους Σοσιαλιστές σε αυτό το Σώμα να φαίνονται ανόητοι. Μιλάνε διαρκώς για ανθρώπινα δικαιώματα και μεγάλες αρχές, αλλά στην κρίσιμη ώρα και όταν έρχονται αντιμέτωποι με την πραγματικότητα της πολιτικής, δεν καταφέρνουν να κάνουν πράξη όσα πρεσβεύουν. Αυτή η στάση είναι απολύτως εγωιστική. Φαίνεται ότι δεν δικαιούνται όλες οι γενοκτονίες εξίσου να τις θυμόμαστε.
<SPEAKER ID="158" LANGUAGE="NL" NAME="Philip Claeys (NI ). –" AFFILIATION="">
<P>
   Κύριε Πρόεδρε, και εγώ καταψήφισα την έκθεση Eurlings, διότι εξακολουθεί να βασίζεται στο σκεπτικό ότι η προσχώρηση της Τουρκίας είναι επιθυμητή. Αν, ωστόσο, εξετάζαμε τον εντυπωσιακό κατάλογο σοβαρών προβλημάτων, θα αναθεωρούσαμε. Η διαγραφή της βασικής ρήτρας για τη γενοκτονία των Αρμενίων αποτελεί ντροπή. Το πραγματικό αποτέλεσμά της είναι ότι εμείς σε αυτό το Σώμα παίρνουμε αποστάσεις από τα δύο ψηφίσματα που εγκρίναμε επί του θέματος αυτού στο παρελθόν. Ενθαρρύνει επίσης την τουρκική κυβέρνηση να συνεχίσει να ακολουθεί την πολιτικής της κρατικής άρνησης.
<SPEAKER ID="159" LANGUAGE="DE" NAME="Albert Deß (PPE-DE ). –" AFFILIATION="">
<P>
   Κύριε Πρόεδρε, θα ήθελα και εγώ να προβώ σε διευκρίνιση της ψήφου μου σχετικά με την έκθεση Eurlings. Αν και η έκθεση περιέχει πολλές δηλώσεις με τις οποίες μπορώ να συμφωνήσω, την καταψήφισα τελικά, επειδή κατά βάση είμαι κατά της ένταξης της Τουρκίας στην Ευρωπαϊκή Ένωση, ενώ η έκθεση δεν αποκλείει τον στόχο του καθεστώτος πλήρους κράτους μέλους, παρότι περιλαμβάνει πολλές προϋποθέσεις. Την απέρριψα επίσης επειδή δεν προβάλλει την απαίτηση για άμεση αναστολή των ενταξιακών διαπραγματεύσεων με την Τουρκία.
<SPEAKER ID="160" LANGUAGE="FR" NAME="Jean-Louis Bourlanges (ALDE ). –" AFFILIATION="">
<P>
   Κύριε Πρόεδρε, εμείς στην Ένωση για τη Γαλλική Δημοκρατία, υποστηρίζουμε σθεναρότατα την έκθεση του κ. Eurlings, διότι περιέχει ορισμένες πολύ ισχυρές αλήθειες που πρέπει να γίνουν γνωστές. Παρά ταύτα, ήμασταν υποχρεωμένοι να απόσχουμε από την ψηφοφορία. Γιατί; Πρώτον, ακριβώς επειδή η έκθεση αυτή φαίνεται να αποκλείει την ιδέα μιας ενισχυμένης εταιρικής σχέσης που θα δρα ως εναλλακτική λύση στην πλήρη προσχώρηση. Αυτό όμως είναι μη ρεαλιστικό, ειδικά επειδή, απορρίπτοντας την παράγραφο για την Αρμενία, το Κοινοβούλιο αυτό στέλνει ένα εξαιρετικά αρνητικό μήνυμα.
<P>
Θα επισημάνω ότι, το 2004, ψηφίσαμε υπέρ ενός ψηφίσματος που δήλωνε ότι ζητούσαμε την αναγνώριση της γενοκτονίας των Αρμενίων και ότι, το 2005, ψηφίσαμε υπέρ ενός ψηφίσματος που δήλωνε ότι ζητούσαμε την αναγνώριση αυτής της γενοκτονίας ως προαπαιτούμενο για την προσχώρηση.
<P>
Σήμερα όλα αυτά τα έχουμε ξεχάσει. Τι μήνυμα στέλνουμε; Το μήνυμα ότι αυτό είναι ένα Κοινοβούλιο που αλλάζει γνώμη και ξεχνά τα ψηφίσματά του. Το μήνυμα είναι απλό συνίσταται στο να πούμε στον τουρκικό λαό: δεν χρειάζεται να βιάζεστε να αλλάξετε σχετικά με αυτό το θέμα, μπορείτε να συνεχίσετε να θεωρείτε την απλή μνεία της γενοκτονίας ως αδίκημα γνώμης, και στο τέλος δεν θα σας ζητηθεί να αναγνωρίσετε αυτήν τη γενοκτονία. Αυτό είναι ένα εξαιρετικά αρνητικό και εξαιρετικά σοβαρό μήνυμα. Λυπάμαι που εστάλη και μας εμπόδισε να ψηφίσουμε υπέρ αυτής που είναι, θα προσέθετα, μια εξαιρετική έκθεση του κ. Eurlings. 
<SPEAKER ID="161" LANGUAGE="IT" NAME="Mario Borghezio (NI ). –" AFFILIATION="">
<SPEAKER ID="162" LANGUAGE="DE" NAME="Renate Sommer (PPE -DE ). –" AFFILIATION="">
<P>
   Κύριε Πρόεδρε, ψήφισα υπέρ της έκθεσης Eurlings, διότι την θεωρώ καλή, κριτική και την καλύτερη έκθεση αυτού του είδους που τέθηκε υπόψη μας μέχρι σήμερα. Ψήφισα υπέρ, αν και δεν συμφωνώ με τα πάντα. Για παράδειγμα, δεν μου αρέσει ο τρόπος με τον οποίον η έκθεση αυτή προσεγγίζει το ζήτημα των Αρμενίων. Ας φανταστούμε για μια στιγμή την περίπτωση το Ολοκαύτωμα που έγινε υπό το καθεστώς του Χίτλερ να έπρεπε να αναφέρεται πάντα στη Γερμανία εντός εισαγωγικών ή να περιγράφεται ως το «δήθεν Ολοκαύτωμα»· με αυτόν τον τρόπο αντιμετωπίζεται στην Τουρκία το ζήτημα των Αρμενίων. Ψήφισα υπέρ της έκθεσης Eurlings, αν και η πλειοψηφία υποστήριξε την προσθήκη μιας ρήτρας που θα δήλωνε ότι σκοπός πρέπει να είναι η πλήρης ιδιότητα μέλους της Τουρκίας στην Ευρωπαϊκή Ένωση. Ασφαλώς και δεν υποστηρίζω αυτόν τον στόχο, διότι η Τουρκία ούτε είναι έτοιμη να προσχωρήσει ούτε και είναι πρόθυμη να συμμορφωθεί με τις απαιτήσεις μας, αλλά επίσης διότι γνωρίζω –όπως ο καθένας εδώ– ότι η ΕΕ δεν μπορεί να αντέξει την Τουρκία ως κράτος μέλος. Μου ήταν εύκολο να υπερψηφίσω την έκθεση αυτή, διότι οι προτάσεις που εγκρίθηκαν παρά την επιθυμία μου και τις οποίες μόλις ανέφερα είναι τόσο παράλογες, ώστε και παρά αυτές η έκθεση στο σύνολό της αποτελεί μια καλή παρουσίαση της θέσης του Κοινοβουλίου. 
<SPEAKER ID="163" LANGUAGE="EN" NAME="James Hugh Allister (NI )," AFFILIATION="γραπτώς">
<P>
   . – Καταψήφισα την έκθεση Eurlings, διότι παραμένω αποφασιστικά αντίθετος στην ένταξη της μη ευρωπαϊκής Τουρκίας στην ΕΕ. Όσοι ισχυρίζονται ότι η πορεία προς την προσχώρηση θα ωθήσει την Τουρκία σε πλήρη δημοκρατική συμμόρφωση και τήρηση των ανθρωπίνων δικαιωμάτων αποδεικνύεται, ακόμα και με την έλλειψη σημαντικής προόδου όπως αποδέχεται αυτή η έκθεση, ότι πλανώνται πλάνην οικτρά. Σχετικά με τη μεταρρύθμιση, τα ανθρώπινα δικαιώματα, τη θρησκευτική ελευθερία, την Κύπρο ή την Αρμενία, δεν επιτύχαμε τίποτα, αλλά σπαταλήσαμε, και θα συνεχίσουμε να σπαταλούμε, εκατομμύρια ευρώ σε προενταξιακή βοήθεια. Για άλλη μία φορά, η ΕΕ εξαπατάται.
<SPEAKER ID="164" LANGUAGE="" NAME="Bernadette Bourzai (PSE )," AFFILIATION="γραπτώς">
<P>
   Ένα έτος μετά την έναρξη των ενταξιακών διαπραγματεύσεων με την Τουρκία, η έκθεση Eurlings εξετάζει την πρόοδο που έχει σημειωθεί και τα προβλήματα που έχουν προκύψει.
<SPEAKER ID="165" LANGUAGE="IT" NAME="Marco Cappato (ALDE )," AFFILIATION="γραπτώς">
<P>
   Κύριε Πρόεδρε, εξ ονόματος του Υπερεθνικού Ριζοσπαστικού Κόμματος ψήφισα κατά της έκθεσης του κ. Eurlings σχετικά με την πρόοδο της Τουρκίας, καθώς με την έκθεση αυτή το Σώμα μας επικυρώνει για μία ακόμη φορά την αρνητική στάση της Ένωσης έναντι της Μεσογείου και της Μέσης Ανατολής. Αντί να εκδηλώσει τη βούληση για επιτάχυνση της διαδικασίας ευρωπαϊκής ολοκλήρωσης της Τουρκίας, προδιαγράφει εναλλακτικές οδούς προσέγγισης της Άγκυρας με τις Βρυξέλλες, οι οποίες δεν έχουν καμία σχέση με σοβαρές διαπραγματεύσεις ένταξης.
<P>
Όπως εξήγησε προ ολίγων ημερών ο Πρόεδρος Barroso, η Ευρωπαϊκή Ένωση δεν μπορεί να απομονωθεί και να επικεντρωθεί μόνο στο Σύνταγμά της. Δεν μπορεί επίσης να ελπίζει στις καλές υπηρεσίες του Αγίου Ποντίφικα για την εγκαθίδρυση ενός διαλόγου με τον ισλαμικό κόσμο και τη Μέση Ανατολή, όπως αναφέρεται στην έκθεση Eurlings. Ο Josef Ratzinger δεν είναι ο Χαβιέ Σολάνα.
<P>
Αντιθέτως, με αφετηρία την έκκληση του Marco Pannella για την ειρήνη στη Μέση Ανατολή, θα πρέπει να δώσουμε νέα ώθηση στο ομοσπονδιακό και δημοκρατικό όραμα για μια Ευρώπη ικανή να συμπεριλάβει τον μεγαλύτερο δυνατό αριθμό γυναικών και ανδρών σε ένα πολιτικό σχέδιο ελευθερίας, δημοκρατικών μεταρρυθμίσεων και ειρήνης. 
<SPEAKER ID="166" LANGUAGE="EN" NAME="Richard Corbett (PSE )," AFFILIATION="γραπτώς">
<SPEAKER ID="167" LANGUAGE="SV" NAME="Lena Ek, Cecilia Malmström και Anders Wijkman (PPE-DE )," AFFILIATION="γραπτώς.">
<P>
Ο κ. Eurlings περιλαμβάνει στην έκθεσή του δικαιολογημένη κριτική της Τουρκίας, αλλά άλλες κρίσεις του υποδεικνύουν ότι η Τουρκία θα πρέπει να αντιμετωπιστεί διαφορετικά από άλλες υποψήφιες χώρες. Αυτό είναι απαράδεκτο. Είναι σημαντικό να συμβιβαστεί η Τουρκία με την ιστορία της, συμπεριλαμβανομένων των γεγονότων που αφορούν την Αρμενία. Ωστόσο, δεν πρέπει να επιτρέψουμε σε αυτό το θέμα να καθορίσει αν θα συνεχιστούν οι διαπραγματεύσεις με την Τουρκία ή όχι.
<P>
Είναι σημαντικό να αποκτήσει η ΕΕ μια αίσθηση ευθύνης τώρα και όχι να πέσει στα χέρια των φονταμενταλιστών και των αντιδραστικών. Αντ’ αυτού, πρέπει να ψηφίσουμε υπέρ μιας ισόρροπης έκθεσης. Συνεπώς, επιλέξαμε να ψηφίσουμε υπέρ της παραγράφου 50 και των τροπολογιών που προωθούν μια εποικοδομητική προσέγγιση στην Τουρκία. 
<SPEAKER ID="168" LANGUAGE="EN" NAME="Glyn Ford (PSE )," AFFILIATION="γραπτώς">
<P>
   . – Καταψήφισα την τροπολογία 51 την οποία κατέθεσε η Ομάδα μου στην παράγραφο 50 της έκθεσης του κ. Eurlings σχετικά με την πρόοδο της Τουρκίας προς την προσχώρηση. Το έκανα με λύπη μου, αλλά η συνέπεια της έγκρισης της τροπολογίας θα ήταν να διαγραφεί η αναφορά στην κοινότητα των Ασσυρίων, μεταξύ άλλων. Ως κάποιος που διαμαρτύρεται συνεχώς για την αγνόηση της δύσκολης κατάστασης, ακόμα και της ύπαρξης, της ασσυριακής κοινότητας στο Ιράκ, θα ήταν υποκριτικό από μέρους μου να συνωμοτήσω με τον ίδιο ακριβώς τρόπο για την υπόθεση της Τουρκίας. Το ίδιο έκανα και για τις άλλες τροπολογίες που αφορούσαν αυτήν την παράγραφο. 
<SPEAKER ID="169" LANGUAGE="FR" NAME="Robert Goebbels (PSE )," AFFILIATION="γραπτώς">
<P>
   Ψήφισα κατά της έκθεσης Eurlings, διότι αντανακλά την αυξανόμενη υποκρισία της Ευρώπης σχετικά με την Τουρκία. Κατά τη γνώμη μου, η Τουρκία προορίζεται να καταστεί μέλος της Ευρωπαϊκής Ένωσης: υπήρξε πάντοτε τμήμα του πολιτικού, οικονομικού και πολιτιστικού παρελθόντος της Ευρώπης. Παρότι είναι σαφές ότι η Τουρκία έχει ακόμη πολύ δρόμο μπροστά της σχετικά με πολλούς τομείς, ορισμένες πολιτικές δυνάμεις εντός του Συμβουλίου και του Κοινοβουλίου πολλαπλασιάζουν τα εμπόδια που η Τουρκία πρέπει να ξεπεράσει. Από τη δική μου πλευρά, προτίθεμαι να διαχωρίσω τη θέση μου από αυτές τις επαίσχυντες τακτικές οι οποίες δεν αποσκοπούν παρά μόνο στο να διαφυλάξουν μια «Χριστιανική Ευρώπη»! 
<SPEAKER ID="170" LANGUAGE="FR" NAME="Bruno Gollnisch (NI )," AFFILIATION="γραπτώς">
<P>
Στις 3 Δεκεμβρίου 2005, είχατε καθήκον να ακούσετε τους λαούς της Ευρώπης, η πλειοψηφία των οποίων αντιτάσσονταν στην εισδοχή της Τουρκίας στην Ευρώπη. Καθήκον σας ήταν να προτείνετε στην Τουρκία μια προνομιακή εταιρική σχέση που θα σέβεται τις διαφορές μας, και όχι αυτήν την πολιτική και διπλωματική φάρσα, η οποία είναι προσβλητική για αμφότερα τα μέρη και ειδικά για τον τουρκικό λαό. 
<SPEAKER ID="171" LANGUAGE="SV" NAME="Hélène Goudin και Nils Lundgren (IND/DEM )," AFFILIATION="γραπτώς.">
<SPEAKER ID="172" LANGUAGE="FR" NAME="Françoise Grossetête (PPE-DE )," AFFILIATION="γραπτώς">
<P>
Η Τουρκία δεν αναγνωρίζει ένα από τα κράτη μέλη της Ευρωπαϊκής Ένωσης την Κυπριακή Δημοκρατία που έχει υπό κατοχή για 30 χρόνια! Η Τουρκία δεν αναγνωρίζει τη γενοκτονία των Αρμενίων. Η Τουρκία δεν εγκρίνει την ελευθερία του συνεταιρίζεσθαι, και το 97 % του εδάφους της βρίσκεται εκτός Ευρώπης.
<SPEAKER ID="173" LANGUAGE="PT" NAME="Pedro Guerreiro (GUE/NGL )," AFFILIATION="γραπτώς.">
<SPEAKER ID="174" LANGUAGE="CS" NAME="Jaromír Kohlíček (GUE/NGL )," AFFILIATION="γραπτώς">
<P>
   Από τον μεσαίωνα η Τουρκία ήταν μια μεγάλη οντότητα περιστοιχισμένη από προβλήματα. Σήμερα το πιο πολύπλοκο θέμα σε σχέση με την Τουρκία είναι αυτό των κριτηρίων που μετρούν την πρόοδο της χώρας. Ένα κεφάλαιο των ενταξιακών διαπραγματεύσεων έκλεισε και στέφθηκε αναμφισβήτητα από επιτυχία. Άλλα 28 κεφάλαια παραμένουν ανοιχτά, ωστόσο, χωρίς καν να αναφέρουμε τα κριτήρια της Κοπεγχάγης.
<SPEAKER ID="175" LANGUAGE="FR" NAME="Carl Lang (NI )," AFFILIATION="γραπτώς">
<P>
   Η έκθεση του κ. Eurlings περιείχε ορισμένα εξαιρετικά εδάφια, ιδιαίτερα εκείνα που αφορούν τη γενοκτονία των Αρμενίων την οποία οι τουρκικές αρχές αρνούνται να αναγνωρίσουν τον οικονομικό αποκλεισμό που επιβλήθηκε στην Αρμενία και την άρνηση αναγνώρισης της Κύπρου, κράτος μέλους της Ευρωπαϊκής Ένωσης.
<P>
Και ένα μόνο από αυτά τα στοιχεία θα όφειλε να μας οδηγήσει στο συμπέρασμα ότι οι διαπραγματεύσεις που αφορούν την προσχώρηση στην Ευρωπαϊκή Ένωση πρέπει να σταματήσουν. Ο εισηγητής όχι μόνο δεν καταλήγει σε αυτό το συμπέρασμα, αλλά, το σημαντικότερο, δεν αναφέρει το εξής προφανές γεγονός: η Τουρκία δεν είναι ευρωπαϊκή χώρα. Το 95 % του εδάφους της βρίσκεται στην Ασία· η πρωτεύουσά της, η Άγκυρα, βρίσκεται στην καρδιά της Μικράς Ασίας·και, με τις χριστιανικές κοινότητες να έχουν εξοντωθεί κατά τη διάρκεια του 20ου αιώνα, το 99 % του πληθυσμού της ανήκει στον ισλαμικό κόσμο.
<P>
Η Τουρκία, κατά συνέπεια, δεν έχει λόγο να γίνει μέλος της Ευρωπαϊκής Ένωσης. Το προφανές γεγονός, το οποίο αναγνωρίζουν οι λαοί της Ευρώπης, ιδιαίτερα της Γαλλίας και της Αυστρίας, δεν αναγνωρίζουν αυτοί που μας κυβερνούν. Η ψηφοφορία σήμερα το πρωί απεικονίζει αυτό το χάσμα: η πλειοψηφία του Κοινοβουλίου μας όχι μόνο ψήφισε υπέρ της προσχώρησης της Τουρκίας, αλλά απέρριψε την παράγραφο 49 που ζητούσε την αναγνώριση της γενοκτονίας των Αρμενίων, υποκύπτοντας έτσι στις επιθυμίες της Τουρκίας. 
<SPEAKER ID="176" LANGUAGE="FR" NAME="Jean-Marie Le Pen (NI )," AFFILIATION="γραπτώς">
<P>
   Παρά το γεγονός ότι η έκθεση Eurlings είναι επικριτική όσον αφορά την προσχώρηση της Τουρκίας στην Ευρωπαϊκή Ένωση, ιδιαίτερα με το να ζητά την αναγνώριση της γενοκτονίας των Αρμενίων, δεν φθάνει μέχρι του σημείου να αμφισβητήσει αυτήν την προσχώρηση.
<SPEAKER ID="177" LANGUAGE="FR" NAME="Marie-Noëlle Lienemann (PSE )," AFFILIATION="γραπτώς">
<P>
Υποστηρίζω μια Ευρώπη που αποτελείται από τρεις κύκλους. Ο πρώτος κύκλος αποτελείται από έναν ομοσπονδιακό πυρήνα, με χώρες που έχουν κοινούς φιλόδοξους κοινωνικούς στόχους και την επιθυμία για μια «ισχυρή Ευρώπη», έναν παράγοντα στη διεθνή σκηνή. Ο δεύτερος κύκλος περιλαμβάνει τις υφιστάμενες 27 χώρες της ΕΕ. Ενόψει των δυσκολιών και της κρίσιμης ανάγκης σταθεροποίησης αυτού του κύκλου, οποιαδήποτε διεύρυνση πρέπει να αποκλειστεί.
<SPEAKER ID="178" LANGUAGE="FR" NAME="Patrick Louis και Philippe de Villiers (IND/DEM )," AFFILIATION="γραπτώς">
<SPEAKER ID="179" LANGUAGE="EN" NAME="David Martin, (PSE )," AFFILIATION="γραπτώς">
<SPEAKER ID="180" LANGUAGE="EN" NAME="Bairbre de Brún και Mary Lou McDonald (GUE/NGL )," AFFILIATION="γραπτώς">
<P>
   . – Το Sinn Féin προσβλέπει στην προσχώρηση της Τουρκίας στην ΕΕ, αν η Τουρκία αποφασίσει να το πράξει, υπό τους ίδιους ακριβώς όρους υπό τους οποίους προσχώρησαν και άλλες χώρες, όπως ο σεβασμός των ανθρωπίνων δικαιωμάτων, η πολιτική κυβέρνηση, η αποδοχή των πολιτικών δικαιωμάτων του κουρδικού πληθυσμού και η αναγνώριση της Δημοκρατίας της Κύπρου. Χαιρετίζουμε τη σημερινή απόφαση του Ευρωπαϊκού Κοινοβουλίου να αναγνωρίσει ότι η επίλυση του προβλήματος που οφείλεται στην κατοχή μέρους της Κύπρου από την Τουρκία αποτελεί μείζον θέμα, το οποίο πρέπει να αντιμετωπιστεί πριν η Τουρκία προσχωρήσει στην ΕΕ. Μολονότι πιστεύουμε ότι η θέση του Κοινοβουλίου υστερεί ως προς αυτό που θα έπρεπε να κάνει σχετικά με το θέμα των δικαιωμάτων του κουρδικού πληθυσμού στην Τουρκία, μας ικανοποιεί ωστόσο ότι βλέπουμε να τίθεται η κατάσταση του κουρδικού πληθυσμού στην Τουρκία ως βασικό θέμα στις ενταξιακές διαπραγματεύσεις μεταξύ Τουρκίας και ΕΕ. 
<SPEAKER ID="181" LANGUAGE="NL" NAME="Erik Meijer (GUE/NGL )," AFFILIATION="γραπτώς">
<SPEAKER ID="182" LANGUAGE="DE" NAME="Hartmut Nassauer (PPE -DE )," AFFILIATION="γραπτώς">
<SPEAKER ID="183" LANGUAGE="" NAME="Δημήτριος Παπαδημούλης (GUE/NGL )," AFFILIATION="γραπτώς">
<P>
   Υπερψήφισα την έκθεση Eurlings σχετικά με την πρόοδο της Τουρκίας για την προσχώρησή της στην Ευρωπαϊκή Ένωση. Γιατί είμαι υπέρ της Ευρωπαϊκής προοπτικής της Τουρκίας. Οφείλει όμως η ηγεσία της Τουρκίας να κάνει πράξη και μάλιστα με γοργούς ρυθμούς τις υποχρεώσεις που έχει αναλάβει σύμφωνα και με τα κριτήρια της Κοπεγχάγης.
<SPEAKER ID="184" LANGUAGE="PT" NAME="Luís Queiró (PPE-DE )," AFFILIATION="γραπτώς">
<SPEAKER ID="185" LANGUAGE="FR" NAME="Frédérique Ries (ALDE )," AFFILIATION="γραπτώς">
<SPEAKER ID="186" LANGUAGE="EN" NAME="Alyn Smith (Verts/ALE )," AFFILIATION="γραπτώς.">
<SPEAKER ID="187" LANGUAGE="FR" NAME="Marc Tarabella (PSE )," AFFILIATION="">
<P>
   Αποφάσισα να απόσχω από την τελική ψηφοφορία επί της έκθεσης πρωτοβουλίας του κ. Eurlings σχετικά με την πρόοδο της Τουρκίας προς την ένταξη.
<P>
Επιπλέον, θεωρώ ότι η έκθεση Eurlings δεν είναι ισορροπημένη. Οι προσπάθειες που απαιτεί αυτή η έκθεση από την Τουρκία αναφορικά με πολλά θέματα, συμπεριλαμβανομένης της ελευθερίας έκφρασης, των δικαιωμάτων των μειονοτήτων και των δικαιωμάτων των γυναικών, είναι βεβαίως σημαντικές. Ωστόσο, η έκθεση δεν αναγνωρίζει επαρκώς τις προόδους που έχει σημειώσει η Τουρκία στον τομέα του κράτους δικαίου και του σεβασμού των ανθρωπίνων δικαιωμάτων. Μετά την υποβολή της αίτησής της, η Τουρκία έχει καταβάλει σημαντικές προσπάθειες συμμόρφωσης με τα ενταξιακά κριτήρια· αναμφίβολα, πρέπει να σημειώσει ακόμη μεγάλη πρόοδο, αλλά βρίσκεται στον σωστό δρόμο.
<P>
Οι τροπολογίες που εγκρίθηκαν κατά τη διάρκεια της περιόδου συνόδου, ιδιαίτερα αυτές της Σοσιαλιστικής Ομάδας στο Ευρωπαϊκό Κοινοβούλιο που άρουν τη γενοκτονία των Αρμενίων ως απαραίτητη προϋπόθεση για την ένταξη, έχουν κατά κάποιο τρόπο αποκαταστήσει την ισορροπία της έκθεσης Eurlings. Παρόλα αυτά, δεν έμεινα εντελώς ικανοποιημένος από αυτήν. 
<SPEAKER ID="188" LANGUAGE="EN" NAME="Geoffrey Van Orden (PPE-DE )," AFFILIATION="γραπτώς">
<P>
   . – Αναγνωρίζοντας ότι οι ενταξιακές διαπραγματεύσεις με την Τουρκία θα διαρκέσουν πολλά χρόνια και ότι απαιτείται ουσιαστική μεταρρύθμιση, υπάρχουν πολλά στοιχεία που υποστηρίζω στην έκθεση Eurlings. Παρά ταύτα, η έκθεση είναι υπερβολικά αρνητική και μη ισορροπημένη, ιδιαίτερα σε σχέση με το θέμα της Κύπρου, όπου δεν υπάρχει καμία αναγνώριση της τουρκοκυπριακής υποστήριξης για το σχέδιο Ανάν ή της ανεκπλήρωτης δέσμευσης της ΕΕ να θέσει τέρμα στην απομόνωση της Βόρειας Κύπρου. Δεν υπάρχει έκκληση για εποικοδομητική δράση από την πλευρά της Κυπριακής Δημοκρατίας, η οποία μένει να καθορίσει τον ρυθμό των ενταξιακών διαπραγματεύσεων της Κύπρου (σύμφωνα με την αιτιολογική σκέψη Β) και της οποίας τα συμφέροντα παρεισδύουν ακόμα και στο ΝΑΤΟ, όπου η Τουρκία κατακρίνεται στη συνέχεια ότι δημιουργεί δυσκολίες (παράγραφος 54). Επιπλέον, η μελλοντική διεύρυνση της ΕΕ συνδέεται ιδιαίτερα με την επανέναρξη της συνταγματικής διαδικασίας της ΕΕ, στην οποία αντιτίθεμαι βαθύτατα. Επί της βάσης αυτής, απείχα. 
<SPEAKER ID="189" LANGUAGE="FR" NAME="Dominique Vlasto (PPE-DE )," AFFILIATION="γραπτώς">
<P>
   Αποφάσισα να απόσχω από την ψηφοφορία για την έκθεση Eurlings, αν και είναι μια σκληρή έκθεση.
<SPEAKER ID="190" LANGUAGE="SV" NAME="Lars Wohlin (IND/DEM )," AFFILIATION="γραπτώς.">
<P>
   Η Τουρκία έχει πολύ δρόμο ακόμα μπροστά της μέχρι να γίνει άμεση η πιθανότητα προσχώρησής της στην ΕΕ. Στο παρελθόν ψήφισα κατά της έναρξης ενταξιακών διαπραγματεύσεων με την Τουρκία, διότι θα περάσει πολύς καιρός μέχρι να εκπληρώσει τις απαιτήσεις για την ένταξη στην ΕΕ. Δεν είναι δυνατόν να διατηρηθεί μια διαπραγματευτική διαδικασία για μια περίοδο άνω των 20 ετών. Η πίεση για τη χαλάρωση των απαιτήσεων της προσχώρησης θα έφθανε σε σημείο να γίνει αβάσταχτη.
<P>
Είναι σημαντικό να καταστούν σαφείς οι απαιτήσεις προς την Τουρκία. Τα κριτήρια ανθρωπίνων δικαιωμάτων της Κοπεγχάγης πρέπει να εκπληρωθούν. Η κυριαρχία της Κύπρου πρέπει να γίνει σεβαστή και η γενοκτονία των Αρμενίων του 1915 και των Συρίων/Ασσυρίων πρέπει να αναγνωριστεί.
<P>
Οι οικονομικές συνέπειες μιας ενδεχόμενης τουρκικής προσχώρησης στην ΕΕ πρέπει να εξεταστούν προσεκτικά. Η κοινή γεωργική πολιτική και η περιφερειακή πολιτική της ΕΕ πρέπει να μεταρρυθμιστούν πριν η Τουρκία γίνει μέλος της ΕΕ. Ο προϋπολογισμός της ΕΕ πρέπει να περιοριστεί στο 1% του συνολικού ΑΕΕ των κρατών μελών, και μια ενδεχόμενη τουρκική προσχώρηση δεν θα πρέπει να οδηγήσει στην υπέρβαση αυτού του ανώτατου ορίου.
<SPEAKER ID="191" LANGUAGE="" NAME="Πρόεδρος." AFFILIATION="">
<SPEAKER ID="192" LANGUAGE="" NAME="" AFFILIATION="(Η συνεδρίαση διακόπτεται στις 13.40 και συνεχίζεται στις 15.00)">
<SPEAKER ID="193" LANGUAGE="" NAME="" AFFILIATION="Αντιπροέδρου">
<SPEAKER ID="194" LANGUAGE="" NAME="Πρόεδρος" AFFILIATION="">
<SPEAKER ID="195" LANGUAGE="FI" NAME="Paula Lehtomäki," AFFILIATION="Προεδρεύουσα του Συμβουλίου">
<P>
   . Κύριε Πρόεδρε, κυρίες και κύριοι, η Ευρωπαϊκή Ένωση ανησυχεί με τις πρόσφατες εξελίξεις στο Σουδάν, ειδικά με την επιδεινούμενη ασφάλεια και ανθρωπιστική κατάσταση στο Νταρφούρ. Η Προεδρία, από κοινού με τον Ύπατο Εκπρόσωπο της ΕΕ κ. Χαβιέ Σολάνα, συνεργάζεται στενά με τους εταίρους της ΕΕ και τη διεθνή κοινότητα προσπαθώντας να καθορίσει κοινούς στόχους και να συνεργαστεί ώστε να οικοδομηθεί διαρκής ειρήνη στο Νταρφούρ. Επιπλέον, ο Pekka Haavisto, που ορίστηκε Ειδικός Εντεταλμένος της ΕΕ για το Σουδάν το καλοκαίρι του 2005, εξακολουθεί να παρακολουθεί τη γενική κατάσταση στο Σουδάν και τον συντονισμό της δράσης της ΕΕ και να λαμβάνει μέρος σε συζητήσεις με το Σουδάν με την ιδιότητά του ως εκπροσώπου της ΕΕ.
<P>
Η Ειρηνευτική Συμφωνία για το Νταρφούρ, η οποία υπεγράφη τον Μάιο μεταξύ της κυβέρνησης του Σουδάν και των επαναστατικών στρατευμάτων του Minni Minnawi, του Κινήματος για την Απελευθέρωση του Σουδάν, θεωρήθηκε ως ευκαιρία για ειρήνη. Αναμενόταν ότι η ειρηνευτική συμφωνία θα έθετε τέλος στην τριετή σύγκρουση, η οποία έχει στοιχίσει περισσότερες από 300 000 ζωές και έχει οδηγήσει περισσότερους από δύο εκατομμύρια ανθρώπους στην εξορία. Τέσσερις μήνες αργότερα, ωστόσο, η ασφάλεια και η ανθρωπιστική κατάσταση στην περιοχή επιδεινώνονται ταχύτατα. Οι βίαιες επιθέσεις κατά χωριών και στρατοπέδων προσφύγων, τόσο εντός όσο και εκτός της χώρας, αυξήθηκαν, ιδιαίτερα τους τελευταίους μήνες. Η κυβέρνηση του Σουδάν ενίσχυσε τη στρατιωτική παρουσία της στο Νταρφούρ. Τόσο τα στρατεύματα της κυβέρνησης του Σουδάν όσο και οι επαναστάτες παραβιάζουν τις συμφωνίες κατάπαυσης του πυρός. Λόγω της επιδεινούμενης ασφάλειας, έχει αυξηθεί ο αριθμός των προσφύγων και εκείνων που χρειάζονται ανθρωπιστική βοήθεια. Συγχρόνως, καθίσταται δυσκολότερη η διέλευση της ανθρωπιστικής βοήθειας, η οποία φθάνει μόνο στο 50% περίπου όσων την χρειάζονται.
<P>
Προκειμένου να διασφαλιστεί ότι η ειρηνευτική συμφωνία για το Νταρφούρ είναι βιώσιμη και εφαρμοστέα, πρέπει να συμπεριληφθούν σε αυτήν οι ομάδες εκείνες που δεν έχουν υπογράψει τη συμφωνία. Προκειμένου να βελτιωθεί η ασφάλεια, είναι ζωτικής σημασίας να δεσμευτούν για την κατάπαυση του πυρός τα μέρη εκείνα που εμπλέκονται στη σύγκρουση και να παρακολουθείται η κατάπαυση του πυρός. Η ΕΕ έχει επανειλημμένα καλέσει τα μέρη που εμπλέκονται στη σύγκρουση να τηρήσουν τις υποχρεώσεις τους σύμφωνα με την Ειρηνευτική Συμφωνία και την Ανθρωπιστική Συμφωνία Κατάπαυσης του Πυρός που υπεγράφη στο N’Djamena το 2004. Η Ευρωπαϊκή Ένωση, και ιδιαίτερα ο ειδικός εντεταλμένος της, ο κ. Haavisto, υπήρξε επίσης δραστήρια στην προσπάθεια να εμπλέξει στην ειρηνευτική διαδικασία όσους δεν έχουν υπογράψει τη συμφωνία και να τους πείσει να υπογράψουν την Ειρηνευτική Συμφωνία για το Νταρφούρ.
<P>
Προς υποστήριξη της ειρηνευτικής διαδικασίας του Νταρφούρ, θεσπίστηκε το 2004 η Αποστολή της Αφρικανικής Ένωσης στο Σουδάν (AMIS). Η ΕΕ υποστήριξε την AMIS από την έναρξη της λειτουργίας της μέσω του Ειρηνευτικού Μέσου για την Αφρική (APF). Συνολικά, η οικονομική υποστήριξη της Ένωσης για την επιχείρηση της AMIS ανήλθε σε περίπου 242 εκατ. ευρώ. Επιπροσθέτως, η Ένωση έχει παράσχει υλική και υλικοτεχνική βοήθεια και υποστήριξη και βοήθεια στον προγραμματισμό, καθώς και προσωπικό. Τα κράτη μέλη έχουν επίσης υποστηρίξει την επιχείρηση με μεγάλες διμερείς συνεισφορές.
<P>
Η AMIS, η πρώτη επιχείρηση διατήρησης της ειρήνης στην ιστορία της Αφρικανικής Ένωσης, έχει επιτελέσει άριστο έργο σε εξαιρετικά δύσκολες συνθήκες. Ωστόσο, οι δυνατότητες και οι πόροι της είναι ανεπαρκείς για να αντιμετωπίσουν τις τεράστιες προκλήσεις που παρουσιάζει το Νταρφούρ. Παρά τα τεράστια χρηματικά ποσά που προέρχονται από την ΕΕ, η επιχείρηση είχε επίσης σοβαρά οικονομικά προβλήματα. Από αυτό, είναι σαφές ότι η μόνη δυνατή και ρεαλιστική λύση στη διατήρηση της ειρήνης στο Νταρφούρ είναι μια επιχείρηση των Ηνωμένων Εθνών.
<P>
Η ΕΕ υποστηρίζει θερμά το ψήφισμα 1706 που ενέκρινε το Συμβούλιο Ασφαλείας του ΟΗΕ στις 31 Αυγούστου. Επεκτείνει την ειρηνευτική επιχείρηση της UNMIS (αποστολή των ΗΕ στο Σουδάν) στο Νότιο Σουδάν, ώστε να καλύπτει το Νταρφούρ για να συνεχιστεί το έργο που ξεκίνησε η AMIS. Το κύριο καθήκον της επιχείρησης του ΟΗΕ θα είναι η υποστήριξη της εφαρμογής της ειρηνευτικής συμφωνίας για το Νταρφούρ. Η προστασία των αμάχων και η παρακολούθηση της κατάπαυσης του πυρός αποτελούν ουσιαστικές συνιστώσες της εντολής της επιχείρησης. Ως ο μεγαλύτερος υποστηρικτής της AMIS, η Ευρωπαϊκή Ένωση ανησυχεί πολύ που η κυβέρνηση του Σουδάν δεν έχει συμφωνήσει στην επιχείρηση του ΟΗΕ στο Νταρφούρ.
<P>
Η επιχείρηση του ΟΗΕ είναι ζωτικής σημασίας για τη βελτίωση της ασφάλειας στο Νταρφούρ και την εφαρμογή της ειρηνευτικής συμφωνίας κατά τρόπο βιώσιμο. Το Νταρφούρ, ωστόσο, δεν μπορεί να αφεθεί σε ένα «κενό ασφαλείας». Για τον λόγο αυτόν, η ΕΕ βλέπει θετικά την απόφαση που έλαβε η Αφρικανική Ένωση στη Νέα Υόρκη στις 20 Σεπτεμβρίου για επέκταση της εντολής της AMIS έως τα τέλη του έτους. Η ΕΕ ανέλαβε την υποστήριξη της AMIS και κατά τη διάρκεια αυτού του «μεταβατικού σταδίου». Η ΕΕ εξακολουθεί να επιμένει ότι η κυβέρνηση του Σουδάν θα πρέπει να συμφωνήσει στην υπαγωγή της AMIS υπό την εποπτεία του ΟΗΕ, σύμφωνα με το ψήφισμα 1706 του ΟΗΕ.
<P>
Η Ένωση έχει εκφράσει πολλές φορές την ανησυχία της για το θέμα αυτό και το έχει συζητήσει με την κυβέρνηση του Σουδάν. Η ΕΕ έχει, επίσης, προτρέψει άλλους διεθνείς παράγοντες να αναλάβουν δράση για να πείσουν την κυβέρνηση του Σουδάν για τη χρησιμότητα και την αναγκαιότητα της επιχείρησης των Ηνωμένων Εθνών για την ειρηνευτική διαδικασία στο Σουδάν γενικά. Έχοντας αυτά υπόψη, η φινλανδική Προεδρία, ο Ύπατος Εκπρόσωπος της ΕΕ, Χαβιέ Σολάνα, ο Ειδικός Εντεταλμένος της ΕΕ, Pekka Haavisto και τα κράτη μέλη συζήτησαν το θέμα εις βάθος στη συνάντησή τους κατά τη διάρκεια της Υπουργικής Εβδομάδας στη Γενική Συνέλευση του ΟΗΕ στη Νέα Υόρκη.
<P>
Η ΕΕ αποτελεί έναν από τους κύριους φορείς παροχής βοήθειας στο έργο της ανοικοδόμησης μετά τον εμφύλιο πόλεμο στο Σουδάν. Στη Διάσκεψη των Δωρητών για το Σουδάν στο Όσλο, τον Απρίλιο του 2005, η Επιτροπή και τα κράτη μέλη από κοινού υποσχέθηκαν ουσιαστική βοήθεια για την κάλυψη άμεσων αναγκών και την έναρξη της ανοικοδόμησης. Όταν ξεκινήσει πραγματικά η ειρηνευτική διαδικασία του Νταρφούρ, η ΕΕ είναι επίσης έτοιμη να βοηθήσει την ανοικοδόμηση στο Νταρφούρ. Η Ένωση θα παράσχει ακόμη στο Σουδάν και στο Νταρφούρ σημαντική ανθρωπιστική βοήθεια.
<SPEAKER ID="196" LANGUAGE="FR" NAME="Franco Frattini," AFFILIATION="Αντιπρόεδρος της Επιτροπής">
<P>
   Κύριε Πρόεδρε, κυρία Lehtomäki, όπως ο καθένας αντιλαμβάνεται, βρισκόμαστε σε μια κρίσιμη στιγμή για την κρίση στο Νταρφούρ.
<P>
Η Επιτροπή κρίνει θετικά την απόφαση που έλαβε η Αφρικανική Ένωση να παρατείνει την εντολή της έως την 31η Δεκεμβρίου. Αυτό θα συμβάλει στην αποφυγή κενού ασφάλειας στο Νταρφούρ, σε μια στιγμή όπου η βία έχει ξεσπάσει ακόμη μία φορά και σε μια στιγμή όπου η διαδικασία που άρχισε με τις ειρηνευτικές συμφωνίες της Αμπούζα έχει σταματήσει.
<P>
Λυπούμαστε, ωστόσο, για το γεγονός ότι η σουδανική κυβέρνηση δεν έχει ακόμη αποδεχθεί το ψήφισμα 1706 του Συμβουλίου Ασφαλείας, το οποίο ορίζει το πλαίσιο εντός του οποίου οι στρατιωτικές αρμοδιότητες της Αφρικανικής Ένωσης θα μεταβιβάζονταν στα Ηνωμένα Έθνη. Πρέπει να επισημανθεί ότι η ίδια η Αφρικανική Ένωση είχε ήδη αποφασίσει για αυτήν τη μεταβίβαση τον περασμένο Μάρτιο. Η Επιτροπή θεωρεί αυτήν τη μεταβίβαση ως κλειδί για την αποκατάσταση της ειρήνης στο Νταρφούρ. Είναι, κατά συνέπεια, σημαντικό να πειστεί το Χαρτούμ να την αποδεχθεί. Δεν μπορεί να υπάρξει ειρήνη στο Νταρφούρ αν το Χαρτούμ δεν συμφωνήσει για τη μεταβίβαση, και ιδιαίτερα αν αντιτάσσεται σε αυτήν. Το Χαρτούμ έχει καταγγείλει αυτήν τη μεταβίβαση κάνοντας λόγο για συνωμοσία που εξυφαίνει η Δύση. Κατά καιρούς έχει επίσης γίνει λόγος για σιωνιστική συνωμοσία.
<P>
Ας μην ξεχνάμε ότι ο στόχος της μεταβίβασης αρμοδιοτήτων από την Αφρικανική Ένωση στα Ηνωμένα Έθνη είναι να αποκατασταθεί η ασφάλεια και η σταθερότητα στο Νταρφούρ, να προστατευθεί ο άμαχος πληθυσμός του και να δοθεί η δυνατότητα στις ανθρωπιστικές οργανώσεις να επιτελέσουν το έργο τους. Αξίζει εδώ να επισημανθεί ότι 13 μέλη ανθρωπιστικών οργανώσεων έχουν χάσει τη ζωή τους κατά τους τελευταίους μήνες. Αυτή η μεταβίβαση είναι το κλειδί για να αποκατασταθεί ένα κλίμα εμπιστοσύνης μεταξύ των πρωταγωνιστών και να καταστεί δυνατή η πραγματική εφαρμογή της ειρηνευτικής συμφωνίας της Αμπούζα για το Νταρφούρ, να πεισθούν τα μη υπογράφοντα κράτη να υπογράψουν και να αποφευχθεί η υπονόμευση της δομής που προκύπτει από την ειρηνευτική συμφωνία Βορρά-Νότου. Όλες αυτές οι πτυχές είναι και προς το συμφέρον του Χαρτούμ.
<P>
Η Επιτροπή πιστεύει ότι υπάρχει ακόμη δυνατότητα αποκλιμάκωσης και χώρος στον οποίο μπορεί να επαναληφθεί ένας ειλικρινής διάλογος. Είναι, ωστόσο, σημαντικό να δράσουμε ταχέως, πριν αυτός ο χώρος κλείσει. Με αυτό το πνεύμα και με την επιθυμία να ακούσουν, ο Πρόεδρος της Ευρωπαϊκής Επιτροπής κ. Barroso και ο συνάδελφός μου Επίτροπος Michel προτίθενται να μεταβούν σύντομα στο Χαρτούμ και να συναντήσουν τον Πρόεδρο Bachir, με σκοπό να σημειώσουν πρόοδο στη διαδικασία μεταβίβασης από την Αφρικανική Ένωση στα Ηνωμένα Έθνη και την επανέναρξη της ειρηνευτικής διαδικασίας της Αμπούζα. 
<SPEAKER ID="197" LANGUAGE="DE" NAME="Michael Gahler," AFFILIATION="εξ ονόματος της Ομάδας PPE-DE">
<P>
   Κύριε Πρόεδρε, η κατάσταση των ανθρώπων που επιζούν ακόμα στο Νταρφούρ είναι απελπιστική. Εθνοφρουροί Janjaweed εξακολουθούν να επιτίθενται και να καταστρέφουν χωριά, ενώ τα βασανιστήρια, οι βιασμοί και η αναγκαστική επιστράτευση είναι στην ημερήσια διάταξη. Οι διεθνείς ανθρωπιστικές οργανώσεις δεν μπορούν πλέον να φτάσουν σε ορισμένα σημεία του Νταρφούρ.
<P>
Σε αυτήν την κατάσταση είναι ουσιώδους σημασίας η εφαρμογή από τη διεθνή κοινότητα του ψηφίσματος αριθ. 1706 του Συμβουλίου Ασφαλείας των ΗΕ, βάσει του οποίου μπορούν να εγκατασταθούν εκεί έως και 25 000 στρατιώτες των ΗΕ. Η Αφρικανική Ένωση, η οποία έχει κάνει τα πάντα, στο πλαίσιο των δυνατοτήτων της, υποστηρίζει και αυτήν την ανάπτυξη των στρατευμάτων των ΗΕ, αλλά είναι φυσικά σημαντικό, μέχρις ότου πραγματοποιηθεί αυτό, να δοθεί και στην Αφρικανική Ένωση κάθε δυνατή υποστήριξη, όπως συνέβαινε μέχρι τώρα. Για να είμαι ειλικρινής όμως, θεωρώ ότι αυτή είναι η δεύτερη καλύτερη λύση, ενώ τα στρατεύματα των ΗΕ είναι τώρα πλέον απαραίτητα εκεί.
<P>
Με αυτά κατά νου, θα ήθελα να απευθύνω ειδική έκκληση προς την Κίνα, η οποία στις 11 Σεπτεμβρίου επιβεβαίωσε μαζί με την ΕΕ – και αυτό θα το διατυπώσω στα αγγλικά: 
<SPEAKER ID="198" LANGUAGE="EN" NAME="Glenys Kinnock," AFFILIATION="εξ ονόματος της Ομάδας PSE">
<P>
   . – Κύριε Πρόεδρε, οφείλω να πω ότι τόσο στη δήλωση του Συμβουλίου όσο και στη δήλωση της Επιτροπής εντοπίζω ένα ανησυχητικό στοιχείο αδιαφορίας. Δεν μπορεί κανείς να μιλά για συνεργασία με τον στρατηγό Bachir και να ελπίζει ότι στο μέλλον μπορούμε να τον πείσουμε. Παρακολούθησα την κατάσταση στο Σουδάν για πολλά χρόνια και μπορώ να βεβαιώσω ότι αυτό δεν θα ήταν ρεαλιστικό, ιδίως την τρέχουσα περίοδο.
<P>
Το μέλλον του λαού του Νταρφούρ κρίνεται αυτήν τη στιγμή, όπως κρινόταν και πριν από τη συμφωνία σχετικά με τη διατήρηση της αποστολής της Αφρικανικής Ένωσης μέχρι τις 30 Σεπτεμβρίου 2006. Η κυβέρνηση του Χαρτούμ δεν λογοδοτεί σε κανέναν. Δεν επιτρέπει σκοπίμως τη διάθεση ανθρωπιστικής βοήθειας σε περίπου τρία εκατομμύρια ανθρώπους στο Νταρφούρ. Τι θα κάνει η διεθνής κοινότητα; Δεν μου λέτε τι θα κάνετε για να αποδώσετε ευθύνες στην κυβέρνηση του Χαρτούμ.
<P>
Καμία προθεσμία δεν τηρήθηκε από τους Σουδανούς. Η γενοκτονική στρατηγική τους προχωρά. Δεν υπάρχει κατάπαυση πυρός για να εποπτεύσουμε πια. Είναι ανούσιο να μιλάμε για την ειρηνευτική συμφωνία: τελείωσε. Είπαμε «ποτέ ξανά» το 1994 μετά τη Ρουάντα, και αυτό που αντιμετωπίζουμε τώρα είναι η πρώτη γενοκτονία του 21ου αιώνα, εκτός αν εγκαταλείψουμε την αδιαφορία και κάνουμε κάτι.
<P>
Μια τελευταία παρατήρηση: δεν μιλήσατε για την ανάγκη επιβολής μιας ζώνης απαγόρευσης των πτήσεων. Υπάρχουν 13 ψηφίσματα του ΟΗΕ στα οποία απευθύνεται έκκληση για μια ζώνη απαγόρευσης πτήσεων. Αυτό δεν επιβλήθηκε . Τι θα κάνουμε, αγαπητό Συμβούλιο, τι θα κάνουμε, αγαπητή Επιτροπή, για να διασφαλίσουμε ότι αυτά τα αεροσκάφη τύπου Αντόνοφ θα σταματήσουν να πετούν πάνω από τα χωριά του Νταρφούρ ρίχνοντας βόμβες σε αυτούς τους αθώους πολίτες; Σας καλώ να σκεφτείτε σοβαρά την επιβολή μιας ζώνης απαγόρευσης πτήσεων. Δεν θα μπορούσατε να εξετάσετε το ενδεχόμενο χρήσης των γαλλικών αεροσκαφών τζετ που βρίσκονται επί του παρόντος στο γειτονικό Τσαντ για την εποπτεία του εναέριου χώρου και την παρεμπόδιση των Σουδανών από το να τρομοκρατούν τον λαό του Νταρφούρ; 
<SPEAKER ID="199" LANGUAGE="FR" NAME="Marielle De Sarnez," AFFILIATION="εξ ονόματος της Ομάδας ALDE">
<P>
Όπως έχετε πει, η σύγκρουση έχει προκαλέσει τον θάνατο 300 000 αμάχων. Δύο εκατομμύρια άνθρωποι ή το ένα τρίτο του πληθυσμού έχουν εγκαταλείψει τις εστίες τους εντός του Νταρφούρ· 200 000 έχουν διασχίσει τα σύνορα με σκοπό να εγκαταλείψουν το Τσαντ. Τρία εκατομμύρια άνθρωποι εξαρτώνται πλήρως από τη διεθνή επισιτιστική βοήθεια. Καθημερινά, παιδιά και οικογένειες δέχονται επιθέσεις, αναγκάζονται να εγκαταλείψουν τις εστίες τους και δολοφονούνται. Η ανθρωπιστική κρίση επιδεινώνεται. Στο μεγαλύτερο τμήμα του Νταρφούρ, απαγορεύεται στις ανθρωπιστικές οργανώσεις να έλθουν σε βοήθεια των 350 000 ανθρώπων που έχουν ανάγκη φαρμάκων και τροφίμων.
<P>
Ανεπαρκής καθώς είναι, η ειρηνευτική συμφωνία που υπεγράφη στην Αμπούζα στις 5 Μαΐου δεν βοήθησε να σταματήσει η βία αλλά, αντιθέτως, έδωσε αφορμή για νέο ξέσπασμα βίας. Οι μάχες και οι σφαγές αμάχων έχουν αρχίσει εκ νέου. Από τον περασμένο Μάιο, 100 000 άνθρωποι αναγκάστηκαν να φύγουν για να αποφύγουν τη βία. Χιλιάδες στρατιώτες του σουδανικού στρατού έχουν αναπτυχθεί ακόμη μία φορά στην περιοχή, και οι αεροπορικοί βομβαρδισμοί έχουν αρχίσει και πάλι. Εν τω μεταξύ, περισσότεροι από δύο εκατομμύρια άνθρωποι παλεύουν να επιβιώσουν, κλεισμένοι σε στρατόπεδα, περικυκλωμένοι από τους εχθρούς τους και δεχόμενοι συχνά επιθέσεις. Εκατοντάδες γυναίκες βιάζονται κάθε μήνα μόλις βγουν από το στρατόπεδο και περπατήσουν λίγα μέτρα για να μαζέψουν ξύλα για να ζεσταθούν ή για να τα χρησιμοποιήσουν για φαγητό.
<P>
Όλοι εξαρτώνται κατά 100% από τη διεθνή βοήθεια, η οποία δεν είναι ιδιαίτερα γενναιόδωρη. Ορισμένους μήνες, οι μερίδες τροφίμων κόβονται στο μισό, επειδή δεν υπάρχουν επιχορηγήσεις, επειδή οι δωρητές δεν υλοποίησαν τις υποσχέσεις τους. Αυτά τα στρατόπεδα, κυρίες και κύριοι, είναι πραγματικά υπαίθριες φυλακές. Δεν μπορούμε να παραμένουμε πλέον αδιάφοροι σε αυτό που συμβαίνει στο Νταρφούρ.
<P>
Η Ευρώπη έχει ανθρωπιστικό, πολιτικό και ηθικό καθήκον να επιβάλει την ειρήνη σε αυτήν την περιοχή του κόσμου. Δεν μπορεί να υπάρξει στρατιωτική λύση στην κρίση του Νταρφούρ. Υπάρχει επείγουσα ανάγκη να ανοίξει εκ νέου το πεδίο των διαπραγματεύσεων και να εργαστούμε για μια πολιτική συμφωνία στην οποία όλα τα ενδιαφερόμενα μέρη θα συμβάλουν με όλες τους τις δυνάμεις. Αυτό είναι ουσιώδες αν πρόκειται ο πληθυσμός του Νταρφούρ να στηρίξει την ειρηνευτική διαδικασία. Η συμφωνία αυτή πρέπει να προβλέπει την εκπροσώπηση του πληθυσμού του Νταρφούρ σε όλα τα επίπεδα της κυβέρνησης, μια πραγματική εγγύηση ότι οι πολιτοφύλακες Janjaweed θα αφοπλιστούν και μια εγγύηση ότι τα δύο εκατομμύρια που εγκατέλειψαν τις εστίες τους και οι 200 000 πρόσφυγες θα έχουν τη δυνατότητα να επιστρέψουν με ασφάλεια στα εδάφη τους.
<SPEAKER ID="200" LANGUAGE="FR" NAME="Marie-Hélène Aubert," AFFILIATION="εξ ονόματος της Ομάδας Verts/ALE">
<SPEAKER ID="201" LANGUAGE="IT" NAME="Vittorio Agnoletto," AFFILIATION="εξ ονόματος της Ομάδας GUE/NGL">
<P>
   Κύριε Πρόεδρε, κυρίες και κύριοι, η ανθρωπιστική κατάσταση στο Νταρφούρ επιδεινώνεται μέρα με την ημέρα. Σύμφωνα με τον συντονιστή του ΟΗΕ για την ανθρωπιστική βοήθεια Jan Egeland, η ανθρωπιστική κατάσταση έχει επιδεινωθεί από το 2004. Από ολόκληρες περιοχές του Νταρφούρ απουσιάζει το προσωπικό ανθρωπιστικών οργανώσεων, γιατί η κυβέρνηση του Χαρτούμ δεν επιτρέπει την πρόσβαση σε διεθνείς οργανισμούς.
<P>
Οι διώξεις αμάχων από οπλισμένες συμμορίες της περιβόητης πολιτοφυλακής Janjaweed, που χρηματοδοτείται και υποστηρίζεται από την κεντρική κυβέρνηση του Σουδάν, έχουν λάβει πλέον διαστάσεις γενοκτονίας. Η διεθνής κοινότητα δεν μπορεί να παραμένει αδρανής, καθώς η αποστολή προστασίας των αμάχων υπό την αιγίδα της Αφρικανικής Ένωσης έχει ουσιαστικά αποτύχει. Η έλλειψη πολιτικής και στρατιωτικής αξιοπιστίας που την χαρακτηρίζει είναι πλέον αναμφίβολη. Για τον λόγο αυτόν, υποστηρίζουμε την επέμβαση των Ηνωμένων Εθνών όπως περιγράφεται στο ψήφισμα 1706 του Συμβουλίου Ασφαλείας, με το οποίο η σουδανική κυβέρνηση αρνείται να συμμορφωθεί.
<P>
Θα πρέπει, ωστόσο, να αναπτυχθεί η ειρηνευτική δύναμη όπως προβλέπει το ψήφισμα 1706 για να προστατεύσει εκατοντάδες χιλιάδες άνδρες, γυναίκες και παιδιά που δεινοπαθούν επί πολλά χρόνια από τη δράση της πολιτοφυλακής, τη διάλυση της οποίας ορθώς έχουν ζητήσει προηγούμενα ψηφίσματα του ΟΗΕ.
<SPEAKER ID="202" LANGUAGE="EN" NAME="Eoin Ryan," AFFILIATION="εξ ονόματος της Ομάδας UEN">
<P>
Τριακόσιες χιλιάδες άνθρωποι σκοτώθηκαν και δυόμισι εκατομμύρια εκδιώχθηκαν από τα σπίτια τους. Μόνο τον τελευταίο μήνα, 50 000 άτομα εκδιώχθηκαν από τα σπίτια τους. Πρόκειται πραγματικά για μια ανθρώπινη καταστροφή μαζικής κλίμακας. Η μόνη λύση είναι να συγκροτηθεί μια κατάλληλη δύναμη των Ηνωμένων Εθνών με πολύ σαφή εντολή. Ο μόνος τρόπος για να το επιτύχουμε αυτό είναι μέσω επιθετικής διπλωματίας. Πώς είναι δυνατόν να απαιτούνται 30 ημέρες, διάστημα που επικρίθηκε σε αυτό το στάδιο ως χρονοβόρο, για να αναπτυχθεί μια δύναμη των Ηνωμένων Εθνών στον Λίβανο, ενώ με το Νταρφούρ μιλάμε για τρία χρόνια; Φταίει το γεγονός ότι δεν ενδιαφερόμαστε για αυτό το πρόβλημα όσο θα έπρεπε.
<P>
Απαιτείται μια ειρηνευτική δύναμη του ΟΗΕ τουλάχιστον 20 000 ατόμων στο έδαφος του Νταρφούρ, αν θέλουμε να την σταματήσουμε. Η παρούσα δύναμη των 7 000 στρατιωτών της Αφρικανικής Ένωσης έχει ελλιπή μέσα και, αν σκεφτεί κανείς ότι η έκταση που καλύπτουν είναι ίση με το μέγεθος της Γαλλίας, είναι αδύνατον να την αστυνομεύσουν. Απαιτείται μια κατάλληλη δύναμη του ΟΗΕ άμεσα και με τη δέουσα εντολή.
<SPEAKER ID="203" LANGUAGE="DE" NAME="Andreas Mölzer (NI ). –" AFFILIATION="">
<P>
Τα αποτελέσματα της πολιτικής αυτής φαίνονται –όπως τονίστηκε ήδη κατά τη διάρκεια της συζήτησης αυτής– στους αμέτρητους νεκρούς και τους εκατομμύρια εκτοπισμένους που αφήνουν πίσω τους άδειες από κατοίκους εκτάσεις. Ο Πρόεδρος Omar al-Bashir δηλώνει, ωστόσο, πως είναι ψέμα το ότι σουδανοί άραβες επιτίθενται σε σουδανούς αφρικανούς και ότι οι οργανώσεις για τα δικαιώματα του ανθρώπου που καταγγέλλουν τη σημερινή κατάσταση έχουν σαν μοναδικό σκοπό να αυξήσουν τις δωρεές που δέχονται.
<SPEAKER ID="204" LANGUAGE="EN" NAME="Simon Coveney (PPE-DE )." AFFILIATION="">
<P>
   – Κύριε Πρόεδρε, το Νταρφούρ συνεχίζει να αποτελεί ανθρωπιστική κρίση. Πάνω από 250 000 αθώοι άνθρωποι σκοτώθηκαν από το 2003 και άλλα 2,5 εκατ. άτομα εκτοπίστηκαν. Το Συμβούλιο Ασφαλείας του ΟΗΕ ενέκρινε το ψήφισμα 1706 τον περασμένο μήνα, στο οποίο ζητείται η ανάπτυξη πάνω από 22 000 ειρηνευτών στην περιοχή. Ωστόσο, η κυβέρνηση του Σουδάν παραμένει αντίθετη σε αυτήν τη δύναμη, κατηγορώντας τον ΟΗΕ για άσκηση νέο-αποικιοκρατικής πολιτικής υπό τη χειραγώγηση της Ουάσινγκτον. Αυτά είναι ανοησίες και δεν είναι τίποτα παραπάνω από ένα πολιτικό παιχνίδι της σουδανικής κυβέρνησης εις βάρος της ζωής των πολιτών.
<P>
Η εντολή της αποστολής της Αφρικανικής Ένωσης στο Σουδάν παρατάθηκε· συνεπώς, ο ΟΗΕ έχει τώρα στη διάθεσή του τρεις μήνες προκειμένου να επιτύχει συμφωνία με τη σουδανική κυβέρνηση σχετικά με την ανάγκη παρουσίας μιας πιο αποτελεσματικής πολυμερούς δύναμης για την προστασία των πολιτών. Εντούτοις, στο πιθανό σενάριο που το Σουδάν συνεχίσει να αντιστέκεται στις προσπάθειες του ΟΗΕ, ο ΟΗΕ πρέπει να τηρήσει αυστηρότερη στάση. Ο ΟΗΕ ίσως χρειαστεί να εξετάσει, για παράδειγμα, τη στρατιωτική επέμβαση σύμφωνα με το κεφάλαιο 7, δεδομένης της ευθύνης του να προστατεύει τους πολίτες όταν οι εθνικές αρχές δεν καταφέρνουν να σώσουν τους πληθυσμούς τους από τη γενοκτονία, τα εγκλήματα πολέμου, την εθνική εκκαθάριση ή/και τα εγκλήματα κατά της ανθρωπότητας.
<P>
Η σουδανική κυβέρνηση δεν έδειξε καμία προθυμία να προστατεύσει τα εκτοπισθέντα άτομα. Μάλιστα, υπάρχουν σοβαρά στοιχεία ότι βοήθησε και χρηματοδότησε επιθέσεις σε στρατόπεδα προσφύγων. Προς το παρόν, η υποστήριξη για τη δύναμη 7 000 ατόμων της Αφρικανικής Ένωσης είναι ουσιώδης, και ο ΟΗΕ συμφώνησε να παράσχει υλικοτεχνική και επιμελητειακή στήριξη. Ο Αραβικός Σύνδεσμος δεσμεύτηκε επιτέλους ότι θα παράσχει οικονομική στήριξη, και τα κράτη μέλη της ΕΕ πρέπει επίσης να φανούν γενναιόδωρα σε αυτό το πλαίσιο.
<P>
Η ΕΕ έχει ευθύνη να καταστήσει το Νταρφούρ συνεχή προτεραιότητα του ΟΗΕ. Απαιτείται περισσότερη πίεση ειδικά στην Κίνα και τη Ρωσία, ώστε να διαδραματίσουν θετικότερο ρόλο στο Σουδάν. Στο Σουδάν πέθαναν περισσότεροι πολίτες από ό,τι στο Ιράκ και στο Αφγανιστάν μαζί. Όλοι έχουμε αίμα στα χέρια μας λόγω της καθυστερημένης διεθνούς ανταπόκρισης σε αυτό που συμβαίνει μέχρι σήμερα. Αυτό είναι το σκληρότερο ψήφισμα που είδαμε για το Νταρφούρ, αλλά η δράση αυτή είναι αναγκαία. Ελπίζω ότι μετά από ένα έτος δεν θα βρισκόμαστε μπροστά σε 100 000 ακόμη νεκρούς. 
<SPEAKER ID="205" LANGUAGE="ES" NAME="Elena Valenciano Martínez-Orozco (PSE ). –" AFFILIATION="(Ο Πρόεδρος διακόπτει την ομιλήτρια)">
<P>
Από τη στιγμή που ξέσπασε η ένοπλη σύγκρουση τρία χρόνια πριν, οι εκκλήσεις από τις ανθρωπιστικές οργανώσεις γίνονται όλο και πιο απεγνωσμένες. Ήταν εντελώς μάταιες. Οι περισσότεροι από 50 000 νεκροί, τα δυόμισι εκατομμύρια εσωτερικά εκτοπισθέντων και οι 500 000 πρόσφυγες απεικονίζουν την τραγωδία μιας περιοχής σε σύγκρουση καλύτερα από τα λόγια οποιουδήποτε.
<P>
Έχουμε επίσης συγκεκριμένα στοιχεία που υποδεικνύουν ότι, τον περασμένο Αύγουστο, περισσότερες από 200 γυναίκες δέχθηκαν σεξουαλική επίθεση σε ένα μόνο στρατόπεδο και αυτό είναι κάτι για το οποίο μας προειδοποιούσαν οι ανθρωπιστικές οργανώσεις. Αυτές οι πληροφορίες μας λένε ολοένα και περισσότερα για τον φαύλο κύκλο στον οποίο έχει βυθιστεί το Νταρφούρ και στον οποίο, για άλλη μία φορά, τα σώματα γυναικών και κοριτσιών είναι συχνά το αγαπημένο πεδίο μάχης των στρατιωτών και των ανταρτών.
<SPEAKER ID="206" LANGUAGE="EN" NAME="Fiona Hall (ALDE )." AFFILIATION="">
<P>
Ο πληθυσμός του Νταρφούρ εξακολουθεί να βρίσκεται αντιμέτωπος με την προοπτική να παρέχεται η λεγόμενη ασφάλεια μόνο από τη σουδανική κυβέρνηση, χωρίς διεθνή προστασία. Όσοι από εμάς στο Κοινοβούλιο επισκεφθήκαμε το Νταρφούρ το 2004 είδαμε με τα μάτια μας ολόκληρα σπίτια διάσπαρτα από άδειους κάλυκες. Αυτό μόνο είχε απομείνει από ένα χωριό που βομβαρδίστηκε από τη σουδανική κυβέρνηση στο όνομα της ασφάλειας.
<P>
Γι’ αυτό η παρουσία της δύναμης του ΟΗΕ, όπως εξουσιοδοτείται από το ψήφισμα 1706, είναι τόσο ζωτικής σημασίας. Δεν υπάρχει πιο επιτακτικό καθήκον για τη διεθνή διπλωματία από το να συνεργαστεί με τη Ρωσία και την Κίνα για να απομονώσουν το Σουδάν και να επιβάλουν την παρουσία του ΟΗΕ στο Νταρφούρ.
<P>
Η δήλωση ΕΕ-Κίνας στις 11 Σεπτεμβρίου ήταν ενθαρρυντική, αλλά πρέπει να αναπτυχθεί. Θέλω να ρωτήσω το Συμβούλιο τι μέτρα λαμβάνει για να επιτύχει κάτι τέτοιο. Από την πλευρά της, η Αφρικανική Ένωση δήλωσε ότι μια δύναμη του ΟΗΕ στο Νταρφούρ αποτελούμενη κυρίως από Αφρικανούς είναι απολύτως απαραίτητη.
<P>
Όσον αφορά την επιδεινούμενη ανθρωπιστική κατάσταση, όλο και περισσότερες περιοχές καθίστανται απαγορευτικές για τις ΜΚΟ λόγω της σύγκρουσης. Παράλληλα, ο αριθμός των ατόμων που εξαρτώνται από ανθρωπιστική βοήθεια έχει αυξηθεί σε σχεδόν 3 εκατομμύρια. Αυτόν τον μήνα αναφέρθηκαν πάνω από 30 νέα περιστατικά χολέρας. Χωρίς πραγματική ειρήνη, η ανθρωπιστική προσπάθεια θα καταρρεύσει και εκατοντάδες χιλιάδες άτομα που εγκατέλειψαν τα σπίτια τους για να σώσουν τις ζωές τους θα βρεθούν για άλλη μία φορά αντιμέτωπα με τον θάνατο. 
<SPEAKER ID="207" LANGUAGE="DE" NAME="Angelika Beer (Verts/ ALE ). –" AFFILIATION="">
<P>
Θα ήθελα, όμως, στο σημείο αυτό να πω ότι δεν με έπεισαν όσα ειπώθηκαν από την Προεδρία, την Υπουργό ή ακόμα και από εσάς, κύριε Frattini. Για όσο καιρό οι ιθύνοντες της Ευρωπαϊκής Ένωσης –και αυτοί είστε εσείς, το Συμβούλιο και η Προεδρία– δεν συνειδητοποιούν καν ότι αυτό που συμβαίνει αυτήν τη στιγμή είναι γενοκτονία, και ενώ μιλάτε μόνο για τον ρόλο που θα διαδραματίσουμε κατά την ανασυγκρότηση μετά την εδραίωση της ειρήνης και ούτω καθεξής, διερωτώμαι για ποιον λόγο δεν αναφέρετε αυτό που πραγματικά συμβαίνει. Πρώτα πρέπει να δοθεί τέλος σε αυτήν τη γενοκτονία –γιατί αυτό συμβαίνει τώρα εκεί– και μετά μπορούμε να προχωρήσουμε σε ανασυγκρότηση.
<P>
Ας θυμηθούμε τις συζητήσεις σχετικά με την αποστολή στρατευμάτων στο Κονγκό και έπειτα στον Λίβανο – αυτήν τη φορά πρόκειται για 22 000 στρατιώτες. Δεν μπορούμε να αντιδράσουμε στα νέα που θέλουν να υπάρχει παράταση μέχρι τον Δεκέμβριο λέγοντας «Ζήτω» και να ελπίζουμε ότι μέχρι τότε θα έχουν βρεθεί 22 000 στρατιώτες για να συγκροτήσουν δύναμη των ΗΕ. Αυτό δεν πρόκειται να λειτουργήσει. Κάτι τέτοιο θα σήμαινε ότι μέχρι τον Δεκέμβριο θα παραμείνουμε απλοί θεατές της γενοκτονίας και θα έρθουμε ξαφνικά αντιμέτωποι με αυτήν, χωρίς να έχουμε προηγουμένως κάνει το παραμικρό. Η Ευρώπη δεν μπορεί να εγκρίνει μια τέτοια πολιτική! 
<SPEAKER ID="208" LANGUAGE="DE" NAME="Tobias Pflüger (GUE/NGL ). –" AFFILIATION="">
<P>
   Κύριε Πρόεδρε, η κατάσταση στη σουδανική επαρχία του Νταρφούρ είναι εμφανώς τρομακτική. Οι άνθρωποι απομακρύνονται βίαια από τα σπίτια τους και ο Jean Ziegler περιγράφει την κατάσταση ως «φριχτή τραγωδία», αλλά είναι πολύ εύκολο να λέμε ότι πρέπει να σταλούν στρατεύματα, όπως αναφέρεται στο ψήφισμα των ΗΕ. Όλοι γνωρίζετε τι αναφέρεται σε αυτό το ψήφισμα των ΗΕ: αναφέρεται ότι η κυβέρνηση του Σουδάν –όπως συνηθίζεται– θα πρέπει να συμφωνήσει, και αυτό είναι κάτι που δεν πρόκειται να κάνει η κυβέρνηση του Σουδάν. Αυτό σημαίνει ότι εκείνο που απαιτείται στη συγκεκριμένη κατάσταση είναι μια πολιτική λύση και όχι η έκκληση για στρατεύματα ή για προετοιμασία στρατευμάτων, όπως ακούγεται από το εσωτερικό του ΝΑΤΟ.
<SPEAKER ID="209" LANGUAGE="CS" NAME="Jana Hybášková (PPE-DE )" AFFILIATION="">
<P>
   – Κύριε Πρόεδρε, κύριε Επίτροπε, θα προτιμούσα να μην μιλήσω καθόλου, ως διαμαρτυρία για τη δική σας και τη δική μας ανικανότητα. Ωστόσο, η Κίνα χρειάζεται ορυκτά, πετρέλαιο, αγορές, νερό και γη. Γινόμαστε μάρτυρες της κινεζικής αποικιοποίησης της Αφρικής. Η κυβέρνηση του Σουδάν, εταίρος ή συστατικό στοιχείο της Αλ Κάιντα, τόπος διαμονής από μακρόν του Οσάμα, ένθερμος σύμμαχος του Al-Tourabi, διαπράττει στην κυριολεξία εθνική κάθαρση, βιάζοντας και καθιστώντας έγκυες χιλιάδες γυναίκες στο όνομα της «αραβοσύνης» και της ιδιότητας μέλους στον Σύνδεσμο Αραβικών Κρατών. Οι Ρώσοι παρέχουν τα όπλα. Η αποστολή της Αφρικανικής Ένωσης έφτασε σε σημείο καμπής. Το αποτέλεσμα της ένδοξης αφρικανικής παρέμβασής μας είναι δύο εκατομμύρια άνθρωποι στην εξορία και μισό εκατομμύριο νεκροί.
<P>
Θα ήθελα να ρωτήσω το Συμβούλιο και την Επιτροπή τι κάνουν για την παροχή άμεσης στήριξης σε μια ουσιαστική αποστολή των Ηνωμένων Εθνών σύμφωνα με το Κεφάλαιο VII; Σε ποιες ενέργειες προβαίνουν για να εφαρμόσουν τελικά τη ζώνη απαγόρευσης πτήσεων την οποία ζητούν 13 απολύτως άχρηστα ψηφίσματα; Τι κάνουν προκειμένου να διασφαλίσουν ότι θα θέσουν ένα τέλος στην ατιμωρησία όλων εκείνων που βιάζουν και σκοτώνουν απολύτως αθώους αμάχους; Ντρέπομαι που ως μέλος της Εξεταστικής Επιτροπής του Κοινοβουλίου ανέλαβα μεγαλύτερη ευθύνη όταν επισκέφθηκα το Νταρφούρ και το Αμπεσέ, και σήμερα το μόνο που μπορώ να κάνω είναι να φλυαρώ, αν μου επιτρέπετε την έκφραση. Κύριε Επίτροπε, φανταστείτε ότι κοιτάζετε στα μάτια μια νέα γυναίκα που φροντίζει ένα μωρό και να την ρωτάτε το όνομα του μωρού. Δεν μπορεί να σας απαντήσει και λέει ότι δεν ξέρει, γιατί το παιδί γεννήθηκε από βιασμό. Πώς νομίζετε ότι θα νιώθατε; 
<SPEAKER ID="210" LANGUAGE="PT" NAME="Ana Gomes (PSE )." AFFILIATION="">
<P>
   – Η κυβέρνηση του al-Bashir υπήρξε ο κύριος δράστης της στρατηγικής της γενοκτονίας κατά του λαού του Νταρφούρ. Η ΕΕ δεν μπορεί να εξακολουθήσει να έχει ψευδαισθήσεις στο θέμα αυτό. Η Επιτροπή, το Συμβούλιο και τα ευρωπαϊκά μέλη του Συμβουλίου Ασφαλείας των Ηνωμένων Εθνών πρέπει, επειγόντως, να αντιμετωπίσουν το Σουδάν αποστέλλοντας δυνάμεις του ΟΗΕ στην περιοχή του Νταρφούρ με δυναμική εντολή σύμφωνα με το Κεφάλαιο VII του Χάρτη. Δεν μπορούν να υπάρξουν άλλες δικαιολογίες ή αναποφασιστικότητα. Η κυβέρνηση του Σουδάν πρέπει να τιμωρηθεί αν επιμείνει να παρακωλύει τις προσπάθειες της διεθνούς κοινότητας στο Νταρφούρ. Πρέπει επειγόντως να παγώσουν οι τραπεζικοί λογαριασμοί και πρέπει να απαγορευθεί στα μέλη της κυβέρνησης του Σουδάν και σε άλλους που έχουν ήδη χαρακτηριστεί από το Διεθνές Ποινικό Δικαστήριο ως υποκινητές των αγριοτήτων να ταξιδεύουν.
<P>
Αν η Κίνα και η Ρωσία εξακολουθήσουν να χρονοτριβούν όσον αφορά ένα ενδεχόμενο εμπάργκο κατά του Χαρτούμ, η ΕΕ πρέπει να συμπράξει με τις Ηνωμένες Πολιτείες και να κηρύξει εμπάργκο στο εμπόριο ειδικά στα όπλα και το πετρέλαιο και απόλυτο πάγωμα των οικονομικών συναλλαγών της κυβέρνησης του Σουδάν. Απαιτούνται επίσης επειγόντως στρατιωτικά μέτρα. Ο χειρισμός μιας ζώνης απαγόρευσης πτήσεων πάνω από το Νταρφούρ μπορεί να γίνει από το Ανατολικό Τσαντ για να εμποδίσει την αεροπορία του Σουδάν να επιτεθεί στον πληθυσμό του Νταρφούρ, όπως είδαμε εγώ και άλλοι βουλευτές του Σώματος κοντά στο Αλ Φάσιρ τον Σεπτέμβριο του 2004.
<SPEAKER ID="211" LANGUAGE="ES" NAME="Raül Romeva i Rueda (Verts/ALE ). –" AFFILIATION="">
<P>
   Κύριε Πρόεδρε, όταν τον περασμένο Αύγουστο ο συντονιστής ανθρωπιστικής βοήθειας των Ηνωμένων Εθνών, Jean Egeland, μας επεσήμανε ότι η κατάσταση στο Νταρφούρ ήταν η χειρότερη δυνατή μετά το 2004, μας υπενθύμισε επίσης για άλλη μία φορά ότι ήταν πλέον καιρός να επιλυθεί αυτή η κατάσταση.
<P>
Τέλος, και αυτό είναι το πιο σημαντικό, το Συμβούλιο Ασφαλείας των Ηνωμένων Εθνών πρέπει να επισπεύσει την ανάπτυξη δυνάμεων του Οργανισμού Ηνωμένων Εθνών στην περιοχή, σύμφωνα με τη σαφή εντολή του κεφαλαίου 7 του Χάρτη των Ηνωμένων Εθνών. Διαφορετικά, θα είναι δύσκολο να σταματήσουμε αυτήν τη σφαγή. 
<SPEAKER ID="212" LANGUAGE="PL" NAME="Filip Kaczmarek (PPE-DE ) –" AFFILIATION="">
<P>
   Κύριε Πρόεδρε, το Νταρφούρ συνιστά ανθρωπιστική καταστροφή. Η τραγική αυτή περιοχή έχει φτάσει σε σημείο κρίσης και πρέπει να της δώσουμε την αμέριστη προσοχή μας και να αναλάβουμε ταχεία δράση, όπως είπε πριν από λίγες μόλις ημέρες ο κ. Ανάν, ο Γενικός Γραμματέας του ΟΗΕ. Δύσκολα διαφωνεί κανείς με τις απόψεις του. Όλος ο κόσμος γνωρίζει ότι η περιοχή βρίσκεται συνεχώς σε πόλεμο από το 2003. Ως αποτέλεσμα, πέθαναν 300 000 άνθρωποι και μετακινήθηκαν περισσότεροι από 2,5 εκατομμύρια.
<P>
Παρότι η Αφρικανική Ένωση πρόκειται να παραμείνει στην περιοχή έως το τέλος του έτους, είναι σαφές ότι δεν μπορεί από μόνη της να θέσει τέλος στον πόλεμο. Θα πρέπει να θυμόμαστε ότι πρόκειται για μια υπο-εξοπλισμένη και υπο-χρηματοδοτούμενη στρατιωτική δύναμη 7 000 ανδρών, που καλύπτει μια περιοχή του μεγέθους της Γαλλίας. Ακόμα κι αν ενισχυθεί με 4 000 ακόμα στρατιώτες, δεν θα μπορεί να συνδράμει τα εκατομμύρια αμάχων που δέχονται επίθεση στην περιοχή ή να εγγυηθεί την ασφάλεια των διεθνών οργανώσεων και να προστατεύσει τους πρόσφυγες.
<SPEAKER ID="213" LANGUAGE="FR" NAME="Marie-Arlette Carlotti (PSE ). –" AFFILIATION="">
<P>
   Κύριε Πρόεδρε, όλοι λέγουν: «Το Νταρφούρ βρίσκεται στο χείλος της Αβύσσου». Οι εμπλεκόμενοι στη σύγκρουση εξακολουθούν να σκοτώνουν και να βιάζουν. Ο άμαχος πληθυσμός είναι ο καθημερινός στόχος τους. Τα μέλη των ανθρωπιστικών οργανώσεων εγκαταλείπουν την περιοχή υπό την πίεση εκφοβιστικών ενεργειών και, ακόμη και δολοφονιών, δεδομένου ότι 13 μέλη τους έχουν σκοτωθεί τις τελευταίες εβδομάδες. Η σύγκρουση απειλεί ολόκληρη την υπό-περιοχή, επεκτεινόμενη, όπως φαίνεται, έως το Τσαντ και την Κεντροαφρικανική Δημοκρατία. Όλα είναι έτοιμα για μια σφαγή. Η κυβέρνηση παίζει το παιχνίδι της γάτας με το ποντίκι με τη διεθνή κοινότητα. Είναι ένα πολύ σκληρό παιχνίδι που πληρώνουν καθημερινά εκατοντάδες ανθρώπινες ζωές.
<P>
Από το 2004, η Ένωση δεν εφείσθη οικονομικών προσπαθειών, και αυτή η δέσμευση έχει βεβαίως βοηθήσει στο να αποφευχθεί ένα πραγματικό μακελειό. Ωστόσο, μια σθεναρότερη πολιτική δέσμευση φαίνεται ότι είναι τώρα ζωτικής σημασίας. Προτεραιότητά μας είναι να δράσουμε όσο το δυνατόν γρηγορότερα για να αναπτυχθεί, σύμφωνα με το ψήφισμα 1706, ειρηνευτική δύναμη των Ηνωμένων Εθνών με εντολή να κάνει χρήση βίας αν χρειαστεί για την προστασία των αμάχων.
<P>
Ωστόσο, ο μόνος τρόπος για να προστατευτεί ο πληθυσμός είναι αυτό να το κάνουμε γρήγορα, εδώ και τώρα αναγκάζοντας τις σουδανικές αρχές να σταματήσουν την τρέχουσα επίθεσή τους και να εφαρμόσουν την ειρηνευτική συμφωνία στο Νταρφούρ, ενισχύοντας την εντολή και παρέχοντας τα υλικά μέσα στις δυνάμεις της Αφρικανικής Ένωσης που βρίσκονται επί τόπου και οι οποίες, αυτήν τη στιγμή, δεν αποτελούν αρκετά σθεναρή ασπίδα για να προστατέψει τον άμαχο πληθυσμό· και, όπως έχουν πει οι συνάδελφοί μου, εφαρμόζοντας με άμεση ισχύ τη ζώνη απαγόρευσης πτήσεων που προβλέπεται από το ψήφισμα 1591 των Ηνωμένων Εθνών. Επιπλέον, αν οι εκκλήσεις στη λογική δεν αρκούν, τότε ας προετοιμαστούμε για επιβολή κυρώσεων: εμπάργκο πετρελαίου, διεθνές ένταλμα σύλληψης και ατομικά στοχευμένες κυρώσεις κατά των αυτουργών των φρικαλεοτήτων και, ιδιαίτερα, κατά των 51 ατόμων των οποίων το όνομα αναγράφεται στον κατάλογο που έχει διαβιβαστεί στο Διεθνές Ποινικό Δικαστήριο. Κυρίες και κύριοι, αυτό το Κοινοβούλιο δεν θα επιτρέψει να λάβει χώρα η πρώτη γενοκτονία του 21ου αιώνα, σιωπηλά και πρακτικά μπροστά στα ίδια του τα μάτια. 
<SPEAKER ID="214" LANGUAGE="IT" NAME="Mario Mauro (PPE-DE ). –" AFFILIATION="">
<P>
Με τους βουλευτές του Κοινοβουλίου που συμμετείχαν στη Συνέλευση ΑΚΕ-ΕΕ το 2000, λάβαμε μέρος σε μια αποστολή στο Σουδάν, κατά την οποία είχαμε την ευκαιρία, μαζί με την κ. Kinnock, να συνομιλήσουμε με τον φυλακισμένο τότε Ibn Al-Turabi, τον παλαιό συμπολεμιστή του Omar al Bashir, ενός από τους πρωτεργάτες του ισλαμικού φονταμενταλισμού στο Σουδάν και μέλους της ομάδας που οργάνωσε τη φιλοξενία του Οσάμα Μπιν Λάντεν στο Σουδάν.
<P>
Αυτός, λοιπόν, μας είχε πει ευθαρσώς ήδη από το 2000 σε τι συνίστατο η στρατηγική εξαραβισμού της κυβέρνησης του Χαρτούμ. Μια στρατηγική εξαραβισμού, το τονίζω, και όχι εξισλαμισμού, μιας περιοχής όπου ζούσαν, σύμφωνα με πολλά επίσημα έγγραφα της σουδανικής κυβέρνησης, οι αποκαλούμενοι «πίθηκοι του Νταρφούρ», δηλαδή οι κάτοικοι του Νταρφούρ.
<P>
Για τον λόγο αυτόν, είναι αναγκαίο τα ευρωπαϊκά όργανα να υποστηρίξουν αποφασιστικά όσους ενδιαφέρονται για την επιβίωση μιας ολόκληρης γενιάς, εγκρίνοντας επείγοντα μέτρα, όπως αυτά που περιέγραψε προ ολίγου η κ. Carlotti. 
<SPEAKER ID="215" LANGUAGE="DE" NAME="Karin Scheele (PSE ). –" AFFILIATION="">
<P>
   Κύριε Πρόεδρε, από τη σύναψη της ειρηνευτικής συμφωνίας στο Νταρφούρ τον Μάιο του 2006 μέχρι σήμερα δεν έχει τηρηθεί καμία από τις προθεσμίες της συμφωνίας αυτής. Δεν μειώθηκαν ούτε οι μάχες ούτε η βία κατά του άμαχου πληθυσμού, αντίθετα ενισχύονται. Οι συστηματικοί βιασμοί χρησιμοποιούνται σαν όπλα πολέμου, και κατά τους τρεις τελευταίους μήνες καταγράφηκε απότομη αύξηση των βιασμών. Η κυβέρνηση του Σουδάν εξακολουθεί να είναι αντίθετη με μια αποστολή των ΗΕ, η οποία θα διέθετε ασφαλώς περισσότερους πόρους, στρατεύματα και δυνάμεις από την ελάχιστα αποτελεσματική παρούσα ειρηνευτική αποστολή της Αφρικανικής Ένωσης. Η διεύρυνση της αφρικανικής ειρηνευτικής αποστολής σε 11 000 αστυνομικούς και στρατιώτες στο Δυτικό Σουδάν είναι ενθαρρυντική, αλλά η συνεχής και συλλογική υποστήριξη από την Αφρικανική Ένωση για τα στρατεύματα των ΗΕ δείχνει επίσης ότι δεν πρόκειται παρά για μεταβατικό μέτρο.
<P>
Καλούμε, ως εκ τούτου, τη σουδανική κυβέρνηση να συμμορφωθεί με το κεφάλαιο 7 του Χάρτη των Ηνωμένων Εθνών και να δεχθεί την παρουσία ειρηνευτικής δύναμης των Ηνωμένων Εθνών στο Νταρφούρ, όπως αυτό προβλέπεται από το ψήφισμα 1706 του Συμβουλίου Ασφαλείας.
<SPEAKER ID="216" LANGUAGE="" NAME="" AFFILIATION="Αντιπροέδρου">
<SPEAKER ID="217" LANGUAGE="FR" NAME="Patrick Gaubert (PPE-DE ). –" AFFILIATION="">
<P>
Όπως είπαν αρκετοί συνάδελφοι πριν από εμένα, ας μην χάνουμε καιρό, γιατί όντως είμαστε μάρτυρες της πρώτης γενοκτονίας του 21ου αιώνα. 
<SPEAKER ID="218" LANGUAGE="" NAME="Παναγιώτης Μπεγλίτης (PSE ). –" AFFILIATION="">
<P>
Έχουμε το ψήφισμα του Συμβουλίου Ασφαλείας του ΟΗΕ, το 1706, του οποίου ασφαλώς όλοι ζητούμε την εφαρμογή του. Αλλά, αγαπητοί συνάδελφοι, στο ψήφισμα 1701 για το Λίβανο είχαμε τη διεθνή κινητοποίηση για την πλήρη εφαρμογή του. Πέντε αριθμούς πιο κάτω όμως, στο ψήφισμα 1706, συναντούμε δυστυχώς -όσον αφορά την εφαρμογή του- τη διεθνή αδιαφορία και τη διεθνή υποκρισία. Δύο μέτρα και δύο σταθμά για αυτή τη μεγάλη ανθρωπιστική κρίση που τελικά υπονομεύει και τις δικές μας κοινές ευρωπαϊκές αξίες και αρχές.
<P>
Πιστεύω, κύριε Επίτροπε, ότι η Ευρωπαϊκή Ένωση έχει την ηθική κυρίως ευθύνη, όχι μόνο την πολιτική και τη στρατηγική, να αναλάβει πρωτοβουλίες. Δεν αρκούν μόνο οι γραφειοκρατικές αποφάσεις του Συμβουλίου Υπουργών. Στις 20 Οκτωβρίου έχουμε τη Σύνοδο Κορυφής. Χρειάζεται και από την πλευρά σας να αναληφθεί μια πρωτοβουλία της Ευρωπαϊκής Ένωσης στο Συμβούλιο Ασφαλείας ώστε να υπάρξει κοινή στάση όλων των μελών του Συμβουλίου Ασφαλείας για την επίλυση του προβλήματος, για την εφαρμογή επί τέλους της απόφασης 1706. Και επειδή πρέπει να μιλάμε με ειλικρίνεια, υπάρχει μια υποχρέωση να αναληφθούν πρωτοβουλίες και προς την πλευρά της Κίνας. Η Κίνα είναι από τις χώρες που ευθύνονται για την παράταση αυτού του αδιεξόδου, αυτής της κρίσης. Την ίδια ευθύνη έχει και ο Αραβικός Σύνδεσμος. Πάρτε λοιπόν πρωτοβουλίες προς την πλευρά του Αραβικού Συνδέσμου, της Ισλαμικής Διάσκεψης, της Κίνας, της Ρωσίας, ακόμα και προς την πλευρά των Ηνωμένων Πολιτειών. Δεν αρκούν οι χλωμές δηλώσεις του κ. Μπους ή του Κογκρέσου στις Ηνωμένες Πολιτείες. Και επί τέλους, κύριε Επίτροπε, το κεκτημένο του διεθνούς δικαίου σχετικά με το δικαίωμα διεθνών επεμβάσεων, όταν καταπατούνται τα ανθρώπινα δικαιώματα, πρέπει να εφαρμοσθεί. 
<SPEAKER ID="219" LANGUAGE="PL" NAME="Józef Pinior (PSE ). –" AFFILIATION="">
<SPEAKER ID="220" LANGUAGE="FI" NAME="Paula Lehtomäki," AFFILIATION="Προεδρεύουσα του Συμβουλίου">
<P>
   . Κύριε Πρόεδρε, κυρίες και κύριοι, η συζήτηση ήταν εξαιρετική και δυναμική. Μπορώ να σας διαβεβαιώσω ότι το Συμβούλιο δεν παρακολουθεί απαθές την κατάσταση στο Σουδάν και το Νταρφούρ. Όλοι συμφωνούμε ότι οι εξελίξεις εκεί είναι ανησυχητικές και ότι πρέπει να κάνουμε ό,τι είναι στις δυνάμεις μας τώρα και στο μέλλον για να βελτιώσουμε την ασφάλεια και την ανθρωπιστική κατάσταση στο Νταρφούρ. Διαρκώς κάνουμε ό,τι είναι στις δυνάμεις μας ή τουλάχιστον κάνουμε πολλά. Διατηρούμε ενεργό διπλωματική επικοινωνία με τα διάφορα μέρη και τις τρίτες χώρες, προκειμένου να επιτύχουμε την ευρύτερη δυνατή υποστήριξη για το ψήφισμα του ΟΗΕ και την εφαρμογή του και να μπορέσουμε να εντείνουμε την πίεση προς την κυβέρνηση του Σουδάν. Ο Ειδικός Εντεταλμένος Pekka Haavisto έχει σημαντικό ρόλο να διαδραματίσει στο Σουδάν, προκειμένου να διασφαλίσει ότι όλα τα μέρη θα δεσμευτούν στην ειρηνευτική διαδικασία, καθώς σε αντίθετη περίπτωση δεν μπορεί να υπάρξει διαρκής ειρήνη.
<P>
Είναι ένα πολύ σημαντικό και θετικό σημάδι ότι η Αφρικανική Ένωση απέδειξε, μέσω της επιχείρησης AMIS, πως είναι αποφασισμένη να επιλύσει αυτήν την κρίση. Η προσήλωση αυτή είχε την υποστήριξη της Ευρωπαϊκής Ένωσης και αυτό εξακολουθεί να ισχύει, καθώς η ΕΕ υποστηρίζει την επιχείρηση AMIS με τη μορφή της υλικοτεχνικής και υλικής βοήθειας, της συνδρομής στον προγραμματισμό και άλλων παρόμοιων μέτρων. Η Αφρικανική Ένωση έχει αποφασίσει να αυξήσει την ειρηνευτική παρουσία της –δηλαδή, την επιχείρηση AMIS– με 4 000 επιπλέον στρατιώτες, που σημαίνει ότι θα βρίσκονται στην περιοχή συνολικά 11 000 στρατιώτες.
<SPEAKER ID="221" LANGUAGE="IT" NAME="Franco Frattini," AFFILIATION="Αντιπρόεδρος της Επιτροπής">
<P>
Πολλές φορές αναρωτιόμαστε εάν η Ευρωπαϊκή Ένωση μπορεί και οφείλει –όπως εγώ πιστεύω– να καταστεί φορέας των θεμελιωδών δικαιωμάτων και προπαντός της ανθρώπινης αξιοπρέπειας, η οποία έχει καταρρακωθεί πλήρως από την τραγωδία του Νταρφούρ. Για τον σκοπό αυτόν, θα πρέπει ωστόσο να αντιμετωπίσουμε το μεγάλο πολιτικό ζήτημα του τρόπου με τον οποίον η Ευρώπη μπορεί να μεταφέρει εκτός των συνόρων της και να υπερασπιστεί τις αξίες αυτές, όταν υπάρχουν συνομιλητές, όπως η σουδανική κυβέρνηση, η οποία ανέχεται και ενθαρρύνει τον φονταμενταλισμό και τις πλέον σκληρές και απεχθείς πράξεις που διαπράττουν οι παραστρατιωτικές ομάδες. Πολλοί από εσάς είπαν, λοιπόν, ευθαρσώς ότι θα πρέπει να μεταφέρουμε στρατεύματα και όπλα εφαρμόζοντας το άρθρο 7 και αναπτύσσοντας μια στρατιωτική δύναμη που θα επιβάλει τον τερματισμό αυτής της καταστροφικής κατάστασης.
<P>
Υπάρχει επίσης ένα άλλο ερώτημα που έθεσαν ορισμένοι. Τι πρόκειται να γίνει εάν η κυβέρνηση του Χαρτούμ δεν υπακούσει στις υποδείξεις της διεθνούς κοινότητας; Υποστήριζα ανέκαθεν ότι οι πολεμικές επιχειρήσεις αποτελούν πάντα ακραία λύση, παρά το γεγονός ότι η επέμβαση για ανθρωπιστικούς λόγους δικαιολογείται από το άρθρο 7 της Συνθήκης.
<P>
Υπάρχουν μερικές άλλες μέσες λύσεις και άκουσα ορισμένους να αναφέρονται στη «ζώνη απαγόρευσης πτήσεων». Είναι ένα μέτρο που θα μπορούσαμε να εξετάσουμε, να εφαρμόσουμε και να προτείνουμε. Όπως γνωρίζετε, είτε μας αρέσει είτε όχι, εάν προτείνουμε στο Συμβούλιο Ασφαλείας μια επέμβαση σύμφωνα με το άρθρο 7, η Κίνα θα έθετε πιθανώς βέτο και, συνεπώς, δεν θα συνέβαινε τίποτα. Αναρωτιέμαι, λοιπόν, μήπως θα ήταν καλύτερα να εργασθούμε πάνω σε μια πρωτοβουλία, η οποία δεν θα έδινε οριστική λύση, αλλά θα ήταν χρήσιμη, όπως η απαγόρευση των πτήσεων αεροσκαφών που μεταφέρουν τον θάνατο, βομβαρδίζουν και πλήττουν αμάχους. Είναι και αυτή μια δυνατότητα.
<P>
Ολοκληρώνω την παρέμβασή μου με δύο πληροφορίες. Η πρώτη αφορά την επίσκεψη του Προέδρου Barroso και του συναδέλφου Louis Michel στο Χαρτούμ. Θα μεταφέρουν στα ανώτατα κλιμάκια της σουδανικής κυβέρνησης ένα ισχυρό μήνυμα με το οποίο η Ευρωπαϊκή Ένωση δηλώνει ότι προτίθεται να αναλάβει μια έντονη διπλωματική αλλά και επιχειρησιακή δράση για να βοηθήσει επί τόπου τον λαό που υποφέρει. Το μήνυμα θα περιέχει ορισμένες αναφορές στην απομόνωση στην οποία θα οδηγηθεί το Σουδάν εάν εξακολουθήσει να μην υπακούει στη διεθνή κοινότητα. Θα ήταν μια απομόνωση καταστροφική κυρίως για το Σουδάν, καθώς η απομόνωση από τη διεθνή κοινότητα δεν συμφέρει το Χαρτούμ και αυτό, κυρίες και κύριοι, θα κατέρριπτε το άλλοθι του Προέδρου Bashir, ο οποίος τηρεί μια τόσο αρνητική στάση.
<SPEAKER ID="222" LANGUAGE="" NAME="Πρόεδρος. –" AFFILIATION="">
<P>
   Έχω λάβει 6 προτάσεις ψηφίσματος σύμφωνα με το άρθρο 103, παράγραφος 2, του Κανονισμού(1).
<P>
Η ψηφοφορία θα διεξαχθεί αύριο, Πέμπτη, στις 12.00. 
<SPEAKER ID="223" LANGUAGE="" NAME="Πρόεδρος. –" AFFILIATION="">
<P>
   Η ημερήσια διάταξη προβλέπει τη συζήτηση της έκθεσης του Sajjad Karim, εξ ονόματος της Επιτροπής Διεθνούς Εμπορίου, σχετικά με τις οικονομικές και εμπορικές σχέσεις της Ευρωπαϊκής Ένωσης με την Ινδία [2006/2034(INI)], (A6-0256/2006). 
<SPEAKER ID="224" LANGUAGE="EN" NAME="Sajjad Karim (ALDE )," AFFILIATION="εισηγητής">
<P>
   . – Κύριε Πρόεδρε, καθώς το γεωπολιτικό κέντρο βαρύτητας μετατοπίζεται στην Ασία τον 21ο αιώνα, κοιτάζοντας κανείς προς την Ινδία αντικρίζει το μέλλον. Λαμβάνοντας υπόψη το μέγεθος και την πολυπλοκότητά της, η σταθερή και δραστήρια κοινωνία της Ινδίας παραμένει μνημειώδες επίτευγμα. Η προσήλωσή της στη δημοκρατία, τον πλουραλισμό και το κράτος δικαίου διασφαλίζει συνέπεια στις εμπορικές σχέσεις. Ωστόσο, για μια χώρα στην οποία ζει το ένα πέμπτο σχεδόν του παγκόσμιου πληθυσμού, η Ινδία αντιστοιχεί σε λιγότερο από το ένα πεντηκοστό του παγκόσμιου εμπορίου.
<P>
Ως ο μεγαλύτερος εμπορικός εταίρος της Ινδίας και βασική πηγή ξένων επενδύσεων, η ΕΕ προτίθεται να βοηθήσει την Ινδία να δρέψει τα οφέλη της ελευθέρωσης. Με την κοινή ιστορία και την προσήλωσή μας στην κοσμική διακυβέρνηση και τον θρησκευτικό πλουραλισμό, η ΕΕ και η Ινδία είμαστε φυσικοί εταίροι. Γίναμε στρατηγικοί εταίροι τον Ιούνιο του 2004· ωστόσο, χρειάστηκε ακόμη ένα έτος για να συμφωνηθεί ένα κοινό σχέδιο δράσης. Ακόμα και σήμερα, ο Επίτροπος δεν έχει την αρμοδιότητα να μετατρέψει το έργο των ομάδων υψηλού επιπέδου για το εμπόριο σε συγκεκριμένη συμφωνία. Εν τω μεταξύ, ο Πρόεδρος Μπους κατάφερε να διαπραγματευτεί μια, ειλικρινά, ανησυχητική πυρηνική συμφωνία ΗΠΑ-Ινδίας.
<P>
Ο Επίτροπος ισχυρίζεται ότι η Ινδία είναι ο αγαπημένος του προορισμός –και φυσικά αναφέρομαι εδώ στον Επίτροπο Mandelson– αλλά πυροδότησε την εμμονή της ΕΕ με την Κίνα. Η Ινδία παρουσιάζει μια συγκρίσιμη, και διακριτή, πρόκληση για την ΕΕ και η Επιτροπή πρέπει να το λάβει αυτό υπόψη στη διαμόρφωση της νέας στρατηγικής της, συνεργαζόμενη με ενδιαφερόμενους που αντανακλούν τις διαβουλεύσεις της με την Κίνα.
<P>
Μια συμφωνία ελευθέρου εμπορίου με την Ινδία πρέπει να βρίσκεται στο επίκεντρο της νέας παγκόσμιας ευρωπαϊκής στρατηγικής της Επιτροπής. Το παρόν Σώμα πρέπει να υποστηρίξει τον Επίτροπο 100% καθώς εκείνος θα παρουσιάσει στο Συμβούλιο τα επιχειρήματα υπέρ μιας διαπραγματευτικής εντολής για την επίτευξη διμερών ΖΕΣ, ανοίγματος αγορών και διασφάλισης πιο δίκαιων όρων εμπορικών συναλλαγών σε νέους τομείς ανάπτυξης σε ολόκληρη την Ασία.
<P>
Η Ινδία πρέπει να συμμεριστεί την αποφασιστικότητά μας και να υποστηρίξει τις δεσμεύσεις της για το Ελσίνκι. Η Ινδία αποδείχθηκε επιδέξια στο να εξαπατά τους παγκόσμιους εταίρους για την ενίσχυση της ανταγωνιστικότητας. Είναι καιρός για μια συμφωνία με τον πιο πρόδηλο εταίρο της. Πρέπει να οριστούν προθεσμίες ώστε να μπορέσουμε να επιτύχουμε τις κοινές φιλοδοξίες μας στους τομείς που θα υπαγορεύσουν τους όρους του 21ου αιώνα: προστασία των δικαιωμάτων πνευματικής ιδιοκτησίας, ανοικτές αγορές για υπηρεσίες και επενδύσεις και αποτελεσματικά μέσα προστασίας του εμπορίου.
<P>
Καμία στρατηγική οικονομικής ανάπτυξης δεν είναι ολοκληρωμένη αν δεν αντιμετωπίζει την εντεινόμενη κρίση της αλλαγής του κλίματος. Η επίπτωση της ανάπτυξης στον ενεργειακό εφοδιασμό στην Ασία είναι πρωτοφανής. Η μελλοντική ανάπτυξη της Ινδίας εξαρτάται από την ικανότητά της να καλύψει τις διαρκώς αυξανόμενες ενεργειακές της ανάγκες. Οι σοβαρές ελλείψεις και η υπερβολική εξάρτηση από το πετρέλαιο και τον άνθρακα αυξάνουν το κόστος και τη ρύπανση. Η προσπάθεια ανάπτυξης πυρηνικής ενέργειας αποτελεί σύμπτωμα αυτής της κρίσης. Ωστόσο, ακόμα και αν η Ινδία πράγματι ανέπτυσσε πυρηνική ενέργεια, αυτή θα κάλυπτε μόνον το 2% των συνολικών ενεργειακών απαιτήσεων. Θα αποτελούσε επίσης αθέτηση των υποσχέσεων του Gleneagles για την αναχαίτιση της αλλαγής του κλίματος και την προώθηση της διατήρησης της ενέργειας.
<P>
Η οικονομική ανάπτυξη της Ινδίας ανέρχεται στο 8% και προβλέπεται ότι θα διπλασιαστεί σε μια δεκαετία. Οι ευεργέτες των εταιρειών ηλεκτρονικών δικτυακών υπηρεσιών εντάσσονται στον πλούσιο κατάλογο της Ινδίας, αποκομίζοντας οικονομικά οφέλη καθώς η Ινδία καθίσταται παγκόσμιος κόμβος ανάπτυξης κέντρων τεχνολογίας πληροφοριών. Ωστόσο, η οικονομία της Ινδίας εξακολουθεί να είναι γεμάτη παράδοξα. Η άνιση κατανομή των οφελών της παγκοσμιοποίησης σημαίνει ότι σχεδόν τέσσερα εκατομμύρια άτομα ζουν με λιγότερο από ένα δολάριο την ημέρα.
<P>
Η Ινδία είναι προσηλωμένη στους αναπτυξιακούς στόχους της Χιλιετίας και το πενταετές σχέδιό της υπερβαίνει τις προσδοκίες του ΟΗΕ, αλλά εκφράζονται αμφιβολίες για το αν η Ινδία θα εκπληρώσει τουλάχιστον 4 από τους 8 στόχους σύμφωνα με το χρονοδιάγραμμα. Εξακολουθούν να υπάρχουν σοβαρές ανησυχίες για την παιδική εργασία και η εξάπλωση του HIV/AIDS θα μπορούσε να ανακόψει την πρόοδο της Ινδίας.
<SPEAKER ID="225" LANGUAGE="EN" NAME="Joe Borg," AFFILIATION="Μέλος της Επιτροπής.">
<P>
   – Κύριε Επίτροπε, θέλω να ευχαριστήσω τον εισηγητή, κ. Karim, και την Επιτροπή Διεθνούς Εμπορίου για το άριστο έργο που επιτελέστηκε.
<P>
Η έκθεση είναι ολοκληρωμένη, καλύπτοντας σχεδόν όλες τις πιθανές πτυχές των οικονομικών και εμπορικών σχέσεων ΕΕ-Ινδίας. Αυτή η έκθεση είναι και επίκαιρη, καθώς υποβάλλεται πριν από την προσεχή διάσκεψη κορυφής ΕΕ-Ινδίας, η οποία θα διεξαχθεί στο Ελσίνκι στις 13 Οκτωβρίου 2006, και οι συστάσεις της θα ληφθούν υπόψη. Η συνεργασία μας με την Ινδία είναι πολλαπλή και είναι δύσκολο να αναφερθώ εκτενώς σε αυτήν κατά τη διάρκεια της σημερινής ομιλίας μου. Ως εκ τούτου, θα επισημάνω ορισμένα από τα βασικά στοιχεία που απαντούν στις ανησυχίες σας και επίσης ενημερώνουν το Κοινοβούλιο λεπτομερέστερα σχετικά με τα εμπορικά και επενδυτικά θέματα.
<P>
Όσον αφορά την απασχόληση και τα κοινωνικά θέματα, η Επιτροπή και ο ινδός υπουργός Εργασίας συμφώνησαν σε μια διμερή συνάντηση σχετικά με ένα πρόγραμμα εργασίας για το 2006 και το 2007 βασισμένο στο κοινό σχέδιο δράσης. Ένα μνημόνιο συμφωνίας πρόκειται να υπογραφεί, ή να μονογραφεί, στην προσεχή διάσκεψη κορυφής του Ελσίνκι. Ευρύτερα, κατόπιν διμερούς συνάντησης του Επιτρόπου Almunia και του ινδού υπουργού Οικονομικών, προτάθηκε η έναρξη τακτικού μακροοικονομικού διαλόγου.
<P>
Η επιχειρηματική πλευρά δεν αμελήθηκε και χάρη στον Επίτροπο Mandelson, ο οποίος προώθησε την ιδέα με τον ομόλογό του υπουργό Εμπορίου Nath, η Στρογγυλή Τράπεζα ΕΕ-Ινδίας, η οποία θα επιτρέψει τον ενεργό επιχειρηματικό διάλογο, είναι τώρα έτοιμη να ξεκινήσει στην επιχειρηματική διάσκεψη κορυφής στις 12 Οκτωβρίου 2006.
<P>
Η αναπτυξιακή μας συνεργασία επικεντρώνεται στην τομεακή υποστήριξη για την πρωτοβάθμια εκπαίδευση, την υγεία και την οικογενειακή πρόνοια. Η εξάλειψη της φτώχειας υπήρξε κεντρικός στόχων όλων των σχεδίων. Στο έγγραφο στρατηγικής της χώρας για την περίοδο 2007-2013 επαναβεβαιώνεται αυτή η δέσμευση με διάθεση περίπου 65-70% στους τομείς της υγείας και της εκπαίδευσης. Το ενθαρρυντικό είναι ότι τα προγράμματα εταιρικής σχέσης μας με τις πολιτείες Rajasthan και Chhattisgarh, τα οποία ανέρχονται σε συνολική συνδρομή 160 εκατ. ευρώ για την υποστήριξη της διαχείρισης των υδάτινων πόρων, της εκπαίδευσης και της υγείας, έχουν υπογραφεί και τώρα μπορούν να εφαρμοστούν.
<P>
Όσον αφορά τις εμπορικές και επενδυτικές σχέσεις με την Ινδία, χαιρετίζω το γεγονός ότι τα συμπεράσματα της έκθεσης που εγκρίθηκε από την Επιτροπή Διεθνούς Εμπορίου υποστηρίζουν πλήρως την προσέγγιση της Επιτροπής. Ειδικότερα, η Επιτροπή ζήτησε από την Ευρωπαϊκή Ένωση να συνάψει συμφωνία ελευθέρου εμπορίου με την Ινδία. Η Ινδία επιθυμεί να ξεκινήσει μια συμφωνία ελευθέρου εμπορίου με την Ευρωπαϊκή Ένωση το ταχύτερο δυνατόν. Αυτή ήταν η θέση της Ινδίας εδώ και πολύ καιρό, την οποία προωθούσε ο ίδιος ο πρωθυπουργός Singh.
<P>
Διασφαλίσαμε ότι η οικονομική πλευρά για μια συμφωνία ελευθέρου εμπορίου ΕΕ-Ινδίας είναι στεγανή και ότι υπάρχει ίδιο επίπεδο κατανόησης και φιλοδοξίας από την πλευρά της Ινδίας, το οποίο είναι αναγκαίο για μια αποτελεσματική διαπραγμάτευση. Για τον σκοπό αυτόν, χαιρετίζω τη στήριξη που παρέχει η επιτροπή σας στο έργο της Ομάδας Υψηλού Επιπέδου για το Εμπόριο. Στις 19 Σεπτεμβρίου 2006, η Ομάδα Υψηλού Επιπέδου για το Εμπόριο ολοκλήρωσε την έκθεσή της στη διάσκεψη κορυφής ΕΕ-Ινδίας στις 13 Οκτωβρίου 2006, η οποία σύστησε την ανάπτυξη εταιρικής σχέσης διευρυμένου εμπορίου μέσω της διαπραγμάτευσης μιας ευρείας εμπορικής και επενδυτικής συμφωνίας.
<P>
Τέλος, συμμερίζομαι επίσης την ανησυχία της επιτροπής σας για το χαμηλό επίπεδο ενδοπεριφερειακού εμπορίου στην Ένωση Περιφερειακής Συνεργασίας της Νοτίου Ασίας (SAARC) και τις συστάσεις της προς τη SAARC για την επανεξέταση των ευκαιριών επέκτασης του εμπορίου και των επενδύσεων στην περιοχή. Παρακολουθούμε στενά το πρόβλημα της μη εφαρμογής των χρονοδιαγραμμάτων του Πακιστάν στο πλαίσιο της Συμφωνίας Ελευθέρων Συναλλαγών της Νοτίου Ασίας και αντιμετωπίζουμε αυτό το θέμα άτυπα με την εν λόγω χώρα. 
<SPEAKER ID="226" LANGUAGE="" NAME="Filip Kaczmarek (PPE-DE )," AFFILIATION="συντάκτης της γνωμοδότησης της Επιτροπής Ανάπτυξης">
<P>
   Κύριε Πρόεδρε, θα ήθελα να συγχαρώ θερμά τον κ. Karim για την εξαιρετική έκθεσή του σχετικά με την Ινδία. Είναι μια πολύπλοκη έκθεση, όπως ήταν άλλωστε αναμενόμενο, καθώς η παρουσίαση μιας επισκόπησης της οικονομικής και εμπορικής συνεργασίας μεταξύ της Ευρωπαϊκής Ένωσης και της Ινδίας με ταυτόχρονη ανάδειξη των προκλήσεων που αντιμετωπίζει η τελευταία είναι πολύπλοκο έργο. Πιστεύω ότι ο εισηγητής το χειρίστηκε πολύ καλά.
<P>
Θα ήθελα να επιστήσω την προσοχή σε δύο σημαντικά θέματα αναπτυξιακής πολιτικής, τα οποία επηρεάζουν τη συνεργασία μεταξύ της Ευρωπαϊκής Ένωσης και της Ινδίας. Η οικονομική ανάπτυξη στην Ινδία είναι κατά μέσον όρο 6% ετησίως τα τελευταία δέκα χρόνια. Ωστόσο, το 30% σχεδόν του πληθυσμού της Ινδίας, περίπου 400 εκατομμύρια άνθρωποι, ακόμα ζουν κάτω από τα όρια της φτώχειας, επιβιώνοντας με λιγότερο από ένα δολάριο την ημέρα. Το ποσοστό του αναλφαβητισμού είναι σχεδόν 40%. Είναι εξαιρετικά σημαντικό η οικονομική και εμπορική συνεργασία μεταξύ της Ευρωπαϊκής Ένωσης και της Ινδίας να βοηθήσει στη διόρθωση αυτής της ατυχούς ανισορροπίας. Οι προσπάθειές μας πρέπει να κατευθυνθούν προς τη βελτίωση της τύχης των φτωχότερων τμημάτων της κοινωνίας και την προώθηση βέλτιστων πρακτικών στις περιοχές με την υψηλότερη οικονομική ανάπτυξη. Θα πρέπει, επίσης, να εμβαθυνθεί η συνεργασία στους τομείς της υγείας και της εκπαίδευσης. 
<SPEAKER ID="227" LANGUAGE="" NAME="Zbigniew Zaleski," AFFILIATION="εξ ονόματος της Ομάδας PPE-DE">
<SPEAKER ID="228" LANGUAGE="EN" NAME="Erika Mann," AFFILIATION="εξ ονόματος της Ομάδας PSE">
<P>
Ο Επίτροπος ανέφερε ένα συγκεκριμένο σημείο, το οποίο πιστεύω ότι πρέπει να εξετάσουμε σοβαρά, και αυτό είναι ότι η Ινδία μπορεί να γίνει τελικά ένα γεωπολιτικό κέντρο τον 21ο αιώνα. Πιστεύω ότι έχει δίκιο ως προς αυτό και η Ευρωπαϊκή Ένωση και η Επιτροπή οφείλουν να λάβουν αποφάσεις. Δεν μπορούμε να πούμε «ή Ινδία ή Κίνα», αυτή δεν είναι η σωστή προσέγγιση. Θα πρέπει όμως ασφαλώς να εστιάσουμε σε μία από τις δύο, διότι η συνεργασία και με τις δύο χώρες, και με πολλές άλλες χώρες στο μέλλον, στο πλαίσιο διμερών συμφωνιών, μπορεί να είναι αδύνατη για την Επιτροπή παράλληλα με τη διασφάλιση της επιτυχίας του πολυμερούς γύρου. Συνεπώς, θέλω να επισημάνω στον εισηγητή και στο Κοινοβούλιο ότι η Ομάδα μου θα είναι λίγο πιο επιφυλακτική όσον αφορά τη συμφωνία ελευθέρου εμπορίου.
<P>
Δεν είμαστε κατά της συμφωνίας ελευθέρου εμπορίου, το αντίθετο μάλιστα. Έχουμε υποστηρίξει μια συμφωνία ελευθέρου εμπορίου και μια περιφερειακή συμφωνία ήδη από το 2002, όταν υπέβαλα την έκθεσή μου στο Κοινοβούλιο, αλλά πιστεύω ότι οφείλουμε πρώτα να διεξαγάγουμε εις βάθος συζήτηση και διάλογο επί αυτού του θέματος. Η Επιτροπή θα υποβάλει τη νέα έκθεση πολιτικής της στις 4 Οκτωβρίου, σε λίγες μόλις εβδομάδες. Ως εκ τούτου, δεν θα στηρίξουμε τη συμφωνία ελευθέρου εμπορίου προς το παρόν, διότι θέλουμε να διεξαγάγουμε πρώτα μια συζήτηση στην Ομάδα μας και θέλουμε να είμαστε βέβαιοι ότι το Κοινοβούλιο θα μετάσχει πλήρως στη συζήτηση και στη διαδικασία διαβούλευσης.
<P>
Είναι σημαντικό να υπάρξει μετατόπιση από τις πολυμερείς σε πιο διμερείς συμφωνίες και να διασφαλίσουμε ότι υπάρχει συνάφεια όσον αφορά την εμπορική πολιτική. Αυτός είναι ένας από τους λόγους για τους οποίους δεν θα υποστηρίξουμε αύριο την ιδέα μιας συμφωνίας ελευθέρου εμπορίου σε αυτό το στάδιο. Χαίρομαι επίσης που ο κ. Karim αναφέρθηκε σε διάφορα θέματα υψηλής τεχνολογίας. Εκτιμώ ότι είναι απολύτως ουσιαστικό να εστιάσουμε περισσότερο στην Ινδία και να συνεργαστούμε πιο στενά μαζί της.
<P>
Τώρα, ό,τι είπα δεν είναι εξ ονόματος του Glyn Ford, ο οποίος είναι ο σκιώδης εισηγητής. Ζητά συγγνώμη από τον κ. Karim που δεν παρίσταται σήμερα εδώ. Πρέπει να επιστρέψει στην Αγγλία, αλλά θα παρακολουθήσει ασφαλώς τα θέματα και θα τα συζητήσει λεπτομερώς. 
<SPEAKER ID="229" LANGUAGE="LT" NAME="Margarita Starkevičiūtė," AFFILIATION="εξ ονόματος της Ομάδας ALDE.">
<SPEAKER ID="230" LANGUAGE="DA" NAME="Margrete Auken," AFFILIATION="εξ ονόματος της Ομάδας Verts/ALE.">
<P>
   Κύριε Πρόεδρε, κατά τη διάρκεια της προηγούμενης περιόδου συνόδου μας, είχαμε μια έκθεση σχετικά με το εμπόριο της ΕΕ με την Κίνα στην οποία υπήρξαμε ιδιαίτερα επικριτικοί απέναντι στις παραβιάσεις ανθρωπίνων δικαιωμάτων εκ μέρους της Κίνας. Σήμερα, το θέμα είναι το εμπόριο με την Ινδία. Η έκθεση είναι εξαιρετική. Μπόρεσα να συμφωνήσω με τα περισσότερα από όσα αναφέρονται και η Ομάδα των Πρασίνων/Ευρωπαϊκή Ελεύθερη Συμμαχία θα υπερψηφίσει, φυσικά, την έκθεση. Επιθυμώ, ωστόσο, να επικεντρωθώ εδώ σε ένα μεγάλο θέμα: το θέμα του γιατί η έκθεση δεν δίνει σημασία στα προβλήματα ανθρωπίνων δικαιωμάτων. Εξετάζονται μεν, αλλά σε πολύ γενικές γραμμές. Επιπλέον, το χειρότερο πρόβλημα –και ίσως ένα από τα πλέον εκτεταμένα προβλήματα ανθρωπίνων δικαιωμάτων στον κόσμο– δεν αναφέρεται σχεδόν καθόλου. Μιλώ, φυσικά, για τους Dalits, που δεν ανήκουν σε καμία κάστα. Υπάρχει αναφορά σε αυτούς, αλλά σε συνδυασμό με τους Adivasis, ωσάν το θέμα να είναι μόνον ένα γενικό πρόβλημα που αφορά τις μειονότητες. Οι Dalits είναι μία απεχθής υπο-τάξη σε πολλές χώρες, αλλά αποτελούν, ειδικότερα, πρόβλημα της Ινδίας. Δεν είναι μόνο φτωχοί και κοινωνικά αποκλεισμένοι. Η κατάσταση είναι πολύ χειρότερη. Η μεταχείριση που υφίστανται είναι σαν να μην πρόκειται καν για ανθρώπινα όντα. Είναι ανέγγιχτοι, οι άλλες πληθυσμιακές ομάδες τους απεχθάνονται και βρίσκονται στο κατώτερο κοινωνικό στρώμα. Έχουν δικαιώματα, αλλά μόνο στα χαρτιά. Στην πραγματικότητα, δεν έχουν δικαιώματα και κάνουν τις πλέον βρώμικες και επικίνδυνες δουλειές. Αυτό, επιπλέον, είναι φυσικά το ενδιαφέρον σε αυτήν την περίπτωση. Εκείνοι είναι που, στη βιομηχανία ή τη γεωργία, δουλεύουν με χημικές ουσίες τόσο δηλητηριώδεις που απαγορεύονται στα περισσότερα μέρη του κόσμου. Χωρίς οδηγίες ή προστασία, ψεκάζουν τα χωράφια με θανατηφόρες νευροτοξίνες. Στα εργοστάσια, στέκονται ξυπόλητοι σε λεκάνες με οξύ και βάφουν τα υφάσματά μας. Κανείς άλλος δεν θα τα ανεχόταν αυτά, αλλά οι Dalits είναι υποχρεωμένοι να το κάνουν. Επιπλέον, η ΕΕ συναλλάσσεται με προϊόντα της Ινδίας χωρίς να θέτει ειλικρινείς ερωτήσεις για το πώς παράχθηκαν. Είναι μια άσχημη υπόθεση για την Ινδία, αλλά είναι ακόμη πιο περίεργο για την Ευρώπη, η οποία γνωρίζει πολύ καλά τι συμβαίνει. Σε αρκετές περιπτώσεις και εμείς οι ίδιοι τους πουλήσαμε τα επικίνδυνα προϊόντα. Χιλιάδες άνθρωποι βλάπτονται και πολλοί πεθαίνουν και είναι Dalits. Οι Dalits δεν έχουν φωνή ούτε σωματείο. Εμείς είμαστε υποχρεωμένοι να είμαστε η φωνή τους προκειμένου να δοθεί τέλος σε αυτό το αίσχος. Το πρόβλημα πρέπει να τεθεί στην ατζέντα της ΕΕ και είναι ντροπή που δεν περιλαμβάνεται σαφώς στην παρούσα έκθεση. 
<SPEAKER ID="231" LANGUAGE="IT" NAME="Cristiana Muscardini," AFFILIATION="εξ ονόματος της Ομάδας UEN">
<P>
   Κύριε Πρόεδρε, κυρίες και κύριοι, θέλω να ευχαριστήσω ειλικρινά τον κ. Karim και όλη την Επιτροπή Διεθνούς Εμπορίου για το εξαιρετικό έργο που επιτέλεσαν με αυτήν την έκθεση.
<P>
Η Ινδία είναι η πολυπληθέστερη δημοκρατία του κόσμου και, με ποσοστό ανάπτυξης 9% μόνον το 2005, η ταχεία οικονομική της ανάπτυξη καθώς και τα γεωπολιτικά χαρακτηριστικά της χώρας αντιπροσωπεύουν μια ακόμη συναρπαστική, από πολλές απόψεις, πρόκληση που αντιμετωπίζει η Ευρωπαϊκή Ένωση στις διεθνείς αγορές, μια πρόκληση που μπορεί να κρύβει αρκετά πλεονεκτήματα, αλλά και πιθανούς κινδύνους για την Ευρώπη.
<P>
Στην Ινδία, 400 εκατομμύρια πολίτες ζουν με λιγότερο από ένα δολάριο την ημέρα. Ο γεωργικός τομέας απασχολεί με απαρχαιωμένες υποδομές και μέσα το 65% του πληθυσμού. Η πυρηνική ενέργεια χρησιμοποιείται μόνον ως αποτρεπτικό μέσο στον μακροχρόνιο πόλεμο με το γειτονικό Πακιστάν, συμβάλλει ελάχιστα στη φιλική προς το περιβάλλον ανάπτυξη, με αποτέλεσμα η χώρα να εξαρτάται από τις εισαγωγές ενέργειας και να αναζητά στην παγκόσμια αγορά τις αναγκαίες πηγές ενέργειας για την ανάπτυξή της.
<P>
Η τεράστια έκταση της χώρας και όλες οι μεταβλητές που αυτή συνεπάγεται καθιστά δύσκολη κάθε αναφορά στην Ινδία, αλλά η χώρα αυτή αποτελεί και μια μεγάλη ελπίδα για καλύτερη κατανομή του διεθνούς εμπορίου. Η Ινδία είναι επίσης μια μεγάλη χώρα με ένα ΑΕγχΠ σε συνεχή και ταχύτατη ανάπτυξη και επιστημονικό δυναμικό υψηλής εξειδίκευσης που μπορεί να ανταποκριθεί στις νέες διεθνείς προκλήσεις στους τομείς της προηγμένης τεχνολογίας. Η οικονομία πολλών περιοχών βαδίζει στον δρόμο της προόδου και έχουν ανοίξει οι πύλες για ξένες επενδύσεις από τις οποίες ωστόσο φαίνεται να εξαιρείται μέχρι σήμερα η Ευρώπη Η Ινδία αντιπροσωπεύει για την Ευρώπη μόνο το 1% του συνόλου των εμπορικών συναλλαγών της.
<SPEAKER ID="232" LANGUAGE="" NAME="Bogusław Rogalski," AFFILIATION="εξ ονόματος της Ομάδας IND/DEM.">
<P>
   Κύριε Πρόεδρε, οι οικονομικοί αναλυτές είναι της γνώμης ότι, έως το 2015, η Ινδία, η οποία θεωρείται ότι είναι «ασιατικός τίγρης», θα έχει γίνει η τέταρτη ισχυρότερη οικονομία στον κόσμο. Η Ινδία θα εξελιχθεί, επομένως, σε ισχυρό αντίβαρο για την Κίνα όσον αφορά το εμπόριο. Το πρώτο τρίμηνο του έτους, ο ρυθμός ανάπτυξης της ινδικής οικονομίας αυξήθηκε κατά περισσότερο από 9%. Καθώς ξεφεύγει από το στάδιο της αναπτυσσόμενης χώρας και αναγνωρίζεται πλέον ως αναπτυγμένη χώρα, η Ινδία φιλοδοξεί να φτάσει το επίπεδο της Κίνας και να ηγηθεί της Ασίας. Θα πρέπει, συνεπώς, να δώσουμε ιδιαίτερη προσοχή στις εμπορικές σχέσεις με την Ινδία. Η Ευρωπαϊκή Ένωση αποτελεί ήδη τον κύριο εμπορικό εταίρο της Ινδίας. Το εμπόριο με τα κράτη μέλη της Ευρωπαϊκής Ένωσης ανέρχεται σε περισσότερο του 22% των εξαγωγών της Ινδίας.
<P>
Η βιομηχανία της Ινδίας έχει αντεπεξέλθει στις παγκόσμιες προκλήσεις και επικροτεί την ανάπτυξη με βάση την επιστήμη ως επιχειρηματική στρατηγική. Ο μεγάλος αριθμός νέων Ινδών με καλή μόρφωση οι οποίοι δεν κοστίζουν ακριβά και μιλούν καλά αγγλικά αποτελεί μεγάλο πλεονέκτημα για τη χώρα. Θα πρέπει να αποτελέσουν πλεονέκτημα στις διμερείς μας σχέσεις. Υπάρχουν, ωστόσο, και άλλοι παράγοντες στους οποίους θα πρέπει η Ένωση να επιστήσει την προσοχή της Ινδίας. Περισσότερα από 390 εκατομμύρια ινδών πολιτών ζουν με λιγότερο από ένα δολάριο την ημέρα και τα στατιστικά στοιχεία για την παιδική εργασία στην Ινδία είναι από τα υψηλότερα στον κόσμο. Αυτό πρέπει να αλλάξει.
<P>
Η καταπολέμηση της φτώχειας πρέπει να αποτελέσει βασική συνιστώσα της στρατηγικής εταιρικής σχέσης μεταξύ της Ευρωπαϊκής Ένωσης και της Ινδίας. Θα πρέπει, επίσης, να προσπαθήσουμε να διασφαλίσουμε ότι η Ινδία έχει καλύτερη εκπροσώπηση στο ΔΝΤ. Επιπροσθέτως, θα ήταν χρήσιμο να αναλάβουμε μια πρωτοβουλία με στόχο την εκπόνηση μιας συμφωνίας ελευθέρων συναλλαγών με την Ινδία. Θα ενισχύσει τη στρατηγική εμπορική εταιρική μας σχέση για πολλά χρόνια. Ο κ. Karim συνέταξε μια καλή έκθεση, την οποία αξίζει να υποστηρίξουμε. 
<SPEAKER ID="233" LANGUAGE="IT" NAME="Alessandro Battilocchio (NI ). –" AFFILIATION="">
<P>
   Κύριε Πρόεδρε, κυρίες και κύριοι, λαμβάνω τον λόγο εξ ονόματος του νέου Ιταλικού Σοσιαλιστικού Κόμματος και συγχαίρω τον συνάδελφο κ. Karim για τον κοινά αποδεκτό προσανατολισμό της έκθεσής του. Ως εκπρόσωπος του Ευρωπαϊκού Κοινοβουλίου και μέλος της Επιτροπής Ανάπτυξης δεν μπορώ παρά να αισθάνομαι ικανοποίηση για την αποδοχή των αναπτυξιακών στόχων της Χιλιετίας από την Ινδία και για το έργο της ινδικής κυβέρνησης, η οποία έχει αποδείξει προ πολλού ότι μπορεί να αποτελέσει έναν αξιόπιστο εταίρο για τις ενδεχόμενες μελλοντικές συναλλαγές και συνεργασίες, κυρίως δε στον εμπορικό τομέα.
<SPEAKER ID="234" LANGUAGE="" NAME="Γεώργιος Παπαστάμκος (PPE-DE ). –" AFFILIATION="">
<P>
Ως γνωστόν η Ινδία αποτελεί τη μοναδική μεγάλη και δυναμικά αναπτυσσόμενη οικονομία στην Ασία, όπου η Ευρωπαϊκή Ένωση διατηρεί ηγετική θέση με όρους εξωτερικού εμπορίου και εκροών ξένων επενδύσεων. Ωστόσο, το διμερές εμπόδιο είναι ανισομερές, καθώς η Ινδία αποτελεί μόλις τον 10ο κατά σειρά εμπορικό εταίρο της Ένωσης.
<P>
Εν κατακλείδι, θα ήθελα να συγχαρώ τον συνάδελφο κ. Karim για τη δημιουργική συνεισφορά του στο έργο της Επιτροπής Διεθνούς Εμπορίου και εν γένει του Ευρωπαϊκού Κοινοβουλίου. 
<SPEAKER ID="235" LANGUAGE="EN" NAME="David Martin (PSE )." AFFILIATION="">
<P>
   – Κύριε Πρόεδρε, επιτρέψτε μου να συγχαρώ και εγώ τον κ. Karim για την άριστη έκθεσή του.
<P>
Όπως αποδεικνύει με σαφήνεια η έκθεσή του, όταν συζητάμε για την Ινδία, το πρώτο πρόβλημα είναι να αποφασίσουμε για ποια Ινδία συζητάμε. Είναι η Ινδία με τα σχεδόν τέσσερα εκατομμύρια νοικοκυριά που κερδίζουν πάνω από 150 000 ευρώ ετησίως και με τους περισσότερους αποφοίτους πανεπιστημίων από κάθε άλλη χώρα; Ή μήπως είναι η Ινδία με τα 390 εκατομμύρια άτομα που ζουν με λιγότερο από 1 δολάριο την ημέρα, όπου δύο στα πέντε άτομα είναι αναλφάβητα και η λεγόμενη επανάσταση της τεχνολογίας της πληροφορίας αγγίζει μόνο το ένα πεντηκοστό των Ινδών; Ελπίζω, ως Κοινοβούλιο, να ενδιαφερόμαστε και για τις δύο.
<P>
Αν η Ινδία ξεπεράσει τα προβλήματα υποδομής της, κυρίως τις επανειλημμένες διακοπές ρεύματος και τα ανεπαρκή δίκτυα μεταφορών, τότε πιστεύω ότι σε μια γενιά έχει τη δυνατότητα να γίνει ο μεγαλύτερος εμπορικός εταίρος της Ευρώπης, πιο σημαντικός από την Κίνα ή τις Ηνωμένες Πολιτείες. Συνεπώς, χαιρετίζω αυτό που είπε ο Επίτροπος Borg σχετικά με τις συστάσεις της Ομάδας Υψηλού Επιπέδου για το Εμπόριο. Πιστεύω ότι πρέπει να εντείνουμε τις εμπορικές και επενδυτικές σχέσεις μας με την Ινδία. Ωστόσο, στο παρόν στάδιο, συμφωνώ με την κ. Mann και τον κ. Παπαστάμκο ότι πρέπει να αποφύγουμε μια ζώνη ελευθέρου εμπορίου, διότι δεν θέλουμε να χρησιμοποιηθεί η Ινδία ως παράδειγμα που θα δυσφημίζει την προοπτική ενός επιτυχούς αποτελέσματος του ΑΠΝ. Πρέπει πρώτα απ’ όλα να εστιάσουμε στο ΑΠΝ και όλα τα άλλα πρέπει να θεωρούνται απόρροια αυτού.
<P>
Ο κ. Παπαστάμκος ορθώς επισημαίνει ότι το 77% των ινδικών προϊόντων εισέρχονται στην αγορά της ΕΕ χωρίς δασμούς μέσω του ΣΓΠ. Το ΣΓΠ επιφορτίζει την Ινδία με την ευθύνη να βελτιώσει τα βασικά εργασιακά της πρότυπα. Η Ινδία πρέπει να κάνει περισσότερα για την αντιμετώπιση της παιδικής εργασίας και της ειλωτείας και πρέπει να επικυρώσει τη σύμβαση 98 της ΔΟΕ για το συνδικαλιστικό δικαίωμα και το δικαίωμα συλλογικής διαπραγμάτευσης. Η Ινδία επικύρωσε τους αναπτυξιακούς στόχους της Χιλιετίας και η ΕΕ, με τη συνεργασία μας, πρέπει να βοηθήσει διευκολύνοντας την εκπαίδευση, τα προγράμματα υγείας «Eurohealth» και τις πολιτικές για την απασχόληση των νέων από φτωχές περιοχές.
<SPEAKER ID="236" LANGUAGE="NL" NAME="Bastiaan Belder (IND/DEM ). –" AFFILIATION="">
<P>
   Κύριε Πρόεδρε, οι οικονομικές και εμπορικές σχέσεις μεταξύ της Ευρωπαϊκής Ένωσης και της Ινδίας είναι πρωταρχικής σημασίας και για τους δύο εταίρους και γι’ αυτόν τον λόγο τόσο η ΕΕ όσο και η Ινδία πρέπει να καταβάλουν κάθε προσπάθεια για την απομάκρυνση των περιττών εμποδίων, κυρίως στο πλαίσιο του Παγκόσμιου Οργανισμού Εμπορίου. Η Ινδία πρέπει να κάνει ό,τι μπορεί στην ομάδα G-20 προκειμένου να αποκατασταθεί το Αναπτυξιακό Πρόγραμμα της Ντόχα. Είναι γεγονός ότι το πολυμερές εμπορικό σύστημα προσφέρει τεράστιες δυνατότητες σε μια χώρα όπως είναι η Ινδία. Γι’ αυτόν τον λόγο, η χώρα αυτή θα πρέπει να κάνει μια εύλογη προσφορά με την έννοια της μείωσης των δασμών που επιβάλλει στις εισαγωγές.
<SPEAKER ID="237" LANGUAGE="FI" NAME="Eija-Riitta Korhola (PPE-DE ). –" AFFILIATION="">
<P>
Συγχρόνως, υπήρξαν και ανησυχητικές εξελίξεις. Το χάσμα στο βιοτικό επίπεδο μεταξύ των πόλεων και της υπαίθρου μεγαλώνει και η επιβάρυνση του περιβάλλοντος αυξάνεται. Σχεδόν 400 εκατομμύρια Ινδοί, περίπου το ένα τρίτο του πληθυσμού της χώρας, ζουν με εισόδημα κάτω του ενός δολαρίου την ημέρα. Η τεράστια ανάπτυξη της οικονομίας έχει εξαιρετικά άνιση κατανομή: 40% του πληθυσμού είναι αναλφάβητοι. Οι διαρκώς συνεχιζόμενες διακρίσεις με βάση το σύστημα των καστών στη χώρα συμβάλλουν στην άνιση κατανομή του πλούτου αλλά και σε φθίνουσες ευκαιρίες για οικονομική ανάπτυξη. Στη χειρότερη μοίρα είναι οι Dalits που δεν ανήκουν σε καμία κάστα και των οποίων τα δικαιώματα δεν παρακολουθούνται αρκετά προσεκτικά από τις αρχές.
<SPEAKER ID="238" LANGUAGE="FR" NAME="Kader Arif (PSE ). –" AFFILIATION="">
<P>
   Κύριε Πρόεδρε, κυρίες και κύριοι, μερικές μόλις εβδομάδες πριν από την προσεχή διάσκεψη κορυφής ΕΕ-Ινδίας, οφείλουμε να αποτίσουμε φόρο τιμής στη δέσμευση της Ευρώπης να καταβάλει μεγαλύτερη προσπάθεια στη συνεργασία της με την Ινδία. Αυτή η μεγάλη δημοκρατία δεν είναι μόνον ένας από τους προνομιούχους εταίρους μας στην Ασία, αλλά και ένας παράγοντας με συνεχώς μεγαλύτερες ευθύνες, τόσο σε περιφερειακό όσο και σε διεθνές επίπεδο. Αυτός είναι ο λόγος για τον οποίο είμαι ευγνώμων που ο συνάδελφός μου, κ. Karim, επισήμανε ότι οι σχέσεις μας με την Ινδία δεν περιορίζονται μόνον στο εμπορικό πεδίο, αλλά εμπλουτίζονται με την εκτεταμένη συνεργασία σε πάρα πολλούς τομείς.
<P>
Η Ινδία έχει αρχίσει μεγάλες μεταρρυθμίσεις σε σχέση με την προαγωγή των αναπτυξιακών στόχων της Χιλιετίας, παρότι ορισμένες φορές αυτές φαίνονται ανεπαρκείς. Έχει αναλάβει τη δέσμευση να προστατεύει το περιβάλλον, να εφαρμόζει τα διεθνή πρότυπα σχετικά με την εργατική νομοθεσία και να καταπολεμά τη φτώχεια και το AIDS. Πρωτοβουλίες όπως αυτές πρέπει να ενθαρρύνονται και να στηρίζονται με ισχυρή πολιτική βούληση και με οικονομικούς πόρους που να επαρκούν για την αντιμετώπιση των αναγκών αυτής της χώρας ηπείρου.
<SPEAKER ID="239" LANGUAGE="EN" NAME="Charles Tannock (PPE-DE )." AFFILIATION="">
<P>
   – Κύριε Πρόεδρε, η στρατηγική εταιρική σχέση της ΕΕ με τη δημοκρατική Ινδία είναι ζωτικής σημασίας τόσο για την ΕΕ όσο και για την Ινδία. Χαιρετίζω την ενίσχυση του πολιτικού και οικονομικού διαλόγου και της σύμπραξης, καθώς και τις συζητήσεις σχετικά με τα ανθρώπινα δικαιώματα στη διάσκεψη κορυφής ΕΕ-Ινδίας στις 13 Οκτωβρίου. Ωστόσο, δεδομένης της εκπληκτικής πρόσφατης ανάπτυξης της οικονομίας της Ινδίας και της αναδυόμενης θέσης της ως παγκόσμιας μεγάλης δύναμης, η εταιρική σχέση μας πρέπει τώρα να καταστεί στενότερη. Ως εκ τούτου, υποστηρίζω έντονα μια διμερή συμφωνία ελευθέρου εμπορίου ΕΕ-Ινδίας. Αυτό θα είχε αμοιβαίως ευεργετικά αποτελέσματα, καθώς οι οικονομίες μας είναι συμπληρωματικές, δεδομένου ότι η Ινδία χρειάζεται τα ολοκληρωμένα προϊόντα μας υψηλής τεχνολογίας και εμείς χρειαζόμαστε τις υπηρεσίες και τα βασικά μηχανήματά της. Είμαστε ήδη ο μεγαλύτερος εμπορικός εταίρος της Ινδίας, με περίπου 40 δισ. ευρώ ετησίως, και συνεργαζόμαστε τώρα σε προγράμματα υψηλής τεχνολογίας όπως το Galileo και ο διεθνής θερμοπυρηνικός πειραματικός αντιδραστήρας (ITER), αποδεικνύοντας την πολυπλοκότητα της οικονομίας της Ινδίας με ετήσια ανάπτυξη 8%.
<P>
Απευθύνω επίσης έκκληση για ενισχυμένη περιφερειακή συνεργασία και οικονομική ολοκλήρωση της Ινδίας και του Πακιστάν με τη SAARC και τη SAFTA, η οποία ενισχύει τα μέτρα οικοδόμησης εμπιστοσύνης μεταξύ των δύο κρατών, τα οποία, μέχρι πρόσφατα, βρίσκονταν στο χείλος του πολέμου. Η γραμμή ελέγχου μεταξύ των διαιρεμένων περιοχών του Τζαμού και του Κασμίρ θα μπορούσε τελικά να γίνει μια γραμμή στον χάρτη, αν τα άτομα, τα αγαθά και οι υπηρεσίες μπορούσαν να κυκλοφορούν ελεύθερα.
<P>
Το Πακιστάν οφείλει να απόσχει από τον περιοριστικό θετικό του κατάλογο για τα ελεύθερα διακινούμενα αγαθά και να προχωρήσει σε έναν πιο φιλελεύθερο αρνητικό κατάλογο όπως προβλέπουν οι κανόνες του πλέον ευνοούμενου κράτους και της SAFTA. Η Ινδία μετατρέπεται με γοργούς ρυθμούς στον κύριο γεωπολιτικό παράγοντα της νότιας Ασίας και είναι καιρός να δεχθεί το Συμβούλιο Ασφαλείας του ΟΗΕ στους κόλπους του τη μεγαλύτερη δημοκρατία στον κόσμο ως μόνιμο μέλος. Η Κίνα είναι ο δεύτερος μεγαλύτερος εμπορικός εταίρος μας, αλλά η ΕΕ δεν έχει τις ίδιες θεμελιώδες αξίες με αυτή όπως συμβαίνει με την Ινδία. Αυτό το γεγονός πρέπει να αναγνωριστεί περισσότερο στο Κοινοβούλιο.
<P>
Καθώς προέρχομαι από τη Βρετανία, με τους παραδοσιακούς δεσμούς μας με την Ινδία, επικροτώ την έκθεση Karim και ζητώ από την Επιτροπή να αναπτύξει βαθύτερη πολιτική και οικονομική σχέση Ινδίας-ΕΕ η οποία θα κορυφωθεί με μια διμερή συμφωνία ελευθέρου εμπορίου. 
<SPEAKER ID="240" LANGUAGE="" NAME="Παναγιώτης Μπεγλίτης (PSE ). –" AFFILIATION="">
<P>
   Κύριε Πρόεδρε, θα ήθελα κι εγώ με τη σειρά μου να συγχαρώ τον συνάδελφο κ. Karim για την πραγματικά πάρα πολύ σημαντική έκθεση που μας παρουσίασε.
<P>
Όμως, κύριε Πρόεδρε και κύριοι συνάδελφοι, θα ήθελα να θίξω ένα άλλο θέμα. Ασφαλώς όλοι υποστηρίζουμε την ανάπτυξη μιας στρατηγικής εταιρικής σχέσης με την Ινδία. Η Ινδία είναι μια ισχυρή αναδυόμενη οικονομία, ένας νέος γεωστρατηγικός πόλος στην ευρύτερη περιοχή της Ασίας. Για να μπορεί να είναι όμως αυτή η σχέση επωφελής και για την Ευρωπαϊκή Ένωση, δεν αρκεί μόνο να επιχαίρουμε για μια στατιστική υπεροχή που έχει η Ευρωπαϊκή Ένωση απέναντι στην Ινδία, στο θέμα του εμπορικού ισοζυγίου, στο θέμα των άμεσων ξένων επενδύσεων, στο θέμα της μεταφοράς τεχνολογίας. Χρειάζεται, κύριοι συνάδελφοι, μια κοινή στρατηγική της Ευρωπαϊκής Ένωσης, που θα υπερβαίνει τα επί μέρους εθνικά συμφέροντα των κρατών μελών. Η πρόσφατη περίπτωση της Mittal-Arcelor δείχνει ότι δεν πρέπει να ακολουθήσουμε σε ευρωπαϊκό επίπεδο αυτήν τη διαίρεση μεταξύ επί μέρους συμφερόντων της Ευρωπαϊκής Ένωσης.
<SPEAKER ID="241" LANGUAGE="EN" NAME="Geoffrey Van Orden (PPE-DE )." AFFILIATION="">
<P>
   – Κύριε Πρόεδρε, θέλω καταρχάς να ευχαριστήσω τον κ. Karim για την άριστη και εκτενή έκθεσή του σχετικά με τις οικονομικές και εμπορικές σχέσεις της ΕΕ με την Ινδία. Παραμελούμε τη σχέση με την Ινδία, η οποία προσφέρει ευκαιρίες τόσο για την Ινδία όσο και για την Ευρώπη, με αμοιβαίο κόστος.
<P>
Στο μέλλον, αν η ΕΕ καταβάλει περισσότερες προσπάθειες για την οικονομική πολιτική αντί για άλλα θέματα, θεωρώ ότι είναι εφικτή μια μαζική συμμαχία ελευθέρου εμπορίου. Το Ηνωμένο Βασίλειο, με τους ιστορικούς δεσμούς του, θα διαδραματίσει βασικό ρόλο σε αυτήν την εξέλιξη. Συνεπώς, χαίρομαι που ο ηγέτης των βρετανών Συντηρητικών, David Cameron, αφιερώνει ιδιαίτερη προσοχή στις σχέσεις με την Ινδία. Ενώ βρισκόταν με την επιχειρηματική κοινότητα στη Βομβάη πρόσφατα, άδραξε την ευκαιρία να εκθέσει τις απόψεις του για την παγκοσμιοποίηση. Αναφέρθηκε επίσης στην πρόκληση της τρομοκρατίας.
<P>
Η τρομοκρατία είναι η κατάρα της εποχής μας. Πλήττει πολλές ευρωπαϊκές χώρες. Αποτελεί τραγικό γεγονός και στην Ινδία, όχι μόνο στο Κασμίρ αλλά και στη Βομβάη, όπου 200 άτομα δολοφονήθηκαν τον Ιούλιο, και στο Malegaon στις 8 Σεπτεμβρίου 2006, όπου περίπου 40 άτομα έχασαν τη ζωή τους. Η ακριβής ευθύνη γι’ αυτές επιθέσεις είναι ακόμα ασαφής, αλλά υπάρχει έντονη υποψία εξωτερικής εμπλοκής.
<P>
Μετά την 11η Σεπτεμβρίου, το Πακιστάν βοήθησε τις δημοκρατίες να καταπολεμήσουν την τρομοκρατία στα δυτικά σύνορά του με το Αφγανιστάν, αλλά έκανε ελάχιστα για να εξαρθρώσει τις υποδομές της τρομοκρατίας στα ανατολικά του σύνορα με την Ινδία ή να ελέγξει τις εξτρεμιστικές μαντράσες που αποτελούν την εστία όπου καλλιεργούνται οι τρομοκράτες.
<P>
Προκειμένου να προχωρήσουμε σε μια ευπρόσδεκτη και συνεχή ειρηνευτική διαδικασία μεταξύ Ινδίας και Πακιστάν, το Πακιστάν πρέπει να υλοποιήσει τις επίσημες διασφαλίσεις που έδωσε ότι θα σταματήσει όλη τη διασυνοριακή τρομοκρατία και να κάνει πράξη τα λόγια του Προέδρου Μουσάραφ στο Ευρωπαϊκό Κοινοβούλιο στις 12 Σεπτεμβρίου 2006.
<SPEAKER ID="242" LANGUAGE="" NAME="Bogdan Golik (PSE ). –" AFFILIATION="(PL) ">
<P>
Φαινόταν προφανής επιλογή. Οι δύο μεγαλύτερες δημοκρατίες στον κόσμο συνολικά έχουν πληθυσμό 1,5 δισεκατομμυρίου και είναι σε θέση να δημιουργήσουν μια νέα παγκόσμια οικονομική τάξη πραγμάτων. Τότε, υποσχεθήκαμε ο ένας στον άλλο ανάπτυξη με τη μορφή αμοιβαίων επενδύσεων, εμπορικών ανταλλαγών, ανταλλαγών νέων και συνεργασίας μεταξύ επιχειρήσεων και ιδρυμάτων ανώτατης εκπαίδευσης. Όλα αυτά φαίνονταν απολύτως εύλογα. Άραγε εργαζόμαστε προς αυτήν την κατεύθυνση; Η Ευρωπαϊκή Ένωση επιθυμεί να διατηρήσει τη θέση της ως ηγέτης του παγκόσμιου συνόλου, αν και επί του παρόντος υστερεί κάπως. Σίγουρα, επομένως, ο πλέον σημαντικός εταίρος και η πλέον σημαντική αγορά της θα πρέπει να είναι μια χώρα με πληθυσμό ενός δισεκατομμυρίου, συνεχιζόμενη οικονομική ανάπτυξη άνω του 7% και στην οποία το 50% του πληθυσμού είναι κάτω των 20 ετών;
<P>
Πραγματοποιήθηκε αυτό; Δυστυχώς, όχι. Τι απέγινε η στρατηγική μας για ανταλλαγές νέων και επενδύσεων; Δεν υλοποιήθηκε ποτέ, διότι δύο χώρες αποφάσισαν ότι η Ρωσία θα πρέπει να είναι ο στρατηγικός εταίρος μας. Η Ρωσία είναι μια χώρα με πληθυσμό που υπερβαίνει τα 150 εκατομμύρια, στην οποία ο μέσος όρος ηλικίας είναι σχεδόν 50· μια χώρα που είναι έτοιμη να εκβιάσει την Ευρώπη απειλώντας να διακόψει την παροχή αερίου και ενέργειας. Καλώ το Κοινοβούλιο και την Επιτροπή να αναθεωρήσουν την πολιτική τους και να τηρήσουν τις υπογραφείσες συμφωνίες στο πλαίσιο της στρατηγικής εταιρικής σχέσης μεταξύ της Ένωσης και της Ινδίας. 
<SPEAKER ID="243" LANGUAGE="" NAME="Czesław Adam Siekierski (PPE-DE ). –" AFFILIATION="(PL) ">
<P>
   Κύριε Πρόεδρε, παρά την ετήσια οικονομική ανάπτυξη μεταξύ του 5% και 7%, η Ινδία παραμένει μία χώρα μεγάλων αντιθέσεων. Εξήντα πέντε τοις εκατό του πληθυσμού είναι αγρότες και σχεδόν 70% εξ αυτών ζουν σε αγροτικές περιοχές. Παρόλο που η Ινδία είναι σχεδόν πρώτη όσον αφορά τους ταλαντούχους μηχανικούς, ειδικούς στις τεχνολογίες πληροφοριών και επιστήμονες, περίπου το ένα τρίτο του λαού της είναι αναλφάβητο και ένα μεγάλο μέρος του ζει σε συνθήκες φτώχειας.
<P>
Από την πλευρά της συνεργασίας, οι εν λόγω αντιθέσεις συνιστούν ένα μοναδικό μίγμα πλεονεκτημάτων για την Ινδία, καθώς μπορεί να αντλεί από ένα φθηνό εργατικό δυναμικό, και ανειδίκευτο αλλά και υψηλής εξειδίκευσης. Η Ινδία έχει πληθυσμό άνω του 1 δισεκατομμυρίου και είναι η τέταρτη μεγαλύτερη οικονομία στον κόσμο. Επομένως, θα πρέπει να αποτελεί ελκυστικό εταίρο για την Ένωση όσον αφορά το εμπόριο και τις επενδύσεις. Η δυναμική αυτή δεν αξιοποιείται πλήρως από τις εταιρείες της Ευρωπαϊκής Ένωσης, που φαίνεται να προτιμούν ιδιαίτερα την Κίνα. Οι εμπορικές συναλλαγές της Ένωσης με την Ινδία ανέρχονται σε λιγότερο από το 20% των εμπορικών συναλλαγών της με την Κίνα. Τα στοιχεία αυτά καταδεικνύουν ότι υπάρχουν πάρα πολλές ανεκμετάλλευτες δυνατότητες, αλλά είναι σημαντικό να μειωθούν οι υψηλοί δασμοί στα αγαθά που εισάγονται στην Ινδία από την Ευρωπαϊκή Ένωση αλλά και τα μη δασμολογικά εμπόδια.
<SPEAKER ID="244" LANGUAGE="CS" NAME="Libor Rouček (PSE )." AFFILIATION="">
<P>
   – Κυρίες και κύριοι, οι άμεσες ξένες επενδύσεις αποτελούν σημαντικό παράγοντα για την ανάπτυξη κάθε χώρας. Προέρχομαι από ένα από τα νέα κράτη μέλη και μπορώ σαφώς να επιβεβαιώσω ότι οι άμεσες ξένες επενδύσεις διαδραμάτισαν σημαντικό ρόλο στην παρούσα δυναμική οικονομική ανάπτυξη που γνωρίσαμε στην Κεντρική και την Ανατολική Ευρώπη. Σίγουρα, το ίδιο ισχύει και για την Ινδία, η οποία είναι η τρίτη πιο ελκυστική χώρα στον κόσμο όσον αφορά τις ξένες επενδύσεις και στην οποία η Ευρώπη αποτελεί έναν από τους μεγαλύτερους επενδυτές, καθώς οι επενδύσεις της ανήλθαν σε περισσότερο από 1 δισ. ευρώ το 2004. Παρά τη θετική αυτή τάση και πολλές άλλες βελτιώσεις, ωστόσο, οι ξένοι επενδυτές στην Ινδία εξακολουθούν να αντιμετωπίζουν σημαντικά προβλήματα. Πρέπει να αντιμετωπίσουν τη δημοτική, περιφερειακή και εθνική γραφειοκρατία, με πλάγιους και συχνά μεταβαλλόμενους κανονισμούς, σε σημείο που δεν μπορούν καθόλου να επενδύσουν σε πολλούς τομείς, ένας εκ των οποίων είναι η γεωργία. Θα ήθελα να καλέσω τις αρχές της Ινδίας να μετριάσουν αυτήν την κατάσταση και να καταστήσουν ευκολότερη την είσοδο των ξένων επενδυτών στην αγορά της Ινδίας. Όπως καταδεικνύει το επιτυχές παράδειγμα της Κεντρικής και Ανατολικής Ευρώπης, αυτό θα αποβεί προς όφελος όχι μόνον των επενδυτών αλλά και των χωρών στις οποίες εισρέουν οι επενδύσεις, εν προκειμένω της Ινδίας. 
<SPEAKER ID="245" LANGUAGE="EN" NAME="Joe Borg," AFFILIATION="Μέλος της Επιτροπής.">
<P>
Μόλις την περασμένη εβδομάδα, στις 19 Σεπτεμβρίου 2006, η Ομάδα Υψηλού Επιπέδου για το Εμπόριο ολοκλήρωσε την έκθεσή της για τη διάσκεψη κορυφής ΕΕ-Ινδίας στις 13 Οκτωβρίου 2006 και κατέληξε ότι πρέπει να αναπτυχθεί μια εταιρική σχέση διευρυμένου εμπορίου μέσω της διαπραγμάτευσης μιας ευρείας εμπορικής και επενδυτικής συμφωνίας. Αυτό αποτελεί τη βάση της σύστασης της Ομάδας Υψηλού Επιπέδου για το Εμπόριο στη διάσκεψη κορυφής ΕΕ-Ινδίας. Αποτελεί καλό οιωνό για μια συμφωνία στη διάσκεψη κορυφής το γεγονός ότι υπάρχουν σοβαροί λόγοι έναρξης διαπραγματεύσεων για μια διμερή συμφωνία ελευθέρου εμπορίου και ότι οι ενδιαφερόμενες πλευρές είναι έτοιμες να λάβουν τα αναγκαία μέτρα για την έναρξη διαπραγματεύσεων.
<P>
Οι τομείς που αποτελούν τη βάση των διμερών σχέσεων ΕΕ-Ινδίας, όπως καλύφθηκαν από τις τρεις συναντήσεις της Υποεπιτροπής ΕΕ-Ινδίας, κυμαίνονται από την οικονομική πολιτική, τον διάλογο και τη συνεργασία, μεταξύ άλλων για τη βιομηχανική πολιτική, την επιστήμη και την τεχνολογία, τα χρηματοπιστωτικά και νομισματικά θέματα, το περιβάλλον, την καθαρή ανάπτυξη και την αλλαγή του κλίματος, την ενεργειακή συνεργασία, τις τεχνολογίες πληροφοριών και επικοινωνιών, την πολιτική αεροπορία, τις θαλάσσιες μεταφορές, τη διαστημική τεχνολογία, τη γεωργική και θαλάσσια πολιτική, τα τελωνεία, την απασχόληση και την κοινωνική πολιτική, την επιχειρηματική συνεργασία και την αναπτυξιακή συνεργασία, μέχρι το εμπόριο και τις επενδύσεις και την ένωση λαών και πολιτισμών. Πολλοί από αυτούς τους τομείς θα αποτελέσουν αναμφίβολα αντικείμενο συζήτησης στην επιχειρηματική διάσκεψη κορυφής ΕΕ-Ινδίας στις 12 Οκτωβρίου 2006 και στην πολιτική διάσκεψη κορυφής στις 13 Οκτωβρίου 2006, με σκοπό να σημειωθεί πρόοδος σε όλους τους τομείς των σχέσεων ΕΕ-Ινδίας.
<P>
Η ανάπτυξη μιας πλούσιας ιστορίας εμπειριών και εταιρικής σχέσης με την Ινδία προσφέρει αμοιβαίο όφελος. Το θέμα της συμφωνίας ελευθέρου εμπορίου με την Ινδία παρουσιάζει διάφορες δυνατότητες. Μια συμφωνία με την Ινδία θα είχε πολλά πλεονεκτήματα, όπως η εδραίωση της προνομιακής θέσης της Ευρωπαϊκής Ένωσης σε μια σημαντική και αναπτυσσόμενη αγορά. Η Ινδία είναι η μόνη μεγάλη αναδυόμενη οικονομία για την οποία η Ευρωπαϊκή Ένωση είναι συγχρόνως ο μεγαλύτερος εμπορικός εταίρος της και ο μεγαλύτερος επενδυτής της. Αν και υπήρξαν αξιοσημείωτες μεταρρυθμίσεις, η πρόσβαση στην αγορά της Ινδίας παραμένει πολύ περιορισμένη, με την επιβολή δασμών σε ορισμένους τομείς ύψους άνω του 30% και με πολλούς περιορισμούς στις άμεσες ξένες επενδύσεις στον τομέα των υπηρεσιών. Η μείωση των δασμών για τις εταιρείες της ΕΕ και η ελευθέρωση του εμπορίου στις υπηρεσίες θα διασφάλιζε πρόσβαση σε μια ραγδαία αναπτυσσόμενη αγορά και ως εκ τούτου θα συνέβαλλε στην ανταγωνιστικότητα.
<P>
Στην ομιλία του στο Βερολίνο στις 18 Σεπτεμβρίου, ο Επίτροπος Mandelson δήλωσε ότι το κεντρικό σκέλος της αναθεώρησης της εμπορικής πολιτικής τον Οκτώβριο θα συνίσταται στο ότι η ΕΕ πρέπει να προσπαθήσει να αναπτύξει και να συμπληρώσει την προσήλωσή της στο πολυμερές σύστημα εμπορικών συναλλαγών με μια νέα γενιά διμερών συμφωνιών ελευθέρου εμπορίου με βασικές αναπτυσσόμενες αγορές.
<P>
Τέλος, όπως πολλοί από εσάς αναφέρατε κατά τη διάρκεια της συζήτησης, η ενίσχυση των σχέσεων ΕΕ-Ινδίας αντιπροσωπεύει μια μεγάλη ελπίδα: την ελπίδα της μείωσης του χάσματος ως προς τον πλούτο που υφίσταται σε αυτήν τη χώρα, της βελτίωσης των συνθηκών για τους εργαζόμενους και της διασφάλισης καλύτερων προτύπων προστασίας για όλους τους εργαζόμενους, ειδικά για τις γυναίκες και τα παιδιά, και της βελτίωσης της ποιότητας ζωής του λαού της Ινδίας εν γένει, ο οποίος, όπως ορθώς επισημάνθηκε, είναι ακόμα σε τέτοια κατάσταση ώστε 190 εκατομμύρια άνθρωποι ζουν με λιγότερο από 1 δολάριο την ημέρα. 
<SPEAKER ID="246" LANGUAGE="" NAME="Πρόεδρος. –" AFFILIATION="Γραπτές δηλώσεις (άρθρο 142)">
<P>
Η ψηφοφορία θα διεξαχθεί αύριο, Πέμπτη, στις 12 το μεσημέρι.
<P>
Στο σημείο αυτό η συνεδρίαση διακόπτεται και, από τις 5.30 μ.μ., μπορείτε να παρακολουθήσετε τη Διάσκεψη των Προέδρων, ανοικτή σε όλους τους βουλευτές, στην οποία θα παρίσταται ο Πρωθυπουργός του Λιβάνου κ. Siniora προκειμένου να γίνει ανταλλαγή απόψεων σχετικά με την κατάσταση στη Μέση Ανατολή.
<SPEAKER ID="247" LANGUAGE="EN" NAME="Glyn Ford (PSE )." AFFILIATION="">
<P>
   – Καταρχάς, επιτρέψτε μου να συγχαρώ τον κ. Karim για την έκθεσή του σχετικά με τις εμπορικές σχέσεις ΕΕ-Ινδίας. Σε αντίθεση με τη συζήτηση του περασμένου μήνα για τις σχέσεις ΕΕ-Κίνας, το έργο και η έκθεσή του υπήρξαν υπόδειγμα συνεργασίας και συναίνεσης και η Ομάδα μου θα στηρίξει την έκθεσή του, όπως και εγώ προσωπικά. Θέλω μόνο να ζητήσω συγγνώμη διότι θα απουσιάζω από την αυριανή ψηφοφορία, καθώς θα παρευρίσκομαι στο συνέδριο του Εργατικού Κόμματος στο Μάντσεστερ.
<P>
Δεύτερον, μολονότι χαιρέτισα με κάποια επιφύλαξη την υποστήριξη της ελευθέρωσης, συμμερίζομαι κάποιες από τις ανησυχίες του κ. Markov ως προς τις κοινωνικές επιπτώσεις για τους μικρούς αγρότες και τις επιχειρήσεις, καθώς ο προτιμησιακός δανεισμός θα σταματήσει. Αν η τροπολογία του κ. Markov ήταν πιο προσεκτικά διατυπωμένη, θα κέρδιζε τη στήριξή μου.
<P>
Τρίτον, δεν θέλω να χαιρετίσω τη συμμετοχή της Ινδίας στον διεθνή θερμοπυρηνικό πειραματικό αντιδραστήρα (ITER). Πιστεύω ότι το όλο πρόγραμμα ITER είναι λάθος και θα ήμουν πανευτυχής αν πήγαινε στην Ιαπωνία ώστε εκείνοι να δαπανήσουν περισσότερα χρήματα και εμείς λιγότερα. Μπορώ μόνο να εκφράσω τη συμπάθειά μου στον λαό της Ινδίας. 
<SPEAKER ID="248" LANGUAGE="EN" NAME="James Nicholson (PPE-DE )." AFFILIATION="">
<P>
   – Δεδομένων των ισχυρών δεσμών μεταξύ του κράτους μέλους μου και της Ινδίας, χαίρομαι φυσικά που η ΕΕ κάνει ό,τι μπορεί για να βοηθήσει την Ινδία να υλοποιήσει τις τεράστιες δυνατότητές της για οικονομική ανάπτυξη. Έχοντας το προνόμιο να επισκεφθώ την Ινδία αρκετές φορές, εντυπωσιάστηκα βαθύτατα από τον ρυθμό οικονομικής ανάπτυξης εκεί τα τελευταία χρόνια, και ειδικά σε βασικές τεχνολογίες του 21ου αιώνα, όπως η τεχνολογία της πληροφορίας.
<SPEAKER ID="249" LANGUAGE="" NAME="" AFFILIATION="(Η συνεδρίαση διακόπτεται στις 17.30, και επαναλαμβάνεται στις 21.00.)">
<SPEAKER ID="250" LANGUAGE="" NAME="" AFFILIATION="Αντιπροέδρου">
<SPEAKER ID="251" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A6-0254/2006) της κ. Breyer, εξ ονόματος της Επιτροπής Δικαιωμάτων των Γυναικών και Ισότητας των Φύλων, σχετικά με τις προοπτικές των γυναικών στο διεθνές εμπόριο [2006/2009(INI)]. 
<SPEAKER ID="252" LANGUAGE="FR" NAME="Anna Záborská (PPE-DE ). –" AFFILIATION="">
<P>
   Κυρία Πρόεδρε, θα ήθελα να μου επιτρέψετε να καταθέσω ένσταση επί της διαδικασίας στην έναρξη της συζήτησης σχετικά με την έκθεση της κ. Breyer. Η παρατήρησή μου αφορά τη μετάφραση, στις διάφορες επίσημες γλώσσες της Ευρωπαϊκής Ένωσης, της πρότασης ψηφίσματος σχετικά με τις προοπτικές των γυναικών στο διεθνές εμπόριο. Διάβασα τη σλοβακική, την αγγλική, τη γερμανική και τη γαλλική γλωσσική εκδοχή και υπάρχουν μερικές παράγραφοι που έχουν μεταφραστεί με εντελώς διαφορετικό τρόπο. Θα ήμουν ευτυχής αν οι υπηρεσίες μπορούσαν να ελέγξουν επωφελώς την ποιότητα των μεταφράσεων. 
<SPEAKER ID="253" LANGUAGE="" NAME="Πρόεδρος." AFFILIATION="">
<SPEAKER ID="254" LANGUAGE="DE" NAME="Hiltrud Breyer (Verts/ALE )," AFFILIATION="εισηγήτρια">
<P>
Σε παγκόσμιο επίπεδο, το 70% των φτωχών ανθρώπων είναι γυναίκες. Εξαιτίας του φύλου τους, δεν έχουν τις ίδιες δυνατότητες για απόκτηση ιδιοκτησίας, γης ή εκπαίδευσης και υπόκεινται σε πολλών ειδών διακρίσεις στην αγορά εργασίας. Η ελευθέρωση της αγοράς και η διεύρυνση των διεθνών εμπορικών σχέσεων, οι οποίες δεν λαμβάνουν επαρκώς υπόψη τις διαρθρωτικές διακρίσεις σε βάρος των γυναικών, συμβάλλουν στην επιδείνωση της κατάστασής τους. Για τις γυναίκες με καλή μόρφωση, η παγκοσμιοποίηση έφερε νέες επαγγελματικές ευκαιρίες, αλλά η ελευθέρωση των αγορών έκανε τις συνθήκες διαβίωσης των φτωχών γυναικών ακόμα χειρότερες. Οι μικροπιστώσεις και η αναπτυξιακή βοήθεια θα αποτελούν σταγόνα στον ωκεανό, εάν δεν αρχίσουμε να μεταβάλλουμε ριζικά αυτές τις παγκόσμιες οικονομικές δομές. Σε πολλά επίπεδα της εμπορικής πολιτικής και κατά τη διαπραγμάτευση συνθηκών, η ΕΕ αντιπροσωπεύει τα συμφέροντα των κρατών μελών, για παράδειγμα στο πλαίσιο των διαπραγματεύσεων του ΠΟΕ. Ενώ η ΕΕ είχε στο παρελθόν θέσει τις θεμέλιους λίθους για την ισότητα των ευκαιριών στην Ευρώπη, υπάρχει τεράστιο κενό όσον αφορά την υλοποίηση της αρχής αυτής στη διεθνή εμπορική πολιτική.
<P>
Είναι γνωστό ότι οι διεθνείς εμπορικές οργανώσεις, οι επιχειρήσεις και οι δομές είναι ανδροκρατούμενες. Προκειμένου να επιτευχθεί η ισότητα γυναικών και ανδρών όσον αφορά την πρόσβασή τους σε θέσεις ισχύος και λήψης αποφάσεων, οι ποσοστώσεις εξακολουθούν να είναι απολύτως αναγκαίες. Οι ουσιαστικές ποσοστώσεις, που δεν είναι απλά λόγια του αέρα, θα συμβάλουν στην ισότιμη μεταχείριση των δύο φύλων στις διεθνείς εμπορικές σχέσεις. Για τον λόγο αυτόν, χαίρομαι διότι η Επιτροπή Δικαιωμάτων των Γυναικών και Ισότητας των Φύλων προχώρησε επίσης σε μια πρωτοβουλία που εφαρμόζεται στη Νορβηγία, όπου οι εισηγμένες στο χρηματιστήριο εταιρείες υποχρεούνται από το 2006 να αυξήσουν σε 40% το ποσοστό των γυναικών στα διοικητικά τους συμβούλια.
<SPEAKER ID="255" LANGUAGE="EN" NAME="Joe Borg," AFFILIATION="Μέλος της Επιτροπής.">
<P>
   Κυρία Πρόεδρε, ο συνάδελφός μου, ο Επίτροπος Mandelson, λυπάται που δεν μπορεί να βρίσκεται εδώ σήμερα για αυτήν την πολύ σημαντική συζήτηση, αλλά έπρεπε να μεταβεί στις Ηνωμένες Πολιτείες για πολυμερείς συνομιλίες.
<P>
Η Ευρωπαϊκή Επιτροπή προωθεί τα βασικά δικαιώματα εργασίας στην εμπορική πολιτική της ΕΕ. Οι βασικοί κανόνες εργασίας καθορίζονται από τη Διεθνή Οργάνωση Εργασίας και περιλαμβάνουν τη Σύμβαση αριθ. 100 για την ίση αμοιβή εργαζομένων ανδρών και γυναικών για εργασία ίσης αξίας και τη Σύμβαση αριθ. 111 σχετικά με τις διακρίσεις στον χώρο εργασίας.
<P>
Στο πολυμερές πλαίσιο, συμπεριλήφθηκε στη δήλωση της πρώτης υπουργικής διάσκεψης του Παγκόσμιου Οργανισμού Εμπορίου στη Σιγκαπούρη το 1996 μια αναφορά στους βασικούς κανόνες εργασίας. Δυστυχώς, τα μέλη του ΠΟΕ δεν συμφώνησαν να συμπεριληφθεί το εν λόγω θέμα στο Αναπτυξιακό Πρόγραμμα της Ντόχα. Η Επιτροπή έχει ωστόσο δεσμευτεί ότι θα ασχοληθεί με το θέμα του εμπορίου και της κοινωνικής ανάπτυξης, τους βασικούς κανόνες εργασίας και την προσήλωση στον ουσιαστικό διάλογο μεταξύ του ΠΟΕ και της Διεθνούς Οργάνωσης Εργασίας, τόσο στην αναθεώρηση της εμπορικής πολιτικής της ίδιας της ΕΕ όσο και στις αναθεωρήσεις των εμπορικών πολιτικών άλλων χωρών.
<P>
Η Επιτροπή ξεκίνησε, για παράδειγμα, διάλογο και συνεργασία με χώρες όπως είναι η Χιλή, η Νότια Αφρική και σε διπεριφερειακό επίπεδο με τις χώρες ΑΚΕ, το Συμβούλιο Συνεργασίας του Κόλπου, τη Mercosur και άλλες περιοχές. Η Ευρωπαϊκή Επιτροπή εμμένει στην άποψη ότι η συζήτηση και η επιδίωξη κοινωνικών θεμάτων δεν θα πρέπει να χρησιμοποιείται για στόχους προστατευτισμού και απορρίπτει κάθε μονομερή προσέγγιση βάσει κυρώσεων. Ο στόχος είναι η επίτευξη περαιτέρω κοινωνικής προόδου, προκειμένου να υπάρξουν οφέλη για όλους.
<P>
Από το 1998, η ΕΚ έχει επίσης παράσχει εμπορικές προτιμήσεις στο πλαίσιο του Συστήματος Γενικευμένων Προτιμήσεων, ειδικές ρυθμίσεις για κίνητρα προς τις αναπτυσσόμενες χώρες οι οποίες διασφαλίζουν τον σεβασμό των βασικών κανόνων εργασίας όπως ορίζονται από τη ΔΟΕ και συμμορφώνονται προς τους διεθνώς αναγνωρισμένους κανόνες για τη βιώσιμη διαχείριση των δασών. Επί του παρόντος, το ΣΓΠ παρέχεται σε περίπου 180 αναπτυσσόμενες χώρες και εξαρτημένα εδάφη. Στο πλαίσιο του νέου σχεδίου ΣΓΠ, που ενέκρινε το Συμβούλιο στις 27 Ιουνίου 2005, μια πρωτοβουλία επέκτασης του ΣΓΠ για βιώσιμη ανάπτυξη παρέχει συμπληρωματικές δασμολογικές προτιμήσεις σε χώρες που έχουν υπογράψει και έχουν εφαρμόσει αποτελεσματικά τις συμβάσεις του ΟΗΕ και της ΔΟΕ για τα ανθρώπινα δικαιώματα και τα εργασιακά δικαιώματα, συμπεριλαμβανομένων εκείνων που αφορούν την ισότητα των φύλων. Συνολικά 15 χώρες έχουν κυρώσει τις βασικές συμβάσεις και έχουν λάβει καθεστώς ΣΓΠ+.
<P>
Η ΕΚ αναπτύσσει, επίσης, στενή σχέση με τη Διεθνή Οργάνωση Εργασίας σε θέματα που άπτονται του εμπορίου με στόχο την προώθηση των βασικών κανόνων εργασίας μέσω της αξιολόγησης, της οικοδόμησης ικανοτήτων και της εφαρμογής σε αναπτυσσόμενες χώρες. Την περίοδο 2005-2006 η Επιτροπή χρηματοδοτεί ένα πιλοτικό σχέδιο της ΔΟΕ με στόχο την ανάπτυξη δεικτών αξιοπρεπούς εργασίας στις αναπτυσσόμενες χώρες για την εξέταση της σχέσης μεταξύ της αξιοπρεπούς εργασίας και της ελευθέρωσης του εμπορίου. Περιπτωσιολογικές μελέτες εκπονήθηκαν στις Φιλιππίνες και την Ουγκάντα. Τα δεδομένα που συγκεντρώθηκαν περιλαμβάνουν ανά φύλο στατιστικά στοιχεία για την απασχόληση, τους μισθούς και τα ωράρια εργασίας για τις γυναίκες και τους άνδρες. Τα εν λόγω δεδομένα παρέχουν μια πιο εμπεριστατωμένη εικόνα της αξιοπρεπούς εργασίας από ό,τι στο παρελθόν. Η Επιτροπή θα ερευνήσει τη δυνατότητα να χρησιμοποιηθούν αυτοί οι δείκτες σε μελλοντικά προγράμματα βοηθείας σε αναπτυσσόμενες χώρες, ώστε να τις βοηθήσει να διαχειριστούν την κοινωνική προσαρμογή στην παγκοσμιοποίηση και η έκθεση θα υποβληθεί στο Ευρωπαϊκό Κοινοβούλιο.
<SPEAKER ID="256" LANGUAGE="FR" NAME="Anna Záborská," AFFILIATION="εξ ονόματος της Ομάδας PPE-DE">
<P>
   Κυρία Πρόεδρε, κύριε Επίτροπε, ευχαριστώ τη συνάδελφό μας, κ. Breyer για την πρόταση ψηφίσματος που συνέταξε, η οποία εγκρίθηκε ομόφωνα από την επιτροπή μου.
<P>
Οι παράγραφοι 15 και 26 αναφέρουν την κατάταξη των κρατών μελών. Αυτό είναι πρόκληση. Ωστόσο, από το 1951, αυτή η κατάταξη έχει εμφανιστεί στις συμβάσεις της Διεθνούς Οργάνωσης Εργασίας που έχουν υπογράψει τα κράτη μέλη της Ευρωπαϊκής Ένωσης. Οι παράγραφοι που αναφέρονται στις σχέσεις με τρίτες χώρες τονίζουν ότι οι γυναίκες, ως οικονομικοί παράγοντες, πρέπει να αναγνωρίζονται σε όλες τις δραστηριότητες που διεξάγουν όσον αφορά την προσωπική, την οικογενειακή και την εκπαιδευτική ανάπτυξη και σε όλα τα καθήκοντα που εκπληρώνουν στους κόλπους της κοινωνίας. Η μη αμειβόμενη και άτυπη εργασία που προσφέρουν οι γυναίκες αξίζει μεγαλύτερης αναγνώρισης στις ευρωπαϊκές πολιτικές.
<SPEAKER ID="257" LANGUAGE="PL" NAME="Lidia Joanna Geringer de Oedenberg," AFFILIATION="εξ ονόματος της Ομάδας PSE">
<P>
   . Κυρία Πρόεδρε, ως αποτέλεσμα των ρόλων και καθηκόντων που αντιστοιχούν παραδοσιακά στις γυναίκες και τους άνδρες σε ορισμένες κοινωνίες, οι γυναίκες εξακολουθούν να στερούνται την πρόσβαση στην εκπαίδευση και τη σωστή υγειονομική περίθαλψη. Στερούνται επίσης τα μέσα για να βελτιώσουν την οικονομική τους κατάσταση. Αυτό υποστηρίζεται από στατιστικά στοιχεία, σύμφωνα με τα οποία το 70% των ατόμων που ζουν σε συνθήκες φτώχειας στον κόσμο είναι γυναίκες, που είναι πολύ υψηλό ποσοστό. Παρά τα στοιχεία αυτά, πολλοί ακόμα αδυνατούν να κατανοήσουν ότι η έλλειψη ισότητας μεταξύ των φύλων έχει σαφώς αρνητικό αντίκτυπο στην ανάπτυξη μακροπρόθεσμα. Αυτό συμβαίνει διότι η έλλειψη ισότητας μεταξύ των φύλων σημαίνει ότι οι γυναίκες δεν έχουν ίση πρόσβαση στα μέσα παραγωγής της αγοράς και ότι, όσον αφορά κοινωνικά και πολιτικά θέματα, δεν συμμετέχουν στη διαδικασία λήψης αποφάσεων. Η κατάσταση αυτή έχει αρνητικό αντίκτυπο στη μακροπρόθεσμη ανάπτυξη.
<P>
Η απόφαση της νορβηγικής κυβέρνησης να θεσπίσει νόμο ο οποίος απαιτεί γυναικεία εκπροσώπηση κατά 40% στα διοικητικά συμβούλια των ανωνύμων εταιρειών αποτελεί εξαιρετικό παράδειγμα προς μίμηση για τα άλλα κράτη μέλη. Θα πρέπει επίσης να αποτελέσει αντικείμενο κανονισμού σε κοινοτικό επίπεδο. Οι γυναίκες πρέπει να έχουν ίσο δικαίωμα συμμετοχής στην οικονομική ζωή, ειδικά στις φτωχότερες χώρες. Στα πιθανά βοηθητικά μέτρα περιλαμβάνεται η καθολική πρόσβαση στις αποκαλούμενες «μικροπιστώσεις», που μπορούν να συμβάλουν στην καταπολέμηση της φτώχειας των γυναικών, στην προαγωγή της αυτάρκειας και στην κοινωνική τους ανέλιξη.
<P>
Θα ήθελα επίσης να συγχαρώ ειλικρινά την κ. Breyer γι’ αυτό το πολύ καλά διατυπωμένο κείμενο. 
<SPEAKER ID="258" LANGUAGE="EN" NAME="Maria Carlshamre," AFFILIATION="εξ ονόματος της Ομάδας ALDE.">
<P>
Αυτή η έκθεση της συναδέλφου, της κ. Breyer, εξ ονόματος της Επιτροπής Δικαιωμάτων των Γυναικών και Ισότητας των Φύλων, αποτελεί ένα πολύ καλό σημείο εκκίνησης για το επείγον έργο που έχουμε μπροστά μας στον συγκεκριμένο τομέα των εμπορικών σχέσεων στον κόσμο. Όπως επισημαίνει, κατά κανόνα, οι γυναίκες αντιμετωπίζουν περισσότερες δυσκολίες προκειμένου να έχουν πρόσβαση στην εκπαίδευση, την ιδιοκτησία, την πίστωση, άλλους πόρους και συντελεστές παραγωγής, καθώς και σε φορείς λήψης πολιτικών αποφάσεων, και ότι οι εν λόγω ανισότητες περιορίζουν την ικανότητα των γυναικών να αξιοποιήσουν τα οφέλη από την ελευθέρωση του εμπορίου. Για παράδειγμα, γυναίκες σε ολόκληρο τον κόσμο στερούνται ευκαιρίες για να βελτιώσουν την οικονομική και την κοινωνική τους κατάσταση και, ταυτόχρονα, πολλές εξ αυτών έχουν την επιπρόσθετη ευθύνη για τη φροντίδα των παιδιών και το νοικοκυριό.
<P>
Όπως και η εισηγήτρια, χαιρετίζω την απόφαση της νορβηγικής κυβέρνησης να επιβάλει με νόμο ποσόστωση 40% για την εκπροσώπηση των γυναικών στα διοικητικά συμβούλια των ανωνύμων εταιρειών. Όμως, βασικά, η εν λόγω έκθεση επιλαμβάνεται μιας σειράς θεμάτων που αφορούν τη συστηματική και απολύτως άδικη ανισότητα των φύλων που επηρεάζει τις διεθνείς εμπορικές σχέσεις. Περιλαμβάνει έναν αριθμό πολύ συγκεκριμένων συστάσεων, που πιστεύω ότι μπορούν πραγματικά να κάνουν τη διαφορά σε έναν πολιτικό κόσμο που χαρακτηρίζεται τόσο πολύ από λόγια και κενές υποσχέσεις. Θα είναι καλό να τη διαβάσει και η Επιτροπή και το Συμβούλιο.
<SPEAKER ID="259" LANGUAGE="SV" NAME="Eva-Britt Svensson," AFFILIATION="εξ ονόματος της Ομάδας GUE/NGL">
<P>
   Θα ήθελα να εκφράσω τις ειλικρινείς ευχαριστίες μου στην κ. Breyer για την εξαιρετική έκθεσή της, καθώς και για το γεγονός ότι ήγειρε ένα εξαιρετικά σημαντικό θέμα σχετικά με το εμπόριο και τους τρόπους με τους οποίους ο ΠΟΕ και οι συμφωνίες GATS, μαζί με τις συμφωνίες του ΔΝΤ, επηρεάζουν τη ζωή των ανθρώπων και την ικανότητά τους να συντηρούν τον εαυτό τους. Με τον ίδιο τρόπο που οι συμφωνίες είναι συχνά επωφελείς για τις βιομηχανικές χώρες και επιζήμιες για τις αναπτυσσόμενες χώρες, έτσι και οι γυναίκες και οι άνδρες, με διαφορετικό τρόπο, τίθενται από τις εμπορικές συμφωνίες, αντίστοιχα, σε μειονεκτική ή πλεονεκτική θέση. Κατά παράδοση, το παγκόσμιο εμπόριο είναι στίβος των ανδρών. Το διοικητικό συμβούλιο του ΔΝΤ αποτελείται εξ ολοκλήρου από άνδρες, και το διοικητικό συμβούλιο της Παγκόσμιας Τράπεζας αποτελείται από άνδρες κατά 91,7%. Το εμπόριο και το φύλο συνδέονται με πλήθος τρόπων που πρέπει να τους μελετήσουμε αν θέλουμε να κατανοήσουμε πώς επηρεάζονται από τις εμπορικές συμφωνίες οι άνθρωποι σε διαφορετικούς τόπους, διαφορετικού φύλου και διαφορετικών κοινωνικών τάξεων. Το φύλο παίζει ρόλο διότι οι σχέσεις των φύλων επηρεάζουν την κατανομή και την πρόσβαση στους πόρους, την εργασία, το εισόδημα και την εξουσία. Το φύλο επηρεάζει τη συμπεριφορά μας ως οικονομικών παραγόντων. Οι άνδρες και οι γυναίκες αντιδρούν διαφορετικά στις οικονομικές αλλαγές. Τα χρηματοπιστωτικά ιδρύματα δεν κυριαρχούνται μόνον από άνδρες. Το σημαντικότερο είναι ότι εξακολουθούν και διατηρούν δομές με βάση το φύλο στην οικονομία. Η εργασία του άνδρα και της γυναίκας αποτιμάται διαφορετικά. Η εργασία των γυναικών στην αναπαραγωγική σφαίρα δεν αμείβεται και έχει καταστεί αόρατη. Οι παράγοντες αυτοί σημαίνουν ότι οι άνδρες και οι γυναίκες επηρεάζονται διαφορετικά, και κατά συνέπεια μια ανάλυση με βάση τη διάσταση του φύλου είναι εξαιρετικά σημαντική αν θέλουμε να είμαστε σε θέση να σχεδιάσουμε μια εμπορική πολιτική που θα προάγει την ισότητα και θα καταργεί τις πατριαρχικές δομές. Ο ρόλος των γυναικών στην οικονομία πρέπει να καταστεί ορατός. Οι διαπραγματεύσεις σχετικά με την εμπορική πολιτική πρέπει να λάβουν υπόψη στην πράξη όλες τις συμβάσεις, όπως η Σύμβαση για την εξάλειψη κάθε μορφής διακρίσεων εις βάρος των γυναικών. 
<SPEAKER ID="260" LANGUAGE="PL" NAME="Urszula Krupa," AFFILIATION="εξ ονόματος της Ομάδας IND/DEM">
<SPEAKER ID="261" LANGUAGE="SK" NAME="Irena Belohorská (NI ). –" AFFILIATION="">
<P>
Οι εργαζόμενες γυναίκες συχνά γίνονται πιο ανεξάρτητες και αποκτούν μεγαλύτερη αυτοπεποίθηση, η κοινωνική θέση τους βελτιώνεται, και γνωρίζουν καλύτερα τα δικαιώματά τους. Σε σύγκριση με τους άνδρες, ωστόσο, για την ίδια εργασία η αμοιβή τους στις περισσότερες περιπτώσεις είναι από 20 έως 50% χαμηλότερη.
<SPEAKER ID="262" LANGUAGE="PT" NAME="Edite Estrela (PSE ). –" AFFILIATION="">
<P>
   Κυρία Πρόεδρε, κύριε Επίτροπε, καθημερινά χιλιάδες άνθρωποι, κυρίως γυναίκες και παιδιά, πεθαίνουν εξαιτίας της φτώχειας. Τα στοιχεία είναι τρομακτικά: 2,5 δισεκατομμύρια άνθρωποι ζουν με λιγότερα από 2 δολάρια ΗΠΑ την ημέρα, και, όπως είπα, στην πλειονότητά τους είναι γυναίκες.
<P>
Αυτή είναι μια άκρως επίκαιρη έκθεση, για την οποία θα ήθελα να συγχαρώ την κ. Breyer. Η έκθεση περιέχει σημαντικές προτάσεις, εκ των οποίων θα ξεχωρίσω τη χρήση της χορήγησης μικροπιστώσεων ως μέσο μείωσης της φτώχειας. Τα μικροχρηματοδικά μέσα έχουν αποδειχθεί αποτελεσματικά στην καταπολέμηση της φτώχειας και οι γυναίκες είναι εκείνες που έχουν επωφεληθεί περισσότερο και καλύτερα, και έχουν κατορθώσει να βελτιώσουν την οικονομική κατάσταση των οικογενειών τους. Οι άνεργες γυναίκες και οι γυναίκες με χαμηλά εισοδήματα δηλαδή, οι γυναίκες χωρίς πρόσβαση στα συνήθη χρηματοπιστωτικά ιδρύματα, όπως συμβαίνει με τις περισσότερες γυναίκες στις αναπτυσσόμενες χώρες έχουν επωφεληθεί ιδιαίτερα.
<SPEAKER ID="263" LANGUAGE="DE" NAME="Helmuth Markov (GUE/NGL ). –" AFFILIATION="">
<P>
   Κυρία Πρόεδρε, πριν από λίγο σχετικά καιρό παρουσιάστηκε στο Σώμα έκθεση σχετικά με το εμπόριο και τη φτώχεια και η Επιτροπή Δικαιωμάτων των Γυναικών και Ισότητας των Φύλων είχε καταθέσει μια σειρά πολύ καλών τροπολογιών, που έγιναν όλες δεκτές. Με αυτό κατά νου, ευχαριστώ την κ. Breyer για την παρούσα έκθεση πρωτοβουλίας, η οποία αποτελεί τη λογική αντίδραση στην επιτακτική ανάγκη να ασχοληθούμε και πάλι με το ζήτημα του ρόλου που διαδραματίζουν οι γυναίκες και το εμπόριο στη μεταξύ τους σχέση.
<P>
Εάν δεν υπάρξει ουσιαστική μεταβολή στην οικονομική και εμπορική πολιτική, δεν πρόκειται να σημειωθεί καμία αλλαγή στο πρόβλημα της άνισης μεταχείρισης των γυναικών. Θυμάστε τις εμπορικές συμφωνίες; Είχαμε την έκθεση Agnoletto, στην οποία οριζόταν ότι σε όλες τις διεθνείς συμβάσεις θα πρέπει να περιλαμβάνονται ρήτρες σχετικά με τα ανθρώπινα δικαιώματα. Εφόσον υπάρχουν και ατομικά και κοινωνικά ανθρώπινα δικαιώματα, συνάγεται ότι είναι τουλάχιστον λογικό σε όλες τις εμπορικές συμφωνίες να περιλαμβάνονται ρήτρες για τα κοινωνικά ανθρώπινα δικαιώματα, όπως είναι το δικαίωμα στη μόρφωση, στην κατάρτιση και στη δωρεάν υγειονομική περίθαλψη.
<P>
Όποιος επιθυμεί τα δικαιώματα αυτά –και όλοι εμείς τα επιθυμούμε– δεν μπορεί βέβαια να εφαρμόσει μια ευρωπαϊκή οδηγία για τις υπηρεσίες η οποία τα μετατρέπει σε εμπορικά αγαθά και τα εξαρτά έτσι από τη δυνατότητα των ανθρώπων να τα αγοράσουν. Είναι απολύτως σαφές ότι η προσέγγιση αυτή θα ενταχθεί κάποια στιγμή στη Γενική Συμφωνία για τις συναλλαγές στον τομέα των υπηρεσιών (GATS), με αποτέλεσμα οι γυναίκες σε ορισμένες χώρες να μην έχουν πλέον ούτε καν τις ευκαιρίες που διαθέτουν σήμερα, διότι οι χώρες αυτές δεν θα διαθέτουν τους οικονομικούς πόρους.
<P>
Όσον αφορά το ζήτημα των ποσοστώσεων, αυτές είναι πάντα δεκανίκια, αλλά μπορούν επίσης να αποτελέσουν γέφυρες. Σας το λέω από προσωπική εμπειρία, ως μέλος του κόμματος της αριστεράς PDS της Ομοσπονδιακής Δημοκρατίας της Γερμανίας, το οποίο εφαρμόζει ποσόστωση 50% για όλους τους βουλευτές του, και αυτό είναι κάτι που θα έπρεπε να εφαρμόζεται παντού και τότε εμείς και η κοινωνία μας θα σημειώναμε μεγάλη πρόοδο. 
<SPEAKER ID="264" LANGUAGE="ES" NAME="Teresa Riera Madurell (PSE ). –" AFFILIATION="">
<P>
Μπορούμε και πρέπει να συμβάλουμε στην ισότητα των φύλων μέσω του εμπορίου. Σε αυτό το πλαίσιο, χαιρετίζουμε, για παράδειγμα, την απόφαση της νορβηγικής κυβέρνησης να επιβάλει διά νόμου ποσόστωση 40% για τη συμμετοχή των γυναικών στα διοικητικά συμβούλια των ανώνυμων εταιρειών. Επίσης στην χώρα μου, την Ισπανία, είναι υπό διαπραγμάτευση ένας νόμος, γνωστός ως νόμος ισότητας, ο οποίος προβλέπει την υποχρεωτική ισορροπημένη παρουσία ανδρών και γυναικών στα διοικητικά συμβούλια εμπορικών εταιρειών, εννοώντας με τον όρο «ισορροπημένη παρουσία» ότι η εκπροσώπηση του κάθε φύλου δεν πρέπει να υπερβαίνει το 60% και να μην είναι μικρότερη του 40%.
<P>
Επομένως επικροτούμε την τροπολογία της κ. Breyer που ζητά από την Επιτροπή να εκπονήσει μια νομοθετική πρόταση αυτού του χαρακτήρα. Θα ήθελα να εκμεταλλευτώ αυτή την ευκαιρία, κυρία Breyer, για να σας συγχαρώ θερμά για το έργο σας. 
<SPEAKER ID="265" LANGUAGE="EN" NAME="Katalin Lévai (PSE ). –" AFFILIATION="">
<SPEAKER ID="266" LANGUAGE="ET" NAME="Marianne Mikko (PSE ). –" AFFILIATION="">
<P>
Επί αρκετά χρόνια ζητώ από την εσθονική κοινωνία να θέσει τον στόχο του 40% γυναικείας συμμετοχής στα διοικητικά συμβούλια των εταιρειών. Αυτό που είναι εφικτό στη Νορβηγία θα μπορούσε να γίνει πραγματικότητα σε ολόκληρο τον κόσμο. Η έκθεση προτείνει επίσης την ίδια θέση. Το μήνυμα της Ευρώπης θα πρέπει να είναι απλό και ομόφωνο η ανισότητα μεταξύ των φύλων είναι κάτι που ανήκει στο παρελθόν. Αυτό είναι όντως το μήνυμα της έκθεσης, η οποία είναι ένα εξαιρετικό κείμενο και αποτελεί βάση για περαιτέρω πρόοδο. 
<SPEAKER ID="267" LANGUAGE="EN" NAME="Joe Borg," AFFILIATION="Μέλος της Επιτροπής.">
<P>
Σχετικά με τις μελέτες επιπτώσεων ανάλογα με το φύλο, το φύλο έχει συμπεριληφθεί σε πρόσφατες εκτιμήσεις επιπτώσεων στην αειφορία του εμπορίου. Όσο βελτιώνεται η ποιότητα των δεδομένων ανά φύλο, οι εκτιμήσεις επιπτώσεων στην αειφορία (SIA) του εμπορίου θα ενισχύονται στο μέλλον και είναι βέβαιο ότι μπορεί να σημειωθεί πρόοδος σε αυτόν τον τομέα. Για αυτόν τον λόγο, η Επιτροπή θα ερευνήσει το δυναμικό των δεικτών αξιοπρεπούς εργασίας, συμπεριλαμβανομένων δεδομένων σχετικά με την εργασία γυναικών και ανδρών.
<P>
Αναφορικά με την ποσόστωση του 40% για τις γυναίκες στα διοικητικά συμβούλια ανωνύμων εταιρειών, όπως στη Νορβηγία, πρέπει να επισημάνω ότι είναι πρωτίστως θέμα των μεμονωμένων κρατών μελών.
<SPEAKER ID="268" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί αύριο στις 12.00. 
<SPEAKER ID="269" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A6-0266/2006) του κ. Guerreiro, εξ ονόματος της Επιτροπής Αλιείας, σχετικά με τη βελτίωση της οικονομικής κατάστασης του τομέα της αλιείας [2006/2110(INI)]. 
<SPEAKER ID="270" LANGUAGE="PT" NAME="Pedro Guerreiro (GUE/NGL )," AFFILIATION="εισηγητής">
<P>
Ελπίζουμε ότι το Κοινοβούλιο στην αυριανή ψηφοφορία θα στηρίξει αυτό το αποτέλεσμα. Μόλις πριν από μερικές ημέρες, σε συνάντηση με μια αντιπροσωπεία της Επιτροπής Αλιείας στην Algarve, εκπρόσωποι του κλάδου έδωσαν μια περιγραφή της κατάστασης, η οποία μπορεί να συνοψιστεί ως εξής: ο κλάδος της αλιείας αντιμετωπίζει σοβαρή οικονομική και κοινωνική κρίση, η οποία, με την πάροδο των ετών, επιδεινώνεται. Αυτή η δύσκολη κατάσταση έχει οξυνθεί με την αύξηση του κόστους παραγωγής, ιδιαίτερα του κόστους των καυσίμων, σε συνδυασμό με τη στασιμότητα των τιμών πρώτης πώλησης, και όλα αυτά απειλούν την οικονομική βιωσιμότητα πολλών επιχειρήσεων ενώ έπληξαν σκληρά και τα πληρώματα, των οποίων οι αποδοχές εξαρτώνται από τα έσοδα από τα αλιεύματα και, σε μεγάλο βαθμό, από το κόστος των καυσίμων.
<P>
Ο κλάδος θα προχωρήσει αν εφαρμοστούν πρακτικά μέτρα: μέτρα έκτακτης ανάγκης για την αντιμετώπιση της ραγδαίας αύξησης των τιμών των καυσίμων, όπως η δημιουργία του ταμείου εγγυήσεων, η άμεση προσωρινή ενίσχυση για την αντιστάθμιση του κόστους των καυσίμων ντίζελ και του πετρελαίου και η αύξηση των ενισχύσεων βάσει του κανόνα de minimis.
<SPEAKER ID="271" LANGUAGE="EN" NAME="Joe Borg," AFFILIATION="Μέλος της Επιτροπής.">
<P>
   Κυρία Πρόεδρε, θα ήθελα να εκφράσω τις ευχαριστίες μου στον εισηγητή, τον κ. Guerreiro, για την έκθεσή του, και προς την Επιτροπή Αλιείας που επιλήφθηκε αυτού του σημαντικού θέματος με τη μορφή έκθεσης πρωτοβουλίας. Αποτελεί σημαντική συμβολή στη συνεχιζόμενη συζήτηση για την οικονομική κατάσταση του αλιευτικού τομέα της Ευρωπαϊκής Ένωσης.
<P>
Σύμφωνα με τις συστάσεις σας, λάβαμε σοβαρά μέτρα για την ενίσχυση της καταπολέμησης της παράνομης, αδήλωτης και άναρχης αλιείας σε διεθνές επίπεδο. Επικαιροποιούμε το σχέδιο δράσης μας για το 2002 και εξετάζουμε ένα νέο νομοθετικό κείμενο. Του έχουμε δώσει προτεραιότητα στο πρόγραμμά μας. Συμμεριζόμαστε την άποψη ότι η παράκτια αλιεία μικρής κλίμακας έχει ιδιαιτερότητες που πρέπει να ληφθούν υπόψη. Τις λάβαμε υπόψη σε μεγάλο βαθμό, τόσο στα συστήματα διάσωσης και αναδιάρθρωσης όσο και στο Ευρωπαϊκό Ταμείο Αλιείας. Ξεκινήσαμε μια μελέτη για να εκτιμήσουμε αντικειμενικά αν μπορούν να γίνουν περισσότερα. Συμφωνούμε επίσης μαζί σας ότι πρέπει να δοθεί ειδική προσοχή στην εμπορία, προκειμένου να αυξηθεί η προστιθέμενη αξία των προϊόντων αλιείας για τους αλιείς.
<SPEAKER ID="272" LANGUAGE="PL" NAME="Zdzisław Kazimierz Chmielewski," AFFILIATION="εξ ονόματος της Ομάδας PPE-DE">
<P>
Ο εισηγητής μας προέρχεται από την αριστερή πτέρυγα του Κοινοβουλίου και επέλεξε τον δικό του «τρίτο δρόμο», θεωρώντας ότι η οικονομική κατάσταση στον κλάδο της αλιείας είναι ένα έκτακτο πρόβλημα, το οποίο απαιτεί τη λήψη έκτακτων μέτρων από την Επιτροπή. Η ουσία της θέσης του κ. Guerreiro απεικονίζεται στις τροπολογίες όπως η τροπολογία 23, η οποία περιγράφει τις κοινωνικές επιπτώσεις των οικονομικών λύσεων. Σε αυτές τις τροπολογίες, η Επιτροπή καλείται να δημιουργήσει νέα μέσα για τη δημιουργία οικονομικών προγραμμάτων τα οποία θα εγγυώνται ιδιαίτερα την αύξηση της χρηματοδότησης.
<P>
Μετριοπαθέστερες γνώμες αντικατοπτρίζονται στις τροπολογίες που αφορούν τη μακροπρόθεσμη ναυτιλιακή πολιτική όπως οι τροπολογίες 3 και 5. Δεν προσπαθούν να μειώσουν την ανάγκη διατήρησης ενός μεταξύ βιώσιμου εισοδήματος και φορολογίας της αλιείας και μιας ειδικής μορφής και επιπέδου κοινωνικής βοήθειας. Αυτή η αρχή θα πρέπει να εφαρμόζεται όχι μόνο σε μακροπρόθεσμες δραστηριότητες που οδηγούν στην αειφόρο ανάπτυξη της αλιείας, αλλά επίσης και σε βραχυπρόθεσμες δράσεις όπως η αντικατάσταση των κινητήρων και του αλιευτικού εξοπλισμού.
<P>
Η έκθεση του κ. Guerreiro είναι σημαντική για την κοινοτική αλιευτική πολιτική και αποτέλεσε επίσης αντικείμενο αναλυτικού ελέγχου στην Επιτροπή Αλιείας. Το τελικό κείμενο αντιπροσωπεύει το αποτέλεσμα πολυμερών διαπραγματεύσεων και μια αποφασιστική προσπάθεια να καταλήξουμε σε ένα κείμενο με το οποίο οι βουλευτές θα μπορούσαν να είναι ικανοποιημένοι. Το κείμενο έλαβε την ομόφωνη στήριξη της επιτροπής μας.
<SPEAKER ID="273" LANGUAGE="PT" NAME="Paulo Casaca," AFFILIATION="εξ ονόματος της Ομάδας PSE">
<P>
Η κοινή αλιευτική πολιτική χρειάζεται να αποκεντρωθεί σε βάθος και οι τοπικοί αλιείς, τα αντιπροσωπευτικά όργανά τους και οι αλιευτικές κοινότητες πρέπει να συμμετάσχουν περισσότερο σε αυτή την πολιτική και στη βελτίωση της διαχείρισης της αλιείας. Σύμφωνα με το εγχειρίδιο του Οργανισμού Τροφίμων και Γεωργίας (FAO) για τη διατήρηση της ποιότητας των ιχθύων, η βασική αρχή μιας βιώσιμης αλιευτικής πολιτικής είναι να προλαμβάνεται η τραγωδία του κοινού, με άλλα λόγια, αν κάτι δεν έχει γνωστό ιδιοκτήτη, είτε πρόκειται για βουβάλι είτε για ψάρι, ο καθένας θα σπεύσει να το εκμεταλλευθεί και τελικά θα το καταστρέψει.
<SPEAKER ID="274" LANGUAGE="LT" NAME="Arūnas Degutis," AFFILIATION="εξ ονόματος της Ομάδας ALDE">
<SPEAKER ID="275" LANGUAGE="EN" NAME="Ian Hudghton," AFFILIATION="εξ ονόματος της Ομάδας Verts/ALE.">
<SPEAKER ID="276" LANGUAGE="FR" NAME="Jacky Henin," AFFILIATION="εξ ονόματος της Ομάδας GUE/NGL">
<P>
   Κυρία Πρόεδρε, επιτρέψτε μου να συγχαρώ τον συνάδελφό μου, κ. Guerreiro, για την έκθεσή του, η οποία είναι εξαιρετική και πολύ εμπεριστατωμένη.
<P>
Ας είμαστε σαφείς. Η αλιεία γενικά, και η μικρής έκτασης αλιεία ειδικότερα, κινδυνεύουν, στην Ευρώπη, να εξαφανιστούν τελείως. Αν δεν ληφθεί κανένα μέτρο, σε 15 χρόνια δεν θα υπάρχουν πλέον καθόλου αλιείς μικρής κλίμακας στην επικράτεια της Ευρωπαϊκής Ένωσης. Αν δεν υπάρχουν πλέον καθόλου αλιείς μικρής κλίμακας, τότε ολόκληρη η τουριστική και η οικονομική δραστηριότητα από τις πωλήσεις με δημοπρασία μέχρι τις ειδικευμένες υπηρεσίες εστίασης θα εξαφανιστεί επίσης. Χωρίς την παρουσία αυτών οι οποίοι είναι, πρώτα και κύρια, εραστές της θάλασσας, το πιθανότερο είναι ότι τα χωρικά ύδατα των κρατών μελών θα εγκαταλειφθούν, σε αυτή την περίπτωση, στις φρικαλεότητες των χούλιγκαν της θάλασσας, οι οποίοι δεν σέβονται ούτε θεούς ούτε ανθρώπους.
<SPEAKER ID="277" LANGUAGE="EN" NAME="Kathy Sinnott," AFFILIATION="εξ ονόματος της Ομάδας IND/DEM.">
<P>
Συμφωνώ ότι το έγγραφο της Επιτροπής της περασμένης άνοιξης είναι ανεπαρκές, ιδιαίτερα όσον αφορά τις βραχυπρόθεσμες ενισχύσεις. Το γεγονός ότι η χρηματοδότηση προσωρινού παροπλισμού αποτελεί μέρος της δέσμης διάσωσης και αναδιάρθρωσης περιορίζει τη χρησιμότητά της ως συνοδευτικό μέτρο· και το γεγονός ότι το ανώτατο όριο αυξήθηκε μόνο σε 30 000 ευρώ σε τρία χρόνια είναι επίσης εξαιρετικά περιοριστικό και άνισο σε σχέση με άλλους τομείς.
<SPEAKER ID="278" LANGUAGE="EN" NAME="James Hugh Allister (NI ). –" AFFILIATION="">
<P>
Δεν μπορεί κανείς να αμφιβάλλει για το μέγεθος της κρίσης, με μείωση κατά 35% των θέσεων εργασίας σε δέκα χρόνια, σε ολόκληρη την ΕΕ, πτώση των τιμών, μείωση των αλιευμάτων, εξάρτηση από τις εισαγωγές κατά 40% και 100% αύξηση των τιμών των καυσίμων τα τελευταία δύο χρόνια. Δεν υπάρχει καμία αμφιβολία για τίποτα από αυτά, αλλά υπάρχει μεγάλο περιθώριο για να αμφισβητήσει κανείς την αξία της αντίδρασης της Επιτροπής. Η εν λόγω επιτρεπόμενη ενίσχυση που περιγράφεται στην απάντηση είναι για πολλές περιφέρειες, ιδιαίτερα στο Ηνωμένο Βασίλειο, περισσότερο θεωρητική παρά πραγματική, λόγω της άρνησης των εθνικών κυβερνήσεων να συνδυάσουν χρηματοδότηση ή κάθε μορφής κρατική ενίσχυση.
<SPEAKER ID="279" LANGUAGE="ES" NAME="Carmen Fraga Estévez (PPE-DE ). –" AFFILIATION="">
<P>
Όπως είπε ο κ. Guerreiro, μόλις επιστρέψαμε από μια επίσκεψη στο Algarve και, μερικούς μήνες νωρίτερα, ήμασταν στην Ελλάδα. Γνωρίζουμε όλοι την κατάσταση της αλιείας στις χώρες μας και επομένως πιστεύω ότι αυτό το έγγραφο προσφέρει την ελάχιστη στήριξη που πρέπει να προσφέρουμε εμείς οι πολιτικοί στον αλιευτικό τομέα τη δεδομένη χρονική στιγμή. Ως εκ τούτου, συνιστώ και εγώ να εγκριθεί αύριο στην Ολομέλεια. 
<SPEAKER ID="280" LANGUAGE="" NAME="Σταύρος Αρναουτάκης (PSE ). –" AFFILIATION="">
<SPEAKER ID="281" LANGUAGE="IT" NAME="Vincenzo Aita (GUE/NGL ). –" AFFILIATION="(Χειροκροτήματα)">
<P>
   Κυρία Πρόεδρε, κυρίες και κύριοι, οι προτάσεις της έκθεσης του κ. Guerreiro είναι ιδιαίτερα σημαντικές, καθώς ανταποκρίνονται θετικά στα αιτήματα που προβάλλουν τα τελευταία χρόνια οι φορείς του τομέα της αλιείας και για τον λόγο αυτόν πρέπει να γίνουν ανεπιφύλακτα δεκτές στην απόφαση της Επιτροπής.
<P>
Πράγματι, η έκθεση υπερασπίζεται αποφασιστικά τα ποσοστά απασχόλησης σε έναν τομέα που απαριθμεί 90 000 σκάφη και απασχολεί περίπου 190.000 εργαζόμενους στην Ευρώπη. Οι προηγούμενες οδηγίες για την αλιεία είχαν οδηγήσει σε σημαντική απώλεια θέσεων εργασίας, με αποτέλεσμα η Ευρώπη να καλύπτει το 40% των αναγκών της μέσω εισαγωγών. Τα τελευταία δέκα χρόνια η απώλεια άγγιξε το 35% των θέσεων εργασίας και το 20% των σκαφών, σε έναν τομέα που είναι επικεντρωμένος κυρίως σε περιοχές με ασθενή και ιδιαίτερα εύθραυστη οικονομία.
<P>
Οι ενισχύσεις διάσωσης πρέπει να επεκταθούν στους δώδεκα μήνες και το ανώτατο όριο πρέπει να αυξηθεί από 30 000 σε 100 000 ευρώ. Το Ευρωπαϊκό Ταμείο Αλιείας πρέπει να συνεχίσει την παροχή ενισχύσεων για την ανανέωση και τον εκσυγχρονισμό του στόλου, όσον αφορά κυρίως την αντικατάσταση των κινητήρων για την ασφάλεια και την προστασία των εργαζομένων και του περιβάλλοντος. Στο πλαίσιο αυτό δεν μπορούμε να λησμονούμε και τον ρόλο της έρευνας, στόχος της οποίας πρέπει να είναι η ενίσχυση της ενεργειακής απόδοσης, η μείωση του κόστους και η διασφάλιση της προστασίας της ιχθυοπανίδας και των αλιευτικών συστημάτων.
<SPEAKER ID="282" LANGUAGE="" NAME="Ιωάννης Γκλαβάκης (PPE-DE ). –" AFFILIATION="">
<P>
Ο κλάδος της αλιείας βρίσκεται σε άσχημη θέση και συνεχώς συρρικνώνεται. Εκτιμάται ότι τα 10 τελευταία χρόνια οι αλιείς μειώνονται 4 με 5% ετησίως, τα σκάφη μειώθηκαν κατά 20%, οι ποσότητες των αλιευμάτων μειώθηκαν κατά 28%, το μόνο που αυξάνεται είναι το κόστος της αλίευσης. Χαρακτηριστικά αναφέρω ότι από το 2004 το κόστος καυσίμων αυξήθηκε κατά 100%, ενώ το εισόδημα των αλιέων μειώθηκε κατά 25%.
<P>
Πρέπει να ληφθούν μέτρα στήριξης. Είμαι ευχαριστημένος που πρώτη η Επιτροπή διαπιστώνει την ανάγκη λήψης μέτρων στήριξης. Δεν είμαι ευχαριστημένος διότι τα μέτρα που προβλέπει δεν είναι επαρκή. Πρέπει να εκμεταλλευτούμε όλες τις δυνατότητες ενίσχυσης από τον κοινοτικό προϋπολογισμό για το υπόλοιπο οικονομικό έτος 2006. Να υπάρξουν φοροαπαλλαγές, διότι διαφορετικά δεν θα μπορέσουν οι αλιευτικές επιχειρήσεις να συναγωνιστούν τις επιχειρήσεις τρίτων χωρών έχοντας τριπλάσιο κόστος δραστηριότητας. Να αυξηθεί το ποσόν αποζημίωσης, να αυξηθεί η περίοδος ενίσχυσης σε 12 μήνες. Επιβάλλεται το αναγνωρίζουμε όλοι να έχουμε μέτρα προστασίας των θαλασσών, αλλά πρέπει επίσης να στηρίξουμε τους κοινοτικούς αλιείς που, εν τελευταία αναλύσει, είναι οι μόνοι που αλιεύουν με κανόνες προστασίας του περιβάλλοντος.
<SPEAKER ID="283" LANGUAGE="ES" NAME="Rosa Miguélez Ramos (PSE ). –" AFFILIATION="">
<P>
   Κυρία Πρόεδρε, σε γενικές γραμμές, αντιμετωπίζουμε θετικά αυτή την ανακοίνωση της Επιτροπής, καθώς πιστεύουμε ότι ανταποκρίνεται στις απαιτήσεις του τομέα από την άποψη ότι αναζητεί λύσεις για να διασφαλίσει την αποδοτικότητα και τη βιωσιμότητα του αλιευτικού τομέα και να εγγυηθεί ότι θα έχει ένα βιώσιμο μέλλον. Χαιρετίζουμε επίσης το τεράστιο έργο του εισηγητή, κ. Guerreiro.
<SPEAKER ID="284" LANGUAGE="PT" NAME="Duarte Freitas (PPE-DE ). –" AFFILIATION="">
<P>
Η ανακοίνωση της Επιτροπής κάνει τη διάγνωσή της, ωστόσο παραλείπει να παράσχει τις λύσεις που χρειάζεται ο κλάδος και οι οποίες αναφέρονται στην έκθεση του κ. Guerreiro και επωφελούμαι της ευκαιρίας για να τον συγχαρώ. Η συνέπεια της ισορροπίας μεταξύ δύο πτυχών της ΚΑΠ είναι ότι πρέπει να επενδύσουμε προάγοντας περισσότερο επιλεκτικές μεθόδους, στη μικρής έκτασης αλιεία, στην υδατοκαλλιέργεια, στην επιστημονική έρευνα και στην κοινωνικο-οικονομική ενίσχυση. Αυτή η ενίσχυση πρέπει να αντισταθμίζει τη μόνιμη απώλεια εισοδήματος που προκύπτει από την εξαφάνιση θέσεων απασχόλησης, και τη μείωση του εισοδήματος που προκύπτει από σχέδια ανάκτησης αποθεμάτων και από μεγάλες αλλαγές στη σχέση αποτελεσματικότητας-κόστους λόγω εξωτερικών συνθηκών. Αυτό ακριβώς συμβαίνει με τις σημερινές δυσκολίες που οφείλονται στην άνοδο των τιμών των καυσίμων. Στον τομέα αυτόν η Επιτροπή πρέπει να πράξει περισσότερα. Παρομοίως, ορισμένα κράτη μέλη θα πρέπει να κάνουν καλύτερη χρήση των υπαρχουσών ευκαιριών. Μέριμνα πρέπει επίσης να δοθεί στη διαδικασία καθορισμού των τιμών των ιχθύων. Είναι απαράδεκτο οι αλιείς να δέχονται απλά αυτά που τους δίνουν όσον αφορά τον καθορισμό των τιμών, όταν η τιμή στον καταναλωτή ενίοτε είναι διπλάσια από την τιμή πρώτης πώλησης.
<SPEAKER ID="285" LANGUAGE="PT" NAME="Luis Manuel Capoulas Santos (PSE ). –" AFFILIATION="">
<P>
   Κυρία Πρόεδρε, κύριε Επίτροπε, όλοι συμφωνούμε όσον αφορά την οικονομική και την κοινωνική σημασία του κλάδου της αλιείας στην ΕΕ, καθώς και όσον αφορά τη διάγνωση της Επιτροπής ότι η κατάσταση είναι κρίσιμη. Ομοίως, ουδείς αμφιβάλλει για την ευαισθησία του κ. Borg στο πρόβλημα ή για την επιθυμία του να ελαχιστοποιήσει τον αντίκτυπο εντός των ορίων των πόρων που είναι σήμερα διαθέσιμοι. Οι απαντήσεις που προτείνει η Επιτροπή, ωστόσο, υστερούν ως προς αυτά που χρειάζονται και ο κλάδος τις θεωρεί απογοητευτικές. Αυτό ισχύει ιδιαίτερα στην περίπτωση της παράκτιας μικρής έκτασης αλιείας, η οποία είναι το πλέον ευάλωτο κοινωνικά τμήμα του κλάδου. Αν είχαν υπάρξει αμφιβολίες, αυτές θα είχαν εντελώς διαλυθεί με τις αποστολές που ανέλαβε εφέτος η Επιτροπή Αλιείας στην Ελλάδα, την Ιταλία, τη Γαλλία, και, πρόσφατα, την Πορτογαλία.
<SPEAKER ID="286" LANGUAGE="PL" NAME="Czesław Adam Siekierski (PPE-DE ). –" AFFILIATION="">
<P>
Απαιτούνται μέτρα τόσο μακροπρόθεσμα όσο και μακροπρόθεσμα αν θέλουμε να υπερνικήσουμε τις δυσκολίες που πλήττουν τον εν λόγω κλάδο. Τα μέτρα αυτά περιλαμβάνουν ποσοστώσεις αλίευσης, περιορισμούς του χρόνου αλιείας, ευρύ φάσμα επιδοτήσεων και λοιπές μορφές βοήθειας. Πρέπει, κατά συνέπεια, να σχεδιαστούν δύσκολες αλλαγές και προσαρμογές. Απαιτείται η παρέμβαση της Ευρωπαϊκής Ένωσης αν θέλουμε να πορευθούμε στον ευθύ και στενό δρόμο της αειφόρου ανάπτυξης. Οι επιστήμονες, οι δημόσιοι υπάλληλοι και οι αλιείς πρέπει όλοι να ενωθούν προκειμένου να υπερνικήσουμε τις δυσκολίες στον κλάδο. Δυστυχώς, η σύνοδος κορυφής του Ευρωπαϊκού Συμβουλίου του Δεκεμβρίου περιέκοψε τη χρηματοδότηση του Ευρωπαϊκού Ταμείου Αλιείας από περίπου 4,9 δισεκατομμύρια ευρώ σε 3,8 δισεκατομμύρια ευρώ για την περίοδο 2007-2013. Ο κλάδος της αλιείας της Ένωσης χρειάζεται πράγματι αυτούς τους δημοσιονομικούς πόρους.
<SPEAKER ID="287" LANGUAGE="EN" NAME="Joe Borg," AFFILIATION="Μέλος της Επιτροπής.">
<P>
Όσον αφορά την παρατήρηση του κ. Allister και άλλων ότι η Επιτροπή επωφελείται από την αύξηση των τιμών των καυσίμων για να μειώσει τον στόλο, επιτρέψτε μου να επαναλάβω τα δεδομένα όπως τα γνωρίζω. Υπήρξε σειρά ετών υπεραλίευσης και αυτό προκάλεσε τη μείωση των αλιευμάτων. Αυτό σημαίνει μια τεράστια υπερ-ικανότητα σήμερα: έχουμε σκάφη με ικανότητα η οποία υπερβαίνει κατά πολύ τα βιώσιμα επίπεδα αλίευσης. Αυτά είναι τα δεδομένα. Η μεγάλη πλειοψηφία των αποθεμάτων αλιεύεται κατά τρόπο απολύτως μη βιώσιμο.
<P>
Το ανώτατο όριο των 30 000 που πρότεινε η Επιτροπή αποτελεί έναν ισορροπημένο και λογικό συμβιβασμό. Η Επιτροπή πρότεινε την αύξηση του ανώτατου ορίου από το προηγούμενο ποσό των 3 000 σε 30 000. Η αναθεώρηση αυτού του ορίου διεξήχθη υπό το πρίσμα των ειδικών χαρακτηριστικών των αλιευτικών επιχειρήσεων, ανεξάρτητα από τις υφιστάμενες δυσκολίες του κλάδου.
<P>
Πολλές αλιευτικές επιχειρήσεις θα επωφεληθούν από τα προτεινόμενα μέτρα, αν τα κράτη μέλη ανταποκριθούν στην πρόκληση και ετοιμάσουν γρήγορα το απαραίτητο πλαίσιο. Τα μέτρα αυτά είναι ουσιώδη: οικονομική αναδιάρθρωση, ανανέωση κινητήρων και αλιευτικού εξοπλισμού και ενίσχυση για προσωρινή παύση. Σύμφωνα με τις κατευθυντήριες γραμμές, η κρατική ενίσχυση για τη διάσωση και την αναδιάρθρωση των ΜΜΕ στον τομέα της αλιείας μπορεί να καλύψει έως και το 75% του συνολικού κόστους ενός σχεδίου διάσωσης και αναδιάρθρωσης.
<SPEAKER ID="288" LANGUAGE="" NAME="Πρόεδρος." AFFILIATION="Γραπτές δηλώσεις (άρθρο 142)">
<P>
Η ψηφοφορία θα διεξαχθεί αύριο στις 12.00.
<SPEAKER ID="289" LANGUAGE="IT" NAME="Iles Braghetto (PPE-DE ). –" AFFILIATION="">
<SPEAKER ID="290" LANGUAGE="SV" NAME="Hélène Goudin (IND/DEM ). –" AFFILIATION="">
<P>
   Η έκθεση του κ. Guerreiro σχετικά με τη βελτίωση της οικονομικής κατάστασης του κλάδου της αλιείας με ανησυχεί πολύ. Ο τρόπος με τον οποίο ο κοινοτικός αλιευτικός στόλος διεξάγει τις δραστηριότητές του θα έχει ως αποτέλεσμα την ανεπανόρθωτη εξάντληση των ιχθύων των ωκεανών, και όλοι θα φτάσουμε να προστατεύουμε ένα κλάδο που θα είναι μη ανταγωνιστικός σε διεθνές επίπεδο.
<P>
Επιτρέψτε μου να δώσω ένα παράδειγμα. Στις αρχές Σεπτεμβρίου, η Επιτροπή παρουσίασε μια πρόταση σχετικά με την αλιεία στη Βαλτική Θάλασσα. Το ICES, ή το Διεθνές Συμβούλιο για την εξερεύνηση των θαλασσών, επανέλαβε ακόμη μια φορά το αίτημα για συνολική απαγόρευση της αλιείας του βακαλάου στην ανατολική Βαλτική, όμως η Επιτροπή πιστεύει ότι αρκεί αυτή να μειωθεί κατά 15%. Αυτό δείχνει πολύ καθαρά ότι η ΕΕ δεν δίνει προτεραιότητα στο περιβάλλον αλλά μάλλον επιδιώκει το καλύτερο για τον κλάδο. Η τελευταία παρατήρηση απαιτεί διευκρίνιση, ωστόσο, αφού ο κλάδος της αλιείας θα πεθάνει μόλις εξαντληθούν τα ψάρια των θαλασσών.
<P>
Μια σφαιρική εικόνα του τι είναι σωστό θα έπρεπε να εγκρίνεται όταν συζητείται η αλιευτική πολιτική της ΕΕ. Ο εισηγητής λέγει ρητά ότι ο αλιευτικός στόλος της ΕΕ αναγκάζεται να ανταγωνίζεται στόλους τρίτων χωρών. Οι τελευταίες έχουν πολύ χαμηλότερα έξοδα, και τα προϊόντα τους είναι επομένως φθηνότερα. Εισάγοντας τη φορολογική απαλλαγή, η οποία σαφώς δεν είναι κάτι που πρέπει να κάνει η Κοινότητα, ο κ. Guerreiro επιθυμεί να διαστρεβλωθεί η διεθνής αγορά και έτσι να στερηθούν οι φτωχοί άνθρωποι τη μοναδική πηγή εισοδήματός τους. Αυτό προκαλεί τρόμο και, ταυτόχρονα, είναι πολύ τραγικό. Η ΕΕ δείχνει, ωστόσο, στην περίπτωση αυτή, το αληθινό της πρόσωπο: το πρόσωπο μιας μη ανταγωνιστικής οικονομίας που είναι έτοιμη να κάνει τα πάντα για να προστατέψει την παραγωγή της, αποκλείοντας ταυτόχρονα τους φτωχούς του κόσμου. 
<SPEAKER ID="291" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A6-0265/2006) του κ. Albert Jan Maat, εξ ονόματος της Επιτροπής Αλιείας, σχετικά με την πρόταση κανονισμού του Συμβουλίου που αφορά τη θέσπιση σχεδίου διαχείρισης για την αλιεία των αποθεμάτων ευρωπαϊκής χωματίδας και γλώσσας στη Βόρειο Θάλασσα [COM(2005)0714 C6-0034/2006 2006/0002(CNS)]. 
<SPEAKER ID="292" LANGUAGE="EN" NAME="Joe Borg," AFFILIATION="Μέλος της Επιτροπής.">
<P>
   Κυρία Πρόεδρε, καταρχάς επιθυμώ να ευχαριστήσω τον κ. Maat και την Επιτροπή Αλιείας για την εκπόνηση αυτής της έκθεσης όσον αφορά την πρόταση της Επιτροπής σχετικά με ένα μακροπρόθεσμο σχέδιο διαχείρισης για την αλιεία ευρωπαϊκής χωματίδας και γλώσσας.
<P>
Πρόκειται για ένα σημαντικό θέμα. Από τότε που η Επιτροπή ξεκίνησε να συζητεί τη μακροπρόθεσμη διαχείριση αυτών των αποθεμάτων και της αλιείας το 2004, υπήρξε σημαντική επιδείνωση της κατάστασης των εν λόγω αποθεμάτων. Ειδικότερα, το μέγεθος των αποθεμάτων γλώσσας μειώνεται τώρα ταχύτατα λόγω του μικρού αριθμού εισερχομένων νεαρών ιχθύων. Οι υψηλές τιμές των καυσίμων και ο χαμηλότερος ρυθμός των αλιευμάτων συνδυάστηκαν για να δημιουργήσουν μια πολύ δύσκολη κατάσταση για αυτόν τον κλάδο και αυτό συνάδει απόλυτα με όσα έλεγα προηγουμένως.
<P>
Σας ευχαριστώ, επομένως, για αυτήν την έκθεση και έρχομαι τώρα στις συγκεκριμένες τροπολογίες που προτείνετε. Μπορώ να υποστηρίξω τις τροπολογίες 2, 3, 4, 5, 18 και 21. Ωστόσο, θα πρέπει να αναφέρω ότι η Επιτροπή έχει ήδη ξεκινήσει μια συζήτηση, όπως ζητεί η τροπολογία 4, με τις περιφερειακά γνωμοδοτικά συμβούλια σχετικά με την εφαρμογή της διαχείρισης μέγιστης βιώσιμης απόδοσης και έχει, επίσης, ήδη προβεί σε ρυθμίσεις για την αξιολόγηση επιπτώσεων που προβλέπει η τροπολογία 5. Το τελικό κείμενο θα πρέπει να αντικατοπτρίζει το γεγονός ότι τα εν λόγω μέτρα που ζήτησε το Κοινοβούλιο έχουν ήδη ληφθεί.
<P>
Μπορώ να δεχτώ καταρχήν ότι μπορεί να υπάρχει μια προσέγγιση δύο σταδίων σε μακροπρόθεσμα σχέδια και ότι σε περιπτώσεις κατά τις οποίες τα αποθέματα βρίσκονται εκτός ασφαλών βιολογικών ορίων μπορούν να ισχύουν διαφορετικά μέτρα από ό,τι σε περιπτώσεις στις οποίες τα αποθέματα βρίσκονται εντός των εν λόγω ορίων. Επομένως, μπορώ να δεχτώ καταρχήν τις Τροπολογίες 1, 7, 9 και 10. Ωστόσο, είναι σημαντικό να βελτιωθεί η κατάσταση των αποθεμάτων και τα οικονομικά του κλάδου. Θα χρειαστούν περισσότερες διαβουλεύσεις με τον κλάδο και τα ενδιαφερόμενα κράτη μέλη ώστε να καθοριστούν οι λεπτομέρειες, καθώς και προσεκτική εξέταση των αποτελεσμάτων της ανάλυσης αντικτύπου.
<P>
Υποστηρίζω πλήρως τις διατάξεις για την αναθεώρηση μακροπρόθεσμων στόχων σε τακτά διαστήματα πέντε περίπου ετών, προκειμένου να λαμβάνονται υπόψη οι αλλαγές στο περιβάλλον και τα οικοσυστήματα. Ωστόσο, δεν είμαι σε θέση να αποδεχτώ τροπολογίες του Κοινοβουλίου που στοχεύουν στη σταθερότητα του κλάδου θέτοντας συνολικά επιτρεπόμενα αλιεύματα (TAC) που είναι σταθερά για περιόδους τριών ετών. Η σταθερότητα του κλάδου μπορεί να επιτευχθεί καλύτερα με περιορισμό των αλλαγών στα TAC μεταξύ ετών. Το περιφερειακό γνωμοδοτικό συμβούλιο της Βόρειας Θάλασσας αναθεώρησε τη γνώμη του επί του θέματος και στην τελευταία του γνωμοδότηση δεν συνιστά πλέον ένα τέτοιο μέτρο. Επομένως, δεν μπορώ να αποδεχτώ την τροπολογία 8, τη δεύτερη παράγραφο της τροπολογίας 9, ούτε και τις τροπολογίες 10, 11 και 24.
<P>
Όσον αφορά την τροπολογία 12, μπορώ να αποδεχθώ τη διεύρυνση του πεδίου εφαρμογής, ώστε να περιλαμβάνει έναν ευρύτερο ορισμό της αλιευτικής προσπάθειας για την ευρωπαϊκή χωματίδα και γλώσσα, παρότι είναι ίσως απαραίτητη μια ακριβέστερη νομική διατύπωση. Ωστόσο, και πάλι, δεν μπορώ να υποστηρίξω πρόταση για προσαρμογή των περιορισμών της προσπάθειας μόνο σε διαστήματα τριών ετών.
<P>
Όσον αφορά την τροπολογία 13, ένα νομοθετικό κείμενο για ένα μακροπρόθεσμο σχέδιο πρέπει να καθορίζει σαφώς το πώς θα πρέπει να προσαρμόζονται οι προσπάθειες, ώστε να επιτευχθούν οι στόχοι του σχεδίου. Το κείμενο του Κοινοβουλίου δεν φαίνεται να είναι αρκετά σαφές από νομικής και τεχνικής άποψης. Η συμβουλή επιστημονικών επιτροπών υποδεικνύει ότι σημαντικές ποσότητες βακαλάου αλιεύονται και απορρίπτονται.
<P>
Καθώς η αλιεία ευρωπαϊκής χωματίδας και γλώσσας συμβάλλει στη θνησιμότητα του βακαλάου, είναι ανάγκη η εν λόγω θνησιμότητα να εξετάζεται και οι σχετικές προσπάθειες να προσαρμόζονται, αν είναι απαραίτητο. Για αυτόν τον λόγο, δεν είμαι σε θέση να αποδεχτώ την τροπολογία 14, επειδή θα δημιουργούσε μια άνιση κατάσταση σε σύγκριση με άλλους κλάδους της αλιείας που επίσης έχουν αντίκτυπο στον βακαλάο και υπόκεινται σε μέτρα αποκατάστασης του βακαλάου.
<P>
Η τροπολογία 15 ζητεί αλλαγή στο περιθώριο ανοχής στο ημερολόγιο πλοίου από 8% σε 10%. Ωστόσο, το ποσοστό του 8% εγκρίθηκε στο Συμβούλιο ως κοινή τιμή σε άλλα μακροπρόθεσμα σχέδια κατόπιν μακράς συζήτησης. Πιστεύω ότι αυτό το ποσοστό θα πρέπει να διατηρηθεί για την ευρωπαϊκή χωματίδα και τη γλώσσα όπως και για τα άλλα μακροπρόθεσμα σχέδια.
<P>
Η πρακτική εφαρμογή των τροπολογιών 16 ή 17 απαιτεί να είναι οι επιθεωρητές αλιείας σε θέση να διακρίνουν μεταξύ της ευρωπαϊκής χωματίδας και της γλώσσας που αλιεύονται στη Βόρεια Θάλασσα και ιχθύων άλλων ειδών που αλιεύονται σε άλλες περιοχές, ένα έργο που μοιάζει ανέφικτο.
<P>
Μπορώ να δεχτώ την αρχή και τις προθέσεις των τροπολογιών 6, 19, 22 και 23, αλλά πιστεύω ότι θα πρέπει να εφαρμοστούν κατά τρόπο διαφορετικό. Η Επιτροπή ετοιμάζει μια αξιολόγηση των τεχνικών μέτρων και ο κανονισμός για τον αλιευτικό εξοπλισμό θα πρέπει να επανεξεταστεί το συντομότερο δυνατόν σε αυτό το πλαίσιο.
<P>
Αν η ευρωπαϊκή χωματίδα ή η γλώσσα βρεθούν σε συνθήκες οι οποίες από βιολογική άποψη είναι υψηλού κινδύνου, το Συμβούλιο θα πρέπει να είναι περισσότερο προσεκτικό στη δημιουργία αλιευτικών ευκαιριών. Αυτό συνάδει με τις κατευθυντήριες αρχές της κοινής αλιευτικής πολιτικής και θα παράσχει συμπληρωματική προστασία στα αποθέματα που βρίσκονται σε εξαιρετικά ευάλωτη θέση. Για τον λόγο αυτόν, δεν μπορώ να αποδεχθώ την τροπολογία 20.
<SPEAKER ID="293" LANGUAGE="NL" NAME="Albert Jan Maat (PPE-DE )," AFFILIATION="εισηγητής">
<P>
Όσον αφορά την εφαρμογή των στόχων για τη Μέγιστη Βιώσιμη Απόδοση (MSY), χαίρομαι που η Επιτροπή μόλις εξέδωσε ανακοίνωση σχετικά με αυτό το θέμα η οποία ακόμη έλειπε πριν από το σχέδιο διαχείρισης για τη γλώσσα και τη χωματίδα, παρότι είχε, στην πραγματικότητα, ήδη παρουσιάσει τους στόχους της MSY. Η κριτική μου έχει κυρίως να κάνει με το γεγονός ότι αυτό συνέβη στην περίπτωση της γλώσσας και της χωματίδας, αλλά όχι για αρκετά άλλα σχέδια διαχείρισης, επί παραδείγματι, για τον Βισκαϊκό Κόλπο.
<P>
Αυτό θεωρώ επίσης ότι είναι η σωστή πρακτική αν εμείς στο Σώμα έχουμε μια ουσιώδη συζήτηση σχετικά με την εφαρμογή των στόχων της MSY πριν αυτοί εισαχθούν για ορισμένα είδη ιχθύων. Χαιρετίζω το γεγονός ότι ο Επίτροπος κάνει μερικά βήματα προς τη σωστή κατεύθυνση, υπάρχει όμως ανάγκη περαιτέρω διαβούλευσης σε αρκετούς άλλους τομείς. Ελπίζω επίσης ότι το Συμβούλιο θα κινηθεί τελικά ακόμη πλησιέστερα προς την κατεύθυνση του Κοινοβουλίου προκειμένου να διασφαλιστεί ότι σε κάθε περίπτωση θα καταλήξουμε με μια ισορροπημένη προσέγγιση.
<P>
Ο Επίτροπος έχει δηλώσει ότι η θέσπιση τριετών ποσοστώσεων τελικά αποτελεί πρόβλημα γι’ αυτόν, επειδή αυτές δεν επιτρέπουν οιεσδήποτε προσαρμογές. Θα το αμφισβητούσα αυτό επίσης καθώς η αλιεία γλώσσας και χωματίδας μπορεί κάλλιστα να είναι η καλύτερα ελεγχόμενη αλιεία στην Ευρώπη, και επίσης με βάση τον τρόπο με τον οποίο οι αλιευτικές οργανώσεις τις χρησιμοποιούν. Θα επιστήσω την προσοχή σας, μεταξύ άλλων, στις οργανώσεις παραγωγών σε αρκετά λιμάνια, οι οποίες συνεργάζονται στενά και υπάρχει εξαιρετική συνεργασία μεταξύ των κρατών μελών, των αρχών, των επιθεωρήσεων και των ίδιων των αλιευτικών οργανώσεων. Πράγματι θα ήταν ελκυστικό και η Ευρωπαϊκή Επιτροπή εντέλει να μεταβεί έγκαιρα στο σύστημα των τριετών Συνολικών Επιτρεπομένων Αλιευμάτων (TAC).
<P>
Μπορεί να προδικάζω τη συζήτηση όσον αφορά την ανακοίνωση σχετικά με τους στόχους MSY της Επιτροπής, όμως το σημείο κατά την άποψή μου που είναι ουσιώδες είναι ότι στα περιφερειακά γνωμοδοτικά συμβούλια θα δοθεί κυρίαρχος ρόλος στη λήψη αποφάσεων της Ευρώπης, και κάθε φορά που η Επιτροπή θα καταθέτει μια πρόταση, θα τους παρέχεται ακρόαση προκαταβολικά, και η γνώμη τους θα λαμβάνεται υπόψη στην επιχειρηματολογία των προτάσεων.
<P>
Tελικά, στην Ευρώπη θα έχουμε ολοένα και περισσότερες συζητήσεις, επίσης εντός του τομέα της αλιείας, για τις οποίες, κατά τα φαινόμενα, το ενδιαφέρον πολλών κρατών μελών θα είναι ελάχιστο. Πράγματι, ο αριθμός των κρατών μελών δεν είναι πλέον 6 ή 15, αλλά 25. Και πώς θα μπορούσε ένας ούγγρος υπουργός Αλιείας να συμβάλει σε μια συζήτηση, ας πούμε, σχετικά με τις γαρίδες στη Βόρειο Θάλασσα ή ο ολλανδός υπουργός αλιείας για την αλιεία γύρω από την Κύπρο;
<SPEAKER ID="294" LANGUAGE="EN" NAME="Neil Parish," AFFILIATION="εξ ονόματος της Ομάδας PPE-DE.">
<P>
   Κυρία Πρόεδρε, θα ήθελα να ευχαριστήσω τον κ. Maat για την έκθεσή του. Πιστεύω ότι όταν εξετάζουμε το θέμα της αλιείας, ιδιαίτερα την αλιεία της ευρωπαϊκής χωματίδας και της γλώσσας –και, βασικά, πρόκειται για μεικτή αλιεία, διότι αλιεύονται και άλλα είδη, συμπεριλαμβανομένου του βακαλάου– πρέπει να είμαστε πολύ πιο ριζοσπαστικοί από ό,τι είμαστε επί του παρόντος. Ο Επίτροπος το γνωρίζει πολύ καλά και εγώ του έθεσα το γενικότερο θέμα των απορρίψεων πολλές φορές. Ας εκφορτώνουμε όλους τους ιχθύς που αλιεύονται, αντί να έχουμε τόσες πολλές ποσοστώσεις ειδών με αποτέλεσμα να απορρίπτονται πολλοί υγιείς ιχθύες. Από όλα τα προβλήματα με την κοινή αλιευτική πολιτική, η απόρριψη υγιών ιχθύων είναι ένα πρόβλημα που η κοινή γνώμη στην Ευρώπη θεωρεί ιδιαίτερα γελοίο.
<P>
Πιστεύω, επίσης, ότι πρέπει να είμαστε βέβαιοι ότι μεταβιβάζονται αρμοδιότητες προς τη Συμβουλευτική Επιτροπή της Βόρειας Θάλασσας και ότι η Επιτροπή το λαμβάνει υπόψη. Ο κ. Maat επεσήμανε ότι δεν ωφελεί να υποβάλει η Επιτροπή μια πρόταση πριν λάβει υπόψη όσα έχει πει η Συμβουλευτική Επιτροπή της Βόρειας Θάλασσας. Αυτό δίνει στον κόσμο την εντύπωση ότι η Επιτροπή δεν ακούει. Πιστεύω, επίσης, ότι με το αιώνιο πρόβλημα των αποθεμάτων γενικά υπάρχει πάντοτε σύγκρουση μεταξύ της επιστημονικής γνώμης και αυτών που οι αλιείς πιστεύουν ότι είναι τα αποθέματα. Δεν είναι πάντα εύκολη η εξαγωγή συμπερασμάτων.
<SPEAKER ID="295" LANGUAGE="ET" NAME="Marianne Mikko," AFFILIATION="εξ ονόματος της Ομάδας PSE">
<SPEAKER ID="296" LANGUAGE="EN" NAME="Chris Davies," AFFILIATION="εξ ονόματος της Ομάδας ALDE.">
<SPEAKER ID="297" LANGUAGE="SV" NAME="Carl Schlyter," AFFILIATION="εξ ονόματος της Ομάδας Verts/ALE">
<P>
   Σκεφτόμαστε τη γλώσσα και τη χωματίδα ως εξαιρετικά καλά ψάρια των οποίων η κατανάλωση είναι μεγάλη απόλαυση, όμως οι μελλοντικές γενιές δεν θα νοιώσουν αυτή την απόλαυση αν δεν αποδεχθούμε τώρα τις ευθύνες μας. Πιστεύω ότι η έκθεση του κ. Maats είναι, στο μεγαλύτερο μέρος, της σωστή, όμως θα ήθελα να επικρίνω ακριβώς τα ίδια πράγματα που επέκρινε ο Επίτροπος. Η τροπολογία 8 για τη θέσπιση τριετών ποσοστώσεων θα είχε ακριβώς εκείνες τις συνέπειες που επισήμανε ο κ. Davies. Δεν θα μπορούσε να προσαρμοστεί έγκαιρα και θα ήταν ακατάλληλη. Το ίδιο ισχύει και στην περίπτωση του βακαλάου. Υπάρχει μια σχέση εδώ, η οποία σημαίνει ότι ούτε και η τροπολογία 14 μπορεί να εγκριθεί. Αν ο αριθμός των ημερών στη θάλασσα πρέπει να περιοριστεί για τον αναφερθέντα λόγο, ο περιορισμός θα πρέπει να εφαρμοστεί και σε εκείνα τα σκάφη επίσης, καθώς δεν μπορούν να υπάρχουν εξαιρέσεις όσον αφορά αυτό το θέμα. Όσον αφορά την τροπολογία 15, που αφορά ένα 10% αντί 8%, περιθώριο ανοχής, θα επεσήμαινα ότι, με τη σύγχρονη πληροφορική τεχνολογία, δεν θα υπάρξουν δυσκολίες στο να έχουμε ένα περιθώριο 8%. Θα καταφέρναμε να υπολογίσουμε 8% αντί 10%. Η αυξημένη ευελιξία θα έβλαπτε τα αποθέματα. Το ίδιο ισχύει και για την τροπολογία 20. Η αυξημένη ευελιξία για τα κράτη μέλη στο να προσδιορίζουν πότε πρέπει να λαμβάνουν μέτρα δεν θα είχε αποτέλεσμα. Οι προσπάθειες να επιτευχθεί αυξημένη ευελιξία θα οδηγούσαν στην πραγματικότητα στη μείωση της ευελιξίας, καθώς, αν τα αποθέματα ιχθύων μειωθούν, δεν θα υπάρχει πλέον καθόλου ευελιξία. Δεν θα υπάρχουν πλέον ποσοστώσεις αλίευσης, ούτε ημέρες στη θάλασσα και 100% ανεργία στους επαγγελματίες αλιείς. Κανείς, υποθέτω, δεν θέλει να συμβεί κάτι τέτοιο. 
<SPEAKER ID="298" LANGUAGE="EN" NAME="Derek Roland Clark," AFFILIATION="εξ ονόματος της Ομάδας IND/DEM.">
<P>
   Κυρία Πρόεδρε, επί αιώνες οι βρετανοί αλιείς φρόντιζαν τα αλιευτικά πεδία τους – τα ύδατα έως και 200 μίλια από την ακτή. Κατάφεραν να δημιουργήσουν έναν βιώσιμο κλάδο με φροντίδα, όχι με τύχη. Μετά προσχωρήσαμε στην ΕΚ και όλα άλλαξαν.
<P>
Η άθλια ΚΑΠ, με τα γραφειοκρατικά της σχέδια, τις τρελές ποσοστώσεις και τις αναγκαστικές απορρίψεις μείωσε τα αποθέματα στο κατώτερο επίπεδο όλων των εποχών, έκλεισε λιμένες αλιείας και μείωσε τον αλιευτικό στόλο του Ηνωμένου Βασιλείου στο ένα τέταρτο του μεγέθους του. Πολλά είδη έχουν μειωθεί σε επίπεδα κινδύνου – η ευρωπαϊκή χωματίδα και η γλώσσα σήμερα, κάποιο άλλο αύριο. Και να σκεφτεί κανείς ότι η ΚΑΠ δεν περιλαμβανόταν καν στη Συνθήκη της Ρώμης: επινοήθηκε εν μία νυκτί, ώστε ο Edward Heath να μπορεί να έχει κάτι να προσφέρει ως αντάλλαγμα για το δικαίωμα υπογραφής!
<SPEAKER ID="299" LANGUAGE="EN" NAME="Jim Higgins (PPE-DE ). –" AFFILIATION="">
<SPEAKER ID="300" LANGUAGE="EN" NAME="Joe Borg," AFFILIATION="Μέλος της Επιτροπής.">
<P>
Επιτρέψτε μου να ξεκινήσω με μια προσπάθεια αποσαφήνισης όσον αφορά την Περιφερειακή Συμβουλευτική Επιτροπή Βορείου Θαλάσσης. Η Επιτροπή διεξήγαγε μια σειρά συναντήσεων διαβούλευσης και ανταλλαγής απόψεων από τον Ιούνιο του 2004. Δεν νομίζω ότι κάποιο άλλο θέμα της αλιείας αποτέλεσε το θέμα τόσο εκτεταμένου διαλόγου με τις Περιφερειακές Συμβουλευτικές Επιτροπές. Καθώς η Περιφερειακή Συμβουλευτική Επιτροπή Βορείου Θαλάσσης αποφάσισε να μην κοινολογήσει τη θέση της έως ότου η Επιτροπή υποβάλει συγκεκριμένη πρόταση σχετικά με τους μακροπρόθεσμους στόχους και τα σημεία αναφοράς, η Επιτροπή δήλωσε ότι θα προωθήσει πρόταση αλλά και θα ενημερώσει την Περιφερειακή Συμβουλευτική Επιτροπή για το τεχνικό της περιεχόμενο κατά τη διάρκεια συνάντησης τον Νοέμβριο του 2005. Στη συνέχεια διεξήχθη ομαλά συζήτηση με βάση την πρόταση της Επιτροπής. Χαίρομαι που η Περιφερειακή Συμβουλευτική Επιτροπή Βορείου Θαλάσσης αναγνώρισε ότι πολλά στοιχεία της πρότασης της Επιτροπής είναι πολύτιμα και σωστά.
<P>
Όσον αφορά το θέμα που τέθηκε σχετικά με τα συνολικά επιτρεπόμενα αλιεύματα (TAC) για τρία χρόνια, πρέπει να υπογραμμίσω και πάλι ότι τριετή TAC δεν θα συμβάλουν στην αποκατάσταση των αποθεμάτων, απλά διότι δεν μπορούν να γίνουν εγκαίρως προσαρμογές. Πώς μπορεί να κάνει κανείς προσαρμογές ενδιάμεσα αν υπάρχει επιτακτική ανάγκη μείωσης των TAC; Η Περιφερειακή Συμβουλευτική Επιτροπή Βορείου Θαλάσσης έχει αναθεωρήσει τη θέση της και δεν προτείνει πλέον ένα τέτοιο μέτρο. Μπορώ να δεχτώ το επιχείρημα ότι τριετή TAC θα παράσχουν μεγαλύτερη ασφάλεια στους αλιείς, αλλά όχι το επιχείρημα ότι τριετή TAC θα σημάνουν μεγαλύτερη βιωσιμότητα.
<P>
Όσον αφορά τις απορρίψεις, εξετάζουμε επισταμένως το τι μπορεί να γίνει για να επιλυθεί αυτό το πρόβλημα. Αποτελεί κύρια προτεραιότητα για το υπόλοιπο της θητείας μου. Συμφωνώ απολύτως με τον κ. Davies ότι οι αλιείς πρέπει να συμμετέχουν στη διαδικασία. Καταβάλλουμε κάθε δυνατή προσπάθεια για να συναντήσουμε και να διαβουλευθούμε με όλους τους εκπροσώπους των αλιέων. 
<SPEAKER ID="301" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί αύριο στις 12.00. 
<SPEAKER ID="302" LANGUAGE="" NAME="Πρόεδρος." AFFILIATION="">
<P>
   – Η ημερήσια διάταξη προβλέπει τη συζήτηση της έκθεσης (A6-0263/2006) της κ. Miguélez Ramos, εξ ονόματος της Επιτροπής Αλιείας, σχετικά με την εφαρμογή του κανονισμού (ΕΚ) αριθ. 1185/2003 του Συμβουλίου, της 26ης Ιουνίου 2003, σχετικά με την αφαίρεση πτερυγίων καρχαρία επί των σκαφών [2006/2054(INI)]. 
<SPEAKER ID="303" LANGUAGE="ES" NAME="Rosa Miguélez Ramos (PSE )," AFFILIATION="εισηγήτρια">
<P>
Μόλις πριν ένα τέταρτο, βγήκα από την Αίθουσα για μια στιγμή στον διάδρομο εδώ πίσω και κοίταζα ήρεμα τα νερά του καναλιού, όταν βρέθηκα να παρασύρομαι από μια ομάδα ανθρώπων, η οποία όπως ανακάλυψα στη συνέχεια συνόδευε τον Πρόεδρο του Λιβάνου. Μέχρι στιγμής, δεν συνέβη τίποτα που δεν έχουμε ξαναδεί ένα εκατομμύριο φορές σε αυτό το Κοινοβούλιο. Αυτό που με σόκαρε, Πρόεδρε Borrell, ήταν η συμπεριφορά δύο ανθρώπων, κοινοβουλευτικών υπαλλήλων, που ηγούνταν της συνοδείας.
<P>
Στην αρχή μου έκαναν χειρονομίες. Μετά μου φώναξαν: «Mettez-vous sur le côté! [κάντε στην άκρη]», μου είπαν, και δεν ξέρω αν το γνωρίζετε, αλλά η «» εδώ πίσω αποτελείται από σχάρες με οπές στις οποίες μπορούν να μαγκώσουν τα ψηλά τακούνια των γυναικών, και επομένως είναι πολύ εύκολο να πέσει κανείς. Προσπάθησα να αποφύγω να πάω «». Τους επεσήμανα –πρέπει να το θέσω έτσι– ότι είμαι βουλευτής του Κοινοβουλίου, αλλά μπορώ να σας διαβεβαιώσω ότι αυτό δεν με ωφέλησε καθόλου. Με παρέσυραν κυριολεκτικά μέχρι που βρέθηκα εκεί που ήθελαν να είμαι: «Στην άκρη αμέσως!»
<P>
Τούτου λεχθέντος, κυρία Πρόεδρε, θα περάσω στο θέμα προς συζήτηση. Θα περάσω στους ιχθείς που ανήκουν στην ταξινομική ομάδα των Elasmobranchii, οι οποίοι είναι γενικά πολύ ευαίσθητοι στην εκμετάλλευση λόγων των χαρακτηριστικών των κύκλων της ζωής τους.
<P>
H πρακτική της αποκοπής των πτερυγίων, η οποία συνίσταται στην αφαίρεση των πτερυγίων και κατόπιν στην απόρριψη του σώματος, απαγορεύεται να λαμβάνει χώρα επί των κοινοτικών σκαφών τόσο σε θαλάσσια ύδατα υπό την κυριαρχία και την αρμοδιότητα των κρατών μελών, όσο και σε διεθνή ύδατα ή σε ύδατα τρίτων χωρών. Ωστόσο, επειδή τα εν λόγω είδη αποτελούν μέρος των παρεμπιπτόντων αλιευμάτων, η Ευρωπαϊκή Ένωση ενέκρινε στις 26 Ιουνίου 2003 έναν κανονισμό σχετικά με την αφαίρεση πτερυγίων των καρχαριών.
<P>
Ο κανονισμός επιτρέπει την επεξεργασία των καρχαριών επί του σκάφους μετά την αλίευσή τους, με την αφαίρεση των πτερυγίων τους, υπό την προϋπόθεση, ωστόσο, ότι έτσι επιτυγχάνεται η αποτελεσματικότερη χρησιμοποίηση όλων των τμημάτων του ζώου, ενώ τα πτερύγια αποθηκεύονται χωριστά από το υπόλοιπο νεκρό ζώο. Προκειμένου να διασφαλιστεί ότι δεν εξασκείται η πρακτική της αποκοπής πτερυγίων, η ποσότητα των πτερυγίων πρέπει να αντιστοιχεί στην ποσότητα των κορμών των ζώων και, για τον σκοπό αυτό, θεσπίζεται μια αναλογία ή ένα ποσοστό σε σχέση με το συνολικό ζωντανό βάρος, και το 2003 αυτή η αναλογία ήταν 5% του ζωντανού βάρους του αλιευθέντος καρχαρία. Αυτό το 5% αποφασίστηκε βάσει μιας νομοθεσίας των Ηνωμένων Πολιτειών που σχεδιάστηκε για μια διαφορετική πραγματικότητα και για είδη καρχαριών που είναι παράκτια και έχουν διαφορετικές παρουσιάσεις.
<P>
Οι επιστημονικές εκθέσεις του ΔΣΕΘ και της ICCAT δείχνουν ότι το ποσοστό αυτό δεν είναι εφαρμόσιμο στα πελαγικά είδη που αλιεύει ο κοινοτικός στόλος, τα πτερύγια των οποίων είναι πολύ μεγαλύτερα από εκείνα των παράκτιων καρχαριών.
<P>
Θα ήθελα να επισημάνω ότι το σημερινό 5% στον ισχύοντα κανονισμό και το 6,5% που προτείνω για ένα μόνο είδος –σε αυτή την περίπτωση του γλαυκοκαρχαρία Prionacea glauca– συμφωνούν με τις πιο πρόσφατες εκθέσεις. Εν πάση περιπτώσει –και απευθύνομαι στον Επίτροπο– ο κύριος στόχος της κοινοτικής νομοθεσίας πρέπει να είναι να ενισχύσει την απαγόρευση της αποκοπής πτερυγίων αλλά –και το λέω αυτό σ’ εκείνον επίσης– προκειμένου να διασφαλίσει την αποτελεσματικότητα των κανόνων και την αποδοχή τους από όλες τις πλευρές, πρέπει αυτοί οι κανόνες να αντανακλούν τα συγκεκριμένα χαρακτηριστικά των στόλων, τη μορφολογία των διαφορετικών ειδών και τις μεθόδους υπολογισμού που μπεριλαμβάνουν τις τεχνικές αποκοπής και τις μεθόδους παρουσίασης που χρησιμοποιούνται.
<P>
Επιπλέον, κύριε Επίτροπε, αυτή είναι μια πολύ συγκεκριμένη και αναγνωρίσιμη αλιεία και, επομένως, η αναγνώριση αυτών των θεμάτων θα μας διευκόλυνε να αποτρέψουμε καταστάσεις στις οποίες ζημιώνεται ο στόλος των παραγαδιάρικων της Ευρωπαϊκής Ένωσης. Αυτός ο στόλος υποχρεώνεται αυτή τη στιγμή να απορρίπτει ένα ποσοστό των πτερυγίων προκειμένου να συμμορφώνεται με τους κανόνες, καθώς πάνω από το 80% των αλιευμάτων είναι του είδους που ήδη ανέφερα, του γλαυκοκαρχαρία, Prionacea glauca, το ποσοστό του οποίου, όπως είπαμε, είναι 6,5%.
<P>
Θα ήθελα να πω στην Επιτροπή ότι η μη χρήση ρεαλιστικών συντελεστών μετατροπής για αυτόν τον υπολογισμό αποτελεί παράγοντα κινδύνου για την Ευρωπαϊκή Ένωση, διότι οδηγεί σε σφάλματα στις εκτιμήσεις των αλιευμάτων, εκτιμήσεις που λαμβάνονται, κατά τρόπο έμμεσο, από τη διεθνή αγορά των πτερυγίων καρχαρία στις ασιατικές χώρες, όπου εμφανίζονται ως ευρωπαϊκής προέλευσης. Ταυτόχρονα –και απευθύνομαι ξανά στον Επίτροπο– η επικαιροποίηση του εν λόγω ποσοστού, επαναλαμβάνω, σύμφωνα με τα επιστημονικά δεδομένα και τις επιστημονικές εκθέσεις επί του θέματος, θα επέτρεπε στην Κοινότητα να αναλάβει αμέσως την πρωτοβουλία της αναθεώρησης που, σύμφωνα με σύσταση της δικής της επιστημονικής επιτροπής, πρόκειται να πραγματοποιηθεί από την ICCAT και πιθανώς θα ακολουθηθεί από τους άλλους ΠΟΑ.
<SPEAKER ID="304" LANGUAGE="" NAME="" AFFILIATION="Προέδρου">
<SPEAKER ID="305" LANGUAGE="" NAME="Πρόεδρος." AFFILIATION="">
<P>
   Σας ευχαριστούμε πολύ, κυρία Miguélez. Σημειώνω τη διαμαρτυρία σας. Θα τη διαβιβάσω στον προϊστάμενο της υπηρεσίας ασφαλείας του Κοινοβουλίου ώστε να αναλάβει την ενδεδειγμένη δράση. 
<SPEAKER ID="306" LANGUAGE="EN" NAME="Joe Borg," AFFILIATION="Μέλος της Επιτροπής">
<P>
   Κύριε Πρόεδρε, θα ήθελα να ευχαριστήσω την κ. Miguelez Ramos και την Επιτροπή Αλιείας για τη γνωμοδότησή τους σχετικά με την έκθεση της Επιτροπής για τη λειτουργία του αποκαλούμενου κανονισμού περί αφαίρεσης των πτερυγίων των καρχαριών. Χαίρομαι που διαπιστώνω ότι η εισηγήτρια εξαίρει τη σαφήνεια και τη λακωνικότητα της έκθεσης της Επιτροπής και συμμερίζεται την άποψη ότι ο εν λόγω κανονισμός επιτυγχάνει τον σκοπό του. Επιτρέψτε μου να σας διαβεβαιώσω ότι η Επιτροπή είναι αφοσιωμένη στον έλεγχο της εφαρμογής του εν λόγω κανονισμού ώστε να διασφαλίσει την ορθή εφαρμογή του, καθώς και την εκπλήρωση των υποχρεώσεων των κρατών μελών όσον αφορά την άσκηση ελέγχου και την υποβολή εκθέσεων.
<P>
Όπως ορθώς τονίζεται στην πρόταση ψηφίσματος του Κοινοβουλίου, η Επιτροπή έχει επισημάνει πολυάριθμες δράσεις για τον τερματισμό της μείωσης της βιοποικιλότητας έως το 2010 και έπειτα, συμπεριλαμβανομένων των κοινοτικών σχεδίων δράσης για τους καρχαρίες και τα θαλάσσια πτηνά.
<P>
Η υπηρεσία μου εξετάζει επί του παρόντος το αίτημα για υποβολή ενός κοινοτικού σχεδίου έως τα μέσα του 2007. Παρόλο που είναι πολύ νωρίς για να έχουμε μια σαφή εικόνα του λεπτομερούς προγράμματος εργασίας για το 2007, είναι σαφές ότι ένα επίσημο, ολοκληρωμένο και λεπτομερές σχέδιο δράσης απαιτεί μια συνεκτική αξιολόγηση της κατάστασης και των πιθανών μέτρων, σε συνδυασμό με την πραγματοποίηση έγκαιρων διαβουλεύσεων με όλα τα ενδιαφερόμενα μέρη, πράγμα που απαιτεί χρόνο και πόρους. Το επιθυμητό χρονοδιάγραμμα φαίνεται μάλλον υπερβολικά φιλόδοξο και ο καθορισμός υπερβολικά στενών χρονικών περιθωρίων προετοιμασίας και διαβούλευσης θα μπορούσε να αποδειχθεί ακόμη και αντιπαραγωγικός. Θα προτιμούσα να είμαστε λιγότερο αυστηροί ως προς τις προθεσμίες. Ωστόσο, μπορώ να διαβεβαιώσω τους αξιότιμους βουλευτές ότι η υπηρεσία μου θα αναλάβει να ολοκληρώσει το σχέδιο δράσης το συντομότερο δυνατό.
<P>
Επιστρέφοντας στο κύριο θέμα της έκθεσης, έχω σημειώσει τις προτεινόμενες εκκλήσεις προς την Επιτροπή για να υποβάλει τροπολογίες στον κανονισμό σχετικά με την αφαίρεση των πτερυγίων των καρχαριών, ιδιαίτερα με σκοπό την αναθεώρηση της αναλογίας του 5% μεταξύ του βάρους των πτερυγίων και του βάρους του σώματος του ζωντανού καρχαρία, με βάση μια διαφορετική προσέγγιση για κάθε είδος, και για να επανεξετάσει την πιθανότητα χωριστών εκφορτώσεων των πτερυγίων και των σωμάτων, καθώς και για να υποβάλει εκ νέου έκθεση σχετικά με τη λειτουργία του εν λόγω κανονισμού εντός δύο ετών.
<P>
Κατά τη λήψη απόφασης σχετικά με τον εν λόγω κανονισμό, το Συμβούλιο δεν θεώρησε σκόπιμο να υιοθετήσει διαφορετική προσέγγιση για κάθε είδος, όσον αφορά την αναλογία μεταξύ του βάρους των πτερυγίων και του βάρους του σώματος. Νομίζω ότι οι λόγοι που αναφέρθηκαν τότε κατά τη συζήτηση εξακολουθούν να ισχύουν και σήμερα. Μια ενιαία αναλογία της τάξης του 5% μεταξύ του βάρους των πτερυγίων και του βάρους του σώματος ζωντανού καρχαρία, η οποία θα ισχύει για το σύνολο των αλιευθέντων καρχαριών από ένα σκάφος είναι μια ρεαλιστική, εφικτή, ελεγχόμενη, απλή και αναλογική μέθοδος για την πρόληψη της διάδοσης των πρακτικών αφαίρεσης των πτερυγίων των καρχαριών. Αυτό επιβεβαιώνεται και στην έκθεση της Επιτροπής.
<SPEAKER ID="307" LANGUAGE="PT" NAME="Duarte Freitas," AFFILIATION="εξ ονόματος της Ομάδας PPE-DE">
<P>
   Κύριε Πρόεδρε, κύριε Επίτροπε, κυρίες και κύριοι, επιθυμώ και εγώ να ευχαριστήσω την κ. Ramos. Πρώτα και κύρια, θα πρέπει να διευκρινιστεί και να τονιστεί ότι η πρακτική της αφαίρεσης πτερυγίων καρχαρία επί του σκάφους έχει ρυθμιστεί από την ΕΕ από το 2003, με την έννοια ότι οι καρχαρίες δεν μπορούν να αλιεύονται αποκλειστικά για τα πτερύγιά τους.
<P>
Αυτό που συζητείται εδώ είναι το γεγονός ότι η ανακοίνωση της Επιτροπής έχει αναγνωρίσει τη θετική επίδραση του κανονισμού του 2003 και τη συμμόρφωση με αυτόν. Ένα περισσότερο επίμαχο θέμα σε αυτή τη συζήτηση, ωστόσο, είναι το βάρος των πτερυγίων ως ποσοστού του συνολικού βάρους του καρχαρία. Σύμφωνα με τις εκθέσεις της Διεθνούς Επιτροπής για τη διατήρηση των Θυννοειδών του Ατλαντικού (ICCAT), η συνολική χρήση των πτερυγίων από τον κοινοτικό στόλο διαφέρει, για παράδειγμα, από την μερική χρήση του αμερικανικού στόλου. Πρέπει κατά συνέπεια να εξετάσουμε τη δυνατότητα αλλαγής του ποσοστού, με βάση αυτές τις εκθέσεις, οι οποίες έχουν προτείνει μια αύξηση από το 5% στο 6,5%. Αυτός είναι ο κόμπος του προβλήματος.
<SPEAKER ID="308" LANGUAGE="EN" NAME="Catherine Stihler," AFFILIATION="εξ ονόματος της Ομάδας PSE">
<P>
   Κύριε Πρόεδρε, χαίρομαι ιδιαίτερα που η κυβέρνηση του Ηνωμένου Βασιλείου περιλαμβάνεται στους βασικούς υποστηρικτές του κανονισμού (ΕΚ) αριθ. 1185/2003 του Συμβουλίου σχετικά με την ειδεχθή πρακτική της αφαίρεσης πτερυγίων καρχαριών επί του σκάφους. Ο κανονισμός καταρτίστηκε με σκοπό την πρόληψη της πρακτικής αυτής, δηλαδή της απόρριψης των σωμάτων των καρχαριών στη θάλασσα μετά την αφαίρεση των πολύτιμων πτερυγίων τους. Θα μπορούσαμε να την ονομάσουμε «θανατηφόρο χτύπημα». Χωρίς τα πτερύγιά τους, οι καρχαρίες πεθαίνουν από ασφυξία.
<P>
Είναι γνωστό ότι η πρακτική της αφαίρεσης των πτερυγίων των καρχαριών θέτει σε κίνδυνο την επιβίωση αρκετών ειδών καρχαρία. Μόλις σήμερα Αμερικανοί ερευνητές υπολόγισαν με βάση τα αρχεία των δημοπρασιών αλιευμάτων από το Χονγκ Κονγκ ότι το εμπόριο πτερυγίων καρχαριών ευθύνεται για τον θάνατο 26 έως 73 εκατομμυρίων καρχαριών ετησίως. Κατόπιν αυτού αισθάνομαι φρίκη και απογοήτευση που η εν λόγω έκθεση ενέχει τον κίνδυνο της επέκτασης της πρακτικής «finning».
<P>
Στην παράγραφο 5 της έκθεσης ζητείται να αυξηθεί το ισχύον ποσοστό του 5% μεταξύ του βάρους των πτερυγίων και του βάρους του ζωντανού καρχαρία σε 6,5%, ιδίως όσον αφορά τους γλαυκοκαρχαρίες. Στην παράγραφο 3 αφήνεται εσφαλμένα να εννοηθεί ότι το Διεθνές Συμβούλιο Εξερεύνησης της Θάλασσας (ICES) και η Διεθνής Επιτροπή για τη Διατήρηση των Θυννοειδών του Ατλαντικού (ICCAT) υποστηρίζουν την αύξηση της αναλογίας του βάρους πτερυγίων/ζωντανού καρχαρία όσον αφορά τον γλαυκοκαρχαρία. Το 2005, υποβλήθηκε μια μελέτη στο ICES, αλλά το ICES δεν την έχει μελετήσει, ούτε εξέδωσε γνωμοδότηση. Το ίδιο ισχύει και στην περίπτωση της ICCAT, όπου οι επιστήμονες έχουν εξετάσει τις αναλογίες πτερυγίων/σώματος αλλά δεν έχουν συστήσει την αύξηση της αναλογίας.
<P>
Η τροπολογία 1 είναι η πρώτη που θα τεθεί σε ψηφοφορία και συνιστώ τη στήριξή της. Φοβούμαι ότι το Ευρωπαϊκό Κοινοβούλιο μπορεί να μην στηρίξει καμία από τις εν λόγω τροπολογίες, γεγονός το οποίο θα αποτελούσε οπισθοδρόμηση και ζητώ από τους συναδέλφους να πουν όχι στην πρακτική του «θανατηφόρου χτυπήματος». 
<SPEAKER ID="309" LANGUAGE="" NAME="Chris Davies," AFFILIATION="εξ ονόματος της Ομάδας ALDE">
<P>
   . Κύριε Πρόεδρε, μπορούμε να συζητήσουμε για το αν η αναλογία του 5% μεταξύ του βάρους των πτερυγίων και του βάρους του σώματος είναι η κατάλληλη ή αν χρειάζεται μια μεγαλύτερη αναλογία. Δεν έχω καμία αμφιβολία ότι η αύξησή της θα ήταν λάθος, αλλά αναμφίβολα τα ισπανικά και τα πορτογαλικά αλιευτικά συμφέροντα στον τομέα της αλιείας θα υποστήριζαν το αντίθετο. Ευελπιστώ ότι το Κοινοβούλιο θα μπορέσει να στηρίξει την πρότασή μου για την πραγματοποίηση μιας μελέτης με βάση τα πλέον αξιόπιστα επιστημονικά στοιχεία πριν από τη λήψη οποιασδήποτε απόφασης. Ευελπιστώ ότι θα το πράξει όχι μόνο επειδή αποτελεί μια συμβιβασμό αυτών των θέσεων αλλά και επειδή είναι ο καταλληλότερος τρόπος για να προχωρήσουμε.
<SPEAKER ID="310" LANGUAGE="ES" NAME="David Hammerstein Mintz," AFFILIATION="εξ ονόματος της Ομάδας Verts/ALE">
<P>
Σύμφωνα με τις επιστημονικές μελέτες, δεν είναι καθόλου σαφές κατά πόσο πρέπει να αυξηθεί το ποσοστό· υπάρχει μάλιστα μία μελέτη της Διεθνούς Οργάνωσης για την Προστασία της Φύσης που περιορίζει το ποσοστό στο 2%. Πρέπει να αναζητήσουμε όλες τις επιστημονικές πληροφορίες που υπάρχουν, διότι αυτή η τροπολογία επιδιώκει να αλλάξει τους κανόνες προκειμένου να αυξηθεί το ποσοστό βάρους των πτερυγίων σε σχέση με το βάρος των σωμάτων των καρχαριών, και με αυτό τον τρόπο όλο και περισσότερα αλιεύματα θα απορρίπτονται ξανά στη θάλασσα.
<SPEAKER ID="311" LANGUAGE="EN" NAME="Struan Stevenson (PPE-DE ). –" AFFILIATION="">
<P>
   Κύριε Πρόεδρε, το Ηνωμένο Βασίλειο, η Γερμανία και το Βέλγιο αγωνίστηκαν πολύ σκληρά για να εφαρμοστεί η απαγόρευση της αφαίρεσης των πτερυγίων των καρχαριών το 2003 και έτυχαν ευρείας στήριξης στο Συμβούλιο. Η Ισπανία και η Πορτογαλία εμφανίζονται τώρα ως τα μοναδικά κράτη μέλη που προωθούν την τροποποίηση του κανονισμού όσον αφορά την αναλογία του 5% μεταξύ του βάρους των πτερυγίων και του βάρους του ζωντανού καρχαρία. Υποστηρίζουν ότι ο ισχύων κανονισμός δεν είναι ρεαλιστικός, ιδίως για τον γλαυκοκαρχαρία, ο οποίος αποτελεί τον κύριο στόχο της αλιείας τους και ο οποίος, σύμφωνα με τους ισχυρισμούς τους, αφθονεί στα ύδατα της ΕΕ. Πιστεύω ότι η ισχυρή διεθνής αγορά των πτερυγίων καρχαρία και, όπως ακούσαμε προ ολίγου, κυρίως η ασιατική αγορά για την παρασκευή σούπας με πτερύγια καρχαρία, σε συνδυασμό με τη σχετικά χαμηλή αξία της σάρκας του καρχαρία, έχει ωθήσει την Ισπανία και την Πορτογαλία στη στήριξη της εν λόγω δραστικής τροπολογίας.
<P>
Δεν παύει να αποτελεί γεγονός ότι η αναλογία του 5% μεταξύ του βάρους πτερυγίων/ζωντανού καρχαρία που ορίζει η νομοθεσία της ΕΕ είναι το μικρότερο στον κόσμο, όπως μας είπε ο κ. Davies. Η πρόταση που υποβάλλεται στην εν λόγω έκθεση για μια αναλογία 6,5% θα επέτρεπε πολύ απλά τη θανάτωση περισσότερων καρχαριών. Θα απηύθυνε όλα τα εσφαλμένα, αρνητικά μηνύματα στη διεθνή κοινότητα. Όσο μεγαλύτερη είναι η αναλογία, τόσο πιθανότερη καθίσταται η επανεμφάνιση της παράνομης πρακτικής της αφαίρεσης πτερυγίων καρχαριών. Για αυτόν ακριβώς τον λόγο κατέθεσα μια τροπολογία η οποία προτείνει τη μείωση της αναλογίας στο 2% του βάρους του ζωντανού καρχαρία. Αυτό όχι μόνο θα διασφάλιζε την προστασία των καρχαριών στα ύδατα της ΕΕ αλλά και θα την ενίσχυε, ενώ παράλληλα θα πληρούνταν και τα διεθνή πρότυπα.
<P>
Η Διεθνής Ένωση για τη Διατήρηση της Φύσης και των Φυσικών Πόρων (IUCN), έχει επιβεβαιώσει ότι ο γλαυκοκαρχαρίας απειλείται και πρόκειται να συμπεριληφθεί στον κόκκινο κατάλογο ως ευάλωτο είδος όταν θα ενημερωθεί ο εν λόγω κατάλογος αργότερα το τρέχον έτος. Υπό αυτές τις συνθήκες, θα ήταν παράλογο να επιτραπεί η θανάτωση περισσότερων καρχαριών αυτού του είδους. Στην πραγματικότητα, πρέπει να επιδιώξουμε την επιβολή ενός αυστηρού καθεστώτος όσον αφορά τα συνολικά επιτρεπόμενα αλιεύματα και τις ποσοστώσεις για τους γλαυκοκαρχαρίες ώστε να παράσχουμε συμπληρωματική προστασία σε αυτό το είδος. 
<SPEAKER ID="312" LANGUAGE="" NAME="Μάριος Ματσάκης (ALDE ). –" AFFILIATION="(ΕΝ)">
<P>
   Κύριε Πρόεδρε, καταρχάς θα ήθελα να ευχαριστήσω την κ. Miguelez Ramos για το έργο που επιτέλεσε κατά την εκπόνηση της εν λόγω έκθεσης πρωτοβουλίας. Στην αντίστοιχη έκθεση της Επιτροπής επαναλαμβάνεται σαφώς ότι η αφαίρεση των πτερυγίων των καρχαριών απαγορεύεται εντός της Κοινότητας και, στα συμπεράσματα, ότι η ποσοστιαία αναλογία μεταξύ του βάρους των πτερυγίων και του βάρους του σώματος των καρχαριών δεν χρειάζεται να τροποποιηθεί. Η εισηγήτρια διαφωνεί με την εν λόγω ποσοστιαία αναλογία και είναι της άποψης ότι θα πρέπει να αυξηθεί από το ύψος του 5% στο 6,5%. Αυτό είναι το κύριο σημείο διαφωνίας με την έκθεση της Επιτροπής και με ορισμένους εξ ημών.
<P>
Η κ. Miguelez Ramos ισχυρίζεται ότι ορισμένα επιστημονικά στοιχεία ευνοούν την άποψή της υπέρ του 6,5%, ωστόσο επιτρέψτε μου να πω με όλο τον σεβασμό ότι άλλα επιστημονικά στοιχεία, τα οποία προέρχονται από τουλάχιστον εξίσου αξιόπιστες πηγές συνηγορούν υπέρ της άποψης ότι στην πραγματικότητα το 5% είναι υπεραρκετό. Αυτά τα επιστημονικά στοιχεία συνηγορούν επίσης υπέρ της άποψης ότι αν η αναλογία πράγματι αυξηθεί, αυτό θα έχει ως αποτέλεσμα την ενίσχυση της ίδιας της πρακτικής που επιθυμούμε να καταργήσουμε, δηλαδή της αφαίρεσης των πτερυγίων των καρχαριών. Η εν λόγω πρακτική, σε συνδυασμό με τη γενική αποτυχία όσον αφορά την εφαρμογή του σχετικού κοινοτικού κανονισμού, θα οδηγήσει, κατά την άποψή μου με μαθηματική ακρίβεια και όχι πολύ μακροπρόθεσμα, στη διακύβευση της ίδιας της ύπαρξης ορισμένων ειδών καρχαρία. Για αυτόν τον λόγο, παρακαλώ σημειώστε ότι μια αύξηση από το 5% στο 6,5% μπορεί μεν να φαίνεται μικρή εκ πρώτης όψεως αλλά στην πραγματικότητα δεν είναι. Στην πραγματικότητα, αντιστοιχεί μάλιστα σε μια αύξηση της τάξης του 30%. Με άλλα λόγια, δυνητικά, θα μπορούσε να υποβληθεί σε αφαίρεση πτερυγίων το 30% των αλιευθέντων καρχαριών.
<P>
Όσο και αν επιθυμούμε να αυξήσουμε τα κέρδη των αλιέων μας, το πρωταρχικό μέλημα και καθήκον μας είναι να αποτρέψουμε την εξαφάνιση οποιουδήποτε είδους καρχαρία. Επομένως σας προτρέπω να στηρίξετε την τροπολογία που κατατέθηκε από τον κ. Davies εξ ονόματος της Ομάδας ALDE και που έχει ως στόχο τη διατήρηση του 5%, όπως προτάθηκε από την Επιτροπή και όπως υποστηρίχθηκε από τον κ. Επίτροπο κατά την ομιλία του απόψε εδώ. 
<SPEAKER ID="313" LANGUAGE="ES" NAME="Carmen Fraga Estévez (PPE-DE ). –" AFFILIATION="">
<P>
   Κύριε Πρόεδρε, εκπλήσσομαι από τη δήλωση του Επιτρόπου Borg ότι νομοθεσία που είναι πρόσφατη δεν μπορεί να τροποποιηθεί. Πιστεύω ότι νομοθεσία που δεν είναι καλή πρέπει να επικαιροποιείται.
<P>
Αυτό ακριβώς αναφέρει η Έκθεση 2005 της ICCAT σχετικά με τα ποσοστά για τους καρχαρίες. Σύμφωνα με την έκθεση αυτή, το ποσοστό που εφαρμόζεται στον γλαυκοκαρχαρία Prionacea glauca είναι λάθος. Επιπλέον, οι επιστήμονες της ICCAT υποστηρίζουν ότι πρέπει να διορθωθεί. Υπάρχουν δύο λόγοι γι’ αυτό: ο πρώτος είναι ότι τα στοιχεία σχετικά με τις εκφορτώσεις που βασίζονται σε έναν λανθασμένο συντελεστή μπορεί να τους οδηγήσουν σε λάθος εκτιμήσεις· και, δεύτερον, η ασυνέπεια στο ποσοστό παρεμποδίζει το έργο του ελέγχου του στόλου, καθώς, επειδή είναι αδύνατη η συμμόρφωση με τον κανόνα, ο έλεγχος δεν έχει κανένα νόημα.
<P>
Θα ήθελα επίσης ένα από τα άτομα που μίλησαν εδώ, ισχυριζόμενα ότι υπάρχουν επιστημονικές εκθέσεις, να μου υποδείξουν τουλάχιστον μία που υποστηρίζεται από τη διεθνή επιστημονική κοινότητα, η οποία αντικρούει αυτά που είπε η ICCAT στην τελευταία συνεδρίαση της ολομέλειας της Περιφερειακής Οργάνωσης Αλιείας που ρυθμίζει όλα αυτά τα είδη.
<SPEAKER ID="314" LANGUAGE="EN" NAME="Neil Parish (PPE-DE ). –" AFFILIATION="">
<P>
   Κύριε Πρόεδρε, θα ήθελα και εγώ να χαιρετίσω τη δήλωση του Επιτρόπου στην αρχή της συζήτησης ότι επιθυμεί τουλάχιστον να διατηρηθεί στο ύψος του 5% το ποσοστό της αναλογίας πτερυγίων/σώματος. Πιστεύω –όπως και ο κ. Stevenson, και έχουμε καταθέσει μια τροπολογία για αυτόν τον σκοπό– ότι αντί να παραμείνει στο επίπεδο του 5% θα πρέπει να μειωθεί στο 2%. Η αύξησή του σε 6,5% θα ενθάρρυνε την αλιεία και την αφαίρεση των πτερυγίων ολοένα και περισσότερων καρχαριών. Περισσότεροι από 70 εκατομμύρια καρχαρίες αλιεύονται κάθε χρόνο και πραγματικά πρέπει να μειώσουμε αυτόν τον αριθμό. Η αύξηση της αναλογίας σε 6,5% θα ήταν παράλογη.
<P>
Παρόλο που τα πτερύγια των καρχαριών είναι πολύ πολυτιμότερα από ό,τι το υπόλοιπο σώμα, είναι απολύτως ορθό ότι θα πρέπει να εκφορτώνεται και να χρησιμοποιείται ολόκληρο το σώμα. Είναι παράλογο να εξακολουθήσουμε να εφαρμόζουμε την ίδια πολιτική όταν απειλείται σχεδόν το 50% των 130 ειδών καρχαρία που υπάρχουν. Επιβάλλεται να αναλάβουμε δράση. 
<SPEAKER ID="315" LANGUAGE="EN" NAME="Joe Borg," AFFILIATION="Μέλος της Επιτροπής">
<P>
   Κύριε Πρόεδρε, θα ήθελα να ευχαριστήσω τους αξιότιμους βουλευτές για τις παρεμβάσεις τους. Το μοναδικό πρόβλημα που εγέρθηκε σχετίζεται ουσιαστικά με το όλο ζήτημα του 5% έναντι του 6,5%. Όσον αφορά το εν λόγω ζήτημα, θα ήθελα να πω ότι η αναλογία μεταξύ του βάρους των πτερυγίων και του βάρους του σώματος διαφοροποιείται σημαντικά ανάλογα με το εκάστοτε είδος καρχαρία. Όταν εγκρίθηκε ο κανονισμός είχαμε ήδη στη διάθεσή μας επιστημονικά στοιχεία, ιδιαίτερα όσον αφορά τον γλαυκοκαρχαρία. Το Συμβούλιο, ωστόσο, θεώρησε ότι δεν ενδεικνυόταν η υιοθέτηση διαφορετικής προσέγγισης ανάλογα με το είδος του καρχαρία και η μέγιστη αναλογία του 5% μεταξύ του βάρους των πτερυγίων και του βάρους του ζωντανού καρχαρία που θεσπίζει ο κανονισμός αναμφίβολα δεν παρουσιάστηκε ως μια αναλογία που βασίστηκε αποκλειστικά σε επιστημονικές εκτιμήσεις.
<P>
Η απαιτούμενη αναλογία του 5% μεταξύ του βάρους πτερυγίων και σώματος αποτελεί επί του παρόντος τον μοναδικό περιορισμό όσον αφορά ορισμένα είδη αλιευομένου καρχαρία, ιδίως του γλαυκοκαρχαρία. Η αναλογία αυτή δεν πρέπει να αναθεωρηθεί, τουλάχιστον έως ότου τεθούν σε εφαρμογή άλλα μέτρα διαχείρισης με σκοπό τη μείωση της θνησιμότητάς τους εξαιτίας της αλιείας. Δεν έχω πρόβλημα με την περαιτέρω έρευνα, αλλά θα πρέπει να πραγματοποιηθεί πριν υποβληθούν οποιεσδήποτε τροπολογίες. Ούτε έχω πρόβλημα με τις τακτικές αναθεωρήσεις. Αναφέρθηκα σε μια συνολική εξέταση ενός κοινοτικού σχεδίου δράσης για τους καρχαρίες, όταν θα διαθέτουμε επαρκή χρόνο για να συζητήσουμε σχετικά με αυτό και με άλλα ζητήματα που αφορούν τη διατήρηση των καρχαριών.
<P>
Όσον αφορά το σημείο που έθιξε ο κ. Davies σχετικά με το σχέδιο δράσης, η ΕΕ δεν έχει επισημοποιήσει ακόμη κάποιο σχέδιο δράσης για τους καρχαρίες. Ωστόσο, πολλές από τις δράσεις που θα απάρτιζαν ένα σχέδιο αυτού του είδους είναι ήδη ενσωματωμένες στην κοινοτική νομοθεσία ή άλλες πρωτοβουλίες στο πλαίσιο της ΚΑΠ. Η ΕΕ έχει αναλάβει σημαντική δράση όσον αφορά τη διαχείριση των καρχαριών, όπως για παράδειγμα η βελτίωση της συγκέντρωσης των δεδομένων για τα μεγάλα πελαγίσια είδη καρχαρία, η θέσπιση ορίων αλιευμάτων για ορισμένα είδη καρχαρία, για τα σελάχια στη Βόρειο Θάλασσα και για τους καρχαρίες βαθέων υδάτων στον Βορειοανατολικό Ατλαντικό, απαγορεύοντας την αλιεία με τράτα στις παράκτιες περιοχές της Μεσογείου, απαγορεύοντας τη χρήση παρασυρόμενων διχτύων, στα οποία θα μπορούσαν εγκλωβιστούν μεγάλοι πελαγίσιοι καρχαρίες, απαγορεύοντας την αφαίρεση των πτερυγίων των καρχαριών και θεσπίζοντας συγκεκριμένες προϋποθέσεις που θα πρέπει απαραιτήτως να πληρούνται προκειμένου να χορηγηθεί άδεια αφαίρεσης των πτερυγίων των καρχαριών – οι οποίοι αποτελούν και το θέμα της συζήτησής μας σήμερα – και ο έλεγχος και ο περιορισμός της αλιευτικής δυνατότητας.
<P>
Αξίζει να σημειωθεί ότι πολλά από αυτά τα μέτρα ισχύουν για όλα τα σκάφη της ΕΚ, ανεξάρτητα από το αν δραστηριοποιούνται σε ύδατα της ΕΚ ή όχι. Μέτρα αυτού του είδους θα πρέπει να προωθηθούν και σε διεθνές επίπεδο, ειδικά σε άλλα πλαίσια αμοιβαίων υποχρεώσεων (FMO) όπου υποστηρίζουμε μέτρα για τη διασφάλιση της κατάλληλης διαχείρισης όσον αφορά την αλιεία ανοικτής θάλασσας.
<P>
Οι υπηρεσίες της Επιτροπής εξετάζουν επί του παρόντος κατά πόσο πρέπει να αναπτυχθεί ένα επίσημο σχέδιο δράσης για τους καρχαρίες στο εγγύς μέλλον και προσωπικά κλίνω υπέρ της άποψης αυτής. Ωστόσο, λαμβάνοντας υπόψη τη σημασία του έργου που πρέπει να επιτελεστεί, την απαραίτητη συγκέντρωση πληροφοριών, τον προβληματισμό και τη διαβούλευση καθώς και την αξιολόγηση των πιθανών μέτρων, δεν θα ήταν ρεαλιστικό να θέσουμε την ημερομηνία οριστικοποίησης οποιασδήποτε ολοκληρωμένης πρότασης σχεδίου δράσης για τους καρχαρίες εντός των χρονικών ορίων που αναφέρονται στην τροπολογία 8. 
<SPEAKER ID="316" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί αύριο στις 12.00. 
<SPEAKER ID="317" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A6-0253/2006) του κ. Friedrich-Wilhelm Graefe zu Baringdorf, εξ ονόματος της Επιτροπής Γεωργίας και Ανάπτυξης της Υπαίθρου, σχετικά με την πρόταση κανονισμού του Συμβουλίου για την τροποποίηση του κανονισμού (ΕΟΚ) αριθ. 2092/91 περί του βιολογικού τρόπου παραγωγής γεωργικών προϊόντων και των σχετικών ενδείξεων στα γεωργικά προϊόντα και στα είδη διατροφής (COM(2005)0671 C6-0033/2006 2005/0279(CNS)). 
<SPEAKER ID="318" LANGUAGE="EN" NAME="Mariann Fischer Boel," AFFILIATION="Μέλος της Επιτροπής">
<P>
   Κύριε Πρόεδρε, σας ευχαριστώ για την ευκαιρία που μου δίνετε, παρόλο που είναι αρκετά αργά, να μιλήσω σχετικά με τις προτάσεις μας για νέες διατάξεις όσον αφορά τις εισαγωγές βιολογικών τροφίμων. Και κ. Graefe zu Baringdorf, σας ευχαριστώ για την πολύτιμη έκθεσή σας.
<P>
Με περισσότερες από 150.000 γεωργικές εκμεταλλεύσεις συνολικής έκτασης 4,4 εκατομμυρίων εκταρίων, έναν εκτιμώμενο κύκλο εργασιών σχεδόν 11 δισεκατομμυρίων ευρώ το 2002 και με μια σαφή τάση για περαιτέρω αύξηση, ο τομέας αυτός θεωρείται πολύ σημαντικός. Λαμβάνοντας υπόψη το πολύ ευρύ φάσμα προϊόντων που κυκλοφορούν στην αγορά και τον αριθμό των μεταποιημένων προϊόντων που περιέχουν ένα ή και περισσότερα εισαγόμενα συστατικά, είναι σαφές ότι οι εισαγωγές είναι ζωτικής σημασίας για την ανάπτυξη του τομέα των βιολογικών προϊόντων στην Ευρωπαϊκή Ένωση.
<P>
Από το 1992, τα εισαγόμενα προϊόντα μπορούν να εισέρχονται στην Ευρωπαϊκή Ένωση είτε από τρίτες χώρες που η Κοινότητα αναγνωρίζει ότι παρέχουν ισότιμες επίσημες εγγυήσεις –σήμερα υπάρχουν επτά χώρες σε αυτόν τον κατάλογο και περίπου άλλες τόσες χώρες που έχουν υποβάλει αίτηση για να συμπεριληφθούν σε αυτόν– είτε μέσω αδειών που χορηγούν τα κράτη μέλη για την είσοδο συγκεκριμένων φορτίων. Το τελευταίο σύστημα παρεκκλίνει από τους κοινούς κανόνες, η ισχύς των οποίων λήγει στα τέλη του 2006. Με την παρούσα πρόταση επιθυμούμε να καλύψουμε το κενό μεταξύ εκείνης της ημερομηνίας και της 1ης Ιανουαρίου 2009, δηλαδή της ημερομηνίας κατά την οποία θα τεθεί σε ισχύ η συνολική πρόταση που έχουμε υποβάλει, η οποία περιέχει ακριβώς τις ίδιες διατάξεις για τις εισαγωγές με αυτές που έχουμε απόψε επί τάπητος. Δεν υπάρχει διαφορά μεταξύ όσων προτείνουμε τώρα και όσων θα περιλαμβάνονται στην κύρια πρόταση που θα τεθεί σε ισχύ την 1η Ιανουαρίου 2009. Προτείνουμε να διατηρηθεί ο κατάλογος των τρίτων χωρών ως έχει, αλλά να αντικαταστήσουμε τις άδειες που εκδίδουν τα κράτη μέλη με ένα μόνιμο κοινοτικό σύστημα. Τέλος, η πρότασή μας προβλέπει άμεση πρόσβαση για τα προϊόντα που συμμορφώνονται πλήρως με τα πρότυπα ώστε να τηρούμε τις διεθνείς εμπορικές υποχρεώσεις μας.
<P>
Επομένως, μπορώ να αποδεχτώ εν μέρει τις τροπολογίες 1 και 2. Σε μεγάλο βαθμό, μπορώ να συμφωνήσω καταρχήν με τις άλλες τροπολογίες σας, αλλά θα προτιμούσα να διατηρήσω την εν λόγω πρόταση όσο το δυνατόν πιο συνοπτική και απλή, θεσπίζοντας όλους τους απαραίτητους βασικούς κανόνες, αλλά τίποτα πέραν αυτού. Οι περαιτέρω λεπτομέρειες θα πρέπει, κατά την άποψή μου, να συμπεριληφθούν στους μελλοντικούς κανόνες εφαρμογής.
<SPEAKER ID="319" LANGUAGE="" NAME="Πρόεδρος." AFFILIATION="">
<SPEAKER ID="320" LANGUAGE="DE" NAME="Friedrich-Wilhelm Graefe zu Baringdorf (Verts/ALE )," AFFILIATION="εισηγητής">
<P>
Κυρία Επίτροπε, έχουμε σχεδόν την ίδια άποψη όσον αφορά την αξιολόγησή μας: υπάρχει έκρηξη στον τομέα της αγοράς βιολογικών προϊόντων και μια μετακίνηση από τους παραγωγούς που μέχρι τώρα έκαναν άμεση εμπορία των προϊόντων τους, από τα καταστήματα βιολογικών προϊόντων, από τα καταστήματα που ειδικεύονταν στα βιολογικά και τα υγιεινά προϊόντα προς τις αλυσίδες, οι οποίες θέλουν επίσης να επωφεληθούν και να εκμεταλλευτούν την έκρηξη της αγοράς βιολογικών προϊόντων. Εάν μπουν σε αυτήν, θα απαιτήσουν μερίδιο ύψους 10 ή 20%, ένα αρκετά σημαντικό ποσό που δεν θα μπορούν να παράσχουν οι ευρωπαίοι παραγωγοί.
<P>
Παρότι αναφερθήκαμε στις τρίτες χώρες, οι οποίες έχουν ειδοποιηθεί σχετικά, 70% των εισαγωγών φτάνουν σε εμάς μέσω των φερόμενων αδειών εισαγωγής, όπου δεν ελέγχεται η διαδικασία της παραγωγής, αλλά κατά βάση μόνο τα συνοδευτικά έγγραφα, τα οποία πιστοποιούν ότι κάτι είναι «βιολογικό». Γνωρίζουμε ότι το χαρτί έχει υπομονή, γι’ αυτό και θα πρέπει να φροντίσουμε ώστε να εφαρμοστούν τα πρότυπα της Ευρωπαϊκής Ένωσης και στις χώρες αυτές.
<SPEAKER ID="321" LANGUAGE="NL" NAME="Albert Jan Maat," AFFILIATION="εξ ονόματος της Ομάδας PPE-DE">
<P>
   Κυρία Πρόεδρε, θα ήθελα και εγώ να συμμετάσχω στη διαμαρτυρία του εισηγητή. Μια Επίτροπος η οποία είναι πάντοτε παρούσα και συμμετέχει τακτικά στις συνεδριάσεις της επιτροπής υποχρεώνεται να σιωπήσει απόψε το βράδυ μετά από πέντε λεπτά! Έπρεπε να περιμένουμε τον συνάδελφό της Επίτροπο κ. Frattini, για 10 λεπτά κατά τη διάρκεια της απογευματινής ψηφοφορίας, και του δόθηκε χρόνος ομιλίας 15 λεπτών. Αυτή η Επίτροπος είναι πάντοτε παρούσα, οποιαδήποτε και αν είναι η χρονική θυρίδα που θα της δοθεί. Το γεγονός ότι διεξάγουμε συζητήσεις σχετικά με την γεωργική πολιτική στις 11.30 τη νύχτα δεν οφείλεται σε αυτήν αλλά στην ημερήσια διάταξή σας.
<P>
Θα ήθελα επίσης να προσθέσω μια παρατήρηση πολιτικής φύσης. Στις επικείμενες συμφωνίες διεθνούς εμπορίου, είναι ουσιώδες τα εισαγόμενα προϊόντα να πληρούν τις ίδιες απαιτήσεις που πληρούν τα ευρωπαϊκά προϊόντα. Αυτό ισχύει όχι μόνον για τη βιολογική γεωργία αλλά επίσης για τη γεωργία στο σύνολό της. Ελπίζω ότι σε αυτή την αίθουσα θα παράσχουμε επαρκή στήριξη στην Επίτροπο Γεωργίας σχετικά με αυτό το σημείο, παρέχοντας επίσης την στήριξή μας στη συζήτηση σε επίπεδο Επιτροπής που αφορά τον συνάδελφό της Επίτροπο κ. Mandelson. Θα ήθελα να ευχαριστήσω τον εισηγητή για την έκθεσή του, και θα συστήσω στην ομάδα μου να ψηφίσει υπέρ της έκθεσης όπως αυτή έχει τροποποιηθεί στην Επιτροπή Γεωργίας. 
<SPEAKER ID="322" LANGUAGE="" NAME="Πρόεδρος." AFFILIATION="">
<P>
Ο κ. Graefe zu Baringdorf είπε ότι επρόκειτο να μιλήσει για τα πέντε λεπτά που είχε στη διάθεσή του και αυτό ακριβώς έκανε. Μίλησε ακριβώς τα πέντε λεπτά που του αναλογούσαν. Επομένως, δεν έχετε κανέναν λόγο να διαμαρτύρεστε. 
<SPEAKER ID="323" LANGUAGE="ES" NAME="María Isabel Salinas García," AFFILIATION="εξ ονόματος της Ομάδας PSE">
<P>
Στα τέλη του 2005, η Επιτροπή υπέβαλε δύο νομοθετικές προτάσεις: μία πρόταση κανονισμού σχετικά με τη βιολογική παραγωγή, η οποία θα αντικαταστήσει την ισχύουσα από το 2009, και την πρόταση που συζητάμε τώρα σχετικά με το σύστημα εισαγωγών.
<SPEAKER ID="324" LANGUAGE="EN" NAME="Μάριος Ματσάκης," AFFILIATION="εξ ονόματος της Ομάδας ALDE">
<SPEAKER ID="325" LANGUAGE="PL" NAME="Andrzej Tomasz Zapałowski," AFFILIATION="εξ ονόματος της Ομάδας IND/DEM">
<SPEAKER ID="326" LANGUAGE="DE" NAME="Agnes Schierhuber (PPE-DE ). –" AFFILIATION="">
<P>
Οι βιολογικές καλλιέργειες αποτελούν μια εναλλακτική μορφή παραγωγής για πολλούς γεωργούς. Η προοπτική της γενετικής τεχνολογίας οδηγεί σε συνεχή αύξηση της ζήτησης για βιολογικά προϊόντα που προέρχονται από ελεγχόμενες και πιστοποιημένες επιχειρήσεις. Το λιανικό εμπόριο τροφίμων οφείλει περίπου 5% των συνολικών του πωλήσεων στα βιολογικά τρόφιμα, με τους καταναλωτές να στρέφονται προς αυτά όχι μόνο επειδή έχουν εντονότερη γεύση αλλά και από ένα αίσθημα ευθύνης προς το περιβάλλον και τα ζώα, καθώς και για να συμβάλλουν περισσότερο στη διατήρηση ενός ανέπαφου και ποικίλου περιβάλλοντος.
<P>
Η Αυστρία έχει υψηλό ποσοστό βιολογικών καλλιεργειών: 11,2% του συνόλου των σχετικών επιχειρήσεων είναι καλλιεργητές βιολογικών προϊόντων και αυτό μας χαροποιεί ιδιαίτερα. Οι συνολικές ετήσιες πωλήσεις των βιολογικών τροφίμων ανέρχονται στην Αυστρία σε περίπου 450 εκατομμύρια ευρώ. Η εμπιστοσύνη στα βιολογικά προϊόντα θα διατηρηθεί μόνο εάν εφαρμοσθούν αυστηροί έλεγχοι σε όλους τους τομείς, δηλαδή για όλα τα προϊόντα, είτε προέρχονται από την ΕΕ είτε από τρίτες χώρες. Μόνο τότε υπάρχει εγγύηση ότι οι καταναλωτές θα είναι διατεθειμένοι να πληρώσουν τις υψηλότερες τιμές που κοστίζουν τα προϊόντα αυτά. 
<SPEAKER ID="327" LANGUAGE="EN" NAME="Kathy Sinnott (IND/DEM ). –" AFFILIATION="">
<P>
Προσωπικά, συμμετέχω στην υποβολή αρκετών τυροπολογιών. Μία εξ αυτών επιδιώκει τη μείωση της μόλυνσης των βιολογικών σπόρων με ΓΤΟ σε ποσοστό μικρότερο του 0,1%, προσθέτοντας ακόμη μία ρήτρα διασφάλισης στον αρχικό κανονισμό, ο οποίος καθορίζει ότι με βιολογικό τρόπο επιβάλλεται να έχει παραχθεί μόνο το μητρικό φυτό, όχι και ο σπόρος.
<P>
Η τροπολογία του άρθρου 16 ενισχύει τον ορισμό των βιολογικών γεωργικών προϊόντων. Η πρόταση της Επιτροπής επιτρέπει μια σειρά εξαιρέσεων από τους κανόνες για τον βιολογικό τρόπο παραγωγής, όπως στην περίπτωση της δημιουργίας βιοκαλλιεργειών ή της επίλυσης προβλημάτων διαχείρισης του ζωικού κεφαλαίου. Αυτό θα είχε ως αποτέλεσμα, προϊόντα μη βιολογικά και μη απαλλαγμένα από γενετικά τροποποιημένους οργανισμούς να κυκλοφορούν στην αγορά με τη σήμανση του βιολογικού προϊόντος. Αντιθέτως, πρέπει να τροποποιήσουμε το εν λόγω άρθρο ώστε να προλάβουμε τυχόν καταχρήσεις, επιτρέποντας εξαιρέσεις από τους κανόνες μόνο σε σαφώς καθορισμένες και ασυνήθιστες περιπτώσεις, όπως στην περίπτωση μιας έξαρσης της γρίπης των πτηνών.
<SPEAKER ID="328" LANGUAGE="" NAME="Ιωάννης Γκλαβάκης (PPE-DE ). –" AFFILIATION="">
<SPEAKER ID="329" LANGUAGE="EN" NAME="Neil Parish (PPE-DE ). –" AFFILIATION="">
<P>
   Κύριε Πρόεδρε, θα ήθελα να ευχαριστήσω τον κ. Graefe zu Baringdorf για την πολύ καλή έκθεσή του και την Επίτροπο για την παρουσία της εδώ παρά το προχωρημένο της ώρας. Θα ήθελα να σας ζητήσω, κύριε Πρόεδρε, να παραχωρήσετε στην Επίτροπο αρκετό χρόνο ώστε να προβεί σε μια ολοκληρωμένη σύνοψη στο τέλος της συζήτησης. Εφόσον είχε την ευγένεια να προσέλθει εδώ τέτοια ώρα, θα πρέπει να ολοκληρώσουμε ορθά τη συζήτησή μας.
<SPEAKER ID="330" LANGUAGE="PL" NAME="Czesław Adam Siekierski (PPE-DE ). –" AFFILIATION="">
<SPEAKER ID="331" LANGUAGE="EN" NAME="Mairead McGuinness (PPE-DE ). –" AFFILIATION="">
<P>
   Κύριε Πρόεδρε, θα ήθελα να ευχαριστήσω την Επίτροπο και τον εισηγητή για την έκθεσή του. Ο κ. Parish επεσήμανε ότι ο χαρακτηρισμός «βιολογικό» και τα βιολογικά προϊόντα εμπνέουν μεγάλη εμπιστοσύνη στους καταναλωτές και πρέπει να διασφαλίσουμε ότι αυτοί που επιθυμούν να αγοράζουν βιολογικά προϊόντα πάγματι αγοράζουν αυτό που πιστεύουν ότι είναι πολύ αγνό προϊόν. Αλλά η αλήθεια είναι ότι – και είμαι υπόχρεος στην Αρχή για την Ασφάλεια των Τροφίμων της Ιρλανδίας για αυτήν την πολύ σημαντική πληροφορία, την οποία πιστεύω ότι μάλλον όλοι γνωρίζουμε σε αυτό το Κοινοβούλιο – δεν υφίσταται καμία αναγνωρισμένη επιστημονική δοκιμή για τη διάκριση μεταξύ βιολογικών και συμβατικών προϊόντων. Αυτό σημαίνει ότι πρέπει να διασφαλίσουμε ότι από τη σπορά και έπειτα διεξάγονται έλεγχοι και διατηρούνται οι ισορροπίες στο σύστημα. Πιθανόν το σύστημα να είναι καλό επί χάρτου, αλλά στο στάδιο της εφαρμογής μπορεί να αποδειχθεί αναποτελεσματικό.
<P>
Ο κόσμος πληρώνει υψηλότερες τιμές για τα βιολογικά προϊόντα. Στην ιρλανδική αγορά το ποσοστό των βιολογικών τροφίμων είναι μικρότερο του 1%. Οι ανάγκες μας σε βιολογικά προϊόντα καλύπτονται κατά 70% από εισαγωγές και πρέπει να αναφερθώ εκ νέου στην Αρχή για την Ασφάλεια των Τροφίμων της Ιρλανδίας, διότι υπάρχουν καταγεγραμμένες περισσότερες από 70 χώρες. Οφείλω να ομολογήσω ότι όσον αφορά ορισμένες εξ αυτών δεν θα μπορούσα να φανταστώ ότι συγκαταλέγονται ανάμεσα στις χώρες που παράγουν βιολογικά προϊόντα, εντούτοις περιλαμβάνονται στον κατάλογο και πιστεύω ότι κατά συνέπεια πρέπει να διαβεβαιώσουμε τους καταναλωτές, στην Ιρλανδία βεβαίως και σε ολόκληρη την Ευρώπη, ότι όταν αγοράζουν βιολογικά προϊόντα, τα οποία προέρχονται από τις εν λόγω χώρες, τα προϊόντα αυτά πληρούν τα ίδια πρότυπα με τα βιολογικά προϊόντα που παράγονται εντός της Ευρωπαϊκής Ένωσης.
<P>
Πιστεύω ότι η ύπαρξη κάποιας γραπτής πιστοποίησης είναι καταπληκτική ιδέα και η ΕΕ είναι πολύ καλή σε αυτά. Η μεγαλύτερή μου ανησυχία είναι ποιος παρακολουθεί τα σώματα ελέγχου και ποιος εποπτεύει τους ελεγκτές. Αισθάνομαι την ανησυχία αυτή για το σύνολο της νομοθεσίας μας και ενδεχομένως η Επίτροπος να αναφερθεί σε αυτήν στον λίγο χρόνο που έχει στη διάθεσή της. Αλλά ναι, ο τομέας των βιολογικών προϊόντων αναπτύσσεται. Είναι ένας μικρός τομέας, ωστόσο συμμερίζομαι την ανησυχία του κ. Parish ότι και η παραμικρή απώλεια εμπιστοσύνης θα τον καταστρέψει. Θα καταστρέψει την αγορά για τους παραγωγούς και θα καταστρέψει επίσης την εμπιστοσύνη των καταναλωτών, κάτι το οποίο οφείλουμε να προσπαθήσουμε να αποφύγουμε. Ο φόβος μου έγκειται στο γεγονός ότι ορισμένα βιολογικά προϊόντα, τα οποία εισάγονται στην ΕΕ κάθε άλλο παρά βιολογικά είναι. 
<SPEAKER ID="332" LANGUAGE="EN" NAME="Mariann Fischer Boel," AFFILIATION="Μέλος της Επιτροπής">
<P>
Όσον αφορά την τροπολογία 13, δεν έχει νόημα η κατάρτιση μιας έκθεσης πριν διανύσει μεγαλύτερο διάστημα λειτουργίας ο πρώτος κατάλογος των φορέων ελέγχου και, εν πάση περιπτώσει, πριν από την ημερομηνία κατά την οποία θα τεθεί σε εφαρμογή ο πλήρης κανονισμός, δηλαδή την 1η Ιανουαρίου 2009.
<P>
Η απαίτηση της διαπίστευσης των φορέων ελέγχου στο πλαίσιο του καταλόγου των τρίτων χωρών στην παράγραφο 4, δεν είναι εφαρμόσιμη, εφόσον υφίσταται κυβερνητική εποπτεία σε αυτές τις περιπτώσεις. Όσον αφορά τους φορείς ελέγχου που αναφέρονται στην παράγραφο 5, συμφωνώ καταρχήν με το αίτημα περί επίσημης διαπίστευσης, αλλά η επαρκής κυβερνητική εποπτεία θα πρέπει επίσης να γίνει δεκτή ως εναλλακτική λύση σε αυτήν την κατάσταση. Θα πρέπει επίσης να μπορέσουμε να επιδείξουμε λίγη ελαστικότητα με τους τοπικούς φορείς στις αναπτυσσόμενες χώρες και στις χώρες που βρίσκονται σε ένα πρώιμο στάδιο ανάπτυξης, από τις οποίες δεν είναι πάντα εφικτό να έχουμε διεθνή διαπίστευση.
<P>
Εν κατακλείδι, οι τροπολογίες 1, 3, 4, 5, 6, 7, 9, 12, 13, 15 και 16 είναι εν μέρει αποδεκτές ή καταρχήν αποδεκτές. Οι υπόλοιπες τροπολογίες δεν μπορούν να γίνουν αποδεκτές.
<SPEAKER ID="333" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί αύριο στις 12.00. 
<SPEAKER ID="334" LANGUAGE="" NAME="" AFFILIATION="(Η συνεδρίαση λήγει στις 00.15)">

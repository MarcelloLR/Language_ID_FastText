<CHAPTER ID="006-08">
8.  Το καθεστώς του Ευρωπαίου Διαμεσολαβητή	(
<P>
- Πριν από την ψηφοφορία για την τροπολογία 8:
<SPEAKER ID="135" NAME="Janez Lenarčič">
Προεδρεύων του Συμβουλίου. - (SL) Εξ ονόματος του Συμβουλίου, η Προεδρία θα ήθελε να επιβεβαιώσει την έγκριση της τροπολογίας για το καθεστώς του Ευρωπαίου Διαμεσολαβητή που αποτέλεσε αντικείμενο ψηφοφορίας από αυτό το διακεκριμένο Σώμα.
<P>
Θα ήθελα να επωφεληθώ αυτής της ευκαιρίας για να ευχαριστήσω το Ευρωπαϊκό Κοινοβούλιο και την Ευρωπαϊκή Επιτροπή για την εποικοδομητική τους συνεργασία. Βάσει αυτής της δημιουργικής συνεργασίας, πετύχαμε συμφωνία για την τροποποίηση του καθεστώτος σε σχετικά σύντομο χρονικό διάστημα. Ειδικές ευχαριστίες εξ ονόματος του Συμβουλίου αποδίδονται στην εισηγήτρια κ. Jäätteenmäki, τον Πρόεδρο της Επιτροπής Συνταγματικών Θεμάτων, κ. Leinen, και τον κ. Méndez de Vigo, βουλευτή του Ευρωπαϊκού Κοινοβουλίου.
<P>
Το Συμβούλιο επικροτεί το σημαντικό αυτό επίτευγμα. Πιστεύουμε όντως ότι η τροποποίηση του καθεστώτος θα αυξήσει την εμπιστοσύνη των πολιτών για την εύρυθμη λειτουργία των ευρωπαϊκών θεσμικών οργάνων και της Ευρωπαϊκής Ένωσης γενικότερα.

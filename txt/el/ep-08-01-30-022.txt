<CHAPTER ID="022">
Σχέδιο δράσης για την ενεργειακή απόδοση: αξιοποίηση του δυναμικού (συζήτηση)
<SPEAKER ID="249" NAME="Πρόεδρος">
" ημερήσια διάταξη προβλέπει τη συζήτηση της έκθεσης της κ. Fiona Hall, εξ ονόματος της Επιτροπής Βιομηχανίας, Έρευνας και Ενέργειας, σχετικά με ένα σχέδιο δράσης για την ενεργειακή απόδοση: αξιοποίηση του δυναμικού.
<SPEAKER ID="250" NAME="Fiona Hall">
εισηγήτρια. - (EN) Κύριε Πρόεδρε, θέλω καταρχάς να ευχαριστήσω πολύ τους σκιώδεις εισηγητές για την καλή συνεργασία τους για την εκπόνηση αυτής της έκθεσης.
<P>
" ενεργειακή απόδοση έχει ζωτική σημασία για τη μείωση των εκπομπών διοξειδίου του άνθρακα, την ενίσχυση της ασφάλειας του ενεργειακού εφοδιασμού και την προώθηση της οικονομικής απόδοσης. Τον Οκτώβριο του 2006 η Επιτροπή παρουσίασε ένα σχέδιο δράσης για την ενεργειακή απόδοση, στο οποίο προτεινόταν η βελτίωση κατά 20% της ενεργειακής απόδοσης έως το 2020 και ο καθορισμός 10 τομέων προτεραιότητας για την ανάληψη δράσης. Οι τομείς αυτοί αφορούσαν ποικίλα ζητήματα, από τις συσκευές έως τα κτήρια και τις μεταφορές, και περιλάμβαναν οικονομικά κίνητρα, ευαισθητοποίηση για την ενεργειακή απόδοση και πολλά ακόμη μέτρα. Οι αρχηγοί κρατών της ΕΕ ενέκριναν το σχέδιο δράσης της Επιτροπής τον περασμένο Μάρτιο και η ενεργειακή απόδοση απασχόλησε τα πρωτοσέλιδα των εφημερίδων όταν η Καγκελάριος Μέρκελ δήλωσε ότι οι ενεργοβόρες λάμπες πυρακτώσεως πρέπει να καταργηθούν.
<P>
Τώρα είναι η σειρά του Κοινοβουλίου να αξιολογήσει το σχέδιο δράσης. Ευελπιστώ ότι η έκθεσή μας θα στείλει ένα ισχυρό μήνυμα σχετικά με το πώς επιθυμούν οι βουλευτές του ΕΚ να αντιμετωπιστεί το θέμα της ενεργειακής απόδοσης. " πρώτη επισήμανση αυτής της έκθεσης είναι ότι ορισμένες από τις προτάσεις της Επιτροπής δεν είναι αρκετά προχωρημένες. Επιτρέψτε μου να αναφέρω τρία παραδείγματα. Πρώτον, η πρόταση αναθεώρησης της οδηγίας για την ενεργειακή απόδοση των κτηρίων: η Επιτροπή προτείνει ελάχιστα πρότυπα ενεργειακής απόδοσης για τα κτήρια και τα εξαρτήματα οικοδομής, και η πρόταση αυτή είναι θετική. Τα κτήρια διαδραματίζουν ζωτικό ρόλο στη μείωση της ενεργειακής ζήτησης. Πάνω από το 40% της ενέργειας που χρησιμοποιούμε καταναλώνεται στα κτήρια και το 75% των κτηρίων που υπάρχουν σήμερα θα εξακολουθούν να υπάρχουν και το 2050, συνεπώς πρέπει να ασχοληθούμε με την ενεργειακή απόδοση των υφιστάμενων κτηρίων και όχι μόνο των νέων οικοδομών. Δεν πρέπει, όμως, να μειώσουμε απλώς το κατώτατο όριο των 1 000 τετραγωνικών μέτρων της οδηγίας για την ενεργειακή απόδοση των κτηρίων - πρέπει να το καταργήσουμε τελείως και να εφαρμόσουμε την οδηγία για όλα τα κτήρια που χρειάζονται θέρμανση και ψύξη ανεξαρτήτως εμβαδού. Πρέπει επίσης να μειώσουμε την προθεσμία για τις προδιαγραφές των παθητικών κτηρίων τόσο για τις κατοικίες όσο και για τα κτήρια που προορίζονται για άλλες χρήσεις σε όλη την Ευρώπη. Δεν αρκεί να θέσουμε απλώς έναν τέτοιο μεσοπρόθεσμο στόχο.
<P>
Δεύτερον, όσον αφορά τις συσκευές, στην έκθεση του Κοινοβουλίου χαιρετίζεται η πρόταση να θεσπιστούν ελάχιστες απαιτήσεις ενεργειακής απόδοσης σε συνδυασμό με ένα δυναμικό σύστημα ενεργειακής σήμανσης, έτσι ώστε να μπορούμε να παρακολουθούμε τις τεχνολογικές εξελίξεις. Στην έκθεσή μας, όμως, ζητείται επίσης από την Επιτροπή να προτείνει την επιβολή της απαίτησης απόδοσης του "ενός watt" σε κατάσταση εφεδρείας, και να προβεί επίσης σε ανάλυση της εν δυνάμει εξοικονόμησης ενέργειας από την εξάλειψη της μη αναγκαίας κατανάλωσης σε κατάσταση εφεδρείας. Στην έκθεσή μας καλείται επίσης η Επιτροπή να ορίσει χρονοδιάγραμμα για την πλήρη απόσυρση από την αγορά ορισμένων συσκευών εξαιρετικά χαμηλής ενεργειακής απόδοσης, όπως οι συσκευές θέρμανσης αιθρίων.
<P>
Τρίτον, στην έκθεση ζητείται να βοηθηθούν περισσότερο οι μικρές επιχειρήσεις, οι οποίες πλήττονται περισσότερο από την αύξηση των τιμών των καυσίμων και έχουν ανάγκη την ενεργειακή απόδοση. Δυστυχώς, τόσο τα κοινοτικά όσο και τα εθνικά προγράμματα χρηματοδότησης τείνουν να είναι περίπλοκα. Όταν μια επιχείρηση είναι μεγάλη δεν αντιμετωπίζει πρόβλημα, οι μικροεπιχειρήσεις όμως που διαθέτουν ελάχιστους υπαλλήλους δεν έχουν δυνατότητα πρόσβασης σε σύνθετα προγράμματα. Οι μικρές επιχειρήσεις πρέπει να αντιμετωπίζονται ως νοικοκυριά και να τους προσφέρονται απλά προγράμματα και προκαταβολές χρημάτων.
<P>
Αυτό είναι, λοιπόν, το πρώτο μήνυμα της έκθεσης: ότι πρέπει να προχωρήσουμε λίγο περισσότερο. Το δεύτερο σημαντικό μήνυμα είναι ότι διαπιστώνεται ότι τόσο η Επιτροπή όσο και οι εθνικές κυβερνήσεις δεν έχουν καταφέρει να εφαρμόσουν την υφιστάμενη νομοθεσία για την ενεργειακή απόδοση. Το σχέδιο δράσης της Επιτροπής για εξοικονόμηση 20% έως το 2020 δεν είναι μεμονωμένο πρόγραμμα. Στηρίζεται σε πολύ μεγάλο βαθμό στην προηγούμενη νομοθεσία, και το επίπεδο εφαρμογής αυτής της νομοθεσίας είναι αξιοθρήνητο. " οδηγία για τα κτήρια έχει εφαρμοστεί με ορθό τρόπο από ελάχιστα κράτη μέλη. Έξι μήνες μετά την καταληκτική ημερομηνία της 30ής Ιουνίου, το ένα τρίτο των κρατών μελών δεν έχουν ακόμη υποβάλλει τα εθνικά τους σχέδια δράσης για την ενεργειακή απόδοση. " Επιτροπή δεν έχει τοποθετήσει το σύνολο των 20 επιπλέον υπαλλήλων που δήλωσε ότι απαιτούνται για την τήρηση των δεσμεύσεων σχετικά με την ενεργειακή απόδοση και, για τον λόγο αυτόν, το χρονοδιάγραμμα για το σχέδιο δράσης έχει περάσει.
<P>
Θέλω, πάντως, να ευχαριστήσω τον Επίτροπο για την πολύ θετική και εποικοδομητική απάντησή του στις επικρίσεις που εκφράζονται σε αυτήν την έκθεση και, ειδικότερα, για την ανταλλαγή επιστολών μεταξύ του Επιτρόπου Piebalgs και της κ. Niebler, μέσω των οποίων ενημερώνεται το Κοινοβούλιο για την κατάσταση.
<SPEAKER ID="251" NAME="Andris Piebalgs">
Μέλος της Επιτροπής. - (EN) Κύριε Πρόεδρε, ευχαριστώ θερμά την κ. Hall για την πολύ επίκαιρη και σημαντική της έκθεση.
<P>
Εστιάζουμε οπωσδήποτε τις προσπάθειές μας όχι μόνο στην εφαρμογή της ισχύουσας νομοθεσίας αλλά και στην πρακτική υλοποίηση του προγράμματός μας όσον αφορά τα σχέδια δράσης για την ενεργειακή απόδοση. Θέλω δε να επισημάνω ότι έχουμε επίσης σημειώσει βιώσιμες επιτυχίες. Αυτήν την εβδομάδα εγκαινιάσαμε το Σύμφωνο των Δημάρχων, στο οποίο μετέχουν τώρα περισσότερες από εκατό πόλεις. Έχουμε επίσης εγκρίνει στο Σώμα των Επιτρόπων μια οδηγία για τις ανανεώσιμες πηγές ενέργειας η οποία ενισχύει εμμέσως την ενεργειακή απόδοση. Εγκρίναμε την πρόταση μείωσης των εκπομπών CO2 στους τομείς που δεν υπάγονται στο σύστημα εμπορίας εκπομπών. Εγκρίναμε μια πρόταση για τις εκπομπές των οχημάτων. Θα μπορούσα να κατονομάσω περισσότερα πολύ ισχυρά μέτρα, ως προς τα οποία η Επιτροπή έχει επιτύχει αποτελέσματα. Δεν είμαστε επιτυχημένοι μόνο στον τομέα της νομοθεσίας. " Εβδομάδα Αειφόρου Ενέργειας είναι ένα καλό παράδειγμα του πώς η πολιτική της Επιτροπής για την προώθηση της ενεργειακής απόδοσης και των ανανεώσιμων πηγών ενέργειας αποδίδει καρπούς.
<P>
Φρονώ ότι πρέπει να ενισχύσουμε την εφαρμογή. " Επιτροπή έχει ξεκινήσει 59 διαδικασίες επί παραβάσει για μη έγκαιρη εφαρμογή. Σήμερα, 42 υποθέσεις παράβασης βρίσκονται σε εξέλιξη. " Επιτροπή θα συνεχίσει τις παρεμβάσεις της σε αυτό το πεδίο και θα ελέγξει επίσης το σύνολο της νομοθεσίας όσον αφορά τη συμμόρφωση. " Ευρωπαϊκή Επιτροπή έχει επικεντρώσει την προσοχή της σε αυτόν τον τομέα. Φρονώ ότι η τρέχουσα νομοθετική πρόταση για το σύστημα εμπορίας εκπομπών, τις εκπομπές εκτός του συστήματος εμπορίας και τις ανανεώσιμες πηγές ενέργειας θα ωθήσει οπωσδήποτε τα κράτη μέλη να δώσουν μεγαλύτερη έμφαση στην ενεργειακή απόδοση.
<P>
Όσον αφορά τα σχέδια δράσης για την ενεργειακή απόδοση, το ξεκίνημα ήταν μάλλον χλιαρό. Απηύθυνα επιστολές στους υπουργούς, υπενθυμίζοντάς τους το καθήκον τους να υποβάλλουν εκθέσεις και να καταρτίζουν ποιοτικά σχέδια, και τώρα 21 από τα 27 κράτη μέλη έχουν ακολουθήσει αυτές τις συστάσεις. Πραγματοποιήσαμε προκαταρκτική ανάλυση των σχεδίων δράσης για την ενεργειακή απόδοση, τα οποία είναι μέρος της δέσμης και ορισμένες φορές επισκιάζονται ελαφρώς από τις νομοθετικές προσπάθειες. Θεωρώ ότι ορθώς συνεχίζουμε να το πράττουμε.
<P>
Ως προς τα θέματα που έθιξε η κ. Hall, το πρόγραμμα εργασίας του τρέχοντος έτους περιλαμβάνει την ανανέωση της οδηγίας για τα κτήρια. Βρισκόμαστε πλέον στα τελικά στάδια του καθορισμού της ενεργειακής απόδοσης των συσκευών. Θα τροποποιήσουμε επίσης την οδηγία για την επισήμανση. Ανταποκρινόμαστε άλλωστε σε όλα τα αιτήματα που μας έχει υποβάλει το Ευρωπαϊκό Κοινοβούλιο.
<P>
Θεωρώ, όμως, ότι η εν λόγω οδηγία προσφέρει επίσης πολύ χρήσιμες κατευθυντήριες γραμμές για την Επιτροπή, καθόσον είναι πολύ συγκεκριμένη. Θα έλεγα ότι σε ορισμένες περιπτώσεις η κατάσταση έχει βελτιωθεί, ενώ σε άλλες έχει επιδεινωθεί. Πιστεύω πραγματικά ότι μεριμνούμε για το θέμα, όμως θα μπορούσαμε να μεριμνούμε περισσότερο. Οπωσδήποτε θα προσφέρουμε αποτελέσματα. " έκθεση αυτή δεν θα μείνει σε κάποιο συρτάρι, αλλά θα την χρησιμοποιήσουμε ως έγγραφο εργασίας. Θα τηρώ διαρκώς ενήμερο το Κοινοβούλιο για τις ενέργειές μας στον τομέα της ενεργειακής απόδοσης.
<SPEAKER ID="252" NAME="Ευαγγελία Τζαμπάζη " AFFILIATION="PSE">
εισηγήτρια της γνωμοδότησης της Επιτροπής Περιβάλλοντος, Δημόσιας Υγείας και Ασφάλειας των Τροφίμων. - Κύριε Πρόεδρε, κύριοι συνάδελφοι, κύριε Επίτροπε, η έκθεση είναι συνεκτική και ολοκληρωμένη. Με τη γνωμοδότησή μας από την Επιτροπή Περιβάλλοντος υπογραμμίσαμε σημαντικά ζητήματα. Αποτελεί πλέον κοινή παραδοχή ότι η βελτίωση της ενεργειακής αποδοτικότητας είναι ο πλέον γρήγορος, αειφόρος και οικονομικός τρόπος προκειμένου να μειωθούν οι εκπομπές αερίων του θερμοκηπίου και να αυξηθεί η ενεργειακή αποδοτικότητα. Οφείλουμε να ενθαρρύνουμε την έρευνα και την οικο-καινοτομία μέσα από την ανάπτυξη ενεργειακά αποδοτικών τεχνολογιών, χωρίς ωστόσο να παραβλέπεται η ανάγκη για μεταστροφή των καταναλωτικών μας συνηθειών. Υπογραμμίσαμε το ρόλο που μπορεί να διαδραματίσει ο δημόσιος τομέας στην επίτευξη των ευρωπαϊκών στόχων μέσα από την επιλογή ενεργειακά αποδοτικών προϊόντων και υπηρεσιών.
<P>
Να επισημάνω ότι μπορούμε όλοι οι Ευρωπαίοι πολίτες να συμβάλουμε στην προσπάθεια, τόσο σε επίπεδο χάραξης πολιτικών όσο και εφαρμογής της υπάρχουσας νομοθεσίας, μέσα από τις επιλογές που κάνουμε στην καθημερινότητά μας.
<SPEAKER ID="253" NAME="Avril Doyle">
εξ ονόματος της Ομάδας PPE-DE. - (EN) Κύριε Πρόεδρε, συμφωνώ με την επισήμανση στην έκθεση της κ. Hall, ότι η ενεργειακή απόδοση είναι το πιο οικονομικά αποδοτικό και άμεσα διαθέσιμο μέσο στην προσπάθεια μείωσης των εκπομπών αερίων του θερμοκηπίου.
<P>
Πράγματι, η Επιτροπή έχει δίκιο να υποστηρίζει στο σχέδιο δράσης της για την ενεργειακή απόδοση ότι, πάνω από όλα, για να επιτευχθούν οι στόχοι που έχουν τεθεί, απαιτούνται πολιτική βούληση και δέσμευση σε εθνικό, περιφερειακό και τοπικό επίπεδο.
<P>
Ολόκληρη η έκθεση είναι ορθώς επικριτική τόσο έναντι της Επιτροπής όσο και έναντι των κρατών μελών, διότι δεν καταβάλλουν μεγαλύτερες προσπάθειες για την εφαρμογή της ισχύουσας νομοθεσίας για την ενεργειακή απόδοση. Αυτή η πίεση ώθησε τον Επίτροπο να αυξήσει το προσωπικό του στον τομέα της ενεργειακής απόδοσης και, εξ όσων γνωρίζω, να δημιουργήσει μια ειδική μονάδα για την παρακολούθηση του σχεδίου για την ενεργειακή απόδοση, υπογραμμίζοντας έτσι ότι η Επιτροπή δίνει επιτέλους προτεραιότητα στην ενεργειακή απόδοση ως μέσο που συμβάλλει στη μείωση των εκπομπών CO2 και στην αντιμετώπιση του κρίσιμου ζητήματος της αλλαγής του κλίματος.
<P>
Ωστόσο, η έκθεση του Κοινοβουλίου καταδεικνύει ότι η πρόοδος των κρατών μελών όσον αφορά την υποβολή των εθνικών τους σχεδίων για την ενεργειακή απόδοση παραμένει απελπιστικά αργή, και γι' αυτό καλώ την Επιτροπή να συνεχίσει να τους ασκεί πιέσεις.
<P>
Ακόμη και στο Μπαλί, η Ευρώπη δέχθηκε κριτική επειδή δεν δίνει αρκετή έμφαση στον τομέα της ενεργειακής απόδοσης και στις δικές μας προσπάθειες για τη μείωση των εκπομπών CO2. Χρειαζόμαστε έναν συνδυασμό νομοθετικών μέτρων και μέτρων που στηρίζονται στην αγορά. Για παράδειγμα, αν όλος ο τομέας του φωτισμού στην ΕΕ στρεφόταν σε νέες τεχνολογίες, θα εξασφαλίζονταν τεράστια εξοικονόμηση ενέργειας. Θα εξοικονομούνταν πενήντα εκατομμύρια βαρέλια πετρελαίου και οι εκπομπές CO2 θα μειώνονταν κατά 28 εκατομμύρια τόνους ετησίως.
<P>
Αναμένουμε εφέτος από την Επιτροπή την αναθεώρηση της οδηγίας για την επισήμανση της ενεργειακής απόδοσης, καθόσον το τρέχον σύστημα της κλίμακας "A έως G" για τις οικιακές συσκευές δεν προσφέρει περαιτέρω δυνατότητες για αύξηση της ενεργειακής απόδοσης και, ενώ είναι πολύ σαφές και φιλικό προς τον καταναλωτή, δημιουργεί πλέον προβλήματα ως προς τη διάθεση στην αγορά πραγματικά πιο αποδοτικών προϊόντων, δεδομένου ότι έχει φτάσει στα όριά του. Πολλές συσκευές λαμβάνουν σήμανση A+ ή A++, κατηγορίες που δεν υφίστανται καν. Από την άλλη πλευρά, υπάρχουν σήμερα 188 εκατομμύρια οικιακές συσκευές στην ΕΕ οι οποίες έχουν ηλικία άνω των 10 ετών και είναι τρομακτικά ενεργοβόρες.
<P>
Ευχαριστώ την κ. Hall για την εμπεριστατωμένη έκθεσή της και συνιστώ στους συναδέλφους να την υπερψηφίσουν.
<SPEAKER ID="254" NAME="Adam Gierek">
εξ ονόματος της Ομάδας PSE. - (PL) Κύριε Πρόεδρε, κύριε Επίτροπε, η έκθεση της κυρίας Hall, την οποία συγχαίρω για τη σύνθετη προσέγγισή της, εφιστά την προσοχή στη σημαντική καθυστέρηση από πλευράς των κρατών μελών και της Επιτροπής όσον αφορά την εφαρμογή της ισχύουσας νομοθεσίας σε αυτόν τον τομέα.
<P>
" αποδοτική χρήση της πρωτογενούς ενέργειας εξαρτάται από τη βελτίωση της απόδοσης κατά τη μετατροπή της σε ηλεκτρισμό, την εισαγωγή προδιαγραφών για την ελάχιστη τελική κατανάλωση ενέργειας, τη διαδεδομένη αξιοποίηση του θερμοεκσυγχρονισμού των κτηρίων, τη διάδοση της χρήσης συμπαραγωγής ενέργειας μέσω της εξάλειψης των διοικητικών εμποδίων, καθώς και τη μείωση των απωλειών από τη μεταφορά της ενέργειας και την τριβή.
<P>
Στην έκθεση υπογραμμίζεται επίσης η παγκόσμια κλίμακα του προβλήματος και η ανάγκη μείωσης των εκπομπών αερίων του θερμοκηπίου. Ο οικιακός τομέας ευθύνεται για σχεδόν το 40% του συνόλου της κατανάλωσης ενέργειας, και ο θερμοεκσυγχρονισμός μπορεί να μειώσει το ποσοστό αυτό τουλάχιστον κατά το ήμισυ, ήτοι σε 20% του συνόλου της κατανάλωσης ενέργειας. Επιπλέον, η συμπαραγωγή, σε συνδυασμό με τη μείωση των απωλειών από τη μεταφορά της ενέργειας, μπορεί να διπλασιάσει την ενεργειακή απόδοση. Συνολικά, η δυνητική εξοικονόμηση που μπορεί να επιτευχθεί στον τομέα της πρωτογενούς ενέργειας μέσω της χρήσης γνωστών τεχνολογιών, και ειδικότερα του θερμοεκσυγχρονισμού και της συμπαραγωγής, εκτιμάται σε περίπου 25% έως 30%, με αντίστοιχη μείωση των εκπομπών CO2.
<P>
Το παράδοξο, όμως, είναι ότι η εφαρμογή των σχεδίων αυτών ενδέχεται να καθυστερήσει λόγω μεταγενέστερων κανονισμών της Ευρωπαϊκής Επιτροπής, όπως οι περιοριστικές προδιαγραφές ως προς την εκπομπή CO2, οι οποίες, στις περιπτώσεις παλαιότερων μονάδων παραγωγής ενέργειας και θερμοηλεκτρικών σταθμών που χρειάζονται εκσυγχρονισμό, αυξάνουν τα κόστη παραγωγής και μειώνουν τις δυνατότητες πραγματοποίησης επενδύσεων για εκσυγχρονισμό.
<P>
Μια άλλη πτυχή του παγκόσμιου χαρακτήρα του προβλήματος είναι η ανάγκη κατάρτισης κοινών προδιαγραφών περιβαλλοντικής καταλληλότητας που θα ισχύουν εντός της Ευρωπαϊκής Ένωσης αλλά και στις χώρες εταίρους της. Αυτό είναι προϋπόθεση τόσο για την επωφελή συνεργασία όσο και για τον θεμιτό ανταγωνισμό στις διεθνείς αγορές.
<SPEAKER ID="255" NAME="Jorgo Chatzimarkakis">
εξ ονόματος της Ομάδας ALDE. - (DE) Κύριε Πρόεδρε, θα ήθελα αρχικά να ευχαριστήσω και να συγχαρώ τη συνάδελφο Fiona Hall, η οποία έδωσε τη σωστή απάντηση σε μια πολύ σημαντική και σωστή θεμελιώδη και συνετή πρωτοβουλία της Επιτροπής. Πρέπει να επαινέσω τον Επίτροπο Piebalgs διότι τέθηκε επικεφαλής των υπερμάχων της ενεργειακής απόδοσης, καθώς αυτή είναι αναμφίβολα μία από τις κύριες πηγές αυτάρκειας ως προς τον ενεργειακό εφοδιασμό. Είναι επίσης πηγή καινοτομίας, γιατί αν κάνουμε όλα όσα προτείνονται στην έκθεση, θα πρωτοπορήσουμε ακόμα και σε παγκόσμιο επίπεδο ως προς τον τομέα της καινοτομίας και τους στόχους της διαδικασίας της Λισαβόνας.
<P>
Ωστόσο, μου κινεί την προσοχή η υπερβολική κριτική του τρόπου ζωής των ανθρώπων σε ορισμένα σημεία της έκθεσης. Επιτρέψτε μου να αναφέρω ένα παράδειγμα: στην παράγραφο 16 ζητείται απροκάλυπτα από την Επιτροπή να αποσύρει από την αγορά ορισμένες συσκευές. Ιδιαίτερη αναφορά γίνεται στις συσκευές θέρμανσης αιθρίων ή, όπως τις αποκαλούν ορισμένοι στη Γερμανία, Heizpilze -θερμάστρα-μανιτάρι. " υστερία γύρω από την κλιματική αλλαγή έχει ορισμένες φορές κυριολεκτικά χαρακτηριστικά ολοκληρωτισμού!
<P>
Μόλις καταφέραμε να διώξουμε τους καπνιστές από τις καφετέριες. Αυτό το θεωρώ σωστό και δεν έχω πρόβλημα. Πολλοί καταστηματάρχες αντέδρασαν τώρα έξυπνα και έβγαλαν έξω αυτές τις συσκευές θέρμανσης αιθρίων. Αναπτύχθηκε μια νέα κουλτούρα. Οι άνθρωποι άρχισαν να περνούν κοινωνικές βραδιές έξω, όπου μπορούν να καπνίζουν, και τώρα έρχονται οι ευρωπαίοι πολιτικοί, εμείς οι λίγοι εδώ μέσα, και λένε σε 490 εκατομμύρια ανθρώπων πώς μπορούν να περνούν τον ελεύθερο χρόνο τους και πώς όχι. Επιχειρούμε και πάλι να αλλάξουμε τον τρόπο ζωής. Δεν νομίζω ότι οι πολίτες μας θα το ανεχτούν αυτό για πολύ ακόμα.
<P>
Είναι σωστό να δοθεί πρωτεύουσα σημασία στους στόχους της προστασίας του κλίματος, πρέπει όμως πραγματικά να αναρωτηθούμε αν πρέπει να επιδιώξουμε να κανονίζουμε τις λεπτομέρειες του τρόπου ζωής των ανθρώπων. Ή μήπως θέλουμε να εξοστρακίσουμε τις συσκευές θέρμανσης αιθρίων και από τις χριστουγεννιάτικες αγορές που γνωρίζουμε από τη Γερμανία και -ναι, Claude- από το Λουξεμβούργο, το Βέλγιο και την Αυστρία; Καλό θα ήταν να μην ξεχνάμε όλοι τους συμπολίτες μας και να μην επεμβαίνουμε σε μια τόσο ευχάριστη πτυχή της κοινωνίας όπως η προσωπική ζωή των ανθρώπων.
<SPEAKER ID="256" NAME="Mieczysław Edmund Janowski">
εξ ονόματος της Ομάδας UEN. - (PL) Κύριε Πρόεδρε, κύριε Επίτροπε, μέχρι και σήμερα ο homo sapiens προκαλεί σοβαρές καταστροφές στο περιβάλλον, το σημαντικότερο στοιχείο του οποίου είναι αυτός ο ίδιος. Σε σημαντικό βαθμό αυτό οφείλεται στη χρήση της ενέργειας, και η έκθεση της κ. Hall σχετικά με την ορθολογική χρήση της ενέργειας είναι, ως εκ τούτου, ευπρόσδεκτη.
<P>
Ιδιαιτέρως εκτιμώ το γεγονός ότι η έκθεση αναφέρεται στις απαιτήσεις που πρέπει να επιβληθούν όσον αφορά τα κτήρια. Τα υψηλότερα δυνατά πρότυπα ενεργειακής απόδοσης και θερμομόνωσης πρέπει να ισχύουν όχι μόνο για τα νεόδμητα αλλά και για τα ανακαινιζόμενα κτήρια.
<P>
Το επόμενο βήμα είναι να χρησιμοποιείται φωτισμός βάσει της τεχνολογίας LED, η οποία εξοικονομεί ενέργεια και προσφέρει μακρά διάρκεια. Πολλές οικιακές ηλεκτρικές συσκευές μπορούν επίσης να καταναλώνουν πολύ λιγότερη ενέργεια κατά τη χρήση τους, και η ενεργειακή σπατάλη που προκαλείται από τη διατήρησή τους σε κατάσταση αναμονής πρέπει επίσης να αποφευχθεί.
<P>
Τάσσομαι υπέρ φορολογικών κινήτρων για τη συνετή κατανάλωση ενέργειας. " εκπαίδευση του κοινού σχετικά με τα ενεργειακά θέματα είναι επίσης πολύ σημαντική και πρέπει να ξεκινά από την παιδική ηλικία. Αν θέλουμε να εξασφαλίσουμε το μέλλον του πλανήτη μας, πρέπει οπωσδήποτε να κάνουμε κάποια πράγματα.
<SPEAKER ID="258" NAME="Claude Turmes">
εξ ονόματος της Ομάδας Verts/ALE. - (EN) Κυρία Πρόεδρε, η έκθεση Hall κρούει τον κώδωνα του κινδύνου. Βρισκόμαστε στα μέσα της Εβδομάδας Αειφόρου Ενέργειας και, όσο και αν είναι θετικό αυτό το γεγονός, δεν πρέπει να μας κάνει να λησμονούμε ότι τα επιτεύγματα των κυβερνήσεων, κυρίως, τα τελευταία δύο ή τρία χρόνια όσον αφορά την ενεργειακή απόδοση είναι εξαιρετικά απογοητευτικά. Μη υλοποίηση της νομοθεσίας, υποβολή σχεδίων δράσης για την ενεργειακή απόδοση που δεν αποτελούν σχέδια δράσης αλλά κάποιου είδους συμπιλήματα μέτρων - αυτό είναι γελοίο!
<P>
Επικαλούμαι τη φιλοτιμία των πρωθυπουργών. Επιτέλους, κύριοι πρωθυπουργοί! Έρχεστε στις Βρυξέλλες τον Μάρτιο, ένα έτος μετά την ιστορική σύνοδο κορυφής στην οποία εσείς οι ίδιοι είχατε εκφωνήσει πύρινους λόγους για το πώς η ενεργειακή απόδοση αποτελεί την προτεραιότητα των προτεραιοτήτων, και έρχεστε τώρα, μετά από ένα έτος, και δεν έχετε επιτύχει σχεδόν τίποτε ως κυβερνήσεις!
<P>
Φρονώ ότι πρέπει όλοι να ενώσουμε τις δυνάμεις μας και να πιέσουμε τις κυβερνήσεις να σημειώσουν πρόοδο. " Επιτροπή πρέπει επίσης να εγκρίνει και να αναλάβει νέες πρωτοβουλίες που να στηρίζονται και να προωθούν περαιτέρω τη συμπαραγωγή ηλεκτρισμού και θερμότητας και τη σήμανση σχετικά με την εξοικονόμηση ενέργειας.
<P>
Τέλος, στον καλό μου φίλο Schatzi θέλω να πω:
<P>
(DE) Ο μόνος ανόητος εδώ μέσα είσαι εσύ, γιατί χριστουγεννιάτικες αγορές υπήρχαν πολύ πριν εφευρεθούν οι συσκευές θέρμανσης αιθρίων, και θεωρώ ότι το Κοινοβούλιο έχει αναμφισβήτητα το δικαίωμα τουλάχιστον να ερωτά πόσο ασυνεπείς είμαστε στον τομέα της κλιματικής αλλαγής. Δεν πρόκειται για επέμβαση στον τρόπο ζωής των ανθρώπων, αλλά για άσκηση πίεσης σε μια πληγή, και αυτό πρέπει να κάνει το Σώμα για να την θεραπεύσει.
<SPEAKER ID="260" NAME="Nils Lundgren">
εξ ονόματος της Ομάδας IND/DEM. - (SV) Κυρία Πρόεδρε, υπάρχει γενική συναίνεση στην EE ως προς την ανάγκη μείωσης των εκπομπών αερίων του θερμοκηπίου προκειμένου να αντισταθμίσουμε την αλλαγή του κλίματος, όμως αυτό δεν πρέπει να οδηγήσει σε μια γραφειοκρατική κοινωνία χωρίς ελευθερία και δυναμισμό.
<P>
Δύο βασικές αρχές μπορούν να εφαρμοστούν εν προκειμένω: οφείλουμε να θέσουμε στόχους ως προς τις εκπομπές αερίων για κάθε χώρα και έπειτα να αφήσουμε τις χώρες αυτές και την αγορά να επιτύχουν τους στόχους στο πλαίσιο του ελεύθερου ανταγωνισμού, ενώ πρέπει να εσωτερικεύσουμε το κόστος των εκπομπών κοστολογώντας τα δικαιώματα εκπομπών σε αρκετά υψηλά επίπεδα. Οι εκπομπές αερίων θερμοκηπίου θα λαμβάνονται έτσι αυτομάτως υπόψη στα δισεκατομμύρια των οικονομικών αποφάσεων που λαμβάνονται καθημερινά ανά τον κόσμο από τα νοικοκυριά και τις επιχειρήσεις. Έτσι τα νοικοκυριά θα επιλέγουν από μόνα τους την αγορά λαμπτήρων εξοικονόμησης ενέργειας, οι αυτοκινητοβιομηχανίες θα παράγουν οχήματα με μειωμένη κατανάλωση καυσίμου, οι κατασκευαστικές εταιρείες θα οικοδομούν παθητικές κατοικίες, οι παραγωγοί ενέργειας θα παράγουν ενέργεια με χαμηλές εκπομπές αερίων. Έτσι θα προσφέρουν οικονομικό όφελος οι επενδύσεις για έρευνα και ανάπτυξη σε αυτόν τον τομέα.
<P>
Όμως, η ΕΕ δεν πρέπει να θεσπίσει απαγορεύσεις και λεπτομερείς κανόνες. Συνεπώς, πρέπει να πούμε "όχι" σε μια απαγόρευση των συσκευών θέρμανσης αιθρίων, στις φορολογικές ελαφρύνσεις για τις κατεδαφίσεις κτηρίων, καθώς και στη δημόσια χρηματοδότηση της εξοικονόμησης ενέργειας.
<SPEAKER ID="261" NAME="Άννυ Ποδηματά" AFFILIATION="PSE">
Κυρία Πρόεδρε, κύριε Επίτροπε, θα ήθελα καταρχάς να συγχαρώ την εισηγήτρια, κ. Hall, για τη γενναία και σφαιρική της προσέγγιση στο θέμα της ενεργειακής απόδοσης, που πραγματικά πηγαίνει πιο μπροστά τις προτάσεις της Ευρωπαϊκής Επιτροπής.
<P>
Με τα σημερινά ενεργειακά δεδομένα, η εξοικονόμηση ενέργειας αποτελεί το αποτελεσματικότερο εργαλείο για την αντιμετώπιση της κλιματικής αλλαγής, λαμβάνοντας υπόψη ότι το σύστημα εμπορίας εκπομπών αερίων του θερμοκηπίου δεν έχει επιφέρει ακόμη τα επιθυμητά αποτελέσματα.
<P>
Αναφορικά με την εξοικονόμηση το βάρος θα πρέπει να δοθεί στον κτιριακό τομέα καθώς ευθύνεται για την κατανάλωση ενέργειας σε ποσοστό πλέον του 40%. Στην Ελλάδα ο κτιριακός τομέα καταναλώνει το 1/3 περίπου των συνολικών ενεργειακών πόρων και συμβάλλει κατά 40% στις εκπομπές διοξειδίου του άνθρακα. Παρ' όλα αυτά η Ελλάδα δεν έχει ενσωματώσει ακόμη στο εθνικό δίκαιο την οδηγία για την εξοικονόμηση ενέργειας στα κτίρια και γι' αυτό καταδικάστηκε πρόσφατα από το Ευρωπαϊκό Δικαστήριο, ενώ συγκαταλέγεται στις 10 χώρες που δεν έχουν παρουσιάσει ακόμη εθνικό σχέδιο δράσης για την ενεργειακή απόδοση. Ωστόσο, εάν η εναρμόνιση των εθνικών νομοθεσιών με την κοινοτική νομοθεσία είναι απαραίτητη, δεν αρκεί για την ικανοποίηση των επιδιωκόμενων στόχων. " Ένωση, και χαίρομαι που το επεσήμανε αυτό και ο κ. Επίτροπος, πρέπει να δώσει βάρος στην όσο το δυνατόν πιο συνεκτική εφαρμογή των ενεργειακών επιδιώξεων από όλα τα κράτη μέλη.
<P>
Τα μέτρα και τα κίνητρα που προτείνονται στην έκθεση, όπως η πρόσβαση σε διαρθρωτική χρηματοδότηση για την επίτευξη της ενεργειακής απόδοσης, η αύξηση του ελάχιστου ποσοστού διαρθρωτικής χρηματοδότησης και χρηματοδότησης συνοχής, τα φορολογικά κίνητρα και κυρίως η μείωση του συντελεστή ΦΠΑ στις ενεργειακά αποδοτικές κατοικίες και μικρομεσαίες επιχειρήσεις, μπορούν να διαδραματίσουν εξαιρετικά εποικοδομητικό ρόλο προς αυτή την κατεύθυνση.
<P>
Το στοίχημα της κλιματικής αλλαγής δεν μπορεί να κερδηθεί μεμονωμένα αλλά από όλα τα κράτη μέλη. Εάν θέλουμε να παραμείνει η Ένωση στην πρωτοπορία αυτής της προσπάθειας και ισχυρή διαπραγματευτικά έναντι των υπολοίπων, θα πρέπει να δώσουμε βάρος στο κλείσιμο της ψαλίδας ανάμεσα στις χώρες που πρωτοστατούν και σε εκείνες που υστερούν.
<SPEAKER ID="262" NAME="Jerzy Buzek" AFFILIATION="PPE-DE">
(PL) Κύριε Επίτροπε, σας συγχαίρω για τα μέτρα που ελήφθησαν. Το σημαντικότερο πρόβλημα της Ευρώπης σήμερα είναι η χρήση της ενέργειας και ο αντίκτυπός της στο κλίμα. Είναι σημαντικότερο για την Ευρώπη σήμερα από την παραγωγή τροφίμων - μπορούμε να είμαστε βέβαιοι γι' αυτό. Μετά από προσεκτικό έλεγχο, διαπιστώνω ότι και οι οκτώ τελευταίες Προεδρίες του Συμβουλίου αντιμετώπισαν το θέμα ως προτεραιότητα, ενώ ορισμένες το αντιμετώπισαν ως την πρώτη τους προτεραιότητα. Αν όμως τα ενεργειακά θέματα είναι τόσο σημαντικά, πρέπει να τύχουν ανάλογης χρηματοδότησης. Διαφορετικά, θα συνεχίσουμε να λέμε κούφια λόγια τα οποία δεν θα συνοδεύονται από κανένα πρακτικό μέτρο.
<P>
Γνωρίζουμε πόση προστιθέμενη αξία μπορεί να παραχθεί όταν ενώνουμε τις δυνάμεις μας στην Ευρωπαϊκή Ένωση. Αν μοιραστούμε τις εμπειρίες μας, επιλέξουμε τις καλύτερες λύσεις και τις συνδυάσουμε, μπορούμε να είμαστε βέβαιοι ότι θα σημειώσουμε σπουδαία πρόοδο. Το ερώτημα, λοιπόν, είναι: είμαστε έτοιμοι να αφιερώσουμε κοινούς ευρωπαϊκούς πόρους για την έρευνα, τις τεχνολογίες, την καινοτομία και την ανάπτυξη στον ενεργειακό τομέα;
<P>
" ενεργειακή απόδοση για την οποία μιλούμε -καταλληλότητα και εξοικονόμηση- είναι πολύ πιο σημαντική από τις ανανεώσιμες πηγές ενέργειας ή τον καθαρό άνθρακα. Εντούτοις, από συνολικό προϋπολογισμό χιλίων δισεκατομμυρίων ευρώ, μόνο λίγες εκατοντάδες εκατομμύρια για μια περίοδο επτά ετών έχουν διατεθεί για κοινά ευρωπαϊκά προγράμματα έρευνας και ανάπτυξης.
<P>
Καλώ τον Επίτροπο, την Ευρωπαϊκή Επιτροπή και το Ευρωπαϊκό Συμβούλιο να αναθεωρήσουν τη στάση τους και να επιλέξουν την ατραπό της ταχείας τεχνολογικής ανάπτυξης προτού επιβάλουν αυστηρότατες προδιαγραφές για τις εκπομπές αερίων.
<SPEAKER ID="263" NAME="Vladimir Urutchev" AFFILIATION="PPE-DE">
(BG) Σήμερα, συζητούμε στο Σώμα για μία ακόμη φορά σημαντικά θέματα που άπτονται της ενέργειας, γεγονός που αποδεικνύει ότι η αντιμετώπιση των ενεργειακών προβλημάτων στο πλαίσιο της σχέσης τους με την αλλαγή του κλίματος είναι μία από τις σημαντικότερες προτεραιότητες των ευρωπαϊκών θεσμικών οργάνων. Αυτό αποδεικνύεται επίσης από τη θαυμάσια και εμπεριστατωμένη έκθεση της κ. Fiona Hall.
<P>
" ενεργειακή απόδοση είναι σίγουρα ένας από τους πυλώνες στους οποίους θα στηρίζεται η ενεργειακή μας πολιτική για μεγάλο ακόμη διάστημα. Οι ευρωπαίοι πολίτες αντιλαμβάνονται τον ρόλο τους και τον ρόλο της ενεργειακής απόδοσης για την επίτευξη των στόχων που σχετίζονται με τη σταθεροποίηση του κλίματος και ένα μέλλον μεγαλύτερης ενεργειακής ασφάλειας. Συνεπώς, ενόψει της στήριξης των πολιτών και του ευνοϊκού πολιτικού κλίματος, ενθαρρύνω την Επιτροπή να αναλάβει ακόμη περισσότερες πρωτοβουλίες, να χρησιμοποιήσει όλους τους διαθέσιμους μηχανισμούς επιρροής της συμπεριφοράς έτσι ώστε να διασφαλιστεί ότι θα τηρηθούν οι φιλόδοξοι στόχοι του 20% και ότι όλοι οι Ευρωπαίοι θα νιώσουν τα οφέλη της ενεργειακής απόδοσης.
<P>
Συγχρόνως, αν ο απώτερος στόχος μας είναι να σώσουμε τον πλανήτη από την καταστροφική αλλαγή του κλίματος διατηρώντας παράλληλα την ασφάλεια του ενεργειακού εφοδιασμού και την ανταγωνιστικότητα της Ευρώπης στη διεθνή αγορά, τότε το υπόλοιπο 80% της ενέργειας πρέπει να τύχει ιδιαίτερης προσοχής. Αυτό το 80% περιλαμβάνει την πυρηνική ενέργεια η οποία προς το παρόν υποτιμάται και εξακολουθεί να επισκιάζεται από τους φόβους και τους δογματισμούς των τελευταίων δύο δεκαετιών. Είναι αναγκαίο να συνδυάσουμε όλη τη σοφία μας και την κοινή λογική για να ξεπεράσουμε αυτήν την κατάσταση και να αρχίσουμε να συζητούμε ανοικτά και με σαφήνεια το θέμα της πυρηνικής ενέργειας ως επιχειρηματική δραστηριότητα και ευκαιρία την οποία η ανθρωπότητα και η Ευρώπη δεν έχουν την πολυτέλεια να χάσουν. Όλες και όλοι εδώ στο Σώμα έχουμε την πολιτική ευθύνη να το πράξουμε.
<SPEAKER ID="264" NAME="Lambert van Nistelrooij" AFFILIATION="PPE-DE">
(NL) Χαίρομαι ιδιαιτέρως που μου δίνεται η ευκαιρία να μιλήσω στη διαδικασία "catch-the-eye". Αυτή η συζήτηση σχετικά με την έκθεση της κ. Hall κατέδειξε με σαφήνεια ότι πρέπει να κινηθούμε με ακόμη μεγαλύτερη ταχύτητα. Υπάρχουν πάρα πολλές ευκαιρίες για την ενεργειακή απόδοση. Στις Κάτω Χώρες χρησιμοποιούμε τη φράση "φρούτο που κρέμεται χαμηλά": αν εκμεταλλευτούμε αυτές τις ευκαιρίες, τότε θα μπορούμε πολύ γρήγορα να συμβάλουμε στην επίτευξη των κοινών στόχων τους οποίους έχουμε θέσει και τους οποίους επαναλάβαμε στο Μπαλί, ενώ τους επιβεβαιώσαμε εκ νέου στη δέσμη της Επιτροπής της 23ης Ιανουαρίου. Ο κ. Piebalgs διαδραμάτισε σημαντικότατο ρόλο σε αυτήν τη διαδικασία.
<P>
Στην Επιτροπή Περιφερειακής Πολιτικής σημειώσαμε -κάτι που ανέφερε о κ. Buzek- ότι στην περίοδο μέχρι το 2006 ήταν απολύτως εφικτό να δώσουμε προτεραιότητα στην ενέργεια και την ενεργειακή απόδοση στο πλαίσιο των στόχων των διαρθρωτικών ταμείων, ωστόσο μόνο το 1,16% των πόρων δαπανήθηκε πραγματικά σε αυτόν τον τομέα. Τώρα, η κ. Hübner ανακοίνωσε, στις συνομιλίες με την Επιτροπή Περιφερειακής Πολιτικής την περασμένη εβδομάδα, ότι ο κανονισμός πρόκειται να αναθεωρηθεί και να δοθεί μεγαλύτερη προτεραιότητα στα θέματα αυτά στο πλαίσιο των προγραμμάτων της περιόδου 2007-2013. Το συμπέρασμά στο οποίο καταλήγω, λοιπόν, είναι ότι πρέπει να κινηθούμε γρηγορότερα και να εκμεταλλευτούμε καλύτερα τα διαθέσιμα μέσα σε ευρωπαϊκό επίπεδο.
<SPEAKER ID="265" NAME="Andris Piebalgs">
Μέλος της Επιτροπής. - (EN) Κυρία Πρόεδρε, θέλω να ευχαριστήσω τους βουλευτές του Ευρωπαϊκού Κοινοβουλίου για την πολύ ουσιαστική συζήτηση. Όπως προανέφερα, η Επιτροπή φιλοδοξεί να ακολουθήσει το σχέδιο δράσης για την ενεργειακή απόδοση. Γνωρίζω ότι ορισμένες φορές επιθυμείτε να κινηθούμε με μεγαλύτερη ταχύτητα, όμως υπάρχουν ορισμένοι κανόνες τους οποίους πρέπει επίσης να ακολουθούμε - βελτίωση του ρυθμιστικού πλαισίου, δημόσια διαβούλευση και εκτιμήσεις αντικτύπου. Όλα αυτά απαιτούν χρόνο. Φρονώ ότι έχουμε ανάγκη μια συζήτηση σχετικά με το θέμα της ρύθμισης αλλά και των κινήτρων. Θεωρώ ότι οι δύο αυτές πτυχές πρέπει να εξισορροπούνται και να χρησιμοποιούνται και τα δύο μέσα.
<P>
Σήμερα συναντήθηκα με έναν υπουργό από το Μαυροβούνιο. Έχουν αναπτύξει μια θαυμάσια ενεργειακή στρατηγική μέχρι το 2025, όμως τον κάλεσα να δώσει ιδιαίτερη έμφαση στον τομέα της ρύθμισης, καθότι στα κτήρια της χώρας αυτής πρόκειται να σημειωθεί τεράστια αύξηση. Δεν πρόκειται να αποθαρρύνουν τους επενδυτές αν θεσπίσουν εξαιρετικά αυστηρές απαιτήσεις για την άμεση ενσωμάτωση των ανανεώσιμων πηγών ενέργειας. Όλα τα πρότυπα και η ίδια η χώρα θα ωφεληθούν. Διαφορετικά, οι φορολογούμενοι θα επιβαρυνθούν με το κόστος των πρόσθετων προμηθειών ενέργειας.
<P>
Θεωρώ, λοιπόν, ότι απαιτείται να επιδείξουμε φιλοδοξία. Έχουμε καταρτίσει νέες κατευθυντήριες γραμμές ως προς το θέμα του προϋπολογισμού. Πρέπει να καταβάλουμε ακόμη μεγαλύτερες προσπάθειες για τον καθορισμό των περιπτώσεων στις οποίες πρέπει να ισχύει η παροχή κρατικών ενισχύσεων για τις νέες τεχνολογίες, την ενεργειακή απόδοση και τις ανανεώσιμες πηγές ενέργειας. Επεξεργαζόμαστε επίσης μια διεθνή πλατφόρμα για την ενεργειακή απόδοση η οποία θα μπορούσε να οδηγήσει στη δημιουργία συνεργιών σε διεθνές επίπεδο. Ωστόσο, αρμόδια για τις δημοσιονομικές αποφάσεις δεν είναι μόνον η Επιτροπή αλλά και το Κοινοβούλιο.
<P>
Είμαι πολύ ευγνώμων στον κ. Buzek για το έργο του σχετικά με το έβδομο πρόγραμμα πλαίσιο. Νομίζω ότι εξακολουθούμε να διαθέτουμε σημαντικούς πόρους. Αυτό οφείλεται επίσης εν μέρει στις καλές σας προσπάθειες και στις προσπάθειες του Κοινοβουλίου. " αύξηση του προϋπολογισμού ή η αναδιανομή είναι πολύ πιο σύνθετο ζήτημα, ως προς το οποίο δεν μπορώ να προσφέρω απαντήσεις. Δεν θα με πείραζε η διάθεση περισσότερων πόρων στον προϋπολογισμό των συναδέλφων μου -στον προϋπολογισμό του κ. Potočnik ή στον προϋπολογισμό των εξωτερικών σχέσεων- όμως αυτό πρέπει να εξεταστεί συνολικά στη συζήτηση για τον προϋπολογισμό.
<P>
Θεωρώ, λοιπόν, ότι η έκθεση είναι εξαιρετική. Δεν είναι σε όλα της τα σημεία κολακευτική για την Επιτροπή, όμως το θέμα δεν είναι οι φιλοφρονήσεις. Το θέμα που μας απασχολεί είναι η ενεργειακή απόδοση, και οι φιλοδοξίες θα είναι σίγουρα αυξημένες και από την πλευρά της Επιτροπής.
<SPEAKER ID="266" NAME="Fiona Hall">
εισηγήτρια. - (EN) Κυρία Πρόεδρε, θέλω να ευχαριστήσω τους συναδέλφους για τις θετικές τους παρεμβάσεις και την υποστήριξή τους, καθώς και να δηλώσω για μία ακόμη φορά ότι εκτιμώ την ιδιαιτέρως εποικοδομητική στάση της Επιτροπής στις απαντήσεις της έναντι των επικρίσεων του Κοινοβουλίου.
<P>
Θέλω απλώς να θίξω δύο ζητήματα. Πρώτον, θεωρώ ότι ήταν πραγματικά κρίμα που δεν δόθηκε μεγαλύτερη έμφαση στην αξιολόγηση από την Επιτροπή των σχεδίων δράσης για την ενεργειακή απόδοση, η οποία δημοσιεύθηκε μαζί με τη δέσμη για την ενέργεια την περασμένη εβδομάδα, καθόσον ήταν μια πολύ ανησυχητικά αρνητική αξιολόγηση. Είναι σαφές ότι οι εθνικές κυβερνήσεις εξακολουθούν να μην είναι αρκετά φιλόδοξες στα σχέδια δράσης τους. Δεν είναι προσανατολισμένες στον στόχο του 20% και, για να χρησιμοποιήσω την έκφραση της Επιτροπής, υπάρχει "σημαντικό χάσμα" σε ορισμένα κράτη μέλη "μεταξύ της πολιτικής δέσμευσης υπέρ της ενεργειακής απόδοσης ... και των μέτρων που εγκρίνονται". Κατά τη γνώμη μου, αυτό είναι ανησυχητικό.
<P>
Δεύτερον, το γεγονός ότι έχουμε πλέον την οδηγία για τις ανανεώσιμες πηγές ενέργειας και τους στόχους που αυτή περιλαμβάνει σημαίνει ότι η ενεργειακή απόδοση είναι σήμερα σημαντικότερη από κάθε άλλη φορά. Αν επιθυμούμε να επιτύχουμε τον δεσμευτικό στόχο του 20% στο σύνολο της ΕΕ, πρέπει να διατηρήσουμε υπό έλεγχο την ενεργειακή ζήτηση. Μπορούμε να επιτύχουμε το 20% μόνον εάν το 100% της συνολικής χρήσης ενέργειας βαίνει μειούμενο αντί να επιτρέπεται η αύξησή του.
<P>
Ευελπιστώ, λοιπόν, ότι η έκθεση αυτή θα αποτελέσει όντως μια νέα αρχή και ότι θα ξεκινήσει έτσι η γεφύρωση του χάσματος μεταξύ της πολιτικής ρητορικής σχετικά με την ενεργειακή απόδοση και της πρακτικής υλοποίησης.
<SPEAKER ID="267" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο Πέμπτη, 31.1.2008.
<P>
Γραπτές δηλώσεις (άρθρο 142)
<SPEAKER ID="268" NAME="Roberta Alma Anastase " AFFILIATION="PPE-DE">
γραπτώς. - (RO) Χαιρετίζω την κατάρτιση αυτής της έκθεσης και τη συνολική προσέγγιση που προτείνει σχετικά με την ενεργειακή απόδοση στην Ευρωπαϊκή Ένωση, όσον αφορά τόσο τη θεματολογία της όσο και τη γεωγραφική διάσταση. Είναι σημαντικό το γεγονός ότι είμαστε σήμερα σε θέση να συζητούμε για ένα σχέδιο δράσης και τις λεπτομέρειές του· αυτό καταδεικνύει ότι πραγματοποιούμε συγκεκριμένα βήματα προς αυτήν την κατεύθυνση.
<P>
Ως εισηγήτρια για την περιφερειακή συνεργασία στην περιοχή του Ευξείνου Πόντου, θέλω να υπογραμμίσω τη σπουδαιότητα της ενεργειακής απόδοσης σε αυτήν την περιοχή προκειμένου να επιτευχθεί ο στόχος της ασφάλειας του ενεργειακού εφοδιασμού και να μειωθεί η εξάρτηση από τις πηγές ενέργειας.
<P>
Εκτιμώ επίσης τη διεθνή προσέγγιση του θέματος και την εξέταση των παγκοσμίων προκλήσεων. Ως εκ τούτου, χαιρετίζω τη συνειδητοποίηση από το Ευρωπαϊκό Κοινοβούλιο του γεγονότος ότι στο μέλλον η Ρωσία δεν θα είναι σε θέση να αντεπεξέλθει στην εσωτερική και συμβατική ζήτηση για φυσικό αέριο, καθώς και την έκφραση της ανησυχίας του για την εν λόγω προοπτική.
<P>
Τούτο μας ωθεί να επαναλάβουμε στα ευρωπαϊκά θεσμικά όργανα τη σπουδαιότητα δύο κεντρικών στόχων: της μεγαλύτερης υποκατάστασης των εισαγωγών ενέργειας στην ΕΕ από άλλες πηγές και αποτελεσματικούς τρόπους εγγύησης της ασφάλειας του ενεργειακού εφοδιασμού, καθώς και της ανάγκης να προωθηθεί η ενεργειακή μεταρρύθμιση στην περιοχή του Ευξείνου Πόντου και στις γειτονικές χώρες της ΕΕ με σκοπό τη δημιουργία ενός διαφανούς και βιώσιμου ενεργειακού τομέα.
<SPEAKER ID="998" NAME="John Attard-Montalto " AFFILIATION="PSE">
γραπτώς. - (EN) Το σχέδιο δράσης που έχει στόχο 20% αποδοτικότητα έως το 2020 είναι φιλόδοξο αλλά αναγκαίο. Από την άλλη πλευρά, δεν έχει αξία να θέτουμε στόχους, εάν δεν υπάρχει πολιτική βούληση για την υλοποίησή τους. Για παράδειγμα, από σύνολο 21 παρεμβάσεων που σχεδιαζόταν να έχουν ολοκληρωθεί έως το 2007 μόνο τρεις είχαν ολοκληρωθεί πλήρως. Οι επιδόσεις αυτές είναι δυσοίωνες. Είναι αλήθεια ότι πολλές άλλες παρεμβάσεις σημειώνουν πρόοδο· εντούτοις, ποσοστό ολοκλήρωσης των έργων μικρότερο του 15% δεν είναι κάτι για το οποίο μπορούμε να είμαστε υπερήφανοι.
<P>
Ντρέπομαι που στη χώρα μου, τη Μάλτα, το θέμα αυτό δεν έχει αντιμετωπιστεί με σοβαρότητα. Σε ένα νησί το οποίο διαθέτει άφθονο ήλιο και άνεμο θα περίμενε κανείς την εκμετάλλευση των δύο αυτών στοιχείων στο έπακρον.
<P>
Όσον αφορά την ηλιακή ενέργεια, ελάχιστα ιδιωτικά, εμπορικά και δημόσια κτήρια κάνουν χρήση αυτής της εναλλακτικής πηγής ενέργειας.
<P>
" αιολική ενέργεια ήταν πιο δημοφιλής στο παρελθόν σε αγροτικές περιοχές. " κυβέρνηση είναι αποφασισμένη να δημιουργήσει υπεράκτια αιολικά πάρκα παρά το γεγονός ότι δεν υφίσταται ανάλογη τεχνολογία για το βάθος των υδάτων της Μάλτας. Έχει μάλιστα κοινοποιήσει σε μια μεγάλη κατασκευαστική εταιρία, που περίμενε να εγκαταστήσει τέσσερις αιολικούς σταθμούς παραγωγής ενέργειας, ότι η άδεια δεν πρόκειται να δοθεί για λόγους αισθητικής.
<SPEAKER ID="269" NAME="András Gyürk " AFFILIATION="PPE-DE">
γραπτώς. - (HU) " βελτίωση της ενεργειακής απόδοσης είναι η πιο προφανής λύση για τη μείωση της εκπομπής επιβλαβών ουσιών. " κοινή δράση σε αυτόν τον τομέα μπορεί επίσης να συμβάλει πρακτικά στον τερματισμό της εξάρτησης της Ευρώπης ως προς την προμήθεια ενέργειας.
<P>
Τη μεγαλύτερη ευκαιρία για εξοικονόμηση ενέργειας προσφέρει ίσως η αποδοτικότητα των βιομηχανικών κτηρίων και των κατοικιών. Αυτό ισχύει ολοένα και περισσότερο για τα νέα κράτη μέλη της Ένωσης. Οι σοσιαλιστικές εγκαταστάσεις βαριάς βιομηχανίας και τα πολυώροφα συγκροτήματα κατοικιών που στεγάζουν εκατοντάδες χιλιάδες ανθρώπους και είναι τόσο χαρακτηριστικά στοιχεία της περιοχής έχουν καταστεί σύμβολα ενεργειακής σπατάλης. Είναι ευπρόσδεκτο το γεγονός ότι η Ευρωπαϊκή Επιτροπή αναγνωρίζει τις ιδιαίτερες συνθήκες που επικρατούν στις πρώην σοσιαλιστικές χώρες στο σχέδιο δράσης της, καθορίζοντας συγχρόνως την προώθηση της ενεργειακής απόδοσης ως στόχο προτεραιότητας για τα νέα κράτη μέλη.
<P>
Θεωρούμε λυπηρό το γεγονός ότι αρκετά κράτη μέλη δεν τηρούν τις υποσχέσεις τους κατά την εφαρμογή της νομοθεσίας για την ενεργειακή απόδοση. Για παράδειγμα, η ουγγρική κυβέρνηση, ενώ υποστηρίζει στα λόγια τα μέτρα προστασίας του κλίματος, έχει αναβάλει επί μήνες την έγκριση του εθνικού σχεδίου δράσης για την ενεργειακή απόδοση.
<P>
Συγχρόνως, είναι ευχάριστο το γεγονός ότι, παρ' όλα αυτά, ορισμένες κοινότητες εκμεταλλεύονται τις ευκαιρίες. Ένα καλό παράδειγμα είναι το πρόγραμμα που ξεκίνησε στην Óbuda, μία από τις μεγαλύτερες περιοχές της Βουδαπέστης, βάσει του οποίου πολλά συγκροτήματα πολυκατοικιών θα ανακαινιστούν τα προσεχή έτη, χρησιμοποιώντας κοινοτικές ενισχύσεις.
<P>
Είμαστε πεπεισμένοι ότι η Ευρώπη είναι σε θέση να διαδραματίσει ηγετικό ρόλο στο θέμα της ενεργειακής απόδοσης. Αυτό εξυπηρετεί επίσης τα βασικά της συμφέροντα. " πιο αποδοτική χρήση της ενέργειας συνεπάγεται επίσης πιο αποδοτική οικονομία, νέες θέσεις απασχόλησης, βελτίωση της ανταγωνιστικότητας και, τέλος, πιο βιώσιμο περιβάλλον.
<SPEAKER ID="270" NAME="Gábor Harangozó " AFFILIATION="PSE">
γραπτώς. - (EN) Καταρχάς, επικροτώ την έκθεση πρωτοβουλίας της κ. Hall. Μάλιστα, η εν λόγω έκθεση παρουσιάζεται σε μια περίοδο στην οποία οφείλουμε να επιφυλάξουμε θερμή υποδοχή σε κάθε πρωτοβουλία που αποσκοπεί να ενισχύσει τη λήψη συγκεκριμένων μέτρων για την επίτευξη μεγαλύτερης ενεργειακής απόδοσης. " ενεργειακή απόδοση είναι πράγματι ο πιο αποτελεσματικός στόχος για τη χρησιμοποίηση διαθέσιμων τεχνολογικών μέσων με σκοπό την πραγματική και ταχεία αντιμετώπιση των προκλήσεων που δημιουργούν η υπερθέρμανση του πλανήτη και τα πεπερασμένα ορυκτά καύσιμα. Έχουμε πλέον ξεκινήσει την εφαρμογή ενός σχεδίου μείωσης της κατανάλωσης ενέργειας και είναι αναγκαίο να επιτύχουμε τους στόχους μας εγκαίρως. Ασφαλώς, όμως, ένα τέτοιο σχέδιο θα έχει τεράστιο κόστος και θα απαιτήσει σημαντικές οικονομικές θυσίες. Το κόστος και οι θυσίες αυτές θα αποτελέσουν ιδιαιτέρως σημαντική πρόκληση για τις χώρες με τους μικρότερους προϋπολογισμούς και τις λιγότερο ανεπτυγμένες οικονομίες. Έχει ζωτική σημασία οι στόχοι για την ενεργειακή απόδοση να μην επιδεινώσουν απλώς την κατάσταση των πιο αδύναμων οικονομιών και βιομηχανιών στα φτωχότερα κράτη μέλη. Συνεπώς, για να αποφευχθούν δυσλειτουργίες της αγοράς, απαιτούνται ad hoc μεταβατικά μέτρα για τη στήριξη των πιο ευάλωτων τομέων και χωρών παράλληλα με την υλοποίηση της νομοθεσίας. Βεβαίως, σε μακροπρόθεσμο ορίζοντα, υπάρχουν σαφώς τεράστιες δυνατότητες εξοικονόμησης πόρων μέσω της διατήρησης της ενέργειας, και μια ισχυρότερη πολιτική ενεργειακής απόδοσης είναι πολύ πιθανό να ωφελήσει την αγορά εργασίας στην Ένωση.
<SPEAKER ID="271" NAME="Eija-Riitta Korhola " AFFILIATION="PPE-DE">
γραπτώς. - (FI) Πολύ λίγες αποφάσεις έχουν ίσως τόσο ευρύτατες επιπτώσεις, ενώ είναι συγχρόνως τόσο αντιφατικές όσο το σχέδιο του Συμβουλίου, που αποτελείται από τρεις συνιστώσες, σχετικά με την κλιματική πολιτική όπως διατυπώθηκε την άνοιξη του 2007: μείωση των εκπομπών αερίων κατά 20%, εξοικονόμηση ενέργειας κατά 20%, και 20% μερίδιο των ανανεώσιμων πηγών - και όλα αυτά έως το 2020. Ο τρίτος δεσμευτικός στόχος δυστυχώς απειλεί να επιταχύνει την αλλαγή του κλίματος. Μέχρις ότου γίνει αυτό κατανοητό, το όποιο όφελος για το κλίμα θα οφείλεται μόνο στους δύο πρώτους στόχους.
<P>
" εξοικονόμηση ενέργειας με συγκεκριμένο στόχο τη βελτίωση της ενεργειακής απόδοσης είναι, βεβαίως, ένα από τα πιο αποτελεσματικά μέσα καταπολέμησης της αλλαγής του κλίματος. Επ' αυτού επικρατεί ευρεία συναίνεση, καθώς και επί του περιεχομένου της έκθεσης του Κοινοβουλίου, θέλω δε να ευχαριστήσω την κ. Hall διότι το κατέστησε δυνατό.
<P>
Ένα αξιόλογο στοιχείο αυτής της έκθεσης είναι ότι καταδεικνύει γνώση των παραμέτρων του ζητήματος και των επιλογών που προσφέρονται: η επιμονή στην ενεργειακή απόδοση πρέπει να διαδοθεί στο σύνολο του κοινωνικού σώματος. Πρέπει να σχετίζεται με όλους τους σχεδιασμούς και τις δραστηριότητες σε όλα τα επίπεδα. Οι σκοποί της ενεργειακής απόδοσης και οι κανόνες που ισχύουν πρέπει να αφορούν εξίσου τον εξοπλισμό, τα κτήρια, την παραγωγή και μεταφορά ενέργειας, καθώς και τις μεταφορικές και καταναλωτικές συνήθειες.
<P>
Πρέπει να αναλάβουμε δράση αμέσως. Γι' αυτό είναι δυσάρεστο να υποχρεώνεται το Κοινοβούλιο να υπενθυμίσει στην Επιτροπή ότι υπάρχει ήδη νομοθεσία που διέπει αυτόν τον τομέα. Μέχρι στιγμής, ο βαθμός υλοποίησης στα κράτη μέλη δεν είναι καθόλου ικανοποιητικός, και η Επιτροπή πρέπει να εστιάσει την προσοχή της σε αυτήν την πτυχή.
<P>
" βελτίωση της ενεργειακής απόδοσης απαιτεί να καταβληθούν προσπάθειες, έτσι ώστε να επιτευχθεί το βέλτιστο δυνατό αποτέλεσμα για το κλίμα σε σχέση με τις συνθήκες της αγοράς. Ένα σχετικό παράδειγμα είναι τα διάφορα συστήματα τυποποίησης. " ανελαστική νομοθεσία πρέπει να μας ανησυχεί: αν η καλύτερη διαθέσιμη τεχνολογία υπόκειται στον ζυγό ενός καθεστώτος καρότου και μαστιγίου, οι προσπάθειες που καταβάλλονται επαρκούν. Οι λεπτομερείς παρεμβάσεις του νομοθέτη σχετικά με τους τρόπους και τα μέσα καταφέρνει μόνο να εξαντλεί τους εμπλεκόμενους παράγοντες.
<SPEAKER ID="272" NAME="Zbigniew Krzysztof Kuźmiuk " AFFILIATION="UEN">
γραπτώς. - (PL) Κυρία Πρόεδρε, κύριε Επίτροπε, σε αυτήν τη συζήτηση σχετικά με την ορθολογική χρήση της ενέργειας, παρότι συμφωνώ με τα βασικά επιχειρήματα της εισηγήτριας, κ. Hall, θέλω να επιστήσω την προσοχή σε ορισμένα θέματα ιδιαίτερης σημασίας για τα νέα κράτη μέλη.
<P>
1. Για να μειώσουν το χάσμα που τα χωρίζει από τις πιο αναπτυγμένες χώρες της ΕΕ, τα νέα κράτη μέλη πρέπει να αναπτυχθούν με διπλάσιο ή τριπλάσιο ρυθμό από τις πιο αναπτυγμένες χώρες, χρειάζονται δηλαδή ετήσιο ρυθμό αύξησης του ΑΕΠ που να φτάνει τουλάχιστον το 6%. Ένας τέτοιος ρυθμός ανάπτυξης συνεπάγεται σημαντική αύξηση των εκπομπών CO2, κάτι που δεν έχει ληφθεί υπόψη στις προτάσεις που κατέθεσε η Ευρωπαϊκή Επιτροπή στο πλαίσιο της πρόσφατης δέσμης μέτρων της για την ενέργεια και την αλλαγή του κλίματος.
<P>
2. Οι προτάσεις της Επιτροπής εστιάζονται σαφώς στον περιορισμό της χρήσης άνθρακα, ο οποίος θα πλήξει κυρίως οικονομίες όπως της Πολωνίας, όπου η παραγωγή ενέργειας στηρίζεται κυρίως στην καύση διαφόρων τύπων άνθρακα.
<P>
3. " πρόταση σύμφωνα με την οποία η βιομηχανία παραγωγής ενέργειας πρέπει να αγοράζει όλα τα ποσοστά επιτρεπόμενων εκπομπών CO2 μέσω δημοπρασίας από το 2013 θα προκαλέσει δραστική αύξηση των τιμών της ενέργειας την οποία θα αισθανθούν ιδιαιτέρως οδυνηρά οι οικονομίες των νοικοκυριών. Επί του παρόντος, ενώ η πολωνική βιομηχανία παραγωγής ενέργειας δεν αγοράζει ούτε το 10% των επιτρεπόμενων εκπομπών της σε δημοπρασίες, η τιμή του ηλεκτρισμού σημείωσε αύξηση 15% περίπου το 2007, και αναμένεται να αυξηθεί περαιτέρω, κατά 20% έως 30%, τα επόμενα χρόνια.
<SPEAKER ID="997" NAME="Mairead McGuinness " AFFILIATION="PPE-DE">
γραπτώς. - (EN) Αυτή η έκθεση για την ενεργειακή απόδοση είναι επίκαιρη - δεδομένης της ανησυχίας μας για την αλλαγή του κλίματος και της ανάγκης αντιμετώπισης του ζητήματος των πεπερασμένων ενεργειακών πόρων που προέρχονται από ορυκτά καύσιμα.
<P>
Όμως η αποφυγή της σπατάλης ενέργειας είναι από μόνη της θετική, ακόμη και από καθαρά εγωιστική σκοπιά· η βελτίωση της ενεργειακής απόδοσης μειώνει τις δαπάνες των νοικοκυριών και των επιχειρήσεων.
<P>
Πολλά άτομα έχουν συνειδητοποιήσει την ανάγκη να χρησιμοποιούν πιο συνετά την ενέργεια. Πολλοί ήδη γνωρίζουν ότι μια τηλεοπτική συσκευή σε κατάσταση αναμονής χρησιμοποιεί το 45% της ενέργειας που χρησιμοποιείται όταν η συσκευή βρίσκεται σε λειτουργία, ότι οι ηλεκτρικές συσκευές σε κατάσταση αναμονής χρησιμοποιούν το 10% της οικιακής ενέργειας στην ΕΕ και ότι οι φορτιστές τηλεφώνων που παραμένουν συνδεδεμένοι χρησιμοποιούν ενέργεια - το 95% της οποίας σπαταλάται.
<P>
Ενώ, λοιπόν, μπορούμε όλοι να ενεργούμε έτσι ώστε να διακόπτουμε τη ροή ρεύματος στις ηλεκτρικές συσκευές, δεν θα ήταν αποτελεσματικότερο οι ίδιοι οι κατασκευαστές να σχεδίαζαν τις συσκευές κατά τέτοιο τρόπο ώστε να μειώνεται στο ελάχιστο η σπατάλη ενέργειας;
<P>
Ο συνδυασμός της ανάπτυξης νέων προϊόντων στον κατασκευαστικό τομέα και της ευαισθητοποίησης των καταναλωτών θα προσφέρει αποτελέσματα, όμως η βιομηχανία χρειάζεται κίνητρα για την ανάπτυξη νέων προϊόντων που να λαμβάνουν υπόψη την ενεργειακή απόδοση και το κοινό χρειάζεται θετικά μηνύματα που να το εκπαιδεύουν σχετικά με τον βαθμό στον οποίο μπορεί να εξοικονομηθεί ενέργεια στο σπίτι και το γραφείο.
<SPEAKER ID="273" NAME="Péter Olajos " AFFILIATION="PPE-DE">
γραπτώς. - (HU) Ως εισηγητής της Ομάδας ΕΛΚ-ΕΔ στην Επιτροπή Περιβάλλοντος για την Πράσινη Βίβλο σχετικά με τη βελτίωση της ενεργειακής απόδοσης (περισσότερα αποτελέσματα με λιγότερα μέσα), χαιρετίζω τις επανειλημμένες και εντατικοποιημένες κοινοτικές προσπάθειες στον τομέα.
<P>
Συγχρόνως, οφείλω να εκφράσω την απογοήτευσή μου για το γεγονός ότι, ενώ η Ευρωπαϊκή Επιτροπή και το Κοινοβούλιο καταβάλλουν σοβαρές προσπάθειες για τη θέσπιση συναινετικών κανόνων και την κατάρτιση εφαρμόσιμων σχεδίων, η στάση των κρατών μελών ως προς την υλοποίησή τους είναι σε πολλές περιπτώσεις ανεπαρκής.
<P>
Ορισμένα κράτη μέλη ήταν εκπρόθεσμα ως προς την προετοιμασία σχεδίων δράσης, κατά μήνες και όχι μόνον· για παράδειγμα, υπάρχουν επτά χώρες οι οποίες, μέχρι στιγμής, δεν τα έχουν υποβάλει, μολονότι η προθεσμία έχει ήδη παρέλθει από 7 μηνών.
<P>
Δεν είναι, όμως, αυτό το μόνο πρόβλημα. Υπάρχει έλλειψη κοινωνικής συναίνεσης επί των σχεδίων αυτών, και τα ήδη κατηρτισμένα σχέδια είναι συχνά πολύ ανίσχυρα, ενώ σε μερικές περιπτώσεις δεν ανταποκρίνονται στο ρεαλιστικό χρονοδιάγραμμα και το σύστημα μέσων για την επίτευξη των κοινών στόχων.
<P>
Συνεπώς, μπορούμε να πούμε ξεκάθαρα ότι πολλά κράτη μέλη της Ένωσης υποστηρίζουν μόνο στα λόγια την ενεργειακή απόδοση, την εξοικονόμηση ενέργειας και τον απώτερο στόχο μιας "κοινωνίας χαμηλών εκπομπών διοξειδίου του άνθρακα", οπότε τι μέλλον υπάρχει για μια οικονομία, νοικοκυριά και μεταφορές με μηδενικές εκπομπές διοξειδίου του άνθρακα;
<P>
Θα ήταν χρήσιμο ο θεματοφύλακας της νομοθεσίας της Ένωσης, η Επιτροπή, να κατήρτιζε κατά καιρούς συνοπτικές αναλύσεις και αξιολογήσεις σχετικά με την ποιότητα των υποβαλλόμενων εθνικών σχεδίων, καθώς και τον βαθμό στον οποίο αυτά εφαρμόζονται από τα κράτη μέλη.
<SPEAKER ID="274" NAME="Bogusław Rogalski " AFFILIATION="UEN">
γραπτώς. - (EN) Καταρχάς, επικροτώ την έκθεση πρωτοβουλίας της κ. Hall. Καταρχάς, επικροτώ την έκθεση πρωτοβουλίας της κ. Hall. Μάλιστα, η εν λόγω έκθεση παρουσιάζεται σε μια περίοδο στην οποία οφείλουμε να επιφυλάξουμε θερμή υποδοχή σε κάθε πρωτοβουλία που αποσκοπεί να ενισχύσει τη λήψη συγκεκριμένων μέτρων για την επίτευξη μεγαλύτερης ενεργειακής απόδοσης. " ενεργειακή απόδοση είναι πράγματι ο πιο αποτελεσματικός στόχος με τη χρησιμοποίηση διαθέσιμων τεχνολογικών μέσων με σκοπό την πραγματική και ταχεία αντιμετώπιση των προκλήσεων που δημιουργούν η υπερθέρμανση του πλανήτη και τα πεπερασμένα ορυκτά καύσιμα. Έχουμε πλέον ξεκινήσει την εφαρμογή ενός σχεδίου μείωσης της κατανάλωσης ενέργειας και είναι αναγκαίο να επιτύχουμε τους στόχους μας εγκαίρως. Ασφαλώς, όμως, ένα τέτοιο σχέδιο θα έχει τεράστιο κόστος και θα απαιτήσει σημαντικές οικονομικές θυσίες. Το κόστος και οι θυσίες αυτές θα αποτελέσουν ιδιαιτέρως σημαντική πρόκληση για τις χώρες με τους μικρότερους προϋπολογισμούς και τις λιγότερο ανεπτυγμένες οικονομίες. Έχει ζωτική σημασία οι στόχοι για την ενεργειακή απόδοση να μην επιδεινώσουν απλώς την κατάσταση των πιο αδύναμων οικονομιών και βιομηχανιών στα φτωχότερα κράτη μέλη. Συνεπώς, για να αποφευχθούν δυσλειτουργίες της αγοράς, απαιτούνται ad hoc μεταβατικά μέτρα για τη στήριξη των πιο ευάλωτων τομέων και χωρών παράλληλα με την υλοποίηση της νομοθεσίας. Βεβαίως, σε μακροπρόθεσμο ορίζοντα, υπάρχουν σαφώς τεράστιες δυνατότητες εξοικονόμησης πόρων μέσω της διατήρησης της ενέργειας, και μια ισχυρότερη πολιτική ενεργειακής απόδοσης είναι πολύ πιθανό να ωφελήσει την αγορά εργασίας στην Ένωση.
<SPEAKER ID="275" NAME="Toomas Savi " AFFILIATION="ALDE">
γραπτώς. - (EN) Καταρχάς, θέλω να συγχαρώ την κ. Hall για την πραγματικά εμπεριστατωμένη έκθεσή της, η οποία είναι αφιερωμένη στη βελτίωση της ενεργειακής απόδοσης και στην οποία καλούνται τα κράτη μέλη που υστερούν ακόμη πολύ ως προς την εφαρμογή της υφιστάμενης νομοθεσίας να λάβουν όλα τα αναγκαία μέτρα.
<P>
Δεύτερον, με ικανοποίηση διαπιστώνω ότι στην έκθεση δεν περιγράφονται απλώς τρόποι εξοικονόμησης ενέργειας από τους βιομηχανικούς καταναλωτές, αλλά και από τους μικρούς καταναλωτές - ιδίως μέσω της ευαισθητοποίησης των καταναλωτών και της παροχής αξιόπιστων πληροφοριών σχετικά με τις πιο φιλικές για το περιβάλλον επιλογές. Πρέπει να σημειωθεί ότι η κατανάλωση των νοικοκυριών αντιστοιχεί στο 40% της συνολικής κατανάλωσης ενέργειας. Συνεπώς, είναι ατομική ευθύνη όλων μας να συμβάλουμε στη μεγιστοποίηση της ενεργειακής απόδοσης.
<P>
Τρίτον, η κατανάλωση ενέργειας αυξάνεται προοδευτικά, το ίδιο και οι δαπάνες για την ενέργεια. Είναι θέμα κοινής λογικής να εφαρμόσουμε μέτρα ενεργειακής απόδοσης προκειμένου να εξασφαλίσουμε τη βέλτιστη χρήση των μέσων παραγωγής.
<SPEAKER ID="276" NAME="Alyn Smith " AFFILIATION="Verts/ALE">
γραπτώς. - (EN) Κύριε Πρόεδρε, συγχαίρω την κ. Hall για την έκθεσή της, η οποία περιλαμβάνει μια σειρά συγκεκριμένων, λογικών και εφικτών προτάσεων προκειμένου να ενθαρρυνθεί η ενεργειακή απόδοση. Μέσα στη σημερινή αναταραχή για την παραγωγή και την ασφάλεια του εφοδιασμού κινδυνεύουμε να λησμονήσουμε το γεγονός ότι οι αλλαγές στις προδιαγραφές των κτηρίων και του εξοπλισμού, καθώς και στο πώς χρησιμοποιούμε την ενέργεια, εξασφαλίζουν από μόνες τους σημαντική εξοικονόμηση ενέργειας. Με μεγάλη χαρά υποστηρίζω αυτήν την έκθεση και ευελπιστώ ότι θα σημάνει την αρχή για τη λήψη περισσότερων μέτρων προς αυτήν την κατεύθυνση.

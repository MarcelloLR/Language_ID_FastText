<CHAPTER ID="009-07">
7. Kαταδίκη σε θάνατο ιατρικού προσωπικού στη Λιβύη (ψηφοφορία) 
<P>
- Πριν από την ψηφοφορία
<SPEAKER ID="071" NAME="Μάριος Ματσάκης" AFFILIATION="ALDE">
(EN) Κύριε Πρόεδρε, θα ήθελα να προτείνω ορισμένες μικρές προσαρμογές χάριν μεγαλύτερης σαφήνειας. Στην παράγραφο 2, τέταρτη σειρά, προτείνω να αντικατασταθεί η φράση "για την ίδια όπως και" από τη φράση "της θανατικής ποινής σε", και στην παράγραφο 8, τρίτη σειρά, να προστεθεί η φράση "προσβληθέντα με τον ιό" πριν από τη λέξη "παιδιά".
<P>
(Το Σώμα εγκρίνει τις προφορικές τροπολογίες)
<P>
- Πριν από την ψηφοφορία επί των παραγράφων 6 και 12
<SPEAKER ID="073" NAME="Hélène Flautre" AFFILIATION="Verts/ALE">
(FR) Κυρίες και κύριοι, πρέπει να διορθωθούν ορισμένοι όροι που αφορούν της αρχές της Λιβύης. Υπήρξαμε κατά κάποιο τρόπο Ευρωπαίοι στην επιλογή των λέξεων. Πρέπει λοιπόν να αντικατασταθεί το "Πρόεδρος Καντάφι" από το "συνταγματάρχης Καντάφι".
<P>
Θέλω, επίσης, να επισημάνω ότι στην παράγραφο 12 το "Λαϊκή Συνέλευση" πρέπει να αντικατασταθεί από το "Γενική Λαϊκή Συνέλευση", επειδή αυτός είναι ο δόκιμος τίτλος, και το "κυβέρνηση" από το "Γενική Λαϊκή Επιτροπή". Οφείλουμε να είμαστε ακριβείς στις αναφορές σχετικά με τις αρχές της Λιβύης.
<P>
(Το Σώμα εγκρίνει τις προφορικές τροπολογίες)
<P>
- Μετά την ψηφοφορία
<SPEAKER ID="075" NAME="Πρόεδρος">
Επ' ευκαιρία αυτού του ψηφίσματος απευθύνω και πάλι σαφή έκκληση σε όλους τους υπευθύνους στη Λιβύη να σώσουν τη ζωή αυτών των ανθρώπων και να τους χαρίσουν την ελευθερία τους.
<P>
(Χειροκροτήματα)

<CHAPTER ID="004">
Σύνθεση των πολιτικών ομάδων
<SPEAKER ID="144" NAME="Πρόεδρος">
Σήμερα έλαβα επιστολές από την κ. Daniela Buruiană-Aprodu και τον κ. Cristian Stănescu στις οποίες ανακοίνωναν την απόφαση τους να αποχωρήσουν από την Ομάδα Ταυτότητα, Παράδοση, Κυριαρχία. Το Κοινοβούλιο λαμβάνει υπόψη αυτήν την απόφαση με ισχύ από σήμερα, 14 Νοεμβρίου 2007.
<P>
Μαζί με τις ανακοινώσεις που έχουν ήδη γίνει αυτήν την εβδομάδα οι οποίες αφορούν την αποχώρηση τριών βουλευτών από την ομάδα, συμπεραίνω ότι ο αριθμός των μελών της Ομάδας Ταυτότητα, Παράδοση, Κυριαρχία έχει μειωθεί κάτω από το ελάχιστο όριο των 20 βουλευτών που απαιτούνται για να σχηματιστεί πολιτική ομάδα σύμφωνα με το άρθρο 29 παράγραφος 2 του Κανονισμού.
<P>
(Ζωηρά χειροκροτήματα)
<P>
Επομένως το Κοινοβούλιο σημειώνει το γεγονός ότι η Ομάδα Παράδοση, Ταυτότητα, Κυριαρχία δεν πληροί πλέον τις προϋποθέσεις του Κανονισμού για τον σχηματισμό Ομάδας. Κατά συνέπεια, η ομάδα παύει να υπάρχει από τη στιγμή αυτής της ανακοίνωσης.
<P>
(Χειροκρότημα)
<SPEAKER ID="145" NAME="Hans-Peter Martin" AFFILIATION="NI">
(DE) Κύριε Πρόεδρε, θα ήθελα να σας πληροφορήσω ότι τη στιγμή που εγώ, όπως και πολλοί άλλοι βουλευτές, χειροκροτούσαμε την τελευταία ανακοίνωσή σας, ο Jean-Marie Le Pen μου έκανε τη χειρονομία η οποία σημαίνει (EN) "Άντε γαμήσου!". (DE) Θέλω να σας ζητήσω να ελεγχθεί αυτό στη μαγνητοσκόπηση της συνεδρίασης. Πιστεύω πως μια τέτοια πράξη πρέπει να επισύρει συνέπειες. Το θεωρώ απαίσιο να μου συμπεριφέρεται οποιοσδήποτε με αυτόν τον εντελώς επιθετικό τρόπο.
<SPEAKER ID="146" NAME="Πρόεδρος">
Σας ευχαριστώ, κ. Martin. προσωπικά δεν το είδα, αλλά θα λάβω υπόψη μου την παρατήρησή σας.

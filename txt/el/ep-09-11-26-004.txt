<CHAPTER ID="004">
Το σχέδιο έργου της Google να ψηφιοποιήσει την παγκόσμια βιβλιακή κληρονομιά (συζήτηση)
<SPEAKER ID="064" NAME="Πρόεδρος">
" ημερήσια διάταξη προβλέπει τη συζήτηση της προφορικής ερώτησης προς την Επιτροπή, του Klaus-Heiner Lehne, εξ ονόματος της Επιτροπής Νομικών Θεμάτων σχετικά με το σχέδιο έργου της Google να ψηφιοποιήσει την παγκόσμια βιβλιακή κληρονομιά, - B7-0224/2009).
<SPEAKER ID="065" NAME="Angelika Niebler" LANGUAGE="DE">
Κυρία Πρόεδρε, κυρία Προεδρεύουσα του Συμβουλίου, κύριε Επίτροπε, κυρίες και κύριοι, υποθέτω πως είναι σε όλους σας γνωστή η διαδικτυακή μηχανή αναζήτησης Google. Πιθανότατα γνωρίζετε επίσης το νέο Google Books Project, που όλοι συζητούν τους τελευταίους μήνες. Στόχος του σχεδίου είναι η σάρωση βιβλίων από βιβλιοθήκες και η διάθεσή τους στο διαδίκτυο, ώστε οι αναγνώστες να έχουν γρήγορη και εύκολη πρόσβαση σε έναν μεγάλο αριθμό έργων στον παγκόσμιο ιστό.
<P>
Από την άποψη των αναγνωστών και των χρηστών του διαδικτύου, αυτή είναι μια υπέροχη ιδέα. Ωστόσο, τι σημαίνει για τους συγγραφείς, τους δημιουργικούς ανθρώπους, τους καλλιτέχνες και τους εκδότες; Ποιον ρόλο θα έχουν στη δημοσίευση του έργου τους στον παγκόσμιο ιστό; Οφείλουμε να εξετάσουμε προσεκτικά αυτά τα ερωτήματα τους επόμενους μήνες. Ίσως γνωρίζετε ήδη ότι εκδότες και συγγραφείς στις "ΠΑ έχουν κινήσει νομικές διαδικασίες κατά της Google σχετικά με τη σάρωση και δημοσίευση έργων στον παγκόσμιο ιστό. Εξ όσων γνωρίζω, η νομική διαμάχη έχει επιλυθεί και οι πλευρές έχουν συμβιβαστεί εξωδικαστικά. Ωστόσο, τα ερωτήματα παραμένουν αναπάντητα και δεν αφορούν μόνο την κατάσταση με την Google, διότι είναι βέβαιο πως θα υπάρξουν παρόμοιες περιπτώσεις στο μέλλον. Οφείλουμε να αντιμετωπίσουμε αυτά τα ερωτήματα το συντομότερο δυνατό.
<P>
Μήπως τα δικαιώματα πνευματικής ιδιοκτησίας πρέπει να προσαρμοστούν στην ψηφιακή εποχή; Μήπως πρέπει να αλλάξουμε τις υπάρχουσες δομές; Ως προς αυτό, σκέφτομαι ιδίως τον ρόλο των εταιρειών συλλογικής διαχείρισης, τον οποίο έχουμε συζητήσει συχνά στο Κοινοβούλιο. Μήπως δημιουργούνται νέα μονοπώλια στον παγκόσμιο ιστό; Πώς πρέπει να αντιδράσουμε σε αυτό; Πώς θα μεταβάλλει αυτό τις δομές στις χώρες μας, για παράδειγμα, όσον αφορά τα βιβλιοπωλεία στις περιφέρειες; Ποια είναι τα αντίθετα συμφέροντα σε αυτήν την περίπτωση και πώς μπορούμε να επιτύχουμε μια κατάλληλη ισορροπία μεταξύ τους;
<P>
Συγγραφείς και εκδότες θέλουν να λαμβάνουν οικονομική ανταμοιβή για το έργο τους. Το ίδιο ισχύει, φυσικά, και όταν τα έργα τους διατίθενται στο διαδίκτυο. Οι βιβλιοθήκες θέλουν να θέτουν τα αρχεία τους στον παγκόσμιο ιστό χωρίς να χρειάζεται προηγουμένως να υπογράφουν συμφωνία χορήγησης άδειας με καθένα κάτοχο δικαιωμάτων πνευματικής ιδιοκτησίας. Τα συμφέροντα των καταναλωτών είναι σαφή. Θα επιθυμούσαν πάρα πολύ να έχουν γρήγορη και εύκολη πρόσβαση στο περιεχόμενο στον παγκόσμιο ιστό. Δεν έχουμε ακόμη φτάσει στο σημείο να μπορούμε να συζητάμε πιθανές λύσεις, αλλά πρέπει να θέσουμε στους εαυτούς μας πολλά ερωτήματα, και αυτός είναι ο σκοπός της γραπτής ερώτησης που υποβλήθηκε στην Επιτροπή από την Επιτροπή Νομικών Θεμάτων .
<P>
Χρειάζεται άραγε να προβούμε σε διακρίσεις προκειμένου να επιλύσουμε τα ζητήματα της πνευματικής ιδιοκτησίας, για παράδειγμα, όσον αφορά το περιεχόμενο; Εάν είναι έτσι, ποιες διακρίσεις πρέπει να γίνουν; " Επιτροπή δείχνει να κινείται σε αυτήν την κατεύθυνση, καθώς εστιάζει πρώτα από όλα στην κατάσταση των αποθεμάτων των βιβλιοθηκών. Πρέπει μήπως να υπάρξει μια διαδικασία μαζικής ψηφιοποίησης στο μέλλον ή είναι επαρκές το υπάρχον σύστημα αδειοδότησης για να επιλύσει το πρόβλημα; Πώς μπορεί η εκκαθάριση πνευματικών δικαιωμάτων να απλοποιηθεί στη διαδικτυακή εποχή; Όπως γνωρίζετε, το δικαίωμα της πνευματικής ιδιοκτησίας αποτελεί πρωτίστως εθνικό δικαίωμα και από αυτή την άποψη πρέπει και πάλι να αναρωτηθούμε: παραμένει αυτή μια σύγχρονη προσέγγιση; Πώς θα πρέπει να αντιμετωπίζουμε στο μέλλον τα ορφανά έργα, δηλαδή τα βιβλία των οποίων ο κάτοχος των πνευματικών δικαιωμάτων δεν είναι δυνατό να αναγνωριστεί ή να εντοπιστεί; Μήπως θα πρέπει να κάνουμε διάκριση μεταξύ λογοτεχνικών έργων και επιστημονικών ή ακαδημαϊκών έργων; Για παράδειγμα, οι συγγραφείς μυθιστορημάτων κερδίζουν τα προς το ζην από την έκδοση των βιβλίων τους, αλλά, όταν οι επιστήμονες διαθέτουν τις εργασίες τους στον παγκόσμιο ιστό, ενδιαφέρονται κυρίως να δημιουργήσουν ένα όνομα στο δικό τους πεδίο έρευνας και εξαρτώνται λιγότερο από τα χρήματα που τους αποφέρει το πόνημά τους. Υπάρχουν πολλά ερωτήματα που πρέπει να θέσουμε στους εαυτούς μας και χαίρομαι που μπορώ να τα συζητήσω μαζί σας.
<P>
Θα ήθελα να θίξω ένα τελευταίο σημαντικό σημείο και αυτό είναι, για άλλη μια φορά, το θέμα των εταιρειών συλλογικής διαχείρισης. Δείτε πόσο εύκολο είναι σήμερα να κατεβάσεις μουσική από το διαδίκτυο. Απλά μπαίνεις στο iTunes και αγοράζεις τραγούδια για 20, 30, 40 ή 50 σεντ. Ποιες είναι οι επιπτώσεις για τις εταιρείες συλλογικής διαχείρισης; Τις έχουμε ακόμη ανάγκη; Θα χαιρόμουν αν η Επιτροπή μας έδινε, για άλλη μια φορά, μια ιδέα για την τρέχουσα κατάσταση.
<P>
Το Κοινοβούλιο ζητά από την Επιτροπή εδώ και χρόνια να ασχοληθεί με το θέμα των εταιρειών συλλογικής διαχείρισης. Θα έλεγα, μιλώντας με όχι και τόσο μεγάλη ακρίβεια, ότι οι τελευταίες είναι και αυτές μονοπωλιακοί φορείς που έχουν συσταθεί σε μια περίοδο δεκαετιών. Ενδιαφέρομαι να μάθω τι σχεδιάζει η Επιτροπή. " τελευταία μου επισήμανση είναι ότι αν έχουμε μια πλατφόρμα όπως η Google που καθιστά τα πάντα διαθέσιμα δωρεάν, αυτό θα οδηγήσει στη δημιουργία ενός μονοπωλίου στον παγκόσμιο ιστό. Πρέπει να εξετάσουμε πώς πρέπει να χειριστούμε την κατάσταση, ώστε να εξασφαλίσουμε πως δεν θα καταλήξουμε με μόνο έναν πάροχο, ο οποίος θα αποφασίζει για τους όρους πρόσβασης στο περιεχόμενο στον παγκόσμιο ιστό. Αναμένω με ανυπομονησία τη συζήτηση μαζί σας κατά τις επόμενες εβδομάδες και μήνες, και με ενδιαφέρει να μάθω την απάντηση της Επιτροπής στην πρώτη ερώτηση της Επιτροπής Νομικών Θεμάτων .
<SPEAKER ID="066" NAME="Siim Kallas" LANGUAGE="EN">
Κυρία Πρόεδρε, θα ήθελα να ευχαριστήσω την Επιτροπή Νομικών Θεμάτων που έθεσε αυτά τα ερωτήματα. Θέσατε τόσα πολλά μεγάλα και θεμελιώδη ερωτήματα που ασφαλώς πρέπει να συζητηθούν τους επόμενους μήνες. Αυτό το θέμα είναι σαφώς απαιτητικό, ενδιαφέρον, συναρπαστικό και ιδιαίτερα προσανατολισμένο στο μέλλον. Θα σας δώσω πρώτα από όλα μια σύνοψη του συγκεκριμένου ζητήματος.
<P>
Καταρχάς το Google Books Project. Στην ουσία, πρόκειται για μια πρωτοβουλία που στόχο έχει να προσφέρει ένα εργαλείο εύρεσης, αναζήτησης και αγοράς βιβλίων σε ένα ευρύ κοινό χρηστών. Για τους κατόχους δικαιωμάτων, πιθανόν να αντιπροσωπεύει έναν επιπρόσθετο δίαυλο εμπορικών συναλλαγών, και άρα μια επιπρόσθετη πηγή εσόδων. Επιτρέψτε μου να προσθέσω ότι, στην Ευρώπη, το Google Books Project αναπτύσσεται σε συνεργασία με βιβλιοθήκες και αφορά μόνο βιβλία ελευθέρας χρήσης. Τα βιβλία που διέπονται από πνευματικά δικαιώματα περιλαμβάνονται στο σχέδιο μόνο μέσω του Google Partner Programme, το οποίο απευθύνεται σε εκδότες που επιθυμούν να συνάψουν συμφωνίες με τη Google.
<P>
" διευθέτηση με διακανονισμό της συλλογικής αγωγής κατά της Google αφορά το Google Books Project στις "νωμένες Πολιτείες και στόχο έχει να ολοκληρώσει μια δικαστική διαδικασία που συνεχίζεται για πάνω από τέσσερα χρόνια. Εάν εγκριθεί, θα προσφέρει μια επιπρόσθετη πηγή εσόδων στους κατόχους δικαιωμάτων, αλλά θα καταστήσει επίσης, και κυρίως, τα έως σήμερα μη διαθέσιμα εξαντλημένα και ορφανά έργα διαθέσιμα για ηλεκτρονική αναζήτηση και πρόσβαση στους χρήστες των "ΠΑ. Επιπλέον, τα οικονομικά του κίνητρα πιθανόν να βγάλουν από τη σκιά τους κατόχους των δικαιωμάτων των ορφανών έργων.
<P>
Τώρα, όσον αφορά το Google Book Search Project, η Επιτροπή θεωρεί την πρωτοβουλία της Google ως ένδειξη της εξέλιξης νέων επιχειρηματικών μοντέλων, που προσφέρουν σχεδόν άμεση πρόσβαση σε τεράστιο αριθμό έργων για έναν διαρκώς αυξανόμενο αριθμό καταναλωτών. Επειδή η Ευρωπαϊκή Επιτροπή υποστηρίζει την ψηφιοποίηση των βιβλίων στις ευρωπαϊκές βιβλιοθήκες και πέραν αυτών, και επειδή η ψηφιοποίηση των βιβλίων είναι ένα έργο ηράκλειων διαστάσεων, όπου χρειάζεται η στήριξη του ιδιωτικού τομέα, η Επιτροπή υποστηρίζει πρωτοβουλίες όπως το Google Book Search Project, εφόσον σέβονται τα δικαιώματα πνευματικής ιδιοκτησίας και δεν οδηγούν σε στρέβλωση του ανταγωνισμού.
<P>
Όσον αφορά τον διακανονισμό σχετικά με το Google Books, η Επιτροπή διεξήγαγε εντατικές διαβουλεύσεις με ευρωπαίους εκδότες και με την Google. Τον Σεπτέμβριο του 2009, η Επιτροπή οργάνωσε δημόσια ακρόαση στην οποία συμμετείχαν ευρωπαίοι ενδιαφερόμενοι παράγοντες και τα μέρη του διακανονισμού προκειμένου να ανταλλάξουν απόψεις και να επιδιώξουν διευκρινίσεις σχετικά με τα διάφορα στοιχεία της συμφωνίας.
<P>
Εν τω μεταξύ, όμως, έχουν προκύψει σημαντικές αλλαγές. Λόγω των πολυάριθμων ενστάσεων που προέβαλαν για τον αρχικό διακανονισμό ανταγωνιστές της Google, ξένες κυβερνήσεις (της Γαλλίας και της Γερμανίας) και το υπουργείο Δικαιοσύνης των "ΠΑ, οι όροι του διακανονισμού αναθεωρήθηκαν και αυτές οι αναθεωρήσεις υποβλήθηκαν στο αμερικανικό δικαστήριο στις 13 Νοεμβρίου 2009.
<P>
Καταρχάς, ο αναθεωρημένος διακανονισμός έχει περιοριστεί σημαντικά ως προς το πεδίο εφαρμογής. Τώρα, μόνο τα βιβλία που είτε είναι καταχωρισμένα στο Γραφείο Πνευματικών Δικαιωμάτων των "ΠΑ είτε έχουν εκδοθεί στο "νωμένο Βασίλειο, την Αυστραλία ή τον Καναδά έως την 5η Ιανουαρίου 2009 καλύπτονται από τον διακανονισμό. Όλα τα άλλα βιβλία είναι εκτός του πεδίου εφαρμογής του διακανονισμού. Συνεπώς, μόνο οι συγγραφείς και οι εκδότες των "νωμένων Πολιτειών, του "νωμένου Βασιλείου, της Αυστραλίας και του Καναδά θα εκπροσωπούνται, στο μέλλον, στο συμβούλιο του Μητρώου Δικαιωμάτων Βιβλίων, του φορέα που διαχειρίζεται τους όρους του διακανονισμού.
<P>
Δεύτερον, οι εκδότες από χώρες εκτός των "νωμένων Πολιτειών, του "νωμένου Βασιλείου, της Αυστραλίας και του Καναδά θα πρέπει τώρα να διαπραγματεύονται ατομικά τη συμμετοχή τους στις υπηρεσίες του Google Books στις "νωμένες Πολιτείες.
<P>
" νέα εκδοχή του διακανονισμού εγείρει δύο παρατηρήσεις. Πρώτον, το να βρίσκεσαι εκτός διακανονισμού δεν είναι πάντοτε πλεονέκτημα. Όταν είσαι εκτός, δεν μπορείς πλέον να ελέγξεις τι κάνει ηGoogle με τα αντίτυπα που έχει σαρώσει ως τώρα.
<P>
Δεύτερον, οι εκδότες από τα κράτη μέλη της ΕΕ -εκτός του "νωμένου Βασιλείου- δεν θα συμμετέχουν πλέον σε μια μείζονα μεταβολή της αγοράς βιβλίων. Το Google Books Project θα έχει σημαντική προώθηση στις "νωμένες Πολιτείες, ενώ οι ευρωπαίοι εκδότες δεν θα έχουν πλέον καμία συμμετοχή σε αυτό. Παρότι οι υπηρεσίες που αποτελούν αντικείμενο διαπραγμάτευσης στο πλαίσιο αυτού του διακανονισμού θα είναι διαθέσιμες μόνο στους χρήστες των "νωμένων Πολιτειών, αυτή η απουσία μπορεί να είναι καταστροφική για την πολιτισμική πολυμορφία.
<P>
Εν προκειμένω , η Επιτροπή έχει καλέσει και θα καλεί επανειλημμένως τα κράτη μέλη: πρώτον, να εντατικοποιήσουν τις πολιτικές τους για την ψηφιοποίηση· δεύτερον, να διερευνήσουν τις δυνατότητες συμπράξεων δημόσιου-ιδιωτικού τομέα για την ψηφιοποίηση· και τρίτον, να διασφαλίσουν ότι όλο το ψηφιοποιημένο υλικό θα διατίθεται μέσω της Europeana. Εάν το πράξουν αυτό τα κράτη μέλη, ο διακανονισμός Google Books μπορεί να αποδειχθεί καταλύτης, και όχι απειλή, για τις πρωτοβουλίες της Ευρώπης στον τομέα της πρόσβασης στον ψηφιοποιημένο πολιτισμό.
<P>
Αυτό με οδηγεί στο δεύτερο ερώτημά σας. " συζήτηση για τον διακανονισμό έχει καταδείξει πως η Ευρώπη δεν έχει περιθώρια να μείνει πίσω στην ψηφιακή μεθόριο. " Ευρώπη πρέπει να δράσει άμεσα. Για τον σκοπό αυτό, η Επιτροπή δεσμεύεται πλήρως να εργαστεί για ένα πλαίσιο πνευματικών δικαιωμάτων που θα διευκολύνει την ευρείας κλίμακας ψηφιοποίηση των συλλογών των ευρωπαϊκών βιβλιοθηκών.
<P>
Πιστεύουμε ότι οι κανόνες για την πνευματική ιδιοκτησία πρέπει να είναι αρκετά ευέλικτοι ώστε να μην περιπλέκουν υπερβολικά τη δημιουργία των ηλεκτρονικών βιβλιοθηκών.
<SPEAKER ID="067" NAME="Róża, Gräfin von Thun Und Hohenstein" LANGUAGE="PL">
Κυρία Πρόεδρε, θα ήθελα να ευχαριστήσω εσάς για τη δήλωσή σας, την Επιτροπή Νομικών Θεμάτων για την ερώτησή της, την κ. Niebler για τις παρατηρήσεις της και τον Επίτροπο για την απάντησή του. Τα εν λόγω θέματα είναι εξαιρετικά σημαντικά και για την Επιτροπή Εσωτερικής Αγοράς και Προστασίας των Καταναλωτών. " διαδικασία ψηφιοποίησης των βιβλίων ανοίγει νέες συναρπαστικές ευκαιρίες, αλλά πρέπει -και το τονίζω αυτό- να εξυπηρετεί τα συμφέροντα εκδοτών και αναγνωστών, δηλαδή των ευρωπαϊκών επιχειρήσεων και των ευρωπαίων καταναλωτών.
<P>
" προηγούμενη εκδοχή της συμφωνίας με τη Google επέσειε την απειλή της μονοπώλησης ολόκληρης της λογοτεχνικής παραγωγής από μία ιδιωτική εταιρεία, μια απειλή που δεν έχει ακόμη ολοκληρωτικά εξαλειφθεί. " Google ήταν αυτή που σάρωσε εκατομμύρια τίτλους πνευματικής ιδιοκτησίας από όλον τον κόσμο. Ως σήμερα, έχει κάνει χρήση αυτών των σαρώσεων παρανόμως, εφαρμόζοντας μόνο την αμερικανική αρχή της θεμιτής χρήσης, χωρίς να ζητά τη συναίνεση των συγγραφέων ή των εκδοτών.
<P>
" νέα συμφωνία συνεχίζει να αψηφά μια βασική αρχή της σύμβασης της Βέρνης, η οποία αναφέρει ότι πρέπει να ζητείται η άδεια των κατόχων δικαιωμάτων πνευματικής ιδιοκτησίας πριν χρησιμοποιηθούν τα έργα τους και όχι απλώς να τους δίδεται η επιλογή της εξαίρεσης, με αποτέλεσμα η ευθύνη, ο κόπος και το κόστος να βαρύνουν τον συγγραφέα. " συμφωνία ισχύει για τα βιβλία από όλον τον κόσμο που εκδίδονται στα αγγλικά στις χώρες που καλύπτονται από τη σύμβαση.
<P>
Κατά τη σάρωση των βιβλίων, η Google άντλησε από τις κατηγορίες των εξαντλημένων και των ορφανών έργων. Και οι δύο αυτές κατηγορίες είναι πολύ ασαφώς προσδιορισμένες. Είναι πολύ συχνά εφικτό να εντοπίσει κανείς τους συγγραφείς των ορφανών έργων αν το επιδιώξει. Τα εξαντλημένα βιβλία είναι συχνά έργα τα οποία οι συγγραφείς ή οι εκδότες ηθελημένα αποσύρουν. Δεν συνεπάγεται αυτό τον κίνδυνο να στερεί πιθανώς η Google από τους εκδότες την ελευθερία χάραξης της δικής τους εκδοτικής πολιτικής, και από τους συγγραφείς πιθανά κέρδη;
<P>
Ως προς το θέμα των καταναλωτών: η εκδοτική βιομηχανία μπορεί να υπονομευθεί μακροπρόθεσμα από το Google Project αν οι κάτοχοι δικαιωμάτων πνευματικής ιδιοκτησίας δεν εισπράττουν τα συγγραφικά δικαιώματα που τους οφείλονται. Προκειμένου να παραμείνουν ανταγωνιστικοί, οι εκδότες θα σταματήσουν να παράγουν ακριβά, αναθεωρημένα από ειδικούς, δαπανηρά βιβλία. Για τους καταναλωτές, αυτό σημαίνει ουσιαστικά την αντικατάσταση των εκδόσεων υψηλής ποιότητας από φθηνές, ανέλεγκτες, στερούμενες φαντασίας εκδόσεις, που θα συνοδεύονται επιπλέον από πληθώρα διαφημίσεων.
<P>
Προσδοκώ επομένως από την Ευρωπαϊκή Επιτροπή να καταρτίσει μια πολιτική που θα επιτρέπει την περαιτέρω ανάπτυξη της ψηφιοποίησης, αλλά χωρίς αρνητικές επιπτώσεις στη δημιουργικότητα και στα συμφέροντα της αγοράς και των αναγνωστών της Ευρώπης.
<SPEAKER ID="068" NAME="Sergio Gaetano Cofferati" LANGUAGE="IT">
Κυρία Πρόεδρε, κυρίες και κύριοι, πιστεύω ότι η συμφωνία μεταξύ Google και αμερικανών εκδοτών περιέχει ορισμένα αναμφισβήτητα ενδιαφέροντα στοιχεία και ορισμένες σημαντικές προοπτικές για νέες εξελίξεις και για εμάς. Ωστόσο, μαζί με αυτές τις θετικές πτυχές, είναι σημαντικό να αξιολογήσουμε και τα προβληματικά σημεία που περιέχει.
<P>
Προκειμένου να αποβεί θετική η συμφωνία, χρειάζεται να αλλάξουμε τον τρόπο που αντιμετωπίζουμε το όλο περίπλοκο ζήτημα της πνευματικής ιδιοκτησίας, επιλύοντας τη σύγκρουση μεταξύ του αιτήματος για ελεύθερη πρόσβαση σε διαδικτυακά πολιτιστικά προϊόντα και της αποκλειστικής προστασίας, χωρίς εξαιρέσεις, των δικαιωμάτων πνευματικής ιδιοκτησίας.
<P>
Είναι αλήθεια ότι το σύστημα που επινόησε η Googleπαρέχει στο σύνολο των χρηστών τη σπουδαία ευκαιρία της πρόσβασης σε έργα, ιδίως σε εκείνα που είναι εξαντλημένα ή βιβλιογραφικώς δυσεύρετα και, συγχρόνως, παρέχει στους συγγραφείς και τους εκδότες μια ευκαιρία ανανέωσης της πολιτιστικής προσφοράς τους και επέκτασης του αναγνωστικού κοινού τους. Ωστόσο, είναι επίσης αλήθεια ότι, λόγω του γεγονότος ότι η συμφωνία καλύπτει μόνο βιβλία και έργα που είναι καταχωρισμένα στο Γραφείο Πνευματικών Δικαιωμάτων των "ΠΑ ή έχουν εκδοθεί στο "νωμένο Βασίλειο, τον Καναδά ή την Αυστραλία, ενώ κανένα ειδικό μέτρο δεν προβλέπεται για τα ευρωπαϊκά έργα ή αυτά του υπόλοιπου κόσμου -προς το παρόν, εξάλλου, η Google έχει απλώς δηλώσει τη γενική προθυμία της να συνάψει παρόμοιες συμφωνίες και με άλλες χώρες- η Google βρίσκεται, χάρη σε αυτή τη συμφωνία, σε μονοπωλιακή θέση, μεταξύ άλλων και λόγω των τεράστιων διαφημιστικών πόρων που θα διατεθούν για το νέο σύστημα.
<P>
Ο αντίκτυπος θα έχει επίσης συνέπειες για τις ευρωπαϊκές πολιτιστικές βιομηχανίες, κυρίως λόγω της καθυστέρησης που θα αντιμετωπίσει η Ευρώπη σε σχέση με το όλο έργο της ψηφιοποίησης των βιβλιοθηκών. Εξάλλου, πολλά ευρωπαϊκά βιβλία έχουν ήδη καταχωρισθεί στο αμερικανικό Γραφείο Πνευματικών Δικαιωμάτων από τη δεκαετία του 1980. Συνεπεία τούτου, θα υπόκεινται στους νέους κανόνες πρόσβασης στο σύστημα Google. Πολλά ακόμη ευρωπαϊκά έργα φυλάσσονταν σε αμερικανικές βιβλιοθήκες που προσέφεραν στη Google τη δυνατότητα ψηφιοποίησης του καταλόγου τους.
<P>
" Ευρωπαϊκή Επιτροπή έχει δρομολογήσει ένα ευρωπαϊκό σχέδιο, που έως σήμερα είχε μικρότερο αντίκτυπο από αυτόν που αναμένεται να έχει το Google Books. " συμφωνία μεταξύ της Google και των αμερικανικών πολιτιστικών βιομηχανιών θέτει, συνεπώς, το θέμα της ανάγκης μιας σύνθεσης μεταξύ προστασίας των πνευματικών δικαιωμάτων και της παραγωγής, και δυνατότητας πρόσβασης των χρηστών, λαμβανομένων υπόψη και των τεχνολογικών επαναστάσεων της τελευταίας δεκαετίας. Ο κίνδυνος είναι μήπως μείνει πίσω η Ευρώπη ως προς την ανάπτυξη αυτού του πιθανού νέου μοντέλου.
<P>
Σας το δηλώνω ευθέως, κύριε Επίτροπε: δεν θεωρώ τις προτάσεις που παρουσιάστηκαν εδώ επαρκείς για την επίλυση του προβλήματος που αντιμετωπίζουμε. Χρειαζόμαστε μια λύση που θα ενοποιεί τις χώρες της Ευρώπης και δεν θα θέτει το βάρος της ευθύνης για τη λήψη μέτρων στα κράτη μέλη.
<SPEAKER ID="069" NAME="Liam Aylward" LANGUAGE="EN">
Κυρία Πρόεδρε, επιδοκιμάζω την ενέργεια της Επιτροπής Νομικών Θεμάτων που έθεσε αυτή την επίκαιρη ερώτηση στην Επιτροπή. Το σχέδιο ψηφιοποίησης βιβλίων επηρεάζει αρκετούς τομείς της πολιτικής της Ευρωπαϊκής Ένωσης και των κρατών μελών, όπως είναι η πνευματική ιδιοκτησία, ο ανταγωνισμός, η ψηφιοποίηση των βιβλιοθηκών και ο πολιτισμός, και για τον λόγο αυτό απαιτεί συζήτηση και προσεκτική εξέταση.
<P>
" ψηφιοποίηση των βιβλίων έχει πολλά εμφανή οφέλη τόσο από πολιτιστικής όσο και οικονομικής άποψης. Θα καταστήσει τη λογοτεχνία και τη μάθηση περισσότερο προσβάσιμη στην ψηφιακή γενιά. Θα συμβάλει στη διάδοση της γνώσης και του πολιτισμού. Θα προσφέρει σε φοιτητές, ακαδημαϊκούς και πανεπιστήμια αυξημένη πρόσβαση σε πληροφορίες και έρευνα.
<P>
Προκειμένου να βρίσκεται η Ευρώπη στο προσκήνιο μιας επιτυχημένης οικονομίας βασισμένης στη γνώση, πρέπει να προχωρήσουμε με νέες τεχνολογίες και να διατηρήσουμε το προβάδισμα στην κούρσα της γνώσης. Το κράτος μέλος καταγωγής μου, η Ιρλανδία, ήταν γνωστή ως το νησί των αγίων και των λογίων, με σπουδαία παράδοση στη λογοτεχνική παραγωγή· άρα η ενθάρρυνση και προώθηση της ανάγνωσης και της λογοτεχνίας είναι πάντοτε ευπρόσδεκτη. Δυστυχώς, πρέπει να πω ότι οι περισσότεροι άγιοι έχουν πια φύγει. Ωστόσο, το σχέδιο ψηφιοποίησης δεν πρέπει να προχωρήσει εις βάρος της δημιουργικής διαδικασίας που ενέχει η λογοτεχνία, και ο βιοπορισμός των πολλών ενδιαφερομένων παραγόντων δεν πρέπει να επηρεαστεί αρνητικά. Είναι σημαντικό να τονισθεί ότι η ψηφιοποίηση πρέπει να γίνει αποδεκτή μόνο εφόσον τα δικαιώματα των ενδιαφερομένων, περιλαμβανομένων των συγγραφέων, των εκδοτών, των εικονογράφων, των γραφιστών και των μεταφραστών λογοτεχνίας, εκπροσωπούνται και προστατεύονται.
<P>
Δεδομένης της πιθανής απειλής που συνιστά η ψηφιοποίηση για την αγορά του έντυπου βιβλίου, είναι σημαντικό να διασφαλισθεί η δίκαιη καταβολή συγγραφικών δικαιωμάτων, και αυτό είναι ένα θέμα που έθεσα ευθέως στην Επιτροπή τον προηγούμενο Οκτώβριο. Στην απάντησή της, σημειώνω ότι η Επιτροπή έχει ήδη κινήσει δημόσια διαβούλευση και έχει πραγματοποιήσει ακροάσεις για ανταλλαγή απόψεων με τους ενδιαφερόμενους παράγοντες. Επιδοκιμάζω αυτά τα θετικά βήματα και, αν πρόκειται να προσαρμοστεί η νομοθεσία της ΕΕ για τα πνευματικά δικαιώματα, πρέπει να υπάρξει αυξημένη δέσμευση απέναντι στους ενδιαφερόμενους ώστε η αλλαγή να αντανακλά τα συμφέροντά τους διευκολύνοντας συγχρόνως μια οικονομία βασισμένη στη γνώση.
<SPEAKER ID="070" NAME="Eva Lichtenberger" LANGUAGE="DE">
Κυρία Πρόεδρε, κύριε Επίτροπε, κυρίες και κύριοι, ως αποτέλεσμα των δραστηριοτήτων του Google Books, η ευρωπαϊκή στρατηγική της υιοθέτησης μιας αργής, στοχευμένης προσέγγισης και της επισήμανσης των πολλών ανησυχιών που έχουν εκφρασθεί στη διάρκεια αυτής της στρατηγικής έχει απλώς υπερκεραστεί από την πραγματικότητα. Βρισκόμαστε αντιμέτωποι με την εκτενή ψηφιοποίηση βιβλίων από τη Google, περιλαμβανομένων βιβλίων ευρωπαίων συγγραφέων, οι οποίοι δεν έχουν δώσει τη συγκατάθεσή τους και που βρίσκονται τώρα προς έκπληξη και ενόχλησή τους στο Google Books, χωρίς να το επιθυμούν.
<P>
Επ' αυτού του θέματος, θα ήθελα καταρχάς να πω ότι όταν συζητάμε για τα πνευματικά δικαιώματα, δεν είναι απλώς ζήτημα χρημάτων. Είναι επίσης ζήτημα ανεξαρτησίας των συγγραφέων, που πρέπει να έχουν δικαίωμα συμμετοχής στις αποφάσεις που αφορούν το αν, πώς και υπό ποια μορφή θα ψηφιοποιηθούν και θα χρησιμοποιηθούν τα βιβλία τους. Αυτό είναι ένα καίριο ζήτημα και μια βασική αναγκαιότητα. Συναφές με αυτό είναι το εξαιρετικά κρίσιμο ζήτημα των αποκαλούμενων ορφανών έργων, των οποίων οι συγγραφείς δεν μπορούν να εντοπιστούν. Είναι απαραίτητο να βρούμε μια αποτελεσματική και πρακτική λύση σε αυτό το πρόβλημα.
<P>
Καθένας από μας έχει βιώσει την εμπειρία του να δανείζει ένα αγαπημένο βιβλίο, να μην του επιστρέφεται και κατόπιν να μην μπορεί να το αγοράσει πουθενά διότι έχει εξαντληθεί. Το Google Books θα αποτελούσε, βεβαίως, μια πολύ καλή λύση σε παρόμοιες περιπτώσεις, διότι θα διατηρούσε θησαυρούς από τον κόσμο της λογοτεχνίας και άλλους συναφείς τομείς, οι οποίοι διαφορετικά θα χάνονταν από την πολιτιστική μας κληρονομιά. Ωστόσο, η λύση πρέπει να σχεδιαστεί με τέτοιο τρόπο ώστε το όλο θέμα να έχει νόημα. Το Google Books δεν μπορεί απλώς να αγνοεί όλα τα ζητήματα βάσει μιας υπόθεσης. Πρέπει να καταβάλλεται μια προσπάθεια ανεύρεσης του συγγραφέα και προστασίας των δικαιωμάτων του. Εδώ λοιπόν έγκειται και ο ρόλος των εταιρειών συλλογικής διαχείρισης και θα ήθελα να επιλεγεί μια δίκαιη λύση. Όπως είπε η κ. Niebler, πρέπει να συζητήσουμε τον ρόλο των εταιρειών συλλογικής διαχείρισης σε αυτό το πλαίσιο.
<P>
Όλοι έχουν το δικαίωμα να απορρίπτουν τις νέες τεχνολογίες, αλλά, βεβαίως, θα πρέπει να υποστούν τις συνέπειες και μπορεί να διαπιστώσουν στο μέλλον ότι δεν αποτελούν μέρος της εκτεταμένης δεξαμενής γνώσης που έχει δημιουργηθεί. Αυτό είναι το κεντρικό θέμα σήμερα. Ίσως χρειάζονται νομοθετικές εξαιρέσεις ώστε να δοθεί μια σχετικά αποτελεσματική λύση στο πρόβλημα.
<SPEAKER ID="071" NAME="Emma McClarkin" LANGUAGE="EN">
Κυρία Πρόεδρε, για τους λάτρεις των βιβλίων στην εκλογική μου περιφέρεια, στα East Midlands, και σε όλη την Ευρώπη, αυτά είναι καλά νέα. Πιστεύω πως είμαστε στο ξεκίνημα μιας επανάστασης στον τομέα του βιβλίου και επιδοκιμάζω τη δήλωση της Επιτροπής.
<P>
" πρωτοβουλία της Google είναι ένα αναπόφευκτο και εύλογο βήμα προόδου, δεδομένης της εξέλιξης της ψηφιακής οικονομίας, με νέες ηγετικές δυνάμεις στην αγορά και νέες καταναλωτικές απαιτήσεις. Πιστεύω ότι αυτού του είδους η καινοτομία του ιδιωτικού τομέα θα πρέπει να επιδοκιμαστεί, εφόσον αφήνει περιθώρια για ανταγωνισμό στο μέλλον και για δίκαιη προστασία.
<P>
Οι βιβλιοθήκες, αν και αποτελούν σημαντική αποθήκη πληροφοριών, είναι πηγές ελάχιστα αξιοποιούμενες, καθώς εννέα στα δέκα βιβλία μένουν στο ράφι , ενώ υπάρχουν χιλιάδες βιβλία μη διαθέσιμα στους καταναλωτές λόγω του ότι είναι εξαντλημένα ή λόγω μη βιωσιμότητας της έκδοσης.
<P>
Τα ηλεκτρονικά βιβλία θα προσφέρουν στους συγγραφείς την ευκαιρία να λάβουν κάποια αναγνώριση και, φυσικά, κάποια αμοιβή για τα έργα τους.
<P>
Ωστόσο, το γεγονός ότι ένας τέτοιος διακανονισμός, που προβλέπει τη μαζική ψηφιοποίηση βιβλίων, δεν μπορεί να εφαρμοστεί στην ΕΕ είναι ένα από τα πιο χαρακτηριστικά παραδείγματα του κατακερματισμού των ευρωπαϊκών νόμων περί πνευματικών δικαιωμάτων. Πρέπει να θεσπίσουμε ένα ευρωπαϊκό πλαίσιο για τα πνευματικά δικαιώματα κατάλληλο για τον 21ο αιώνα. " Ευρώπη πρέπει να αδράξει την ευκαιρία να αναλάβει ηγετικό ρόλο και να διασφαλίσει ότι θα διευκολυνθεί η ψηφιοποίηση των βιβλίων στην Ευρώπη, αλλά και ότι ο διακανονισμός Google Books θα λάβει υπόψη την ευρωπαϊκή νομοθεσία περί πνευματικών δικαιωμάτων.
<P>
Πρέπει να ενθαρρύνουμε τους ευρωπαίους παράγοντες να ασχοληθούν με αυτόν τον χώρο, καθώς και με διαφορετικές γλώσσες και είδη. Για όσους, όπως εγώ, απολαμβάνουν την αίσθηση της σελίδας ανάμεσα στα δάχτυλά τους, αυτό δεν θα αντικαταστήσει την ανάγκη για υπέροχα βιβλιοπωλεία όπως αυτά της εκλογικής μου περιφέρειας, των East Midlands. Πραγματικά, αντί να καταργήσει τα βιβλιοπωλεία, η δυνατότητα πρόσβασης σε ηλεκτρονικά βιβλία θα μας προσφέρει έναν εντελώς νέο τρόπο μάθησης και πρόσβασης στον πολιτισμό.
<P>
Αντί να καταστρέψει τις βιβλιοθήκες μας, θα βοηθήσει ώστε να αρχειοθετηθούν και να προστατευθούν και να προσφέρουν στους καταναλωτές μας περισσότερες επιλογές ως προς τον τρόπο πρόσβασης σε βιβλία για μόρφωση και ψυχαγωγία.
<P>
Είναι μια ευκαιρία για τους συγγραφείς να διευρύνουν την αγορά τους και το κοινό τους. Πιστεύω πως αποτελεί την αρχή μιας εκ νέου ανακάλυψης σπουδαίων έργων και της αποκάλυψης μιας πολιτιστικής έκρηξης. Είναι κάτι που πρέπει να επιδοκιμάσουμε και να ενθαρρύνουμε θετικά.
<SPEAKER ID="072" NAME="Patrick Le Hyaric" LANGUAGE="FR">
Κυρία Πρόεδρε, κυρίες και κύριοι, πολλοί από μας είπαν ότι η Google είναι πρακτικά ένα παγκόσμιο μονοπώλιο, που προσπαθεί να ιδιοποιηθεί την πολιτιστική, λογοτεχνική και δημοσιογραφική κληρονομιά όλου του πλανήτη. " Ευρώπη δεν πρέπει να επιτρέψει να ελέγχεται από την Google. Εξάλλου, η στρατηγική της Google να προσφέρει την υπηρεσία δωρεάν είναι απλώς μια επίφαση, εφόσον μετατρέπει πνευματικά έργα σε εμπορεύματα με αντάλλαγμα πάνω από 23 δισεκατομμύρια δολάρια διαφημιστικών εσόδων ετησίως.
<P>
Όπως είπατε, κύριε Kallas, η Ευρώπη πρέπει να υλοποιήσει ένα πρόγραμμα ψηφιοποίησης. Ωστόσο, οι αγωγές που υπέβαλαν οι συγγραφείς στις "νωμένες Πολιτείες κατά του Google Books για λογοκλοπία των έργων τους δεν πρέπει να έχουν ως συνέπεια να θεσπιστεί εδώ ένα πρότυπο ψηφιοποίησης το οποίο θα μετατρέπει επίσης πρωτότυπα λογοτεχνικά, δημοσιογραφικά ή επιστημονικά έργα σε εμπόρευμα.
<P>
Από αυτή την άποψη, θα θέλαμε να μάθουμε τι ακριβώς εννοεί η Επιτροπή με τον συχνά χρησιμοποιούμενο όρο "συλλογική άδεια". " ιδέα της δημιουργίας μιας ευρωπαϊκής αγοράς συγγραφικών δικαιωμάτων μας ανησυχεί ιδιαίτερα, από αυτή την άποψη. Δεν θα πρέπει να συγχέουμε τα πνευματικά έργα, που είναι κοινή κληρονομιά, με το επιχειρηματικό πνεύμα, που συνεπάγεται τη μετατροπή του πολιτισμού σε εμπόρευμα.
<P>
Κατά την άποψή μας, η Ευρωπαϊκή Ένωση, μαζί με τα κράτη μέλη, πρέπει ως εκ τούτου να διασφαλίσει τα συγγραφικά δικαιώματα, τα δικαιώματα πνευματικής ιδιοκτησίας λογοτεχνών, δημοσιογράφων και επιστημόνων. Τα δημόσια συστήματα ψηφιοποίησης που έχουν θέσει σε εφαρμογή ορισμένα κράτη μέλη πρέπει να υποστηριχθούν και να συνδυαστούν με το ευρωπαϊκό σχέδιο Europeana, προκειμένου να αποτραπεί η ιδιοποίηση των δημόσιων πολιτιστικών αγαθών από τον ιδιωτικό τομέα .
<P>
Πριν λάβει οποιεσδήποτε αποφάσεις, πιστεύω πως το Κοινοβούλιο πρέπει να οργανώσει μια ευρωπαϊκή στρατηγική συνδιάσκεψη με τη συμμετοχή των ευρωπαϊκών θεσμικών οργάνων, των κρατών μελών, των ενώσεων συγγραφέων, των βιβλιοθηκών, ακόμη και των φορέων εκμετάλλευσης δημόσιων τηλεπικοινωνιακών δικτύων, με σκοπό τη δημιουργία ενός ευρωπαϊκού προτύπου δημόσιας ψηφιοποίησης που θα σέβεται τους συγγραφείς και τα έργα τους και θα τα καθιστά προσβάσιμα σε όσο το δυνατόν περισσότερους ανθρώπους. Αυτό το σχέδιο, μαζί με το Europeana, θα πρέπει να λειτουργεί παράλληλα με τα άλλα υπάρχοντα συστήματα ανά τον κόσμο.
<SPEAKER ID="073" NAME="Bruno Gollnisch" AFFILIATION="NI">
(FR) Κυρία Πρόεδρε, το έργο της ψηφιοποίησης της λογοτεχνικής κληρονομιάς της Ευρώπης με σκοπό όχι μόνο να διατηρηθεί και να μη λησμονηθεί, αλλά και να διανεμηθεί και να προωθηθεί η επιρροή της, καθώς και να δοθεί στους Ευρωπαίους πρόσβαση στον τεράστιο πολιτισμό τους, είναι μια μεγάλη πρόκληση στην οποία οι δημόσιες αρχές πρέπει να έχουν μεγαλύτερη συμμετοχή.
<P>
Αυτή τη στιγμή, η Google δέχεται πυρά διότι η εμπορική στρατηγική της περιλαμβάνει μια προσπάθεια κατάκτησης ενός κρίσιμου, μακροπρόθεσμου προβαδίσματος δημιουργώντας ένα μονοπώλιο όχι επί του περιεχομένου μιας παγκόσμιας εικονικής βιβλιοθήκης, αλλά επί της πρόσβασης σε αυτό το περιεχόμενο, και επίσης πληρώνοντας τον λογαριασμό για αυτή τη διαδικασία ψηφιοποίησης ως αντάλλαγμα.
<P>
Συντάσσομαι με τους συναδέλφους μου από τα δεξιά κόμματα της Ευρώπης αντιτιθέμενος απόλυτα σε οποιαδήποτε αποκλειστική κατάσταση οδηγεί σε μονοπώλιο. Μπορούμε να επιλύσουμε τα άλλα μείζονα ζητήματα που αφορούν την πνευματική ιδιοκτησία και τη συμμόρφωση με τους κανόνες κατοχύρωσης των πνευματικών δικαιωμάτων για τα εξαντλημένα και τα ορφανά έργα. " νομοθεσία μπορεί να προσαρμοστεί παρέχοντας συμβιβαστικές λύσεις.
<P>
Ωστόσο, το πραγματικό ερώτημα είναι το εξής: ποιες εναλλακτικές υπάρχουν στην Ευρώπη; Ο ιστότοπος Europeana, που λειτουργεί εδώ και λίγους μήνες, διαθέτει στο διαδίκτυο μόνο το 5% των ευρωπαϊκών έργων. Το ήμισυ του περιεχομένου του προέρχεται από πηγές που παρείχε η Γαλλία, η οποία, για μια φορά, ανοίγει τον δρόμο με την Gallica, την πύλη της Εθνικής Βιβλιοθήκης της Γαλλίας, και με το ΙΝΑ (Εθνικό Ίδρυμα Οπτικοακουστικού Υλικού).
<P>
Ωστόσο, η παρεχόμενη χρηματοδότηση είναι ψιχία σε σχέση με τις πραγματικές ανάγκες. " Google ετοιμάζεται να επενδύσει 15 εκατομμύρια ευρώ ετησίως για την ταχεία ψηφιοποίηση και διάθεση ως και 20 εκατομμυρίων έργων σε δέκα χρόνια. Πόσα είμαστε διατεθειμένοι να ρίξουμε στο τραπέζι; Αν δεν μπορούμε να απαντήσουμε σε αυτήν την ερώτηση, φοβάμαι πως η Google θα είναι ο μοναδικός παράγοντας που θα μπορεί να ανταποκριθεί στις ανάγκες των ίδιων των βιβλιοθηκών.
<SPEAKER ID="074" NAME="Tadeusz Zwiefka" AFFILIATION="PPE">
(PL) Κυρία Πρόεδρε, τα πιθανά οφέλη και οι δυνατότητες που προσφέρει το Google Books Project στους καταναλωτές, στους ερευνητές και στην πλειονότητα των εκδοτών και συγγραφέων ως προς τη διατήρηση της πολιτιστικής κληρονομιάς είναι, πραγματικά, πέραν κάθε αμφισβήτησης. Δεν πρέπει, ωστόσο, να αντιμετωπίζουμε τις νομικές συνέπειες με ελαφρότητα, και σε αυτές τις συνέπειες θα ήθελα, ως εκπρόσωπος της Επιτροπής Νομικών Θεμάτων , να επικεντρωθώ.
<P>
Καταρχάς, οι προϋποθέσεις που πρέπει να πληρούνται είναι, βεβαίως, σαφείς. Εννοώ την ανάγκη σεβασμού των δικαιωμάτων πνευματικής ιδιοκτησίας και θέσπισης ενός κατάλληλου συστήματος για την καταβολή των πνευματικών δικαιωμάτων στους συγγραφείς. Δυστυχώς, το Google Project βασίζεται στο αγγλοσαξονικό νομικό σύστημα και στη βορειοαμερικανική πραγματικότητα της αγοράς, που είναι εντελώς ακατάλληλα για το σύστημα της Ευρωπαϊκής Ένωσης. Σε σχέση με αυτό, η δραστηριότητα της Google στην Ευρωπαϊκή Ένωση συναντά εμπόδια, όχι μόνο νομικής φύσης, αλλά και ηθικής φύσης. " Google υποθέτει πως οιοσδήποτε κάτοχος πνευματικών δικαιωμάτων δεν επιθυμεί να συμμετάσχει σε μια συμφωνία υποχρεούται να ενημερώσει σχετικά την Google. Αυτό, φυσικά, δεν συμφωνεί με το δικό μας δίκαιο, που θεωρεί δεδομένο πως πριν σαρωθεί ένα βιβλίο και η σάρωσή του διατεθεί στο κοινό, είναι απαραίτητο να ληφθεί η συγκατάθεση του συγγραφέα και να καταβληθεί η ανάλογη αμοιβή.
<P>
Ένα άλλο θέμα αφορά τα γνωστά ως "ορφανά βιβλία", με άλλα λόγια, τα έργα των οποίων ο κάτοχος πνευματικών δικαιωμάτων δεν έχει καταστεί δυνατό να εντοπιστεί. Στην πλειονότητα των κρατών μελών, οι εταιρείες συλλογικής διαχείρισης εκπροσωπούν τα συμφέροντα των γνωστών κατόχων πνευματικών δικαιωμάτων, και επίσης των προς το παρόν αγνώστου ταυτότητος κατόχων πνευματικών δικαιωμάτων, διασφαλίζοντας, για παράδειγμα, τα έσοδα από τις πωλήσεις για ένα ορισμένο διάστημα σε περίπτωση που ο κάτοχος βρεθεί στο μέλλον.
<P>
Θα ήθελα επίσης να επισημάνω την ανάγκη προσαρμογής των ευρωπαϊκών νομικών διατάξεων που αφορούν τον τομέα της πνευματικής ιδιοκτησίας στις προκλήσεις της ψηφιακής εποχής. Συγχρόνως, στηρίζω πλήρως την άποψη της κ. Reding και του κ. McCreevy, και επίσης ό,τι ειπώθηκε σήμερα από τον κ. Kallas, ότι η ψηφιοποίηση των έργων που προστατεύονται από πνευματικά δικαιώματα πρέπει να σέβεται απόλυτα την αρχή της πνευματικής ιδιοκτησίας και της δίκαιης αποζημίωσης των συγγραφέων, ώστε να επωφελούνται οι τελευταίοι στον μέγιστο βαθμό από την πρόσβαση του ευρύτερου ευρωπαϊκού κοινού στα έργα τους. Διότι δεν πρέπει, βεβαίως, να σπαταλήσουμε αυτή την ευκαιρία στην Ευρώπη.
<SPEAKER ID="075" NAME="Lidia Joanna Geringer de Oedenberg" AFFILIATION="S&amp;D">
(PL) Κυρία Πρόεδρε, οι ευκαιρίες που προσφέρονται από το διαδίκτυο ενέπνευσαν την Google να επαναφέρει στον κυβερνοχώρο βιβλία εξαντλημένα, λησμονημένα ή εξαφανισμένα στην αχλύ του χρόνου. " μεγαλεπήβολη ιδέα της δημιουργίας ενός σύγχρονου αντίστοιχου της Βιβλιοθήκης της Αλεξάνδρειας έχει, ωστόσο, εγείρει διαφωνίες στο ζήτημα των πνευματικών δικαιωμάτων.
<P>
" συμφωνία που επιτεύχθηκε πριν δύο εβδομάδες ικανοποίησε το Σωματείο Συγγραφέων και την Ένωση Αμερικανών Εκδοτών και ορισμένους ευρωπαίους ομόλογούς τους. Επιτρέπει σε τίτλους εκδομένους σε τέσσερις χώρες να σαρωθούν και να τεθούν στη διάθεση του κοινού έναντι αντιτίμου. Αυτές οι χώρες είναι οι "νωμένες Πολιτείες, το "νωμένο Βασίλειο, η Αυστραλία και ο Καναδάς. Οι χρήστες του διαδικτύου από αυτές τις χώρες θα μπορούν να διαβάζουν το 20% των ηλεκτρονικών βιβλίων δωρεάν (το κόστος καλύπτεται από τους διαφημιστές) και θα πρέπει να πληρώνουν για να διαβάσουν το υπόλοιπο 80%.
<P>
Από τη σκοπιά των συγγραφέων και των εκδοτών, αυτό θα έχει διπλό όφελος. Πρώτον, συνεπάγεται άπαξ καταβολή 60 έως 300 δολαρίων από την Google για το δικαίωμα σάρωσης του βιβλίου και, δεύτερον, καταβολή του 63% των κερδών που θα προέλθουν από το ηλεκτρονικό βιβλίο μέσω της υπηρεσίας Google Books. Με άλλα λόγια, οι συγγραφείς θα κερδίζουν χρήματα δημοσιεύοντας έστω και μία σελίδα των βιβλίων τους στο διαδίκτυο.
<P>
Ωστόσο, ελάχιστοι λαμβάνουν υπόψη το γεγονός ότι οι μη Βρετανοί ευρωπαίοι χρήστες του Google Books, φερειπείν ένας βέλγος ή πολωνός χρήστης διαδίκτυο, δεν θα έχουν καν πρόσβαση σε αυτό το 20% των ηλεκτρονικών βιβλίων. " υπηρεσία καλύπτει κυρίως αγγλόγλωσσους τίτλους, και όποιοι ευρωπαίοι εκδότες ή συγγραφείς επιθυμούν να συμμετάσχουν στο πρόγραμμα θα πρέπει να συναλλαχθούν οι ίδιοι με την Google. Οι Ευρωπαίοι θα έχουν ελεύθερη πρόσβαση μόνο στις λιγότερο ελκυστικές κατηγορίες βιβλίων -σε τίτλους που είναι ελευθέρας χρήσης και των οποίων τα πνευματικά δικαιώματα έχουν προ πολλού εκπνεύσει, για παράδειγμα, βιβλία στην Εθνική Βιβλιοθήκη της Γαλλίας που δεν έχει δανειστεί κανείς εδώ και 200 χρόνια. Αυτό δεν θα οδηγήσει στη δημιουργία μιας ολοκληρωμένης ηλεκτρονικής βιβλιοθήκης ευρωπαϊκών τίτλων.
<P>
Πέραν κάποιων επιφυλάξεων αναφορικά με το Google Project, όπως είναι το μονοπώλιο της εταιρείας στην προετοιμασία και διανομή των ηλεκτρονικών βιβλίων και η υποχρέωση καταβολής σε αυτήν μέρους των εσόδων και της διαφήμισης, πιστεύω επίσης ότι η έλλειψη ενός ενοποιημένου συστήματος πνευματικής ιδιοκτησίας στην Ευρωπαϊκή Ένωση θα το καταστήσει αναποτελεσματικό. " νομική αναστάτωση που περιβάλλει την Google έχει καταδείξει τις συνέπειες της έλλειψης ενιαίας νομοθεσίας περί πνευματικής ιδιοκτησίας στην Ευρωπαϊκή Ένωση, καθώς και την αδυναμία άρθρωσης μιας ενοποιημένης απάντησης στην πρωτοβουλία Google Books. Είναι προφανές σε όλους ότι η εναρμόνιση των κανόνων πνευματικής ιδιοκτησίας στην Ευρωπαϊκή Ένωση έχει καταστεί επείγουσα ανάγκη.
<SPEAKER ID="076" NAME="Nessa Childers" AFFILIATION="S&amp;D">
(EN) Κυρία Πρόεδρε, η Google είναι μια αμερικάνικη εταιρεία πολύ γνωστή σε όλους μας, η οποία παρέχει διαδικτυακές υπηρεσίες τις οποίες πολλοί από μας χρησιμοποιούν σε καθημερινή βάση. Καθώς η ευρωπαϊκή της έδρα βρίσκεται στην Ιρλανδία, γνωρίζω πως είναι ένας εξαιρετικός εργοδότης και πραγματικός ηγέτης στη διαδικτυακή τεχνολογία αιχμής.
<P>
" ψηφιοποίηση βιβλίων, όπως το Google Books Project, έχει τη δυνατότητα να ξεκλειδώσει τεράστιο όγκο της παγκόσμιας συλλογικής γνώσης και πολιτιστικής κληρονομιάς. Οφείλουμε να υποστηρίζουμε τις προσπάθειες που έχουν στόχο να διευκολύνουν την αναζήτηση, την ανάγνωση και την καταφόρτωση βιβλίων. Όλοι συμφωνούμε ότι μια ψηφιακή βιβλιοθήκη της έκτασης που προτείνει η Google θα επιφέρει αληθινά οφέλη. Αυτό ισχύει ιδιαίτερα για τις βιβλιοθήκες μας στην Ευρώπη, που φυλάσσουν βιβλία τα οποία ανάγονται ως και τον 17ο αιώνα. Ελάχιστοι άνθρωποι έχουν τη δυνατότητα να δουν αυτά τα βιβλία, όμως η διαδικτυακή τους διάθεση θα επιτρέψει στον κόσμο να μελετήσει και να απολαύσει το περιεχόμενό τους.
<P>
Ωστόσο, το ερώτημα που πρέπει να θέσουμε, ως Ευρωπαίοι, είναι αν αυτή η τεράστια συγκέντρωση γνώσης και πολιτισμού πρέπει να μονοπωλείται από μία ιδιωτική αμερικάνικη εταιρεία. Δεν έχω καμία αμφιβολία ότι η Google προτίθεται να τηρήσει το διάσημο μότο της "Μην προξενείς κακό". Ωστόσο, ποια εγγύηση έχουμε ότι δεν θα εκμεταλλευτεί τη δύναμη του μονοπωλίου για να τιμολογήσει αυτά τα βιβλία πάνω από τις δυνατότητες των απλών πολιτών; " δημόσια πρόσβαση σε παρόμοιες πηγές είναι ύψιστης σημασίας.
<P>
Στην πραγματικότητα, πρέπει όλοι να κάνουμε ό,τι μπορούμε για να υποστηρίξουμε τη δική μας ψηφιακή βιβλιοθήκη. " Europeana διαθέτει στο διαδίκτυο σχεδόν πέντε εκατομμύρια στοιχεία. Αποστολή της είναι να προσφέρει την ευρύτερη δυνατή δημόσια πρόσβαση σε πολιτιστικές συλλογές από όλη την Ευρώπη. Λυπάμαι που μόνο η Γαλλία έχει συνεισφέρει σημαντικά ως τώρα και που άλλες χώρες, συμπεριλαμβανομένης της Ιρλανδίας, έχουν συνεισφέρει ελάχιστα. Δεδομένου ότι η χώρα μου έχει τόσο πλούσια και εντυπωσιακή λογοτεχνική ιστορία, καλώ την ιρλανδική κυβέρνηση να συμμετάσχει περισσότερο ενεργά στο σχέδιο Europeana.
<P>
Πρέπει να προωθήσουμε τη δημόσια πρόσβαση στην κοινή ευρωπαϊκή μας κουλτούρα και κληρονομιά. Το σαφές μήνυμα προς όλα τα ευρωπαϊκά πολιτιστικά ιδρύματα πρέπει να είναι: ψηφιοποιήστε και ψηφιοποιήστε τώρα.
<SPEAKER ID="077" NAME="Γεώργιος Παπανικολάου" AFFILIATION="PPE">
Κυρία Πρόεδρε, είναι ζήτημα αρχής πως η πρόσβαση στην ενημέρωση και τη μόρφωση πρέπει να ενθαρρύνεται. Ταυτόχρονα, πρέπει να διευκολύνεται και η πρόσβαση στον ευρωπαϊκό και παγκόσμιο πολιτισμό, μέσα στον οποίο τα μνημεία του γραπτού λόγου κατέχουν, πράγματι, ξεχωριστή θέση. Υπό αυτή την έννοια, η ψηφιοποίηση βιβλίων και η ελεύθερη πρόσβαση σε αυτά είναι ευκταία υπό τον όρο όμως πάντα, αυτού που συζητάμε σήμερα, δηλαδή της προστασίας με απόλυτο τρόπο της πνευματικής ιδιοκτησίας.
<P>
Παρόμοια όμως και μάλιστα θεσμοθετημένα εργαλεία έχουμε στην Ευρωπαϊκή Ένωση και αναφέρομαι πιο συγκεκριμένα στην Europeana την οποία πρέπει να ενισχύσουμε και να προβάλουμε περισσότερο. " Europeana αποτελεί ταυτόχρονα βιβλιοθήκη, σχολείο, ταινιοθήκη, μουσικό αρχείο και, βεβαίως, σέβεται τα δικαιώματα της πνευματικής ιδιοκτησίας και παρέχει ελεύθερη πρόσβαση σε όλους τους πολίτες. Τα μέσα λοιπόν υπάρχουν. Το θέμα είναι πώς με τις δικές μας δυνάμεις θα γίνουμε, ως Ευρωπαϊκή Ένωση, πρωτοπόροι και δεν θα παρακολουθούμε απλώς τις εξελίξεις στον ιδιωτικό τομέα.
<SPEAKER ID="078" NAME="Edit Herczog" AFFILIATION="S&amp;D">
(HU) Πρόκειται για ακόμη ένα παράδειγμα της μετακίνησής μας από τον γαλαξία του Γουτεμβέργιου στον ψηφιακό γαλαξία. Ο αργός ρυθμός της νομοθετικής διαδικασίας είναι η αιτία που ο επιχειρηματικός κόσμος μάς έχει αιφνιδιάσει. " νομοθετική διαδικασία πρέπει να επιταχυνθεί. Πρέπει να αποτρέψουμε την αναρχία και να εμποδίσουμε τη διαμόρφωση μονοπωλίων. Πρέπει να διασφαλίσουμε την ίδια ελευθερία για τους αναγνώστες, τους συγγραφείς και τους εμπόρους . Πρέπει επίσης να διασφαλίσουμε την πολιτιστική πολυμορφία και την ισότητα για τις μειονοτικές γλώσσες. Πρέπει να καταβάλουμε κάθε δυνατή προσπάθεια για να εξαλείψουμε τον ψηφιακό αναλφαβητισμό. Αυτό είναι που πρέπει να κάνουμε, και δεν είναι απλό έργο.
<SPEAKER ID="079" NAME="Helga Trüpel" AFFILIATION="Verts/ALE">
(EN) Κυρία Πρόεδρε, είμαι αρμόδια για τη νέα έκθεση σχετικά με την Europeana και είμαι πεπεισμένη ότι πρέπει να επιδιώξουμε μια πολύ καλή ισορροπία ώστε να σεβαστούμε, αφενός, τα δικαιώματα πνευματικής ιδιοκτησίας και, αφετέρου, να προσφέρουμε εύκολη πρόσβαση σε όλους τους χρήστες μας.
<P>
Αυτό σημαίνει ότι χρειαζόμαστε σαφέστατες διευκρινίσεις ως προς τη μεταρρύθμιση στη νομοθεσία περί πνευματικής ιδιοκτησίας, και συνεπώς η Επιτροπή πρέπει να αναλάβει το έργο της αποσαφήνισης του είδους της ευρωπαϊκής θεμιτής χρήσης που επιθυμούμε και της διατύπωσης σαφών ορισμών για τα ορφανά έργα. Θα ήθελα να μάθω από την Επιτροπή εάν, εφόσον πραγματικά δεν επιθυμούμε να υπολειπόμαστε των "ΠΑ, θα πρέπει να χρηματοδοτήσουμε την ψηφιοποίηση των ευρωπαϊκών έργων τέχνης και να επιδοτήσουμε σε μεγαλύτερο βαθμό την Europeana από τη νέα στρατηγική της Λισαβόνας. Διαφορετικά, το αφήνουμε στην Google, και αυτή δεν θα είναι η βέλτιστη λύση για να αποφύγουμε τη μονοπωλιακή δομή που ήδη έχουμε.
<SPEAKER ID="080" NAME="Rui Tavares" AFFILIATION="GUE/NGL">
(PT) Κυρία Πρόεδρε, δεν είναι μεγάλη ειρωνεία; Αυτό που έχει κάνει η Google, να πάρει έργα πνευματικής ιδιοκτησίας και να τα αναπαραγάγει για ιδιωτική χρήση, ήταν σαφώς παράνομο εξαρχής, σύμφωνα με τα συμπεράσματα του ίδιου του αμερικανικού υπουργείου Δικαιοσύνης. Σε μικρότερη κλίμακα, αυτό το αποκαλούμε πειρατεία. Γιατί να υπάρχει διαφορά μεταξύ μεμονωμένων χρηστών που το κάνουν αυτό και μιας τεράστιας εταιρείας όπως η Google;
<P>
Συνεπώς, πρώτιστη αρχή μας θα πρέπει να είναι ότι δεν πρέπει να χορηγούνται ειδικά προνόμια σε μείζονες παράγοντες.
<P>
Δεύτερη αρχή μας είναι ότι δεν μπορούμε να εξαρτώμαστε από την καλή θέληση ενός μονοπωλίου. Όπως και πολλοί από τους παρόντες σήμερα εδώ, θεωρώ την Google μια ενδιαφέρουσα εταιρεία. Πιστεύω πως η ιδέα της είναι καινοτόμος και καλή. Ωστόσο, τι θα γίνει αν αργότερα ανεβάσει τις τιμές όπως κάνουν, φερειπείν, οι εκδότες των ακαδημαϊκών περιοδικών, αυξάνοντας τις τιμές στο εκατονταπλάσιο; Τι γίνεται αν περιορίσει την πρόσβαση σε ορισμένα βιβλία; Έχει μια ποσόστωση 15% για βιβλία που μπορούν να λογοκριθούν.
<P>
Χρειαζόμαστε μια ψηφιακή βιβλιοθήκη πραγματικά παγκόσμια, ελεγχόμενη από ένα παγκόσμιο κονσόρτσιουμ, στο οποίο θα περιλαμβάνονται πανεπιστήμια, ώστε να διασφαλιστεί η διατήρηση της ποιότητας, και εθνικές βιβλιοθήκες· ένα κονσόρτσιουμ στο οποίο η Ευρώπη θα έχει, φυσικά, πολύ μεγαλύτερη δύναμη ανάληψης ηγετικού ρόλου και λήψης αποφάσεων από ό,τι σήμερα. " αρχή έγινε με τα βιβλία· έπονται τα έργα τέχνης στα ευρωπαϊκά μουσεία. " Ευρώπη δεν έχει περιθώρια να αφήσει ανεκμετάλλευτη αυτή την ευκαιρία.
<SPEAKER ID="081" NAME="Zoltán Balczó" AFFILIATION="NI">
(HU) Ενώ συζητάμε αυτή τη στιγμή για την ψηφιοποίηση της παγκόσμιας βιβλιακής κληρονομιάς από μια ιδιωτική εταιρεία, εν προκειμένω την Google, μοιάζει να ασχολούμαστε μόνο με το παρόν. Αναφέρθηκε σε κάποια ομιλία ότι εμείς εδώ θα εξακολουθήσουμε, σε κάθε περίπτωση, να χρησιμοποιούμε έντυπα βιβλία. Ωστόσο, για όποια λύση κι αν προετοιμάσουμε το έδαφος, αυτή θα αποτελέσει και για τις μελλοντικές γενιές μια ευκαιρία ή ένα μειονέκτημα που προφανώς πρέπει να αντιμετωπίσουμε. Επομένως, το βασικό ζήτημα εδώ δεν είναι μόνο, όπως ειπώθηκε, ότι αυτό θα επηρεάσει την πολιτιστική βιομηχανία της Ευρώπης. Όχι· αυτή η απόφαση θα επηρεάσει τον ευρωπαϊκό πολιτισμό. Στην πραγματικότητα, υπάρχει εξαιρετικά μεγάλος κίνδυνος να περιέλθει στην ιδιοκτησία μιας εταιρείας η παγκόσμια πολιτιστική κληρονομιά ή στρέφοντας το βλέμμα στο μέλλον, το παγκόσμιο πολιτιστικό παρόν. Γι' αυτόν τον λόγο είναι επιτακτικό για την Ευρώπη να καταρτίσει τη δική της σαφή στρατηγική σε αυτόν τον τομέα.
<SPEAKER ID="082" NAME="Piotr Borys" AFFILIATION="PPE">
(PL) Κυρία Πρόεδρε, καταρχάς, η ψηφιοποίηση αποτελεί μια τεράστια ευκαιρία να καταστεί διαθέσιμη η πολιτιστική κληρονομιά της Ευρώπης και του κόσμου σε όσο το δυνατόν μεγαλύτερο αριθμό Ευρωπαίων. Αυτό συμφωνεί, μάλιστα, σε μεγάλο βαθμό με τους στόχους της νέας στρατηγικής της Λισαβόνας.
<P>
Ωστόσο, φαίνεται ότι, καταρχάς, αυτό απαιτεί την τυποποίηση του όλου ζητήματος των ορφανών έργων. Πρώτα από όλα, σε αυτόν τον τομέα, θα έπρεπε να έχουμε εναρμονισμένες ευρωπαϊκές λύσεις για τη διαχείριση των εσόδων που προέρχονται από ορφανά έργα. Τα κράτη μέλη έχουν διαφορετικές λύσεις εδώ.
<P>
Δεύτερον, η δημοσίευση εξαντλημένων έργων απαιτεί ειδική εποπτεία. Κατά τη γνώμη μου, το ζήτημα των εξαντλημένων έργων πρέπει να εναρμονιστεί. Δεν μπορούμε να επιτρέψουμε να προκύψει μια κατάσταση όπου δεν θα υπάρχει αυστηρή ρύθμιση για τα εξαντλημένα έργα. Τρίτον, δεν μπορούμε να δεχθούμε τη μέθοδο της κατ' επιλογήν εξαίρεσης στο ευρωπαϊκό νομικό σύστημα, διότι αυτή επιτρέπει στην Google να ψηφιοποιεί έργα χωρίς τη συγκατάθεση του συγγραφέα.
<P>
Πιστεύω πως πρέπει να εγκρίνουμε ευρύτερα μέτρα για την Ευρωπαϊκή Ένωση σε αυτόν τον τομέα. Πιστεύω επίσης ότι αν θέλουμε να ανταγωνιστούμε, με τη θετική έννοια της λέξης, την Google, ή επίσης να συνεργαστούμε με την εταιρεία, θα πρέπει οπωσδήποτε να επισπεύσουμε την προσπάθεια που αφορά την Europeana και, ειδικότερα, να προωθήσουμε την επιτάχυνση της προσπάθειας σε αυτόν τον τομέα στα κράτη μέλη.
<SPEAKER ID="083" NAME="Seán Kelly" AFFILIATION="PPE">
(EN) Κυρία Πρόεδρε, θα σας αφηγηθώ μια μικρή ιστορία για να επεξηγήσω τη θέση μου.
<P>
Πιθανώς η πρώτη υπόθεση πνευματικών δικαιωμάτων στην ιστορία του κόσμου έλαβε χώρα στην Ιρλανδία πριν 1 500 χρόνια, όταν ένας μοναχός ονομαζόμενος Finian προσκάλεσε έναν άλλο μοναχό επ' ονόματι Columcille στο μοναστήρι του. Ο Finian έγραφε ένα χειρόγραφο εκείνη την εποχή. Ο Columcille το ανακάλυψε και ξυπνούσε κάθε νύχτα για να το αντιγράψει.
<P>
Ο Finian δεν χάρηκε με αυτό και ζήτησε να του επιστραφεί. Δεν το πήρε πίσω κι έτσι απευθύνθηκε στον Μέγα Βασιλιά. Ο Μέγας Βασιλιάς άκουσε την υπόθεση και έβγαλε την εξής απόφαση, -θα την πω πρώτα στα ιρλανδικά- do gach bó a lao, do gach leabhar a chóip, δηλαδή "κάθε αγελάδα το μοσχαράκι της, κάθε βιβλίο το αντίγραφό του".
<P>
Αυτό ισχύει εξίσου σήμερα όπως και πριν 1 500 χρόνια, διότι τα δικαιώματα πνευματικής ιδιοκτησίας πρέπει να διασφαλίζονται. Οπότε, λέω εγώ, "κάθε αγελάδα το μοσχαράκι της, κάθε βιβλίο το αντίγραφό του" και κάθε συγγραφέας και καλλιτέχνης τα πνευματικά του δικαιώματα.
<SPEAKER ID="084" NAME="Siim Kallas" LANGUAGE="EN">
Κυρία Πρόεδρε, η Επιτροπή κάνει ό,τι μπορεί για να αναπτύξει τον ψηφιακό τομέα στην κοινωνία μας. Νομίζω πως η Google -και ειδικότερα το σχέδιό της για τα βιβλία- έχει εμφανιστεί ως σημαντικός παράγοντας ολοκλήρωσης για την Ευρωπαϊκή Ένωση, διότι, όπως πολύ καλά γνωρίζετε, -και αυτό αναφέρεται σε όλα τα έγγραφα- τα πνευματικά δικαιώματα μέχρι στιγμής βρίσκονται σαφώς υπό τον έλεγχο των κρατών μελών και της εθνικής νομοθεσίας.
<P>
Τώρα χρειαζόμαστε κάποιου είδους κοινή προσέγγιση, για την οποία με ευχαρίστηση η Επιτροπή θα διατυπώσει προτάσεις. " επόμενη Επιτροπή οπωσδήποτε θα λάβει πολύ σοβαρά αυτά τα θέματα και θα αποτελέσουν υψηλή προτεραιότητα. Συμφωνούμε ότι τα βιβλία πρέπει να τεθούν στο διαδίκτυο και άμεσα. Αυτό θα γίνει ούτως ή άλλως, είτε το θέλουμε είτε όχι. Το σημαντικότερο είναι πως οι συγγραφείς πρέπει να αποζημιώνονται για τα ηλεκτρονικά βιβλία. Σχεδιάζουμε μια οδηγία πλαίσιο για αυτά τα θέματα -συμπεριλαμβανομένων των εταιρειών συλλογικής διαχείρισης, που πρέπει να είναι διαφανείς και υπόλογες στα μέλη τους. " οδηγία πλαίσιο θα υποβληθεί κάπου ανάμεσα στο φθινόπωρο του 2010 και την άνοιξη του 2011.
<P>
Δεν πρέπει να καθυστερήσουμε, και προτείνουμε απλούς ευρωπαϊκούς κανόνες για τα ορφανά βιβλία, καθώς και για τα βιβλία που είναι εξαντλημένα. " πρόταση της ΕΕ θα διασφαλίζει ότι τα βιβλία θα ψηφιοποιούνται μόνο κατόπιν άδειας, και θα γίνεται επίσης σοβαρή έρευνα για τα ορφανά έργα.
<P>
Ας συνεχίσουμε αυτή τη συζήτηση. Για άλλη μια φορά, ευχαριστούμε την Επιτροπή Νομικών Θεμάτων και τους αξιότιμους βουλευτές, την κυρία Niebler και τον κύριο Lehne, για την πρωτοβουλία τους να αρχίσουν αυτήν την ενδιαφέρουσα συζήτηση.
<SPEAKER ID="085" NAME="Πρόεδρος">
" συζήτηση έληξε.
<P>
Γραπτές δηλώσεις (άρθρο 149)
<SPEAKER ID="086" NAME="Bogusław Sonik  " LANGUAGE="PL">
Το Google Books, η νέα υπηρεσία που προσφέρει η Google, έχει προκαλέσει πρόσφατα αρκετές αντιπαραθέσεις. Το σχέδιο βασίζεται στην ελεύθερη πρόσβαση σε μεγάλο αριθμό σαρωμένων βιβλίων, εκ των οποίων τέσσερα εκατομμύρια είναι ευρωπαίων συγγραφέων. " κατάσταση εγείρει ερωτήματα σχετικά με τον περιορισμό της διαδικτυακής ελευθερίας και με τις προκλήσεις που αντιμετωπίζουν οι νομοθέτες ως αποτέλεσμα της δυναμικά εξελισσόμενης κοινωνίας της πληροφορίας.
<P>
Όπως ορθά επισημαίνει η Ευρωπαϊκή Επιτροπή, η ψηφιοποίηση των βιβλίων που υπόκεινται σε πνευματικά δικαιώματα οφείλει να σέβεται την αρχή της πνευματικής ιδιοκτησίας και να αμείβει επαρκώς τους συγγραφείς, οι οποίοι θα επωφεληθούν περισσότερο από την πρόσβαση ενός ευρύτερου ευρωπαϊκού κοινού στα έργα τους. Συγχρόνως, ωστόσο, η Επιτροπή έχει θέσει το ζήτημα της καταλληλότητας του ευρωπαϊκού συστήματος προστασίας των δικαιωμάτων πνευματικής ιδιοκτησίας να ανταποκριθεί στις προκλήσεις της ψηφιακής εποχής: επιτρέπει το παρόν κεκτημένο στους ευρωπαίους καταναλωτές να έχουν πρόσβαση σε ψηφιοποιημένες εκδόσεις βιβλίων; Εξασφαλίζει την αμοιβή των συγγραφέων τους;
<P>
Το Google Books Project καθιστά τα βιβλία διαθέσιμα σε ένα πολύ ευρύτερο αναγνωστικό κοινό από ό,τι μια συμβατική βιβλιοθήκη. " ελεύθερη διάθεση βιβλίων στον παγκόσμιο ιστό, ωστόσο, έχει συναντήσει περιορισμούς παρόμοιους με αυτούς που προέκυψαν στη μουσική παραγωγή. Το δίκαιο δεν έχει παρακολουθήσει την εξέλιξη των ψηφιακών επικοινωνιών, επομένως χρειάζεται να δημιουργηθεί ένα νέο νομικό πλαίσιο ώστε να καταστεί εφικτή η ρύθμιση μιας μεταβαλλόμενης πραγματικότητας. Χρειάζεται επίσης να επιτευχθεί ένας συμβιβασμός μεταξύ των οφελών από σχέδια όπως το Google Books και των δικαιωμάτων των συγγραφέων, όσον αφορά την αμοιβή για τα έργα τους.
<P>
(" συνεδρίαση διακόπτεται στις 11.50 και συνεχίζεται στις 12.00)

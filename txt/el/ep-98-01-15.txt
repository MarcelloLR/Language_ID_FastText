<CHAPTER ID=0>

<SPEAKER ID=1 LANGUAGE="NL" NAME="Van Dijk">
Κύριε Πρόεδρε, μια πρόταση επί της διαδικασίας. Στην Aftonbladet , μια σουηδική βραδυνή εφημερίδα, δημοσιεύτηκε στις 9 Ιανουαρίου ένα πρωτοσέλιδο άρθρο στο οποίοπεριέχονται τρεις ανακρίβειες, δύο από τις οποίες πρέπει να επισημανθούν από το Κοινοβούλιο. Στο άρθρο αυτό κατηγορούνται δεκαεφτά μέλη του Κοινοβουλίου από έξι διαφορετικές παρατάξεις ότι έχουν σχέση με τη Μαφία και μάλιστα ότι αποτελούν τμήμα της Μαφίας των ναρκωτικών στην Ευρωπαϊκή Ένωση. Δεδομένου ότι έχει καταρτιστεί ένα σύστημα και έχει συσταθεί μια ομάδα για την καταπολέμηση παρόμοιων δυσφημιστικών άρθρων, θα ήθελα να ρωτήσω κατά πόσον το σουηδικό γραφείο πληροφοριών εξέδωσε ήδη μία fiche d'alerte επί του θέματος αυτού, εάν η δήλωση αυτή έφθασε στην Ομάδα μας στο Κοινοβούλιο και ποιά συνέχεια θα δοθεί στο θέμα. Γιατί είναι βεβαίως σαφές ότι υπονομεύεται το κύρος του Κοινοβουλίου και, επιπλέον, ότι είναι εντελώς ανόητο να κατηγορούνται δεκαεφτά μέλη ότι συμμετέχουν στη Μαφία των ναρκωτικών και να δημοσιεύεται η φωτογραφία τους στην εφημερίδα. Θα ήθελα πάρα πολύ να πληροφορηθώ κατά πόσον η ομάδα που έχει συσταθεί για τον σκοπό αυτόν έχει ήδη αναλάβει δράση στην περίπτωση αυτή και κατά πόσον έχει εκδοθεί μία fiche d'alerte .

<SPEAKER ID=2 NAME="Πρόεδρος">
Κυρία van Dijk, απαντώντας στην ερώτηση που μου θέσατε, μπορώ να σας πω ότι το Προεδρείο, κατά την χθεσινοβραδυνή συνεδρίασή του, ασχολήθηκε ακριβώς με το ποιος είναι ο καταλληλότερος τρόπος για να απαντήσει σε αυτού του είδους επιθέσεις και συκοφαντίες, και ότι αποφασίσαμε την αρχή μιας μονάδας που θα μπορούσε, το γρηγορότερο δυνατόν και με τον πιο λογικό τρόπο, να απαντήσει σε αυτές τις απολύτως απαράδεκτες και ανυπόφορες επιθέσεις. Και δράττομαι της ευκαιρίας για να πληροφορήσω σχετικά το σύνολο του Σώματός μας.

<SPEAKER ID=3 LANGUAGE="NL" NAME="Cornelissen">
Κυρία Πρόεδρε, σας ζητώ συγγνώμη που σας απασχολώ με ένα προσωπικό πρόβλημα. Προσπαθώ πάντα να αρχίσω με ενδιαφέρον και σε καλή κατάσταση τις μηνιαίες περιόδους συνόδου στο Στρασβούργο. Ωστόσο, κάθε φορά κρυολογώ σοβαρά. Υπέπεσε δε στην αντίληψή μου ότι υπάρχουν πολλοί συνάδελφοι που αντιμετωπίζουν παρόμοια προβλήματα. Πιστεύω ότι αυτό έχει σχέση με το σύστημα κλιματισμού.
<P>
(Χειροκροτήματα) Το ερώτημά μου είναι κατά πόσον είστε διατεθειμένη να ζητήσετε από τις αρμόδιες υπηρεσίες να εξετάσουν τι θα μπορούσε να γίνει. Γιατί, κα Πρόεδρε, αναφερόμενος στον εαυτό μου, θα ήθελα να σας πω ότι στο τέλος της εβδομάδος δεν μπορώ πια.

<SPEAKER ID=4 NAME="Πρόεδρος">
Κύριε Cornelissen, δεν μπορούμε να ξεκινήσουμε μια συζήτηση σχετικά με αυτό το ζήτημα. Δεν με ενοχλήσατε καθόλου θέτοντας αυτό το πρόβλημα. Πιστεύω ότι σε όλους μας έχει συμβεί να κλείσουμε την συνεδρίαση με προβλήματα, που ίσως να συνδέονται με τον κλιματισμό. Μπορώ να σας πω ότι οι τεχνικοί ασχολούνται πολύ προσεκτικά με το ζήτημα και ότι θα κάνουμε τα αδύνατα δυνατά ώστε η θερμοκρασία αυτής της αίθουσας να προσαρμοστεί στις επιθυμίες μας. Δεσμεύομαι σχετικά με αυτό, και ήδη γίνεται προσπάθεια, γιατί πολλοί από τους συναδέλφους μας έκαναν την ίδια παρατήρηση με εσάς.

<SPEAKER ID=5 LANGUAGE="EN" NAME="Corbett">
Κυρία Πρόεδρε, σας ευχαριστώ. Νομίζω, κ. Cornelissen, ότι η εξήγηση είναι πολύ απλούστερη. Κάθε μήνα συγκεντρώνουμε τους πλέον πρόσφατους ιούς και βακτηρίδια από κάθε γωνιά της Ευρώπης, τους φέρνουμε εδώ και τους ανταλλάσουμε. Είναι η συμβολή μας στην ενιαία ευρωπαϊκή αγορά και στην ελεύθερη κυκλοφορία των βακτηριδίων.
<P>
(Γέλια)

<SPEAKER ID=6 NAME="Πρόεδρος">
Ευχαριστώ, κύριε Corbett, που δώσατε μια αίσθηση χιούμορ το οποίο εκτιμώ ιδιαίτερα στο ζήτημα αυτό.

<SPEAKER ID=7 LANGUAGE="FR" NAME="Guinebertiθre">
Πρόκειται για το ίδιο ζήτημα, κυρία Πρόεδρε. Δεν συναχώνομαι ειδικά στο Στρασβούργο, αλλά εάν η ομάδα των τεχνικών σας είναι καλή, θα μπορέσετε να την στείλετε και στις Βρυξέλλες, γιατί έχω επιστρέψει συχνά από τις Βρυξέλλες συναχωμένη. Έχουμε τις ίδιες δυσκολίες, πόνο στα μάτια, υπάρχουν προβλήματα.

<CHAPTER ID=1>
Ναρκωτικά
<SPEAKER ID=8 NAME="Πρόεδρος">
Η ημερήσια διάταξη προβλέπει τη συζήτηση της έκθεσης (Α4-0359/97) της κ. d' Ancona, εξ ονόματος της Επιτροπής Πολιτικών Ελευθεριών και Εσωτερικών Υποθέσεων, με την πρόταση για σύσταση του Ευρωπαϊκού Κοινοβουλίου στο Συμβούλιο σχετικά με την εναρμόνιση νομοθετικών διατάξεων των κρατών μελών στον τομέα των ναρκωτικών.

<SPEAKER ID=9 LANGUAGE="DE" NAME="Schulz">
Κυρία Πρόεδρε, το πρόβλημά μου είναι λιγότερο ανοσιολογικό και περισσότερο πρόβλημα με την ημερήσια διάταξη. Αναγγείλατε την έκθεση της κυρίας d' Ancona, κι εγώ θέλω να ζητήσω βάσει του άρθρου 129 του Κανονισμού να παραπέμψουμε την έκθεση της κυρίας d'Ancona πίσω στην επιτροπή.
<P>
(Αναταραχή) Θα ήθελα να δικαιολογήσω την αίτησή μου ως εξής: Η Ομάδα μας συζήτησε, μαζί με την εισηγήτρια, την συνάδελφο d' Ancona, πολύ έντονα με τις διάφορες ομάδες του Σώματος. Έπρεπε να συζητήσουμε επί 36 τροπολογιών, που είχαν υποβληθεί μεταξή της ψήφισης του σχεδίου έκθεσης στην επιτροπή και στην συνεδρίαση της ολομέλειας. Μεταξύ των 36 αυτών τροπολογιών, κυρία Πρόεδρε, υπάρχει μια σειρά τροπολογιών που αν εγκρίνονταν, δεν θα τροποποιούσαν μόνον ελαφρά την έκθεση, παρά θα την μετέβαλλαν στο αντίθετό της.
<P>
Αλλά κατά τις διακοπές των Χριστουγέννων...
<P>
(Αναταραχή) Αγαπητοί συνάδελφοι, υπάρχουν κάποιοι ελάχιστοι κανόνες ευγένειας μεταξύ των ανθρώπων, κι αν δεν τους μάθατε ακόμη, τότε μπορείτε να τους μάθετε σήμερα πρωί.
<P>
(Χειροκροτήματα) Οι τροπολογίες αυτές δεν ήταν δυνατόν να συζητηθούν από την εισηγήτρια με εκείνους που τις υπέβαλαν κατά την διάρκεια των διακοπών των Χριστουγέννων. Για τον λόγο αυτόν, η συνάδελφος d'Ancona και η ομάδα μου ζητάμε να μας δοθεί η ευκαιρία να το κάνουμε αυτό και να προσπαθήσουμε να καταλήξουμε σε συμβιβασμό, εφ' όσον πρόκειται για ένα θέμα τόσο ευαίσθητο όπως η πολιτική για τα ναρκωτικά.
<P>
(Χειροκροτήματα)
<SPEAKER ID=10 NAME="Πρόεδρος">
Κύριε Schulz, μόλις κάνατε μια αίτηση κατ' εφαρμογή του άρθρου 129 του κανονισμού. Θα εφαρμόσουμε συνεπώς αυστηρά αυτό το άρθρο και θα ρωτήσω εάν υπάρχει κάποιος ομιλητής υπέρ αυτού του αιτήματος. Δεν υπάρχει. Μήπως υπάρχει κάποιος κατά;

<SPEAKER ID=11 LANGUAGE="DE" NAME="Nassauer">
Κυρία Πρόεδρε, κυρίες και κύριοι, η αίτηση αυτή ουσιαστικά είναι μία φανερή αίτηση δυσπιστίας απέναντι στην εργασία της αγαπητής συναδέλφου d' Ancona. Αυτό δεν πρέπει να παραμείνει κρυφό. Προφανώς δεν τολμάτε να υποβάλετε σήμερα την αίτηση αυτή σε συζήτηση και ψηφοφορία. Πρέπει ακόμη να γνωρίζετε ότι - σε αντίθεση με ό, τι ήθελε να μας κάνει να πιστέψουμε ο αγαπητός συνάδελφος Schulz - το κίνητρό του δεν είναι η καλύτερη πληροφόρηση, παρά το μακρύ χέρι του Tony Blair που βρίσκεται πίσω από την αίτηση αυτήν. Γιατί όλα όσα είπε εδώ, του τα υπαγόρευσαν στο Λονδίνο. Ο Tony Blair οδήγησε το χέρι του. Γιατί υπάρχει μία δήλωση της βρεταννικής κυβέρνησης που λέει: But the UK gouvernement has made clear, that it has no intention of legalization or decriminalization of any currently controlled drug. Αυτό σας κάνει να αισθάνεσθε ότι κλονίζεται η πλειοψηφία σας, και γι' αυτό θέλετε την παραπομπή της έκθεσης πίσω στην επιτροπή. Σας λέμε ότι μία ευρωπαϊκή πολιτική για τα ναρκωτικά πρέπει να θέτει στον εαυτό της ένα και μοναδικό ερώτημα: Αν διευκολύνει την πρόσβαση των νέων και των παιδιών στα ναρκωτικά ή αν την καθιστά δυσκολότερη. Τις αμφιβολίες μας μπορούμε να τις εκφράσουμε από σήμερα με μία αρνητική ψήφο. Αυτός είναι ο λόγος που απορρίπτουμε την αίτηση αυτήν.
<P>
(Χειροκροτήματα)

<SPEAKER ID=12 NAME="Πρόεδρος">
Διευκρινίζω ότι ο κ. Nassauer δεν ξεπέρασε τον χρόνο ομιλίας του περισσότερο από ότι έκανε ο κ. Schulz. Είμαι πολύ προσεκτική σχετικά με όλα αυτά, πιστέψτε το.
<P>
Είχα προτείνει έναν ομιλητή υπέρ, σύμφωνα με τον κανονισμό. Δεν παρουσιάστηκε κανένας. Βλέπω όμως τον κ. Dell' Alba. Κύριε Dell' Alba, θέλετε να ταχθείτε υπέρ;

<SPEAKER ID=13 LANGUAGE="FR" NAME="Dell' Alba">
Κυρία Πρόεδρε, αγαπητοί συνάδελφοι, αφήνω φυσικά στον κ. Nassauer την ευθύνη των λόγων του, έστω και πολιτικών. Θεωρώ περιττό να σχολιάσω αυτό το ζήτημα. Περιορίζομαι να πω ότι, μέσα σε αυτό το Σώμα, πρέπει να αναλάβει ο καθένας τις ευθύνες του...
<P>
(Αναταραχή) Εάν θέλετε να απορρίψετε μια έκθεση απλώς με την δύναμη της πλειοψηφίας, θα σας έλεγα ότι δεν κάνουμε πολιτική κατά αυτόν τον τρόπο. Όταν, σε ένα Κοινοβούλιο, υπάρχουν εξήντα τροπολογίες...
<P>
(Αναταραχή) Κυρία Πρόεδρε, σας ζητώ να κάνετε να πάψουν οι φίλοι μου οι ιταλοί. Μιλώ όπως θέλω. Σύμφωνοι;
<P>
(Χειροκροτήματα) Ήθελα απλώς να πω, κυρία Muscardini, ότι, όταν έχουν κατατεθεί εξήντα τροπολογίες, δεν πρέπει να προχωρήσουμε χειρονομώντας, αλλά δουλεύοντας σοβαρά. Είναι λοιπόν φυσικό, μέσα σε ένα δημοκρατικό κοινοβούλιο, η επιτροπή που έχει αναλάβει ένα θέμα να ξαναλάβει τον λόγο, να εξετάσει τις εξήντα τροπολογίες και να επανέλθει σε ολομέλεια με ένα κείμενο.

<SPEAKER ID=14 NAME="Πρόεδρος">
Ακούσαμε λοιπόν τους ομιλητές που προβλέπει ο κανονισμός. Δίνω τώρα τον λόγο στην κ. Green επί προσωπικού θέματος.

<SPEAKER ID=15 LANGUAGE="EN" NAME="Green">
Κυρία Πρόεδρε, πραγματικά δεν μπορώ να αντισταθώ στην πρόκληση. Σας ευχαριστώ για την πρόσκλησή σας να μιλήσω και για το γεγονός ότι με αναγνωρίζετε ως Pauline Green.
<P>
Θα ήθελα απλώς να πω ότι επειδή ο κ. Nassauer διάβασε ένα μικρό μέρος της ανακοίνωσης του Βρετανικού Υπουργείου Εσωτερικών σχετικά με το θέμα αυτό, δεν διάβασε βεβαίως όλα εκείνα τα σημεία όπου εκφράζεται κατανόηση προς την έκθεση, αυτά που προσπάθησε να επιτύχει και ορισμένα από τα θέματα που προσπαθεί να καλύψει η κ. d' Ancona.

<SPEAKER ID=16 NAME="Πρόεδρος">
Κύριε Schulz, υποθέτω ότι η κ. d'Ancona δεν επιθυμεί να διατυπώσει τη θέση της, αφού εκφράσατε την επιθυμία της. Το λέω αυτό γιατί ο κανονισμός προβλέπει ότι ο πρόεδρος της επιτροπής, ή ο εισηγητής, μπορεί να εκφραστεί. Συνεπώς, εκφραστήκατε εξ ονόματός της. Για αυτό ακριβώς πρόκειται.
<P>
(Το Σώμα αποφασίζει την εκ νέου παραπομπή στην αρμόδια επιτροπή)

<CHAPTER ID=2>
Δακτυλικά αποτυπώματα των αιτούντων άσυλο (σύστημα  "Eurodac»)
<SPEAKER ID=17 NAME="Πρόεδρος">
Η ημερήσια διάταξη προβλέπει την συζήτηση της έκθεσης (Α4-0402/97) της κ. d'Ancona, εξ ονόματος της Επιτροπής Πολιτικών Ελευθεριών και Εσωτερικών Υποθέσεων, σχετικά με το σχέδιο πράξης του Συμβουλίου με το οποίο καταρτίζεται η Σύμβαση για την θέσπιση του συστήματος "EURODAC» για την αντιπαραβολή των δακτυλικών αποτυπωμάτων των αιτούντων άσυλο και τη Σύμβαση που καταρτίστηκε βάσει του άρθρου Κ.3 της Συνθήκης για την Ευρωπαϊκή Ένωση, σχετικά με τη θέσπιση του συστήματος "EURODAC» για την αντιπαραβολή των δακτυλικών αποτυπωμάτων των αιτούντων άσυλο (11079/97 - C40506/97-97/0915 (CNS)).

<SPEAKER ID=18 NAME="d'Ancona">
Κυρία Πρόεδρε, το θέμα στο οποίο θέλω να αναφερθώ είναι πάρα πολύ σημαντικό. ?Ισως βεβαίως να μην προξενεί τόση συγκίνηση όσο το άλλο θέμα στο οποίο αναφερθήκαμε σήμερα το πρωί. Μπορούμε να το συζητήσουμε με πιο ήπιο τρόπο. Πρέπει, όμως, να σας πω ειλικρινά ότι αναφέρομαι σε αυτό με ανάμικτα αισθήματα. Και θα σας εξηγήσω γιατί.
<P>
Χτές το απόγευμα είχαμε μια πάρα πολύ καλή συζήτηση για την πολιτική για τους πρόσφυγες και την κατάσταση που προέκυψε επειδή 1.200 Κούρδοι ζήτησαν τις περασμένες εβδομάδες άσυλο στην Ιταλία. Εκτός από τις παρεμβάσεις, και επαναλαμβάνω ότι έγινε μια πάρα πολύ καλή συζήτηση όπου η αριστερά και η δεξιά παράταξη δεν διαχωρίστηκαν όπως συμβαίνει στην περίπτωση των συζητήσεων για τα ναρκωτικά, προέκυψε ότι όλοι συμφωνούμε ότι αυτό που λείπει αυτή τη στιγμή είναι μια κοινή πολιτική για το άσυλο και τη μετανάστευση. ?Ολοι οι συνάδελφοι εκδήλωσαν την απογοήτευσή τους για το γεγονός ότι η Συνθήκη του ?Αμστερνταμ δεν μας πρόσφερε μια κοινή πολιτική για τους τομείς αυτούς. ?Ισως αυτό να γίνει στο μέλλον, προς το παρόν όμως επικρατεί αμηχανία και βλέπουμε ότι στην ουσία δεν γνωρίζουμε πώς πρέπει να αντιδράσουμε. ?Οπως σας είπα, τα συναισθήματά μου είναι ανάμικτα και το βρίσκω πάρα πολύ δύσκολο να αναφερθώ στο Σώμα σε θεσμικά όργανα, τα οποία λειτουργούν καλά στα πλαίσια μιας κοινής πολιτικής για τη μετανάστευση, ενώ αυτά καθεαυτά προξενούν την εντύπωση ότι ο μοναδικός τους προορισμός είναι να κρατήσουν την πόρτα κλειστή στα άτομα που ζητούν άσυλο. Γι' αυτό, λοιπόν, ήμουν της άποψης ότι ήταν σημαντικό να εκφέρουμε μια γνώμη επί του θέματος αυτού.
<P>
Κατά πρώτον, πιστεύω -και θα ήθελα να το επαναλάβω- ότι η απόφαση του Συμβουλίου να προωθήσει τη συμμετοχή του Κοινοβουλίου στη διαδικασία για τη λήψη αποφάσεων σχετικά με τη δημιουργία του θεσμικού οργάνου Eurodac αποτελεί δείγμα καλής θέλησης. Επειδή πιστεύω ότι είναι επικίνδυνο να χρησιμοποιούνται μέσα ανεξάρτητα από το συγκεκριμένο πλαίσιο, κατέθεσα έναν μεγάλο αριθμό τροπολογιών επί της πρότασης του Συμβουλίου και ελπίζω βεβαίως ότι οι συνάδελφοί μου θα υποστηρίξουν τις τροπολογίες αυτές. ?Ολες οι τροπολογίες στηρίζονται στην υπόθεση ότι πρέπει να προσφέρουμε τη μεγαλύτερη δυνατή ασφάλεια σε άτομα που βρίσκονται σε κατάσταση ανάγκης. Στη συγκεκριμένη περίπτωση αναφέρομαι στα άτομα που ζητούν άσυλο. ?Ενα όργανο μπορεί να έχει θετικές επιδράσεις, η λήψη δακτυλικών αποτυπωμάτων προκειμένου να παρεμποδιστεί η παραπομπή ανθρώπων από το ένα κράτος μέλος στο άλλο, επειδή δεν είναι σαφές ποιός θα πρέπει να εξετάσει την αίτησή τους για τη χορήγηση ασύλου. Για τον σκοπό αυτόν, το όργανο είναι καλό, αυτό δεν θα μπορεί πλέον να συμβεί.
<P>
Κατά δεύτερον, αποκλείεται η αποστολήτων αιτούντων άσυλο σε μια τρίτη χώρα εκτός Ευρωπαϊκής ?Ενωσης, όπου ενδέχεται να ισχύουν δυσμενείς συνθήκες γι' αυτούς. Και αυτό είναι καλό. Σε μια από τις τροπολογίες μου προειδοποιώ ότι πρέπει να καταστεί απολύτως σαφές ότι δεν επιτρέπεται η σύγκριση αποτυπωμάτων για σκοπούς άλλους από τον καθορισμό της ευθύνης του κράτους μέλους προέλευσης. Συνεπώς, τα αποτυπώματα δεν μπορούν να χρησιμοποιούνται για σκοπούς άλλους από αυτούς για τους οποίους προορίζονται.
<P>
Πιστεύω επίσης ότι θα ήταν σημαντικό τα δακτυλικά αποτυπώματα να φυλάσσονται για περιορισμένο χρονικό διάστημα, ώστε πραγματικά να μην μπορούν να χρησιμοποιηθούν για άλλους σκοπούς.
<P>
?Ενα άλλο θέμα που θεωρώ επίσης πολύ σημαντικό είναι να αναληφθεί η διαχείριση της Eurodac όχι από κάποιο κράτος μέλος αλλά από την Ευρωπαϊκή Επιτροπή. Πιστεύω επίσης ότι πρέπει να ιδρυθεί στην Ευρώπη ένα όργανο προστασίας δεδομένων προσωπικού χαρακτήρα, επειδή καταρτίζονται ολοένα και περισσότερες τράπεζες δεδομένων, πράγμα που μας υποχρεώνει να ενεργήσουμε με τη μεγαλύτερη δυνατή μέριμνα, προκειμένου να προστατεύσουμε την ιδιωτική ζωή των ανθρώπων.
<P>
Τέλος, πρότεινα να παραμείνει το Ευρωπαϊκό Δικαστήριο το αρμόδιο όργανο για την εξέταση παραπόνων που αφορούν παρόμοια θέματα. Ολοκληρώνω, κυρία Πρόεδρε. Σας είπα ήδη ότι θεωρώ κρίμα που το μέσο προηγείται της γενικής πολιτικής. Αυτό είναι κρίμα· ωστόσο, εάν οι προτάσεις του Συμβουλίου προσαρμοστούν σε ορισμένα σημεία, έχω την ελπίδα ότι η Eurodac μπορεί να διαδραματίσει έναν αξιόλογο ρόλο.

<SPEAKER ID=19 LANGUAGE="DE" NAME="Zimmermann">
Κυρία Πρόεδρε, αγαπητοί συνάδελφοι, μολονότι η έκθεση της συναδέλφου d' Ancona για την επεξεργασία της συμφωνίας για την δημιουργία της "Eurodac» είναι περισσότερο μία αντικειμενική και τεχνική έκθεση - πράγμα που άλλωστε ήδη επεσήμανε η συνάδελφος - , η εκτέλεσή της έχει μεγάλη σημασία για τα άτομα που αφορά. Οι άνθρωποι που πρόκειται να καταχωρηθούν στο σύστημα αυτό έχουν εγκαταλείψει την πατρίδα τους για διαφορετικούς λόγους και επίσης μέσα από πολύ διαφορετικές διαδρομές. Ένα μεγάλο μέρος απ' αυτούς το έκαναν τρεπόμενοι σε φυγή εξ αιτίας της τρομοκρατίας, των βασανιστηρίων και της καταδίωξης, αλλά και επειδή - αυτό δεν πρέπει να το παραγνωρίζουμε - έχουν ένα κοινωνικό και οικονομικό υπόβαθρο χωρίς καθόλου προοπτικές.
<P>
Όλοι αυτοί επέλεξαν την φυγή ελπίζοντας ότι εκεί όπου μια μέρα θα βρουν καταφύγιο, θα μπορέσουν πραγματικά να βρουν ένα καλύτερο και ασφαλές μέλλον, και κυρίως προστασία για την ζωή τους. Όμως, η εισροή προσφύγων στην Ευρωπαϊκή Ένωση είχε ως αποτέλεσμα να μειωθεί ραγδαία τα τελευταία χρόνια η προθυμία των κρατών μελών να τους δεχθούν.
<P>
Από πολλές κοινές ρυθμίσεις και συμφωνίες μεταξύ των κρατών μελών γεννιέται από τη μια η εντύπωση ότι το ευρωπαϊκό φρούριο οχυρώνεται ακόμη περισσότερο, από την άλλη η Ευρώπη αποκτά όλο και μεγαλύτερη ενότητα, τα εσωτερικά σύνορα έχουν όλο και μικρότερη σημασία, και πρέπει να βρεθεί κι εδώ μία κοινή ρύθμιση. Αυτό είναι κυρίως αναγκαίο στον τομέα του τρίτου πυλώνα. Βέβαια, θα ήταν επίσης αναγκαίο - και στο σημείο αυτό πρέπει να συμφωνήσω με την κυρία d' Ancona, που την ευχαριστώ για την εξαιρετική εργασία που προσέφερε για την έκθεση αυτήν - όταν μιλάμε για πολιτική μετανάστευσης και ασυλίας, να μιλάμε επίσης για μία κοινή πολιτική μετανάστευσης και ασυλίας. Δεν πρέπει τότε να υπάρχουν στα κράτη μέλη πάρα πολλές διαφορετικές ρυθμίσεις, όπως συμβαίνει σήμερα, οι οποίες ύστερα συνοψίζονται στο ελάχιστο από το Συμβούλιο, οπότε και η προστασία για τον κάθε ξεχωριστό πρόσφυγα περιορίζεται επίσης στο ελάχιστο.
<P>
Είμαι λοιπόν υπέρ του να επεξεργασθούμε ένα κοινό σχέδιο. Όμως, θέλω να αναφέρω ορισμένα σημεία αυτής της έκθεσης που είναι για μένα σημαντικά. Το πιο σημαντικό είναι ότι πρέπει να διασφαλιστεί η προστασία στοιχείων των εν λόγω προσώπων. Αφού έχει καθοριστεί ότι θα υπάρξει μία κεντρική υπηρεσία, όχι όμως πώς ακριβώς θα λειτουργεί η υπηρεσία αυτή, είναι επίσης απαραίτητο να συμφωνήσουμε να εγκατασταθεί η κεντρική αυτή μονάδα στην Ευρωπαϊκή Επιτροπή, όπως είπε η κ. d' Ancona.
<P>
Για μένα είναι επίσης σημαντικό το να έχουν τα κράτη μέλη περιορισμένη μόνο πρόσβαση στην κεντρική αυτή μονάδα, και μάλιστα για χρονικό διάστημα το πολύ τριών μηνών, εφ' όσον, άλλωστε, έχουν τα ίδια την δυνατότητα δημιουργίας δικού τους μητρώου. Γι' αυτό είναι, κατά την γνώμη μου, αναγκαίο να περιοριστεί η πρόσβαση των κρατών μελών στο κεντρικό αυτό μητρώο.

<SPEAKER ID=20 LANGUAGE="DE" NAME="Nassauer">
Κυρία Πρόεδρε, κυρίες και κύριοι, ο πυρήνας αυτού του αυτοματοποιημένου συστήματος επεξεργασίας πληροφοριών συνίσταται στο ότι μελλοντικά θα λαμβάνονται οπωσδήποτε δακτυλικά αποτυπώματα από εκείνους που ζητούν άσυλο στην Ευρωπαϊκή Ένωση, μόλις μπουν σε μία από τις χώρες μέλη της Ευρωπαϊκής Ένωσης και αν είναι τουλάχιστον 14 ετών. Θέλω να καταστήσω εκ των προτέρων σαφές ότι η ομάδα του ΕΛΚ υποστηρίζει αυτό το σχέδιο, για λόγους που θα εκτεθούν προσεχώς, και ότι γι' αυτό θεωρούμε παράλογο να επισυνάπτεται σ' αυτό η μομφή ότι οι αιτούντες άσυλο αντιμετωπίζονται ως εγκληματίες, επειδή η λήψη αποτυπωμάτων γενικά είναι μέτρο ποινικής δίωξης.
<P>
Εδώ υπάρχουν αντικειμενικές αναγκαιότητες που θέλω να τις εκθέσω εν συντομία. Είναι σημαντικό να αποφασιστούν γρήγορα στην Ευρώπη οι διαδικασίες ασύλου. Αυτό είναι δικαίωμα εκείνων που ζητούν άσυλο, και μάλιστα ανεξάρτητα από το εάν είναι δικαιολογημένη η αίτησή τους ή όχι, από το εάν διώκονται πολιτικά ή όχι. Πάντως, πρέπει να μπορούν να ενημερώνονται γρήγορα για το εάν μπορούν να παραμείνουν στην Ευρώπη ή όχι.
<P>
Δεύτερον, πρέπει να υπάρχουν σαφείς αρμοδιότητες. Πρέπει να είναι σαφές ποιά χώρα είναι αρμόδια για την διεκπεραίωση μίας διαδικασίας ασύλου, δηλαδή ποιός θα ελέγξει μία τέτοια αίτηση. Τρίτον, πρέπει να αποφευχθεί το να στέλνονται οι αιτούντες άσυλο από το ένα κράτος μέλος της Ένωσης στο άλλο. Αυτές είναι οι απαιτήσεις μιας διαδικασίας σύμφωνης με την τάξη, το κράτος δικαίου και τον ανθρωπισμό, και προς τον σκοπό αυτόν πρέπει να διαπιστώνεται η ταυτότητα όσων ζητούν άσυλο, καθώς επίσης, όταν είναι ανάγκη, και των μελών των οικογενειών τους, και αυτόν τον σκοπό εξυπηρετεί το σύστημα αυτό. Φυσικά, ισχύουν σχετικά νομικές διατάξεις που προστατεύουν τα στοιχεία τους. Στην αντίστοιχη συμφωνία αναφέρεται ρητά ότι η συμφωνία προστασίας στοιχείων του Συμβουλίου της Ευρώπης του 1981 εφαρμόζεται χωρίς περιορισμό. Εκεί ορίζεται επίσης μεταξύ άλλων ότι τα αποτυπώματα αυτά σβήνονται όταν, για παράδειγμα, ο αιτών λαμβάνει την υπηκοότητα ενός κράτους μέλους ή όταν αναγνωρίζεται ως πρόσφυγας σε ένα κράτος μέλος.
<P>
Μόνο που δεν είναι όλοι όσοι ζητούν άσυλο πολιτικοί πρόσφυγες. Χθες δημοσιεύθηκαν στην Ομοσπονδιακή Δημοκρατία της Γερμανίας οι αριθμοί των αιτήσεων για άσυλο του περασμένου χρόνου. Οι αιτούντες ήταν περισσότεροι από 104.000, και από αυτές τις 104.000 αναγνωρίσθηκαν μόλις 5 % ως πολιτικά διωκόμενοι. Βέβαια, υπάρχει ένας αξιομνημόνευτος αριθμός αιτούντων που δεν υποβάλλει μόνο μία αίτηση, παρά ίσως δύο ή περισσότερες, ώστε να λάβει περισσότερα κοινωνικά επιδόματα. Αυτό είναι ένα λυπηρό γεγονός, που δεν μπορούμε να το παραβλέψουμε. Στη Γερμανία για παράδειγμα άρχισαν έρευνες σ' αυτό το επίπεδο για το διάστημα μεταξύ Ιανουαρίου 1993 και Σεπτεμβρίου 1996, διαπιστώθηκαν δε 46.000 τέτοιες περιπτώσεις κατάχρησης, πράγμα που αντιστοιχεί σε ποσοστό περίπου 10 %. Από τότε που εγκαινιάσθηκε και στη Γερμανία ένα αυτόματο σύστημα λήψεως δακτυλικών αποτυπωμάτων, ο αριθμός αυτός παρουσίασε σαφή μείωση.
<P>
Στο μεταξύ, έχουμε μία σύγκριση των αιτήσεων ασυλίας μεταξύ Ελβετίας και Γερμανίας. Απ' αυτήν φάνηκε ότι βρέθηκαν άτομα από τις κατ' εξοχήν χώρες προέλευσης των αιτούντων - 12 % από την Τουρκία, 19 % από το Πακιστάν, 12 % από το Ζαϊρ και 12 % από τον Λίβανο - που είχαν κάνει διπλές αιτήσεις και είχαν λάβει διπλή κοινωνική βοήθεια, και είναι αυτονόητο ότι κάτι τέτοιο δεν μπορεί κανείς απλώς να το αγνοήσει. Παρόμοιοι αριθμοί προκύπτουν επίσης από την σύγκριση μεταξύ Ελβετίας και Αυστρίας. Γι' αυτό, είναι σκόπιμο να έχουμε μία τέτοια διαδικασία. Απ' αυτήν επωφελούνται εκείνοι που πραγματικά υφίστανται πολιτική δίωξη, και γι' αυτό η ομάδα του ΕΛΚ υποστηρίζει αυτήν την συμφωνία του Συμβουλίου και έχει κάποιες επιφυλάξεις για την περιοριστική έκθεση της συναδέλφου d' Ancona.

<SPEAKER ID=21 LANGUAGE="ES" NAME="Mohamed Alν">
Κυρία Πρόεδρε, σήμερα εξετάζουμε την έκθεση της κυρίας D'Ancona σχετικά με την πρόταση του Συμβουλίου για ένα αυτοματοποιημένο σύστημα σχετικά με την αντιπαραβολή των δακτυλικών αποτυπωμάτων των αιτούντων άσυλο.
<P>
Συμφωνούμε με την εισηγήτρια όσον αφορά την ανάγκη να ενισχυθεί στο έπακρο η ασφάλεια δικαίου των πολιτών, με σαφή μέτρα και σύντομες διαδικασίες, για την αναγνώριση του δικαιώματος ασύλου. Από την άλλη πλευρά, υποστηρίζουμε την ιδέα του καθορισμού ενός ευρωπαϊκού προστάτη των στοιχείων, δεδομένου του αυξανόμενου αριθμού συστημάτων τα οποία επιτρέπουν την ανταλλαγή προσωπικών στοιχείων και δεδομένης της δυσκολίας που παρουσιάζει η υπεράσπιση των ατόμων που βρίσκονται καταχωρημένα σε αυτά τα συστήματα.
<P>
Το δικαίωμα ασύλου είναι βασικό ανθρώπινο δικαίωμα. Η παραχώρηση ή η απόρριψη πρόσβασης στη διαδικασία ασύλου μπορεί να αποτελεί ζήτημα ζωής ή θανάτου για έναν άνθρωπο, όπως επισημαίνεται στην έκθεση. Αυτό πρέπει να λαμβάνεται πάντα υπόψη, και πρέπει να ληφθούν οι απαραίτητες προφυλάξεις, ούτως ώστε τα άμεσα ενδιαφερόμενα άτομα να επωφελούνται των καλυτέρων συνθηκών της ασφάλειας δικαίου.
<P>
Σε αυτό το πλαίσιο, θα ήθελα να θυμίσω την παθητικότητα που επιδεικνύει η ισπανική κυβέρνηση μπροστά στις αιτήσεις για άσυλο και καταφύγιο περισσοτέρων από 270 αλγερινών μεταναστών, οι οποίοι συνεχίζουν περιμένοντας, στη Μελίγια, -σε μερικές περιπτώσεις, πάνω από δύο χρόνια- να επιληφθεί η κυβέρνηση των αιτήσεών τους για νομικό καταφύγιο από την τρομοκρατική απειλή που αντιμετωπίζει η πατρίδα τους. Εν τω μεταξύ, οι ισπανικές αρχές θεωρούν, και αυτό είναι αδιανόητο, ότι η Αλγερία δεν αποτελεί περιοχή συγκρούσεων.
<P>
Ο απαραίτητος συντονισμός των πολιτικών ασυλίας στην Ευρωπαϊκή Ένωση δεν πρέπει να διαβρώσει το σύστημα διεθνούς προστασίας των αιτούντων άσυλο. Από αυτήν την άποψη, η μελλοντική πολιτική ένωση θα πρέπει να διατηρήσει και να αναπτύξει την παραδοσιακή ευρωπαϊκή πολιτική του δικαιώματος ασύλου.
<P>
Μιλάμε για μια εξελικτική έννοια του δικαιώματος ασύλου, υποκείμενο σε όλες τις διεθνείς συμβάσεις και για την εξελικτική εφαρμογή αυτού του δικαιώματος στους υπηκόους των κρατών μελών της Ένωσης. Ωστόσο, όταν θα πραγματοποιηθεί πλήρως η πολιτική ένωση, το δικαίωμα αυτό θα έχει νόημα μόνο στις περιπτώσεις υπηκόων τρίτων χωρών.

<SPEAKER ID=22 LANGUAGE="DE" NAME="Voggenhuber">
Κυρία Πρόεδρε, τις ημέρες αυτές ολόκληρη η Ευρώπη θυμάται ένα λόγο του Emile Zola, που εκείνος εκσφενδόνισε πριν από ακριβώς 100 χρόνια ενάντια στην κυβέρνησή του: J' accuse - κατηγορώ. Αυτό ήταν έκφραση μίας απελπισμένης αντίστασης ενάντια στην αυθαιρεσία της εξουσίας, η οποία είχε στιγματίσει από πολιτικό υπολογισμό έναν αθώο ως ένοχο, είχε καταπατήσει την εντολή της δικαιοσύνης και της ανθρώπινης αξιοπρέπειας και τον είχε προσφέρει ως βορά στην φανατισμένη κοινή γνώμη.
<P>
Εκατό χρόνια αργότερα, βαυκαλιζόμαστε μέσα στην ασφάλεια ότι έχουμε δαμάσει τελειωτικά και υποτάξει στο δίκαιο αυτήν την μορφή εξουσίας. Κι όμως, αναγκαζόμαστε να δούμε πώς αυτή ακριβώς η κατηγορία ενάντια ακριβώς σ' αυτήν την αυθαιρεσία της εξουσίας ξαναγεννιέται στα κεφάλια και στις καρδιές χιλιάδων ανθρώπων στα σύνορα της Ευρώπης, των οποίων το ανθρώπινο δικαίωμα του ασύλου παρεμποδίζεται με όλο και νέες ταλαιπωρίες, με αρνησιδικία και κατάχρηση δικαίου. Αναγκαζόμαστε να δούμε πώς το δίκαιο και η πολιτική υποχωρούν μπροστά σε μία υστερική κοινή γνώμη και μπροστά στο μαζικό φαινόμενο της ξενοφοβίας.
<P>
Καμία άλλη περιοχή του κόσμου δεν εξαπέλυσε στον 20ό αιώνα μεγαλύτερα ρεύματα προσφύγων από αυτήν την ήπειρο. Εκατομμύρια ανθρώπων από την Ευρώπη έγιναν δεκτοί σε αναρίθμητες χώρες όλου του κόσμου, συχνά σε χώρες που οι ίδιες μαστίζονταν από διασπορά και εξαθλίωση. Σ'ημερα, στον αιώνα της μεγαλύτερης ιστορικά ευημερίας μας, ο αριθμός των καταπιεσμένων και καταδιωκόμενων προσφύγων που φθάνει σ' εμάς είναι απείρως μικρότερος, κι εμείς τί κάνουμε; Αρνούμαστε σε όλο και περισσότερους ανθρώπους το δικαίωμα να βρουν σ'εμάς καταφύγιο. Αντί γι' αυτό, καταμετρούνται με τεχνικές που προορίζονται για εγκληματίες. Η ευρωπαϊκή συνεργασία βλέπει ως μοναδικό καθήκον της την άμυνα, εν ανάγκη με την μορφή της απέλασης. Εν όψει 2.000 μόνο προσφύγων, οι πολιτικοί επικαλούνται τις εικόνες φρίκης ποταμών προσφύγων που απελευθερώνονται. Χρησιμοποιούνται εκφράσεις όπως "παράνομοι μετανάστες». Η Ευρώπη, που οφείλει τον πολιτιστικό πλούτο της στο ότι είναι ανοιχτή στον υπόλοιπο κόσμο, γίνεται φρούριο. Όταν θα γεννηθεί στα κεφάλια και στις καρδιές των ανθρώπων που προσκρούουν στα τείχη αυτού του φρουρίου εκείνο το "j' accuse» - "κατηγορώ», τότε θα είμαστε εμείς οι κατηγορούμενοι.

<SPEAKER ID=23 LANGUAGE="FR" NAME="Buffetaut">
Κυρία Πρόεδρε, αγαπητοί μου συνάδελφοι, η επικαιρότητα μας θυμίζει πράγματι, με τραγικό τρόπο, τη σημασία της πολιτικής ασύλου για το καθένα από τα κράτη μέλη της Ευρωπαϊκής Ένωσης και για την Ευρωπαϊκή Ένωση στο σύνολό της. Αν και είναι σαφές ότι η διακρατική συνεργασία είναι, όχι μόνο, χρήσιμη αλλά ακόμα και αναγκαία στον τομέα αυτό, δεν σημαίνει ότι το πρόβλημα της υποδοχής των προσφύγων και το δικαίωμα ασύλου δεν είναι, από τη φύση του, ένα ζήτημα εθνικής κυριαρχίας, όπως το έκρινε εξάλλου πρόσφατα το γαλλικό Συνταγματικό Συμβούλιο. Αυτές οι αρχές θύμιζαν την έκθεση Eurodac που είναι, πρώτα απ'όλα, μια τεχνική έκθεση, αλλά και μια πολιτική έκθεση.
<P>
Η εισηγήτρια προτείνει η ευθύνη της διαχείρισης του συστήματος Eurodac να ανατεθεί, όχι σε ένα κράτος μέλος, με ευθύνη του Συμβουλίου, αλλά στην Επιτροπή. Θεωρούμε προτιμότερο η διαχείριση ενός τέτοιου συστήματος να παραμείνει υπ'ευθύνη του Συμβουλίου παρά να ανατεθεί στην Επιτροπή. Πράγματι, ως εκφραστής των κρατών, το Συμβούλιο έχει μια πιο σαφή αντίληψη των όσων διακυβεύονται, τα οποία είναι συγκεκριμένα, πραγματικά και συνδέονται με τις δυσκολίες υποδοχής των προσφύγων, ενώ η Επιτροπή κινδυνεύει ίσως να έχει μια πιο "εξωπραγματική» άποψη, πιο απομακρυσμένη από τα συγκεκριμένα προβλήματα, από τις συγκεκριμένες πραγματικότητες που υπάρχουν σε καθένα από τα κράτη που βρίσκονται αντιμέτωποι με τις εισροές προσφύγων.
<P>
Αυτός είναι ο λόγος για τον οποίο θα καταψηφίσουμε τις τροπολογίες της Επιτροπής Πολιτικών Ελευθεριών. Το πρόβλημα των προσφύγων είναι ένα ανθρώπινο πρόβλημα εξαιρετικά σοβαρό, αλλά η πολιτική είναι η τέχνη του πραγματικού. Πριν από μερικά χρόνια, ο συνάδελφός μας Michel Rocard, είχε πεί ότι: "η Γαλλία δεν μπορεί να δεχτεί όλη την μιζέρια του κόσμου». Πιστεύω ότι η ούτε και η Ευρώπη μπορεί να δεχτεί όλη την μιζέρια του κόσμου και το σημαντικό για μας, είναι να μπορέσουμε να οργανώσουμε πολιτικές συνεργασίας και ανάπτυξης για τις φτωχές χώρες, ώστε οι κάτοικοί τους να μπορέσουν να ευημερήσουν στις χώρες τους.

<SPEAKER ID=24 LANGUAGE="NL" NAME="Vanhecke">
Κύριε Πρόεδρε, το θέμα των Κούρδων προσφύγων μας υπενθυμίζει αυτές τις ημέρες ότι το πρόβλημα των ατόμων που ζητούν άσυλο αποτελεί πιθανώς μία από τις σημαντικότερες, ίσως τη σημαντικότερη πρόκληση, που θα αντιμετωπίσει η Ευρώπη τα προσεχή χρόνια. Σε αυτό θα ήθελα να προσθέσω ότι το Κουρδικό πρόβλημα έχει πολύ περιορισμένες διαστάσεις σε σύγκριση με την πλημμύρα των εκατομμυρίων προσφύγων που μας απειλεί σε περίπτωση που, για παράδειγμα, οι εντάσεις στην Αλγερία κλιμακωθούν ακόμη περισσότερο. Διερωτώμαι από τώρα ποιά ευρωπαϊκή κυβέρνηση θα είχε ή θα έχει το θάρρος να σταματήσει αυτό το κύμα εκατομμυρίων προσφύγων, το οποίο πιστεύω, με κάθε σεβασμό προς τα μέλη, ότι θα καταστήσει εντελώς παρωχημένη τη συζήτηση που πραγματοποιήσαμε σήμερα σχετικά με τη δημιουργία αρχείου για την καταχώρηση δακτυλικών αποτυπωμάτων. Υποστηρίζουμε συνεπώς την πρόταση του Συμβουλίου για τη δημιουργία του Eurodac, ενός κεντρικού αρχείου για την καταχώρηση των δακτυλικών αποτυπωμάτων των αιτούντων άσυλο. Πιστεύω ότι πρόκειται για μία από τις ελάχιστες προσπάθειες οι οποίες μπορούν να αντισταθμίσουν όχι επαρκώς, αλλά κατά κάποιον τρόπο, τη κατάργηση των συνοριακών ελέγχων στις χώρες του Schengen, μέτρο στο οποίο θα συνεχίσουμε παρεμπιπτόντως να αντιτασσόμαστε.
<P>
Είναι εξίσου αυτονόητο ότι απορρίπτουμε τις τροπολογίες της έκθεσης της συναδέλφου d'Ancona, οι οποίες έχουν ως στόχο αφ' ενός να δυσχεράνουν τη δημιουργία του απαραίτητου αρχείου για την καταχώρηση δακτυλικών αποτυπωμάτων και αφ' ετέρου να παραχωρήσουν στην Επιτροπή τη δυνατότητα να λαμβάνει αποφάσεις σχετικά με την πολιτική για το άσυλο, δικαίωμα το οποίο δεν της ανήκει σε καμία περίπτωση.
<P>
Τέλος, είναι υποχρεώσή μου να διευρύνω τη συζήτηση κατά κάποιο τρόπο και να υπενθυμίσω στα μέλη ότι η πείρα μας διδάσκει ότι περισσσότερο από το 90 % όλων των αιτήσεων ασύλου αποδεικνύεται μετά από τις σχετικές έρευνες ότι δεν είναι δικαιολογημένες. Αυτό πρέπει κάποια στιγμή να λυθεί, ιδιαιτέρως όταν υπάρχουν τόσοι πολλοί πολιτικοί στη χώρα μου και έξω από αυτή που υπερασπίζονται ένα είδος «αγιοβασιλιάτικης» πολιτικής ερήμην και σε βάρος των λιγότερο ευνοημένων και των φτωχότερων μερίδων του πληθυσμού μας.
<P>
Ολοκληρώνοντας θα ήθελα να επαναλάβω ότι, κατά τη γνώμη μου, οι πραγματικοί πολιτικοί πρόσφυγες θα πρέπει να γίνονται δεκτοί σε χώρες που γειτονεύουν με τη χώρα προέλευσής τους, όπου επικρατούν παρόμοιες πολιτιστικές συνήθειες και ένας κοινός τρόπος ζωής, και όχι συνεπώς στην Ευρώπη, καθώς και ότι εμείς είμαστε διατεθειμένοι να προσφέρουμε υλική βοήθεια για την υλοποίηση της πολιτικής αυτής.
<P>
Κατά δεύτερον, οι ψευδοπρόσφυγες, δηλαδή το 90 % των περιπτώσεων ατόμων που έχουν υποβάλει αίτηση ασύλου, πρέπει οπωσδήποτε να απελαθούν με ανθρώπινο τρόπο. Μόνον τότε θα επικρατήσει και πάλι συμφωνία στην Ευρώπη προκειμένου να προσφερθεί βοήθεια σε όλους τους πραγματικούς πρόσφυγες. Δυστυχώς, αυτό σήμερα δεν συμβαίνει σε επαρκή βαθμό, παρ' όλο που υπάρχουν συγκεκριμένοι λόγοι γι' αυτό.

<SPEAKER ID=25 LANGUAGE="DA" NAME="Blak">
Κυρία Πρόεδρε, η σύμβαση της Eurodac είναι ζωτικότατης σημασίας προκειμένου να λειτουργήσει η σύμβαση του Δουβλίνου. Είμαστε αναγκασμένοι να συνεργαστούμε στην Ευρώπη όσον αφορά το θέμα των προσφύγων. Η τρέχουσα, τραγική κατάσταση των Κούρδων προσφύγων αποτελεί ένα παράδειγμα. Είναι αναγκαίο να έχουμε μια αποτελεσματική και υπεύθυνη πολιτική για τους πρόσφυγες στην ΕΕ. Δεν τίθεται θέμα ποιος θα έχει δικαίωμα ασύλου στην ΕΕ. Τουναντίον έχει να κάνει με έναν καλύτερο καταμερισμό των ευθυνών όσον αφορά τους πρόσφυγες στην Ευρώπη. Πολύ απλά έχει σχέση με την απόκτηση ενός καλύτερου οργάνου για να αποφασίζουμε ποιο κράτος μέλος έχει την ευθύνη να εξετάζει τις αιτήσεις παροχής ασύλου που υποβάλλονται εντός της ΕΕ.
<P>
Από τη μία πλευρά, πρέπει να αποφύγουμε οι αιτούντες άσυλο να γίνονται μπαλάκι μεταξύ των διαφόρων χωρών γιατί κανείς δεν θέλει να αναλάβει την ευθύνη της διεκπεραίωσης των περιπτώσεών τους. Υπάρχουν πολλά παραδείγματα τραγικών περιπτώσεων, στα οποία οι αιτούντες άσυλο περιμένουν χρόνια ολόκληρα μέχρι να διεκπεραιωθεί η αίτησή τους ή στέλνονται πέρα δώθε από κράτος σε κράτος της Ευρώπης, διότι κανείς δεν θέλει να αναλάβει την ευθύνη. Είναι απαράδεκτο να φερόμαστε έτσι σε ανθρώπους που σε πολλές περιπτώσεις έχουν ξεφύγει από καταπίεση και βασανιστήρια. Από την άλλη πλευρά, πρέπει να αποφύγουμε την εμφάνιση κρουσμάτων μεγάλης εξαπάτησης. Είναι σημαντικό όλες οι χώρες να υποχρεωθούν να παίρνουν δακτυλικά αποτυπώματα. Μόνο με αυτόν τον τρόπο θα μπορέσουμε να παρεμποδίσουμε έναν αιτούντα άσυλο να αλλάξει ταυτότητα αφότου η αίτησή του απορριφθεί από ένα κράτος μέλος. Εάν έχουμε μια βάση δεδομένων με δακτυλικά αποτυπώματα, μπορούμε να φέρουμε πάραυτα στην επιφάνεια την εξαπάτηση και την κατάχρηση. Θα είναι επίσης επωφελές για τους αιτούντες που έχουν τη φωλιά τους καθαρή.
<P>
Χαίρομαι ιδιαίτερα που η εισηγήτρια τονίζει ότι η θέσπιση αυτής της βάσης δεδομένων δεν πρέπει να έχει ως αποτέλεσμα τη μείωση της προστασίας των δικαιωμάτων των αιτούντων άσυλο. Οι αιτούντες άσυλο αξιώνουν την προστασία των δεδομένων. Θα πρέπει να υπάρχει ασφάλεια και έλεγχος τόσο ως προς το ποιος θα έχει πρόσβαση στις πληροφορίες όσο και ως προς το ποιος θα μπορεί να τις χρησιμοποιήσει.

<SPEAKER ID=26 LANGUAGE="FR" NAME="Reding">
Κύριε Πρόεδρε, τα πρόσφατα κύματα προσφύγων στην Ευρώπη τράβηξαν τουλάχιστον την προσοχή προς τα προβλήματα των αιτούντων άσυλο στην Ευρωπαϊκή Ένωση.
<P>
Το σύστημα Eurodac που παρουσίασε η Επιτροπή απαντά μόνο σε μια πλευρά αυτού του ζητήματος. Η Σύμβαση του Δουβλίνου προέβλεπε σαφώς ότι ένας πρόσφυγας έπρεπε να καταθέσει την αίτηση ασύλου του στην χώρα της πρώτης υποδοχής και να προσαρμοστεί στην απόφαση αυτής της χώρας, που εφαρμοζόταν σε όλη την Ένωση.
<P>
Το σύστημα Eurodac επιχειρεί τώρα να εφαρμόσει αυτήν την αρχή ώστε να εμποδίσουμε αυτές τις εκατοντάδες άτομα, χωρίς χαρτιά, να ταξιδεύουν από χώρα σε χώρα ανάλογα με τα κοινωνικά προνόμια που παρέχονται, αναμένοντας μια απόφαση. Η λήψη δακτυλικών αποτυπωμάτων θα επιτρέψει να γνωρίζουμε σύντομα, χωρίς μακρά περίοδο αναμονής, εάν το εν λόγω άτομο κατέθεσε πράγματι την αίτησή του στην χώρα της πρώτης υποδοχής. Η ταχύτητα είναι το μεγαλύτερο πλεονέκτημα αυτού του συστήματος που θα ωφελήσει συνεπώς τους πραγματικούς πρόσφυγες που καταθέτουν την αίτησή τους νόμιμα και θα εμποδίσει τους άλλους να καταχραστούν την φιλοξενία των κρατών μελών.
<P>
Το Eurodac δεν είναι ένα μέσο που έχει σκοπό την καταστολή, την απέλαση. Όπως ειπώθηκε, χθες το βράδυ, η Ευρώπη δεν πρέπει να κλείσει την πόρτα της στους πρόσφυγες αλλά να παραμείνει ανοιχτή στους πληθυσμούς που κινδυνεύουν. Το Eurodac μπορεί, αντίθετα, να συμβάλλει στην διατήρηση αυτής της ικανότητας φιλοξενίας εμποδίζοντας τις καταχρήσεις του συστήματος. Αυτές οι καταχρήσεις είναι πολύ συχνά -και τα πρόσφατα γεγονότα μάς το αποδεικνύουν- έργο εξαιρετικά οργανωμένων και ενημερωμένων κακοποιών, οι οποίοι, με αντάλλαγμα τεράστια ποσά, μεταφέρουν δυστυχείς ανθρώπους, πληροφορώντας τους για τα κενά και τις αδυναμίες των νομοθεσιών της Ένωσης.
<P>
Αυτοί που φωνάζουν ότι πρόκειται για σκάνδαλο μόλις ακούγεται η λέξη "καταστολή», παραμελούν το γεγονός ότι, για το κάθε είδος μαφιόζων, το παράνομο πέρασμα των συνόρων είναι η πιο κερδοφόρος παράνομη επιχείρηση, αμέσως μετά τα ναρκωτικά.
<P>
Κατά τη διάρκεια των συζητήσεων για τους κούρδους πρόσφυγες, ήρθε στο φως η ανάγκη ευρωπαϊκής εναρμόνισης σχετικά με την πολιτική ασύλου. Το Eurodac είναι ένα στοιχείο αυτής της ευρωπαϊκής συνεργασίας, ένα εργαλείο για να μπορέσουμε να αντιμετωπίσουμε καλύτερα την εισροή των προσφύγων.
<P>
Αν και το σύστημα Eurodac πρέπει να γίνει δεκτό θετικά ως ένα τεχνικό όργανο που εμποδίζει τις καταχρήσεις, δεν πρέπει να πάψουμε να βλέπουμε τις ρίζες του προβλήματος, δηλαδή την κατάσταση που επικρατεί στις χώρες καταγωγής. Εκεί είναι που πρέπει να υπάρξει συνεργασία μεταξύ εσωτερικής πολιτικής και πολιτικής Εξωτερικών Υποθέσεων της Ευρώπης, ώστε να καταστεί εφικτή μια σφαιρική και, κατά συνέπεια, πιο αποτελεσματική προσέγγιση.
<P>
Η Ευρωπαϊκή Ένωση, στις σχέσεις της με αυτά τα κράτη, πρέπει επιπλέον να λαμβάνει υπόψη της τα ανθρώπινα δικαιώματα, να στηρίζει την συμφιλίωση των πληθυσμών στο πλαίσιο του κράτους δικαίου, να καταγγέλλει την πολιτική, οικονομική και πολιτιστική καταπίεση των μειονοτήτων. Η Ευρωπαϊκή Ένωση είναι ένας από τους μεγαλύτερους χορηγούς οικονομικής βοήθειας στον κόσμο. Ας γίνει ταυτόχρονα γνωστή και για τον σεβασμό της προς τις δημοκρατικές αξίες!

<SPEAKER ID=27 LANGUAGE="SV" NAME="Sjφstedt">
Κύριε Πρόεδρε, το Eurodac είναι ένα μέρος της περιοριστικής και εν μέρει αποκτηνωμένης πολιτικής για τους πρόσφυγες, που βλέπουμε να αναπτύσσεται στην Δυτική Ευρώπη σήμερα. Οι χώρες της ΕΕ κλείνουν τις πόρτες σε ολοένα και μεγαλύτερα τμήματα του κόσμου. Υπερβολικά συχνά μεταχειρίζονται τους πρόσφυγες με έναν ιταμό τρόπο, σαν να ήταν εγκληματίες και όχι άνθρωποι που ζητούν προστασία.
<P>
Η βάση του Eurodac είναι ότι μία αίτηση χορήγησης ασύλου θα εξετάζεται μόνο σε ένα κράτος μέλος. Δεν συμμερίζομαι αυτήν τη βασική αντίληψη και γι' αυτό στηρίζω την παράγραφο 8 στην έκθεση, η οποία θεωρώ ότι είναι απολύτως καθοριστική. Θα πρέπει να γίνεται επεξεργασία κάθε αίτησης χορήγησης ασύλου καθ' αυτή, ανεξαρτήτως εάν συμπεριλαμβάνεται κανείς σ' ένα τέτοιο αρχείο ή όχι. Αυτό το σημείο είναι εξόχως σημαντικό.
<P>
Υπάρχουν άπειρα παραδείγματα αιτούντων χορήγηση ασύλου που έλαβαν αρνητική απάντηση σε μια χώρα της ΕΕ, αλλά που μπόρεσαν μετά να ζητήσουν άσυλο σε μια άλλη χώρα και όπου εγκρίθηκε αυτή η αίτησή τους. Εγώ ο ίδιος έχω πολλούς προσωπικούς φίλους που τα κατάφεραν κατ' αυτόν τον τρόπο. Διερωτώμαι τι θα συμβεί με αυτούς όταν το εν λόγω σύστημα αρχίζει να λειτουργεί στην πράξη.
<P>
Η λήψη δακτυλικών αποτυπωμάτων είναι μία παραβίαση της προσωπικής ακεραιότητας. Ένα υποχρεωτικό σύστημα με δακτυλικά αποτυπώματα βασίζεται τελικά στο ότι αυτός που δεν θέλει να του πάρουν δακτυλικό αποτύπωμα θα εξαναγκαστεί να το κάνει, σε ακραία περίπτωση με βία. Αυτό ισχύει για παιδιά από 14 ετών και άνω. Τούτο συνιστά σοβαρή παραβίαση της προσωπικής ακεραιότητας.
<P>
Εννοώ ότι αυτό δεν είναι στην πραγματικότητα απαραίτητο. Στη Σουηδία είχαμε προηγουμένως ένα σύστημα που συνεπάγονταν ότι μόνον αυτός που δεν μπορούσε, με αξιόπιστο τρόπο, να αποδείξει την ταυτότητά του, ήταν υποχρεωμένος να αφήσει να του πάρουν δακτυλικά αποτυπώματα. Η μέθοδος αυτή είναι απολύτως επαρκής για να αποσαφηνιστεί ποιός είναι ο αιτών άσυλο.
<P>
Στη πράξη, ούτε οι αιτούντες χορήγηση ασύλου μπορούν να αρνηθούν, διότι αν αρνηθούν να τους πάρουν δακτυλικά αποτυπώματα, αυτό θα ζημιώσει την υπόθεσή τους.
<P>
Εκτός αυτού, η πρόταση Συνθήκης περιέχει πολλές άλλες αδυναμίες. Θεωρώ ότι αυτό το ηλικιακό όριο των 14 ετών είναι πολύ χαμηλο· θα έπρεπε να ίσχυε το όριο τουλάχιστον των 18 ή 21 χρόνων, ή κάποια άλλη ηλικία, όπου ένα άτομο μπορεί να θεωρηθεί ενήλικας.
<P>
Οι προϋποθέσεις διαγραφής των στοιχείων από το σύστημα είναι ατελείς. Υπάρχει προφανής κίνδυνος να είναι καταχωρημένα άτομα που θα διαμένουν απολύτως νόμιμα σε διάφορα κράτη μέλη. Γνωρίζουμε ότι υπήρχε βρετανική και γερμανική επιφύλαξη στην πρόταση, η οποία συζητήθηκε στη Σύνοδο Υπουργών τον Δεκέμβριο. Σε αυτή αποσαφηνίζεται ότι άτομα που έχουν άδεια παραμονής σε ένα κράτος μέλος δεν θα πρέπει να υπάρχουν στο αρχείο. Εννοώ ότι αυτή είναι μία απολύτως φυσιολογική προϋπόθεση, που διατυπώθηκε σε συνάρτηση με τις διαπραγματεύσεις· είναι μία προϋπόθεση νομικής ασφάλειας.
<P>
Είναι επίσης ασαφές, ανεξάρτητα από αυτό που διατυπώνεται στην πρόταση Συνθήκης, ποιές δυνατότητες έχουν στην πραγματικότητα οι αιτούντες άσυλο στην πληροφόρηση, την άσκηση έφεσης και την υποστήριξη του δικαιώματός τους. Υπάρχει ένα παρόμοιο σύστημα για τον έλεγχο των αρχείων στο Σύστημα Πληροφοριών της Σένγκεν που λέγεται JSA, Joint Supervisory Authority . Αυτό λειτουργεί σήμερα εξαιρετικά τραγικά. Γνωρίζουμε ότι ο έλεγχος είναι ελάχιστος, η νομική ασφάλεια ισχνή και οι δυνατότητες έφεσης περιορισμένες. Θεωρώ ότι είναι προφανής ο κίνδυνος να έχουμε στο σύστημα Eurodac τις ίδιες αδυναμίες με εκείνες που υπάρχουν σήμερα στο σύστημα Σένγκεν. Είναι ένα σύστημα που συνεπάγεται ότι στη πράξη ο πρόσφυγας βρίσκεται πάντοτε σε μειονεκτική θέση.
<P>
Με αυτά τα λόγια θέλω να δείξω ότι συμμερίζομαι μεγάλο μέρος της κριτικής της εισηγήτριας. Επισημαίνει σοβαρές ελλείψεις στο υπάρχον σύστημα. Δεν συμμερίζομαι την άποψη ότι θα πρέπει να έχει η Επιτροπή επιρροή επ' αυτού. Αυτό το ζήτημα είναι διακρατικό και πρέπει να απασχολεί τα κράτη μέλη. Παρά την κριτική αυτή, θα υπερψηφίσω στην ψηφοφορία την έκθεση d' Ancona, διότι παραθέτει τόσο σημαντικές απόψεις για το σύστημα Eurodac.

<SPEAKER ID=28 LANGUAGE="FR" NAME="Lindeperg">
Κύριε Πρόεδρε, θα ήθελα αρχικά να επισημάνω στον συνάδελφό κ. Buffetaut, ο οποίος παρενέβη πριν από λίγο, ότι η παράθεση του Michel Rocard που ανέφερε ήταν ατελής. Θα ήθελα να την συμπληρώσω. Ο Michel Rocard είχε πεί, βέβαια, ότι "η Γαλλία δεν μπορούσε να δεχθεί όλη την μιζέρια του κόσμου». Αλλά είχε προσθέσει "ότι έπρεπε να αναλάβει το μερίδιο που της αντιστοιχεί». Πιστεύω ότι αυτό είναι σημαντικό.
<P>
Με τη συζήτηση αυτής της έκθεσης Eurodac, βρισκόμαστε στην καρδιά των προβλημάτων που τίθενται από την μη- εναρμόνιση των πολιτικών μας για την μετανάστευση και την παροχή ασύλου. Είχαμε, χθες, μια συζήτηση σχετικά με την άφιξη των κούρδων προσφύγων στην Ιταλία και μπορέσαμε να διαπιστώσουμε πόσο δύσκολο είναι να χειριζόμαστε τα προβλήματα εν θερμώ. Αν και, δικαίως, τονίσαμε την απόλυτα αξιοπρεπή στάση της ιταλικής κυβέρνησης, αναγκαστήκαμε επίσης να διαπιστώσουμε ότι το σύνολο των χωρών της Ένωσης είχαν μια συμπεριφορά άστατη, αμφίβολη, λόγω του ότι δεν είχαν, εκ των προτέρων και πριν παρουσιαστούν τα προβλήματα, ορίσει από κοινού τα μέτρα που έπρεπε να ληφθούν σε παρόμοια περίπτωση.
<P>
Το πρόγραμμα Eurodac εντάσσεται σε αυτή την αναζήτηση εναρμόνισης των πρακτικών σε θέματα ασύλου. Είμαι, κατά συνέπεια, σύμφωνος με την αρχή, υπό την προϋπόθεση βέβαια ότι θα επαγρυπνούμε για τον σεβασμό των ανθρωπίνων δικαιωμάτων, όπως το υπενθύμισε η κ. d'Ancona. Η έκθεσή της φροντίζει για αυτό και την στηρίζω. Αλλά θα ήθελα κυρίως να επιμείνω στην ανάγκη να προχωρήσουμε γρήγορα προς την εναρμόνιση των πρακτικών ασύλου.
<P>
Κυρία Επίτροπε, κάνατε μια πρόταση για να εξασφαλίσετε την προσωρινή προστασία των μετακινούμενων ατόμων, και είχα ήδη την ευκαιρία να σας συγχαρώ για αυτό. Αλλά, όπως γνωρίζετε, αυτή η πρωτοβουλία, όταν θα εγκριθεί τελικά από το Συμβούλιο, δεν θα λύσει παρά ένα μέρος των προβλημάτων. Γιατί, τι διαπιστώνουμε σχετικά με τις αιτήσεις ασύλου μέσα στην Ένωση εδώ και μερικά χρόνια; Ο αριθμός των αιτήσεων ασύλου γνώρισε μια έξαρση το 1992 και από τότε, μειώνεται. Σε πολλά κράτη μέλη θεσπίστηκαν εθνικές διατάξεις για να αποθαρρύνουν τα άτομα τα οποία, αναζητώντας ένα καλύτερο μέλλον στην Ευρώπη και μη μπορώντας να φτάσουν σε αυτήν μέσω μιας όλο και περισσότερο ελεγχόμενης μετανάστευσης, επιχειρούσαν να αποκτήσουν το καθεστώς πρόσφυγα.
<P>
Αυτές οι νέες διατάξεις εξηγούν, κατά μεγάλο μέρος, την μείωση των αιτήσεων. Αλλά, επομένως, θεωρείται φυσικό ότι οι τωρινές αιτήσεις θα έπρεπε να δώσουν αφορμή για ένα μεγαλύτερ ποσοστό αναγνώρισης. Όμως, κύριε Πρόεδρε, κυρία Επίτροπε, παρατηρούμε ακριβώς το αντίθετο, και αυτό, επίσης, το ποσοστό εξακολουθεί να μειώνεται.
<P>
Μήπως θα είχε γίνει ξαφνικά ο κόσμος μία όαση ειρήνης και ευημερίας; Η κάθε μέρα αποδεικνύει περαιτέρω ότι δεν είναι έτσι τα πράγματα. Η αιτία είναι πιο απλή, πρέπει να αναζητηθεί στην αυξανόμενη φοβία των κρατών και στην όλο και πιο κατασταλτική πολιτική που εφαρμόζεται. Οι νομολογίες ορισμένων κρατών μελών ερμηνεύουν την Συνθήκη της Γενεύης με τρόπο αντίθετο από το πνεύμα των πρωτεργατών της. Σε άτομα πραγματικά καταδιωγμένα δεν παραχωρείται το καθεστώς, επειδή οι διώκτες δεν είναι κρατικοί πράκτορες και το Συμβούλιο ενέκρινε αυτήν την περιοριστική ερμηνεία στο ψήφισμά του τον Μάρτιο του 1996. Καθώς, εννοείται, γνωρίζουμε τους κινδύνους που υπάρχουν σε περίπτωση επιστροφής, ανεχόμαστε αυτά τα άτομα στο έδαφος της Ένωσης, αλλά χωρίς καθεστώς, χωρίς δικαιώματα, σε πολλά από τα κράτη μέλη μας. Ορισμένα έχουν δημιουργήσει καθεστώτα συμπληρωματικής προστασίας, άλλα εργάζονται προς αυτή την κατεύθυνση, όπως εμείς. Δεν θα ήταν προτιμότερο, κυρία Επίτροπε, να έχουμε και σχετικά με αυτό, μια κοινή πολιτική και να εργαστούμε για τον καθορισμό ενός καθεστώτος επικουρικής προστασίας στο πλαίσιο της Ευρωπαϊκής Ένωσης;

<SPEAKER ID=29 LANGUAGE="DE" NAME="Pirker">
Κύριε Πρόεδρε, στόχος της Ευρωπαϊκής Ένωσης είναι να υλοποιήσουμε μία πολιτική ασύλου που να βοηθάει αληθινούς πρόσφυγες, δηλαδή εκείνους που σύμφωνα με την συνθήκη της Γενεύης πρέπει να χαρακτηριστούν πρόσφυγες, και δεύτερον να εμποδίσουμε να γίνει κατάχρηση του δικαιώματος ασυλίας. Το Αμστερνταμ χάραξε τον δρόμο για μια κοινή πολιτική ασύλου. Η Σύμβαση του Δουβλίνου, η οποία άλλωστε είναι εν ισχύι, αποτελεί ένα πρώτο, αποφασιστικό βήμα για μία κοινοτικοποίηση της πολιτικής ασυλίας. Αυτό το θεσμικό όργανο, για το οποίο συζητούμε τώρα, το σύστημα Eurodac, είναι ένα όργανο που εξασφαλίζει ότι θα δοθεί πραγματικά βοήθεια σ' εκείνους που την χρειάζονται και ότι εκείνοι που καταχρώνται το δικαίωμα ασύλου δεν θα έχουν πλέον την δυνατότητα να το κάνουν αυτό. Είναι, λοιπόν, ένα καλό όργανο. Η πρόταση που μας υποβλήθηκε εκ μέρους του Συμβουλίου αφορά ένα όργανο που μπορεί να γίνει αποδεκτό και που βοηθάει να υλοποιηθούν πραγματικά οι στόχοι της Ευρωπαϊκής Ένωσης σχετικά με την πολιτική ασυλίας.
<P>
Αυτό, όμως, που η επιτροπή διαμόρφωσε από αυτήν την πρόταση με τους περιορισμούς και τις μεροληπτικές διαπιστώσεις της, δεν εξυπηρετεί το να επιτύχουμε πραγματικά τους στόχους που έχουμε θέσει. Αν αναλογιστείτε ότι κάποιος που υπέβαλε αίτηση σε ένα κράτος και αυτή απορρίφθηκε, παρ' όλ' αυτά πρέπει να εξεταστεί ξανά μαζί με όλα του τα επιχειρήματα, σε όλα τα κράτη μέλη, σε περίπτωση που υποβάλει εκ νέου αίτηση, βλέπετ ε ότι όλ' αυτά οδηγούν σε τεράστιο κόστος. Τα συστήματά μας είναι υπερφορτωμένα και τελικά δεν μπορούμε ούτε να βοηθήσουμε ούτε να παράσχουμε άσυλο.
<P>
Σαν δεύτερο σημείο θα ήθελα να αναφέρω το ότι καθίσταται αδύνατη η σύγκριση δακτυλικών αποτυπωμάτων με τα αποτυπώματα ατόμων που υπέβαλαν αίτηση στην δική τους χώρα, εξ αιτίας μίας πρότασης που ήλθε από την επιτροπή. Διαπιστώνεται, όμως, παράλληλα ότι μόνο σε ένα πολύ μικρό μέρος του συνόλου των αιτούντων εγκρίνεται πραγματικά η παροχή ασύλου. Συχνά, τα ποσοστά αυτά στις χώρες είναι μονοψήφιοι αριθμοί, πράγμα που σημαίνει ότι, αντίθετα, έχουν υποβληθεί πάρα πολλές αδικαιολόγητες αιτήσεις. Γνωρίζω περιπτώσεις που υποβλήθηκαν έως και δέκα φορές αιτήσεις για άσυλο σε διαφορετικά κράτη, και κανένας δεν μπορεί να υποστηρίξει πλέον ότι δεν γίνεται στην Ευρώπη κατάχρηση του δικαιώματος ασύλου. Πρέπει να κάνουμε κάτι για την καταπολέμηση αυτής της κατάστασης. Βλέπουμε μία τάση να παρουσιάζονται κατ' αρχήν με εσφαλμένο τρόπο όλοι όσοι υπερασπίζονται το να λαμβάνονται δακτυλικά αποτυπώματα από τους αιτούντες άσυλο, κι αυτό αποτελεί ένα εσφαλμένο μήνυμα και έναν εσφαλμένο δρόμο.
<P>
Χρειαζόμαστε το σύστημα Eurodac, γιατί αποτελεί υποστήριξη μίας σωστής και καλής πολιτικής ασυλίας και κατευθύνεται εναντίον της κατάχρησης. Για τον λόγο αυτόν, θα υποστηρίξουμε το Eurodac, και μάλιστα με την μορφή που αυτό προτάθηκε ως θεσμικό όργανο από το Συμβούλιο. Όμως, δεν μπορώ - και το ίδιο ισχύει για την ομάδα του ΕΛΚ - να συμφωνήσω με τις προτάσεις της επιτροπής.

<SPEAKER ID=30 LANGUAGE="DE" NAME="Schulz">
Κύριε Πρόεδρε, κυρίες και κύριοι, πρέπει να χαιρετίσουμε τη δυνατότητα καταπολέμησης της εξ αιτίας διαφόρων λόγων υπάρχουσας κατάχρησης της αίτησης ασύλου, τιηνοποία θα προσφέρει το σύστημα Eurodac. Εάν δινόταν η δυνατότητα να αποτραπεί μέσω της καταχώρησης δακτυλικών αποτυπωμάτων η υποβολή πολλαπλών αιτήσεων, αδιάφορο για ποιούς λόγους, είτε κοινωνικούς, είτε οικονομικούς είτε οικογενειακούς, αυτό θα ήταν σωστό.
<P>
Εμείς, όμως, περιορίζουμε διαρκώς τις συζητήσεις που κάνουμε εδώ για το δικαίωμα του ασύλου ανάγοντάς τις σε τεχνικές συζητήσεις. Αυτό κάναμε χθες, αυτό κάνουμε και πάλι σήμερα το πρωϊ. Ας θέσουμε, λοιπόν, στον εαυτό μας το ερώτημα: Γιατί είμαστε, άραγε, υποχρεωμένοι να συζητάμε για το σύστημα Eurodac; Γιατί κάθε φορά που πρόκειται για το άσυλο θέτουμε στο προσκήνιο αμέσως και την κατάχρηση του δικαιώματος του ασύλου με πρόσχημα την εγκληματικότητα;
<P>
Κύριε Pirker, εδώ και έντεκα χρόνια είμαι δήμαρχος μίας γερμανικής πόλης που βρίσκεται στα σύνορα με τις Κάτω Χώρες και το Βέλγιο. Η πόλη, της οποίας είμαι δήμαρχος, έχει το μεγαλύτερο ποσοστό Βοσνίων προσφύγων πολέμου. Οι περισσότεροι απ' αυτούς ήρθαν στην πόλη μου από την Sreerenica και το Gorazde, έγιναν δεκτοί από την κοινότητά μου και αναγκαστήκαμε να τους παρακαλέσουμε να δηλώσουν ότι ζητούν άσυλο, επειδή στην Ομοσπονδιακή Δημοκρατία της Γερμανίας είναι άγνωστο το δίκαιο περί προσφύγων εμφυλίου πολέμου. Δεν υπάρχει στη Γερμανία νομική βάση για πρόσφυγες εμφυλίου πολέμου.
<P>
Παρακαλούσα τους ανθρώπους να πουν ότι ζητούν άσυλο, μολονότι εκείνοι έλεγαν: Αφού δεν διωκόμαστε πολιτικά! Εμείς φύγαμε εξ αιτίας του εμφυλίου πολέμου και θέλουμε να επιστρέψουμε στη χώρα μας όταν τελειώσει ο εμφύλιος πόλεμος. Πράγμα που, άλλωστε, κάνουν σύμφωνα με την συνθήκη του Dayton. Αναγκάστηκα να τους παρακαλέσω να θεωρήσουν τον εαυτό τους υποψήφιο για άσυλο, πράγμα που οδήγησε στο να μπορέσουν να μείνουν στην πόλη μου. Αν, τώρα, είχαν πάει κάπου αλλού, πράγμα για το οποίο εγώ για παράδειγμα θα χαιρόμουν, επειδή θα ελάφρωνε κάπως το ταμείο της πόλης μου, θα ερχόταν κάποιος σαν τον κύριο Pirker και θα έλεγε: Μια στιγμή, Eurodac, σύστημα δακτυλικών αποτυπωμάτων για όσους ζητούν άσυλο, δεν επιτρέπεται να πάτε εκεί!
<P>
Με το μικρό αυτό παράδειγμα θέλω να καταστήσω σαφές ότι χρειαζόμαστε στην πολιτική προσφύγων της Ευρωπαϊκής Ένωσης τον συνδυασμό διαφόρων τομέων της πολιτικής. Γιατί διαρκώς και επανειλημμένα εμφανίζεται η περίπτωση να λένε κάποιοι άνθρωποι, για παράδειγμα: Θέλω να μεταναστεύσω στην Ευρωπαϊκή Ένωση. Αυτό άλλωστε δεν απαγορεύεται a priori. Βέβαια, δεν συνιστάται, γιατί εδώ υπάρχει αυτό το τεράστιο αμυντικό μέτωπο, όμως όταν κάποιος θέλει να μεταναστεύσει εδώ, τότε θα μπορεί να του επιτραπεί αυτό από το σύνταγμα, και πρέπει να δημιουργήσουμε την νομική βάση για να γίνει αυτό. Κι αυτήν δεν την έχουμε. Δεν έχουμε ευρωπαϊκό δίκαιο για τη μετανάστευση, δεν έχουμε εθνικούς νόμους για τη μετανάστευση. Αναγκάζουμε τους ανθρώπους, που θέλουν να μεταναστεύσουν, να περάσουν στο νομικό καθεστώς του αιτούντος άσυλο. Αυτός είναι ο κίνδυνος που εμείς οι ίδιοι δημιουργούμε για το δικαίωμα του ασύλου!
<P>
Στην Ευρωπαϊκή Κοινότητα, επανειλημμένα κάνουμε το ίδιο: αρνούμαστε ότι η Ευρώπη είναι μία χώρα όπου έρχονται μετανάστες, και μάλιστα εξ αιτίας της διαφοράς ως προς την κακή οικονομική κατάσταση, για την οποία είμαστε συνυπεύθυνοι και η οποία υπάρχει κυρίως μεταξύ Βορρά και Νότου, αλλά επίσης μεταξύ Δύσης και Ανατολής, καθώς και εξ αιτίας της έλλειψης προθυμίας μερικών κρατών μελών της Ευρωπαϊκής Ένωσης να μοιραστούν τον πλούτο που υπάρχει. Αυτό θα το δούμε προσεχώς, στη συζήτηση περί δεύρυνσης, πολύ καθαρά. Φυσικά, ο πλούτος μας ασκεί μαγνητική έλξη στις φτωχότερες περιοχές που μας περιβάλλουν. Η απάντηση σ' αυτό δεν μπορεί να είναι η άμυνα, παρά πρέπει να είναι η καταπολέμηση, και μάλιστα σε τρεις τομείς του δικαίου οι οποίοι πρέπει να δικτυωθούν μεταξύ τους: την ποσοστωμένη είσοδο μεταναστών, σαφείς ρυθμίσεις για την εισδοχή προσφύγων εμφυλίου πολέμου που χρειάζονται προσωρινή προστασία και τέλος, παραμένει ο πυρήνας της πολιτικής δίωξης, που τότε δεν θα είναι προβληματικός. Τότε, δεν θα χρειάζονται Eurodac.
<P>
Αν πιστεύετε ότι μπορείτε να το ρυθμίσετε αυτό σε διακρατικό επίπεδο, αγαπητοί συνάδελφοι του ΕΛΚ, σας λέω σήμερα: Ξεχάστε το επιτέλους! Δημιουργείτε τον ευρωπαϊκό οικονομικό χώρο, δημιουργείτε το de facto κράτος της ΕΕ, αλλά θέλετε την αποκλεισμένη, κατακερματισμένη συνέχισή του στο επίπεδο βημάτων εναρμόνισης που είναι από καιρό αναγκαία. Αν δεν απαλείψουμε αυτήν την δυσλειτουργία, τότε η Ευρώπη δεν θα έχει ανταπόκριση από τους πολίτες της εξ αιτίας αυτής της ανισορροπίας. Γι' αυτό, θα έπρεπε να γίνετε λίγο πιο φιλικοί στην εναρμόνιση, όταν πρόκειται για την ολοκλήρωση, και όχι μόνον όταν πρόκειται για την άμυνα.

<SPEAKER ID=31 NAME="Gradin">
Κύριε Πρόεδρε, επιτρέψτε μου να αρχίσω συγχαίροντας την εισηγήτρια κ. d' Ancona για μια καλή και καλοδουλεμένη έκθεση σχετικά με τη Συνθήκη Eurodac. Καλωσορίζω επίσης τη γρήγορη επεξεργασία που είχε η υπόθεση εδώ στο Κοινοβούλιο.
<P>
Όταν συζητάμε την Συνθήκη Eurodac, πρέπει να το κάνουμε αυτό υπό το φώς της Συνθήκης του Δουβλίνου, διότι εκεί βρίσκουμε τα κριτήρια για το ποιο κράτος μέλος έχει την ευθύνη της εξέτασης μιας αίτησης ασύλου. Εκεί υπάρχουν επίσης οι κανόνες για το πως μπορεί ένας αιτών άσυλο να σταλεί πίσω στην χώρα που θα κρίνει την αίτηση ασύλου.
<P>
Η Συνθήκη του Δουβλίνου υπεγράφη τον Ιούνιο του 1990. Έπειτα από 7 χρόνια, δηλαδή τον Σεμπτέβριο του περασμένου έτους, ετέθη σε ισχύ. Ωστόσο το νομικό σύστημα δεν είναι αρκετό για την πρώτη αρχή σχετικά με το άσυλο, και για να μπορεί αυτή να είναι αποτελεσματική. Γι' αυτό, στη Συνθήκη του Δουβλίνου, γίνεται παραπομπή στο άρθρο 15, παράγραφος 12, και στο ότι χρειαζόμαστε μηχανογράφηση των πληροφοριών για την ταυτότητα των αιτούντων χορήγηση ασύλου. Εδώ έρχεται το Eurodac σαν συμπλήρωμα. Δηλαδή το Eurodac θα πρέπει να θεωρηθεί συμπλήρωμα της Συνθήκης του Δουβλίνου.
<P>
Μέσω του Eurodac καθίσταται δυνατόν να ανακαλυφθεί εάν υποβάλλονται αιτήσεις χορήγησης ασύλου από το ίδιο άτομο σε πολλά σημεία. Είναι ουσιαστικό να το γνωρίζουμε αυτό για να μπορεί γενικά να λειτουργεί αποτελεσματικά η Συνθήκη του Δουβλίνου. Αυτό με τη σειρά του είναι δυνατόν μόνο μέσω ενός μηχανογραφημένου συστήματος αντιπαράθεσης δακτυλικών αποτυπωμάτων, κάτι το οποίο επίσης ξαναβρίσκουμε στην Συνθήκη Eurodac.
<P>
Εργαζόμαστε εδώ εντός ενός θεσμικού πλαισίου το οποίο μεταβάλλεται. Η πρόταση για την Συνθήκη Eurodac, που συζητούμε εδώ σήμερα, έχει υποβληθεί υπό τους κανόνες της Συνθήκης του Μάαστριχτ. Η Επιτροπή έχει επίγνωση ότι η Συνθήκη του Αμστερνταμ συνεπάγεται ένα διαφορετικό θεσμικό πλαίσιο, αλλά θεωρούμε ότι δεν μπορούμε να περιμένουμε να τεθεί σε ισχύ η νέα Συνθήκη, αλλά χρειαζόμαστε το σύστημα Eurodac τώρα για να μπορεί να είναι η Συνθήκη του Δουβλίνου αξιόπιστη και αποτελεσματική. Όπως και ο κ. Nassauer, θεωρώ και εγώ ότι είναι σημαντικό να αποκτήσουμε ταχείες διαδικασίες και να ενημερώνονται οι άνθρωποι πολύ γρήγορα για την κατάσταση στην οποία βρίσκονται. Νομίζω, επίσης, ότι τα πρόσφατα γεγονότα στην Ιταλία το αποδεικνύουν· αποδεικνύουν δηλαδή ότι χρειαζόμαστε ένα διαφορετικό σύστημα από αυτό που έχουμε σήμερα. Ταυτόχρονα θέλω να τονίσω ότι αν η Συνθήκη Eurodac δεν έχει τεθεί σε ισχύ όταν επικυρωθεί η Συνθήκη του Αμστερνταμ, τότε είναι φυσικό να επανέλθει η Επιτροπή και να υποβάλει ένα κοινοτικό εργαλείο.
<P>
Η Επιτροπή συμμερίζεται την άποψη του Κοινοβουλίου, ότι η Συνθήκη θα πρέπει να βρίσκεται σε πλήρη συμφωνία με τους κανόνες για την προστασία των δεδομένων, κάτι που θεωρώ ότι το κάνει στην υπάρχουσα μορφή της. Κατά τη συζήτηση γύρω από την πρόταση, η Επιτροπή προώθησε την άποψη ότι οι αρχές για την προστασία των δεδομένων θα πρέπει να βρίσκονται σε συμφωνία με τους κανόνες της Κοινότητας σ' αυτόν τον τομέα, έστω και αν ο κανονισμός για την προστασία των δεδομένων είναι ανεφάρμοστος στον τομέα του τρίτου πυλώνα. Θεωρώ ότι τώρα έχουμε φθάσει σε ένα αποδεκτό επίπεδο στην προστασία των δεδομένων. Γι' αυτό πρέπει να στηρίξουμε τον συμβιβασμό για το άρθρο 6, το οποίο ορίζει ότι, έπειτα από μία περίοδο 5 ετών, το Συμβούλιο Υπουργών θα εκτιμήσει εάν εξακολουθεί να είναι απαραίτητη η διατήρηση στοιχείων για άτομα στα οποία έχει εγκριθεί το καθεστώς του πρόσφυγα.
<P>
Η Επιτροπή καλωσορίζει επίσης μία σειρά από τις προτάσεις τροπολογίας που υπεβλήθησαν. Αφορά ιδιαίτερα τις προτάσεις 1, 11, 16, 19, 20, 27, 29, 30 και 34 τις οποίες εξετάζουμε τώρα. Η πρόταση τροπολογίας 20 περιλαμβάνει σκέλη τα οποία μπορούμε να αποδεχθούμε, ειδικά την αρχή περί αποφάσεων όταν πρόκειται για μέτρα εφαρμογής και να υλοποιούνται αυτά μέσω πλειοψηφικών αποφάσεων.
<P>
Τέλος, θέλω να υπογραμμίσω ότι η δραστηριότητα του Eurodac θα εξαρτάται απολύτως από το πώς θα τα καταφέρουμε με τη χρηματοδότηση, τόσο όσον αφορά την εγκατάσταση του συστήματος όσο και την δραστηριότητα καθ' αυτή. Ελπίζω ότι η αρχή για την κοινοτική χρηματοδότηση θα υιοθετηθεί, και αυτό στηρίζει επίσης και η Επιτροπή. Σε αυτή την περίπτωση, το Ευρωκοινοβούλιο θα διαδραματίζει καθοριστικό ρόλο στη λειτουργία του μελλοντικού Eurodac. Η Επιτροπή προσβλέπει στην επεξεργασία του ζητήματος της χρηματοδότησης του Eurodac από κοινού με το Ευρωπαϊκό Κοινοβούλιο.

<SPEAKER ID=32 NAME="Πρόεδρος">
Ευχαριστώ πολύ, κυρία Επίτροπε Gradin.
<P>
Η συζήτηση έληξε.
<P>
Η ψηφοφορία θα διεξαχθεί σήμερα, στις 12.00.

<CHAPTER ID=3>
Πράσινο Βιβλίο για τον ρόλο του ορκωτού ελεγκτή
<SPEAKER ID=33 NAME="Πρόεδρος">
Η ημερήσια διάταξη προβλέπει τη συζήτηση της έκθεσης (Α4-0373/97) της κ. Sierra Gonzαlez, εξ ονόματος της Επιτροπής Νομικών Υποθέσεων και Δικαιωμάτων των Πολιτών, σχετικά με το Πράσινο Βιβλίο της Επιτροπής: "Ο ρόλος, η θέση και η ευθύνη του ορκωτού ελεγκτή στην Ευρωπαϊκή Ένωση» (COM(96)0338 - C4-0451/96).

<SPEAKER ID=34 NAME="Sierra Gonzαlez">
Κύριε Πρόεδρε, κυρία Επίτροπε, μια σειρά πρόφατων οικονομικών αποτυχιών, με σοβαρές επιπτώσεις για τους επενδυτές, έφερε σε πρώτη θέση το ζήτημα της αξιοπιστίας των οικονομικών λογαριασμών και, μαζί με αυτό, τον ρόλο του ελεγκτή.
<P>
Το ζήτημα αξίζει ιδιαίτερη προσοχή, εφόσον ο ελεγκτής μετατρέπεται σε εγγυητή της ακρίβειας των λογιστικών καταστάσεων και εφόσον δεν υπάρχει στην Ευρωπαϊκή Ένωση ένα ομογενές νομοθετικό πλαίσιο σχετικά με τον ρόλο, τη θέση και την αστική του ευθύνη, μέσω του οποίου να μπορεί να ικανοποιηθεί η απαίτηση της κοινωνίας για μια καλύτερη και πιο διάφανη ενημέρωση σχετικά με την λογιστική κατάσταση των επιχειρήσεων.
<P>
Με την παρουσία νέων εταιρικών και επιχειρηματικών προτύπων, καθώς και νέων οικονομικών προϊόντων, η έκθεση του ελεγκτή προσέλαβε μοναδική αξία και, κατά τον ίδιο τρόπο, μοναδική αξία απέκτησαν και οι πτυχές που αφορούν την ανεξαρτησία και τον επαγγελματισμό. Στο Πράσινο Βιβλίο θεωρείται αρνητική η έλλειψη ενοποιημένης άποψης και κοινής δράσης στην Ευρωπαϊκή Ένωση.
<P>
Σχετικά με τον ρόλο του ορκωτού ελεγκτή δεν υπάρχει κάποια συγκεκριμένη κοινοτική οδηγία, η οποία να ρυθμίζει όλες τις νομικές πτυχές. Η έλλειψη αυτή αντισταθμίζεται με αναφορές σε μερικά ζητήματα που περιέχονται σε διάφορες οδηγίες, και σε αυτήν την διάσπαρτη και ανομοιογενή κατάσταση συμβάλλουν οι βασικές νομοθεσίες, σε εθνικό επίπεδο, των κρατών μελών, οι οποίες περιλαμβάνουν ρυθμίσεις που δεν είναι πάντα συγκεκριμένες.
<P>
Στο σκηνικό των σχέσεων που ορίζονται από την ενιαία αγορά και το ενιαίο νόμισμα, ενδείκνυται μια εξέλιξη προς την ανάληψη κοινής δράσης. Ωστόσο, η Επιτροπή, στο Πράσινο Βιβλίο, εκφράζει αμφιβολίες σχετικά με τη βάση και τη μορφή του κατάλληλου νομικού μέσου για την διαμόρφωση της κοινής δράσης. Μερικές φορές, αναφέρεται στην ανάγκη καθιέρωσης κάποιων ελάχιστων αρχών και άλλες στην δυνατότητα διατύπωσης μιας απλής σύστασης προς τα κράτη μέλη. Σε αυτήν την περίπτωση, πρέπει να ζητηθεί από την Επιτροπή να συγκεκριμενοποιήσει τους βραχυπρόθεσμους και μεσοπρόθεσμους στόχους της για την δημιουργία και λειτουργία μιας εσωτερικής αγοράς ελέγχου λογαριασμών, καθώς και του χρονοδιαγράμματος και των μέτρων που πρέπει να προταθούν ή να απορριφθούν.
<P>
Σε κάθε περίπτωση, αυτό που δεν επιδέχεται αναβολή, είναι η ανάγκη για την πρόταση μιας νομοθετικής δράσης για την εναρμόνιση του ελάχιστου περιεχομένου των εκθέσεων ελέγχου λογαριασμών.
<P>
Το Πράσινο Βιβλίο φαίνεται να προτιμά μια κοινή έννοια ελέγχου λογαριασμών ή τη θέσπιση στόχων, τους οποίους πρέπει να αναλάβει αυτού του είδους η δραστηριότητα σε όλη την Ευρωπαϊκή Ένωση, η οποία θα αποτελεί αφετηρία για τον καθορισμό των υποχρεώσεων ή των νομικών προϋποθέσεων που θα πρέπει να πληροί ο ελεγκτής κατά την άσκηση των καθηκόντων του.
<P>
Ο προβληματικός χαρακτήρας του ζητήματος έχει τις ρίζες του στο γεγονός ότι, παρότι στα κράτη μέλη αναγνωρίζεται ένας κοινός στόχος για τον έλεγχο λογαριασμών, δηλαδή, να εγγυάται ότι οι λογαριασμοί και οι δημοσιευμένες λογιστικές καταστάσεις και οι καταστάσεις κληρονομιάς προσφέρουν πιστή και αμερόληπτη εικόνα της κατάστασης μιας επιχείρησης, η νομοθεσία, οι συνήθειες και οι πρακτικές διαφέρουν σημαντικά ανάμεσα στα κράτη μέλη, και αυτή η διαφοροποίηση θέσεων έχει επιπτώσεις στην αποτελεσματικότητα του ελέγχου λογαριασμών.
<P>
Από την άλλη πλευρά, πρέπει να επισημάνω πως η πιστότητα των εκθέσεων εξαρτάται από το αληθές των πληροφοριών που λαμβάνει ο ελεγκτής. Η ιδέα της Επιτροπής να υποβάλει ένα σχέδιο σύστασης για την βελτίωση της διαχείρισης των επιχειρήσεων στα κράτη μέλη είναι, από αυτή την άποψη, απολύτως αρμόζουσα.
<P>
Τέλος, θα ήθελα να εκφράσω το παράπονο πως δεν είχαμε πρόσβαση στην μελέτη που έχει αρχίσει η Επιτροπή σχετικά με τον αντίκτυπο των διαφόρων εθνικών νομοθεσιών στην αστική ευθύνη, ούτε στα προσωρινά συμπεράσματα της διάσκεψης που διεξήχθη τον Δεκέμβριο του 1996 σχετικά με το Πράσινο Βιβλίο. Είναι προφανές πως το Κοινοβούλιο δεν θα μπορέσει να γνωμοδοτήσει σχετικά με αυτό το ζήτημα δίχως να γνωρίζει τον σκοπό. Σαφώς, σε όλα τα κράτη μέλη της Ευρωπαϊκής Ένωσης, ο ελεγκτής δύναται να εκτεθεί σε αστική, εγκληματική ευθύνη και σε επαγγελματικές κυρώσεις, αλλά τα είδη ευθύνης και οι προθεσμίες για την απαίτησή της διαφέρουν ελαφρώς από το ένα κράτος στο άλλο ώστε, ενώ δεν διαθέτει επαρκή στοιχεία κρίσης, φαίνεται πως για να προστατεύσει τους χρήστες -με την γενικότερη έννοια του όρου- θα έπρεπε να μελετήσει την πιθανότητα όλοι οι ελεγκτές να διαθέτουν μια ελάχιστη υποχρεωτική ασφάλιση, ισοδύναμη σε όλα τα κράτη μέλη, ή να είναι συμβεβλημένοι, υποχρεωτικά, με ένα ταμείο εγγυήσεων.
<P>
Και για να κλείσω, θα ήθελα να επιστήσω την προσοχή σας στην ανάγκη να ενωθεί στην τεχνική υποεπιτροπή -εντός της επιτροπής επαφών των λογιστικών οδηγιών που πρόκειται να δημιουργηθεί- η εκπροσώπηση μιας ευρείας κατηγορίας χρηστών των εκθέσεων ελέγχου λογαριασμών, γιατί τα αποτελέσματα των εκθέσεων αυτών δεν αφορούν μόνο τους επαγγελματίες ελεγκτές.

<SPEAKER ID=35 LANGUAGE="EN" NAME="Oddy">
Κύριε Πρόεδρε, πρόκειται για μία σημαντική έκθεση σχετικά με στο Πράσινο Βιβλίο της Επιτροπής για τον υποχρεωτικό έλεγχο, και επιθυμώ να συγχαρώ την κ. Sierra Gonzαlez για την ολοκληρωμένη και εμπεριστατωμένη έκθεσή της.
<P>
Το θέμα αυτό είναι σημαντικό: εξασφαλίζει τη φερεγγυότητα και την οικονομική ακεραιότητα των εταιριών, ενώ αποκτά ιδιαίτερη σημασία εν όψει της περιορισμένης ευθύνης των εταιριών. Η αξιοπιστία των λογαριασμών της εταιρίας είναι προς το συμφέρον του καταναλωτή, του επενδυτή και της ίδιας της εταιρίας.
<P>
Κατά τη γνώμη μου, η έκθεση ασχολείται με πέντε βασικά θέματα: τον ρόλο του ίδιου του ελεγκτή, την ευθύνη των ελεγκτών, τα προσόντα των ελεγκτών και τους επαγγελματικούς κανονισμούς, την κινητικότητα των ελεγκτών στην Ευρωπαϊκή Ένωση και την ανάγκη ομοιόμορφων κριτηρίων για τον υποχρεωτικό έλεγχο.
<P>
Συμφωνώ ιδιαίτερα με τις υποδείξεις της εισηγήτριας στην παράγραφο 11 ότι οι ελεγκτές πρέπει να έχουν ένα ελάχιστο όριο υποχρεωτικής ασφάλισης και ότι πρέπει να συμμετέχουν σε ένα ταμείο εγγυήσεων. Η Ομάδα μου θα υποστηρίξει την έκθεση και ιδιαίτερα την τροπολογία της κ. Palacio Vallelersundi, που ενισχύει τη σαφήνεια και την αξιοπιστία της παραγράφου 7.
<P>
Θα ήθελα να τονίσω ένα ιδιαίτερο θέμα που μας απασχολεί: πιστεύεται ότι η εφαρμογή του άρθρου 51 της Τέταρτης Οδηγίας του Νόμου περί Εταιριών δεν έχει γίνει σωστά στην ιταλική νομοθεσία. Εκτιμάται ότι στην Ιταλία δεν διενεργείται υποχρεωτικός έλεγχος σε 100.000 εταιρίες, γεγονός που θέτει σε κίνδυνο την αξιοπιστία των λογαριασμών των εν λόγω εταιριών. Θα ήταν χρήσιμο η Επιτροπή να ασχοληθεί με το θέμα αυτό, και γνωρίζω ότι έχει ήδη στείλει στην Ιταλία μια αιτιολογημένη γνώμη σχετικά με την Όγδοη Οδηγία του Νόμου περί Εταιριών, που αναφέρεται στα επαγγελματικά προσόντα των ελεγκτών.
<P>
Τελειώνοντας, αυτό το θέμα μπορεί να φαίνεται ανιαρό, αλλά στην πραγματικότητα έχει μεγάλη σημασία για την ορθή λειτουργία της οικονομίας της Ευρωπαϊκής Ένωσης: αποτελεί ένα μέτρο προστασίας των καταλωτών και των επενδυτών και πρέπει να υποστηριχθεί ακριβώς για τους λόγους αυτούς.

<SPEAKER ID=36 LANGUAGE="ES" NAME="Palacio Vallelersundi">
Κυρία Επίτροπε, είναι δύσκολο να προσθέσουμε κάτι σε όσα είπαν οι προηγούμενοι ομιλητές σχετικά με την σημασία του ορκωτού ελεγκτή. Είναι δύσκολο γιατί σε μια ολοένα και πιο περίπλοκη κοινωνία, είναι αναμφίβολα συχνές οι ερμηνείες στα όρια του νόμου εκ μέρους των επιχειρήσεων. Και αναφέροντας δύο μόνο παραδείγματα, τα οποία επεσήμανε φυσικά η κυρία εισηγήτρια με την επιδεξιότητα που χαρακτηρίζει όλο της το έργο, χρησιμοποιώ ξανά δύο από τα παραδείγματα που ανέφερε εκείνη, την χρηματοοικονομική τεχνική -αυτό που λέγεται χρηματοοικονομική τεχνική- ή τον χαρακτηρισμό των πιστώσεων που μπορούν να καταστρέψουν την εικόνα μιας κληρονομιάς -εικόνα, πιστή, πραγματική- που αποτελεί τον σκοπό των λογαριασμών των εταιριών.
<P>
Αυτή η ασάφεια καθιστά αναγκαίο να απαιτήσουμε την ασφάλεια του εμπορίου, ολόκληρης την κοινωνίας, από τις υπηρεσίες αυτών των επαγγελματιών που, για να τις παρέχουν στον βαθμό που απαιτείται, πρέπει να ανταποκρίνονται στα χαρακτηριστικά της ανεξαρτησίας, του ελεύθερου ανταγωνισμού, της ευθύνης και των σαφών κανονισμών που αναφέρθηκαν. Αλλά αυτές είναι ανησυχίες οι οποίες αφορούν όλον τον κόσμο, τα κράτη, τις επιχειρήσεις, τους καταναλωτές. Είναι επίσης απαραίτητο να προσθέσουμε πως από τις Συνθήκες προκύπτει ένας ανταγωνισμός, ο ανταγωνισμός της ρύθμισης της εσωτερικής αγοράς.
<P>
Καταρχάς, αυτός ο ανταγωνισμός είναι αποκλειστικός, δεν υπάρχει επιμερισμένος ανταγωνισμός, όπου η αρχή της επικουρικότητας να παίζει τον ρόλο της αρχής κατανομής αυτών των αρμοδιοτήτων. Εδώ η αρμοδιότητα ανήκει στα Ευρωπαϊκά Θεσμικά Όργανα. Και αυτό πρέπει να το διευκρινίσουμε ιδιαίτερα. Αυτό επισημάνθηκε, αλλά πρέπει να το τονίσουμε.
<P>
Δεύτερον, αναμφίβολα, πρέπει να αναρωτηθούμε μέχρι ποιο σημείο πρέπει να δράσουμε. Όσο και αν είναι αποκλειστικός ο ανταγωνισμός, κανείς δεν θεωρεί εύστοχο να δρα περισσότερο από ότι είναι αυστηρά απαραίτητο, ώστε να επιτευχθούν οι στόχοι της εναρμόνισης και της παγίωσης της εσωτερικής αγοράς που καθορίζουν οι Συνθήκες. Για αυτόν τον λόγο, αν υπήρχε μια αυθόρμητη εναρμόνιση αυτών των κανόνων που επισημάνθηκαν και οι οποίοι σήμερα είναι απολύτως άνισοι στα κράτη μέλη, αυτή η εργασία της ρύθμισης -που αποτελεί κοινοτική αρμοδιότητα- δεν θα ήταν αναγκαίο να διεξαχθεί. Και σε αυτήν την περίπτωση, όπως και σε τόσες άλλες, η καλύτερη αρχή είναι αυτή που δεν χρειάζεται να καταλήξει σε ενέργειες, που μπορεί να οδηγήσει σε αυτήν την διενέργεια.
<P>
Και από αυτήν την άποψη θέλω να τονίσω πως οι ενδιαφερόμενοι τομείς διεξάγουν μια σημαντική εργασία συνειδητοποίησης, στα κράτη μέλη, της ανάγκης για αυτήν την αυθόρμητη εναρμόνιση.
<P>
Έτσι έχουμε λοιπόν αυτόν τον κοινοτικό ανταγωνισμό που πρέπει να ασκήσουμε. Που έχουμε όντως ασκήσει. Όχι μόνο η Τέταρτη οδηγία λογιστικής στην οποία έγινε αναφορά, επίσης η έβδομη, και οι τομεακές τραπεζικές και ασφαλιστικές οδηγίες αναφέρονται στον ρόλο του ορκωτού ελεγκτή.
<P>
Και είναι σωστό, όπως επίσης ειπώθηκε, πως σε μερικές περιπτώσεις -συγκεκριμένα στο άρθρο 51 της τέταρτης οδηγίας σχετικά με τους ετήσιους λογαριασμούς- δεν εφαρμόζεται ορθώς, αλλά σήμερα συζητούμε για ένα άλλο ζήτημα: το ζήτημα του lege ferenda , το οποίο πρέπει να ρυθμισθεί.
<P>
Αυτό το ζήτημα -όπως, επίσης, το ζήτημα της υπερβολικής συγκέντρωσης των μεγάλων επιχειρήσεων ελέγχου λογαριασμών, μια διαδικασία στην οποία βρισκόμαστε βυθισμένοι, δεν είναι πια οι έξι μεγάλες, τώρα είναι ακόμη λιγότερες και τον τελευταίο καιρό ακούσαμε ή διαβάσαμε αρκετά συχνά στα μέσα ενημέρωσης αυτό το νέο- αφορά το Πράσινο Βιβλίο, είναι ζητήματα που αφορούν το Τμήμα Αρμοδιότητας της Επιτροπής και, συγκεκριμένα, την αποστολή της Επιτροπής να εξασφαλίζει την αυστηρή εφαρμογή των Συνθηκών.
<P>
Εδώ μιλάμε για κάτι άλλο. Εδώ μιλάμε για το τι πρέπει να γίνει, τι πρέπει να ρυθμίσουμε προκειμένου να επιτευχθεί αυτή η εσωτερική αγορά, προκειμένου να είναι συνεκτικοί και αρμονικοί αυτοί οι κανόνες στα διαφορετικά κράτη μέλη και, η έκθεση της κυρίας Green που ξαναχρησιμοποιεί την ιδέα της Επιτροπής, την οποία η Ομάδα του ΕΛΚ -εξ ονόματος της οποίας μιλώ- θα υποστηρίξει με την ελαφρά τροποποίηση που αποτελεί η τροπολογία της παραγράφου 7 που συζητείται, για την οποία θα μιλήσω αμέσως, αφορά, ουσιαστικά, το περιεχόμενο των εκθέσεων ελέγχου των λογαριασμών -δεν είναι δυνατόν αυτό το υποχρεωτικό κείμενο να διαφέρει από το ένα κράτος μέλος στο άλλο· τη σχέση των εξωτερικού και του εσωτερικού ελεγκτή· την άσκηση του επαγγέλματος -πρόκειται για την ελεύθερη εγκατάσταση, την δημιουργία θυγατρικών και εγγυήσεων για την ελεύθερη κυκλοφορία αυτών των υπηρεσιών.
<P>
Τονίζεται επίσης η ιδέα αυτής της τεχνικής επιτροπής -που έχει ήδη αναφερθεί- και, τέλος, η ανάγκη του σαφούς καθορισμού των παραλλήλων υπηρεσιών, τις οποίες τείνουν να παρέχουν με τη λογική επιχειρηματική και εμπορική επέκταση οι επιχειρήσεις ελέγχου.
<P>
Αυτή η ανάγκη για ανεξαρτησία, αυτή η ανάγκη για την προβολή μιας εξωτερικής άποψης, που είναι απολύτως ανεξάρτητη από την επιχείρηση της οποίας τους λογαριασμούς ελέγχουν, πρέπει να προσέχει ώστε-και προς αυτήν την κατεύθυνση στρέφεται η τροπολογία του ΕΛΚ-, να μην προδικάζονται οι λύσεις· είναι όμως απαραίτητο η Επιτροπή να εξετάσει το πρόβλημα της καθιέρωσης ή της εξασφάλισης αυτής της ανεξαρτησίας, ιδίως, σχετικά με τις νομικές υπηρεσίες εφόσον, ο νομικός σύμβουλος είναι ένας ανεξάρτητος επαγγελματίας, που ωστόσο συμμετέχει, που βρίσκεται εντός της επιχείρησης, που έχει τα συμφέροντά του. Ο ρόλος του πρέπει να καθορίζεται ορθώς και σαφώς από τον ρόλο του ελεγκτή, ο οποίος, και με αυτό τελειώνω, πρέπει οπωσδήποτε να είναι πλήρως ανεξάρτητος.

<SPEAKER ID=37 LANGUAGE="NL" NAME="Wijsenbeek">
Πρόεδρε, επιτρέψτε μου να αρχίσω ευχαριστώντας την εισηγήτρια για την επιμελημένη και ιδιαιτέρως εμπεριστατωμένη έκθεσή της. Ο προηγούμενος ομιλητής ανέφερε ότι παρατηρείται μία συγκέντρωση λογιστικών επιχειρήσεων. Η εισηγήτρια δηλώνει ότι αυτό δεν έχει καμία σχέση με το θέμα. Ωστόσο, αυτό δεν είναι αλήθεια. ?Οπως σχηματίστηκαν μεγάλα συγκροτήματα τραπεζών και ασφαλιστικών εταιρειών, παρατηρούμε να συμβαίνει το ίδιο και όσον αφορά τις υπηρεσίες που προσφέρουν διάφορες επαγγελματικές ομάδες. Αυτό συμβαίνει και με τους δικηγόρους, τους συμβολαιογράφους, τους φοροτεχνικούς και τους συμβούλους. Βλέπουμε σήμερα ότι ο λογιστής, που στο παρελθόν ήταν το παράδειγμα του αποφασιστικού, αδιάβλητου και μοναχικού ατόμου που ερχόταν να κοιτάξει αποκλειστικά και μόνο εάν οι αριθμοί που αναγράφονταν στα βιβλία ήταν ορθοί, έχει μεταβληθεί σε ένα πρόσωπο το οποίο συμμετέχει στις αποφάσεις που λαμβάνονται σε μία επιχείρηση και αφορούν τη λειτουργία της. Στον τομέα αυτόν, η ευθύνη της Επιτροπής αφορά τη μη εναρμόνιση της φορολογικής νομοθεσίας στην Ευρώπη. Πώς μπορούμε να αντιμετωπίσουμε το πρόβλημα αυτό;
<P>
Όπως φαίνεται, η κατάσταση αυτή οδηγεί στο συνασπισμό μεγάλων λογιστικών επιχειρήσεων με γραφεία φορολογικών συμβούλων σε άλλες χώρες - και πρόκειται για άλλη μια φορά για ένα θέμα, δηλαδή την φορολογική εναρμόνιση, για το οποίο είναι υπεύθυνη η Επιτροπή, ή τα κράτη μέλη, γιατί αυτά δεν το θέλουν ενώ η Επιτροπή θα το ήθελε. Αυτό σημαίνει επίσης ότι, κατ?αυτόν τον τρόπο, οι επαγγελματικοί κίνδυνοι που διατρέχουν οι λογιστές διαφέρουν πολύ σημαντικά, δεδομένου ότι ποικίλλουν από πολλά δισεκατομμύρια, όπως στην περίπτωση της BBCI, έως ένα νομικά καθορισμένο όριο της τάξης των 500.000 γερμανικών μάρκων που ισχύει στην Ομοσπονδιακή Δημοκρατία της Γερμανίας. Κύριε Πρόεδρε, η διαφορά είναι τόσο σημαντική, ώστε να πρέπει πραγματικά να γίνει κάτι.
<P>
Είμαστε αντίθετοι προς τη συσσώρευση. Γι?αυτό και καταθέσαμε τροπολογία επί της παραγράφου 7. Πιστεύω ότι η τροπολογία της κας Palacio είναι κάπως υπερβολική και ότι αφήνει πολλά περιθώρια. Για τον καταναλωτή και τις μικρές επιχειρήσεις είναι πάρα πολύ σημαντικό, παράλληλα με τον καθαρό έλεγχο, να τους προσφέρονται και κάποιες συμβουλές. Πρόκειται για μια δυνατότητα την οποία θα θέλαμε να διασφαλίσουμε προς όφελος του καταναλωτή.

<SPEAKER ID=38 LANGUAGE="EN" NAME="Kellett-Bowman">
Kύριε Πρόεδρε, η κ. Sierra Gonzαlez έθιξε αρκετά διαφορετικά και σύνθετα θέματα στην έκθεσή της. Όμως, σχολιάζοντας το Πράσινο Βιβλίο της Επιτροπής, πιστεύω ότι είναι δικό μας καθήκον να θέσουμε ερωτήματα και να προτείνουμε κατευθύνσεις, παρά να το αντιμετωπίσουμε ως νομοθεσία.
<P>
Υπάρχουν βραχυπρόθεσμες και μακροπρόθεσμες πλευρές στα προβλήματα. Η βραχυπρόθεσμη διάσταση καλύπτει τα ελάχιστα πρότυπα για την άσκηση του ελέγχου. Νομίζω ότι οι οικονομικές εκθέσεις οποιωνδήποτε επιχειρήσεων, συμπεριλαμβανομένων των εταιριών διαχείρισης περιουσιακών στοιχείων και των φιλανθρωπικών ιδρυμάτων, πρέπει να υπάγεται σε παρόμοιους κανόνες σε όλη την Κοινότητα και ότι πρέπει να υπάρχει αμοιβαία αναγνώριση των προσόντων εκείνων που είναι εξουσιοδοτημένοι να υπογράφουν εκθέσεις ελεγκτών.
<P>
Νομίζω ότι η Επιτροπή δεν σημείωσε ιδιαίτερη επιτυχία όσον αφορά στην εφαρμογή όλων των οδηγιών που έχουν ήδη ενταχθεί στον νομοθετικό κώδικα. Το άρθρο 51 της Τέταρτης Οδηγίας έχει αναφερθεί από δύο συναδέλφους, και νομίζω ότι για την υλοποίηση της Όγδοης Οδηγίας σε όλα τα κράτη μέλη απαιτείται επίσης περισσότερη εργασία από την Επιτροπή. Βεβαίως, θα ήταν χρήσιμο εάν οι νομοθετικές ρυθμίσεις σχετικά με τους χρηματοοικονομικούς λογαριασμούς ήταν παρόμοιες σε όλα τα κράτη μέλη, κάτι που ακόμη περιμένουμε.
<P>
Μακροπρόθεσμα, πρέπει να αναγνωριστεί ότι οι επιχειρησιακές δραστηριότητες έχουν αποκτήσει παγκόσμια διάσταση κατά τη διάρκεια που εμείς προσπαθούσαμε να επιτύχουμε εναρμονισμένα πρότυπα ελέγχου. Οι πολυεθνικές, οι διεθνείς και -ελπίζουμε κάποτε- οι ευρωπαϊκές εταιρίες, θα χρειαστούν εναρμονισμένους κανόνες ελέγχου. Φυσικά, τα επαγγέλματα έχουν εξελιχθεί με το πέρασμα του χρόνου και η δραστηριότητα πολλών ελεγκτικών εταιριών έχει επεκταθεί σε όλο τον κόσμο. Προσωπικά, αισθάνομαι ανησυχία με την υπερσυγκέντρωση των εταιριών αυτών σε τόσο λίγα χέρια. Αποτελεί πεποίθησή μου ότι πρέπει να υπάρχουν τουλάχιστον πέντε πολυεθνικοί όμιλοι ελεγκτών στον κόσμο. Τούτο είναι ακόμη περισσότερο απαραίτητο, τώρα που οι εταιρίες αυτές παρέχουν συμβουλευτικές υπηρεσίες. Οι μέτοχοι χρειάζεται να γνωρίζουν ότι οι συμβουλές που παρέχονται στις εταιρίες τους είναι πράγματι ανεξάρτητες. Η θεωρία των σινικών τειχών δεν επαρκεί. Βεβαίως, αντιλαμβάνομαι ότι η Επίτροπος κ. Gradin θα μου πει πως οι κανονισμοί που αφορούν στα προβλήματα αυτά δεν είναι μέρος αυτής της διαδικασίας, αλλά νομίζω ότι τα εν λόγω προβλήματα διαγράφονται απειλητικά και χρειάζεται να δημοσιοποιηθούν και να κατανοηθούν.
<P>
Η παράγραφος 7 έχει προκαλέσει ορισμένα προβλήματα και η διατύπωση της παραγράφου 1 από την κ. Palacio δεν καθιστά στην πραγματικότητα απόλυτα σαφή την πρόθεσή της, αλλά η εξήγηση που μας έδωσε κατά την πρωινή συζήτηση κατέστησε σαφές ότι μπορούμε να υποστηρίξουμε την εν λόγω οδηγία. Η Ομάδα μου υποστηρίζει την έκθεση της κ. Gonzαlez.

<SPEAKER ID=39 NAME="Gradin">
Κύριε Πρόεδρε, αυτή η συζήτηση αφορά το μέλλον του λογιστικού ελέγχου στην Ευρώπη. Ο λογιστικός έλεγχος και ο ισολογισμός θεωρούνται, μερικές φορές, θέματα εμπειρογνωμόνων που δεν αξίζουν κάποιας πολιτικής επισήμανσης. Ο καλός λογιστικός έλεγχος ωστόσο αυξάνει την πιθανότητα αξιοπιστίας της οικονομικής πληροφόρησης -και η αξιόπιστη οικονομική πληροφόρηση είναι ουσιαστική για την ενιαία αγορά. Αυτοί που κάνουν χρήση κλεισίματος βιβλίων, θεωρούν την έκθεση λογιστικού ελέγχου ως εγγύηση της αξιοπιστίας των λογαριασμών. Υπάρχουν λίγοι κανόνες για τον λογιστικό έλεγχο σε επίπεδο ΕΕ.
<P>
Έχουμε διαφορετικά συστήματα λογιστικών ελέγχων στα κράτη μέλη, τόσο όσον αφορά το περιεχόμενο του λογιστικού ελέγχου όσο και τους κανόνες για το πως πρέπει να εκτελείται. Αυτή η έλλειψη συναντίληψης παρεμποδίζει σε πολλές περιπτώσεις την λειτουργία της ενιαίας αγοράς. Η Επιτροπή, έχοντας αυτό ως υπόβαθρο, εξέδωσε το Πράσινο Βιβλίο, ακριβώς για να ξεκινήσει έναν διάλογο σε υψηλό επίπεδο στην Ευρώπη γι' αυτά τα ζητήματα. Έγινε ευνοϊκά δεκτή σε διάσκεψη που διοργάνωσε η Επιτροπή τον Δεκέμβριο του 1996. Περισσότεροι από 200 εκπρόσωποι του δημόσιου και του επιχειρηματικού τομέα εξέφρασαν τη γενική στήριξή τους προς την οπτική του Πράσινου Βιβλίου.
<P>
Η θέση του Ευρωπαϊκού Κοινοβουλίου είναι πολύ σημαντική για την ανάλυσή μας. Η γνωμοδότησή σας βοηθά εμάς στην Επιτροπή να μπορούμε, σε σύντομο χρονικό διάστημα, να επεξεργαστούμε μία ανακοίνωση για τον λογιστικό έλεγχο.
<P>
Επιτρέψτε μου να προβάλω κάποιες απόψεις. Όλοι συμφωνούμε στη δημιουργία ενός μηχανισμού για κανόνες λογιστικού ελέγχου σε επίπεδο ΕΕ. Αυτός ο μηχανισμός μπορεί να λάβει την μορφή μιας τεχνικής υποεπιτροπής της Επιτροπής Επαφών για τις οδηγίες για τον απολογισμό. Η υποεπιτροπή θα αποτελείται από εκπροσώπους των κρατών μελών και των επαγγελματικών κλάδων. Συμφωνώ ότι οι χρήστες των εκθέσεων λογιστικών ελέγχων θα πρέπει να είναι στενά συνδεδεμένοι με το έργο της τεχνικής υποεπιτροπής. Η υποεπιτροπή θα παρακολουθεί ειδικά το έργο των επαγγελματικών κλάδων και εν καιρώ θα μας πληροφορήσει αν χρειάζεται κάποια νομοθεσία για την επίτευξη των στόχων.
<P>
Οι προτάσεις τροπολογίας που έχουν διατυπωθεί αναφορικά με την ανεξαρτησία του ορκωτού ελεγκτή, τονίζουν την σημασία αυτού του θέματος, ιδιαίτερα σε μία περίοδο που επικρατεί αβεβαιότητα για τη μελλοντική διαμόρφωση του επαγγέλματος. Αυτοί οι οποίοι χρησιμοποιούν εκθέσεις λογιστικών ελέγχων, πρέπει να πιστεύουν ότι ο ορκωτός ελεγκτής είναι ανεξάρτητος. Γι' αυτό είναι απαραίτητο να καθοριστεί ποιες άλλες υπηρεσίες, εκτός των υπηρεσιών του ορκωτού ελεγκτή, μπορεί να εκτελέσει ένας ορκωτός ελεγκτής, και να υπάρχει συμμόρφωση σ' αυτούς τους κανόνες. Εάν ο επαγγελματικός κλάδος επιτελεί το απαιτούμενο έργο, τότε όλα είναι εντάξει. Στην αντίθετη περίπτωση, πρέπει λοιπόν να εξετάσουμε τη νομοθεσία, διότι όλοι συμφωνούμε ότι ο ορκωτός ελεγκτής έχει έναν βασικό ρόλο στο σύστημα ελέγχου και εποπτείας των επιχειρήσεων. Η Επιτροπή και η νέα υποεπιτροπή θα εκτιμήσουν τις διάφορες προτάσεις που έχουν υποβληθεί σε συνάρτηση με το Πράσινο Βιβλίο και, φυσικά, με υπόβαθρο την έκθεση που τώρα συζητάμε εδώ στο Κοινοβούλιο.
<P>
Το ζήτημα της επαγγελματικής ευθύνης του ορκωτού ελεγτή είναι πολύ περίπλοκο. Χρειάζεται να διερευνήσουμε περισσότερο πως επενεργούν διάφορα συστήματα στην ενιαία αγορά. Σ' αυτό το σημείο, η Επιτροπή εκπονεί προς το παρόν μία ξεχωριστή μελέτη για τους χειρισμούς στα ζητήματα ευθύνης στις διάφορες χώρες.
<P>
Είμαστε σύμφωνοι ότι πρέπει να καταργηθούν όλοι οι ισχύοντες κανονισμοί στα κράτη μέλη που περιορίζουν τις βασικές διατάξεις της επιχείρησης για την ελευθερία εγκαθίδρυσης και την ελευθερία παροχής υπηρεσιών. Οι διατάξεις της Συνθήκης ισχύουν πλήρως για το εμπόριο των λογιστικών υπηρεσιών. Πρέπει να σημειώσουμε μεγαλύτερη πρόοδο όσον αφορά τη διευκόλυνση της αμοιβαίας αναγνώρισης των προσόντων των ορκωτών ελεγκτών μεταξύ των κρατών μελών. Με αυτές τις απόψεις, θέλω να εκφράσω επίσης τις ευχαριστίες μου προς την εισηγήτρια για την καλή εργασία της.

<SPEAKER ID=40 NAME="Πρόεδρος">
Ευχαριστώ πολύ, κυρία Επίτροπε Gradin.
<P>
Η συζήτηση έληξε.
<P>
Η ψηφοφορία θα διεξαχθεί σήμερα, στις 12.00.

<CHAPTER ID=4>
Διαμετακομιστικές μεταφορές μέσω των Αλπεων
<SPEAKER ID=41 NAME="Πρόεδρος">
Η ημερήσια διάταξη προβλέπει τη κοινή συζήτηση επί των ακολούθων προφορικών ερωτήσεων:
<P>
Β4-1009/97 - Ο-0111/97, του κ. Simpson, εξ ονόματος της Ομάδας του Ευρωπαϊκού Σοσιαλιστικού Κόμματος, προς την Επιτροπή, σχετικά με τις διαπραγματεύσεις της ΕΕ και της Ελβετίας για τις χερσαίες μεταφορές·-Β4-1014/97 - Ο-0138/97, του κ. Kreissl-Dφrfler και άλλων, εξ ονόματος της Ομάδας τω Πρασίνων στο Ευρωπαϊκό Κοινοβούλιο, προς την Επιτροπή, σχετικά με τις διαπραγματεύσεις μεταξύ της ΕΕ και της Ελβετίας για τον τομέα των μεταφορών·-Β4-1105/97 - Ο-0180/97, του κ. Jarzembowski, εξ ονόματος της Ομάδας του Ευρωπαϊκού Λαϊκού Κόμματος, προς την Επιτροπή, σχετικά με τις διαπραγματεύσεις μεταξύ της ΕΕ και της Ελβετίας για τον τομέα των μεταφορών·-Β4-1106/97 - Ο-0181/97, του κ. Santini, εξ ονόματος της Ομάδας Ένωση για την Ευρώπη, προς την Επιτροπή, για τις διαμετακομιστικές μεταφορές μέσω των Αλπεων·-Β4-1107/97 - Ο-0183/97, του κ. Wijsenbeek, εξ ονόματος της Ομάδας του Ευρωπαϊκού Κόμματος των Φιλελευθέρων, Δημοκρατών και Μεταρρυθμιστών, προς την Επιτροπή, για τις διαμετακομιστικές μεταφορές μέσω των Αλπεων·-Β4-1108/97 - Ο-0184/97, της κ. Leperre-Verrier, εξ ονόματος της Ομάδας της Ευρωπαϊκής Ριζοσπαστικής Συμμαχίας, προς την Επιτροπή, για τις διαμετακομιστικές μεταφορές μέσω των Αλπεων·-Β4-1015/97 - Ο-0185/97, των βουλευτών Puerta και Παπαγιαννάκη, εξ ονόματος της Συνομοσπονδιακής Ομάδας της Ευρωπαϊκής Ενωτικής Αριστεράς / Αριστερά των Πρασίνων των Βορείων Χωρών, προς την Επιτροπή, για τις διαμετακομιστικές μεταφορές μέσω των Αλπεων.
<SPEAKER ID=42 LANGUAGE="EN" NAME="Simpson">
Kύριε Πρόεδρε, θα προσαρμόσω τις παρατηρήσεις μου ιδιαίτερα προς την κατεύθυνση της Επιτροπής. Για το συγκεκριμένο αυτό θέμα -τη συμφωνία διαμετακόμισης με την Ελβετίαπραγματοποιήθηκε μακρά σειρά διαπραγματεύσεων. Η κατάσταση θυμίζει το ανέβασμα μιας σκάλας: φαίνεται να ανεβαίνουμε ένα ή δύο σκαλοπάτια και στη συνέχεια κάτι συμβαίνει, πέφτουμε ένα ή δύο σκαλοπάτια και καταλήγουμε ακριβώς στο σημείο όπου βρισκόμασταν.
<P>
Επί του παρόντος, το πρόβλημα φαίνεται να επικεντρώνεται στο ύψος της αντισταθμιστικής εισφοράς των οδικών τελών επί των βαρέων οχημάτων μεταφοράς αγαθών που περνούν από το έδαφος της Ελβετίας. Πρέπει να αναγνωρίσουμε ότι, επειδή δεν υπάρχει συμφωνία, ανακύπτουν και άλλα προβλήματα. Η κυκλοφοριακή συμφόρηση στην Αυστρία και την Ιταλία στον δρόμο για το Μπρένερ είναι τώρα τόσο σοβαρή, που το περιβάλλον καταστρέφεται εντελώς και οι άνθρωποι που αποφεύγουν την Ελβετία βρίσκονται αντιμέτωποι με μεγάλη κυκλοφοριακή συμφόρηση. Υπάρχει όμως κυκλοφοριακή συμφόρηση στη γαλλική πλευρά των Αλπεων. Τα κράτη μέλη της Ευρωπαϊκής Ένωσης αντιμετωπίζουν προβλήματα διότι δεν κατορθώσαμε να έρθουμε σε συμφωνία με τους Ελβετούς.
<P>
Πρέπει επίσης να αναγνωρίσουμε την ανάγκη προστασίας του περιβάλλοντος των Αλπεων, συμπεριλαμβανομένων των αλπικών περιοχών της Ελβετίας. Τις τελευταίες εβδομάδες, η ελβετική κυβέρνηση έδειξε κάποια ευελιξία στις διαπραγματεύσεις, γεγονός που χαιρετίζουμε. Όμως, πρέπει επειγόντως να καταλήξουμε σε συμφωνία -όχι με οποιοδήποτε κόστος, αυτό πρέπει να το δηλώσουμε- που θα αναγνωρίζει τις ανάγκες και τις επιθυμίες τόσο της Ευρωπαϊκής Ένωσης όσο και της Ελβετίας.
<P>
Εκφράζω την ευγνωμοσύνη μου για τις προσπάθειες που κατέβαλε στο παρελθόν ο Επίτροπος κ. Kinnock και οι πρόσφατες Προεδρίες της Ολλανδίας και του Λουξεμβούργου. Το γεγονός ότι η Προεδρία του Ηνωμένου Βασιλείου έχει θέσει υπό εξέταση το θέμα αυτό δείχνει το μέγεθος της σημασίας του.
<P>
Χρειαζόμαστε μια συμφωνία. Μπορούμε όλοι να πάμε στα οχυρώματά μας και να υποστηρίξουμε τις ισχυρές μας θέσεις. Οι ελβετοί μπορούν να κρυφτούν πίσω από τις Αλπεις, ενώ η Ευρωπαϊκή Ένωση μπορεί να κρυφτεί πίσω από την ανάγκη της για αυτή τη συμφωνία διαμετακόμισης. Όμως, εάν ενεργήσουμε έτσι, υπάρχει κίνδυνος να μην υπάρξει συμφωνία και αυτοί που θα υποφέρουν θα είναι οι Αυστριακοί στην περιοχή του Μπρένερ, οι Γάλλοι και οι Ιταλοί.
<P>
Ζητώ, λοιπόν, να εντείνουμε τις προσπάθειές μας και να επιχειρήσουμε την υπογραφή, την επικύρωση και την ολοκλήρωση της συμφωνίας αυτής με την Ελβετία.

<SPEAKER ID=43 LANGUAGE="NL" NAME="Van Dijk">
Πρόεδρε, η πολιτική μου ομάδα θα ήθελε πάρα πολύ να πληροφορηθεί από την Επιτροπή, και στην περίπτωση αυτή από τον Επίτροπο Van den Broek, κατά πόσον οι προσπάθειες που καταβάλλει η Ευρώπη στις διαπραγματεύσεις με την Ελβετία συμβιβάζονται με τις υποχρεώσεις που ανέλαβε η Ευρωπαϊκή Ένωση σε μία προηγούμενη φάση. Αναφέρομαι αφ' ενός στη Συμφωνία Διαμετακόμισης με την Ελβετία και αφ' ετέρου στη Συμφωνία των ?Αλπεων. Σύμφωνα με την τελευταία συμφωνία, την οποία υπέγραψαν όλα τα κράτη μέλη με αποτέλεσμα να έχει δεσμευτικό χαρακτήρα, η Ευρωπαϊκή ?Ενωση ανέλαβε την υποχρέωση να καταβάλει προσπάθειες για τη μετατόπιση των μεταφορών μέσω των ?Αλπεων από τον οδικό στον σιδηροδρομικό τομέα.
<P>
Στη Συμφωνία Διαμετακόμισης αναφέρεται ότι τα φορτηγά οχήματα που διέρχονται από την Ελβετία πρέπει να αναλαμβάνουν και το εξωτερικό κόστος και ιδιαιτέρως το περιβαλλοντικό κόστος των μεταφορών. Με δεδομένη τη δέσμευση αυτή, θεωρώ αδικαιολόγητο το γεγονός ότι η Επιτροπή και το Συμβούλιο αντιτίθενται στις προσπάθειες που καταβάλλει η Ελβετία για να επιβάλει στα βαρέα φορτηγά οχήματα τέλη, τα οποία είναι αρκετά υψηλά, ώστε να προωθούν πραγματικά τη μετατόπιση των μεταφορών από τον οδικό στον σιδηροδρομικό τομέα.
<P>
Θα ήθελα να υπενθυμίσω για άλλη μια φορά το αποτέλεσμα του δημοψηφίσματος που πραγματοποιήθηκε στην Ελβετία το 1994, σύμφωνα με το οποίο οι διαμετακομιστικές μεταφορές θα πρέπει, ήδη πριν από το 2005, να διεξάγονται δια των σιδηροδρόμων. Στις τρέχουσες διαπραγματεύσεις με την Ελβετία, η Ευρωπαϊκή ?Ενωση δείχνει να σέβεται ελάχιστα το Σύνταγμα της Ελβετίας, που παραμένει κυρίαρχο κράτος. Οι καλές γειτονικές σχέσεις θυσιάζονται με κυνικότητα στα συμφέροντα του λόμπυ των οδικών μεταφορών. Στην περίπτωση αυτή είμαι υποχρεωμένη να πω ότι πρωτοστατούν οι ολλανδικές επιχειρήσεις.
<P>
Λυπούμαι που διαπιστώνω ότι ο Υπουργός Jorritsma επιτρέπει στις επιχειρήσεις της Ολλανδίας, μιας χώρας που αποτελεί κέντρο διανομής, να τον χρησιμοποιούν ως φερέφωνό τους. Την περασμένη Τρίτη, το Κοινοβούλιο τόνισε για άλλη μια φορά στην έκθεση του κ. Σαρλή ότι οι μεταφορές μέσω των ?Αλπεων θα πρέπει στο μέτρο του δυνατού να διεξάγονται δια της σιδηροδρομικής οδού. Πρέπει να είμαστε συνεπείς, πρέπει να φροντίσουμε να γίνει αυτό πραγματιότητα και αυτό σημαίνει ότι πρέπει να προσπαθήσουμε να προσεγγίσουμε περισσότερο την Ελβετία.

<SPEAKER ID=44 LANGUAGE="DE" NAME="Jarzembowski">
Κύριε Πρόεδρε, δεν μπορώ να συμφωνήσω απόλυτα με την προηγούμενη ομιλήτρια, μολονότι θα το ήθελα. Το θέμα δεν είναι τα συμφέροντα των Ολλανδών, τότε άλλωστε θα ήμουν με το μέρος σας, παρά τα συμφέροντα των Ελλήνων, των Ιταλών, των Αυστριακών, των Γερμανών, των Γάλλων, των Αγγλων. Θα μπορούσα να αναφέρω πολλά κράτη μέλη. Χρειαζόμαστε οπωσδήποτε τις διαμετακομιστικές μεταφορές μέσω των Αλπεων. Δεν μπορούμε να δεχθούμε να λέει η Ελβετία: εμείς είμαστε το νησί της ευτυχίας, κάντε ό, τι θέλετε στο Brenner, κάντε ό, τι θέλετε στη Γαλλία, εμείς κλείνουμε τα ρολά! Κυρία συνάδελφε, θα μπορούσε κανείς να κάνει μία νύξη στους Ελβετούς για το ότι όποιος καθιστά οικονομικά αδύνατη για μας την διέλευση μέσω Ελβετίας, πρέπει να προσέξει μήπως εμείς κάνουμε οικονομικά αδύνατη την χρήση των εξόδων από την Ελβετία, για να μιλήσουμε μια φορά καθαρά!
<P>
Δεν είναι δυνατόν να αντιμετωπίζονται τα συμφέροντα των επιχειρηματιών και των καταναλωτών μας με τέτοιο τρόπο, σαν να έπρεπε πάντα να σκύβουμε το κεφάλι. Εντελώς το αντίθετο, εμείς έχουμε την διπλή εκκίνηση. Θέλουμε την προστασία του περιβάλλοντος. Θέλουμε την μετάβαση στην σιδηροδρομική συγκοινωνία, όμως ακόμη δεν βλέπω να έχουν πραγματοποιηθεί αυτά που σκόπευε να κάνει η ελβετική κυβέρνηση, προκειμένου να μεταβεί πραγματικά στην σιδηροδρομική συγκοινωνία. Για να πω την αλήθεια, δεν βλέπω ακόμα, επίσης, να έχουν φθάσει οι Αυστριακοί, οι Γερμανοί και οι Ιταλοί τόσο μακριά στη σήραγγα βάσης του Brenner, όσο ουσιαστικά θα έπρεπε. Όμως, το γεγονός ότι δεν προχωρήσαμε όσο πρέπει στο θέμα των σιδηροδρόμων δεν μπορούμε να το φορτώσουμε στους επιχειρηματίες που έχουν φορτηγά και να θέλουμε να τους επιβάλουμε υπερβολικά τέλη.
<P>
Θα μιλήσω τώρα εντελώς έξω από τα δόντια: Δεν γίνεται να περιμένει η Ελβετία από μας να είμαστε ευγνώμονες, αν μειώσει τις απαιτήσεις της για την διέλευση μέσω της χώρας από 410 σε 360 ελβετικά φράγκα. Αυτό εξακολουθεί να παραμένει απαράδεκτο. Αυτό πρέπει να το πούμε στους Ελβετούς. Επίσης, πρέπει να τους πούμε ότι εκείνοι είναι ένα μέρος ενός συνολικού πακέτου, και συγκεκριμένα του θέματος των χερσαίων μεταφορών. Υπάρχουν, άλλωστε, πολλά ακόμη ζητήματα που παίζουν ρόλο στις διαπραγματεύσεις. Οι συνάδελφοί μας στην Ελβετία πρέπει να σκεφτούν τί θέλουν.
<P>
Ευχαρίστως θα υπερασπιστώ την ελβετική κυβέρνηση. Εξ αιτίας του συντάγματός της, βρίσκεται σε εξαιρετικά δύσκολη θέση. Νομίζω, όμως, πως δεν μπορεί κανείς να πει: εμείς εισάγουμε ένα τέλος για την συγκοινωνία βαρέων οχημάτων ανάλογο με την ισχύ, αυτό είναι το κριτήριό μας, και ολόκληρη η Ευρώπη πρέπει να συμμορφωθεί μ' αυτό, επειδή έτσι αποφασίσαμε εμείς οι Ελβετοί! Έτσι δεν μπορούμε να συμβιώσουμε στην Ευρώπη. Ελπίζω ότι οι Ελβετοί θα καταλάβουν ότι ιδιαίτερα οι επιχειρηματίες της Ελλάδας, της Ιταλίας, έχουν συμφέρον να φέρουν τα προϊόντα τους στην αγορά.
<P>
Γι' αυτό πιστεύω ότι πρέπει να πούμε στους Ελβετούς ότι δεν μπορούμε να αποδεχθούμε υπερβολικά τέλη, και δεν θα τα αποδεχθούμε. Λέω επίσης σε μερικούς εδώ στο Σώμα, και στην συνάδελφό μου van Dijk: Συχνά λέγεται ότι θα μας αρκούσε, αν τουλάχιστον κατέβαιναν ως το επίπεδο των Αυστριακών για το Brenner. Σ' αυτό, εγώ λέω όχι! Αν θυμάμαι καλά, αυτό το Κοινοβούλιο υποστήριξε την Επιτροπή στην υποβολή αγωγής κατά της τελευταίας αύξησης των διοδίων στο Brenner. Θέλω να υπενθυμίσω ότι ούτε η Επιτροπή το ξεχνάει. Συνεπώς, ας πιέσουμε από κοινού σε μία γρήγορη συμφωνία με την Ελβετία. Όχι όμως με οποιοδήποτε τίμημα, όπως είπε ο Brian Simpson!

<SPEAKER ID=45 LANGUAGE="IT" NAME="Santini">
Κύριε Πρόεδρε, είναι ολοφάνερο ότι στην παρούσα συζήτηση οι κύριοι πρωταγωνιστές είναι, αφενός, οι Ευρωπαίοι πολίτες που, με τον συγκεκριμένο τύπο ρύθμισης, τείνουν να προστατεύουν το έδαφός τους, το περιβάλλον και την ίδια τους τη ζωή, αφετέρου, -και πρέπει οπωσδήποτε να λάβουμες υπόψη των προβληματισμό αυτό- ανάγκες των λοιπών ενδιαφερομένων μερών, όπως παραδείγματος χάριν, των οδικών μεταφορέων και όλων των οικονομικών τομέων που σχετίζονται με την εν λόγω δραστηριότητα. Στην περίπτωση αυτή, αν δεν κινδυνεύουν ζωές, διακυβεύονται αναμφίβολα θέσεις εργασίας. Συνεπώς, ο ρόλος της Επιτροπής στο πλαίσιο των διαπραγματεύσεων μεταξύ Ελβετίας και Ευρωπαϊκής Ένωσης διαδραματίζεται μεταξύ εύθραυστων ισορροπιών. Δεν αποσιωπείται το γεγονός ότι από τα αποτελέσματα της συνεννόησης αυτής θα εξαρτηθούν και οι συνθήκες διαμετακόμισης από όλα τα λοιπά κοινοτικά περάσματα των Αλπεων, και κυρίως από το Μπρένερ, που αποτελεί το πιο ευαίσθητο σημείο νευραλγικής σημασίας για τη διασύνδεση Βορρά-Νότου, ιδίως όταν θα ολοκληρωθεί η κατασκευή -και ευχόμαστε να ολοκληρωθεί το συντομότερο - του μεγάλου σιδηροδρομικού άξονα που, σύμφωνα με πολύ αισιόδοξο σχέδιο, θα ενώσει έμπρακτα τη Στοκχόλμη με το Παλέρμο.
<P>
Δυστυχώς, οι ως άνω μεγαλόπνοες βλέψεις πρέπει να ενταχθούν στα στενάχωρα πλαίσια των αλπικών περασμάτων. Αναφέρεται σε έγγραφο της Επιτροπής ότι, σχετικά και με τη διαπραγμάτευση με την Ελβετία, το ύψος των μελλοντικών οδικών διοδίων θα πρέπει να συσχετίζεται άμεσα με το πραγματικό κόστος των υποδομών, συμπεριλαμβανομένων της συντήρησης και του εκσυγχρονισμού τους, ενώ αντιθέτως εξαιρούνται η κατασκευή νέων υποδομών και οι εξωτερικές δαπάνες οδικής μεταφοράς.
<P>
Παράλληλα, η Ευρωπαϊκή Ένωση επιμένει ότι το επίπεδο της οδικής φορολόγησης στην Ελβετία πρέπει να είναι συγκρίσιμομε εκείνο που εφαρμόζεται στο Μπρένερ. Αυτά τα δυο θέματα είναι σαφώς στενά συνδεδεμένα μεταξύ τους. Υπογραμμίζεται μάλιστα ότι, ο ίδιος ο Επίτροπος Kinnock ευχήθηκε να ολοκληρωθούν οι διαπραγματεύσεις με την Ελβετία πριν συναφθεί η συμφωνία των 15 επί του Ευρωχαρτοσήμου. Στην πραγματικότητα, το ίδιο εύχεται και η Αυστρία που, μόλις μετά την ανακοίνωση του ύψους των οδικών διοδίων της Ελβετίας, θα επιβάλει ακριβότερα τέλη στο πέρασμα του Μπρένερ, στην προσπάθεια να αποθαρρύνει τη διαμετακόμιση των μεγάλων φορτηγών προς την Ελβετία. Μπορεί να παρομοιαστεί με παιχνίδι στα όρια του θεμιτού, σχεδόν στο πνεύμα του αθλητισμού, όπου η Επιτροπή πρέπει να διαδραματίσει τον ρόλο του πολύ προσεκτικού διαιτητή, καθώς δεν διακυβεύεται μόνο η συμφωνία με την Ελβετία, αλλά και η εσωτερική αξιοπιστία της.
<P>
Για το Μπρένερ είχε επιτευχθεί ήδη ειδική μεταχείριση κατά τη μεγάλη αντιπαράθεση σχετικά με τα αλπικά περάσματα, χάρη -το υπενθυμίζουμε- στο σχέδιο συμβιβασμού που βασιζόταν σε τέσσερεις νευραλγικούς πυρήνες: διαφορετική διατίμηση με οχήματα Euro 0, Euro 1 και Euro 2, μείωση κατά 50 % για μερικά κράτη όπως Ελλάδα και Ιρλανδία που, λόγω της γεωγραφικής τους θέσης, ζήτησαν την ειδική αυτή τιμή, προσωρινές απαλλαγές μέχρι το 1999 για Ισπανία, Γαλλία, Ιταλία, Πορτογαλία και Ελλάδα. Υπάρχει όμως και γενική αλπική ρήτρα, με ειδικό φορολογικό καθεστώς για το Μπρένερ, όπως επισημάνθηκε. Συνεπώς, θα ήθελα να πληροφορηθώ από τον Επίτροπο για την τύχη αυτών των υποδείξεων, και για τον τρόπο με τον οποίο θα τροποποιηθούν στη διαπραγμάτευση με την Ελβετία, δεδομένων και των κονδυλίων που πρότεινε η Επιτροπή. Επί παραδείγματι, μιλάμε για 72 Ecu για τη διαμετακόμιση στη διάρκεια της ημέρας φορτηγού Euro 0, που αντιστοιχεί με κατηγορία φορτηγών από τέσσερις άξονες και πλέον, ενώ για τη νυχτερινή διαμετακόμιση είναι 165 Ecu.
<P>
Η κατάσταση αυτή οξύνεται περαίτερω όταν παρατηρούνται τα αξιοσημείωτα στατιστικά δεδομένα, σύμφωνα με τα οποία στο 2001 μόνο το 15 % των διαμετακομίσεων θα πραγματοποιηθεί σιδηροδρομικώς ή δια θαλάσσης και το 81 % οδικώς. Τη στιγμή αυτή, το αντίστοιχο ποσοστό είναι της τάξης του 72 %. Συνεπώς, κύριε Επίτροπε, επείγεται η επίλυση της κατάστασης, ενώ ταυτόχρονα, όπως επανειλημμένα τονίστηκε, πρέπει να ολοκληρωθεί η κατασκευή των σιδηροδρομικών υποδομών, που θα αποτελέσουν ουσιαστική εναλλακτική λυση για τους οδικούς μεταφορείς.

<SPEAKER ID=46 LANGUAGE="NL" NAME="Wijsenbeek">
Κύριε Πρόεδρε, κύριε Επίτροπε, είναι καιρός να γίνει κάτι. Γιατί όσο δεν έχει συναφθεί ακόμη συμφωνία, γίνονται παρακάμψεις χωρίς να υπάρχει λόγος. Αυτό σημαίνει επίσης ότι, εφ' όσον υπάρχουν φορτηγά οχήματα που διέρχονται από το πέρασμα Brenner, προσφέρουμε στους Αυστριακούς τη δυνατότητα να μας εκμεταλλεύονται.
<P>
Καλώς κίνησε η Επιτροπή μια διαδικασία. Η κα Van Dijk και ο κ. Voggenhuber επαναλαμβάνουν συνεχώς ότι πρέπει να χρησιμοποιηθούν οι σιδηρόδρομοι, ωστόσο, οι δυνατότητες αυτές δεν υπάρχουν. Δεν υπάρχουν επαρκείς εναλλακτικές λύσεις για τη μετάβαση των φορτηγών στην σιδηροδρομική μεταφορά. Το Loetschberg και το Gotthard δεν έχουν ακόμη έρθει στο κατάλληλο ύψος, ενώ η Αυστρία δεν έχει κάνει ακόμη τίποτα για την κατασκευή σιδηροδρομικής γραμμής στο πέρασμα Brenner.
<P>
Αυτό σημαίνει ότι έχουμε περιέλθει σε καμία κατάσταση που μας υποχρεώνει να συνάψουμε μια συμφωνία. Ευθύνη φέρουν και τα κράτη μέλη τα οποία δεν προσφέρουν στην Επιτροπή τα απαραίτητα περιθώρια στην εντολή που της αναθέτουν.
<P>
Εν ολίγοις, συμφωνούμε ότι πρέπει να προωθήσουμε με τον κατάλληλο τρόπο τις διαπραγματεύσεις με την Ελβετία. Ως Κοινότητα πρέπει να συμβάλλουμε, συνεπώς, στην προσπάθεια που καταβάλλουν οι Ελβετοί, που μας υποσχέθηκαν να κατασκευάσουν δύο σήραγγες με το κατάλληλο ύψος στη NEAT. Ωστόσο, στο μεσοδιάστημα έχουν διακόψει τις εργασίες σε μία από τις δύο σήραγγες, ενώ δεν υπάρχει ακόμη δυνατότητα μεταφοράς με τρένο στη Βασιλεία και αποβίβασης στο Chiasso, και αυτό παρά την υπόσχεση των Ελβετών.
<P>
Εν ολίγοις, θα ήθελα να καλέσω για άλλη μια φορά την Επιτροπή να συνεχίσει τις διαπραγματεύσεις τηρώντας ήρεμη και ειλικρινή στάση.

<SPEAKER ID=47 LANGUAGE="FR" NAME="Leperre-Verrier">
Κύριε Πρόεδρε, το ζήτημα που μας απασχολεί σήμερα είναι σημαντικό. Εδώ και μήνες, οι διαπραγματεύσεις με την Ελβετία έχουν παγώσει εξαιτίας του προβλήματος των μεταφορών. Πρέπει, λοιπόν, να διευκρινίσουμε άμεσα την κατάσταση των σχέσεών μας με τον αλπικό γείτονά μας. Θα νόμιζε κανείς ότι οι ελβετικές αρχές δέχτηκαν να κάνουν παραχωρήσεις. Θα επιθυμούσαμε λοιπόν η Επιτροπή να μας πληροφορήσει και να μας δώσει διευκρινίσεις σχετικά με την πρόοδο στην οποία αναφέρθηκε ο Τύπος. Πράγματι, η διέλευση μέσω Ελβετίας έχει επιπτώσεις στην οδική κυκλοφορία στο σύνολο των Αλπεων.
<P>
Για αυτόν τον λόγο, όπως όλη η Ομάδα μου, θεωρώ ότι οι σχέσεις της Ελβετίας σε θέματα μεταφορών δεν μπορούν να απομονωθούν από το σφαιρικό πλαίσιο της διακίνησης στις Αλπεις και καθίσταται αναγκαίο να ληφθούν υπόψη οι καταστροφικές συνέπειες της αύξησης της οδικής κυκλοφορίας για το περιβάλλον. Δεν θα αναφέρω παρά ένα παράδειγμα: τη ρύπανση της κοιλάδας του Chamonix, η οποία, εξαιτίας της σήραγγας του Mont Blanc, ανέρχεται σε ποσοστό ανάλογο με μιας μεγάλης πόλης. Καταλαβαίνουμε λοιπόν την ανησυχία των κατοίκων των χωρών του Mont Blanc, όπως εξάλλου και της Val d'Aoste, όταν κάνουμε λόγο για την πιθανότητα διπλασιασμού αυτής της σήραγγας.
<P>
Ωστόσο, υπάρχουν λύσεις. Καταρχάς, η ρύθμιση της διένεξης με την Ελβετία και η δημιουργία μιας δασμολογικής δομής που να ενθαρρύνει τους αντιρυπαντικούς εξοπλισμούς. Έπειτα, και πρόκειται για ένα εξαιρετικά σημαντικό στοιχείο, η ενίσχυση της σιδηροδρομικής μεταφοράς και η ανάπτυξη του μεταφοράς μέσω κυλιόμενων οδών Σίγουρα, το πέρασμα από την οδική στην σιδηροδρομική μεταφορά θα έχει ένα σημαντικό κόστος και θα χρειαστεί πολύ βαριές επενδύσεις. Αλλά, ας μην το ξεχνάμε, είναι η λύση του μέλλοντος. Σε αυτό το πλαίσιο, η σύνδεση μέσω του TGV, συμπεριλαμβανομένης της μεταφοράς εμπορευμάτων, Λυών-Τορίνου με τη διάνοιξη της σήραγγας Montmιlian-Τορίνου, θα διευκόλυνε τη συνδυασμένη μεταφορά στην περιοχή των Αλπεων.
<P>
Πρέπει, λοιπόν, να συγκεκριμενοποιήσουμε αυτό το σχέδιο και να δεσμεύσουμε τα κράτη μέλη να δημιουργήσουν τις απαραίτητες υποδομές. Εξάλλου, θα έπρεπε να δοθεί ιδιαίτερη προσοχή στο σιδηροδρομικό πρόγραμμα που συνδέει την Γενεύη μέσω Mβcon, Bourg-en-Bresse ή Chambιry.
<P>
Ο νέος Πρόεδρος της Ελβετικής Δημοκρατίας έκανε αισιόδοξες δηλώσεις όσον αφορά το μέλλον των σχέσεων μεταξύ της Ευρωπαϊκής Ένωσης και της Ελβετίας. Ας ελπίζουμε ότι αυτό θα μας επιτρέψει να ξεδιαλύνουμε αυτήν τη δύσκολη κατάσταση.

<SPEAKER ID=48 NAME="Πρόεδρος">
Σας ευχαριστώ πολύ, κυρία Leperre-Verrier. Κύριοι Βουλευτές, ζητώ την προσοχή σας για ένα αίτημα που θέλω να σας κάνω. Ο κ. Baldarelli με παρακαλεί να τον αφήσω να προηγηθεί στη χρήση του λόγου, επειδή έχει ανάγκη να φύγει επειγόντως για την Ιταλία.
<P>
Δεν είμαι αρμόδιος να μεταβάλλω τη σειρά εγγραφής στον κατάλογο των ομιλητών και τη σειρά των παρεμβάσεων. Ωστόσο, εάν δεν υπάρξει αντίρρηση από μεριάς κανενός βουλευτού, θα μπορέσω να ικανοποιήσω το αίτημα του κ. Baldarelli, ζητώντας του όμως να είναι σύντομος στην παρέμβασή του. Εφόσον δεν υπάρξει καμία ένσταση, έτσι θα γίνει.

<SPEAKER ID=49 LANGUAGE="DE" NAME="Jarzembowski">
Κύριε Πρόεδρε, νομίζω ότι θα έπρεπε να ακούσουμε τον Επίτροπο και μετά απ' αυτόν κανέναν άλλο, αλλιώς θα πρέπει να προβλέψουμε άλλον ένα γύρο. Δεν είναι σωστό να προτιμηθεί κάποιος. Προτείνω να μιλήσει ο Επίτροπος και μετά τέλος, και να ψηφίσουμε! Δεν γίνεται να μπορούν να μιλήσουν μετά τον Επίτροπο κι άλλοι, μεμονωμένοι ομιλητές.

<SPEAKER ID=50 NAME="Πρόεδρος">
Ευχαριστώ πολύ, κύριε Jarzembowski. Όπως μπορείτε να διαπιστώσετε, υπάρχει μια ένσταση. Κύριε Baldarelli, δεν μπορώ να ικανοποιήσω το αίτημά σας.

<SPEAKER ID=51 NAME="Van den Broek">
Κύριε Πρόεδρε, η συζήτηση αυτή πραγματοποιείται σε μια ενδιαφέρουσα στιγμή, τόσο όσον αφορά το στάδιο στο οποίο βρίσκονται οι διαπραγματεύσεις με την Ελβετία, όσο και το στάδιο στο οποίο βρίσκεται η συζήτηση που διεξάγεται στους κόλπους της Ευρωπαϊκής ?Ενωσης σχετικά με την επιβολή τελών για τις οδικές μεταφορές. ?Οπως γνωρίζουν τα αξιότιμα μέλη του Σώματος, στο τελευταίο Συμβούλιο Μεταφορών, που πραγματοποιήθηκε τον περασμένο μήνα, σημειώθηκε ουσιαστική πρόοδος. Η Επιτροπή εξακολουθεί να ελπίζει ότι, κατά την περίοδο της Προεδρίας του Ηνωμένου Βασιλείου, θα μπορέσουμε να ολοκληρώσουμε με ικανοποιητικό τρόπο τις προσπάθειες που καταβάλλουμε για τη διευθέτηση των σημαντικότερων προβλημάτων.
<P>
Θα ήθελα να τονίσω ότι, παρά το γεγονός ότι η συζήτηση επικεντρώνεται στη προβληματική των μεταφορών, οι διαπραγματεύσεις που διεξάγουμε με την Ελβετία αφορούν και πάρα πολλά άλλα θέματα και η συμφωνία που έχει γίνει στην Ευρωπαϊκή ?Ενωση, την οποία έχει την πρόθεση να τηρήσει και η Επιτροπή, είναι ότι οι διαπραγματεύσεις που διεξάγονται στους διάφορους τομείς θα πρέπει να ολοκληρωθούν με ισορροπημένο τρόπο, και αυτό ισχύει τόσο για τους τομείς καθεαυτούς, όσο και για θέματα τομέων.
<P>
?Οσον αφορά τις οδικές μεταφορές, προσπαθούσαμε ανέκαθεν να δημιουργήσουμε τις βάσεις για τη σταδιακή ανάπτυξη μιας συνεκτικής πολιτικής και για τη καθιέρωση συγκρίσιμων όρων για τη βιωσιμότητα των μεταφορών μέσω των Αλπεων. ?Εχουμε σημειώσει σημαντική πρόοδο όσον αφορά τις προσπάθειές μας για τη σύναψη συμφωνίας με τους Ελβετούς και συμφωνούμε μαζί τους επί των ακόλουθων σημείων: Αύξηση του μέγιστου βάρους των φορτηγών οχημάτων στην Ελβετία από 28 σε 40 τόνους και μάλιστα σε δύο στάδια, προσπάθεια η οποία θα αρχίσει το 2001 και θα πρέπει να έχει ολοκληρωθεί το 2005. ?Ολα αυτά σε συνδυασμό με την καθιέρωση ενός νέου συστήματος επιβολής τελών με βάση τον αριθμό χιλιομέτρων για τις οδικές μεταφορές στην Ελβετία.
<P>
?Ενα δεύτερο σημείο συμφωνίας αφορά την επέκταση και την προσαρμογή των δεσμεύσεων που έχουν αναληφθεί όσον αφορά την ανάπτυξη υποδομών για την προώθηση των σιδηροδρομικών διαδρόμων μέσω της Ελβετίας. Το ίδιο συμβαίνει όσον αφορά τις δεσμεύσεις για την χωρητικότητα των σιδηροδρόμων και τη σχέση ποιότητας-κόστους των υπηρεσιών που προσφέρονται, ιδιαιτέρως στον χώρο των συνδυασμένων μεταφορών, παράλληλα με σημαντικές δεσμεύσεις που αναλάβαμε όσον αφορά την ενσωμάτωση του σιδηροδρομικού συστήματος στην Ελβετία στο κανονιστικό πλαίσιο που ισχύει και για την Ευρωπαϊκή ?Ενωση. Το ίδιο συμβαίνει επίσης και με την ανάπτυξη των αποκαλούμενων γραμμών ταχείας μεταφοράς εμπορευμάτων.
<P>
Επίσης, έχει συμφωνηθεί ένα κατάλληλο καθεστώς απαλλαγών, προκειμένου να μην υπάρχουν ανισορροπίες όσον αφορά τη διακίνηση εμπορευμάτων μέσω των ?Αλπεων τόσο στην ?Ενωση όσο και στην Ελβετία. Τέλος, συμφωνήσαμε να γίνουν ορισμένες άμεσες ενέργειες για τη βελτίωση των δυνατότητων πρόσβασης και διαμετακόμισης των φορτηγών οχημάτων των 40 τόνων.
<P>
?Οπως είναι γνωστό, εξακολουθούν να υπάρχουν ουσιαστικές διαφορές απόψεων για ορισμένες σημαντικές λεπτομέρειες. Αυτό ισχύει ιδιαιτέρως όσον αφορά τον καθορισμό των τελών για τη χρήση των ελβετικών δρόμων το 2001 ή αντιστοίχως το 2005. ?Αλλα περίπλοκα προβλήματα σχετίζονται με την πιθανότητα επιβολής τελών σε τέσσερα σημαντικά περάσματα στις ελβετικές ?Αλπεις, την απαγόρευση των νυχτερινών διαδρομών και τον καθορισμό ποσοστώσεων διάβασης φορτηγών οχημάτων των 40 τόνων. Ωστόσο, οι Ελβετοί κατανοούν τις ανησυχίες που εκφράστηκαν από την Ευρωπαϊκή ?Ενωση και με την πρόοδο των διαπραγματεύσεων έδειξαν ότι είναι διατεθειμένοι να προσπαθήσουν να ανταποκριθούν σε πολλά από τα αιτήματά μας. Αφ?ής στιγμής είναι δεδομένο ότι και στις δύο πλευρές υπάρχει η απαιτούμενη πολιτική βούληση, μπορεί να υποτεθεί ότι θα βρεθεί μία λύση για τις διαφορές απόψεων που εξακολουθούν να υφίστανται.
<P>
?Οσον αφορά την αποκαλούμενη ίση μεταχείριση, η Επιτροπή μπορεί να επιβεβαιώσει ότι η αρχή της μη διάκρισης θα αποτελέσει αναπόσπαστο συστατικό της μελλοντικής συμφωνίας που θα συναφθεί με τη Σουηδία και ότι επί του σημείου αυτού συμφωνούν και οι δύο πλευρές.
<P>
Πέρυσι, στις συζητήσεις για τη πρόταση οδηγίας της Επιτροπής για τα δικαιώματα χρήσης και τη χρήση του οδικού δικτύου, το επονομαζόμενο πρόβλημα του ευρωσήματος, το Συμβούλιο Μεταφορών δεν ήταν διατεθειμένο να αποδεχθεί τις απόψεις της Επιτροπής όσον αφορά την έννοια ευαίσθητες περιοχές.
<P>
Σήμερα το Συμβούλιο εξετάζει τη δυνατότητα να συμπεριλάβει μία ρήτρα για τις ?Αλπεις με βάση την οποία - και πάντα εντός ορισμένων ορίων και κάτω από ορισμένες προϋποθέσεις - θα μπορούσε να επιβληθεί ένα υψηλότερο τέλος για την εν λόγω διαδρομή στην Αυστρία, ένα τέλος που θα είναι υψηλότερο από το μέσο όρο. Η ρήτρα αυτή, σε συνδυασμό με την επιτυχία των διαπραγματεύσεων στην Ελβετία, θα πρέπει να συμβάλει στην επίτευξη και τη διατήρηση μιας βιώσιμης κατανομής των μεταφορών σε όλη την περιοχή των ?Αλπεων. Τόσο η Επιτροπή όσο και το Συμβούλιο επισήμαναν ωστόσο ότι δεν μπορούμε να αποδεχθούμε ένα αποτέλεσμα που θα καθιστά τη διαδρομή μέσω των ?Αλπεων εξαιρετικά ακριβή, ούτε στις διαπραγματεύσεις με την Ελβετία, ούτε στις συζητήσεις για τη ρήτρα των ?Αλπεων.
<P>
Βεβαίως, η Ευρωπαϊκή Κοινότητα έχει υπογράψει τη Συμφωνία των ?Αλπεων και λέγοντας το αυτό απαντώ στην κα Van Dijk. Στην περίπτωση αυτή, το Κοινοβούλιο μπορεί να είναι βέβαιο ότι η Επιτροπή θα φροντίσει ώστε η Κοινότητα να εκπληρώσει τις υποχρεώσεις που έχει αναλάβει με βάση τη συμφωνία αυτή και ότι θα προσαρμόσει στις διατάξεις της την πολιτική μεταφορών που ασκεί. Ωστόσο, η Επιτροπή πιστεύει ότι δεν θα επιτευχθούν πολλά πράγματα εάν ανακηρυχθεί το σύνολο των ?Αλπεων ως ευαίσθητη περιοχή. Θα ήταν πιο χρήσιμο να επιτευχθεί συμφωνία στους κόλπους της Ευρωπαϊκής ?Ενωσης όσον αφορά το Πρωτόκολλο των Μεταφορών της Συμφωνίας των ?Αλπεων. Δυστυχώς, μέχρι στιγμής υπάρχει ένα κράτος μέλος το οποίο δεν συμφωνεί με τις προτάσεις τις οποίες αποδέχονται οι άλλες πλευρές.
<P>
Τέλος, κύριε Πρόεδρε, πρέπει να σημειωθεί ότι η Επιτροπή χάρηκε ιδιαιτέρως με τα αποτελέσματα του Συμβουλίου Μεταφορών του περασμένου μήνα, όπου τα κράτη μέλη την κάλεσαν να συνεχίσει τις διαπραγματεύσεις με βάση την πλέον πρόσφατη ελβετική πρόταση και να προετοιμάσει μια συμφωνία η οποία θα προβλέπει, εκτός των άλλων, την επιβολή τελών με βάση το κόστος των υποδομών και την αύξηση των ποσοστώσεων για φορτηγά οχήματα των 40 τόννων για την περίοδο 1999 έως 2005. Αναμφισβήτητα το θέμα θα εξεταστεί και πάλι στο προσεχές Συμβούλιο Μεταφορών που θα συνέλθει τον Μάρτιο, ενώ στη συνέχεια η Επιτροπή θα ενημερώσει βεβαίως δια της συνηθισμένης οδού το Κοινοβούλιο σχετικά με τις πλέον πρόσφατες εξελίξεις.
<P>
Κύριε Πρόεδρε, λόγω του τεράστιου εύρους της προβληματικής και λόγω ελλείψεως χρόνου δεν θέλω να υπεισέλθω περισσότερο σε όλες τις άλλες πτυχές. Ελπίζω ότι τα αξιότιμα μέλη του Κοινοβουλίου θα δείξουν κατανόηση γι?αυτό και, όπως είναι αυτονόητο, θα προσπαθήσω στο τέλος της συζήτησης να απαντήσω σε συγκεκριμένες ερωτήσεις που ενδέχεται να τεθούν.

<SPEAKER ID=52 NAME="Πρόεδρος">
Η συζήτηση θα συνεχιστεί στις 15.00 σήμερα το απόγευμα.

<SPEAKER ID=53 LANGUAGE="EN" NAME="Tomlinson">
Κύριε Πρόεδρε, μία παρατήρηση επί της εφαρμογής του Κανονισμού. Κυκλοφορεί η φήμη ότι μία πρόσφατη έκδοση της Επίσημης Εφημερίδας στα Φινλανδικά χρειάστηκε να καταστραφεί και πρόκειται να επανατυπωθεί. Θα ήθελα να ζητήσω από την Προεδρία να ερευνήσει το θέμα και να αναφέρει στο Κοινοβούλιο τα πλήρη γεγονότα.
<P>
Φαίνεται ότι έχει σχέση με μια ανακοίνωση του Κοινοβουλίου στην Φινλανδική Επίσημη Εφημερίδα όπου ζητείται στα φινλανδικά η πρόσληψη ενός υπαλλήλου κατηγορίας Α3 για τη νομική μας υπηρεσία. Παραθέτω το κείμενο στον βαθμό που καταλαβαίνω τη γλώσσα: "να είναι επικεφαλής μιας ομάδας ηλιθίων». Έχω δώσει διάφορους χαρακτηρισμούς στη νομική μας υπηρεσία, αλλά ο εν λόγω χαρακτηρισμός δεν έχει υπάρξει στο λεξιλόγιό μου. Μπορείτε να ζητήσετε τη διεξαγωγή έρευνας για να δούμε πώς αυτό συνέβη και ποια μέτρα θα ληφθούν ώστε να εξασφαλίσουμε ότι ο υπαίτιος θα πληρώσει τα έξοδα για την επανατύπωση;

<SPEAKER ID=54 NAME="Πρόεδρος">
Σας ευχαριστώ, κ. Tomlinson. Θα ζητήσω από τον Γενικό Γραμματέα να βρει κάποιον από τις υπηρεσίες που δεν είναι ηλίθιος για να σας απαντήσει.

<CHAPTER ID=5>
Ψηφοφορίες
<SPEAKER ID=55 NAME="Cox">
, εισηγητής. (ΕΝ) Κύριε Πρόεδρε, η έκθεση αυτή είναι σύντομη, αλλά ιδιαίτερα περίπλοκη και συγκέντρωσε υψηλό ποσοστό ομοφωνίας στο πλαίσιο της Επιτροπής Οικονομικής, Νομισματικής και Βιομηχανικής Πολιτικής. Η επιτροπή υποστήριξε ομόφωνα επτά τροπολογίες. Όπως αναφέρθηκε χθες τη νύχτα, αρκετές έγιναν αποδεκτές, ενώ άλλες απορρίφθηκαν από την Επιτροπή. Πιστεύω ότι από τη συζήτηση που διεξήχθη στις 11.30 μμ. χθες τη νύχτα και στην οποία συμμετείχε επαρκής αριθμός βουλευτών, ότι υπάρχει περιθώριο περαιτέρω διερεύνησης και διαλόγου μεταξύ του Κοινοβουλίου και της Επιτροπής σε ορισμένες ευαίσθητες πτυχές του θέματος. Τη στιγμή αυτή, αντί να αναπτύξω το ζήτημα και την ουσία του, προτιμώ να γίνει εκμετάλλευση του περισσότερου χρόνου που διαθέτουμε για προβληματισμό, να παραπεμφθεί η έκθεση στην επιτροπή και στη συνέχεια να συζητηθεί εδώ με προτάσεις αποδεκτές και από τα δύο όργανα.
<P>
(Το θέμα παραπέμπεται στην αρμόδια επιτροπή)

<SPEAKER ID=56 NAME="d'Ancona">
Κύριε Πρόεδρε, θα ήθελα να σας παρακαλέσω να διεξαχθεί ξεχωριστή ψηφοφορία σχετικά με τη φράση «που έχει καταδικαστεί για ποινικό αδίκημα» και στη συνέχεια να καταθέσω μια προφορική τροπολογία. Στο υπόλοιπο μέρος της τροπολογίας της κυρίας Roth αναφέρεται η ηλικία των 21 ετών την οποία εγώ θα ήθελα να αλλάξω σε 18. Εάν η ηλικία που αναγράφεται είναι 18 ετών, τότε η πολιτική μας ομάδα μπορεί να συμφωνήσει με την τροπολογία. Αυτές είναι οι δύο τροποποιήσεις που θέλουμε να επιφέρουμε στη τροπολογία.
<P>
(Το Σώμα εγκρίνει το ψήφισμα νομοθετικού περιεχομένου) Έκθεση (Α4-0403/97) της κ. Mann, εξ ονόματος της Επιτροπής Εξωτερικών Οικονομικών Σχέσεων, σχετικά με το διατλαντικό εμπόριο και τις οικονομικές σχέσεις
<P>
(Το Σώμα εγκρίνει το ψήφισμα)   Έκθεση (Α4-0399/97) της κ. Sierra Gonzαlez, εξ ονόματος της Επιτροπής Περιφερειακής Πολιτικής, σχετικά με την ανακοίνωση της Επιτροπής για τη συνοχή και την κοινωνία της πληροφορίας (COM(97)0007 - C4-0044/97)
<P>
(Το Σώμα εγκρίνει το ψήφισμα)   Έκθεση (Α4-0405/97) της κ. Waddington, εξ ονόματος της Επιτροπής Aπασχόλησης και Κοινωνικών Υποθέσεων, σχετικά με την έκθεση της Επιτροπής για την πρόσβαση στη συνεχή κατάρτιση στην Ένωση (COM(97)0180 - C4-0208/97)
<P>
(Το Σώμα εγκρίνει το ψήφισμα)   Έκθεση (Α4-0292/97) της κ. Hermange, εξ ονόματος της Επιτροπής Απασχόλησης και Κοινωνικών Υποθέσεων, σχετικά με την έκθεση της Επιτροπής - PEPPER II - για την προώθηση της συμμετοχής των απασχολούμενων ατόμων στα κέρδη και τα αποτελέσματα της επιχειρήσεως (συμπεριλαμβανομένου του δικαιώματος συμμετοχής) στα κράτη μέλη - 1996 (COM(96)0697 - C4-0019/97)
<P>
(Το Σώμα εγκρίνει το ψήφισμα)   Κοινή πρόταση ψηφίσματος σχετικά με τους Κούρδους πρόσφυγες και τη θέση της Ευρωπαϊκής Ένωσης
<P>
(Το Σώμα εγκρίνει το ψήφισμα)
<SPEAKER ID=57 NAME="Sainjon">
Κύριε Πρόεδρε, πράγματι, αφού συζήτησα σχετικά με τον συνάδελφο, κ. Schwaiger, προτείνω μια προφορική τροπολογία, που θα απλοποιήσει την τροπολογία που είχα καταθέσει, καταργώντας απλούστατα τη λέξη "καθορισμός». Κατά συνέπεια, είμαι σύμφωνος να αποσύρω τη λέξη "καθορισμός» από την τροπολογία που είχα καταθέσει.
<P>
(Το Σώμα εγκρίνει την προφορική τροπολογία)

<SPEAKER ID=58 LANGUAGE="DE" NAME="Schwaiger">
Κύριε Πρόεδρε, μετά την αφαίρεση της λέξης "καθορισμός», έτσι ώστε να μην υπάρχει, επομένως, καθορισμός των ισοτιμιών των νομισμάτων από το Ευρωπαϊκό Συμβούλιο, μπορούμε να εγκρίνουμε αυτήν την τροπολογία και ολόκληρη την έκθεση.
<P>
(Το Σώμα εγκρίνει το ψήφισμα)

<SPEAKER ID=59 NAME="Ahlqvist, Andersson, Lφφw, Theorin και Waidelich">
 - (SV) Θέλουμε να ευχαριστήσουμε τον εισηγητή για την έκθεση. Θεωρούμε όμως ότι υπάρχει λόγος να είναι κανείς σκεπτικός ως προς την θέσπιση του αντισταθμιστικού συστήματος, που η έκθεση πρέπει να λάβει υπόψη της. Είναι μία τοποθέτηση που δεν πρέπει να εκληφθεί ως έλλειψη κατανόησης του ρόλου που διαδραματίζει η πώληση αλιευτικών προϊόντων για τις Αζόρες, την Μαδέιρα, τις Κανάριες Νήσους και τη γαλλική περιφέρεια Γουϊάνα, καθώς και για την ανάγκη αλληλεγγύης με τις περιοχές στη περιφέρεια της Κοινότητας. Θεωρούμε ωστόσο ότι κατασκευές του είδους που περιλαμβάνει η υπόθεση δυσχεραίνει την αναγκαία μεταρρύθμιση της κοινής αλιευτικής πολιτικής. Η πρόταση νομοθετικού περιεχομένου της Επιτροπής Αλιείας δεν συμβάλλει στην αλλαγή αυτής της κατάστασης, μάλλον το αντίθετο.
<P>
Έκθεση d' Ancona (A4-0402/97)
<SPEAKER ID=60 LANGUAGE="FR" NAME="Berthu">
Κύριε Πρόεδρε, η λεγόμενη σύμβαση Eurodac έχει ως σκοπό να δημιουργήσει μια ευρωπαϊκή βάση δεδομένων που θα καταχωρίζει τα δακτυλικά αποτυπώματα των αιτούντων άσυλο, ώστε να γίνεται δυνατός ο προσδιορισμός, κατ'εφαρμογή της Συνθήκης του Δουβλίνου της 15ης Ιουνίου 1990, του πρώτου κράτους μέλους στο οποίο έχει κατατεθεί η αίτηση και, κατά συνέπεια, αυτού που θα επιφορτιστεί με την μελέτη του θέματος.
<P>
Η ομάδα Ευρώπη των Εθνών τάσσεται γενικώς υπέρ της Συνθήκης αυτής, που τίθεται υπό το διακυβερνητικό καθεστώς του παρόντος άρθρου Κ.3 της συνθήκης για την Ευρωπαϊκή Ένωση. Παρατηρούμε μόνο ότι το Συμβούλιο δεν εξήγησε σαφώς όλους τους λόγους του διαβήματός του και είναι κρίμα, αφού μπορεί να τους αποκαλύψει. Δεν υπάρχει λόγος οι πολίτες να μην είναι ενήμεροι. Υπάρχουν πράγματι αυτοί που συνηθίζουν να κάνουν πλαστές αιτήσεις ασύλου, οι οποίοι έχοντας απορριφθεί από ένα κράτος, είναι ικανοί να δοκιμάσουν την τύχη τους σε όλα τα άλλα, διαδοχικά, προσπαθώντας να επωφεληθούν από ένα ενδεχόμενο κενό. Χρειάζεται να τους εντοπίσουμε για να αποφύγουμε τη διπλή, τριπλή ή τετραπλή επεξεργασία του ίδιου θέματος. Αλλά καθώς αυτά τα άτομα αλλάζουν κάθε φορά ταυτότητα, είναι δύσκολο να τους εντοπίσουμε με άλλον τρόπο εκτός από τα δακτυλικά αποτυπώματα.
<P>
Ωστόσο, το Συμβούλιο είχε την κακή ιδέα να μπλεχτεί στα κοινοτικά γρανάζια, προβλέποντας μια αρμοδιότητα του Δικαστηρίου, μια χρηματοδότηση από τον ευρωπαϊκό προϋπολογισμό και συμβουλευόμενο το Ευρωπαϊκό Κοινοβούλιο σε όλα, ενώ δεν ήταν υποχρεωμένο να το κάνει, κατά την γνώμη μας, κατ'εφαρμογή του άρθρου Κ.6. Τούτο είχε ως αποτέλεσμα το Σώμα να ριχτεί στη δουλειά ψηφίζοντας τροπολογίες που εναποθέτουν το σύστημα στα χέρια της Επιτροπής, η οποία κοινοτικοποιεί υπερβολικά τη διαχείρισή του και επιχειρεί να αποδυναμώσει την εμβέλειά του. Φυσικά, αντιταχθήκαμε σε αυτές τις τροπολογίες.

<SPEAKER ID=61 NAME="Andersson, Lφφw και Waidelich">
 - (SV) Θέλουμε να ευχαριστήσουμε την εισηγήτρια για μια καλά διεκπεραιωμένη εργασία στο πλαίσιο της έκθεσης. Θέλουμε να τονίσουμε ότι η υλοποίηση ενός συστήματος αντιπαραβολής των δακτυλικών αποτυπωμάτων των αιτούντων χορήγηση ασύλου, δεν εγγυάται αυτό καθαυτό ότι θα επιτευχθεί η επιζητούμενη ανθρωπιστική και γεναιόδωρη πολιτική ασύλου, η οποία συνεπάγεται ότι τα κράτη μέλη θα χορηγούν αλληλέγγυα δικαίωμα ασύλου στους αιτούντες χορήγηση ασύλου. Για να επιτευχθεί μια τέτοια πολιτική ασύλου απαιτούνται άλλα μέτρα και ριζικές ενέργειες που θα αυξήσουν την κοινή οπτική μεταξύ των κρατών μελών για την ανάγκη μιας γενναιόδωρης και ανθρωπιστικής πολιτικής ασύλου.
<P>
Αντιθέτως, θεωρούμε ότι η θέσπιση του Eurodac πρέπει να εξεταστεί υπό το φώς της δυνατότητας να επιτευχθεί τέτοια ανθρωπιστική και γεναιόδωρη πολιτική ασύλου στην Ευρωπαϊκή Ένωση. Οι προτάσεις τροποποίησης της νομικής πράξης του Συμβουλίου που εκφράζονται στην έκθεση, συνεπάγονται ότι ενισχύεται το αυτονόητο δικαίωμα της ακεραιότητας των αιτούντων άσυλο, κάτι το οποίο βλέπουμε ως ένα ισχυρό λόγο για να στηρίξουμε την έκθεση.

<SPEAKER ID=62 NAME="Ahlqvist και Theorin">
 - (SV) Επικρίνουμε δριμύτατα την πρόταση του Συμβουλίου για τη θέσπιση του αρχείου Eurodac. Το Eurodac μπορεί να έχει ως αποτέλεσμα μια ολοένα πιο περιοριστική και κτηνώδη μεταναστευτική πολιτική από πλευράς κρατών μελών της Ευρωπαϊκής Ένωσης.
<P>
Η κάθε αίτηση ασύλου πρέπει να εξετάζεται ξεχωριστά, ανεξαρτήτως από το αν ο αιτών άσυλο έχει υποβάλει προηγουμένως αίτηση ασύλου σε κάποια άλλη χώρα της ΕΕ. Έτσι, επικρίνουμε τον λόγο θέσπισης του αρχείου Eurodac, ο οποίος είναι ακριβώς ότι μόνο σε μία χώρα θα εξετάζεται η αίτηση ασύλου. Η άποψή μας είναι ότι οι πρόσφυγες θα πρέπει να έχουν το ίδιο δικαίωμα προσωπικής ακεραιότητας, όπως έχουν οι πολίτες μας. Αποστασιοποιούμαστε από την τυποποιημένη λήψη δακτυλικών αποτυπωμάτων από τους πρόσφυγες. Οι συνέπειες αυτού του κανόνα συνεπάγονται επίσης, ότι σε ακραίες περιπτώσεις μπορεί να απαιτηθεί εξαναγκασμός και βία κατά ατόμων από την στιγμή που είναι 14 ετών.
<P>
Οι κανόνες που υπάρχουν για τη διαγραφή των στοιχείων στο κεντρικό αρχείο είναι επίσης ανεπαρκείς. Στο ισχύον σύστημα δεδομένων είναι ανεπαρκείς οι εγγυήσεις ότι όλα τα στοιχεία έχουν πραγματικά διαγραφεί. Πρέπει επίσης να είναι αυτονόητο ότι δεν πρέπει να εξακολουθούν να υφίστανται στοιχεία στο αρχείο για άτομα που έχουν λάβει άδεια παραμονής σε ένα από τα κράτη μέλη της ΕΕ. Πρέπει να διασαφηνιστούν περαιτέρω οι αρμοδιότητες των ελεγκτικών υπηρεσιών. Το ίδιο ισχύει επίσης για την δυνατότητα του μεμονωμένου αιτούντος άσυλο να μπορεί, αφενός, να πληροφορηθεί τα δικαιώματά του, αφετέρου, να ελέγχει την ορθότητα των στοιχείων.
<P>
Η πρόταση της έκθεση, με την οποία συμφωνούμε, επικρίνει δριμύτατα το Eurodac. Γι' αυτό υπερψηφίζουμε την έκθεση στο σύνολό της κατά την τελική ψηφοφορία. Καταψηφίσαμε όμως ορισμένα σκέλη της έκθεσης. Πρώτον, αποδοκιμάζουμε το ότι προτείνεται στην έκθεση να είναι η Επιτροπή υπεύθυνη για το αρχείο. Η Ευρωπαϊκή Επιτροπή είναι ένας θεσμός ελεγχόμενος από αξιωματούχους με πολύ ισχνό δημοκρατικό έλεγχο. Δεύτερον, αντιτασσόμαστε στη δυνατότητα του Συμβουλίου να λαμβάνει αποφάσεις με ενισχυμένη πλειοψηφία για την υλοποίηση του Eurodac. Η βασική μας άποψη είναι ότι η συνεργασία στα ζητήματα αυτού του είδους θα πρέπει να γίνεται σε διακρατικό επίπεδο.

<SPEAKER ID=63 NAME="Kirsten Jensen, Blak, Sindal και Iversen">
Οι Δανοί σοσιαλδημοκράτες υπερψηφίζουν σήμερα την έκθεση που αφορά τη δημιουργία ενός καταχωρητή δεδομένων (Eurodac) με τα δακτυλικά αποτυπώματα των ατόμων πουυποβάλουν αίτηση ασύλου. Θεωρούμε ότι ένας τέτοιος καταχωρητής αποτελεί απαραίτητο όργανο στις περιπτώσεις που πρέπει να αποφασιστεί ποιο κράτος μέλος έχει την ευθύνη για τη διεκπεραίωση των αιτήσεων παροχής ασύλου που υποβάλλονται εντός της ΕΕ. Το Eurodac μπορεί να συμβάλει στο να σταματήσουν οι πρόσφυγες να γίνονται μπαλλάκι από χώρα σε χώρα, αφού κανείς δεν θέλει να αναλάβει την ευθύνη για τη διεκπεραίωση της περίπτωσής τους. Μπορεί επίσης να συντελέσει στην αποφυγή εξαπάτησης, αφού οι αιτούντες άσυλο αλλάζουν ταυτότητα όταν η αίτησή τους απορριφθεί σε ένα κράτος μέλος. Στηρίζουμε την έκθεση d'Ancona, διότι δίνει βαρύτητα στο ότι ο καταχωρητής δεδομένων δεν πρέπει να υποβαθμίζει την προστασία των δικαιωμάτων των αιτούντων. Θεωρούμε επίσης ότι μπορεί να είναι επωφελές -όσον αφορά τόσο την αποτελεσματικότητα όσο και την προστασία δεδομένων- να συμμετέχει και η Επιτροπή στη διαχείριση της βάσης δεδομένων.

<SPEAKER ID=64 NAME="Le Gallou">
Το Εθνικό Μέτωπο αγωνίστηκε πάντα και δεν παύει να αγωνίζεται κατά της παράνομης μετανάστευσης. Ο αποτελεσματικός έλεγχος των αιτήσεων και των κριτηρίων για την παροχή ασύλου, είναι ένας από τους τρόπους για να περιορίσουμε το μεταναστευτικό ρεύμα.
<P>
Το αυτοματοποιημένο σύστημα αναγνώρισης δακτυλικών αποτυπωμάτων των αιτούντων άσυλο, Eurodac, επιτρέπει να συγκεντώνουμε τις δικαστικές ή ποινικές πληροφορίες που τους αφορούν και έτσι επιτρέπει σε ένα κράτος να ελέγχει μερικώς τις αιτήσεις ασύλου. Βάσει των προσωπικών δεδομένων που συλλέγει σχετικά με ένα άτομο, μπορεί να χορηγήσει ή να αρνηθεί κυριαρχικά την αίτηση ασύλου.
<P>
Με την έκθεση αυτή, η κ. d'Ancona προτείνει να αφαιρεθεί από τα κράτη κάθε κυριαρχία επί του θέματος. Θεωρεί ότι η Επιτροπή πρέπει να διαχειρίζεται το σύστημα Eurodac και όχι τα κράτη μέλη. Εισάγει επίσης πιο πιεστικούς περιορισμούς στην χρήση του συστήματος.
<P>
Για μια φορά ακόμα, βρίσκεται υπό συζήτηση η διάλυση του κράτους και της κυριαρχίας του σε έναν τομέα ο οποίος, από τη φύση του, πρέπει να του ανήκει. Η εκτροπή που επιβάλλει η Συνθήκη του Αμστερνταμ, με την κοινοτικοποίηση του τομέα της δικαιοσύνης και των εσωτερικών υποθέσεων μεταξύ των κρατών μελών, αποκαλύπτεται για μια ακόμα φορά σε όλο της το μεγαλείο.
<P>
Το εύκολο πέρασμα στην Ευρώπη καθίσταται διαρκώς πιο πραγματικό. Έπειτα από την Ευρώπη του Σένγκεν, που καταργεί τα εσωτερικά σύνορα της Ευρωπαϊκής Ένωσης, να η Ευρώπη του Αμστερνταμ που καταργεί τα εξωτερικά σύνορα.

<SPEAKER ID=65 NAME="Lindqvist (ELDR), Eriksson, Seppδnen και Svensson (GUE/NGL), Gahrton, Holm, Lindholm και">
Οι υπογράφοντες βουλευτές επικρίνουν δριμύτατα το αρχείο Eurodac που θέλει να θεσπίσει το Συμβούλιο. Το Eurodac είναι ένα μέρος της ολοένα και περισσότερο περιοριστικής και αποκτηνωμένης μεταναστευτικής πολιτικής που διαμορφώνεται στην ΕΕ, η οποία συχνά συνεπάγεται ότι οι πρόσφυγες αντιμετωπίζονται ως εγκληματίες.
<P>
Θεωρούμε ότι κάθε αίτηση ασύλου πρέπει να εξετάζεται ξεχωριστά, ανεξαρτήτως από το αν ο αιτών άσυλο έχει υποβάλει προηγουμένως αίτηση ασύλου σε κάποια άλλη χώρα της ΕΕ. Αμφισβητούμε έτσι τη βάση του συστήματος Eurodac, ο σκοπός του οποίου είναι να εξετάζεται μόνο σε μία χώρα η αίτηση ασύλου. Θεωρούμε ότι οι πρόσφυγες έχουν το ίδιο δικαίωμα προσωπικής ακεραιότητας όπως οι άλλοι άνθρωποι. Έτσι είναι παράλογο να γίνεται τυπική λήψη δακτυλικών αποτυπωμάτων από τους πρόσφυγες. Αυτό είναι ιδιαίτερα σοβαρό, εφόσον ένας τέτοιος κανόνας, σε ακραίες περιπτώσεις, προϋποθέτει τη δυνατότητα να χρησιμοποιηθεί εξαναγκασμός και βία κατά ατόμων, ηλικίας 14 ετών και άνω.
<P>
Θεωρούμε ότι οι κανόνες που υπάρχουν για την διαγραφή στοιχείων στο κεντρικό αρχείο είναι ανεπαρκείς. Είναι αυτονόητο ότι τα άτομα που έχουν λάβει άδεια παραμονής σε ένα από τα κράτη μέλη της ΕΕ δεν θα διατρέχουν τον κίνδυνο να παραμένουν τα στοιχεία τους στο αρχείο. Θεωρούμε επίσης ότι οι αρμοδιότητες των ελεγκτικών υπηρεσιών είναι ασαφείς και ανεπαρκείς. Το ίδιο ισχύει για τη δυνατότητα του αιτούντος άσυλο να πληροφορηθεί τα δικαιώματά του και να ελέγξει την ορθότητα των στοιχείων.
<P>
Στην έκθεση d' Ancona απευθύνεται σημαντική κριτική κατά του Eurodac, κριτική η οποία σε μεγάλο βαθμό είναι σύμφωνη με την άποψή μας. Καταψηφίσαμε όμως όλα τα σκέλη της έκθεσης, τα οποία συνεπάγονται ότι η Επιτροπή θα είναι υπεύθυνη για το αρχείο. Η Ευρωπαϊκή Επιτροπή είναι ένα όργανο υπό πολύ ισχνό δημοκρατικό έλεγχο. Εκτός αυτού, θεωρούμε ότι η συνεργασία στα ζητήματα αυτού του είδους θα πρέπει να γίνεται σε διακρατικό επίπεδο.
<P>
Έκθεση Erika Mann (A4-0403/97)
<SPEAKER ID=66 NAME="Eriksson, Sjφstedt και Svensson">
Υπερψηφίσαμε το ψήφισμα διότι θεωρούμε ότι είναι σωστό να ανταπτύξουμε τις οικονομικές κα εμπορικές σχέσεις με τις ΗΠΑ.
<P>
Ταυτόχρονα, θεωρούμε όμως ότι το ψήφισμα αποφεύγει να κατακρίνει τις ΗΠΑ σε πολλά σημεία που αυτό θα ήταν σωστό. Θα ταίριαζε π.χ. στο θέμα των ανθρωπίνων δικαιωμάτων να επισημανθεί, ότι οι περισσότερες πολιτείες στις ΗΠΑ κάνουν χρήση της θανατικής ποινής. Αναφορικά με το περιβάλλον, μπορούσε να επισημανθεί η αντίθεση των ΗΠΑ σε περισσότερο εκτεταμένες διεθνείς συμφωνίες στον τομέα του περιβάλλοντος, η οποία εκδηλώθηκε προσφάτως στο Κιότο. Όσον αφορά την αγορά εργασίας μπορούσαν να επισημανθούν οι έντονα αντισυνδικαλιστικές ενέργειες, που χρησιμοποιούν πολλοί εργοδότες στις ΗΠΑ, συχνά με την πλήρη αποδοχή των αρχών.
<P>
Έκθεση Sierra Gonzαlez (A4-0399/97)
<SPEAKER ID=67 LANGUAGE="FR" NAME="Pinel">
Κύριε Πρόεδρε, η έκθεση της κ. Sierra Gonzαlez έχει ως στόχο να θέσει την κοινωνία της πληροφόρησης, ουσιαστικά, τα τηλεματικά μέσα τύπου Internet, στην υπηρεσία της οικονομικής και κοινωνικής συνοχής και του αγώνα για την απασχόληση.
<P>
Δεν μπορούμε παρά να επιδοκιμάσουμε το ενδιαφέρον που υπάρχει ώστε η κοινωνία της πληροφόρησης να ωφελήσει όλους, συμπεριλαμβανομένων κυρίως των λιγότερο αναπτυγμένων περιοχών και των λιγότερο ευνοημένων ατόμων. Επίσης, είμαστε δεκτικοί στην πρόταση να ενθαρρύνουμε την κατάρτιση των ατόμων σε όλη τη διάρκεια της επαγγελματικής τους πορείας, ή ακόμα στη βούληση να καταστεί σεβαστή η πολυγλωσσία μέσα στην κοινωνία της πληροφόρησης.
<P>
Από την άλλη πλευρά, η έκθεση δικαίως τονίζει τις ευτυχείς συνέπειες που η κοινωνία της πληροφόρησης μπορεί να έχει για τις αγροτικές περιοχές. Χάρη στην τηλεργασία, που θα επιτρέπει να διατηρηθούν πολλές επαγγελματικές δραστηριότητες στην ύπαιθρο, μπορεί να αποτελέσει ένα σημαντικό μέσο ισορροπημένης χωροταξίας.
<P>
Ωστόσο, θα χρειαστεί να επαγρυπνούμε ώστε η κοινωνία της πληροφόρησης να μην γίνει δίκοπο μαχαίρι. Για μια ακόμα φορά, ας μας επιτραπεί να επιμείνουμε σχετικά με τον κίνδυνο οι νέες αυτές τεχνολογίες να διευκολύνουν τη μεταφορά δραστηριοτήτων ενός μέρους του τριτογενούς τομέα της Ευρωπαϊκής Ένωσης προς χώρες με χαμηλούς μισθούς και με χαμηλή κοινωνική προστασία. Ήδη, ευρωπαϊκές επιχειρήσεις διαχειρίζονται τα λογιστικά τους, ή την επίβλεψη των πελατών τους, στην Ινδία ή στην Σινγκαπούρη. Υπάρχει εδώ ένας σοβαρός κίνδυνος για την κοινοτική απασχόληση, τον οποίο πρέπει να προλάβουμε με κατάλληλα μέτρα. Παρατηρούμε άλλωστε με ικανοποίηση ότι η ανησυχία μας στον τομέα αυτό έτυχε της προσοχής της εισηγήτριας.
<P>
Να γιατί, εκφράζοντας, περεμπιπτόντος τις συναινετικές ικανότητες της κ. Sierra Gonzαlez, η Ομάδα των Ανεξαρτήτων για την Ευρώπη των Εθνών αποφάσισε να στηρίξει την έκθεσή της.

<SPEAKER ID=68 NAME="Bernardini">
Η έκθεση για τη συνοχή της κοινωνίας της πληροφόρησης, σχετικά με την οποία αποφαινόμαστε σήμερα, αποτελεί συμπλήρωμα του Πράσινου Βιβλίου με τον τίτλο "Διαβίωση και εργασία στην κοινωνία των πληροφοριών: προτεραιότητα στην ανθρώπινη διάσταση».
<P>
Αυτό το έγγραφο προσπαθεί να αναλύσει τις συνέπειες της ανάδειξης των νέων τεχνολογιών πληροφόρησης και επικοινωνίας (TIC) στην συνοχή και στις διάφορες περιοχές της Ευρωπαϊκής Ένωσης.
<P>
Προσωπικά, θα ήθελα να επικεντρωθώ σε δύο άξονες: τις συνέπειες για τον πολίτη και την επίπτωση στις τοπικές ανισότητες.
<P>
Όσον αφορά την ανθρώπινη διάσταση, εδώ και μερικά χρόνια επικεντρώνουμε τις προσπάθειές μας στην ανάπτυξη των προαναφερόμενων τεχνολογιών υπό το πρίσμα της ανάπτυξης της απασχόλησης. Όπως τονίζει η εξαίρετη έκθεση της συναδέλφου μου κ. Sierra Gonzαlez, δεν είναι σίγουρο αν θα δημιουργήσουν περισσότερες θέσεις από όσες θα καταργήσουν. Ωστόσο, πρέπει να εντάξουμε την ανάπτυξή τους σε έναν κύκλο όπου το άτομο πρέπει να έχει πρωταρχική θέση.
<P>
Στον τομέα της κατάρτησης, οι νέοι πρέπει να μπορούν να ακολουθούν την εξέλιξη αυτής της νέας κοινωνίας. Αρχής γεγομένης από την προσπάθεια εξοπλισμού των σχολείων, των λυκείων και των κέντρων κατάρτισης. Χάρη σε αυτό το νέο πλεονέκτημα, θα αναδειχθεί ένα ειδικευμένο, αποδοτικό και περιζήτητο εργατικό δυναμικό.
<P>
Η προσπάθειά μας πρέπει επίσης να παρέμβει και στο επίπεδο των οικονομικών φορέων. Αναφέρομαι σε μέτρα στήριξης υπέρ των ΜΜΕ και ΜΜΒ. Όταν οι ίδιες κάνουν χρήση αυτών των νέων τεχνολογιών, θα αποτελέσουν πηγή υψηλά εξειδικευμένων θέσεων εργασίας.
<P>
Όσον αφορά την τοπική διάσταση, είναι προφανές ότι η ανάπτυξη των TIC κινδυνεύει να αυξήσει τις περιφερειακές ανισότητες. Αρκεί να έλθουμε στη θέση των χρηστών· γνωρίζουμε ότι το κόστος του εξοπλισμού σε υπολογιστές -κυρίως σε αγροτικές ζώνες - είναι ελάχιστα υψηλό. Η προσπάθειά μας πρέπει λοιπόν να επικεντρωθεί στις υποδομές και στην ενίσχυση της δημιουργίας δικτύων. Όπως τονίζει σωστά η έκθεση της συναδέλφου μας, μόλις το 2 % των διαρθρωτικών ταμείων φτάνουν στον στόχο τους. Έως τώρα, οι παρεμβάσεις γίνονταν σε επίπεδο βασικού εξοπλισμού (τηλεφωνικές γραμμές, κλπ.). Πρέπει να επανεξετάσουμε τους άξονες παρέμβασης των διαρθρωτικών ταμείων για να διαφοροποιηθούμε. Η πρόσβαση στις νέες τεχνολογίες της πληροφόρησης και της επικοινωνίας μπορεί να είναι άνετη, εάν δημιουργήσουμε χώρους στέγασης στα σχολεία, τις βιβλιοθήκες και τα δημόσια κέντρα. Επίσης, ας βοηθήσουμε τα νεωτεριστικά πειράματα των ΜΜΕ και ας στηρίξουμε τα συνοδευτικά μέτρα υπέρ τους.
<P>
Η Επιτροπή, που μπορεί να αποτελέσει μια κινητήριο δύναμη, πρέπει να δρα προτρεπτικά με τα μέσα που διαθέτει.

<SPEAKER ID=69 NAME="Caudron">
Συγχαίρω την κ. Sierra Gonzαlez για την έκθεσή της.
<P>
Το βασικό ζήτημα τέθηκε σωστά.
<P>
"Οι νέες τεχνολογίες πληροφόρησης και επικοινωνίας θα διαλύσουν άραγε τον υπέροχο χώρο κοινωνικοποίησης που είναι ο χώρος εργασίας, απασχολώντας τους εργαζομένους κατ'οίκον μέσω της τηλεργασίας, ή θα δώσουν μια ανέλπιστη ευκαιρία στις περιοχές που παρουσιάζουν καθυστέρηση στην ανάπτυξη και χαμηλή πυκνότητα; ». Η ερώτηση είναι απλή. Η απάντηση όχι τόσο.
<P>
Πράγματι, η πιθανότητα πραγματοποίησης καθεμιάς από αυτές τις υποθέσεις μάς οδηγεί να αναρωτηθούμε ποιά θα είναι η επίπτωση των τεχνολογιών της πληροφόρησης και της επικοινωνίας. Γι'αυτό, συμμερίζομαι τα ερωτήματα που έθεσε η κ. Sierra Gonzαlez. Η έκρηξη αυτών των νέων τεχνολογιών γίνεται αντιληπτή στην καθημερινή μας ζωή. Αποτελούν ήδη, για μένα, ως δημάρχο και βουλευτή, ένα πολύ σημαντικό εργαλείο στην υπηρεσία των συμπολιτών μου, κατά την διαχείριση και τις τεχνικές επαφές που έχω μαζί τους.
<P>
Το Ευρωπαϊκό Κοινοβούλιο ασχολήθηκε πολλές φορές με το θέμα των τεχνολογιών της πληροφόρησης και της επικοινωνίας. Πρέπει σήμερα να δώσουμε τη σκυτάλη στη δράση και όχι στις συζητήσεις, ακόμα και αν η συζήτηση δεν έχει λήξει, και ιδιαίτερα όσον αφορά τον τομέα των ατομικών δημόσιων ελευθεριών.

<SPEAKER ID=70 NAME="Cellai">
Κατά την εισαγωγή της έκθεσής της, η συνάδελφος κ. Sierra Gonzαlez υποστηρίζει ότι η κοινωνία της πληροφόρησης είναι η πλέον σημαντική οικονομική, πολιτισμική και πολιτική πρόκληση των τελευταίων ετών του αιώνα. Συμμερίζομαι την άποψη αυτή, παρ'όλο που ανησυχώ βαθύτατα για την ισχύουσα διαδικασία παγκοσμιοποίησης και αλληλεξάρτησης των οικονομών.
<P>
Εκφράζω τη βαθύτατη ανησυχία μου για τον κίνδυνο υπονόμευσης της συνοχής στο εσωτερικό της Ευρωπαϊκής Ένωσης εξαιτίας του άνισου καταμερισμού των ωφελειών της τεχνολογικής προόδου. Πράγματι, μερικές περιοχές αντιμετωπίζουν το ενδεχόμενο καθυστέρησης στην υλοποίηση των επενδύσεων. Η εξάπλωση της τεχνολογίας δεν συνεπάγεται αυτόματο καταμερισμό των δυνατοτήτων και των τεράστιων ωφελειών. Η ανάπτυξη της κοινωνίας της πληροφόρησης πρέπει οπωσδήποτε να συνοδεύεται από ενδεδειγμένες πολιτικές πρωτοβουλίες που αποτελούν εγγύηση ίσης ανάπτυξης σε όλες τις περιοχές της Ευρωπαϊκής Ένωσης. Είναι πλέον αποδεδειγμένη η άνιση εξάπλωση της κοινωνίας της πληροφόρησης, με αποτέλεσμα οι προπορευόμενες χώρες να απολαμβάνουν ευρύτερες δυνατότητες αξιοποίησης των νέων τεχνολογιών, με ταχύτερα βήματα προόδου και ευημερίας υπό τις νέες συνθήκες εργασίας. Η μεγάλη πρόκληση για την Ευρωπαϊκή Ένωση στο σύνολό της είναι το μεγάλο ποσοστό του 30 % των Αμερικανών που ενδιαφέρονται για το συγκεκριμένο είδος ανάπτυξης, ενώ στην Ευρώπη το ποσοστό είναι μόνο της τάξης του 2 %. Με την επιλογή αυτή, οι Ηνωμένες Πολιτείες κατέχουν ανενόχλητες τα πρωτεία, σε αντίθεση με την Ευρώπη, που δυστυχώς απλά ακολουθεί, ενώ παραμένουν ανεκμετάλλευτες πολλές δυνατότητες διάκρισης, με συνέπεια την ταυτόχρονη απώλεια θέσεων εργασίας σε σχέση με τις ΗΠΑ. Απαιτούνται και περισσότερη σύμπνοια και περισσότεροι πόροι για την έρευνα και την ανάπτυξη.
<P>
Καθοριστικός παράγοντας ανταγωνιστικότητας είναι η αδιάκοπη αξιοποίηση της τεχνολογίας από τις μικρομεσαίες επιχειρήσεις. Η κοινωνία της πληροφόρησης προσφέρει στις ΜΜΕ τη δυνατότητα δημιουργίας νέων εξειδικευμένων θέσεων εργασίας, με παράλληλη μείωση της ανεργίας. Κυρίως στις δυσμενείς και στις αγροτικές περιοχές, οι ΜΜΕ αντιπροσωπεύουν τον ζωτικό πυρήνα της τοπικής οικονομίας.
<P>
Η ταχεία εξέλιξη των τεχνολογιών στην εποχή μας και η παγκοσμιοποίηση των αγορών, επηρεάζουν τις συνθήκες ανταγωνισμού και δημιουργούν νέες δυνατότητες για τις ΜΜΕ, που συνεπώς διαδραματίζουν κεντρικό ρόλο στην αύξηση της οικονομικής και κοινωνικής συνοχής της Ευρωπαϊκής Ένωσης.

<SPEAKER ID=71 NAME="Cushnahan">
Κύριε Πρόεδρε, πολλές από τις λιγότερο ανεπτυγμένες περιοχές της Ευρωπαϊκής Ένωσης πλήττονται από το πρόβλημα της περιφερικότητας. Η τεχνολογική πρόοδος, ιδιαίτερα στο πλαίσιο της κοινωνίας της πληροφορίας είναι ένας τρόπος για να ξεπεραστεί το πρόβλημα της δυσμενούς γεωγραφικής θέσης. Οι τεχνολογίες της πληροφορικής και των επικοινωνιών μπορούν να διαδραματίσουν ουσιαστικό ρόλο στην ενίσχυση τόσο της συνολικής ανταγωνιστικότητας της Ευρώπης όοσ και στη βελτίωση της περιφερειακής συνοχής. Δυστυχώς όμως, οι διάφορες περιοχές προχωρούν με διαφορετικούς ρυθμούς λόγω της ανισορροπίας όσον αφορά στην αντίστοιχη χρήση της τεχνολογίας της πληροφορικής. Για να σταματήσει η ανισομερής αυτή ανάπτυξη, είναι σημαντικό να επενδυθούν περισσότερα διαρθρωτικά κεφάλαια στον χώρο αυτό.
<P>
Μεγάλο όφελος θα υπάρξει επίσης από την ανταλλαγή εμπειριών στο πεδίο αυτό. Θα ήθελα να επιστήσω την προσοχή της Επιτροπής σε ένα πρωτοποριακό πειραματικό εγχείρημα, που υλοποιείται την περίοδο αυτή στην εκλογική μου περιφέρεια, στο Ennis, Co. Clare. Το Ennis επελέγη σε ένα διαγωνισμό που οργανώθηκε από την Telecom Eireann και ορίστηκε ως "Πόλη της Εποχής της Πληροφορικής», ενώ το πρόγραμμα θα εξετάσει τα οφέλη από την εφαρμογή πολλών πτυχών της τεχνολογίας της πληροφορικής και των επικοινωνιών. Ελπίζω ότι η Επιτροπή θα παρακολουθήσει την πορεία αυτού και παρόμοιων έργων σε άλλες χώρες για να δει τι διδάγματα μπορούν να αποκομιστούν και να εφαρμοστούν σε άλλες περιοχές της Ευρωπαϊκής Ένωσης, σε μια προσπάθεια συμβολής στην περιφερειακή συνοχή.

<SPEAKER ID=72 NAME="Darras">
Η κ. Sierra Gonzαlez επιτέλεσε εξαιρετική εργασία και δεν μπορώ παρά να συμφωνήσω με την άποψή της για την χρησιμότητα και την κατανομή των ωφελειών της κοινωνίας των πληροφοριών.
<P>
Πράγματι, ως εκλεγμένη στην περιοχή Nord-Pas-de-Calais, διαπιστώνω ότι η παροχή των νέων τεχνολογιών της πληροφόρησης και η χρησιμοποίησή τους από τις επιχειρήσεις, βέβαια, αλλά και από τους "απλούς» πολίτες, επιτρέπει σε μια περιοχή που μειονεκτεί, που πλήττεται από ένα υψηλό ποσοστό ανεργίας, να καλύψει την οικονομική και κοινωνική της καθυστέρηση. Αυτό ακριβώς συμβαίνει στην περιοχή μου.
<P>
Η εισηγήτρια έχει κατά συνέπεια δίκιο να επιμένει στην ανάγκη να δοθούν σε όλες τις περιοχές οι δυνατότητες επένδυσης στις υποδομές τηλεπικοινωνιών και πληροφόρησης. Ο εν λόγω τομέας είναι εξίσου σημαντικός με την κατάρτιση και τις επαγγελματικές εξειδικεύσεις και/ή τον ρόλο που παίζει ο δημόσιος και ιδιωτικός τομέας.
<P>
Αυτό πρέπει να είναι μια προτεραιότητα τόσο εθνική όσο και ευρωπαϊκή. Πρόκειται για ένα από τα μέσα αγώνα κατά του αποκλεισμού. Για μια ακόμα φορά, βάσει της ζώσας εμπειρίας στην περιοχή μου, χωρίς τη βοήθεια των ευρωπαϊκών προγραμμάτων όπως το web for school και net days, δεν θα είχαμε μπορέσει, μόνοι, εμείς οι οργανισμοί τοπικής αυτοδιοίκησης και περιφερειακής διοίκησης, να εφοδιάσουμε τους νέους μας με τα μέσα πληροφόρησης που διαθέτουν σήμερα.
<P>
Για αυτόν τον λόγο, στηρίζω την κυρία εισηγήτρια ώστε η ενίσχυση που ζητεί να μπορέσει να γενικευτεί, ακόμα και να διευρυνθεί.

<SPEAKER ID=73 NAME="Εφραιμίδης">
Οι διαπιστώσεις και οι εκτιμήσεις της Επιτροπής και πολύ περισσότερο της έκθεσης της κας Sierra Gonzαlez καθρεφτίζουν τη σημερινή πραγματικότητα της άνισα κατανεμημένης δυνατότητας πρόσβασης και πραγματικής χρήσης της κοινωνίας των πληροφοριών στις ευρωπαϊκές περιφέρειες.
<P>
Οι προτάσεις όμως που εμπεριέχονται στην Πράσινη Βίβλο της Επιτροπής δεν ανταποκρίνονται στις ανάγκες που προκύπτουν από την τεχνολογική πρόοδο και τις προσδοκίες των λαών της Ευρώπης για την αξιοποίησή της στην κατεύθυνση της μείωσης και εξάλειψης των περιφερειακών ανισοτήτων και της βελτίωσης του βιοτικού επιπέδου των εργαζομένων.
<P>
Αντίθετα, η προτεινόμενη απελευθέρωση της αγοράς των τηλεπικοινωνιών θα οδηγήσει στην υποβάθμιση των παρεχόμενων υπερεσιών ιδιαίτερα στις λιγότερο ανεπτυγμένες περιφέρειες και θα κάνει πιο δυσχερή την πρόσβαση πολιτών, οργανισμών και επιχειρήσεων στα δίκτυα, εντείνοντας έτσι τις ήδη υπαρκτές ανισότητες. Η έλλειψη υποδομών και κατάλληλου εξοπλισμού για την αξιοποίηση των δυνατοτήτων που παρέχουν τα σημερινά ηλεκτρονικά συστήματα και πολυμέσα, ιδιαίτερα στις απομακρυσμένες περιφέρειες που αντιμετωπίζουν σημαντικές δυσκολίες σύνδεσής τους με κεντρικά δίκτυα λόγω του υψηλού κόστους, καθώς και η έλλειψη παιδείας και κατάρτισης για την αξιοποίηση και χρήση τους αποτελούν αρνητικό παράγοντα ανάπτυξης που οδηγεί στη διεύρυνση του χάσματος μεταξύ κατόχων και αποκλεισμένων από την πληροφορία.
<P>
Κεντρικό στοιχείο αυτών των προτάσεων είναι η προώθηση της αύξησης των κερδών των μεγάλων επιχειρήσεων του τομέα σε βάρος της δημόσιας υπηρεσίας και του κοινωνικού ρόλου που αυτή θα έπρεπε να παίζει. Η κατάργηση των δημόσιων υπηρεσιών και της αντίστοιχης υποχρέωσης της πολιτείας να εξασφαλίζει την πρόσβαση όλων των πολιτών στις παρεχόμενες υπηρεσίες δεν μπορεί να αντικατασταθεί από απατηλές και κίβδηλες διακηρύξεις για καθολικές υπηρεσίες, το περιεχόμενο των οποίων παραμένει άγνωστο και οι οποίες ουσιαστικά αποτελούν προκάλυμμα για να ανοίξει ο δρόμος για μια μεγαλύτερη υπερσυγκέντρωση των κεφαλαίων και των μέσων που ελέγχουν την διοχέτευση και διάδοση των πληροφοριών, καταλήγοντας τελικά στη διαμόρφωση μιας τεράστιας βιομηχανίας κατασκευής ειδήσεων και πληροφοριών, όπως πολλές φορές γίνεται ήδη στα ΜΜΕ.
<P>
Για την προώθηση αυτών των στόχων δρομολογείται τακτική για να καμφθούν οι κοινωνικές αντιδράσεις και να δημιουργηθεί μια νέα οργάνωση εργασίας. Στοιχείο αυτής της οργάνωσης αποτελεί και η προτεινόμενη διάδοση της τηλεεργασίας, που θα καταφέρει αποφασιστικό χτύπημα στα κοινωνικά, συνδικαλιστικά και εργασιακά δικαιώματα των εργαζομένων.
<P>
Πώς επιχειρήσεις με «παρωχημένα» μέσα και περιορισμένη πρόσβαση σε επενδυτικά καφάλαια θα ανταγωνιστούν τα τεράστια πολυεθνικά συγκροτήματα; Η κατάργηση των κρατικών ενισχύσεων και οι περιορισμένες κοινοτικές επιδοτήσεις, οι οποίες π.χ. χρηματοδοτούν τις τηλεπικοινωνίες μόνο κατά 2 % από τα Διαρθρωτικά Ταμεία, λειτουργούν απαγορευτικά για την πρόσβαση χωρίς διακρίσεις όλων των προμηθευτών πληροφοριών στο δίκτυο και για τη διασφάλιση ισότιμων και μη μεροληπτικών συνθηκών διασύνδεσης και διαλειτουργικότητας.
<P>
Όμως οι λαοί, οι εργαζόμενοι δεν θα επιτρέψουν την υλοποίηση σχεδίων που θα έχουν σαν αποτέλεσμα να γίνουν ακόμη βαθύτερες οι ήδη υφιστάμενες διαφορές. Θα αντιταχθούν στους ορατούς πλέον κινδύνους αποδιάρθρωσης, απομόνωσης και μαρασμού των απομακρυσμένων και διαρθρωτικά αδύναμων περιφερειών και δεν θα επιτρέψουν οι προσδοκίες του κεφαλαίου για δικτύωση και αφαίμαξη της ευρωπαϊκής φαιάς ουσίας να οδηγήσουν στην κατάλυση των δικαιωμάτων, των κατακτήσεων και των ελευθεριών των πολιτών.
<P>
Έκθεση Waddington (A4-0405/97)
<SPEAKER ID=74 NAME="Caudron">
Με πολύ ενδιαφέρον έλαβα γνώση για την έκθεση του συναδέλφου μας κ. Waddington. Θέλω να τον συγχαρώ.
<P>
Αναμφίβολα, κάθε φορά που το Ευρωπαϊκό Κοινοβούλιο καλείται να αποφανθεί για με ένα θέμα σχετικά με την απασχόληση, δεν στερείται ποτέ έντονων συζητήσεων μεταξύ των πολιτικών δυνάμεων και τάσεων.
<P>
Ενώ η Σύνοδος Κορυφής του Λουξεμβούργου για την απασχόληση, τον Νοέμβριο, εστιάστηκε ουσιαστικά στην κατάρτιση, ο εισηγητής σημειώνει σωστά την σημαντική απόσταση που υπάρχει ανάμεσα στις πολιτικές δεσμεύσεις και τις προτάσεις της Επιτροπής στον τομέα αυτό.
<P>
Διερωτώμαι μερικές φορές για τη θέληση ορισμένων επιτρόπων, που βιάζονται να μας εντάξουν όλο και πιο βαθιά μέσα στον φιλελευθερισμό και για τη σχετική παραλυσία, από τη στιγμή που πρόκειται για τον αγώνα κατά της ανεργίας. Δεν θέλω να πιστέψω στην έλλειψη θέλησης για αγώνα κατά της μάστιγας αυτής. Επίσης, υποστηρίζω ανεπιφύλακτα τα αιτήματα που διατύπωσε στην Επιτροπή ο κ. Waddington. Ελπίζω ότι η Επιτροπή θα ανταποκριθεί.
<P>
Επιδοκιμάζω τον προσανατολισμό της έκθεσης, που στοχεύει να συνδέσει στενά τη δυνατότητα κατάρτισης και την οργάνωση της εργασίας. Δεν πρέπει -και δεν μπορούμε- να απομονώσουμε τις διάφορες προβληματικές που επικεντρώνονται στην απασχόληση. Οι λύσεις είναι αποτελεσματικές μόνο υπό την προϋπόθεση ότι είναι και αλληλεξαρτώμενες. Συμμερίζομαι λοιπόν την ανησυχία του κ. Waddington για την απαραίτητη επαγγελματική διαφοροποίηση των εργαζομένων γυναικών. Πιστεύω ότι πρέπει να προχωρήσουμε περισσότερο σε αυτήν την διαφοροποίηση, που δεν πρέπει να περιοριστεί στις γυναίκες, "αναγκαστική ισότητα»...
<P>
Πρέπει να δώσουμε προσοχή "στην παγίδα των καταρτίσεων που στρέφονται κυρίως προς εργασίες που συνδέονται με τις νέες τεχνολογίες και προς εργασίες παροχής υπηρεσιών. Πολλές από αυτές έχουν μικρή αξία και δεν μπορούν να πολλαπλασιάζονται επ'αόριστον. Μας περιμένουν απογοητεύσεις.
<P>
Για μια ακόμα φορά, θέλω να συγχαρώ τον κ. Waddington. Όπως και αυτός, αναμένω ρητές προτάσεις από την Επιτροπή.

<SPEAKER ID=75 NAME="Kirsten Jensen, Blak, Sindal και Iversen">
Οι Δανοί σοσιαλδημοκράτες του Ευρωπαϊκού Κοινοβουλίου υπερψηφίζουν σήμερα την έκθεση που αφορά την πρόσβαση στην επαγγελματική κατάρτιση στο πλαίσιο της Ευρωπαϊκής Ένωσης. Είναι πολύ σημαντικό να εστιαστεί η προσοχή στην επαγγελματική κατάρτιση και στη συνεχή επαγγελματική κατάρτιση στις μέρες μας, όπου η ικανότητα προσαρμογής και η ευελιξία είναι αποφασιστικής σημασίας όσον αφορά τις δυνατότητες των εργαζομένων να επιβιώσουν σε μια αγορά εργασίας που βρίσκεται σε συνεχή μεταβολή. Η ανταγωνιστικότητα των ευρωπαϊκών επιχειρήσεων εξαρτάται σε μεγάλο βαθμό από τη δική μας συμβολή στον τομέα επαγγελματικής επιμόρφωσης. Αν δεν επιστήσουμε την προσοχή μας σε αυτή την πρόκληση, το τίμημα θα είναι θέσεις εργασίας στην Ευρώπη. Στηρίζουμε λοιπόν τη δημιουργία ενός συστήματος αναφοράς σχετικά με την πρόσβαση στην εκπαίδευση. Χαιρόμαστε ιδίως που η εισηγήτρια δίνει μεγάλη βαρύτητα στα θέματα ισότητας και στα προβλήματα που αντιμετωπίζουν οι γυναίκες όσον αφορά την πρόσβαση στην επαγγελματική κατάρτιση. Τέλος, προσυπογράφουμε επίσης την παρότρυνση προς τα συμβαλλόμενα μέρη της αγοράς εργασίας σε ευρωπαϊκό επίπεδο να θεσπίσουν συμφωνίες πλαίσια για την εκπαίδευση.
<P>
Έκθεση Hermange (A4-0292/97)
<SPEAKER ID=76 NAME="Ahlqvist, Andersson, Lφφw και Waidelich">
 - (SV) Υπάρχει λόγος να ευχαριστήσουμε τον εισηγητή για την έκθεση που εκπόνησε. Η έκθεση επεξεργάζεται έναν τομέα που έχει σημασία για να μπορεί κανείς να ενισχύσει την παραγωγικότητα και την απασχόληση, κάτι που επίσης υπογραμμίζεται στην πρόταση ψηφίσματος της Επιτροπής.
<P>
Θέλουμε όμως να εκφράσουμε μία άποψη σε ένα σημείο. Αντιτιθέμεθα με τα κρατικά κίνητρα υπό μορφή φορολογικών ελαφρύνσεων, σύμφωνα μ' αυτό που προκύπτει από την παράγραφο 9, πρώτη φράση, στην έκθεση. Όσον αφορά τη δυνατότητα των εργαζομένων να συμμετέχουν στα κέρδη και τα αποτελέσματα της επιχείρησης, θεωρούμε ότι αυτό είναι ένα ζήτημα που αφορά τους εταίρους της αγοράς εργασίας, και ότι καθήκον της κοινωνίας είναι να παραμένει ουδέτερη και να μην παρεμβαίνει μέσω φορολογικών επιδοτήσεων.

<SPEAKER ID=77 NAME="Eriksson, Sjφstedt και Svensson">
Καταψηφίζουμε αυτό το ψήφισμα. Η άποψη της σουηδικής Αριστεράς ήταν πάντοτε ότι οι άνθρωποι που εργάζονται στις επιχειρήσεις, θα πρέπει να έχουν πολύ μεγάλη επιρροή, τόσο επί του συνολικού περιβάλλοντος της επιχείρησης όσο και της χρήσης των κερδών.
<P>
Θεωρούμε ότι είναι απολύτως εσφαλμένο να τονίζεται κατ' αυτόν τον τρόπο μονόπλευρα η ατομική κατοχή μετοχών ως κινητήρια δύναμη για αυξημένη παραγωγικότητα.
<P>
Αυτό που αντίθετα επιθυμούμε είναι μία δυναμική και δημιουργική ανάπτυξη όσον αφορά τη δημοκρατία στην επιχείρηση. Θέλουμε να τονίσουμε την ανάγκη μελλοντικών ταμείων και μακροπρόθεσμης συνεχιζόμενης κατάρτισης, κυρίως γι' αυτούς που έχουν κατάρτιση βραχείας διάρκειας στις επιχειρήσεις, αντί για ατομική κατοχή μεριδίων.

<SPEAKER ID=78 NAME="Lang">
Το Εθνικό Μέτωπο υπερασπίστηκε πάντοτε και δεν παύει να υπερασπίζεται τη θέση και τον ρόλο που πρέπει ναδιαδραματίζει ο άνθρωπος μέσα στην επιχείρηση. Αρνείται να τον εξομειώσει με μια μεταβλητή ή με ένα απλό οικονομικό δεδομένο, όπως το κάνουν οι πολιτικές της αριστεράς ή της δεξιάς, που διαδέχονται η μια την άλλη έως σήμερα, μόνιμα και χωρίς κανένα θετικό και ενθαρρυντικό αποτέλεσμα για το μέλλον.
<P>
Με την έκθεση αυτή, η κ. Hermange δίνει στους εργαζομένους της επιχείρησης μια πραγματική οικονομική διάσταση και δεν μπορούμε παρά να χαρούμε για αυτό. Πρέπει να ενθαρρύνουμε αυτή την μορφή λαϊκού καπιταλισμού, να αναπτύξουμε τα μέτρα που ευνούν τη συμμετοχή των εργαζομένων στο κεφάλαιο της επιχείρησης. Για να αγωνιστούμε κατά της ανεργίας, πρέπει πράγματι να αποκαταστήσουμε την εμπιστοσύνη των εργαζομένων, ώστε να πετύχουμε μεγαλύτερη παραγωγικότητα, μεγαλύτερη ευελιξία της εργασίας και των μισθών.
<P>
Αλλά για να επιτύχουμε αυτούς τους στόχους σταθερότητας της απασχόλησης και ανάπτυξης, πρέπει να προστατεύουμε την αγορά, να βάλουμε στην άκρη όλες τις ψεύτικες εντολές του Μάαστριχτ και του Αμστερνταμ, να σταματήσουμε το μεταναστευτικό κύμα και να αναθερμάνουμε την κατανάλωση. Τότε, και μόνο τότε, θα δημιουργηθούν πολλές θέσεις εργασίας.

<SPEAKER ID=79 NAME="Ribeiro">
Οι επιφυλάξεις μας σχετικά με αυτό το θέμα δεν οφείλονται σε αποσπασματικές ή τυπικές αντιρρήσεις, τις οποίες θα μπορούσαμε εύκολα να εντοπίσουμε και να επισημάνουμε, και να τις επικαλεστούμε για την αιτιολόγηση της ψήφου μας.
<P>
Πέραν τούτου, η διατύπωση αυτών των επιφυλάξεων θα συνιστούσε επίσης και έναν τρόπο να παραμείνουμε σε μια επιφανειακή τοποθέτηση επί του ζητήματος, αποφεύγοντας κάθε αναφορά στην ουσία και στα σημεία όπου θεμελιώνεται η άποψή μας για το συγκεκριμένο θέμα. Κατά κάποιο τρόπο, θα αποτελούσε ένα είδος φυγής, που θα μας απήλασσε από το να πούμε αυτά που πρέπει, στεκόμενοι απλώς σε τυπικές παρατηρήσεις. Αλλά επίσης δεν τίθεται ζήτημα εμπιστοσύνης στο καλοπροαίρετο ή μη των προτεινόμενων μέτρων και πολιτικών, που δίνουν τη δυνατότητα σε αυτό το Κοινοβούλιο να συντάσσει εκθέσεις.
<P>
Πολύ ξεκάθαρα, η δική μας αντίληψη περί των κοινωνικών σχέσεων δεν συμβιβάζεται με τις αυταπάτες - που άλλοι, έχοντας άλλες αντιλήψεις, ή μη έχοντας καμία, προσπαθούν να σπείρουν - ότι δεν υπάρχουν κοινωνικές τάξεις ή, έστω και αν υπάρχουν, τα συμφέροντα και οι στόχοι τους όσον αφορά την ιδιωτική οικονομική επιχειρηματική δραστηριότητα ταυτίζονται, συγκλίνουν ή τουλάχιστον δεν είναι ανταγωνιστικά.
<P>
Γι' αυτόν ακριβώς το λόγο, ανεξαρτήτως από την κρίση μας όσον αφορά τις προθέσεις αυτών που προτείνουν τις συγκεκριμένες πολιτικές και μέτρα, καθώς και όσων υπογράφουν τις εκθέσεις γνωμοδότησης - που μπορεί να είναι εξαίρετες, όπως πράγματι είναι σε ορισμένες περιπτώσεις -, αυτές οι πολιτικές και αυτά τα μέτρα ενδέχεται να έχουν αρνητικά αποτελέσματα, ρίχνοντας στάχτη στα μάτια, αποσπώντας την προσοχή των ανδρών και των γυναικών από τα πραγματικά προβλήματα που τους απασχολούν ως εργαζόμενους. Και δεν πρόκειται να παύσουν να είναι εργαζόμενοι μόνο και μόνο επειδή τους παραχωρείται κάποια αμφίβολη συμμετοχή σε ορισμένους, αρκετά περιορισμένους τομείς της διαχείρισης και στα οικονομικά αποτελέσματα, που δεν είναι τίποτα άλλο από την ιδιοποίηση των καρπών της ίδιας τους της εργασίας.
<P>
Μια τέτοια στρατηγική δεν εμφανίζεται για πρώτη φορά. Και ο μακροχρόνιος προβληματισμός επί του θέματος αυτού μάς φέρνει στο νου το γεγονός ότι, πριν από περίπου τριάντα χρόνια, όταν παρόμοιες πολιτικές και μέτρα παρουσιάζονταν σαν πανάκεια, ήδη διαβάζαμε και γράφαμε πως η συμμετοχή των εργαζομένων στη διαχείριση και στα αποτελέσματα των επιχειρήσεων ήταν κάτι σαν "ουραγός» ενός συνόλου καταστάσεων οι οποίες στοιχειοθετούσαν μια άκρως υποβαθμισμένη κοινωνική κατάσταση που απαιτούσε ουσιαστική διευθέτηση και όχι απλές κινήσεις αντιπερισπασμού. Αρα, υπήρξαν προηγούμενα και η ιστορία επαναλαμβάνεται.
<P>
Θα μπορούσαμε να επανεξετάσουμε αυτή τη θέση σε περίπτωση που η πραγματικότητα μας διέψευδε. Αλλά η πραγματικότητα έχει επιβεβαιώσει ότι η θέση μας είναι ορθή. Και στην προκειμένη περίπτωση θα δούμε μία απ' τα ίδια. Γι' αυτό, δεν μπορούμε να καταψηφίσουμε τις άριστες προθέσεις - όσων τις έχουν - αλλά ούτε και να υπερψηφίσουμε τη διατήρηση μιας αυταπάτης που κάθε τόσο επανέρχεται και ισχυρίζεται ότι είναι προς όφελος κάποιων που δεν την χρειάζονται και που, αντιθέτως, θα έπρεπε να τις απορρίψουν μετά βδελυγμίας.
<P>
Ψήφισμα σχετικά με την κατάσταση των Κούρδων προσφύγων
<SPEAKER ID=80 LANGUAGE="NL" NAME="Aelvoet">
Κύριε Πρόεδρε, εξ ονόματος της Πολιτικής Ομάδας των Πρασίνων θα ήθελα να διαμαρτυρηθώ έντονα για την πλήρη αποδυνάμωση των δικαιωμάτων των προσφύγων, παραδείγματα της οποίας εμφανίζονται το ένα μετά το άλλο τους τελευταίους μήνες. Στην περίπτωση των Κούρδων προσφύγων είναι προφανές ότι, από τη μία πλευρά, η Προεδρία και το Συμβούλιο της Ευρωπαϊκής ?Ενωσης δηλώνουν ρητώς ότι δεν υπάρχει συγκεκριμένη προοπτική για την προσχώρηση της Τουρκίας στην Ευρωπαϊκή ?Ενωση, πράγμα που κατά την άποψή μου είναι σωστό, εκτός άλλων επειδή δεν καταβάλλονται προσπάθειες για την ανέυρεση μιας πολιτικής λύσης για το κουρδικό πρόβλημα.
<P>
Από την άλλη πλευρά, βλέπουμε ότι η ?Ενωση τηρεί την ίδια αρνητική στάση όταν πρόκειται για μικρές ομάδες προσφύγων, γιατί στη συγκεκριμένη περίπτωση δεν έχουμε να κάνουμε με προσφυγικά ρεύματα αλλά με μερικές εκατοντάδες ανθρώπους. Στη χώρα μου, το Βέλγιο, ο Υπουργός Εσωτερικών δήλωσε ότι, επειδή έχει ξεκινήσει μια απεργία πείνας, θα εξετάσουμε το πολιτικό ζήτημα που δημιουργείται με το πρόβλημα αυτό, ενώ από την άλλη έχει αναγνωριστεί εδώ και πολύν καιρό ότι πρόκειται για πολιτικό πρόβλημα.
<P>
Σε άλλες περιπτώσεις συναντάμε τη διαμάχη μεταξύ Ιταλίας και Γερμανίας και διάφορα παρόμοια. ?Οπως και να έχουν τα πράγματα, η βασική γραμμή που ακολουθεί η Ευρωπαϊκή ?Ενωση είναι να μην αναγωρίζει το γεγονός ότι μπορεί να έρχονται πολιτικοί πρόσφυγες από την περιοχή αυτή. Αυτό μας λυπεί πάρα πολύ. Η ίδια κατάσταση παρατηρείται πάλι σε σχέση με την κλιμάκωση του δράματος που εκτυλίσσεται στην Αλγερία. Σήμερα το πρωί εμφανίστηκαν Υπουργοί του Γερμανικού Κράτους που δήλωσαν ότι πρέπει να κάνουμε κάτι για την κατάσταση στην Αλγερία, γιατί διαφορετικά θα βρεθούμε αντιμέτωποι με κύματα προσφύγων. Εάν αυτοί είναι οι όροι στους οποίους θα στηριχθεί η διεθνής και η εσωτερική πολιτική της Ευρωπαϊκής ?Ενωσης, πιστεύω ότι ο δρόμος που ακολουθούμε είναι εντελώς λανθασμένος.

<SPEAKER ID=81 NAME="Berthu">
Η Ευρώπη αντιμετωπίζει σήμερα το πρόβλημα χιλιάδων Κούρδων που αποβιβάζονται παράνομα στις ακτές της Ιταλίας, μετά από ταξίδι που έχει προφανώς οργανωθεί από τη μαφία και από επαγγελματίες. Πρόκειται πραγματικά για πρόσφυγες; Αν ναι, είναι πολιτικοί ή οικονομικοί πρόσφυγες; Προέρχονται από τηνΤουρκία ή από το Βόρειο Ιράκ; Μπορούμε να θεωρήσουμε πρόσφυγες άτομα τα οποία είναι - ή ήταν- διώκτες; Ας μην λησμονούμε ότι οι Κούρδοι ήταν σφαγείς των χριστιανών, Συριακών, Χαλδαίων, νεστοριανών και άλλων Αρμενίων, και ακόμη και πρόσφατα -από το 1984- διέπραξαν σφαγές στον Νότο της Ανατολίας. Η αιφνίδια εισροή των προσφύγων αυτών ή των ψευδοπροσφύγων, θέτει στην Ευρώπη το ζήτημα αυτής της ανακολουθίας.
<P>
Πρώτον, δεν είναι τυχαίο ότι το πρόβλημα αυτό ξεσπάει σήμερα, ενώ η Ιταλία αποτελεί τμήμα το χώρου Σέγκεν μόλις από τις 26 του προηγούμενου Οκτωβρίου.Είναι σαφές ότι για τους παράνομους μετανάστες, η προοπτική να μπορούν να ταξιδεύουν, χωρίς συνοριακούς ελέγχους από τη νοτιότερη στη βοριότερη περιοχή της Ευρώπης, είναι ιδιαίτερα ελκυστική. Και για ποιο λόγο η χώρα εισόδου των μεταναστών, στη συγκεκριμένη περίπτωση η Ιταλία, να αντισταθεί, εφόσον γνωρίζει ότι οι άρτι αφιχθέντες δεν θα παραμείνουν στο έδαφος της και είναι απλώς διερχόμενοι; Γιατί να δημιουργήσει άσχημη εικόνα από ανθρωπιστική άποψη χωρίς κανένα όφελος για την ίδια, προς όφελος μόνο των γειτόνων της; Η εμπειρία αυτή δείχνει ότι το Σέγκεν προκαλεί ένα επιπλέον δέλεαρ για τους παράνομους μετανάστες και την απαλλαγή των ευθυνών της αρχικής χώρας υποδοχής. Η εκ νέου εφαρμογή πραγματικών ελέγχων των προσώπων στα εσωτερικά σύνορα θα έλυνε ήδη εν μέρει το πρόβλημα.
<P>
Δεύτερον, λέγεται ότι δεν θα πραρουσιάζονταν παρόμοιες καταστάσεις αν υπήρχε εναρμόνιση του δικαιώματος ασύλου σε ολόκληρη την Ευρώπη. Είναι αλήθεια ότι η Ιταλία κάνει εξαιρετικά ευρεία χρήση, αν -όπως ακούγεται- θέτει οικονομικούς πρόσφυγες στο καθεστώς της σύμβασης της Γενεύης. Αλλά από την άλλη πλευρά, ποιά θα είναι η εναρμόνιση του δικαιώματος ασύλου, που θα επιθυμούσαμε να έχουμε σε ευρωπαϊκό επίπεδο; Ακριβώς το ίδιο, δηλαδή ευρεία εφαρμογή του δικαιώματος ασύλου όπως φαίνεται από την πρόταση για τους πρόσφυγες την οποία υπέβαλε πρόσφατα το Συμβούλιο στην Επιτροπή. Δεν θεωρούμε συμφέρουσα την εναρμόνιση σε ευρωπαϊκό επίπεδο, αν το αποτέλεσμα είναι περαιτέρω ελαστικότητα. Αν μια χώρα επιθυμεί να είναι ελαστική, θα πρέπει να το πράξει για δικό της λογαριασμό και με δική της ευθύνη, χωρίς να μεταφέρει το πρόβλημα στους γείτονες της ή προς την Ευρώπη.
<P>
Τρίτον, οι προτάσεις ευρωπαϊκής πολιτικής για τους πρόσφυγες -παράδειγμα είναι η απόφαση που ψηφίσθηκε σήμερα από το Ευρωπαϊκό Κοινοβούλιο- συνίστανται στην κατανομή ανάμεσα στα κράτη μέλη της ευθύνης υποδοχής και φιλοξενίας. Είναι σοβαρή λύση μακροπρόθεσμα. Τι θα πράξουμε αύριο, αν -όπως είναι δυστυχώς πιθανόν- έλθουν εκατοντάδες χιλιάδες πρόσφυγες από ολόκληρο τον πλανήτη, καθώς τους προσελκύει η Ευρώπη λόγω της υποδοχής, του νομικού καθεστώτος και της οικονομικής βοήθειας; Αν θέλουμε να έχουμε υπεύθυνη στάση, πρέπει να εξεύρουμε σήμερα λύσεις, οι οποίες θα είναι αποτελεσματικές αύριο.
<P>
Για τους λόγους αυτούς η ευρωπαϊκή πολιτική για τους πρόσφυγες θα πρέπει:
<P>
1) να διατηρήσει τους ελέγχους στα εσωτερικά σύνορα για να αναλάβουν τα κράτη μέλη τις ευθύνες τους·
<P>
2) να διατηρήσει τον στενό ορισμό του δικαιώματος ασύλου·
<P>
3) να οργανωθεί συνεργασία προκειμένου να ενισχυθούν οικονομικά τα κράτη μέλη, τα οποία αναλαμβάνουν δυσανάλογα μεγάλες ευθύνες για επιτήρηση των εξωτερικών τους συνόρων·
<P>
4) να αναζητηθούν και άλλες λύσεις πέρα από την εγκατάσταση των προσφύγων στην Ένωση, όταν έρχονται από απομακρυσμένες χώρες από την άμεση ζώνη μας: αντίθετα πρέπει να προσανατολίσουμε τους πρόσφυγες προς τρίτες χώρες, οι οποίες θα τους προσφέρουν το κατάλληλο άσυλο, έστω και αν χρειαστεί να προσφέρουμε εμείς βοήθεια στις χώρες αυτές.
<P>
Αν η Ευρωπαϊκή Ένωση ακολουθούσε άλλη πολιτική, όπως φαίνεται ότι επιχειρεί σήμερα, θα έβλαπτε μακροπρόθεσμα τα συμφέροντα των κρατών μας και δεν θα ήταν άξια της εμπιστοσύνης των πολιτών.

<SPEAKER ID=82 NAME="Εφραιμίδης">
Το κουρδικό πρόβλημα θα συνεχίσει να επιδεινώνεται και να έρχεται ενώπιον μας όσο οι τουρκικές αρχές συνεχίζουν να καταπατούν κατάφορα τα θεμελιώδη ανθρώπινα δικαιώματα ενός ολόκληρου λαού, αρνούμενες πεισματικά να προχωρήσουν στην αναζήτηση πολιτικής και ειρηνικής επίλυσης του κουρδικού ζητήματος μέσω απευθείας διαπραγματεύσεων με όλες τις αντιπροσωπευτικές οργανώσεις του κουρδικού λαού.
<P>
'Οσο μεγάλα οικονομικά και πολιτικά-πετρελαϊκά συμφέροντα συνεχίζουν να στηρίζουν την τουρκική αδιαλλαξία, εγκληματικές ομάδες ευνοούμενες από την ανεκτική στάση της Τουρκίας θα πραγματοποιούν, κάτω από τις πλέον απάνθρωπες συνθήκες, την λαθραία διέλευση Κούρδων, ενώ «ευνομούμενα», »ευαίσθητα» για τα ανθρώπινα δικαιώματα κράτη μέλη θα προσπαθούν, με τρόπο απαράδεκτο, να αξιοποιήσουν το δράμα των προσφύγων για να εντείνουν μέτρα αστυνόμευσης και καταστολής.
<P>
Τίθεται πλέον επιτακτικά η ανάγκη να πιεστεί η τουρκική κυβέρνηση να αλλάξει πολιτική, να σταματήσει τις πολεμικές επιχειρήσεις ενάντια στον κουρδικό λαό και να αναγνωρίσει τα δικαιώματά του. Είναι απαραίτητο το ζήτημα της παραβίασης των δικαιωμάτων αυτών και της στάσης της Τουρκίας να τεθεί κατά την προσεχή συνεδρίαση της Επιτροπής των Ηνωμένων Εθνών για τα Δικαιώματα του Ανθρώπου και στην Επιτροπή Ανθρωπίνων Δικαιωμάτων του Συμβουλίου της Ευρώπης.
<P>
Πρέπει να ληφθούν όλα τα απαραίτητα μέτρα για την ενίσχυση του αγώνα κατά των εγκληματικών δικτύων διακίνησης λαθρομεταναστών και προσφύγων, ενώ ταυτόχρονα επιβάλλεται να εξασφαλιστούν όλες οι απαραίτητες προϋποθέσεις ώστε να γίνει πλήρως σεβαστό το δικαίωμα των προσφύγων να ζητούν πολιτικό άσυλο, κατ'εφαρμογή της Σύμβασης τη Γενεύης, και να τύχουν άμεσης, αποτελεσματικής υλικής και ηθικής συμπαράστασης.

<SPEAKER ID=83 NAME="Kirsten Jensen, Blak, Sindal και Iversen">
Οι Δανοί σοσιαλδημοκράτες υπερψηφίζουν σήμερα την απόφαση για τους Κούρδους πρόσφυγες. Η θλιβερή και τραγική κατάσταση των Κούρδων προσφύγων έχει φέρει στο προσκήνιο την ανάγκη για συνεργασία στην πολιτική προσφύγων εντός της ΕΕ. Συνιστούμε, ωστόσο, να διατηρήσουμε την ψυχραιμία μας. Το κουρδικό παράδειγμα επιβεβαιώνει για πολλοστή φορά ότι οι τόνοι της συζήτησης ανέβηκαν κάπως υπερβολικά. Στην πραγματικότητα μιλάμε για λιγότερους από 1.000 Κούρδους, και ο συνολικός αριθμός αιτούντων άσυλο στην ΕΕ έχει για την ακρίβεια μειωθεί στο 1997. Είναι κρίμα και ντροπή οι άνθρωποι που έχουν ανάγκη να γίνονται αντικείμενο εκμετάλλευσης στη Δανία από εκείνους που αντιτίθενται στην ΕΕ. Υπάρχει σαφής ανάγκη για ένα όργανο όπως το Eurodac, υπέρ του οποίου και ψηφίσαμε σήμερα. Μας βοηθά να καθορίσουμε ποιο κράτος είναι υπεύθυνο για την διεκπεραίωση της παροχής ασύλου στην ΕΕ. Εξάλλου πρέπει να βρεθεί μια υπεύθυνη κατανομή βαρών στην ΕΕ όσον αφορά τους πρόσφυγες.

<SPEAKER ID=84 NAME="Ripa di Meana">
Καταψήφισα την κοινή πρόταση ψηφίσματος, καθώς ιδιοποιείται την τοποθέτηση της ιταλικής κυβέρνησης, που αποφάσισε να εξετάσει ευμενώς τα αιτήματα παροχής ασύλου των πολιτών κουρδικής καταγωγής.
<P>
Με τον τρόπο αυτό, εισάγεται το επικίνδυνο προηγούμενο της παροχής πολιτικού ασύλου βάσει εθνικότητας. Αντιθέτως, στην προκειμένη περίπτωση πρόκειται για την κλασική πρώτη ροή Κούρδων μεταναστών από διάφορες χώρες, μαζί με άλλους μετανάστες από το Μαγκρέμπ, την Κίνα, τη Σρι Λάνκα, την Αίγυπτο, κλπ., ωθούμενους από λόγους οικονομικού χαρακτήρα.
<P>
Εξάλλου, μετά από την πρώτη πολυπληθή αποβίβαση από το βενζινόπλοιο Ararat , παρακολουθείται η καθημερινή επανάληψη αποβίβασης μικρών ομάδων Κούρδων μεταναστών υπό τη διοργάνωση της αλβανικής μαφίας. Το πολιτικό άσυλο λόγω εθνικότητας αποτελεί δελεαστικό κάλεσμα από χώρα της ΕΕ για όλους τους Κούρδους, που προσελκύονται από την αδιαχώριστη παροχή ασύλου, με την αποκλειστική αιτολόγηση της κουρδικής καταγωγής τους.
<P>
Η αρχή του ασύλου λόγω εθνικότητας δεν μπορεί να εφαρμοστεί ούτε στην περίπτωση των Κούρδων, που αποτελούν εθνική οντότητα είκοσι εκατομμυρίων και πλέον ατόμων, αλλά ούτε και στις πολυάριθμες περιπτώσεις πληθυσμών που, για θρησκευτικούς, γλωσσικούς, πολιτικούς ή οικονομικούς λόγους, καταδιώκονται από άλλους πληθυσμούς ή άλλες πλειοψηφίες. Αρκεί να αναφερθεί η περίπτωση των Θιβετιανών της Κίνας, των Ταμίλ στη Σρι Λάνκα, των Τούτσι στην Κεντρική Αφρική, των Ίνδιος του Chiapas στο Μεξικό, κλπ.
<P>
Η περίπτωση των παράνομων Κούρδων μεταναστών πρέπει να αντιμετωπιστεί με άλλο σκεπτικό και άλλα ανθρωπιστικά κριτήρια. Το εθνικοπολιτικό κριτήριο, με τις μεμονωμένες εξαιρέσεις των πραγματικών πολιτικών προσφύγων, επί παραδείγματι της Leyla Zama ή του Wej Jing Sheng, πρέπει να εγκαταλειφτεί καθώς είναι φορέας απρόβλεπτων και ανεξέλεγκτων εξελίξεων.
<P>
Η Ευρωπαϊκή Ένωση οφείλει να υιοθετήσει τη στρατηγική της πολιτικής διεθνοποίησης της κουρδικής τραγωδίας και να αποποιηθεί την ασύμφορη αρχή του άνευ όρων δικαιώματος ασύλου, με ταυτόχρονη παραπομπή του ζητήματος στον ΟΗΕ και με ειδική μνεία στην παραβίαση των ανθρωπίνων δικαιωμάτων εκ μέρους της Τουρκίας, του Ιράκ και του Ιράν.
<P>
Έκθεση Sainjon (A4-0392/97)
<SPEAKER ID=85 NAME="Berthu">
Η έκθεση Sainjon παρουσιάζει μια καθησυχαστική εικόνα των μετεγκαταστάσεων, γιατί, από την αρχή επέλεξε ένα πάρα πολύ περιοριστικό ορισμό του φαινομένου αυτού: κατά την γνώμη του, μετεγκατάσταση είναι μόνο όταν ένας εργολάβος (ο επικεφαλής της επιχείρησης) αποφασίζει αμετάκλητα να μεταφέρει την παραγωγή, με άμεσες επενδύνσεις, υπερεργολαβία ή εμπόριο, σε χώρα όπου το κοινωνικό κόστος είναι χαμηλότερο.
<P>
Αυτός ο πάρα πολύ περιοριστικός ορισμός οδηγεί στην επ ' άπειρον στρέβλωση ενός ρεύματος που δεν μπορούμε να υπολογίσουμε -και είναι δυνατόν να παραθέσουμε αντίθετα παραδείγματα- αλλά το οποίο παρουσιάζεται προσεκτικά προκειμένου να δοθεί η εντύπωση μιας κίνησης διπλής κατευθύνσεως. Σε αυτό το αδιέξοδο έχει εγκλωβισθεί η έκθεση Sainjon.
<P>
Στην πραγματικότητα, αν αποστασιοποιηθούμε, διαπιστώνουμε ότι η αύξηση της ανεργίας στην Ευρώπη ακολουθεί το διεθνές άνοιγμα. Βέβαια, υπάρχουν κράτη που κατορθώνουν να ξεφύγουν χάρη σε μιά σθεναρή φιλελεύθερη πολιτική, όπως η Μεγάλη Βρετανία. Αυτή ακριβώς είναι η οδός που πρέπει να ακολουθηθεί. Όμως πρέπει να υπογραμμισθεί ότι η βρετανική επιτυχία στον αγώνα κατά της ανεργίας (5 % σήμερα) σίγουρα οφείλεται εν μέρει στην έλξη των οικονομικών δραστηριοτήτων, οι οποίες βρίσκονταν παλαιότερα στις γειτονικές ηπειρωτικές χώρες. Με άλλα λόγια, η εμπειρία αυτή θα ήταν πιο περιορισμένη, αν η Γαλλία και η Γερμανία είχαν ακολουθήσει την ίδια πολιτική.
<P>
Αν επιθυμούμε να έχουμε μια συνολική εικόνα του φαινομένου της μετεγκατάστασης, πρέπει να δώσουμε έναν ευρύτερο ορισμό του: έχουμε μετεγκατάσταση κάθε φορά που η διαδικασία του διεθνούς ανταγωνισμού οδηγεί στην δημιουργία εργασίας σε νεομφανιζόμενα κράτη, καταστρέφοντας την εργασία σε εμάς. Κατά την γνώμη μας, μια υγιής διαδικασία θα έπρεπε αντίθετα να δημιουργήσει εργασία και στις δύο ζώνες.
<P>
Ο ορισμός αυτός παρουσιάζει την πραγματική εικόνα της μετεγκατάστασης: είναι το αντίθετο ενός διεθνούς ανταγωνισμού που πραγματοποιείται σε λανθασμένες βάσεις, χωρίς τα ευρωπαϊκά κράτη, παραλυμένα από εσφαλμένες ιδέες, να κατορθώνουν να εφαρμόζουν αποφασιστική πολιτική προκειμένου να αμυνθούν.
<P>
Εκτιμώντας, με βάση τον περιοριστικό ορισμό, ότι όλα οδεύουν αυτομάτως προς τη σωστή κατεύθυνση, η έκθεση Sainjon παρουσιάζει ελάχιστες λύσεις: έναν κώδικα καλής συμπεριφοράς ο οποίος δεν είναι αναγκαστικός για τις πολυεθνικές, μια συμφωνία εμπιστοσύνης ανάμεσα στους διανομείς, τους κατασκευαστές και τους υπεργολάβους, τη δημιουργία ενός παγκοσμίου κοινωνικού σήματος από τη ΔΟΕ, κλπ. Οι προτάσεις αυτές είναι ενδιαφέρουσες, αλλά δεν μπορούν να επανορθώσουν την κατάσταση.
<P>
Η πρόταση των Ανεξαρτήτων για την Ευρώπη των Εθνών είναι απλή και σταθερή: να είναι λιγότερο συμφέρουσες οι μετεγκαταστάσεις, μειώνοντας το συμφέρον των επανεισαγωγών, όταν είναι επιζήμιες για εμάς. Για τον λόγο αυτό, πρέπει να ζητήσουμε, στον επόμενο κύκλο των διεθνών εμπορικών διαπραγματεύσεων, που θα ξεκινήσει το 1999, να συζητηθεί η ισότητα στον παγκόσμιο ανταγωνισμό και η νομιμότητα των ζωνών περιφερειακών προτιμήσεων, όταν αποτελούν δημοκρατική θέληση των λαών, τους οποίους αφορά.

<SPEAKER ID=86 NAME="Blot">
Η έκθεση που μας παρουσιάσθηκε, αγνοεί σε πάρα πολύ μεγάλο βαθμό την ανταγωνιστική διάσταση της παγκόσμιας οικονομικής ζωής και τα αποτελέσματα της επιρροής μιας μεγάλης δύναμης που έχει συμφέρον από την άκρατη φιλελευθεροποίηση του εμπορίου.
<P>
Η πραγματική αιτία των μετεγκαταστάσεων προέρχεται από την πολιτική αυτή, ενώ οι συνθήκες παραγωγής και οι αμοιβές παρουσιάζουν μεγάλες διαφορές ανά τον κόσμο.
<P>
Η έκθεση παρουσιάζει μόνο μια επιφανειακή ανάλυση των συνεπειών των μετεγκαταστάσεων για την απασχόληση στην Ευρώπη και υποτιμά τις αρνητικές συνέπειες των φαινομένων αυτών. Παραβλέπει, άλλωστε, τον ρόλο των πάρα πολύ υψηλών φορολογικών και κοινωνικών υποχρεώσεων, οι οποίες συνιστούν αιτίες μετεγκατάστασης, που έχουμε υπερβολικά αμελήσει.
<P>
Ο εισηγητής στηρίζει τις ελπίδες του στην υπογραφή προαιρετικού κώδικα συμπεριφοράς, κάτι το οποίο είναι εμφανώς ανεπαρκές. Είναι λοιπόν απαραίτητο να επανεξετάσουμε το ζήτημα της μετεγκατάστασης υπό μια οπτική η οποία δεν θα είναι ετεροβαρώς υπέρ της φιλελευθεροποίησης του εμπορίου. Συνεπώς, θα καταψηφίσω την εν λόγω έκθεση.

<SPEAKER ID=87 NAME="Elmalan">
Δεν περνάει εβδομάδα χωρίς ευρωπαϊκές εταιρίες να ανακοινώσουν τη μετεγκατάσταση τους στο εξωτερικό, τις περισσότερες φορές χωρίς προειδοποίηση και χωρίς συζήτηση με τις συνδικαλιστικές οργανώσεις.
<P>
Αυτές οι μετεγκαταστάσεις δημιουργούν ανταγωνισμό μεταξύ των λαών, κερδοσκοπώντας επί των κοινωνικών και μισθολογικών αποκλίσεων. Χρησιμοποιούνται επίσης από τους εργοδότες ως μέσο πίεσης και εκβιασμού για τη διατήρηση χαμηλού επιπέδου στους μισθούς και την απασχόληση. Αυτές οι μετεγκαταστάσεις είναι συχνά καταστροφικές για τις θέσεις εργασίας. Στη Γαλλία, στους τρεις τομείς που αφορά κυρίως-υφαντουργία, υπόδηση και ηλεκτρονική- χάθηκε το ήμισυ του εργατικού δυναμικού σε 15 χρόνια. Όμως αφορά και άλλους τομείς, όπως η αυτοβιομηχανία, και όλο και συχνότερα μετεγκαθίστανται οι υπηρεσίες.
<P>
Υπακούουν στον κανόνα της ελευθέρωσης και της απορρύθμισης στο πλαίσιο της παγκοσμιοποίησης. Αντί να αγωνισθεί και να αντισταθεί στις αρνητικές συνέπειες της παγκοσμιοποίησης, η Ευρωπαϊκή Ένωση τις ενισχύει, υποτασσόμενη στη δικτατορία των χρηματοοικονομικών αγορών. Μπορεί και πρέπει να ληφθούν μέτρα σε κοινοτικό επίπεδο κατά της άρσης των ρυθμίσεων στις χρηματοοικονομικές αγορές και του εφήμερου χαρακτήρα των επενδύσεων, που μπορούν οποιαδήποτε στιγμή να κατευθυνθούν σε επικερδείς βραχυπρόθεσμες δραστηριότητες, αψηφώντας τους μισθωτούς και την οικονομία ολόκληρων περιοχών. Η φορολόγηση της διακίνησης των κεφαλαίων θα μπορούσε να επιτρέψει τον έλεγχο και τον περιορισμό τους.
<P>
Η έκθεση της Επιτροπής Εξωτερικών Οικονομικών Σχέσεων, την οποία εγκρίνω, προτείνει και άλλες προτάσεις που θα μπορούσαν να συμβάλουν μείωση των μετεγκαταστάσεων, ή τουλάχιστον θα εμποδίσουν τις περισσότερο επιβλαβείς συνέπειες στην απασχόληση και στην αγοραστική δύναμη. Από την άποψη αυτή, χαίρομαι που η έκθεση επαναλαμβάνει τις τροπολογίες της Ομάδας μας, να συμπεριληφούν κοινωνικές και περιβαλλοντικές ρήτρες στις διεθνείς συμφωνίες και στους κανόνες του ΠΟΕ, και από την άλλη πλευρά, η πολυμερής συμφωνία για τις επενδύσεις για την οποία πραγματοποιούνται διαπραγματεύσεις στα πλαίσια του ΟΟΣΑ, να μην εμποδίζει το δικαίωμα των κρατών να ελέγχουν τον σεβασμό των δικαιωμάτων του ανθρώπου και του περιβάλλοντος στις πολυεθνικές επιχειρήσεις που λειτουργούν στο έδαφος τους.
<P>
Δεδομένης της σημασίας των επιδιώξεων, θα ήταν απαραίτητο να προχωρήσουμε περαιτέρω και να απαιτήσουμε η ΠΣΕ να αναγνωρίσει την εξαίρεση του πολιτισμού, ώστε ο πολιτισμός να μην θεωρείται απλό εμπόρευμα που υπόκειται στον νόμο της αγοράς, στην οποία κυριαρχούν οι αμερικανικές εταιρίες.

<SPEAKER ID=88 NAME="Kirsten Jensen, Blak, Sindal και Iversen">
Οι Δανοί σοσιαλδημοκράτες υπερψηφίζουν σήμερα την έκθεση του Andrι Sainjon σχετικά με τις μετεγκαταστάσεις επιχειρήσεων και τις άμεσες επενδύσεις σε τρίτες χώρες υπό το πρίσμα της παγκοσμιοποίησης του εμπορίου, της παραγωγής και των επενδύσεων. Η έκθεση προτρέπει την Επιτροπή να εκπονήσει έναν κώδικα συμπεριφοράς για τις πολυεθνικές εταιρείες, που θα έχει ως σημείο εκκίνησης μια σειρά κοινωνικών υποχρεώσεων. Ο κώδικας συμπεριφοράς θα έχει ως σημείο εκκίνησης τα ακόλουθα σημεία:
<P>
την προώθηση της συνδικαλιστικής ελευθερίας-την καταπολέμηση της καταναγκαστικής εργασίας-την καταπολέμηση της εργασίας των ανηλίκων-την κατάργηση των πρακτικών με τις οποίες επιφέρονται διακρίσεις στην απασχόληση και στα επαγγέλματα και διασφάλιση ίσων μισθών για άντρες και γυναίκεςΟι Δανοί σοσιαλδημοκράτες αντιμετωπίζουν θετικά την πρόταση, αφού μπορεί να συμβάλει σε μια πιο δίκαιη αγορά εργασίας σε τρίτες χώρες, καθώς επίσης και να εξασφαλίσει έναν δίκαιο ανταγωνισμό σε μια παγκοσμιοποιημένη οικονομία. Η έκθεση αναφέρει ότι η κοινωνική εναρμόνιση πρέπει να επισπευθεί. Οι Δανοί σοσιαλδημοκράτες εφιστούν την προσοχή στο γεγονός ότι η κοινωνική πολιτική αποτελεί εθνική υπόθεση.

<SPEAKER ID=89 NAME="Lang">
Οι προτάσεις της έκθεσης Sainjon δεν είναι παρά ένα έμπλαστρο σε ξύλινο πόδι. Όταν έχουμε αποδεχθεί την παγκοσμιοποίηση της οικονομίας, την απόλυτη ελευθερία των επενδύσεων, όταν ο βιομηχανικός και παραγωγικός ιστός έχει επιδοθεί σε μια ξέφρενη κούρσα για την παραγωγικότητα, όταν πιστεύουμε επίμονα ότι οι πολυεθνικές εταιρίες δεν είναι οντότητες χωρίς πατρίδα που επιδίδονται μόνο στην αναζήτηση του κέρδους, όταν έχουμε πεισθεί ότι η αποτελεσματικότητα απαιτεί τη διεθνή κατανομή της εργασίας... δεν πρέπει να μας προκαλεί έκπληξη το γεγονός ότι οι επιχειρήσεις προσαρμόζονται στο περιβάλλον που τους επιβάλλουμε και αντιδρούν σύμφωνα με τα συμφέροντα τους.
<P>
Το " κοινωνικό σήμα» δεν είναι πάρα μια μεγάλη υποκρισία, που έχει στόχο να καθησυχάσει τις συνειδήσεις των ευρωπαίων καταναλωτών. Ο κώδικας συμπεριφοράς των πολυεθνικών δεν είναι παρά μια φάρσα. Η γενικευμένη ελεύθερη διακίνηση κεφαλαίων είναι η αναγγελία περιφερειακών κρίσεων, που μπορούν να θέσουν σε κίνδυνο το σύνολο του παγκοσμιοποιημένου συστήματος, έχοντας αντίκτυπο σε όλες τις οικονομίες.
<P>
Ο εισηγητής αναφέρει τα εξής: "η μετεγκατάσταση ως μετατόπιση των παραγωγικών δραστηριοτήτων αποτελεί φαινόμενο που ανταποκρίνεται στη λογική της οικονομίας και δεν θα πρέπει να εξετασθεί υπό το πρίσμα του ιδεολογικού κατεστημένου.» Ας ασχοληθούμε με την ιδεολογία: αν βρισκόμαστε στο σημείο αυτό, είναι γιατί εσείς θεωρείτε ότι η οικονομία αποτελεί αυτοσκοπό. Εμείς πιστεύουμε ότι η οικονομία δεν είναι παρά ένα μέσο στην υπηρεσία των πολιτικών σκοπών της απασχόλησης και της ευημερίας του πληθυσμού, της προστασίας του περιβάλλοντος, της διάρθρωσης της κοινωνίας. Στη δική σας λογιστική και αριθμητική θεώρηση του κόσμου, εμείς αντιπαραθέτουμε την ανθρώπινη θεώρηση.

<SPEAKER ID=90 NAME="Ribeiro">
Οι μετεγκαταστάσεις συνδέονται με τη δυναμική της λεγόμενης παγκοσμιοποίησης, η οποία είναι αποτέλεσμα της αύξησης της κινητικότητας μιας σειράς παραγόντων. Η κινητικότητα αυτή, ωστόσο, δεν αυξάνεται με τους ίδιους ρυθμούς σε ό, τι αφορά τους διάφορους παράγοντες και τις διαφορετικές δραστηριότητες. Ενώ οι ρυθμοί μεταφοράς των διαδικασιών παραγωγής συναρτώνται από ολόκληρο σύνολο μηχανισμών και απαιτήσεων που απορρέουν από περίπλοκους συνδυασμούς, το εμπόριο, από τη μεριά του, απολαμβάνει μεγαλύτερων ευκολιών και ταχύτητας στις μεταφορές, και το χρηματιστικό κεφάλαιο αξιοποιεί τις αλλαγές - που μπορούν να χαρακτηριστούν ως επαναστατικές - που συντελούνται στον τον τομέα των επικοινωνιών, συν τοις άλλοις μέσα σε ένα νομικό πλαίσιο ελευθέρωσης της διακίνησης, που συχνά αγγίζει τα όρια της ελευθεριότητας.
<P>
Έτσι, τη σήμερον ημέρα, οι λεγόμενες μετεγκαταστάσεις είναι κυρίως το αποτέλεσμα της ιλιγγιώδους ταχύτητας κυκλοφορίας των κεφαλαίων, που αναζητούν τόπους και συγκυρίες όπου θα έχουν τη δυνατότητα, με ευνοϊκότερους όρους, να αναπαραχθούν και να συσσωρευθούν, αυξάνοντας ανησυχητικά τον ήδη ανισόμετρο όγκο τους σε σχέση τις ανάγκες της πραγματικής οικονομίας. Και με αυτό τον τρόπο αφήνουν πίσω τους σημαντικές παραγωγικές μονάδες, τις οποίες εγκαταλείπουν ή ξεπουλούν σε άσχημη κατάσταση ή υπό συνθήκες μη πλήρους εκμετάλλευσης, αφήνουν πίσω τους ανεργία και υποβαθμισμένες κοινωνικές καταστάσεις.
<P>
Πρόκειται για μια χαρακτηριστική κατάσταση η οποία, δυστυχώς, δεν είναι καρικατούρα, και η παρούσα έκθεση προσεγγίζει το πρόβλημα μέσω της ανάλυσης του φαινομένου που αποκαλεί "ξένες επενδύσεις» και μέσω του διαχωρισμού των μετεγκαταστάσεων σε επιθετικές (αυτές που συνδέονται με τις άμεσες επενδύσεις), αμυντικές (που αφορούν κυρίως τις υπεργολαβίες) και αυτές που ασκούν "διεθνή επιχειρηματική δραστηριότητα» (που συνδέονται με τη δυναμική των πολυεθνικών ομίλων).
<P>
Έχουμε όμως την εντύπωση ότι η παραπάνω ερμηνεία των ξένων επενδύσεων οριοθετείται και λαμβάνει διαφορετικό περιεχόμενο από αυτό που είχε προσδιοριστεί εξ αρχής. Μια διαδικασία μετεγκατάστασης μπορεί - και αυτό συμβαίνει όλο και περισσότερες φορές - να συνεπάγεται ότι αποσύρονται επενδυτικά κεφάλαια από κάπου και τοποθετούνται αλλού, με συνέπεια την εγκατάλειψη των αρχικών παραγωγικών εγκαταστάσεων, όπως τονίσαμε προηγουμένως. Και είναι πολύ θετικό το ότι η έκθεση απαριθμεί (ή καταγγέλλει) τις πιθανές καταστροφικές επιπτώσεις των μετεγκαταστάσεων, ενώ υπογραμμίζει τέσσερις παραμέτρους κοινωνικού ενδιαφέροντος που πρέπει να λαμβάνονται υπόψη κατά την εξέταση αυτού του θέματος (κοινωνική οργάνωση και συλλογικές διαπραγματεύσεις, απαγόρευση της καταναγκαστικής εργασίας και της παιδικής εργασίας, ίση μεταχείριση), παράμετροι που αντιστοιχούν σε ελάχιστες κοινωνικές ρήτρες και αξιοποιούν το ρόλο της ΔΟΕ ως υπηρεσία των Ηνωμένων Εθνών, που η ΠΟΕ, μέσα στον ενθουσιασμό της υπερφιλελεύθερης λαίλαπας που τη γέννησε, προσπάθησε να παρακάμψει και να αγνοήσει.
<P>
Παρ' ότι δεν αναμένουμε πολλά από τις συστάσεις περί κωδίκων καλής συμπεριφοράς για τις πολυεθνικές, το ίδιο το γεγονός αυτής της απαρίθμησης και καταγγελίας του εν λόγω χαρακτηρισμού των μετεγκαταστάσεων και των ξένων επενδύσεων δεν παύει να είναι θετικό.

<SPEAKER ID=91 NAME="Souchet">
Η έκθεση Sainjon παραμένει αμετάβλητη, ως προς το περιεχόμενο της, για τη διάγνωση και τη θεραπεία της ασθένειας των μετεγκατατάσεων και για τον λόγο αυτό δεν την ψηφίσαμε. Αναλύει ένα φαινόμενο με διαρκώς πιο αμφισβητούμενο τρόπο από τους περισσότερους οικονομολόγους. Τα, πολύ συχνά προαιρετικά, μέτρα που εξετάζει για την αντιμετώπιση των αρνητικών συνεπειών των μετεγκαταστάσεων, δεν ανταποκρίνονται στο οικονομικό και κοινωνικό δράμα που προκαλεί στις χώρες μας η συνολική ελευθέρωση του εμπορίου.
<P>
Διαπιστώσαμε ότι για να υπολογισθούν πραγματικά οι συνέπειες της μετεγκατάστασης στα κράτη μας, ήταν απαραίτητο να έχουμε μια ευρύτερη προσέγγιση του φαινομένου σε σχέση με την προσέγγιση που επέλεξε ο εισηγητής.
<P>
Πρέπει επίσης να αποφύγουμε να δώσουμε την εντύπωση, αναφέροντας τις περιπτώσεις που κινούνται προς την αντίθετη κατεύθυνση, αλλά δεν είναι αντιπροσωπευτικές της γενικής τάσης, ότι υπάρχει ισόρροπη κίνηση προς τις δύο κατευθύνσεις. Η εγκατάσταση της Toyota στο Valenciennes μοιάζει ως ένα ψεύτικο παράθυρο και μια προσωρινή εγκατάσταση, όταν όλες οι ασιατικές επιχειρήσεις που εγκαταστάθηκαν στην Ευρώπη, έχουν την τάση, μπροστά στο πλήρες άνοιγμα των ευρωπαϊκών εταιριών προς τα έξω, να μεταφέρονται και πάλι στην χώρα τους και να προχωρούν σε κλασικές εξαγωγές, αντί να εξακολουθούν την παραγωγή στην Ευρώπη. Το φαινόμενο της μετεγκατάστασης είναι στην πραγματικότητα μονόπλευρο. Οι διορθωτικές δράσεις πρέπει να προσαρμοσθούν σε αυτά τα δεδομένα.
<P>
Είναι περίεργο να διαπιστώνουμε ότι η μόνη ρυθμιστική πολιτική που δεν επιθυμεί να εξετάσει ο εισηγητής είναι αυτή που θα μπορούσε καλύτερα, με ευελιξία, να προστατεύσει τις βιομηχανίες εργατικού δυναμικού από αθέμιτο ανταγωνισμό, και την οποία οι εταίροι μας εφαρομόζουν: δηλαδή, τα μέτρα ποσοστώσεων στις εισαγωγές. Όταν η Επιτροπή είναι υποχρεωμένη να καταφύγει σε αυτές τις πρακτικές, είναι κρίμα που την καθιστά ανενεργή, με την άσκηση πολιτικής παρεκκλίσεων προς όλες τις κατευθύνσεις, όπως είδαμε στο τομέα των αυτοκινητοβιομηχανιών.
<P>
Ο κ. Sainjon δεν προτείνει δυστυχώς τη διόρθωση των σημείων όπου δεν υπάρχει συνοχή, καθώς προτείνει την ταυτόχρονη ανάπτυξη του χρηματοδοτικού προγράμματος Διεθνείς Εταίροι Επενδύσεων των ΕΚ, το οποίο ωθεί προς τη μετεγκατάσταση και προτείνει επίσης να επικεντρωθούν στο μέλλον τα διαρθρωτικά ταμεία στις περιοχές που πλήττονται περισσότερο από τις μετεγκαταστάσεις, γεγονός που καταλήγει στην ταυτόχρονη ενίσχυση των μετεγκαταστάσεων και των ζημιών λόγω των μετεγκαταστάσεων. Θα ήταν σίγουρα καλύτερο να εξετάσουμε υπό ποιούς όρους θα μπορούσε να μειωθεί το δέλεαρ των επανεισαγών, οι οποίες είναι τόσο καταστροφικές για τα κράτη μας.
<P>
(Η συνεδρίαση διακοπείσα στις 12.15 συνεχίζεται στις 15.00)

<SPEAKER ID=92 LANGUAGE="IT" NAME="Parigi">
Κύριε Πρόεδρε, πρέπει να καταγγείλω τα σοβαρότατα γεγονότα που εξελίσσονται τις ώρες αυτές στην Ιταλία. Η ιταλική κυβέρνηση, μετά τη διάψευση των προσδοκιών των καλλιεργητών, προβαίνει σε αστυνομικού και κατασταλτικού τύπου μεθοδεύσεις εις βάρος τους, με τις συλλήψεις εκατοντάδων καλλιεργητών και τις κατασχέσεις των τρακτέρ τους και του εξοπλισμού εργασίας. Εκφράζουμε την αγανάκτησή μας και ζητούμε την αλληλεγγύη του Ευρωπαϊκού Κοινοβουλίου. Θέλουμε να τονίσουμε στο Κοινοβούλιο ότι, για την ένταξη στο ενιαίο νόμισμα, δεν αρκεί η πλαστογράφηση των κονδυλίων του προϋπολογισμού...
<P>
(Ο Πρόεδρος διακόπτει τον εισηγητή)

<CHAPTER ID=6>
Διαμετακομιστικές μεταφορές μέσω των Αλπεων (συνέχεια)
<SPEAKER ID=93 NAME="Πρόεδρος">
Η ημερήσια διάταξη προβλέπει τη συνέχεια της κοινής συζήτησης επί των διαμετακομιστικών μεταφορών μέσω των Αλπεων.

<SPEAKER ID=94 LANGUAGE="IT" NAME="Ghilardotti">
Κύριε Πρόεδρε, μετά την άρνηση συμμετοχής της Ελβετίας στον Ευρωπαϊκό Οικονομικό Χώρο, η διαπραγμάτευση μεταξύ της Ευρωπαϊκής Ένωσης και της Ελβετίας αφορά διαφόρους τομείς. Ως εκ τούτου, είναι σημαντική η επίτευξη ισορροπημένων αποτελεσμάτων τόσο στο σύνολο της διαπραγμάτευσης όσο και στο πλαίσιο των μεμονωμένων ενεχομένων τομέων. Ολοκληρώθηκαν θετικά πέντε σημαντικές διαπραγματεύσεις και πρέπει να καταβληθεί κάθε προσπάθεια για τη σύναψη ισορροπημένης συμφωνίας και στον τομέα των μεταφορών. Επιβεβαιώνεται η αμέριστη στήριξη της ιταλικής κυβέρνησης στην κατεύθυνση αυτή. Επιδοκιμάζεται ο μακροπρόθεσμος στόχος της σταδιακής μετάθεσης της οδικής κυκλοφορίας προς τη σιδηροδρομική μεταφορά και εκτιμάται απεριόριστα η χρηματοοικονομική δέσμευση της ελβετικής κυβέρνησης επί του προκειμένου, ενώ είναι επίσης απόλυτα κατανοητές οι ανησυχίες της που πηγάζουν από περιβαλλοντικά θέματα, γύρω από τα οποία τοποθετήθηκε επανειλημμένα και το Ευρωπαϊκό Κοινοβούλιο.
<P>
Πιστεύω, ωστόσο, ότι πρέπει να διευκρινιστούν κάποια σημεία στο σύνολο των διαπραγματεύσεων. Τα υπό συζήτηση οικονομικά ιταλικά συμφέροντα δεν πρέπει να προδικάζονται σε σχέση με την παρούσα κατάσταση. Δεν αμφισβητούνται μόνο οι δαπάνες για τους μεταφορείς, αλλά και η ανταγωνιστικότητα των ιταλικών προϊόντων στην ευρωπαϊκή αγορά. Συνεπώς δεν μπορούν να θεσπιστούν στοιχεία φορολογίας που επιβαρύνουν τους μεταφορείς με εξωτερικές δαπάνες πριν από τον ακριβή προσδιορισμό τους σε κοινοτικό επίπεδο. Αντιθέτως, πρέπει να επαληθευτεί η συνάφεια των συστημάτων επιβολής τελών διοδίων με τις κοινοτικές διατάξεις και η ταυτόχρονη αντιστοιχία με τις συνυφασμένες δαπάνες αξιοποίησης, διαχείρισης και σύντηρησης των υποδομών. Επιπλέον, λαμβανομένης υπόψη της απαιτούμενης ιδιαίτερης προσοχής στα περιβαλλοντικά προβλήματα, που εξάλλου, όπως ήδη τονίστηκε, προσελκύουν το ένθερμο ενδιαφέρον του Ευρωπαϊκού Κοινοβουλίου και παρά τις χρονοβόρες συζητήσεις επί του προκειμένου, δεν πρέπει να τρέφουμε αυταπάτες για τη δυνατότητα άμεσης μετάθεσης των σιδηροδρομικών μεταφορών, λόγω της έλλειψης των κατάλληλων υποδομών. Συνεπώς, πρέπει να επισπευστεί η κατασκευή των προγραμματισμένων υποδομών και, στο πλαίσιο της διαπραγμάτευσης, να παρακινηθεί η ελβετική κυβέρνηση στην κατεύθυνση αυτή.
<P>
Επιπλέον, εκ μέρους της Ελβετίας αποσιωπήθηκε το θέμα των συμφέροντων της στην εναέρια κυκλοφορία. Τώρα, αν επιθυμούμε πραγματικά να επιλύσουμε τα προβλήματα, παρατηρούμε ότι δεν ωφελεί η απόκρυψη κάποιων συμφερόντων, που οδηγεί στη διαμόρφωση λανθασμένης εικόνας και στην ανεπαρκή αντιμετώπιση των προβλημάτων.
<P>
Τέλος, η ισχύουσα συμφωνία λήγει το 2004. Συνεπώς, δεν μας πιέζει ιδιαίτερα ο χρόνος για την αντιμετώπιση των προβλημάτων, παρ' όλο που προσωπικά πιστεύω ότι πρέπει να καταβάλλονται προσπάθειες για την έγκαιρη επίλυσής τους και για τη σύναψη ισορροπημένης συμφωνίας, όπου πρέπει να ληφθούν υπόψη όλες οι πτυχές, στο πνεύμα αμοιβαίας κατανόησης.

<SPEAKER ID=95 LANGUAGE="DE" NAME="Ferber">
Κύριε Πρόεδρε, κύριε Επίτροπε, αγαπητοί συνάδελφοι, αν σήμερα μιλάμε για διαμετακομιστικές μεταφορές, τότε φυσικά εννοούμε επίσης ότι εδώ και 40 χρόνια έχουμε ταχθεί στην Ευρώπη υπέρ μιας κοινής αγοράς και ότι γι' αυτό ζητούσαμε πάντα και μία κοινωνία με καταμερισμό εργασίας. Φυσικά, έχουμε φθάσει ήδη στο σημείο, περνώντας τις Αλπεις, να έχουμε δύο μεγάλες διαβάσεις μέσω Ελβετίας, και γι' αυτό δεν είναι, βέβαια, δυνατόν να δημιουργηθεί εδώ ένας τεχνητός φραγμός, ο οποίος θα αυξήσει την κυκλοφορία στις άλλες δύο διαδρομές από το Brenner - κύριε Voggenhuber, καλά καταλάβατε την αττάκα σας. Η Ευρωπαϊκή Ένωση ήταν πάντα υπέρ της αρχής του πιο σύντομου δρόμου, κι αυτό σημαίνει επίσης ότι πρέπει να αποκτήσουμε τις αντίστοιχες δυνατότητες διαμετακομιστικών μεταφορώ ν μέσω Ελβετίας.
<P>
Όσον αφορά τον συνολικό αλπικό χώρο, έχουμε πολύ διαφορετικές ρυθμίσεις. Στην Αυστρία, όριο είναι μεν οι 40 τόνοι, όμως υπάρχει το σύστημα οικο-βαθμών, στην Ελβετία το όριο είναι 28 τόνοι και υπάρχει απαγόρευση νυκτερινής κυκλοφορίας· αυτή δεν είναι η ενιαία πολιτική που εμείς ζητάμε και ως ΕΛΚ για τον αλπικό χώρο και την περιμένουμε από την Επιτροπή. Περιμένουμε, όμως, επίσης να μην είναι βάση της αλπικής συγκοινωνιακής πολιτικής οι ενέδρες στο δρόμο και οι άλλες μέθοδοι των παλιών ληστών-ιπποτών, παρά ενιαίοι κανόνες συμπεριφοράς που θα αποφέρουν καρπούς σε ολόκληρη την Ευρώπη. Αναφέρθηκα στην αρχή του πιο σύντομου δρόμου που πρέπει εδώ να ληφθεί οπωσδήποτε υπόψη. Πρόκειται επίσης για το περιβάλλον. Κανείς δεν μπορεί να με πείσει ότι συμφέρει περισσότερο το περιβάλλον να γίνονται παρακάμψεις. Επίσης, κανείς δεν μπορεί να ισχυριστεί ότι οι σιδηρόδρομοι γίνονται περισσότερο ανταγωνιστικοί με το να κάνει κανείς τεχνητές αυξήσεις εξόδων για την οδική συγκοινωνία. Τη Δευτέρα, εξετάσαμε την έκθεση Σαρλή για την αναζωογόνηση των σιδηροδρόμων. Οι σιδηρόδρομοι πρέπει να είναι λειτουργικοί, προκειμένου να μπορούν να ανταγωνιστούν τα φορτηγά. Αυτό δεν μπορεί να επιτευχθεί μόνο με το να ακριβαίνει μονόπλευρα η μεταφορά με φορτηγά. Με αυτό το πνεύμα, καλώ την Επιτροπή να συνεχίσει να διαπραγματεύεται με την Ελβετία. Εύχομαι να φθάσει σε κάποιο τέλος κατά τη διάρκεια της βρετανικής προεδρίας.

<SPEAKER ID=96 LANGUAGE="SV" NAME="Svensson">
Κύριε Πρόεδρε, στην Ευρωπαϊκή Ένωση υπάρχει μια παράξενη καταναγκαστική σκέψη ότι πρέπει να εναρμονιστούν τα πάντα, ανεξαρτήτως γεωγραφικών, περιβαλλοντικών ή κλιματολογικών διαφορών. Γι' αυτό δεν θέλουν να δουν τη διαφορά μεταξύ της κυκλοφορίας βαρέων οχημάτων μέσω των Αλπεων και της αντίστοιχης κυκλοφορίας στις πεδιάδες της Φλάνδρας. Εν τούτοις θα έπρεπε να είναι αυτονόητο, όπως το γεγονός όπως ότι δεν μπορούμε να έχουμε την ίδια ηχορρύπανση σε μία κατοικημένη περιοχή με έναν δρόμο διέλευσης των οχημάτων, ή να οδηγούμε με την ίδια ταχύτητα μέσα σε μία πόλη και σε έναν αυτοκινητόδρομο.
<P>
Η Ευρωπαϊκή Ένωση πάσχει επίσης και από μία άλλη καταναγκαστική σκέψη, που έγκειται συγκεκριμένα στην επιθυμία να καθοδηγεί και να υπαγορεύει την εσωτερική πολιτική και τις συνθήκες άλλων χωρών και να τις υποχρεώνει να υιοθετήσουν αρνητικά συστήματα κανόνων της Ένωσης.
<P>
Η Ελβετία είναι βέβαια ένα ελεύθερο και κυρίαρχο κράτος. Η Ελβετία δεν είναι μέλος ούτε της Ένωσης ούτε του EΟΧ, του Ευρωπαϊκού Οικονομικού Χώρου. Εάν τώρα η Ελβετία θέλει να μεριμνήσει για το περιβάλλον των πολιτών της, αυτό είναι τότε ελβετική υπόθεση. Είναι άκρως αποκρουστικό να υποστεί μία χώρα πιέσεις για να υπαναχωρήσει στη περιβαλλοντική πολιτική της.
<P>
Αντ' αυτού, η Ένωση έπρεπε να δεί την Ελβετία ως ένα παράδειγμα προς μίμηση στην περιβαλλοντική και την κυκλοφοριακή πολιτική, διότι η Ελβετία βαδίζει στον δρόμο τον οποίο όλοι πρέπει εν καιρώ να ακολουθήσουμε, αν θέλουμε να σώσουμε το περιβάλλον στην ήπειρό μας. Το ότι η Ελβετία προηγείται και προπορεύεται της Ευρωπαϊκής Ένωσης σ' αυτόν τον τομέα οφείλεται, μεταξύ άλλων, στο ότι η Ελβετία είναι μία πραγματική δημοκρατία, όπου η συνειδητοποίηση των πολιτών όσον αφορά την περιβαλλοντική πολιτική μπορεί να εκφραστεί. Η Ένωση με τα κλειστά θεσμικά της όργανα είναι, αντιθέτως, πολύ ευάλωτη, τουλάχιστον υπό τη σημερινή της μορφή, στην εσωτερική επιρροή ομάδων ειδικών συμφερόντων, όπως αυτών που εκπροσωπεί π.χ. η οδική κυκλοφορία.
<P>
Γι' αυτό η Ένωση λαμβάνει σήμερα ελλιπή θέση σε πολλά σημαντικά περιβαλλοντικά ζητήματα. Είναι καιρός να έχουμε έναν άλλο βαθμό υπευθυνότητας, τόσο εντός της Ένωσης όσο και στην συμπεριφορά προς άλλες, περισσότερο εξελιγμένες, χώρες, τέτοιες χώρες όπου η ιερή αγορά δεν έχει την ίδια απόλυτα κυρίαρχη θέση που δυστυχώς απέκτησε σ' αυτήν την Ένωση.

<SPEAKER ID=97 LANGUAGE="DE" NAME="Voggenhuber">
Κύριε Πρόεδρε, κυρίες και κύριοι, η σύμβαση για τις διαμετακομιστικές μεταφορές μεταξύ Αυστρίας και ΕΕ ήταν για την χώρα μου πραγματικά βασική προϋπόθεση για την ένταξή της στην ΕΕ. Ο αυστριακός λαός έχει συνδέσει μεγάλες προσδοκίες με αυτήν την σύμβαση για τις διαμετακομιστικές μεταφορές. Την προσδοκία τερματισμού της οικολογικής καταστροφής, την προσδοκία τερματισμού της επιβάρυνσης της υγείας από τις υπέρμετρες εκπομπές θορύβων και αερίων. Όμως, ο λαός της Αυστρίας, ενθαρρυνόμενος από την κυβέρνηση, είχε επίσης συνδέσει με την σύμβαση και την ελπίδα ότι αυτή θα οδηγούσε σε μία αλλαγή της οικολογικής σκέψης στην Ευρωπαϊκή Ένωση, ότι θα μπορούσε να αποτελέσει αφορμή για μια νέα, σταθερή συγκοινωνιακή πολιτική.
<P>
Τώρα, μερικά χρόνια αργότερα, διαπιστώνουμε ότι εκατομμύρια άνθρωποι στην χώρα μας δεν είχαν, προφανώς, υπολογίσει την Επιτροπή. Εκατομμύρια Ελβετοί ακολούθησαν και τροποποίησαν με δημοψήφισμα το δίκαιό τους. Αυτές οι δύο χώρες είναι πρότυπα σύγχρονης συγκοινωνιακής πολιτικής στην Ευρώπη και όχι εμπόδια, ενώ η Επιτροπή δεν είναι πρότυπο σύγχρονης συγκοινωνιακής πολιτικής στην Ευρώπη, παρά εμπόδιο. Εξακολουθεί να είναι παγιδευμένη στα συμφέροντα των λόμπυ των μεταφορών. Εξακολουθεί να είναι δέσμια της ιδέας μίας αποδεσμευμένης, χωρίς όρια κατανομής της εργασίας, κατά την οποία το κόστος αυτής της παρανοϊκής συγκοινωνίας είναι ανυπολόγιστο, τόσο για την υγεία όσο και για το περιβάλλον.
<P>
Ο βουλευτής Ferber εγκατέλειψε τώρα την αίθουσα. Διαφορετικά θα τον είχα ενημερώσει για τη μικρή αλβάφητο του προβλήματος αυτού. Οι Αλπεις, δηλαδή, δεν είναι ένας τεχνητός σύρτης που τον έβαλαν από άγνοια κάποιοι οικολόγοι ή πολιτικοί μέσα στη μέση της ενιαίας αγοράς, αλλά ένας φυσικός φραγμός σε μία οικολογικά εξαιρετικά ευαίσθητη περιοχή. Τότε, κατά τις διαπραγματεύσεις για τις διαμετακομιστικές μεταφορές, η Επιτροπή είχε κάνει μεγάλες εξαγγελίες. Μέχρι σήμερα, τίποτα απολύτως από αυτά δεν έχει υλοποιηθεί.
<P>
Η Επιτροπή κατηγορεί την Αυστρία για το ύψος των δασμών, μολονότι αυτό είναι σύμφωνο με το Πράσινο Βιβλίο της Επιτροπής. Καθυστερεί την αναγνώριση του συνυπολογισμού εξωτερικών εξόδων. Δεν έκανε καμία προσπάθεια να υλοποιήσει την συνθήκη των Αλπεων κλπ. Αυτό που συμβαίνει εδώ, είναι μία σχεδόν ψευδοθρησκευτική λατρεία της ενιαίας αγοράς, χωρίς να γίνονται σεβαστές οι βάσεις για την ζωή και την υγεία των ανθρώπων.

<SPEAKER ID=98 LANGUAGE="IT" NAME="Dell'Alba">
Κύριε Πρόεδρε, όπως μπορείτε εύκολα να συμπεράνετε, θα αγορεύσω στην παρέμβασή μου με τη δική μας γλώσσα, δεδομένου του ιδιαίτερου ενδιαφέροντος του υπό συζήτηση ζητήματος. Από την άποψη αυτή, με εκπλήσσει το γεγονός ότι, ενώ επί δύο συνεχόμενες ημέρες παρατηρήθηκε η αδιάλειπτη παρουσία του Επιτρόπου Kinnock ενώπιον της βρετανικής κυβέρνησης, ακριβώς τη στιγμή που η συζήτηση αφορά ζήτημα της συγκεκριμένης αρμοδιότητας του Επιτρόπου Kinnock, χωρίς εριστικές διαθέσεις απέναντι στην Επιτροπή επισημαίνω την κατά τα άλλα αξιοσέβαστη παρουσία του Επιτρόπου Van den Broek, τον οποίο και καλωσορίζω.
<P>
Δεν μπορώ παρά να εκφράσω την έντονη ανησυχία μας για τη βραδυπορία στην ολοκλήρωση της συμφωνίας, για τη μυστικοπάθεια και την αδιαφάνεια στην ενημέρωσή μας και για τις πιθανές επιπτώσεις στο αλπικό πρόβλημα στο σύνολό του. Όπως θα διευκρινιστεί και στη διάρκεια της συζήτησης, πιστεύω ότι η συμφωνία δεν θα συναφθεί στο άμεσο μέλλον, γεγονός που συνεπάγεται τη μετατόπιση των διαμετακομίσεων σε άλλες περιοχές και οδούς επικοινωνίας, όπως, επί παραδείγματι, στο πρωταρχικής σημασίας πέρασμα που συνδέει την Κοιλάδα της Αόστης με τη Γαλλία, ενώ παράλληλα εγκυμονεί ο κίνδυνος, με τη διαιώνιση της κατάστασης, να υπερφορτωθούν αβάσταχτα οι οδικές μεταφορές και να ευνοηθεί με τον τρόπο αυτό η διπλή διαπλάτυνση του αυτοκινητόδρομου του Λευκού Όρους, που θα ήταν καταστροφική για τα χωριά, τις κοιλάδες και τους κατοίκους των περιοχών απ' όπου θα περάσει ο αυτοκινητόδρομος.
<P>
Εύχομαι να εγκριθούν εκ μέρους των μεγάλων Ομάδων οι τροπολογίες που υπέβαλε η Ομάδα της Ευρωπαϊκής Ριζοσπαστικής Συμμαχίας ώστε, στα πλαίσια προβλήματος ή συζήτησης σχετικά με τις διαμετακομίσεις μέσω των Αλπεων, - αυτός είναι ο επίσημος τίτλος, αντί της συμφωνίας με την Ελβετία, - να δοθεί δυνατότητα παρεμβολής δυο ή τριών παραγράφων που να διευρύνουν το πλαίσιο και να προβάλουν την ανάγκη της συνδυασμένης μεταφοράς, στη θέση της καθαρά περιορισμένης αντίληψης του προβλήματος.

<SPEAKER ID=99 LANGUAGE="NL" NAME="Van Dam">
Κύριε Πρόεδρε, η ελεύθερη κυκλοφορία εμπορευμάτων, υπηρεσιών και προσώπων έχει μεγάλη σημασία για την οικονομία της Ευρωπαϊκής ?Ενωσης. Για τον λόγο αυτόν, η πολιτική που ασκεί έχει ως στόχο την άρση των εμποδίων που αντιμετωπίζουν οι μεταφορές, τόσο με την κατάργηση των διοικητικών εμποδίων στα σύνορα, όσο και με τη δημιουργία νέων υποδομών των Διευρωπαϊκών Δικτύων. Το ότι η πολιτική αυτή υπήρξε αποτελεσματική προκύπτει από τη σημαντική αύξηση που παρουσίασαν οι μεταφορές εμπορευμάτων και ιδιαιτέρως οι οδικές μεταφορές.
<P>
Το πρόβλημα της διαμετακόμισης εμπορευμάτων μέσω των ?Αλπεων καταδεικνύει ότι η ελεύθερη κυκλοφορία εμπορευμάτων προσκρούει σε όρια. Στην από οικολογική άποψη ιδιαίτερα ευαίσθητη περιοχή των ?Αλπεων καθίσταται φανερό με πιο άμεσο τρόπο από ότι αλλού ότι η αντοχή του περιβάλλοντος είναι περιορισμένη. Αυτός είναι και ένας από τους λόγους, για τον οποίο η Αυστρία αύξησε σημαντικά τα τέλη για τη διάβαση της σήραγγας του Brenner, για τις διαμαρτυρίες που γίνονται στη Γαλλία για την κατασκευή δρόμων στην περιοχή του Mont Blanc και για την απόφαση του πληθυσμού της Ελβετίας στο «δημοψήφισμα για τις ?Αλπεις» του 1994, σύμφωνα με το οποίο η διαμετακόμιση εμπορευμάτων μέσα από τη χώρα τους θα πρέπει μέσα σε μια δεκαετία να γίνεται με το τρένο. Η Ελβετία έχει τη δυνατότητα αυτή επειδή δεν δεσμεύεται από τη νομοθεσία της Ευρωπαϊκής ?Ενωσης, όπως συμβαίνει στην περίπτωση της Γαλλία και της Αυστρίας. Στο μεσοδιάστημα η Αυστρία ανακαλύπτει ότι η ιδιότητα μέλους της Ευρωπαϊκής ?Ενωσης δεν επιφέρει μόνο πλεονεκτήματα. Η χώρα αυτή έχει ήδη παραπεμφθεί στο Δικαστήριο των Ευρωπαϊκών Κοινοτήτων λόγω της αύξησης των τελών για τη διάβαση της σήραγγας του Brenner.
<P>
Ευτυχώς, η πολιτική της Ευρωπαϊκής ?Ενωσης ενδιαφέρεται για την επιβάρυνση του περιβάλλοντος που είναι αποτέλεσμα των οδικών μεταφορών. Το ήδη φημισμένο Πράσινο Βιβλίο με τίτλο «Προς έναν δίκαιο και αποτελεσματικό καθορισμό των τιμών στις μεταφορές» καθιστά σαφές ότι οι «εξωτερικές» πτυχές των μεταφορών θα πρέπει να συνεκτιμούνται στο κόστος. Κατά την επανεξέταση του ευρωπαϊκού σήματος γίνεται αναφορά στις αποκαλούμενες «ευαίσθητες» διαδρομές. Στις διαδρομές αυτές επιτρέπεται η επιβολή πρόσθετων τελών, εκτός άλλων, για την καταπολέμηση της ατμοσφαιρικής ρύπανσης.
<P>
?Οπως προκύπτει από είδηση που δημοσιεύτηκε στις 12 Δεκεμβρίου 1997 στην Agence Europe , η Ευρωπαϊκή ?Ενωση δεν επιθυμεί να επιτρέψει την Ελβετία να εφαρμόσει παρόμοιες πρακτικές. Ο Επίτροπος κ. Kinnock και η Υπουργός Μεταφορών του Λουξεμβούργου κα Delvaux δήλωσαν μετά τη συνεδρίαση του Συμβουλίου Μεταφορών ότι τα τέλη που θα επιβληθούν στο μέλλον από την Ελβετία πρέπει να βασίζονται στο κόστος της υφιστάμενης υποδομής. Στο κόστος αυτό δεν μπορούν να συνεκτιμηθούν οι δαπάνες για τη κατασκευή νέων υποδομών, πόσο μάλλον οι εξωτερικές δαπάνες.
<P>
Ερωτώ τον Επίτροπο Van den Broek κατά πόσον η είδηση αυτή αληθεύει. Εάν ναι, θα ήθελα να τον ρωτήσω πώς συμβιβάζονται οι δηλώσεις αυτές με το περιεχόμενο του Πράσινου Βιβλίου και τις πρόσφατες προτάσεις για το ευρωπαϊκό σήμα.
<P>
Τέλος, θα ήθελα να ρωτήσω τον Επίτροπο εάν συμμερίζεται την άποψή μου ότι η ελεύθερη μεταφορά εμπορευμάτων δεν πρέπει να υπερβαίνει τα όρια ανοχής του περιβάλλοντος.

<SPEAKER ID=100 LANGUAGE="DE" NAME="Swoboda">
Κύριε Πρόεδρε, κύριε Επίτροπε, σημείο εκκίνησης των συζητήσεών μας είναι οι διαπραγματεύσεις με την Ελβετία. Η Ελβετία πίστεψε ότι, με το να μην προσχωρήσει στην Ευρωπαϊκή Ένωση, θα παρέμενε ένα είδος "νήσου των μακάρων». Η Ελβετία βλέπει ότι έχει απομονωθεί. Όμως, θέλω να αντικρούσω αποφασιστικά αυτό που, εν μέρει, ειπώθηκε και εδώ - από τον συνάδελφο Ferber, αλλά και πρωτύτερα - ότι δηλαδή έχουμε να κάνουμε με ενέδρα και ληστεία των δρόμων. Όπως ήδη αναφέρθηκε, η Ελβετία έχει μία εντελώς συγκεκριμένη, απόλυτα κατανοητή συγκοινωνιακή και περιβαλλοντική πολιτική. Όμως, η Ελβετία πρέπει επίσης να ενταχθεί στη σύλληψη μιας συνολικής Ευρώπης. Δεν υπάρχει δρόμος για να το παρακάμψει αυτό.
<P>
Δεύτερον: Ασφαλώς είναι δεδομένο το ότι υπάρχει ένα χαρακτηριστικό τοπίο. Πιθανόν να είναι το ίδιο αξιοπρόσεκτα και άλλα τοπία. Αυτό όμως δεν πρέπει να εμποδίσει το να εκτιμούμε ιδιαίτερα αυτό το ξεχωριστό τοπίο και την ιδιαίτερη κατάσταση των πληθυσμών των στενών κοιλάδων, αδιάφορο αν πρόκειται για την Ελβετία, τη Γαλλία ή την Ιταλία.
<P>
Τρίτον: Στην Ευρωπαϊκή Ένωση, έχουμε αρχές συγκοινωνιακής πολιτικής. Μερικοί ομιλητές προφανώς το έχουν ξεχάσει. Θα ήμουν εντελώς αντίθετος στο να περιοριστώ στην αρχή του συντομότερου δρόμου, με την οποία κατά τ' άλλα συμφωνώ, χωρίς ν' αναφέρω ότι υπάρχουν και άλλες αρχές, ότι έχουμε την συγκοινωνία που λαμβάνει υπ' όψιν το περιβάλλον και προσανατολίζεται προς την προστασία του, ότι το θέμα είναι τα εξωτερικά έξοδα. Δεν είναι αλήθεια ότι θέλουμε να επιβαρύνουμε αναιτιολόγητα τα φορτηγά με τα εξωτερικά έξοδα, αντίθετα, τα εξωτερικά έξοδα δημιουργήθηκαν ουσιαστικά από την υπερβολική κυκλοφορία φορτηγών.
<P>
Η βαθμιαία μετατόπιση του βάρους της συγκοινωνίας από τους δρόμους στον σιδηρόδρομο είναι αρχή της ευρωπαϊκής συγκοινωνιακής πολιτικής. Δεν μπορούμε να αποκλίνουμε από αυτήν, προς χάριν του συμφέροντος του περιβάλλοντος και των πολιτών μας. Πρέπει, όμως, να είναι εξ ίσου σαφές, και γι' αυτό πρέπει να δεσμεύσουμε την Ελβετία μέσα σε ένα συνολικό σχέδιο, ότι η παρακαμπτήριος κυκλοφορία που γίνεται αυτόν τον καιρό - στην πατρίδα μου, την Αυστρία, αυτή αποτελεί 30 %-40 % της συνολικής κυκλοφορίας, κυρίως στο Τιρόλο - στο μέτρο που υπάρχει ακόμη και δεν μπορεί να διοχετευθεί στους σιδηροδρόμους, πρέπει να επιστρέψει στην προηγούμενη κατάσταση.
<P>
Φυσικά, στόχος μας πρέπει να είναι ένας γενικός περιορισμός της οδικής κυκλοφορίας. Όμως, ο στόχος αυτός δεν μπορεί να επιτευχθεί με το να κλείσουμε μία χώρα περισσότερο ή λιγότερο και να διοχετεύσουμε την κυκλοφορία σε άλλες χώρες. Πρέπει τελικά να είναι δυνατή η δημιουργία στην Ευρώπη, στο τέλος αυτού του αιώνα, μίας πραγματικά κοινής συγκοινωνιακής πολιτικής.
<P>
Πού είναι, λοιπόν, οι στόχοι που πρέπει να επιδιώκουν η Επιτροπή, το Κοινοβούλιο και το Συμβούλιο; Επιτρέψτε μου να πω ακόμη ότι δεν θα έδινα ακέραια την ευθύνη στην Επιτροπή. Αλλωστε, το Κοινοβούλιο ήταν επίσης πολύ προσεκτικό στις διάφορες αποφάσεις που έλαβε και σε γενικές γραμμές συμφωνεί απόλυτα με αυτά για τα οποία μίλησε ο Επίτροπος Kinnock. Υπάρχουν μερικές χώρες που εκπροσωπούνται στο Συμβούλιο και που στο σημείο αυτό προβάλλουν μεγαλύτερη αντίσταση.
<P>
Πρώτον: Ο στόχος πρέπει να είναι να δεσμευθεί και πάλι σταδιακά η Ελβετία σε μια συνολική ευρωπαϊκή συγκοινωνιακή πολιτική διαμορφωμένη από την ΕΕ, και μάλιστα όσο το δυνατόν πιο γρήγορα! Δεύτερον: Δεν πρέπει να δημιουργηθεί παρακαμπτήριος συγκοινωνία. Τρίτον: Εκεί που αυτό είναι αναγκαίο, πρέπει να αναληφθούν και πάλι οι παρακαμπτήριες διαμετακομιστικές μεταφορές. Τέταρτον: Φυσικά, δεν επιτρέπεται να βρίσκεται μία χώρα της ΕΕ σε θέση χειρότερη από της Ελβετίας, για παράδειγμα αναφορικά με την απαίτηση τελών, δασμών κλπ.
<P>
Πρεσβεύουμε ότι πρέπει να υπάρχουν τέλη, ότι στην περίπτωση αυτή οι δασμοί έχουν νόημα και λειτουργούν ως κατευθυντήριο όργανο, πρέπει όμως να είναι σαφές ότι δεν επιτρέπεται να δίδονται σε μία χώρα εκτός ΕΕ περισσότερες δυνατότητες απ' ό, τι στις χώρες της ΕΕ. Αν κανείς λάβει υπ' όψιν του τις αρχές αυτές, θα έπρεπε να είναι δυνατή η δημιουργία μιας λογικής ευρωπαϊκής συγκοινωνιακής πολιτικής και η χρήση των θεσμικών οργάνων που υπάρχουν, μεταξύ άλλων και των δασμών, για να δημιουργηθεί στην Ευρώπη σαν σύνολο μία συγκοινωνιακή πολιτική προσανατολισμένη κυρίως στο περιβάλλον και, μ' αυτό, στον άνθρωπο.

<SPEAKER ID=101 LANGUAGE="DE" NAME="Ebner">
Κύριε Πρόεδρε, πρώτα θέλω να εκφράσω τη χαρά μου για το ότι η Ελβετία πλησιάζει όλο και περισσότερο την Ευρωπαϊκή Ένωση, καθώς και για το ότι η Ευρωπαϊκή Ένωση προσπαθεί επίσης να πλησιάσει αυτήν τη χώρα που βρίσκεται στην καρδιά της Ευρώπης.
<P>
Πρέπει, όμως, όλοι να έχουν τα ίδια δικαιώματα και τις ίδιες υποχρεώσεις. Πιστεύω ότι πρέπει να υπάρχει μία κι όχι πολλές διαφορετικές συμβάσεις. Αναμφίβολα, οι Αλπεις είναι μία ευαίσθητη περιοχή. Αυτό το νοιώθουν κυρίως όσοι ζουν εκεί, όπως κι εγώ ο ίδιος. Έχουμε αυτόν τον καιρό μία μεγάλη επιβάρυνση από την διερχόμενη κυκλοφορία, που την αισθανόμαστε καθημερινά, θα ήταν δε για τον πληθυσμό που κατοικεί κατά μήκος της γραμμής του Brenner, είτε στο Trentino, είτε στο Νότιο Τιρόλο είτε στο ομοσπονδιακό κρατίδιο του Τιρόλου, ακατανόητο και ανυπόφορο το να αποκτήσει η Ελβετία ιδιαίτερους όρους και εμείς να είμαστε, στον τομέα αυτόν, σε χειρότερη κατάσταση.
<P>
Αναμφισβήτητα, η πολιτική συνίσταται στην προστασία μιας ευαίσθητης περιοχής είτε μέσω δασμών είτε μέσω θετικής υποστήριξης - υποστηρίζοντας την ευαίσθητη ζώνη με νέες δυνατότητες όπως η επέκταση των σιδηροδρόμων ή η δημιουργία σηράγγων. Εδώ ασφαλώς υπάρχει ακόμη σημαντική ανάγκη δράσης. Τέλος, η προσέγγιση της Ελβετίας στην Ευρωπαϊκή Ένωση, με οποιαδήποτε μορφή, είναι ένας θετικός παράγοντας, όμως δεν πρέπει να υπάρχουν προνόμια, αλλά τα ίδια δικαιώματα για όλους. Επίσης, δεν βλέπουμε γιατί πρέπει να εισαχθούν προνόμια με χρονικούς περιορισμούς.

<SPEAKER ID=102 LANGUAGE="DE" NAME="Kreissl-Dφrfler">
Κύριε Πρόεδρε, εμείς οι Πράσινοι καλούμε την ΕΕ και την γερμανική ομοσπονδιακή κυβέρνηση να υποστηρίξει ζωηρά τα σχέδια της Ελβετίας να εγκαινιάσει την δασμολόγηση της κυκλοφορίας βαρέων οχημάτων, ανεξαρτήτως ισχύος και της διαμετακόμισης μέσω των Αλπεων, για να προωθήσει επιτέλους την προστασία του ζωτικού χώρου των Αλπεων και την μετατόπιση της οδικής μεταφοράς εμπορευμάτων στους σιδηροδρόμους.
<P>
Επίσης, η οδική συγκοινωνία πρέπει να επιβαρυνθεί, πέρα από τα διόδια, με τις εξωτερικές δαπάνες, ιδιαίτερα τις περιβαλλοντικές δαπάνες και πρέπει να ληφθούν επίσης υπ' όψιν οι ιδιαίτερα μεγάλες δαπάνες στην περιοχή των Αλπεων. Γιατί έχουμε μία ειδική ευθύνη απέναντι στους ανθρώπους και τον ζωτικό τους αλπικό χώρο. Φαίνεται, όμως, ότι αυτό δεν το έχουν ακόμη καταλάβει εντελώς, ειδικά οι συνάδελφοι Jarzembowski και Ferber. Δεν μπορεί κανείς να προσπαθεί να εκβιάσει την Ελβετία, όπως κάνουν εκείνοι, με το επιχείρημα ότι, εάν δεν κάνει αυτό που θέλει η ΕΕ, οι Ελβετοί δεν θα μπορούν πια να βγαίνουν από τη χώρα τους και κατά κάποιον τρόπο θα είναι σαν πολιορκημένοι. Αυτό είναι κάτι παραπάνω από ιμπεριαλιστική συμπεριφορά και μεγαλομανία, πρέπει να το πούμε μια φορά καθαρά!
<P>
Αλλωστε, αυτά που προτίθεται να κάνει η Ελβετία υποστηρίζουν την ΕΕ στο ν' αναπτύξει επιτέλους ένα διαρκές σχέδιο για την συγκοινωνία. Αυτό δεν στρέφεται εναντίον της ΕΕ! Ιδωμένη έτσι, η στάση αποκλεισμού που τηρούν η Βαυαρία, η ομοσπονδιακή κυβέρνηση και η Ιταλία είναι πλέον όλως δι' όλου ακατανόητη. Εμείς οι Πράσινοι θα διοργανώσουμε την πρώτη Φεβρουαρίου στο Lindau μία σύσκεψη με τους εκπροσώπους των εν λόγω χωρών για τα θέματα αυτά.
<P>
Απευθύνομαι τώρα στις Κάτω Χώρες: Αν καταστραφεί ο ζωτικός χώρος των Αλπεων, τότε πραγματικά δεν θα χρειάζεται πια να κατασκευάζετε φράγματα ενάντια στα κύματα της θάλασσας, παρά ενάντια στα νερά του Ρήνου. Γιατί όταν οι Αλπεις θα έχουν πλέον καταστραφεί, τότε θα έχετε όλον τον χρόνο ανεβασμένη στάθμη υδάτων στη χώρα σας, δηλαδή έδαφος κάτω από το νερό!
<P>
Οι Αλπεις είναι ένα απόθεμα πόσιμου νερού που το χρειαζόμαστε. Αν συνεχίσει να καταστρέφεται έτσι ο αλπικός χώρος, τότε ίσως να μπορούμε παντού στις Αλπεις να κάνουμε σκι, γιατί δεν θα υπάρχουν πια δέντρα. Αν, όμως, αυτός είναι ο σκοπός, τότε καλύτερα να κάνουμε παγοδρομία στην Ολλανδία.
<P>
Σας συνιστώ να εξετάσετε γι' άλλη μια φορά με ακρίβεια αυτόν τον ζωτικό χώρο, και ως αγρότης ένα έχω να σας πω το εξής: Ζούμε από 30 εκατοστά αυτής της γης, κι αν αυτά καταστραφούν, τότε δεν υπάρχει λόγος να ανησυχούμε πια για το ελεύθερο εμπόριο, τις διαμετακομιστικές μεταφορές και την μεταφορά εμπορευμάτων, γιατί αυτά δεν θα υπάρχουν πια!

<SPEAKER ID=103 LANGUAGE="DE" NAME="Rehder">
Κύριε Πρόεδρε, αγαπητοί συνάδελφοι, όποιος αναζητεί σήμερα διαρκείς προόδους στην συγκοινωνιακή πολιτική στον χώρο των Αλπεων, συμπεραίνει ότι στην Ευρώπη κάθε μέρα είναι Κυριακή. Γιατί ο αριθμός των κυριακάτικων λόγων, στους οποίους προβάλλεται η απαίτηση για μία κοινή διευρωπαϊκή πολιτική φιλική για το περιβάλλον και τους ανθρώπους, είναι μεγάλος, αλλά ουσιαστικά τίποτα δεν γίνεται. Γίνονται μόνο προσπάθειες να αναχαιτιστούν κάποια πράγματα. Ακούγοντας τις διαπραγματεύσεις, αλλά κι επίσης τις σημερινές πληροφορίες του Επίτροπου, αναγκάζομαι να διαπιστώσω ότι και σήμερα δεν προέκυψε εδώ κάτι το χειροπιαστό. Αυτές οι δηλώσεις και οι ανακοινώσεις ουσιαστικά δεν αποτελούν ούτε ένα βήμα προς τα εμπρός.
<P>
Αντίθετα, τα λόγια της παρέας αντηχούν μέχρι το Ευρωπαϊκό Κοινοβούλιο - είμαστε εδώ μία ευρωπαϊκή κοινότητα. Παρακολουθήσαμε εδώ τους γερμανούς Ευρωβουλευτές που μίλησαν μέχρι τώρα να συναγωνίζονται ο ένας τον άλλον στα πιο ανόητα λόγια της παρέας. Έτσι δεν μπορούμε να οικοδομήσουμε την Ευρώπη. Έτσι δεν πρόκειται να προχωρήσουμε!
<P>
Η Ευρωπαϊκή Επιτροπή θα έπρεπε να βλέπει τον εαυτό της, ειδικά στην συγκοινωνιακή πολιτική, ως κινητήρα της Κοινότητας. Είναι, βέβαια, αξιέπαινο το να περιγράφει κανείς τις εξωτερικές δαπάνες της συγκοινωνίας. Επίσης, αποτελεί πρόοδο η διατύπωση μαζί με το Ευρωπαϊκό Κοινοβούλιο μιας ρήτρας για τις Αλπεις, αλλά από την Επιτροπή λείπει επίσης το θάρρος να κάνει στ' αλήθεια πράξη αυτά τα πράγματα και να επιτύχει επιτέλους κάτι. Γι' αυτό, η Ευρωπαϊκή Επιτροπή και η προεδρία του Συμβουλίου καλούνται να κάνουν κάτι για το θέμα αυτό. Επίσης, καλούνται να κάνουν κάτι εκεί όπου είναι το κέντρο της Ευρώπης, στον νοτιογερμανικό χώρο εμπρός από τις Αλπεις. Ουσιαστικά, συμπεριλαμβάνω σ' αυτόν και τις αυστριακές περιοχές.
<P>
Αυτόν τον καιρό, πολλές ελπίδες στηρίζονται, σχετικά μονόπλευρα, στη χάραξη της διαδρομής ΜόναχοΒερόνα και προβλέπεται εδώ μία πανάκριβη, τεράστια σήραγγα 20 χιλιομέτρων. Δυστυχώς, ξέρουμε ότι η ημερομηνία παράδοσης αυτού του ουσιαστικά αναγκαίου έργου ακόμη αργεί. Πρέπει εδώ να παρεμβάλλουμε επιτέλους και το Ελεγκτικό Συνέδριο και να κάνουμε επιτέλους μία λογική πολιτική, που να μπορούν να την καταλάβουν οι άνθρωποι, η οικονομία και επίσης οι οπαδοί της προστασίας του περιβάλλοντος.

<SPEAKER ID=104 LANGUAGE="DE" NAME="Stenzel">
Κύριε Πρόεδρε, κύριε Επίτροπε, η σύνδεση Βορρά-Νότου μέσω του Brenner αποτελεί μία από τις σημαντικότερες διαδρομές των φορτηγών. Οι επιβαρύνσεις που έχει απ' αυτό η Αυστρία είναι τεράστιες. Είναι δυσανάλογα υψηλές απέναντι σ' εκείνες της Ελβετίας. Από το Brenner περνούν περίπου 30 % περισσότερα φορτηγά παρά από τις ελβετικές διαβάσεις. Πολλοί μεταφορείς προτιμούν την μακρύτερη διαδρομή μέσω του Brenner, επειδή ακόμη είναι οικονομικά πιο συμφέρουσα. Αυτός ο υπολογισμός της δαπάνης εκ μέρους των μεταφορέων και αυτό το οικονομικό πλεονέκτημα της διαδρομής μέσω Brenner πρέπει να πάψουν να υπάρχουν. Αυτή η παρακαμπτήρια διαμετακόμιση πρέπει να επιστρέψει στην παλιότερη διαδρομή.
<P>
Σε μία προφορική πρόσθετη αίτηση καλούμε, για τον λόγο αυτόν, μαζί με τους αυστριακούς συναδέλφους μας του Σοσιαλδημοκρατικού Κόμματος, την Επιτροπή να φροντίσει ώστε κανένα κράτος μέλος της ΕΕ να μην περιέρχεται σε θέση χειρότερη από της Ελβετίας σε θέματα διαμετακόμισης. Η άνιση επιβάρυνση δεν επιτρέπεται, επίσης, να εξακολουθήσει να υπάρχει και χάριν της προστασίας του πληθυσμού που αφορά. Για να καταργηθούν τα οικονομικά πλεονεκτήματα που υφίστανται στην διαδρομή μέσω Brenner, θα έπρεπε να εισαχθεί μία συγκρίσιμη ρύθμιση τελών για την Αυστρία, την Ελβετία και την Γαλλία. Η μείωση των τελών της διαδρομής μέσω Brenner, τα οποία έτσι κι αλλιώς είναι χαμηλότερα από εκείνα της Ελβετίας, είναι ένα λανθασμένο σήμα και δεν συμβάλλει καθόλου στο να οδηγηθεί η κυκλοφορία των φορτηγών στις ελβετικές διαδρομές. Μόνον αν η επιβάρυνση τελών για τον μεταφορέα είναι η ίδια σε όλες τις διαδρομές που οδηγούν πέρα από τον κεντρικό όγκο της οροσειράς των Αλπεων, υπάρχει πιθανότητα να επιλεγούν και πάλι άλλες διαδρομές εκτός από εκείνη μέσω Brenner.
<P>
Συνεπώς, η Επιτροπή θα έπρεπε να διαστηριοποιηθεί κατά τις διαπραγματεύσεις της με την Ελβετία προς αυτήν την εξίσωση των τελών και επίσης προς την έγκριση διέλευσης φορτηγών 40 τόνων. Η Επιτροπή δεν πρέπει να αποφύγει την ευθύνη που έχει απέναντι στα κράτη μέλη και απέναντι στον πληθυσμό, ειδικά όταν πρόκειται για μία περιοχή τόσο ευαίσθητη όσο το κεντρικό μέρος των Αλπεων.

<SPEAKER ID=105 NAME="Van den Broek">
Κύριε Πρόεδρε, στη συνέχεια της παρέμβασής μου στο πρώτο μέρος της συζήτησης, ίσως να ήταν ενδεδειγμένο να αντιδράσω κατά κάποιον τρόπο στις παρεμβάσεις των αξιότιμων μελών του Σώματος. Θα αναφερθώ κατ?αρχάς στις ερωτήσεις που σχετίζονται με το πέρασμα Brenner και στο κατά πόσον επιτρέπεται στην Αυστρία να διατηρήσει τα αυξημένα διόδια που επιβάλλει για τη χρήση του εκεί αυτοκινητόδρομου. ?Ολοι γνωρίζουν ότι ο διάλογος συνεχίζεται, προκειμένου να διαπιστωθεί κατά πόσον οι ενδιαφερόμενες πλευρές μπορούν να συμφωνήσουν στην ανεύρεση μιας λύσης για το πρόβλημα αυτό με βάση την αποκαλούμενη Ρήτρα των ?Αλπεων. Εάν αυτό αποδειχθεί αδύνατο, η Επιτροπή είναι υποχρεωμένη να αναμείνει το πόρισμα του Δικαστηρίου, στο οποίο θα έχει παραπεμφθεί η υπόθεση, όπως άλλωστε γνωρίζετε. Ωστόσο, θα προτιμούσαμε βεβαίως να συναφθεί μία συμφωνία μεταξύ των ενδιαφερομένων πλευρών και θα συνεχίσουμε να καταβάλλουμε προσπάθειες προς αυτήν την κατεύθυνση.
<P>
Εξάλλου, κ. Πρόεδρε, οι παρατηρήσεις που έγιναν αφορούν τη συνεκτίμηση ή όχι του εξωτερικού κόστους. Πρέπει να είναι σαφές ότι η Επιτροπή οφείλει βεβαίως να τηρεί την κοινοτική νομοθεσία, η οποία δεν επιτρέπει τη συνεκτίμηση του συνολικού εξωτερικού κόστους, αλλά μόνο ενός μέρους του. Από την άποψη αυτή μπορούμε, λοιπόν, να πούμε ότι ενεργούμε με βάση την ισχύουσα κοινοτική νομοθεσία και όχι με βάση αυτά που θα ήθελε να κάνει η Επιτροπή. Το ότι η Επιτροπή θα ήθελε να προχωρήσει ακόμη περισσότερο προκύπτει και από τις παρατηρήσεις που κάνει επί του θέματος αυτού στο Πράσινο Βιβλίο.
<P>
Τέλος, κ. Πρόεδρε, έρχομαι στο θέμα των τελών για τις διαμετακομιστικές μεταφορές. ?Οπως παρατήρησα στην αρχή, δεν έχουμε συμφωνήσει ακόμη όσον αφορά τους αριθμούς. ?Ενα από τα σημαντικότερα σημεία είναι τα τέλη που θα ισχύσουν από την 1η Ιανουαρίου 2005. Θεωρώ αναμφισβήτητο ότι το Κοινοβούλιο θα δείξει κατανόηση για τη δήλωσή μου ότι δεν μπορώ να γνωστοποιήσω περισσότερες λεπτομέρειες όσον αφορά τη στρατηγική που ακολουθούμε, δεδομένου ότι οι διαπραγματεύσεις δεν έχουν ακόμη ολοκληρωθεί. Το Κοινοβούλιο θα έχει τη δυνατότητα να εκφράσει την άποψή του όταν θα συμμετάσχει στις διαβουλεύσεις με αντικείμενο την απόφαση της ?Ενωσης για την επικύρωση της συμφωνίας.
<P>
Εξάλλου, στην περίπτωση αυτή επισήμανα, και υποστηρίζομαι από σύσσωμο το Συμβούλιο, ότι το ύψος των τελών που προτείνει μέχρι στιγμής η Ελβετία είναι απαράδεκτο. Συζητάμε για ένα ποσό 410 ελβετικών φράγκων για τη διαμετακόμιση από τη Βασιλεία στο Chiasso με ένα φορτηγό των 40 τόνων. Δεδομένου όμως ότι η Ελβετία κατέστησε σαφές ότι επιθυμεί να δείξει την απαιτούμενη ευελιξία, πιστεύω ότι θα μπορέσουμε να καταλήξουμε σε συμφωνία.
<P>
Επιτρέψτε μου να παρηγορήσω τον κ. Dell'Alba, ο οποίος εξέφρασε την έκπληξή του για την απουσία του κ. Kinnock, εξηγώντας ότι η Επιτροπή δεν έχει τη δυνατότητα να οργανώνει τις εργασίες της κατά τέτοιον τρόπο, ώστε όλα τα ερωτήματα που τίθενται στο Κοινοβούλιο να μπορούν να απαντηθούν από τον κατ' εξοχήν αρμόδιο Επίτροπο. Για να τον παρηγορήσω, όμως, θα ήθελα να επαναλάβω ότι είμαι προσωπικά αρμόδιος για τις σχέσεις της Επιτροπής με την Ελβετία.

<SPEAKER ID=106 NAME="Πρόεδρος">
Ανακοινώνω ότι έλαβα, σύμφωνα με την παράγραφο 5 του άρθρου 40 του Κανονισμού, έξι προτάσεις ψηφίσματος.
<P>
Η συζήτηση έληξε.
<P>
Η ψηφοφορία θα διεξαχθεί αύριο στις 9.00.

<CHAPTER ID=7>
Κοινοτική βοήθεια
<SPEAKER ID=107 NAME="Πρόεδρος">
Η ημερήσια διάταξη προβλέπει την κοινή συζήτηση των ακόλουθων εκθέσεων:
<P>
(A4-0388/97) του κ. Goerens, εξ ονόματος της Επιτροπής Ανάπτυξης και Συνεργασίας, σχετικά με τη βελτίωση της αποτελεσματικότητας της κοινοτικής βοήθειας.-(Α4-0391/97) του κ. Fabra Valles, εξ ονόματος της Επιτροπής Ελέγχου του Προϋπολογισμού σχετικά με την Ειδική Έκθεση αριθ. 2/97 του Ελεγκτικού Συνεδρίου για την ανθρωπιστική βοήθεια της Ευρωπαϊκής Ένωσης (1992-1995) (C4-0219/97).
<SPEAKER ID=108 NAME="Goerens">
Κύριε Πρόεδρε, αγαπητοί συνάδελφοι, έχουμε σήμερα την ευκαιρία να ολοκληρώσουμε τη συζήτηση της έκθεσης του Κοινοβουλίου για τη βελτίωση της αποτελεσματικότητας της κοινοτικής βοήθειας.
<P>
Η ενασχόληση με το ζήτημα της ανάπτυξης, είναι από τις πιο ευγενείς. Ωστόσο αυτό δεν μας απαλλάσσει από τη χρήση ορισμένων βασικών κανόνων και αρχών δράσης. Αναφέρομαι κυρίως στην ανάγκη συμπληρωματικότητας των κοινοτικών ενισχύσεων και των ενισχύσεων των κρατών μελών. Καθώς εμπλέκονται πολλοί παράγοντες στο ζήτημα της ανάπτυξης, πρέπει να πράξουμε καθετί δυνατό για να αποφύγουμε τις περιττές ενέργειες. Μια έλλειψη, όπως η έλλειψη συντονισμού ανάμεσα στα διάφορα εμπλεκόμενασ όργανα, θα προκαλούσε αναπόφευκτα αναταράξεις. Ο καλύτερος συντονισμός όλων των φορέων της ανάπτυξης, η καλύτερη εσωτερική συνοχή μεταξύ των διαφόρων οργάνων της αναπτυξιακής πολιτικής, καθώς και η καλύτερη εσωτερική συνοχή δεν αποτελούν βέβαια αυτοσκοπό, αλλά μέσα ώστε όλο και περισσότεροι ευρωπαίοι πολίτες να συμμετέχουν στην ιδέα της απαραίτητης επιδίωξης της συνεργασίας ανάμεσα στην Ευρωπαϊκή Ένωση και τις αναπτυσσόμενες χώρες. Αυτό είναι ιδιαίτερα σημαντικό τώρα, που χαλαρώνουν οι προσπάθειες ανάπτυξης, τάση που δεν θα έπρεπε σε καμιά περίπτωση να μας αφήνει αδιάφορους.
<P>
Πρέπει, λοιπόν, να βρούμε λύση. Αυτός είναι και ο στόχος της έκθεσης αυτής, η οποία θέτει αρχικά το πρόβλημα των μέσων ποσοτικής αξιολόγησης και, στη συνέχεια, των κριτηρίων αποτελεσματικότητας των προσπαθειών στο ζήτημα αυτό. Η αναπτυξιακή βοήθεια είναι αποτελεσματική ως προς τι; Η επιτροπή βοήθειας για την ανάπτυξη του ΟΟΣΑ απαντά με ικανοποιητικό τρόπο, προτείνοντας να διατηρηθούν ως κριτήρια για την αξιολόγηση της βοήθειας, η καταλληλότητα, η αποτελεσματικότητα, ο αντίκτυπος στην ανάπτυξη και η βιωσιμότητα.
<P>
Η καταλληλότητα είναι αποτέλεσμα εξέτασης των προς επίλυση προβλημάτων και των στόχων ενός προγράμματος. Η αναζήτηση της αποτελεσματικότητας μεταφράζεται μέσω της ικανότητας να επιτευχθούν οι στόχοι με το ελάχιστο κόστος. Η αποτελεσματικότητα μετράται μέσω του αναμενόμενου αποτελέσματος και της κατάστασης των δικαιούχων, αλλά επίσης και σε σχέση με τα απρόβλεπτα αποτελέσματα ή τις αναταράξεις. Η επίδραση ενός προγράμματος ανάπτυξης θα πρέπει να είναι και μακροπρόθεσμη και βραχυπρόθεσμη. Τέλος, το τελευταίο κριτήριο αφορά την βιωσιμότητα και τον αειφόρο χαρακτήρα της ανάπτυξης.
<P>
Κύριε Πρόεδρε, το σύνολο των εκτιμήσεων των προγραμμάτων ανάπτυξης στα οποία αναφέρεται η έκθεση μου παρουσιάζουν ορισμένες ενδιαφέρουσες τάσεις και ιδιαίτερα - παραθέτω τρία παραδείγματα - τη μικρή αλλά θετική επίδραση της προσπάθειας ανάπτυξης της Ευρωπαϊκής Επιτροπής για την οικονομική ανάπτυξη των κρατών που δέχονται την βοήθεια, την αύξηση της προσδοκίας ζωής λόγω της βελτίωσης των δεικτών υγείας, κάτι το οποίο αξίζει να εκτιμήσουμε και το τρίτο παράδειγμα είναι η μικρή διάρκεια των προγραμμάτων ανάπτυξης. Ο κατάλογος αυτός δεν είναι πλήρης, όμως υπάρχουν ορισμένα παραδείγματα που παρουσιάζουν επαρκώς την ανάγκη να υπάρξει προσπάθεια αξιολόγησης.
<P>
Ένα άλλο δίδαγμα από την αξιολόγηση, είναι ότι οι μικροαναλύσεις ανά πρόγραμμα είναι χρήσιμες, στο βαθμό που παρουσιάζουν τις υποδειγματικές υλοποιήσεις που χρηματοδοτήθηκαν από την Ευρωπαϊκή Κοινότητα. Είναι ανάγκη να διαπιστώστουμε ότι η προσέγγιση κατά τομέα είναι περισσότερο αξιόπιστη, γιατί αφορά σφαιρικότερη εκτίμηση της αποτελεσματικότητας ή μη της ανάπτυξης.
<P>
Για τον λόγο αυτό, δικαίως θα πρέπει να αναρωτηθούμε για μια άλλη πτυχή: υπάρχει, άραγε, όραμα για σαφή και συγκεκριμένη ανάπτυξη στην Ευρώπη; Αν ναι, ποιό; Τα μέτρα υπέρ των δικαιωμάτων του ανθρώπου και υπέρ της δημοκρατίας, τα οποία έχει λάβει η Επιτροπή, όχι μόνο δίνουν τον επιθυμητό προσανατολισμό στην ευρωπαϊκή πολιτική ανάπτυξης, αλλά θέτουν επίσης κατά κάποιο τρόπο το ζήτημα της υπό όρους βοήθειας. Πράγματι, η καλή διαχείρηση των δημοσίων υποθέσεων και της ανάπτυξης δεν εκφεύγει από τον κανόνα αυτό. Εξαρτάται σε μεγάλο βαθμό από την φύση του πολιτικού συστήματος, της εντιμότητας και της ποιότητας της τοπικής διοίκησης, του βαθμού δημοκρατικής κινητοποίησης του πληθυσμού, καθώς και της ποιότητας της ακολουθούμενης πολιτικής.
<P>
Κύριε Πρόεδρε, δεν θα σας κουράσω με λεπτομέρειες. Αλλωστε οι συνάδελφοι που θα παρέμβουν έχουν αναμφίβολα διαβάσει την έκθεση μου, η οποία δεν αμφισβητείται στον βαθμό που δεν είδα καμιά τροπολογία. Δεν θα ήθελα να τελειώσω χωρίς να απαριθμήσω ορισμένα συμπεράσματα που θεωρώ ιδιαίτερα σημαντικά. Επισημαίνω έξι.
<P>
Κατ' αρχάς, ζητούμε την ένταξη στον προϋπολογισμό του Ευρωπαϊκού Ταμείου Αναπτύξεως, το οποίο αποτελεί παλιά διεκδίκηση του Κοινοβουλίου και το οποίο θα βελτιώσει σημαντικά την βιωσιμότητα της ευρωπαϊκής πολιτικής στον εν λόγω τομέα. Δεύτερον, θεωρούμε απαραίτητο να χρησιμοποιήσουμε τα διδάγματα της αξιολόγησης για τα μελλοντικά προγράμματα. Τρίτον, η Επιτροπή έχει έλλειψη ανθρωπίνων πόρων για την αντιμετώπιση και την διοικητική διαχείριση των προγραμμάτων συνεργασίας. Πρέπει να επανορθώσουμε. Τέταρτον, πρέπει να αναγνωρίσουμε τον κρίσιμο ρόλο της γυναίκας στις αναπτυσσόμενες χώρες. Στο πλαίσιο του προγράμματος ανάπτυξης ιδιαίτερα, ο ρόλος της γυναίκας είναι κεφαλαιώδους σημασίας, λόγω της σημαντικής της επίδρασης στον έλεγχο των γεννήσεων. Πέμπτον, η εντατικοποίηση του διαλόγου με τις ΜΚΟ αποδεικνύεται απαραίτητη. O κ. Fabra νομίζω ότι θα έχει την ευκαιρία να σας μιλήσει περαιτέρω.
<P>
Έινε πολύς λόγος για τη δυνατότητα δημιουργίας μιας υπηρεσίας για την ανάπτυξη. Δεν είμαστε ακόμη έτοιμοι για αυτό. Στην συζήτηση με την Επιτροπή θεωρήθηκε σκόπιμο να προηγηθεί να ενδιάμεσο στάδιο. Το αναφέρω στην έκθεση μου και θεωρώ ότι ο συμβιβασμός ήταν καλός. Θα μας επιτρέψει να επεξεργασθούμε ουσιαστικότερα προγράμματα στο τομέα της αξιολόγησης, κάτι το οποίο θεωρώ απαραίτητο και αποτελεί την ουσία της έκθεσης αυτής.

<SPEAKER ID=109 NAME="Fabra Vallιs">
Κύριε Πρόεδρε, καταρχάς θα ήθελα να τονίσω πως το ΕCHO είναι νεότευκτη οργάνωση, που σε πολύ μικρό χρονικό διάστημα κατάφερε να αποκτήσει πάρα πολύ καλή φήμη. Το ΕCHO δημιουργήθηκε το 1992, επομένως έχει μόλις πέντε χρόνια εμπειρίας. Από την αρχή, το ΕCHO αντιμετώπισε σημαντικές προκλήσεις: τον πόλεμο στη Γιουγκοσλαβία, στη Ρουάντα, τους πρόσφυγες στο Βόρειο Ιράκ, και αυτά είναι μόνο τρία παραδείγματα που απαιτούσαν ιδιαίτερες προσπάθειες και χωρίς να έχει το ΕCHO μεγάλο χρονικό διάστημα εκπαίδευσης.
<P>
Στην ειδική του έκθεση, το Ελεγκτικό Συνέδριο διαπίστωσε πως το αποτέλεσμα ήταν επιτυχές. Το ΕCHO απέκτησε, κατά τη διάρκεια αυτών των πέντε χρόνων της ύπαρξής του, σημαντική εμπειρία που του επιτρέπει να βρίσκεται στην πρώτη γραμμή μαζί με τις διεθνείς οργανώσεις που ασχολούνται με ζητήματα ανθρωπιστικής βοήθειας.
<P>
Επίσης, αυτός ο ρόλος της πρώτης γραμμής διαπιστώνεται από τα αριθμητικά στοιχεία: το 1996, το ποσοστό συμμετοχής του ΕCHO ήταν μεγαλύτερο από το 20 % του συνόλου της παγκόσμιας ανθρωπιστικής βοήθειας. Αν σε αυτό το ποσοστό προσθέσουμε τις προσπάθειες των κρατών μελών, διαπιστώνουμε πως η Ευρωπαϊκή Ένωση είναι, με μεγάλη διαφορά, ο πρώτος παγκόσμιος χορηγός ανθρωπιστικής βοήθειας. Σχεδόν το ήμισυ της παγκόσμιας ανθρωπιστικής βοήθειας, περισσότερο από 1, 6 δισεκατομμύρια ECU το 1996, προέρχεται από την Ευρωπαϊκή Ένωση. Δυστυχώς, οι προσπάθειες αυτές καταβάλλονται διάσπαρτα. Το Ελεγκτικό Συνέδριο διαπίστωσε πως υπάρχει απλά έλλειψη συντονισμού και συνεργασίας ανάμεσα στην Κοινότητα και τα κράτη μέλη της, καθώς και ανάμεσα στα ίδια τα κράτη μέλη. Το αποτέλεσμα είναι πως η Ένωση και τα κράτη μέλη συχνά αναλώνουν τις προσπάθειές τους και αυτές δεν έχουν τα αποτελέσματα που θα μπορούσαν και θα έπρεπε να έχουν.
<P>
Σε αυτό λοιπόν το πλαίσιο, η πρόταση του Ελεγκτικού Συνεδρίου για έναν Χάρτη ανθρωπιστικής βοήθειας αποκτά όλη της την σημασία. Αυτός ο Χάρτης θα μπορούσε να χρησιμεύσει για την έναρξη συζήτησης σχετικά με την ανάγκη συνεργασίας μεταξύ της Κοινότητας και των κρατών μελών της, καθώς και σχετικά με τις αρχές που θα έπρεπε να διέπουν αυτήν την συνεργασία.
<P>
Όλο αυτό το ζήτημα είναι επείγον και απαραίτητο, εφόσον η Συνθήκη του Αμστερνταμ δεν κάνει καμία αναφορά στην ανθρωπιστική βοήθεια, πράγμα που μέχρι στιγμής σημαίνει απουσία ενός πραγματικού εγγράφου βάσης.
<P>
Πρέπει να προσθέσουμε πως η πορεία προς έναν τέτοιο Χάρτη, καθώς και η συνεπακόλουθη συζήτηση, θα ήταν τόσο σημαντική όσο και το αποτέλεσμα. Θα επρόκειτο για μια διαδικασία στην οποία θα έπρεπε να λάβουν ενεργά μέρος τα εθνικά κοινοβούλια. Για παράδειγμα, στο πλαίσιο μιας διακοινοβουλευτικής διάσκεψης.
<P>
Σε ένα πολύ γενικότερο πλαίσιο, πρόκειται για τη συνειδητοποίηση του γεγονότος ότι η ανθρωπιστική βοήθεια έχει συχνά θέση σε περίπλοκες καταστάσεις κρίσης. Και οι εν λόγω κρίσεις δεν εμφανίζονται ξαφνικά και απρόσμενα, όπως οι φυσικές καταστροφές. Μάλλον προκαλούνται από πολιτικές, οικονομικές και φυλετικές εντάσεις. Ως αντίδραση σε αυτές τις κρίσεις, δεν αρκεί η κατεπείγουσα αλλά, κατ' ανάγκη, σημειακή βοήθεια.
<P>
Λόγω των κρίσεων αυτών, μόνο μια ολοκληρωμένη προσέγγιση, η οποία να συντονίζει τα πολιτικά, οικονομικά, στρατιωτικά και ανθρωπιστικά μέτρα μπορεί να εξασφαλίσει την επιτυχία. Ο Χάρτης ανθρωπιστικής βοήθειας θα μπορούσε αν αποτελέσει τον τρόπο για μεγαλύτερη ευαισθητοποίηση σε αυτό το φαινόμενο. Για όλα αυτά, ελπίζουμε η Επιτροπή να κάνει πλήρη χρήση των εξουσιών της για πρωτοβουλία και θα προτείνει τόσο στο Συμβούλιο όσο και στο Κοινοβούλιο τον πολυσυζητημένο Χάρτη. Και επιτρέψτε μου να τονίσω πως είναι η Επιτροπή αυτή που μπορεί και πρέπει να δώσει τη σημαντική πολιτική ώθηση.
<P>
Επίσης, υπάρχει μια σειρά δράσεων άλλου είδους, τις οποίες επίσης αναμένουμε από την Επιτροπή. Και θα αναφέρω τις τρεις, κατά την γνώμη μου, σημαντικότερες:
<P>
Πρώτον, η Επιτροπή θα πρέπει να αντικαταστήσει σταδιακά το σύστημα βοήθειας που προσανατολίζεται προς της μεμονωμένες και συνεπείς λειτουργίες για μια πιο μακροπρόθεσμη προσέγγιση, με ένα συγκεκριμένο πρόγραμμα. Και για αυτόν τον σκοπό, οι υπηρεσίες της Επιτροπής θα πρέπει να καθιερώσουν στρατηγικές σχέσεις με βασικούς εταίρους -φυσικά τις μεγάλες ΜΚΟ και τα ίδια τα Ηνωμένα Έθνη- με σκοπό την κατάρτιση και κοινή λειτουργία μιας κοινής σφαιρικής στρατηγικής για τις περίπλοκες και χρόνια επείγουσες καταστάσεις. Αναφέρομαι, για παράδειγμα, στην κατάσταση της περιοχής των Μεγάλων Λιμνών στην Αφρική.
<P>
Δεύτερον, περίπου το 45 % των πιστώσεων που διατίθενται στο ΕCHO, χρησιμοποιούνται από μη κυβερνητικές οργανώσεις. Το Ελεγκτικό Συνέδριο διενέργησε μελέτη σχετικά με τις πιστώσεις σε σχέση με την εθνική προέλευση αυτών των ΜΚΟ. Το αποτέλεσμα της εν λόγω μελέτης αποκαλύπτει πως υπάρχουν σημαντικές ανισορροπίες. Η Επιτροπή πρέπει να καταβάλει προσπάθειες για να διορθώσει αυτές τις ανισορροπίες, εφόσον υπάρχουν ισχυρές δεσμεύσεις με ΜΚΟ στη Γαλλία και το Βέλγιο, ενώ θα έπρεπε να εντατικοποιηθούν οι εν λόγω δεσμεύσεις με τις ΜΚΟ, για παράδειγμα, στη Γερμανία και την Πορτογαλία.
<P>
Τρίτον, είναι απαραίτητο η Επιτροπή να θέσει σε λειτουργία μια κεντρική μονάδα αξιολόγησης των αναπτυξιακών προγραμμάτων της, συμπεριλαμβανομένων των ECHO, MEDA, PHARE και TACIS. Η εν λόγω μονάδα θα πρέπει να μεριμνά για τον κατάλληλο έλεγχο ποιότητας, καθώς επίσης και την σύγκριση των αποτελεσμάτων της εσωτερικής αξιολόγησης, και να δεσμεύεται να βελτιώσει την ανταλλαγή εμπειριών, όχι μόνο μέσα στην Επιτροπή, αλλά επίσης και με άλλους φορείς επιφορτισμένους με την αναπτυξιακή βοήθεια.
<P>
Η κομβική λέξη που χρησιμοποίησε το Ελεγκτικό Συνέδριο σε αυτό το πλαίσιο αξιολόγησης, είναι η λέξη ανεξαρτησία. Προκειμένου να είναι πραγματική αυτή η ελευθερία και σαν αποτέλεσμα της αξιοπιστίας της, η εν λόγω μονάδα αξιολόγησης θα πρέπει να βρίσκεται εκτός των λειτουργικών Γενικών Διευθύνσεων.
<P>
Και τελειώνω, κύριε Πρόεδρε, τονίζοντας με ικανοποίηση πως η έκθεση Goerens ζητά ακριβώς αυτό που ζητώ και εγώ. Κύριε Goerens, σας συγχαίρω για την έκθεσή σας και σας ευχαριστώ για την υποστήριξή σας προς την γνώμη που διετύπωσα. Αυτό που αποδεικνύεται είναι πως αν η Επιτροπή Ανάπτυξης και η Επιτροπή Ελέγχου του Προϋπολογισμού συναντιόμαστε συχνότερα, θα είχαμε πολλά περισσότερα να πούμε. Όλα αυτά, βέβαια, με την βοήθεια των εκθέσεων του Ελεγκτικού Συνεδρίου.

<SPEAKER ID=110 NAME="Πρόεδρος">
Θα ήθελα να ανακοινώσω στους συναδέλφους ότι, δεδομένου ότι στις 16.00 αρχίζει ο χρόνος που προορίζεται για συζήτηση επικαίρων και επειγόντων θεμάτων, θα αγορεύσουν μόνο δυο βουλευτές και στη συνέχεια θα διακόψουμε τη συζήτηση.

<SPEAKER ID=111 NAME="Plooij-Van Gorsel">
Πρόεδρε, συνάδελφοι, Επίτροπε, κατ?αρχάς θα ήθελα να συγχαρώ τον κ. Goerens για την έκθεση που εκπόνησε και κυρίως για το ιδιαίτερα ισορροπημένο ψήφισμα. Δυστυχώς, η αποτελεσματικότητα της αναπτυξιακής βοήθειας που προσφέρει η Κοινότητα είναι σε πολλές περιπτώσεις ανεπαρκής. Το λέω αυτό επειδή, παρά το γεγονός ότι οι Δυτικές χώρες προσφέρουν βοήθεια εδώ και χρόνια, οι πολίτες στις λιγότερο ανεπτυγμένες χώρες δεν μπορούν να έχουν στη διάθεσή τους τα προς το ζην, ενώ η οικονομική ανάπτυξη είναι ελάχιστη. Πιστεύω ότι, προκειμένου να βελτιωθεί η αποτελεσματικότητα της αναπτυξιακής βοήθειας, πρέπει να επέρθουν αλλαγές σε τρία σημεία.
<P>
Ο ΟΟΣΑ επεσήμανε ήδη ότι ο καλύτερος τρόπος για να βοηθηθούν οι λιγότερο αναπτυγμένες χώρες είναι να εκπαιδευτούν οι γυναίκες, διαπίστωση η οποία οφείλεται σε σημαντικό βαθμό στο γεγονός ότι υπάρχει μια αντιθετική σχέση μεταξύ του επίπεδου εκπαίδευσης των γυναικών και της γεννητικότητας. Συνεπώς, συνάδελφοι, ο καλύτερος τρόπος για να ανασχεθεί η εκρηκτική αύξηση του πληθυσμού στις χώρες αυτές και κατ?αυτόν τον τρόπο να καταπολεμηθεί η φτώχεια και η πείνα είναι να προσφερθεί εκπαίδευση στις γυναίκες. Ο μοναδικός τρόπος για να σπάσει ο φαύλος κύκλος είναι να μειωθεί το ποσοστό αύξησης του πληθυσμού. Μόνο τότε μπορεί να γίνει λόγος για βιώσιμη ανάπτυξη. Αυτό είναι το πρώτο σημείο.
<P>
Το δεύτερο σημείο στο οποίο θα αναφερθώ σχετίζεται με το γεγονός ότι η βιώσιμη ανάπτυξη εξαρτάται και από τη γνώση και την ενημέρωση. Προκειμένου να δημιουργηθεί ένα κάποιο έρεισμα στη χώρα και στον πληθυσμό, πρέπει να επιδιωχθεί η συμμετοχή των τοπικών πανεπιστημίων και των εθνικών ερευνητικών κέντρων στην προσπάθεια για τη μεταφορά τεχνολογίας και τεχνογνωσίας.
<P>
Κατά τρίτον, καθοριστική σημασία για την οικονομική και κοινωνική πρόοδο έχει η πραγματοποίηση επενδύσεων στον ιδιωτικό τομέα και κυρίως στις μικρομεσαίες επιχειρήσεις καθώς και η προώθηση της εξέλιξης του μηχανισμού της αγοράς. Και σ?αυτή την περίπτωση δεν πρέπει να παραγνωριστεί ο ρόλος που ενδέχεται να διαδραματίσουν οι γυναίκες ως δυνητικοί επιχειρηματίες. Αντιλαμβάνομαι ότι υπάρχουν και διεθνείς τράπεζες οι οποίες προσφέρουν τη συνεργασία τους για την ανάπτυξη πρωτοβουλιών. Ελπίζω ότι η Ευρώπη θα μιμηθεί το παράδειγμά τους.

<SPEAKER ID=112 NAME="Carlotti">
Κύριε Πρόεδρε, κύριε Επίτροπε, αγαπητοί συνάδελφοι, η συζήτηση αυτή μας δίνει την ευκαιρία να διαπιστώσουμε την άνευ προηγουμένου βοήθεια που κατόρθωσε να προσφέρει η Επιτροπή σε εδάφη που μαστίζονται από διαρκώς δυσχερέστερες κρίσεις, με σχετικά περιορισμένα μέσα, ενώ τα κράτη μέλη αποδεσμεύονται αργά, αφήνοτας να ασκείται όλο και περισσότερη πίεση στην Κοινότητα.
<P>
Μας δίνει επίσης τη δυνατότητα να διαπιστώσουμε την σημαντική πρόοδο που επιτελέσθηκε με την δημιουργία του Ευρωπαϊκού Γραφείου Ανθρωπιστικής Βοήθειας Εκτάκτου Ανάγκης, για τη διαχείριση της ανθρωπιστικής βοήθειας. Όλοι το αναγνωρίζουν, συμπεριλαμβανομένης και της συγκεκριμένης, μεθοδικής και εξαιρετικής έκθεσης του Ελεγκτικού Συνεδρίου. Και καθώς αναφέρω την έκθεση αυτή, επιτρέψτε μου να υπογραμμίσω ότι δεν επισημαίνει καμιά απάτη ούτε σημαντικό λάθος στη διαχείριση της βοήθειας από την Επιτροπή.
<P>
Σε ένα πλαίσιο εσωστρέφειας, λόγω των κοινωνικών δυσκολιών που παρατηρούνται στα περισσότερα κράτη της Ευρώπης, η κοινή γνώμη, πράγματι, καθίσταται διαρκώς και πιο απογοητευμένη. Είναι λοιπόν απαραίτητο να προσαρμόσουμε τη βοήθεια μας όσο το δυνατό περισσότερο, να είναι όσο το δυνατό αποτελεσματικότερη. Αυτός είναι και ο προσανατολισμός της έκθεσης Goerens, με την οποία συμφωνώ πλήρως.
<P>
Ως προς την έκθεση Fabra-Vallιs και την έκθεση του Ελεγκτικού Συνεδρίου, λόγω του χρόνου που έχω στην διάθεση μου δεν μπορώ παρά να περιορισθώ σε ορισμένες παρατηρήσεις. Κατ' αρχάς, η ανάγκη περισσότερης διαφάνειας είναι επιτακτιή για την Επιτροπή. Πρέπει να απλοποιηθούν οι εσωτερικές διαδικασίες, να βελτιωθεί η συνοχή ανάμεσα στα όργανα της πολιτικής ανάπτυξης. Στην κατάσταση αυτή προστίθεται η ανάγκη καλύτερης συμπληρωματικότητας στη βοήθεια -δεν παύουμε να το επαναλαμβάνουμε- με τα κράτη μέλη, με τα Ηνωμένα Έθνη. Η Ευρωπαϊκή Ένωση δεν θα μπορούσε να αρκεσθεί στον ρόλο του κύριου χορηγού. Είναι αναπόφευκτο να ακουστεί η φωνή μας στην παγκόσμια σκηνή και το Συμβούλιο και η Επιτροπή θα πρέπει να λάβουν τα σχετικά μέτρα.
<P>
Για τον λόγο αυτό, χρειάζεται σφαρική πολιτική. Προτείνεται ένας Χάρτης ανθρωπιστικής βοήθειας, τον οποίο θεωρώ ενδιαφέροντα. Όμως, πέρα από το γεγονός ότι δεν γνωρίζουμε τι νομική υπόσταση να του δώσουμε, θεωρώ ότι οι κανονισμοί του Συμβουλίου και η ανακοίνωση της Επιτροπής το 1996, παρουσιάζουν συνοχή.
<P>
Κλείνοντας, προσωπικά θα προτιμούσα η Επιτροπή να μελετήσει τον ρόλο του ευρωπαϊκού γραφείου ανθρωπιστικής βοήθειας εκτάκτου ανάγκης στο μέλλον, ως προς μια συνολική σχέση με τους εταίρους της και ιδιαίτερα τις ΜΚΟ, για την ανασυγκρότηση της ανθρωπιστικής βοήθειας όπως θα μπορούσε να προκύψει από τον εν λόγω προβληματισμό και καλώ την Επιτροπή να δεσμευθεί ότι θα συνεργασθεί πλήρως με το Ευρωπαϊκό Κοινοβούλιο, γιατί έχουμε πολλά να συζητήσουμε.
<P>
(Χειροκροτήματα)

<SPEAKER ID=113 NAME="Πρόεδρος">
Η συζήτηση διακόπτεται τώρα και θα συνεχιστεί στις 18.00.

<CHAPTER ID=8>
Συζήτηση Επικαίρων και Επειγόντων Θεμάτων
<SPEAKER ID=114 NAME="Πρόεδρος">
Η ημερήσια διάταξη προβλέπει τη συζήτηση επικαίρων, επειγόντων και σημαντικών θεμάτων.

<SPEAKER ID=115 NAME="Πρόεδρος">
Η ημερήσια διάταξη προβλέπει την κοινή συζήτηση των ακόλουθων προτάσεων ψηφίσματος:
<P>
(B4-0056/98) του κ. Bertens, εξ ονόματος της Ομάδας ΦΙΛ σχετικά με την κατάσταση στο Μεξικό.-(Β4-0057/98) των βουλευτών Salafranca, Galeote Guecedo, Soulier και De Esteban Martin, εξ ονόματος της Ομάδας ΕΛΚ, σχετικά με τη δολοφονία 46 αυτόχθονων γεωργών στη μεξικανική πολιτεία Chiapas.-(B4-0066/9) των βουλευτών Kαραμάνου, Newens και Cabezon Alonso, εξ ονόματος της Ομάδας ΕΣΚ, σχετικά με την κατάσταση στο Chiapas.-(B4-0073/98) των βουλευτών Gonzαlez Trivino, Novo Belenguer, Hory και Dell'Alba, εξ ονόματος της Ομάδας ΕΡΣ, σχετικά με την κατάσταση στην πολιτεία Chiapas.-(B4-0085/98) των βουλευτών Carnero Gonzαlez, Wurtz, Manisco, Gonzαlez Alvarez, Novo, Pailler, Aλαβάνου, Svensson, Eφραιμίδη, και Seppδnen, εξ ονόματος της ομάδας ΕΕΑ/ΑρΠρΒΧ, σχετικά με την κατάσταση στην πολιτεία Chiapas (Μεξικό).-(Β4-0095/98) των βουλευτών Kreissl-Dφrfler, Tamino, Ripa di Meana και Orlando, εξ ονόματος της Ομάδας των Πρασίνων, σχετικά με την κατάσταση στην πολιτεία Chiapas (Mεξικό).
<SPEAKER ID=116 LANGUAGE="ES" NAME="Salafranca Sαnchez-Neyra">
Κύριε Πρόεδρε, στα ανθρώπινα δικαιώματα δεν χωρούν ημίμετρα και, στη συγκεκριμένη περίπτωση του δικαιώματος στη ζωή, που αν χαθεί δεν ανακτάται ποτέ, γνωρίζετε, κύριε Πρόεδρε, πως η μετριοπάθεια μετατρέπεται σε ελάττωμα όταν αρνείται τον συμβιβασμό. Για αυτόν τον λόγο είναι σημαντικό αυτό το Κοινοβούλιο -το είπα στις 24 Δεκεμβρίου, το επανέλαβα στις 6 Ιανουαρίου στην Επιτροπή Εξωτερικών Υποθέσεων, το έθεσα εκ νέου στην πολιτική μου Ομάδα και το επαναλαμβάνω ενώπιον αυτής της Ολομέλειας- να υψώσει την φωνή του για να καταδικάσει, με όλη του την δύναμη και με αυστηρότητα, τη σφαγή που συγκλόνισε την παγκόσμια κοινή γνώμη.
<P>
Και μαζί με την έντονη καταδίκη αυτής της βάρβαρης πράξης και την αλληλεγγύη του προς τις οικογένειες των θυμάτων, το Κοινοβούλιο πρέπει να καταδικάσει επίσης όλες τις εκδηλώσεις παραβίασης των ανθρωπίνων δικαιωμάτων και της πράξεις βίας, όποιοι και αν είναι οι υπαίτιοι τέτοιων εγκληματικών πράξεων.
<P>
Το Μεξικό, υπό την κυβέρνηση του Προέδρου Zedillo, βρίσκεται σήμερα βυθισμένο σε μια πολύπλοκη και ατέλειωτη διαδικασία μεταρρυθμίσεων. Πολλά έχουν αλλάξει σε αυτήν την χώρα από τις εκλογές της 6ης Ιουλίου, αλλά υπάρχουν και άλλα που δεν έχουν αλλάξει και τόσο: η βία, η ανασφάλεια, η ατιμωρησία.
<P>
Ασφαλώς, τα μέτρα που έχουν ληφθεί από την κυβέρνηση -στην περίπτωση της σφαγής στο Acteal ή των γεγονότων στο Ocosingo- έχουν ως σκοπό να προσπαθήσουν να αποκαταστήσουν την εμπιστοσύνη και την αξιοπιστία της χώρας, μέσα στα όρια του κράτους δικαίου και της κυριαρχίας του νόμου, στο οποίο πρέπει να υπόκεινται εξίσου όλοι, από την κυβέρνηση μέχρι τον τελευταίο πολίτη.
<P>
Για αυτό δεν αρκεί, κύριε Πρόεδρε, δεν είναι αρκετό να αντιδρούμε, γιατί η απώλεια της ζωής, μιας μόνο ανθρώπινης ζωής, είναι ανεπανόρθωτη. Τα μέτρα αυτά δεν πρέπει να θεωρούνται εξαιρετικά, γιατί αποτελούν συνήθεις κατευθυντήριες γραμμές συμπεριφοράς σε κάθε κράτος δικαίου.
<P>
Γιατί όταν υπάρχει παραβίαση της ελευθερίας -η οποία ξεκινά από τον σεβασμό για το δικαίωμα στη ζωήπρέπει να εφαρμοσθεί με αυστηρότητα η δικαιοσύνη, κύριε Πρόεδρε. Για αυτόν τον λόγο, το Κοινοβούλιο, μέσω του ψηφίσματός του, ζητεί από την κυβέρνηση -στην οποία αναλογεί η πρωταρχική υποχρέωση της μέριμνας για την ασφάλεια των πολιτών της- να καταβάλει όλες της τις προσπάθειες για να αποφευχθεί η επανάληψη τόσο δυσάρεστων και τόσο λυπηρών γεγονότων.
<P>
Και επαναλαμβάνω την άποψή μου πως ο διάλογος και η εξάλειψη της βίας, κάθε είδους βίας, αποτελούν τον καλύτερο τρόπο -μάλλον, τον μόνο τρόπο- για την επίτευξη μιας βιώσιμης λύσης της σύγκρουσης και μιας ειρήνης δίκαιης και αποδεκτής από όλους.

<SPEAKER ID=117 LANGUAGE="NL" NAME="Bertens">
Πρόεδρε, ο άνεμος της αλλαγής που φυσά στο Μεξικό προς την κατεύθυνση του περαιτέρω εκδημοκρατισμού και του ανοίγματος της κοινωνίας δεν επέδρασε ακόμη, ή τουλάχιστον δεν επέδρασε επαρκώς, στην κατάσταση που επικρατεί στο Chiapas. Μετά την σφαγή των 45 Ινδιάνων, στο τέλος Δεκεμβρίου και τη διαμάχη που ξέσπασε από τη στιγμή εκείνη προκύπτει ότι δεν έχουν λυθεί ακόμη τα προβλήματα που σχετίζονται με τις δράσεις παραστρατιωτικών οργανώσεων και τη μη υποβολή κυρώσεων στους υπευθύνους. Η παραίτηση του Υπουργού Εσωτερικών και του Κυβερνήτη της πολιτείας Chiapas είναι ένα θετικό βήμα, ωστόσο πρέπει να γίνουν και άλλες ενέργειες προκειμένου να απαλλαγούν πλήρως οι αρχές και ο στρατός από τις ευθύνες που φέρουν.
<P>
Δεδομένου ότι υπάρχουν ενδείξεις για σχέσεις μεταξύ παραστρατιωτικών ομάδων και πολιτικών κύκλων, η κυβέρνηση θα πρέπει να τηρήσει ιδιαίτερα προσεκτική στάση και να αναλάβει δράση για να τιμωρήσει τις παραστρατιωτικές ομάδες και κάθε άλλον υπεύθυνο. Για να προβεί σε μια χειρονομία καλής θέλησης, το Μεξικό πρέπει να συμφωνήσε με την εγκατάσταση ενός γραφείου του ?Υπατου Αρμοστή των Ηνωμένων Εθνών για τα ανθρώπινα δικαιώματα. Επ?αυτού του σημείου υποβάλαμε τροπολογία στο ψήφισμα. ?Οντως, η Κυβέρνηση του Μεξικού έχει αναλάβει σχετική δέσμευση στη συμφωνία που συνήψε πρόσφατα με την Ευρωπαϊκή ?Ενωση.
<P>
Τέλος, κ. Πρόεδρε, μια ακόμη παρατήρηση για την κατάσταση στο Chiapas. Η συμφωνία San Andres πρέπει να τηρηθεί, ενώ πρέπει να επαναληφθεί ο διάλογος μεταξύ της κυβέρνησης και του ΕΖLN, των Ζαπατιστών. Δεν υπάρχει περίπτωση να βρεθεί στρατιωτική λύση για το πρόβλημα, ενώ μια παρόμοια ενέργεια θα εξέθετε σε κίνδυνο τη σταθερότητα όλης της χώρας. Για το λόγο αυτό πρέπει να επαναληφθεί ο διάλογος που έχει διακοπεί από το 1996, προκειμένου να βρεθεί μία βιώσιμη πολιτική λύση για το πρόβλημα.

<SPEAKER ID=118 LANGUAGE="ES" NAME="Cabezσn Alonso">
Κύριε Πρόεδρε, ο βίαιος θάνατος 45 ανυπεράσπιστων ανθρώπων -στην πλειοψηφία τους γυναικόπαιδα- στο μεξικάνικο χωριό Acteal, στις 22 Δεκεμβρίου, μας έφερε πάλι μπροστά σε ένα Μεξικό το οποίο επιδεικνύει τις οξύτερες αντιφάσεις του στην πολιτεία Chiapas, όπου συμβιώνουν δύσκολα ένα πλούσιο και ένα βαθύ, άνισο και φτωχό Μεξικό.
<P>
Καταδικάζω ανεπιφύλακτα ένα τόσο σοβαρό γεγονός και εκφράζω την αλληλεγγύη μου στα θύματα και τις οικογένειές τους.
<P>
Η πραγματικότητα της πολιτείας Chiapas απαιτεί σήμερα μια αυστηρή και ειλικρινή ανάλυση. Δεν μπορούμε να κλείσουμε την υπόθεση Chiapas με μια ανάλυση απλοποιημένη ή με δυτικές παραμέτρους, γιατί μπορεί να γίνουν πολύ σοβαρά λάθη.
<P>
Από την απόρριψη της χρήσης της βίας ως πολιτικό μέσο, θα ήθελα ο Πρόεδρος Zedillo και η κυβέρνησή του να τεθούν επικεφαλής μιας λύσης στην σύγκρουση στο Chiapas και στα πολιτισμικά, κοινωνικά, οικονομικά και πολιτικά αίτια που κρύβονται πίσω από αυτήν την σύγκρουση· το Υπουργείο Δικαιοσύνης της χώρας να συνεχίσει τις έρευνες, μέχρι τη διαλεύκανση των γεγονότων, και να μην τα αφήσει ατιμώρητα· τα πολιτικά κόμματα του Μεξικού να αναζητήσουν συμφωνίες σχετικά με κρατικά προγράμματα και να επιτύχουν έναν κοινό νομικό προσδιορισμό σχετικά με την αυτονομία των ιθαγενών, ως ένα σημαντικό βήμα για την υλοποίηση μέρους των συμφωνιών του San Andrιs· να εξαλειφθεί η παρουσία παραστρατιωτικών ομάδων στο Chiapas και να ενσωματωθούν οι αντάρτες ζαπατίστας -καλύτερα τώρα παρά αργότερα- στην πολιτική ζωή του Μεξικού ως οργάνωση πολιτών· η Επιτροπή, σε συνεργασία με τις ομοσπονδιακές μεξικανικές αρχές, να υποστηρίξει προγράμματα επείγουσας βοήθειας προς τους πρόσφυγες του Chiapas.
<P>
Μπορώ να δεχτώ τον ρόλο του μεξικάνικου στρατού στην διαδικασία αφοπλισμού των παραστρατιωτικών ομάδων και την δραστηριότητά του στην διανομή βοήθειας στους πρόσφυγες· πρέπει όμως να εντατικοποιηθούν όλες οι προσπάθειες, ώστε να μην υπάρχουν ένοπλες συγκρούσεις ανάμεσα στον τακτικό μεξικάνικο στρατό και τους αντάρτες ζαπατίστας.
<P>
Αν όμως, δυστυχώς, σημειωθούν συγκρούσεις, οι συνέπειές τους θα ήταν απρόβλεπτες. Αυτό που έχει σημασία σήμερα είναι να διασωθεί αυτό το δύσκολο μωσαϊκό λύσεων και ειρήνης που είναι επιθυμητό και που πρέπει να οικοδομηθεί. Η μεξικάνικη κοινωνία πρέπει να δει στην Ευρωπαϊκή Ένωση, όχι έναν κατήγορο, αλλά έναν πιστό σύμμαχο στην συνεργασία για την εύρεση λύσεων στις συγκρούσεις.
<P>
Το ψήφισμα που σήμερα θέλουμε να εγκρίνουμε είναι μια μικρή συμβολή σε αυτήν την συμπαράταξη για να μοιραστούμε προβλήματα και λύσεις.

<SPEAKER ID=119 LANGUAGE="FR" NAME="Hory">
Κύριε Πρόεδρε, όταν καταθέσαμε το ψήφισμα αυτό, υπήρχαν ακόμη αμφιβολίες για την ευθύνη των αρχών του Μεξικού για τη σφαγή στο Acteal.
<P>
Σήμερα, δεν υπάρχει πλέον καμία αμφοβολία. Αποδείχθηκε ότι οι τοπικές αρχές γνώριζαν την προετοιμασία της σφαγής, από την 21 Δεκεμβρίου, είχαν ενημερωθεί για την εμπλοκή μελών του επίσημου επαναστατικού κόμματος και των αστυνομικών στις προετοιμασίες αυτές.
<P>
Αντί να εκτιμήσει τη συγκίνηση που προκαλεί η σφαγή, συγκίνηση που οδήγησε 100.000 διαδηλωτές στους δρόμους του Μεξικού, η μεξικανική εξουσία εμμένει στην καταπίεση και μια νεαρή ινδιάνα σκοτώθηκε από την αστυνομία
<P>
Για τους λόγους αυτούς, πιστεύω ότι το Κοινοβούλιο πρέπει να ασχοληθεί με το ζήτημα αυτό, και αν και είμαστε πολλοί αυτοί που δεν συμμεριζόμαστε τη ρομαντική γοητεία που ασκούν σε ορισμένους οι αριστεροί αρχαϊσμοί του κίνηματος των ζαπατίστας, το Κοινοβούλιο πρέπει να καταδικάσει σθεναρά τις αρχές του Μεξικού και να τις παροτρύνει να ξεκινήσουν διάλογο για πολλά προβλήματα, κυρίως, θέματα που αφoρούν τη γη, τα οποία οποία τέθηκαν στο Chiapas.

<SPEAKER ID=120 LANGUAGE="ES" NAME="Carnero Gonzαlez">
Κύριε Πρόεδρε, η φρικτή σφαγή του Acteal και των προηγούμενων γεγονότων, δείχνουν τα σοβαρά προβλήματα που αντιμετωπίζει η δημοκρατική μετάβαση στο Μεξικό. Δείχνουν επίσης την έλλειψη σεβασμού των ανθρωπίνων δικαιωμάτων σε αυτήν την χώρα και, σαφώς, την εκρηκτική κατάσταση στην πολιτεία του Chiapas.
<P>
Η Ευρώπη πρέπει να συμβάλει ώστε το Μεξικό να αποτελέσει μια δημοκρατία η οποία να σέβεται πλήρως τα ανθρώπινα δικαιώματα, και αυτό πρέπει να το απαιτήσουμε, πάνω από όλα, από τον πρόεδρο Ernesto Zedillo και από την κυβέρνησή του. Πρέπει να ζητήσουμε από τις αρχές του Μεξικού να συλλάβουν και να δικάσουν τους ενόχους για τη σφαγή του Acteal· να αφοπλίσουν τις παραστρατιωτικές ομάδες οι οποίες, όπως είχε ήδη προειδοποιηθεί, ενεργούσαν στο Chiapas πριν από το έγκλημα στο Acteal, και να τις εξαρθρώσουν· να σταματήσουν τις στρατιωτικές επιχειρήσεις στο Chiapas και να αποσύρουν τον στρατό· να τηρήσουν τις συμφωνίες του San Andrιs και να υπάρξει ένας πραγματικός διάλογος με τον στρατό των ζαπατίστας· να γίνουν σεβαστά τα ανθρώπινα δικαιώματα και να φέρουν σε πέρας μέχρι την τελευταία λεπτομέρεια τον εκδημοκρατισμό. Αυτός ο εκδημοκρατισμός ο οποίος σημείωσε μια σημαντική ώθηση με την καθαρή εκλογή, ως κυβερνήτη της πόλης του Ομοσπονδιακού Διαμερίσματος, του Cuahutιmoc Cαrdenas.
<P>
Αναμφίβολα θα συμφωνούσαμε λοιπόν με αυτό που ζητεί η πλειοψηφία των Μεξικανών -και το διαδήλωσαν κατά χιλιάδες από αυτούς στους δρόμους των πόλεων τους- και μετά από αυτούς και η πλειοψηφία των Ευρωπαίων. Οι πολίτες μας δεν θέλουν ημίμετρα για το Μεξικό, θέλουν σαφήνεια. Και την ίδια σαφήνεια πρέπει να απαιτήσουμε από αυτό το Κοινοβούλιο, από το Συμβούλιο και την Επιτροπή, και πρέπει να ζητήσουμε να υπάρξει διεθνής παρακολούθηση του σεβασμού των ανθρωπίνων δικαιωμάτων στο Μεξικό και να μας ενημερώνει η Επιτροπή σχετικά με αυτό το θέμα συχνά και οργανωμένα. Και για όλα αυτά, δεν χρειάζονται μόνο τα καλά λόγια· τα λόγια πρέπει να βασίζονται σε γεγονότα, και αν θέλουμε να ικανοποιηθούν όλες αυτές οι απαιτήσεις, πρέπει να χρησιμοποιήσουμε τα μέσα που διαθέτουμε.
<P>
Αυτός είναι ο λόγος για τον οποίο το ψήφισμά μας ζητεί από το Κοινοβούλιο να ακυρώσει την διαδικασία για την έγκριση της διμερούς συμφωνίας, η οποία υπεγράφη τον περασμένο Δεκέμβριο ανάμεσα στην Ευρωπαϊκή Ένωση και το Μεξικό, έως ότου ο Πρόεδρος Zedillo ικανοποιήσει τα αιτήματα που μόλις διετύπωσα, και πιστεύω πως το ίδιο πρέπει να ζητήσουμε από τα εθνικά κοινοβούλια.

<SPEAKER ID=121 LANGUAGE="IT" NAME="Τamino">
Κύριε Πρόεδρε, θέλω να εκφράσω, πέρα από τη βαθειά θλίψη για τα θύματα, και την έντονη ανησυχία για τα επεισόδια βίας που διαδρματίζονται ακόμη στο Chiapas, όπου παραστρατιωτικές συμμορίες, με την υποστήριξη των τοπικών αρχών, τρομοκρατούν και σφάζουν τους αυτόχθονες πληθυσμούς.
<P>
Επί του προκειμένου, είναι ίσως χρήσιμο να ανατρέξουμε στις διαπιστώσεις της Διεθνούς Αμνηστίας: αυτά τα επεισόδια δείχνουν την ανάγκη ταχύτατης προώθησης δημόσιας, εκτενούς και ανεξάρτητης έρευνας σχετικά με την εξάπλωση των παραστρατιωτικών ομάδων που, σύμφωνα με πολυάριθμες πηγές πληροφόρησης, δρουν με την υποστήριξη των δυνάμεων ασφαλείας, των τοπικών αρχών και των πολιτικών προσωπικοτήτων, προσκείμενων στο επίσημο επαναστατικό κόμμα, που κατέχει την εξουσία στο Μεξικό.
<P>
Για τους λόγους αυτούς, είμαι ακράδαντα πεπεισμένος ότι η ειρήνη στο Chiapas δεν μπορεί να αποκατασταθεί χωρίς τον ρητό διαχωρισμό της θέσης της μεξικανικής κυβέρνησης από αυτές τις παραστρατιωτικές ομάδες που μέχρι σήμερα η μεξικανική κυβέρνηση χρησιμοποίησε ευρύτατα. Η ειρήνη δεν μπορεί να παγιωθεί χωρίς την αποκατάσταση των ανθρωπίνων δικαιωμάτων.
<P>
Για τους λόγους αυτούς, η Ομάδα των Πρασίνων, παρ' όλο που υποστήριζει την κοινή πρόταση ψηφίσματος, θεωρεί χρέος της να αναφερθεί στη δημοκρατική ρήτρα της διμερούς συμφωνίας με το Μεξικό και να αναστείλει την υπογραφή της εμπορικής συμφωνίας.

<SPEAKER ID=122 LANGUAGE="EN" NAME="Newens">
Κύριε Πρόεδρε, η ωμή σφαγή 45 ανθρώπων στο Acteal στην πολιτεία Chiapas στο Μεξικό, προκάλεσε σοκ στους υποστηρικτές των ανθρωπίνων δικαιωμάτων παγκοσμίως. Το παρόν ψήφισμα εκφράζει ένα ευρέως διαδεδομένο αίσθημα αποτροπιασμού. Η ταχεία καταδίκη της σφαγής από τον Πρόεδρο του Μεξικού και οι ενέργειες που έγιναν για τον εντοπισμό των υπευθύνων και την παραπομπή τους στη δικαιοσύνη, όπως αναφέρεται στο ψήφισμα, είναι ευπρόσδεκτες. Όμως, οι μεξικανικές αρχές πρέπει να αναγνωρίσουν ότι οποιαδήποτε αποτυχία του συστήματος που θα επέτρεπε στους ενόχους να αποφύγουν τη δικαστική κρίση, θα έπληττε σοβαρά το κύρος τους.
<P>
Στο παρελθόν, οι Μεξικανοί υπήρξαν θύματα σοβαρών παραβιάσεων των ανθρωπίνων δικαιωμάτων τους χωρίς τον εντοπισμό και την τιμωρία των ενόχων. Όμως, στην παρούσα περίπτωση έχει ζωτική σημασία αυτοί που διέπραξαν ένα τόσο ειδεχθές έγκλημα να μην αποφύγουν τις συνέπειες των πράξεών τους. Η κυβέρνηση του Μεξικού οφείλει περαιτέρω να επαναλάβει την εκφρασμένη δέσμευσή της για την ειρηνική επίλυση της σύγκροσυης με το ZNLA. Πρέπει με επιμονή να προτρέψουμε και τις δύο πλευρές να επαναλάβουν τις προσπάθειές τους ώστε να εξασφαλίσουν την πλήρη επίτευξη των στόχων των συμφωνιών του San Andres, χωρίς άλλες ζημιές ή απώλειες ανθρώπινων ζωών και, για τον σκοπό αυτό, να συναντηθούν με τη θέληση να επιτύχουν, ό, τι κι αν συμβεί.
<P>
Εάν τα τρομερά γεγονότα της 22ας Δεκεμβρίου συνταράξουν τους υπεύθυνους για να προχωρήσουν στις απαιτούμενες ενέργειες, όχι μόνο για να βρουν μια λύση στη σύγκρουση, αλλά και για να ασχοληθούν με τα κυρίαρχα προβλήματα της φτώχειας, της στέρησης και των διακρίσεων που αποτελούν τις αιτίες της εξέγερσης των Ζαπατίστας, ο θάνατος των θυμάτων στο Acteal δεν θα είναι μάταιος. Επί του παρόντος, δεν νομίζω ότι πρέπει να επιδιώξουμε να εμποδίσουμε τη συμφωνία μεταξύ της Ευρωπαϊκής Ένωσης και του Μεξικού του Δεκεμβρίου του 1997, που περιλαμβάνει το θέμα των ανθρωπίνων δικαιωμάτων, εφόσον η μεξικανική κυβέρνηση προχωρεί τώρα σε έρευνες σχετικά τα θέματα που ανακύπτουν από τη σφαγή αυτή. Αναπόφευκτα όμως, εάν αυξηθούν ή δεν αντιμετωπιστούν οι παραβιάσεις των ανθρωπίνων δικαιωμάτων, δεν θα είναι δυνατό να αντιταχθούμε σε μια πολύ σκληρότερη στάση στο μέλλον.

<SPEAKER ID=123 LANGUAGE="FR" NAME="Wurtz">
Κύριε Πρόεδρε, επειδή πήγα στο Chiapas και διατήρησα σχέσεις για αρκετό καιρό, τόσο με στρατευμένους Ζαπατίστας όσο και με πολλους μεξικανούς προοδευτικούς, μπορώ να βεβαιώσω πόσες ελπίδες είχαν εμπνεύσει, σε αυτή τη χώρα, οι συμφωνίες του San Andrιs, το Φεβρουάριο του 1996.
<P>
Η πολιτιστική παράδοση των αυτοχθόνων πληθυσμών θα αναγνωριζόταν ως αναπόσπαστο μέρος της ποικιλίας του Μεξικού, και η συμμετοχή αυτών των πληθυσμών στην πολιτική ζωή του τόπου θα ήταν σίγουρη. Έχω την πεποίθηση ότι η μη-τήρηση αυτών των συμφωνιών είναι η πρώτη και θεμελιώδης αιτία της δραματικής επιδείνωσης της κατάστασης στο Chiapas.
<P>
Σήμερα, το χειρότερο που θα μπορούσαμε να περιμένουμε έγινε, με την σφαγή στο Acteal με 45 νεκρούς, στις 22 του περασμένου Δεκεμβρίου. Το γεγονός αυτό αποτελεί μία σοβαρότατη κατηγορία εναντίον αυτών οι οποίοι, στην κορυφή του Κράτους, ανέχονται αυτές τις παραστρατιωτικές ομάδες και πιο πολύ ακόμα εναντίον των τοπικών αρχηγών του PRI που παρέχουν άμεση υποστήριξη σε αυτούς τους δολοφόνους. Δυστυχώς, δεν μπορούμε να αποκλείσουμε το ενδεχόμενο να επέτρεψαν σκόπιμα οι ηγέτες της χώρας να οξυνθεί η κατάσταση σε μία προσπάθεια να απομονώσουν τους Ζαπατίστας ή να τους παρασύρουν σε κάποιο σοβαρό ολίσθημα, έτσι ώστε να δικαιολογήσουν τη επιστροφή στη στρατιωτική λύση.
<P>
Σε αυτό το πλαίσιο εντάσσεται η προσπάθειά μου να μεταφέρω εδώ το ρητό αίτημα πολλών προσωπικοτήτων του Chiapas και του Μεξικού γενικότερα, συγκεκριμένα την κατάργηση της συμφωνίας εταιρικής σχέσης και συνεργασίας, η οποία υπεγράφη στις 8 Δεκεμβρίου του περασμένου χρόνου μεταξύ της Ευρωπαϊκής Ένωσης και του Μεξικού, έτσι ώστε να πιέσουμε τις αρχές της χώρας να διαλύσουν αυτές τις παραστρατιωτικές ομάδες, να καταδικάσουν τους δολοφόνους, να αποσύρουν τον μεξικανικό στρατό από τις περιοχές των αυτοχθόνων, και γενικότερα να σεβαστούν τις δεσμεύσεις του, ή, με άλλα λόγια, να εφαρμόσουν τις συμφωνίες του San Andrιs, έτσι ώστε ο πληθυσμός του Chiapas να βρει επιτέλους ειρήνη, δικαιοσύνη και δημοκρατία.

<SPEAKER ID=124 NAME="Van den Broek">
Πρόεδρε, όπως είναι φυσικό, η Ευρωπαϊκή Επιτροπή συμμερίζεται τα συναισθήματα αποστροφής και αποτροπιασμού που επικράτησαν με αφορμή τη δολοφονία 45 ανθρώπων στο χωριό Acteal, στην μεξικανική πολιτεία Chiapas. Το συμβάν αυτό είχε ως αποτέλεσμα να μειωθούν οι ελπίδες για την ανεύρεση μιας ειρηνικής διευθέτησης του προβλήματος στην περιοχή αυτή, πράγμα που δεν σημαίνει ωστόσο ότι εμείς επαναπαυόμαστε.
<P>
Στις 22 Δεκεμβρίου, η Ευρωπαϊκή Επιτροπή κάλεσε μέσω ενός ανακοινωθέντος της Λουξεμβουργιανής Προεδρίας τις μεξικανικές αρχές να αρχίσουν αμέσως έρευνες για να εντοπιστούν και να παραπεμφθούν στη δικαιοσύνη οι υπεύθυνοι των δολοφονιών. Εκτός αυτού, η Ευρωπαϊκή ?Ενωση τόνισε ότι η συμφωνία που συνήψε με το Μεξικό στις 8 Δεκεμβρίου στις Βρυξέλλες υποχρεώνει και τις δύο πλευρές να σέβονται πλήρως τα ανθρώπινα δικαιώματα και τις δημοκρατικές αρχές.
<P>
Στο μεσοδιάστημα, η Επιτροπή έχει λάβει γνώση της υπόσχεσης που έδωσε ο Πρόεδρος Zedillo να χρησιμοποιήσει σε ομοσπονδιακή κλίμακα όλα τα μέσα που έχει στη διάθεσή του προκειμένου να εντοπιστούν και να τιμωρηθούν οι υπεύθυνοι, προωθώντας παράλληλα τις διαβουλεύσεις για την ανεύρεση μιας ειρηνικής λύσης για τη διένεξη. Ο Πρόεδρος τήρησε την υπόσχεσή του. Ο Υπουργός Εσωτερικών παραιτήθηκε. Παράλληλα, ο Πρόεδρος ανέθεσε στον Γενικό Εισαγγελέα του Μεξικού να διευθύνει τις έρευνες. Ο Κυβερνήτης της Πολιτείας Chiapas απαλλάχθηκε από τα καθήκοντά του, ενώ ορισμένα άλλα πρόσωπα για τα οποία υπήρχε υποψία ότι είχαν κάποια συμμετοχή στις δολοφονίες έχουν εγκλειστεί στις φυλακές.
<P>
Η Επιτροπή υποστήριζε ανέκαθεν και εξακολουθεί να υποστηρίζει την ειρηνική διευθέτηση του προβλήματος μέσω διαβουλεύσεων της κυβέρνησης και του EZLN. Οπωσδήποτε, θα εξακολουθήσουμε να παρακολουθούμε στενά την εξέλιξη της κατάστασης στην Πολιτείας Chiapas. Η αντιπροσωπεία μας στο Μεξικό μας ενημερώνει για όλες τις εξελίξεις και έχει τακτικές επαφές με όλους τους ενδιαφερόμενους. Η Επιτροπή θα διαβιβάσει στα αξιότιμα μέλη του Κοινοβουλίου όλες τις σχετικές σημαντικές πληροφορίες.

<SPEAKER ID=125 NAME="Πρόεδρος">
Η κοινή συζήτηση έληξε.
<P>
Η ψηφοφορία θα διεξαχθεί στις 17.30.

<SPEAKER ID=126 NAME="Πρόεδρος">
Η ημερήσια διάταξη προβλέπει την κοινή συζήτηση επί των ακόλουθων προτάσεων ψηφίσματος:
<P>
(B4-0033/98) του κ. Bertens εξ ονόματος της ομάδας ΦΙΛ σχετικά με του ελέγχους στις εξαγωγές όπλων.-(Β4-0058/98) των βουλευτών Oostlander και Oomen-Ruijten εξ ονόματος της Ομάδας ΕΛΚ, σχετικά με του ελέγχους στις εξαγωγές όπλων.-(Β4-0064/98) των βουλευτών Titley, Swoboda και Wiersma εξ ονόματος της Ομάδας ΕΣΚ, σχετικά με τον ευρωπαϊκό κώδικα συμπεριφοράς για τις εξαγωγές όπλων.-(Β4-0081/98) της κ. Lalumiθre εξ ονόματος της Ομάδας ΕΡΣ, σχετικά με τον κώδικα συμπεριφοράς για τις εξαγωγές όπλων.-(Β4-0086/98) των βουλευτών Wurtz, Jovι Peres, Αλαβάνου, Ribeiro και Παπαγιαννάκη εξ ονόματος της Ομάδας ΕΕΑ/ΑρΠρΒΧ, σχετικά με του ελέγχους στις εξαγωγές όπλων.-(Β4-0104/98) των βουλευτών Hautala, Telkδmper, McKenna, Gahrton και Schroedter εξ ονόματος της Ομάδας των Πρασίνων, σχετικά με τον ευρωπαϊκό κώδικα συμπεριφοράς για τις εξαγωγές όπλων.
<SPEAKER ID=127 LANGUAGE="EN" NAME="Titley">
Σας ευχαριστώ κύριε Πρόεδρε. Η Σοσιαλιστική Ομάδα εκφράζει τη θέρμη ικανοποίησή της για την πρωτοβουλία της Βρετανικής Προεδρίας να επιδιώξει τη θέσπιση ενός κώδικα δεοντολογίας σχετικά με τις εξαγωγές όπλων. Πιστεύουμε ότι αυτό έχει θεμελιώδη σημασία για το μέλλον, διότι βεβαίως δεν μπορούμε να έχουμε μια κοινή εξωτερική και αμυντική πολιτική με αντικείμενο την αντιμετώπιση των κρίσεων και την πρόληψη των συγκρούσεων, ενώ ταυτόχρονα οι μεγάλες εταιρείες εφοδιάζουν με όπλα τις ίδιες ακριβώς χώρες που είναι υπεύθυνες για την αποσταθεροποίηση.
<P>
Έχει επίσης θεμελιώδη σημασία για την ίδια την αμυντική βιομηχανία, διότι η έλλειψη ενός κώδικα δεοντολογίας αποτελεί ανασχετικό παράγοντα για τη σταθεροποίηση που έχει ανάγκη η εν λόγω βιομηχανία και η οποία θα την καθιστά λιγότερο εξαρτώμενη από τις εξαγωγές, όπως επισήμανα στην έκθεσή μου προς το Κοινοβούλιο αυτό πριν από λίγους μήνες.
<P>
Στη συζήτηση αυτή δεν πρέπει να επιτρέψουμε το καλύτερο να γίνει εχθρός του καλού. Πρέπει να επικεντρωθούμε σε δύο βασικές αρχές. Πρώτον, χρειαζόμαστε σαφείς και κοινώς συμφωνηθείσες αρχές που θα διέπουν το εμπόριο όπλων. Τούτο σημαίνει ότι θα διακρίνουμε μεταξύ της πώλησης όπλων σε χώρες που θα τα χρησιμοποιήσουν για την καταπάτηση των ανθρωπίνων δικαιωμάτων και την πώληση όπλων σε χώρες που μπορεί να έχουν ύποπτο παρελθόν αλλά παρ' όλα αυτά, έχουν εύλογη ανησυχία για την εξωτερική τους ασφάλεια. Δυστυχώς, τα ψηφίσματα που έχουμε μπροστά μας δεν κάνουν επαρκή διάκριση μεταξύ των δύο αυτών θεμάτων.
<P>
Το δεύτερο θέμα με το οποίο πρέπει να ασχοληθούμε είναι ότι δεν πρέπει να υπάρχει υπονόμευση. Από τη στιγμή όπου στη βάση των αρχών αυτών, μια χώρα αποφασίσει να μην προχωρήσει στην εξαγωγή όπλων, δεν πρέπει να επιτραπεί σε καμία άλλη χώρα να ολοκληρώσει η ίδια την πώληση αυτή και έτσι να υπονομευθεί η προαναφερόμενη αρχή.
<P>
Πρέπει επίσης να αναγνωρίσουμε τρία άλλα θεμελιώδη θέματα για την αποτελεσματική εφαρμογή του κώδικα δεοντολογίας. Πρώτον, πρέπει να υπάρχει διαφάνεια στο μεγαλύτερο δυνατό βαθμό, δηλαδή το Συμβούλιο πρέπει να υποβάλλει εκθέσεις σχετικά με τις δραστηριότητές του και να επιτρέπει στο Κοινοβούλιο να προβαίνει στις παρατηρήσεις του. Δεύτερον, χρειαζόμαστε μια νέα πρωτοβουλία, ιδιαίτερα εν όψει της ενισχυμένης αστυνομικής συνεργασίας στα πλαίσια της Συνθήκης του Αμστερνταμ, για να σταματήσουμε την παράνομη πώληση όπλων. Τρίτον, πρέπει να εντείνουμε τις προσπάθειές μας ώστε αυτός ο κώδικας δεοντολογίας να γίνει διεθνής και όχι μόνο ευρωπαϊκός.

<SPEAKER ID=128 LANGUAGE="NL" NAME="Bertens">
Κύριε Πρόεδρε, εμείς οι Φιλελεύθεροι αισθανθήκαμε ιδιαίτερη ικανοποίηση με την πρωτοβουλία της Βρετανικής Προεδρίας να θεσπίσει αυστηρότερα κοινοτικά κριτήρια για τις εξαγωγές όπλων. Η Βρετανική Προεδρία ανακοίνωσε την κατάρτιση ενός κώδικα δεοντολογίας, ο οποίος όμως δεν πρέπει να αποτελέσει έναν αδύναμο συμβιβασμό. ?Ενας μη δεσμευτικό κώδικας δεοντολογίας δεν μας ωφελεί σε τίποτε. Αντίθετα, πρέπει να συναφθούν δεσμευτικές συμφωνίες που να μπορούν να ελέγχονται.
<P>
Η σύναψη διμερών συμφωνιών δεν αποτελεί λύση, επειδή παράλληλα εξακολουθούν να υπάρχουν πάρα πολλές δυνατότητες για τη σύναψη μυστικών συμφωνιών. Προκειμένου να διεξαχθούν αποτελεσματικές διαβουλεύσεις, τα κράτη μέλη πρέπει να θεσπίσουν εσωτερικές ρυθμίσεις για την βελτίωση της διαφάνειας καθώς και του πολιτικού και κοινοβουλευτικού ελέγχου της έκδοσης αδειών για εξαγωγή όπλων.
<P>
Το μητρώο των Ηνωμένων Εθνών για τις πωλήσεις όπλων αποτελεί ένα πολύτιμο μέσο για τη βελτίωση της διαφάνειας όσον αφορά τις πωλήσεις όπλων σε παγκόσμιο επίπεδο. Γι?αυτό πρέπει να θεσπιστεί ένα νέο κριτήριο μέσω του οποίου θα απαγορεύονται οι εξαγωγές σε χώρες οι οποίες δεν πληρούν τις διατάξεις του μητρώου των Ηνωμένων Εθνών. Εμείς οι Φιλελεύθεροι θα υποστηρίξουμε και τις πρωτοβουλίες των Πρασίνων.

<SPEAKER ID=129 LANGUAGE="ES" NAME="Fabra Vallιs">
Κύριε Πρόεδρε, η Ομάδα του Ευρωπαϊκού Λαϊκού Κόμματος εκτιμά ότι ο κώδικας συμπεριφοράς που θα ρυθμίζει τις εξαγωγές όπλων, είναι ένα θετικό βήμα και, μάλιστα, αναγκαίο, αν θέλουμε να δημιουργήσουμε μια αποτελεσματική ΚΕΠΠΑ.
<P>
Η ρύθμιση και ο έλεγχος των εξαγωγών όπλων σε χώρες οι οποίες βρίσκονται σε εμπόλεμη κατάσταση, σε χώρες που δεν σέβονται τα ανθρώπινα δικαιώματα και σε ασταθείς περιοχές, θα μας επιτρέψει να παρέμβουμε έμμεσα, αποφεύγοντας την αύξηση των συγκρούσεων στις εν λόγω περιοχές. Αν, επιπλέον, διαθέτουμε σαφή κώδικα, χωρίς αοριστίες, ο οποίος να ορίζει το είδος των όπλων και των τεχνολογιών που δύνανται να εξαχθούν, καθώς επίσης και την δέσμευση άλλων εξαγωγέων χωρών - χωρίς να ξεχνάμε τις επιχειρήσεις και άλλες χώρες εξαγωγείς -, θα έχουμε κάνει ένα σημαντικό βήμα προς τα εμπρός. Καλό θα είναι το Συμβούλιο, πέρα από την κατάρτιση αυτού του κώδικα, να μας ενημερώνει σχετικά με την τήρησή του.

<SPEAKER ID=130 LANGUAGE="FR" NAME="Pradier">
Κύριε Πρόεδρε, η κατασκευή, η πώληση και η εξαγωγή όπλων είναι δραστηριότητες οι οποίες ποτέ δεν είχαν πάρα πολύ καλή φήμη αλλά, εν πάση περιπτώσει, αποφέρουν πάρα πολύ σημαντικά κέρδη σε όσους τις εξασκούν. Επίσης, πρόκειται για μία βιομηχανία η οποία επιβάλλει ορισμένο πολιτικό βάρος και διατηρεί θέσεις εργασίας, γεγονός καθόλου αμελητέο στην εποχή που ζούμε.
<P>
Επομένως, είναι απαραίτητη η έγκριση ενός κώδικα συμπεριφοράς στο εσωτερικό της Ευρωπαϊκής Ένωσης. Επίσης είναι απαραίτητο να προετοιμάζουμε ενεργά την διεύρυνσή του και σε άλλες χώρες, θα ήθελα όμως να επιστήσω την προσοχή σας στον κατάλογο των όπλων τα οποία αφορά αυτός ο κώδικας. Βεβαίως, πρέπει να περιλαμβάνονται στον κατάλογο τα βαρειά τεθωρακισμένα, τα υπερηχητικά βομβαρδιστικά ή τα μηχανήματα τελευταίας τεχνολογίας, αλλά πρέπει να έχουμε υπόψη μας ότι τα όπλα που σκοτώνουν περισσότερο, ιδιαίτερα στις χώρες όπου επικρατεί πολιτική αστάθεια, είναι τα όπλα μικρού διαμετρήματος, τα αυτόματα όπλα ή τα όπλα χειρός. Αυτά θερίζουν τους αγρότες, τους διαδηλωτές, τους αντικαθεστωτικούς, πολύ πιο συχνά απ' ό, τι τα βαρύ πυροβολικό ενός πυρηνικού αεροπλανοφόρου.
<P>
Ας παραδεχτούμε, εν πάση περιπτώσει, ότι αυτά τα όπλα πρέπει αργά ή γρήγορα να περιληφθούν σε αυτόν τον κώδικα συμπεριφοράς.

<SPEAKER ID=131 LANGUAGE="DE" NAME="Schroedter">
Κύριε Πρόεδρε, χαιρετίζουμε την πρωτοβουλία της βρετανικής προεδρίας του Συμβουλίου να ενεργοποιηθεί και να περιλάβει επιτέλους το κρίσιμο αυτό σημείο στην ημερήσια διάταξη. Φυσικά, είναι αναγκαίο να συμπεριληφθεί και το Ευρωπαϊκό Κοινοβούλιο. Τότε, όμως, πρέπει να κάνει και προοδευτικές προτάσεις που να έχουν συνέχεια. Γι' αυτό, θα ήθελα να επικεντρωθεί το Ευρωπαϊκό Κοινοβούλιο στις επίκαιρες εξελίξεις και κρίσιμες καταστάσεις, και εκεί τα πράγματα είναι έτσι, ώστε τα ελαφρά και μικρά όπλα να παίζουν τον κεντρικό ρόλο. Επομένως, δεν μπορούμε απλώς να τα εξαιρέσουμε, παρά πρέπει να τα συνυπολογίσουμε. Όποιος βρίσκεται σε περιοχή όπου υπάρχει κρίση, γνωρίζει πόσο σημαντικό είναι αυτό.
<P>
Η συνεργασία στο θέμα του εξοπλισμού απαιτεί να δοθεί ιδιαίτερη προσοχή στις τεχνολογίες με διπλό σκοπό ως προς την χρήση. Νομίζω ότι κι αυτό είναι απαραίτητο. Επίσης χαίρομαι που λαμβάνεται υπ' όψιν η πρότασή μας να προστεθεί ένα ένατο κριτήριο αποκλεισμού παράδοσης όπλων σε χώρες που δεν εισέρχονται στο μητρώο όπλων των Ηνωμένων Εθνών. Φυσικά, ένας τέτοιος κώδικας πρέπει και να υλοποιηθεί. Αυτό σημαίνει ότι οι αγοραπωλησίες όπλων πρέπει να ελέγχονται από τις εθνικές κυβερνήσεις.

<SPEAKER ID=132 LANGUAGE="SV" NAME="Thors">
Κύριε Πρόεδρε, θέλω και εγώ να χαιρετίσω την πρόταση για κοινή δράση, όπως πρέπει να είναι όταν πρόκειται για τις εξαγωγές όπλων της ΕΕ. Το γεγονός ότι η πλειοψηφία των κρατών μελών της ΕΕ έδωσαν τουλάχιστον μήνυμα ότι είναι έτοιμες για έναν κώδικα συμπεριφοράς είναι ευχάριστο.
<P>
Αντιθέτως, προκαλεί έκπληξη το γεγονός ότι η πατρίδα μου η Φινλανδία δεν το έχει συζητήσει αυτό ή δεν στήριξε την πρωτοβουλία. Προκαλεί έκπληξη, διότι πραγματικά συμφέρει περισσότερο μία μικρή χώρα να διαθέτει αγορά όπλων που να διέπεται από κανόνες παρά που είναι ανεξέλεγκτη. Προκαλεί επίσης έκπληξη διότι η Φινλανδία ήταν έτοιμη να συζητήσει για την συνεργασία στην παραγωγή. Γιατί δεν είναι έτοιμη να συζητήσει για την συνεργασία και κοινούς κανόνες για τις εξαγωγές;
<P>
Αυτό είναι σοβαρό. Χρειαζόμαστε γρήγορα νέους κανόνες, διότι το εμπόριο όπλων αυξήθηκε κατά την περίοδο 1995-1996. Χρειαζόμαστε διατάξεις στον κώδικα για ευαίσθητες περιοχές, όπου έχουμε ή πλήρη αποκλεισμό, ή επιλεκτικούς περιορισμούς ή όπου τα κράτη διαπραγματεύονται μεταξύ τους. Σε αυτές τις διαπραγματεύσεις πρέπει να μπορούν να συμμετέχουν όλες οι χώρες.

<SPEAKER ID=133 NAME="Van den Broek">
Κύριε Πρόεδρε, η Επιτροπή χαίρεται που το Κοινοβούλιο περιέλαβε για άλλη μια φορά στην ημερήσια διάταξη το θέμα αυτό, καθώς και για το γεγονός ότι η συζήτηση αυτή πραγματοποιείται σε μια στιγμή που είναι κάπως κρίσιμη για την ευρωπαϊκή αμυντική βιομηχανία και σε μία περίοδο σημαντικών ανακατατάξεων στον διεθνή χώρο. Λόγω των βίαιων συγκρούσεων που παρατηρούνται σε πολλές περιοχές του κόσμου, το θέμα του καλύτερου ελέγχου των εξαγωγών όπλων αποτελεί μια από τις προτεραιότητες της διεθνούς ημερήσιας διάταξης και παρακολουθείται κατά πόδας από την κοινή γνώμη.
<P>
Οι κανόνες που ισχύουν σήμερα στην Ευρωπαϊκή ?Ενωση όσον αφορά στην εξαγωγή όπλων, οι οποίοι στηρίζονται στα οκτώ σημεία που συμφωνήθηκαν το 1991 και το 1992, δεν αποδείχθηκαν αρκετά αποτελεσματικοί. Τα σημεία αυτά είναι υπερβολικά ασαφή και δεν μπορούν να χρησιμεύσουν ως κατευθυντήριες γραμμές. Η Επιτροπή τάσσεται απερίφραστα υπέρ της θέσπισης αυστηρότερων κανόνων, οι οποίοι μπορούν να προσφέρουν ένα σαφές περίγραμμα για τη διεξαγωγή συζήτησης με αντικείμενο το εμπόριο όπλων. Κι εμείς υποστηρίζουμε τη βελτίωση της ανταλλαγής πληροφοριών και των διαδικασιών διαβούλευσης μεταξύ των κρατών μελών.
<P>
Το Κοινοβούλιο συνέβαλε σημαντικά στη συζήτηση σχετικά με την ευρωπαϊκή βιομηχανία όπλων με την έγκριση ενός ψηφίσματος με βάση την έκθεση του κ. Titley, στο οποίο υποστηρίζονται εν γένει τα πορίσματα και οι συστάσεις που περιλαμβάνονται σε μια ανακοίνωση της Επιτροπής του Ιανουαρίου του 1996. Στο ψήφισμα αυτό, η Επιτροπή καλείται να καταρτήσει ένα Λευκό Βιβλίο για τις εξαγωγές όπλων, έργο με το οποίο απασχολούνται αυτή τη στιγμή οι υπηρεσίες της.
<P>
Ελπίζω ότι η προσπάθεια αυτή θα μπορέσει να ολοκληρωθεί τις προσεχείς εβδομάδες. Στο έγγραφο αυτό γίνεται μια αξιολόγηση της θέσης της Ευρωπαϊκής ?Ενωσης στο χώρο του παγκοσμίου εμπορίου όπλων και εξετάζεται ο ρόλος που έχει διαδραματίσει μέχρι στιγμής στα πλαίσια της πολιτικής για την εξαγωγή όπλων, ενώ παράλληλα παρουσιάζονται ορισμένες προοπτικές για την ανάληψη μελλοντικών δραστηριοτήτων. Επίσης, θα δοθεί προσοχή στο θέμα του παράνομου εμπορίου μικρών και ελαφρών όπλων, το οποίο προσλαμβάνει ολοένα και μεγαλύτερες διαστάσεις.
<P>
Η Βρετανική Προεδρία είναι αποφασισμένη να σημειώσει πραγματική πρόοδο όσον αφορά στη χάραξη μιας περιοριστικής και περισσότερο διαφανούς πολιτικής εξαγωγής όπλων εκ μέρους της Ευρωπαϊκής ?Ενωσης. Η πρόθεσή της είναι να προτείνει έναν κώδικα δεοντολογίας για τη ρύθμιση του εμπορίου όπλων. Κατ?αυτόν τον τρόπο, τα κράτη μέλη θα κληθούν να αναλάβουν μια πολιτική δέσμευση, πιθανότατα με τη μορφή μιας δήλωσης του Συμβουλίου. Στο θέμα αυτό αναφέρθηκα προσωπικά στην πρόσφατη επίσκεψη της Επιτροπής στη Βρετανική Προεδρία στο Λονδίνο και ο Υπουργός Cook με διαβεβαίωσε ότι διεξάγει σήμερα διμερείς διαπραγματεύσεις με ορισμένα κράτη μέλη, προκειμένου να δώσει μια όσο το δυνατόν περισσότερο ευνοϊκή τροπή στην προσπάθεια για την κατάρτιση του εν λόγω κώδικα δεοντολογίας.
<P>
Από την πλευρά της, η Επιτροπή είναι διατεθειμένη να υποστηρίξει κάθε πρωτοβουλία η οποία μπορεί να οδηγήσει στον καθορισμό ενός παρόμοιου κώδικα δεοντολογίας, και αυτός είναι άλλωστε και ο στόχος που επιδιώκεται με την κατάρτιση του Λευκού Βιβλίου.

<SPEAKER ID=134 NAME="Πρόεδρος">
Η κοινή συζήτηση έληξε.
<P>
Η ψηφοφορία θα διεξαχθεί αύριο στις 17.30.

<SPEAKER ID=135 NAME="Πρόεδρος">
Η ημερήσια διάταξη προβλέπει την κοινή συζήτηση των ακόλουθων προτάσεων ψηφίσματος:
<P>
(B4-0050/98), των βουλευτών Pompidou. Scapagnini και Baldi εξ ονόματος της Ομάδας ΕΕυρ, σχετικά με την ανθρώπινη κλωνοποίηση.-(Β4-0053/98) του κ. Monfils εξ ονόματος της Ομάδας ΦΙΛ, σχετικά με την ανθρώπινη κλωνοποίηση.-(Β4-0068/98), των βουλευτών Green και Cot εξ ονόματος της Ομάδας ΕΣΚ, σχετικά με την ανθρώπινη κλωνοποίηση.-(Β4-0074/98), των βουλευτών Liese, C. Casini, Oomen-Ruijten, Τρακατέλλη και Tindemans εξ ονόματος της Ομάδα ΕΛΚ, σχετικά με τη ανθρώπινη κλωνοποίηση.-(Β4-0079/98), των βουλευτών κκ. Hory, Pradier και Macartney εξ ονόματος της Ομάδας ΕΡΣ, σχετικά με την ανθρώπινη κλωνοποίηση.-(Β4-0087/98), των βουλευτών Παπαγιαννάκη, Gonzαlez Αlvarez, Gutiιrrez Dνaz, Ainardi, Sornosa Martνnez, Sjφstedt, Ojala και Marset Campos εξ ονόματος της Ομάδας ΕΕΑ/ΑρΠρΒΧ, σχετικά με την ανθρώπινη κλωνοποίηση.-(Β4-0103/98), των βουλευτών Aelvoet, Roth, Ahern, Graefe zu Baringdorf, Hautala, Lannoye, McKenna, Schφrling, Tamino και Voggenhuber εξ ονόματος της Ομάδας των Πρασίνων σχετικά με τη θανατική ποινή στις Ηνωμένες Πολιτείες.-(Β4-0059/98), των βουλευτών Habsburg-Lothringen και Oomen-Ruijten εξ ονόματος της Ομάδας ΕΛΚ, σχετικά με την κατάσταση στη Δημοκρατία της Ιγκουσετίας.-(B4-0077/98), των βουλευτών Dell'Alba και Hory εξ ονόματος της Ομάδας ΕΡΣ σχετικά με την κατάσταση στη Δημοκρατία της Ιγκουσετίας-(B4-0100/98), των βουλευτών Schroedter και Gahrton εξ ονόματος της Ομάδας των Πρασίνων, σχετικά με την επιστροφή των Ιγκουσέτων στις συνοικίες Prigrodni και Vladikavkaz.-(B4-0060/98), των βουλευτών Stasi, Tindemans και Οοmen-Tuijten εξ ονόματος της Ομάδας ΕΛΚ, σχετικά με τη σύλληψης του Ζahidi Ngoma (Λαϊκή Δημοκρατία του Κογκό).-(Β4-0072/98), των βουλευτών Azzolini, Pasty και Andrews εξ ονόματος της Ομάδας EΕυρ, σχετικά με την παραβίαση των ανθρωπίνων δικαιωμάτων στη Λαϊκή Δημοκρατία του Κογκό.-(Β4-0078/98), του κ. Macartney εξ ονόματος της Ομάδας ΕΡΣ σχετικά με τη προστασία του αυτόχθονος πληθυσμού στην Αυστραλία.-(Β4-0089/98), των βουλευτών Παπαγιαννάκη, Μohamed Ali, Sjφstedt και Ojala εξ ονόματος της Ομάδας ΕΕΑ/ΑρΠρΒΧ, σχετικά με την εξόρυξη ουρανίου στις αυτόχθονες περιοχές.-(Β4-0098/98), των βουλευτών Aelvoet, Bloch von Blottnitz, Holm, Lannoye και McKenna εξ ονόματος της Ομάδας των Πρασίνων, σχετικά με την εξόρυξη ουρανίου στις αυτόχθονες περιοχές.-(Β4-0054/98), των βουλευτών Bertens και Cars εξ ονόματος της Ομάδας ΦΙΛ σχετικά με τις μαζικές εκτελέσεις στη Νότια Κορέα.-(Β4-0080/98), των βουλευτών Dupuis και Dell'Alba εξ ονόματος της Ομάδας ΕΡΣ, σχετικά με τη θανατική καταδίκη στις Ηνωμένες Πολιτείες της Karla Faye Tucker.-(Β4-0102/98), του κ. Manisco εξ ονόματος της Ομάδας ΕΕΑ/ΑρΠρΒΧ και των βουλευτών Aglietta και McKenna εξ ονόματος της Ομάδας των Πρασίνων, σχετικά με την κατάσταση στην πολιτεία Chiapas (Μεξικό).-(Β4-0076/98), των βουλευτών Dupuis, Dell'Alba και Hory εξ ονόματος της Ομάδα ΕΡΣ σχετικά με την κατάσταση των ανθρωπίνων δικαιωμάτων στην Κίνα.-(Β4-0097/98), της κ. Aglietta εξ ονόματος της Ομάδας των Πρασίνων, σχετικά με τον διορισμό ειδικού εκπροσώπου της Ευρωπαϊκής Ένωσης για το Θιβέτ.-(Β4-0035/98), των βουλευτών Watson, Mulder, Fassa και Bertens εξ ονόματος της Ομάδας ΦΙΛ, σχετικά με την Κένυα.-(Β4-0084/98), του κ. Ηory εξ ονόματος της Ομάδας ΕΡΣ, σχετικά με το αποτέλεσμα των εκλογών στην Κένυα.Ανθρώπινη κλωνοποίηση

<SPEAKER ID=136 LANGUAGE="IT" NAME="Βaldi">
Κύριε Πρόεδρε, αγαπητοί συνάδελφοι, έντονες ανησυχίες εκδηλώθηκαν όταν την περασμένη εβδομάδα ο καθηγητής κ. Richard Seed ανακοίνωσε την πρόθεση εμβάθυνσης της έρευνας με στόχο την εφαρμογή των τεχνικών της κλωνοποίησης στον άνθρωπο, κυρίως για τις ηθικές συνέπειες οι οποίες συνεπάγονται και είναι πολλές.
<P>
Το Ευρωπαϊκό Κοινοβούλιο, με την έγκριση της ευκρινούς πρότασης ψηφίσματος της 12ης Μαρτίου 1997, τοποθετήθηκε ήδη απερίφραστα εναντίον κάθε μορφής κλωνοποίησης με σκοπό την αναπαραγωγή του ανθρώπινου είδους. Με πάγια αρχή του δικαιώματος στη γενετική ταυτότητα και της ισότητας που προϋποθέτει ίσα δικαιώματα, και συνεπώς αποδοχή των ατομικών ιδιαιτεροτήτων με ταυτόχρονη απαγόρευση της διάκρισης και απόκρουση της απαράδεκτης γενετικής ομοιότητας ατόμων και της γενετικής διαλογής, θεωρείται απαραίτητη η διεθνής ρητή απαγόρευση της ανθρώπινης κλωνοποίησης και απευθύνεται έκκληση στις αρμόδιες αρχές για την εκπόνηση κατάλληλης νομοθετικής ρύθμισης επί του προκειμένου.
<P>
Επιπλέον, θα ήταν σκόπιμη η σύγκληση παγκόσμιας διάσκεψης επί του θέματος, για να διατρανωθεί κοινή κραυγή καταδίκης της ανθρώπινης κλωνοποίησης.
<P>
Δεν αμφισβήτείται η ηθική υποχρέωση, για τη μελλοντική κοινωνία, της προώθησης και στήριξης της επιστημονικής έρευνας. Ωστόσο, οι ειδήσεις που μεταδίδονται από τις Ηνωμένες Πολιτείες μας ανησυχούν βαθύτατα. Χαρακτηρίζονται από έλλειψη σεβασμού για την αξιοπρέπεια του είδους που, αν και ανάμεσα σε χίλιες δυσκολίες και λάθη, κυριαρχεί στον πλανήτη μας. Η επιστημονική έρευνα τρέχει, όπως είναι και σωστό, στον δικό της δρόμο και μάλιστα με μεγάλη ταχύτητα. Το δικό μας καθήκον είναι η πλέον ενδεδειγμένη ένταξη της έρευνας σε νομοθετικό πλαίσιο, με την απαγόρευση της ανθρώπινης κλωνοποίησης, με κατασταλτικές ποινικές κυρώσεις για τα άτομα και χρηματικές ποινές για τα κράτη που την επιτρέπουν.
<P>
Πάντως, καθυστερήσαμε και η προσωπική μου ευχή είναι η εκπόνηση κάποιων κανόνων εκ μέρους όλων των κυβερνήσεων του πλανήτη για τη σωστή ανάπτυξη, εναρμονισμένη με ό, τι περιβάλλει τη φύση, τα ζώα και, βέβαια, όχι ήσσονος σημασίας, τα ανθρώπινα όντα.
<P>
(Χειροκροτήματα)

<SPEAKER ID=137 LANGUAGE="FR" NAME="Desama">
Κύριε Πρόεδρε, η γενική αποδοκιμασία εναντίον του σχεδίου ενός Αμερικανού ερευνητή να πραγματοποιήσει κλωνοποίηση ανθρώπων και οι πρωτοβουλίες τις οποίες πήρε σχετικά με το θέμα το Συμβούλιο της Ευρώπης, αποδεικνύουν ότι η Ευρωπαϊκή Ένωση καθώς και ορισμένα κράτη δεν έχουν χάσει εντελώς τη δυνατότητα να εξεγείρονται.
<P>
Ωστόσο, πέρα από αυτήν την υπόθεση της οποίας τη σοβαρότητα κανείς δεν αμφισβητεί, τίθεται ένα ερώτημα πιο σημαντικό, σχετικά με τα όρια της επιστήμης, ή, πιο συγκεκριμένα, με τις ευθύνες των επιστημόνων.
<P>
Το να θέλουμε σήμερα, μέσα στη συναισθηματκή φόρτιση που προκάλεσε αυτή η υπόθεση, να ορίσουμε, στο όνομα μιας νατουραλιστικής ηθικής, όρια στην επιστημονική έρευνα και στην παρέμβαση στο γενετικό υλικό, στην οποία ίσως αύριο να περιλαμβάνονται και κάποιες μορφές κλωνοποίησης, είναι απαράδεκτο. Είναι ο αιώνιος αγώνας του Γαλιλαίου. Από την άλλη πλευρά, θα ήταν εξίσου απαράδεκτο να δημιουργήσουμε, στο όνομα της απόλυτης ελευθερίας της επιστήμης, ένα ανθρώπινο ον για να χρησιμοποιηθεί για μεταμοσχεύσεις, χωρίς να φροντίσουμε να δώσουμε σε αυτό το ανθρώπινο ον που θα προέρχεται από κλωνοποίηση τα ίδια δικαιώματα με ένα ανθρώπινο ον που θα προέρχεται από φυσική αναπαραγωγή.
<P>
Η κλωνοποίηση ανθρώπων, πρέπει να το πούμε, αντίθετα με αυτά που ισχυρίζεται ο δημιουργός της, δεν είναι μία επιστημονική περιπέτεια. Είναι πάνω απ' όλα μια εμπορική επιχείρηση και μια επιχείρηση δημοσιότητας, η οποία αποδεικνύει τους κινδύνους που αντιμετωπίζει η επιστημονική έρευνα που δεν βρίσκει πια σήμερα, στα δημόσια ταμεία, τους απαραίτητους πόρους για να αναπτυχθεί με τρόπο κοινωνικά αποδεκτό. Εκεί βρίσκεται ο πραγματικός κίνδυνος. Η πίεση της αγοράς σκοτώνει, αυτό είναι σίγουρο, την επιστημονική έρευνα που θα είχε ως πρωταρχικό γνώμονα την κοινωνική ευημερία.

<SPEAKER ID=138 LANGUAGE="FR" NAME="Monfils">
Κύριε Πρόεδρε, όπως είπαμε, η επανάσταση που προκάλεσε η κλωνοποίηση, για την οποία συζητούμε, δεν είναι κάτι καινούριο. Ήδη τον Μάρτιο του 1997 και μέσα στο σχέδιο οδηγίας για τα διπλώματα ευρεσιτεχνίας, συζητήσαμε εκτενώς για το θέμα.
<P>
Νομίζω ότι, αν ξαναρχίζουμε την ίδια συζήτηση κάθε φορά που ένας ερευνητής κάπου στον κόσμο λέει στα ΜΜΕ ότι ξεπερνάει αυτό που είναι αποδεκτό από ηθική άποψη, τότε θα είναι αρκετό, σε κάθε περίοδο συνόδου της ολομέλειας, να βγάζουμε μία απόφαση, κλωνοποιώντας την προηγούμενη απόφαση. Διότι, επιτέλους, στην Ευρώπη υπάρχει το απαραίτητο εργαλείο. Πρόκειται, όπως είπαμε, για την Ευρωπαϊκή Σύμβαση για τη βιοηθική και για το πρωτόκολλο που επισυνάπτεται σε αυτήν και το οποίο απαγορεύει, επί λέξει, "κάθε παρέμβαση με σκοπό τη δημιουργία ενός ανθρωπίνου όντος γενετικά όμοιου με άλλο ανθρώπινο ον, ζωντανό ή νεκρό».
<P>
Η απόφαση για την έγκριση ή όχι του πρωτοκόλλου εναπόκειται σε κάθε κράτος χωριστά και αυτό που επμοδίζει ορισμένα κράτη να υπογράψουν και να κυρώσουν τη Σύμβαση είναι αυτή ακριβώς η μεγάλη αυστηρότητά της σε αυτά που απαγορεύει, όπως για παράδειγμα οποιαδήποτε παρέμβαση σε σπερματικά κύτταρα και οποιαδήποτε χρησιμοποίηση εμβρύων για επιστημονική έρευνα. Θέλοντας να απαγορεύσουμε τα πάντα εμποδίζουμε την εφαρμογή της Σύμβασης.
<P>
Τέλος, θα ήθελα να πω ότι, κατά τη γνώμη μας, πρέπει βέβαια να εμποδίσουμε αυτές τις παρεκτροπές, αλλά όχι και να εμποδίσουμε γι' αυτό τον λόγο την επιστημονική έρευνα να εξερευνήσει τη ζωή. Σε αυτό το θέμα συμφωνώ με τον κ.Desama. Μπορεί η κλωνοποίηση ανθρώπων να είναι αντίθετη με την ανθρώπινη αξιοπρέπεια, η κλωνοποίηση κυττάρων ή ιστών, όμως, μπορεί να επιτρέψει την καταπολέμηση κληρονομικών ασθενειών. Όσοι προσπαθούν να μας πείσουν ότι υπερασπίζονται την ανθρωπότητα με το να προτείνουν την κατάργηση των ερευνών σε έμβια όντα, το μόνο που κάνουν είναι να εμποδίζουν γυναίκες και άντρες, που πάσχουν από κληρονομικές ασθένειες, να ζήσουν καλύτερα ή, απλώς να ζήσουν. Είναι απαράδεκτο. Η ανθρωπότητα έχει ανάγκη την επιστημονική πρόοδο.

<SPEAKER ID=139 LANGUAGE="DE" NAME="Liese">
Κύριε Πρόεδρε, αξιότιμοι κυρίες και κύριοι, το Ευρωπαϊκό Κοινοβούλιο πάντοτε εκφραζόταν κατά της κλωνοποίησης ανθρώπων, και δεν ανέφερε μόνο καθαρά τεχνικούς λόγους γι' αυτό, παρά λόγους αρχής, και γι' αυτό δεν είμαστε ούτε υπέρ ενός moratorium κλωνοποίησης ανθρώπων, παρά υπέρ μίας γενικής απαγόρευσης. Επίσης πιστεύω ότι κι εδώ στην ολομέλεια εξακολουθούμε να είμαστε σύμφωνοι ως προς την απαίτηση αυτή.
<P>
Όμως, τί σημαίνει κλωνοποίηση ανθρώπων; Αυτή είναι η ερώτηση που εξέφρασε ο προηγούμενος ομιλητής και την οποία πρέπει να προσδιορίσουμε τώρα. Βασικά, και ως προς αυτό το Ευρωπαϊκό Κοινοβούλιο πάντα είχε μία πολύ σαφή θέση. Τόσο κατά την ψηφοφορία για την οδηγία ευρεσιτεχνίας τον Ιούλιο, όσο και στο πλαίσιο του πέμπτου ερευνητικού προγράμματος-πλαισίου τον Δεκέμβριο, είχαμε βρει έναν σαφή ορισμό. Η Επιτροπή Νομικών Θεμάτων και Δικαιωμάτων των Πολιτών και η Επιτροπή Έρευνας, Τεχνολογικής Ανάπτυξης και Ενέργειας ασχολήθηκαν εντατικά μ' αυτό, και στην Επιτροπή Έρευνας, Τεχνολογικής Ανάπτυξης και Ενέργειας υπήρξε, μάλιστα, ομόφωνη απόφαση για το σημείο αυτό, ενώ άλλα σημεία υπήρξαν αντικείμενο μεγάλης αμφισβήτησης.
<P>
Πιστεύω ότι είναι πολύ σημαντικό να εξακολουθήσουμε να υποστηρίζουμε την θέση αυτή. Αυτός είναι και ο λόγος για τον οποίο το ΕΛΚ παρενέβαλε την τροπολογία αρ. 8. Η απαγόρευση της κλωνοποίησης ανθρώπων δεν σημαίνει την απαγόρευση της εργασίας με ανθρώπινα κύτταρα, για παράδειγμα για να καταστεί δυνατή μία μεταμόσχευση δέρματος. Σημαίνει, όμως, ότι πρέπει να αποκλεισθεί η κλωνοποίηση βρεφών, καθώς και η παραγωγή ανθρώπινων εμβρύων, για παράδειγμα ως αποθήκη ανταλλακτικών για μεταμοσχεύσεις οργάνων. Γι' αυτό, μας τρόμαξε πολύ η τροπολογία αρ. 1 των κυρίων Bowe, Monfils και άλλων, γιατί εκεί η κλωνοποίηση θα απαγορευόταν μόνο για αναπαραγωγικούς σκοπούς. Αυτό, όμως, θα μπορούσε να σημαίνει ότι δεν θα μπορούσε να αποκλειστεί σαφώς το να παραχθεί ένα ανθρώπινο έμβρυο ή, ερμηνευμένο ευρύτερα, ένα ανεγκέφαλο βρέφος, να κλωνοποιηθεί και ύστερα να χρησιμοποιηθεί όχι για αναπαραγωγή, αλλά ως αποθήκη ανταλλακτικών οργάνων.
<P>
Εδώ πρέπει να είμαστε πολύ σαφείς. Το πρωτόκολλο κλωνισμού του Ευρωπαϊκου Συμβουλίου της Δευτέρας σαφώς δεν μιλάει για αναπαραγωγικό κλωνισμό και συνεπώς είναι ευρύτερο από την απαίτηση που μόλις αναφέρθηκε. Γι' αυτό, αποτελεί επίσης ένα σωστό βήμα προς την σωστή κατεύθυνση. Τελειώνω: Πρέπει παρ' όλ' αυτά να προσέξουμε να μη γίνουν ελλιπείς ερμηνείες αυτού του πρωτοκόλλου κλωνισμού, όπως είναι για παράδειγμα ο κίνδυνος που επεσήμανε η Πρόεδρος της Κοινοβουλευτικής Συνέλευσης του Συμβουλίου της Ευρώπης, και γι' αυτό υποβάλαμε την τροπολογία αρ. 9, για να κλείσουμε κάθε παραθυράκι.
<P>
(Χειροκροτήματα)

<SPEAKER ID=140 LANGUAGE="FR" NAME="Pradier">
Κύριε Πρόεδρε, όλοι είναι αντίθετοι στην κλωνοποίηση ανθρώπων, βεβαίως και δικαίως. Έτσι έχουν τα πράγματα, όμως, όπως είναι γνωστό, υπάρχουν και μερικές εξαιρέσεις: πρόκειται για κάποιους επιχειρηματίες, μεταμφιεσμένους σε επιστήμονες, οι οποίοι μυρίζονται σε αυτήν την υπόθεση μία επικερδή επιχείρηση. Και ο συνδυασμός της αγάπης για το κέρδος και της περιφρόνησης για τους ανθρώπους δεν πρέπει να μας κάνει να ξεσηκωθούμε;
<P>
Επομένως, θα υπερψηφίσουμε αυτό το κείμενο· ωστόσο, επιμένουμε σε ένα σημαντικό στοιχείο. Πρόκειται για τη σημασία που πρέπει να δώσουμε στη σύγκληση της παγκόσμιας διάσκεψης για την οποία μίλησε η συνάδελφος Monica Baldi. Αυτή η διάσκεψη πρέπει να διεξαχθεί αφού προηγηθεί αναστολή των πειραμάτων κλωνοποίησης, σοβαρή σκέψη και συνεννόηση μεταξύ του επιστημονικού κόσμου, των συμβουλίων δεοντολογίας και της πολιτικής εξουσίας πάνω σε αυτό το θέμα που είναι τόσο περίπλοκο και τόσο καινούριο και για όλους εμάς, ώστε αφήνει πολλούς ανάμεσά μας μάλλον αμήχανους και χωρίς τη δυνατότητα αναφοράς σε κανένα αξιόπιστο κείμενο σχετικό με το ζήτημα αυτό.

<SPEAKER ID=141 NAME="Παπαγιαννάκης">
Κύριε Πρόεδρε, δεν μιλάμε εδώ για την έρευνα που αφορά θεραπευτικούς και ιατρικούς σκοπούς και για την οποία δεν έχει κανείς καμιά αντίρρηση. Μιλάμε για την κλωνοποίηση προσώπων, ανθρώπων, ατόμων και το κυριότερο που μπορεί να πει κανείς, με τη σημερινή τουλάχιστον αντίληψη των πραγμάτων, είναι ότι κανένας δεν μπορεί να εγγυηθεί την υγεία και την φυσιολογική εξέλιξη ατόμων που παράγονται έτσι στον γενναίο καινούργιο κόσμο που μας υπόσχονται μερικοί. 'Εχουμε δίκιο, λοιπόν, να ανησυχούμε γι'αυτόν τον λόγο και να επιθυμούμε απαγόρευση. Ωστόσο, κύριε Πρόεδρε, δεν έχει κανένα νόημα αυτή μας η απόφαση και αυτή η δράση που θα θέλαμε να αναλάβουμε για το μέλλον, εάν δεν έχει παγκόσμια εμβέλεια και εάν, κυρίως, δεν μετέχουν σ'αυτήν οι χώρες που έχουν και την ικανότητα να προχωρήσουν προς αυτές τις κατευθύνσεις, και κυρίως οι Ηνωμένες Πολιτείες της Αμερικής, στις οποίες υπάρχει νομικό κενό. Οι εκκλήσεις του κ. Κλίντον για απαγόρευση αφορούν μόνο τα ομοσπονδιακά κονδύλια και όχι τον ιδιωτικό τομέα. Επ'αυτού θέλω να κάνω μια ερώτηση: η Επιτροπή ή το Συμβούλιο Υπουργών έχουν τη διάθεση και ξέρουν πώς και πόσο μπορούν να διαπραγματευτούν με τις Ηνωμένες Πολιτείες για να συμφωνήσουμε σε μια κοινή πολιτική επί του ζητήματος;

<SPEAKER ID=142 LANGUAGE="IT" NAME="Tamino">
Κύριε Πρόεδρε, αναμφίβολα εκφράζουμε όλοι σήμερα τους ενδοιασμούς μας έναντι των δηλώσεων από την πλευρά των Ηνωμένων Πολιτειών και προσθέτω επίσης και των δηλώσεων της αγγλικής επιτροπής βιοηθικής, που διαγράφει δυνατότητες ανθρώπινης κλωνοποίησης για θεραπευτικούς σκοπούς. Οι ενδοιασμοί και οι αντιρρήσεις απέναντι σε αυτή τη δυνατότητα δικαιώνουν τους περσινούς ισχυρισμούς των Πρασίνων που έλεγαν ότι η αποδοχή της κλωνοποίησης των ζώων συνεπάγεται άνοιγμα προς την κλωνοποίηση του ανθρώπου. Σήμερα στην Αίθουσα κάποιος ανοίγει και άλλους δρόμους προς την ανθρώπινη κλωνοποίηση, καθώς με τον ισχυρισμό ότι μπορεί να αποδεχθεί την κλωνοποίηση για θεραπευτικούς σκοπούς διεισδύει αναπόφευκτα στο μονοπάτι που οδηγεί στο τελικό σκαλοπάτι της κλωνοποίησης ανθρώπινων όντων.
<P>
Όταν μιλάμε για ανθρώπινα όντα, πρέπει να διευκρινιστεί σαφέστατα η έννοια αυτή και η απαγόρευση της κλωνοποίησης από το αρχικό στάδιο της γονιμοποίησης μέσω όλων των εμβριακών φάσεων.
<P>
(Χειροκροτήματα)

<SPEAKER ID=143 LANGUAGE="DE" NAME="Gebhardt">
Κύριε Πρόεδρε, αγαπητοί συνάδελφοι, η στάση του Ευρωπαϊκού Κοινοβουλίου είναι σαφής και ξεκάθαρη. Η ανθρώπινη αξιοπρέπεια απαγορεύει κάθε μορφή κλωνισμού. Κατά την ψηφοφορία για το πέμπτο ερευνητικό πρόγραμμα-πλαίσιο αρνηθήκαμε επίσης την διάθεση κονδυλίων για την έρευνα που σκοπεύει στον κλωνισμό ανθρώπων. Πέραν τούτου, ο σεβασμός των άλλων δημιουργημάτων και άλλες σκέψεις κάνουν και τον κλωνισμό ζώων τουλάχιστον εξαιρετικά αμφισβητήσιμο. Τώρα, πληροφορίες για έναν φιλοχρήματο τρελό που αυτοαποκαλείται επιστήμονας μας εξαναγκάζουν να κάνουμε την σημερινή συζήτηση με σκοπό την διασαφήνιση. Η διασαφήνιση αυτή είναι απαραίτητη, για να μην δυσφημιστεί εξ αιτίας της διεστραμμένης κατάχρησής της η βιοτεχνολογία στο σύνολό της, την οποία συνδέουμε με ελπίδες και μεγάλες προσδοκίες.
<P>
Πρέπει όμως να θέσουμε στον εαυτό μας κι ένα άλλο ερώτημα: Κάναμε όλα όσα πρέπει για να μη μπορεί να μας ξεφύγει αυτό το νέο πεδίο έρευνας και τεχνολογίας και να μην κατευθυνθεί εναντίον των ανθρώπων ή και εναντίον ολόκληρης της ανθρωπότητας; Η προσπάθεια έγινε.
<P>
Σήμερα αντικρύζουμε ένα ευρύ δίκτυο νόμων και οδηγιών, το οποίο ρυθμίζει και προστατεύει, προσφέρει όμως και παραθυράκια στην κατάχρηση της βιοτεχνολογίας. Γι' αυτό, θεωρώ αναγκαία μία οδηγία-πλαίσιο, η οποία θα οριοθετεί το πεδίο και θα δώσει διαύγεια στις πολλές μεμονωμένες ρυθμίσεις. Πρέπει να περιλαμβάνει όλες τις όψεις. Σ' αυτές ανήκουν επίσης ενιαίες διατάξεις του ποινικού δικαίου, που θα ορίζουν σοβαρές ποινές για την παράβαση των διατάξεων και την καταπάτηση των απαγορεύσεων.
<P>
Αυτήν την δύσκολη εργασία την χρωστάμε στους πολίτες της Ευρωπαϊκής Ένωσης. Δεν πρέπει να προσπαθήσουμε να την αποφύγουμε και να καλέσουμε τα κράτη μέλη να υπογράψουν σήμερα ένα έγγραφο του Ευρωπαϊκού Συμβουλίου.
<P>
Από τη μία, η αποκαλούμενη σύμβαση βιοηθικής δεν λύνει το πρόβλημα. Από την άλλη, η αρχή της επικουρικότητας υπαγορεύει να αποφασίσει το ίδιο το κάθε κράτος για την επικύρωση. Γι' αυτό, ας αφαιρέσουμε το σημείο 2 από την κοινή απόφαση.

<SPEAKER ID=144 NAME="Τρακατέλλης">
Κύριε Πρόεδρε, από επιστημονικής πλευράς στην κλωνοποίηση του ανθρώπου με την μέθοδο που χρησιμοποιήθηκε στην διάσημη πλέον Dolly πρέπει να παρατηρήσουμε ότι το πείραμα της δημιουργίας της ήταν το μόνο επιτυχημένο ανάμεσα σε πολλές αποτυχίες. Επιστημονικά, συνεπώς, δεν έχει τελειοποιηθεί η μέθοδος, δεν έχουν επισημανθεί τα μεσοπρόθεσμα και μακροπρόθεσμα αποτελέσματά της και δεν έχουν διερευνηθεί όλες οι επιπτώσεις στον οργανισμό του κλωνοποιημένου ζώου.
<P>
Σοκάρει, λοιπόν, ένας επιστήμονας όταν διακηρύσσει απερίφραστα πως θα κάνει ανθρώπινη κλωνοποίηση. Διότι όχι μόνον δεν δικαιολογείται αυτό επιστημονικά, αλλά ισοδυναμεί με επικίνδυνα, εγκληματικά, θα έλεγα, πειράματα σε ανθρώπους.
<P>
Είμαστε ακόμη υποχρεωμένοι, κύριε Πρόεδρε, να εξετάσουμε και τις ηθικές, νομικές και κοινωνικές πλευρές του προβλήματος, διότι με την εφαρμογή της κλωνοποίησης στον άνθρωπο ανοίγει ουσιαστικά ο δρόμος στον ευγονισμό. Ο απόηχος της δημιουργίας της αρείας φυλής και του υπερανθρώπου δεν έχει σβήσει έως τις μέρες μας. Ποιοί, και κάτω από ποιές συνθήκες θα εφαρμόζουν την κλωνοποίηση; Θα είναι προσιτή σε όλους; Θα χρειάζονται ειδικές άδειες; Πολλά είναι ακόμη τα συναφή ερωτήματα και δείχνουν όχι μόνον ότι το θέμα είναι εξαιρετικά πολυσύνθετο, αλλά και ότι ελλοχεύει ο κίνδυνος παραμορφώσεων στις ανθρώπινες κοινωνίες. Είναι γεγονός ότι μπροστά στην ραγδαία επιστημονική πρόοδο, τα νομικά συστήματα των κρατών μας βρέθηκαν απροετοίμαστα. Και συνεπώς επιβάλλεται να προσαρμοστούν εγκαίρως οι νομοθεσίες με γνώμονα την προστασία του ατόμου, την διαφύλαξη των συμφερόντων του συνόλου και των αξιών της κοινωνίας. Αυτή η εφιαλτική προοπτική της ανθρώπινης κλωνοποίησης πρέπει εγκαίρως να αποκλεισθεί, διότι θα δημιουργήσει ανυπέρβλητα προβλήματα στις κοινωνίες μας.

<SPEAKER ID=145 NAME="Κακλαμάνης">
Κύριε Πρόεδρε, κάθε επιστημονική επανάσταση προκαλεί αντιδράσεις και δημιουργεί συνθήκες ανασφάλειας. Ο Γαλιλαίος κατηγορήθηκε από την Ιερά Εξέταση. Η εξωσωματική γονιμοποίηση ως μέθοδος τεκνοποιίας κατηγορήθηκε επίσης, ενώ η παγκόσμια κοινή γνώμη εξακολουθεί να αντιμετωπίζει με δυσπιστία την ευθανασία. Η κλωνοποίηση όμως συνειρμικά παραπέμπει στην υπόθεση του ναζιστή γιατρού Μένγκελε και στα τραγικά πειράματά του. Είναι απωθητική η προοπτική παραγωγής ανθρώπων σε πιστά αντίγραφα, γιατί κάθε άνθρωπος είναι μοναδικός και η μοναδικότητά του αυτή συνιστά τον πυρήνα της σκέψης και της δημιουργίας. Η έλλειψη ταυτόχρονα νομικού πλαισίου διεθνώς, καθώς και η εμφανής δυνατότητα ανήθικης και πολιτικά επικίνδυνης εκμετάλλευσης της κλωνοποίησης ανθρώπων, έχει κάνει την διεθνή επιστημονική κοινότητα να αντιδρά με επιφυλακτικότητα. Το καθήκον του Ευρωπαϊκού Κοινοβουλίου είναι να ανακαλύψει τη λεπτή γραμμή που καθορίζει το ηθικά αποδεκτό και το κοινωνικά επιτρεπτό και ωφέλιμο. Οι κανόνες όμως, κύριε Επίτροπε, πρέπει να είναι αυστηροί, ώστε να εμποδιστεί η υλοποίηση νοσηρών φαινομένων. Ταυτόχρονα πρέπει να είναι παγκόσμιοι. Θα ήθελα να σας ρωτήσω εάν έχετε σκεφθεί μέσα στα πλαίσια της αυτής της προσπάθειας να προσπαθήσετε μαζί με τον Οργανισμό Ηνωμένων Εθνών γι'αυτή την παγκοσμιότητα της νομοθεσίας σε ό, τι αφορά την κλωνοποίηση.

<SPEAKER ID=146 LANGUAGE="DE" NAME="Breyer">
Κύριε Πρόεδρε, αξιότιμοι συνάδελφοι, υπάρχουν επιστήμονες που λένε ναι, θα κλωνοποιήσουμε ανθρώπους. Αυτό είναι μία ευρεία επίθεση στην ανθρώπινη αξιοπρέπεια. Εδώ προσβάλλονται με ανεύθυνο τρόπο ηθικοί φραγμοί και ταμπού. Η έλλειψη ηθικών ορίων θ' αποτελούσε απειλή για την ανθρωπότητα. Η γνώση χωρίς ηθική συνείδηση αποτελεί ένα σενάριο φρίκης! Κι όμως, έχουμε ν' αντιμετωπίσουμε μία ανυπολόγιστη μανία του εφικτού. Ο εφιάλτης ενός ανθρώπου επί μέτρω ή ή παραγωγή ανθρώπων ως αποθήκης ανταλλακτικών γίνονται δυστυχώς όλο και πιο ρεαλιστικά, και προωθείται μία ηθική που κανείς δεν θα μπορούσε να έχει φανταστεί.
<P>
Η παγκόσμια κοινότητα ακόμη δεν έχει δεσμευτική ρύθμιση, αλλά και στην Ευρωπαϊκή Ένωση δεν τίθενται στην επιστήμη ηθικά όρια. Αντίθετα, οι επιστήμονες θέτουν όλο και περισσότερο ηθικά όρια στην κοινωνία. Ο κλωνισμός ζώων παρέχει, επίσης, τεχνογνωσία για τον μετέπειτα κλωνισμό ανθρώπων.
<P>
Συνεπώς, χρειαζόμαστε μία παγκόσμια συνθήκη απαγόρευσης της διάδοσης των τεχνικών κλωνισμού - και ερωτώ την Επιτροπή αν είναι διατεθειμένη γι' αυτό. Χρειαζόμαστε μία παγκόσμια προγραφή του κλωνισμού, γιατί αυτό που τεχνικά μπορεί να γίνει, κάποτε θα πραγματοποιηθεί.
<P>
Μου φαίνεται πολύ σημαντικό να ασκήσουμε και οικονομική πίεση! Πιστεύω ότι θα έπρεπε να μποϋκοτάρουμε διεθνείς κοινότητες στο πλαίσιο του ΔΟΕ, να μποϋκοτάρουμε τις χώρες που δεν είναι διατεθειμένες να προβούν σε δεσμευτικές ρυθμίσεις για την απαγόρευση της κλωνοποίησης.
<P>
Σχετικά μ' αυτά, θα ήθελα να μάθω αν η Επιτροπή προτίθεται να μην αρκεστεί σε μη δεσμευτικές δηλώσεις και ανακοινώσεις, αν προτίθεται να κάνει ένα βήμα προς μία μεγαλύτερη δέσμευση και μία παγκόσμια προγραφή της κλωνοποίησης.

<SPEAKER ID=147 LANGUAGE="NL" NAME="Blokland">
Κύριε Πρόεδρε, τι είναι αυτό στο οποίο δίνουμε προτεραιότητα στα πλαίσια της συζήτησης σχετικά με τις δυνατότητες της επιστήμης: Οι δυνατότητες μιας τεχνολογίας ή το κατά πόσον είναι ηθικώς σκόπιμη; Το ερώτημα αυτό έχει καθοριστική σημασία και στην προκειμένη περίπτωση.
<P>
Με δεδομένο τον αποτροπιασμό που προξένησαν σε πολλούς τα σχέδια του αμερικανού επιστήμονα Richard Seed, φαίνεται ότι στην περίπτωση αυτή η ηθική απόρριψη της κλωνοποίησης ανθρώπων υπερισχύει του πάθους για την πρόοδο της επιστήμης.
<P>
Ορθώς. Η τεχνική κλωνοποίησης δεν αφήνει τίποτα στην τύχη και απλώς αντιγράφει. Στην ουσία, δεν προσθέτει τίποτα σε αυτό που υπάρχει. Εάν κανείς προχωρήσει ένα βήμα περισσότερο και βελτιώσει ένα κάποιο γονίδιο του κλώνου, πλησιάζουμε πάρα πολύ στην επικίνδυνη περιοχή της ευγονικής. Συνεπώς, δεν μπορούμε να περιμένουμε πολλά καλά πράγματα από αυτή την τεχνική.
<P>
Πώς έχουν στη συνέχεια τα πράγματα με τον κλώνο; Στις συζητήσεις για τα ανθρώπινα δικαιώματα, η πολιτική μας παράταξη επεσήμανε επανειλημμένα ότι η ελευθερία του ενός περιορίζεται από την ελευθερία του άλλου. Αυτό ισχύει και στην προκειμένη περίπτωση. Πρόκειται για την ανθρώπινη αξιοπρέπεια, την ατομικότητα και την ταυτότητα του ανθρώπου, ο οποίος υποβιβάζεται σε εμπόρευμα.
<P>
Για τον λόγο αυτόν, θεωρώ θετικό το γεγονός ότι έχει καταρτιστεί ένα Πρωτόκολλο το οποίο έχει κατατεθεί προς υπογραφήν στο Συμβούλιο της Ευρώπης και που απαγορεύει την κλωνοποίηση ανθρώπων.
<P>
Παρ' όλ' αυτά, έχω ορισμένες επιφυλάξεις όσον αφορά το μέλλον. Αναγνωρίζω τον Θεό ως δημιουργό του ανθρώπου. Θεωρώ ότι η ανθρώπινη ζωή που προκύπτει από την ένωση ενός άνδρα και μιας γυναίκας αποτελεί θείο δώρο. Για μένα, τα σύνορα είναι αυστηρώς καθορισμένα. Αυτό σημαίνει ότι πρέπει να επιβληθεί μια πλήρης απαγόρευση στην κλωνοποίηση ανθρώπων. Υπάρχουν ορισμένες χώρες, όπου η απαγόρευση αυτή έχει αρχίσει ήδη να μην είναι και τόσο απόλυτη.
<P>
Έτσι, το γεγονός ότι οι Κάτω Χώρες, η Αγγλία και η Γερμανία εξακολουθούν να μην έχουν υπογράψει το Πρωτόκολλο προξενεί ανησυχίες. Πρέπει να ασκηθεί πίεση στις χώρες αυτές.
<P>
Ελπίζω ολόψυχα ότι σήμερα θα αποφασίσουμε να απορρίψουμε παντελώς την κλωνοποίηση ανθρώπων. Αυτό έχει θεμελιώδη σημασία.

<SPEAKER ID=148 LANGUAGE="IT" NAME="Amadeo">
Κύριε Πρόεδρε, τον περασμένο Απρίλιο περισσότερο από είκοσι χώρες συνυπέγραψαν στο Oviedo τη Συνθήκη του Συμβουλίου της Ευρώπης πoυ, μολονότι αποτελεί την καλύτερη συνεισφορά της στις παγκόσμιες συζητήσεις επί της βιοϊατρικής και της ιατρικής έρευνας, δεν είναι παρά το αρχικό βήμα για τη ρύθμιση του τομέα.
<P>
Τη στιγμή που η επιστήμη και οι νέες εργαστηριακές τεχνικές ταυτίζονται με δύναμη ικανή να καθορίσει τη ζωή του σύγχρονου και μελλοντικού ανθρώπου, πιστεύουμε ότι η σχετική συζήτηση οφείλει να διαποτίζεται με ανοικτό και δημοκρατικό πνεύμα. Η ιατρική έρευνα προσφέρει την αναντικατάστατη υπηρεσία της καταπράυνσης του πόνου και της βελτίωσης της υγείας του ανθρώπου. Ωστόσο, υπό την ιδιότητα του ιατρού και όχι του πολιτικού, δηλώνω ότι δεν μπορούν να παραβιαστούν τα όρια της αξιοπρέπειας και της διασφάλισης της ίδιας της ανθρώπινης ταυτότητας.
<P>
Τα πειράματα γύρω από την κλωνοποίηση, αλλά και το εμπόριο των εμβρύων, των γαμετών και του γενετικού υλικού διεξάγονται ανεξέλεγκτα όχι μόνο στην Ευρώπη αλλά και σε ολόκληρο τον κόσμο και αποδεικνύουν την επιτακτική ανάγκη αντιμετώπισης και επίλυσης των ζητημάτων της βιοηθικής.
<P>
Η υπογραφή και η κύρωση της Συνθήκης του Συμβουλίου της Ευρώπης του περασμένου Απριλίου και του συμπληρωματικού πρωτοκόλλου που απαγορεύει ακριβώς την ανθρώπινη κλωνοποίηση, μπορούν να αποτελέσουν την ψηφίδα που ολοκληρώνει την επίλυση του ζητήματος, με άμεση επίσης δραστηριοποίηση των εταίρων της Ένωσης. Το αναμφισβήτητα δυσχερές εγχείρημα της προστασίας των δικαιωμάτων του ατόμου θα συμβάλει στην προβολή της αξιοπρέπειάς του, της ελευθερίας του, της ακεραιότητάς του και του δικαιώματος για την υγεία. Προς την κατεύθυνση αυτή, η αντιπροσωπεία της Εθνικής Συμμαχίας εκφράζει την συγκατάθεσή και την έγκρισή της στην προτεινόμενη πρόταση ψηφίσματος.

<SPEAKER ID=149 LANGUAGE="EN" NAME="White">
Kύριε Πρόεδρε, πιστεύω ότι ο κ. Seed είναι ένας αδίστακτος τυχοδιώκτης που επιδιώκει να δημιουργήσει μια εμπορική ευκαιρία την οποία στη συνέχεια θα εκμεταλλευθεί χωρίς άδεια και με ανεύθυνο τρόπο. Είναι επίσης σημαντικό πως όταν η ομάδα συμβούλων της Επιτροπής κλήθηκε να εξετάσει το θέμα του προβάτου Ντόλλυ και του κλωνισμού της, το έκαναν μετά τη γέννησή της και τώρα ο σοβαρότερος κίνδυνος είναι ότι αν και γνωρίζουμε ότι ο κλωνισμός ανθρώπων μπορεί να είναι επιστημονικά δυνατός, προοδεύουμε επιστημονικά, χωρίς να σημειώνεται η ίδια πρόοδος στα ηθικά κριτήρια που θέτουμε. Εφόσον έτσι έχει η κατάσταση, χρειάζεται να συστήσουμε μια επιτροπή δεοντολογίας. Η κοινή θέση του Συμβουλίου στην έκθεση Rothley δεν είναι καθόλου ικανοποιητική. Δεν πιστεύω ότι η κοινή αυτή θέση εκφράζει αυτό που ψήφισε το Κοινοβούλιο και συνεπώς, κατά τη δεύτερη ανάγνωση της έκθεσης Rothley, θα καταθέσω εκ νέου την αρχική τροπολογία του Κοινοβουλίου, καθιστώντας έτσι, εφόσον αυτή ψηφιστεί, τη σύσταση μιας επιτροπής δεοντολογίας προϋπόθεση της οδηγίας για την παροχή αδείας. Εάν αυτό δεν γίνει, ο κλωνισμός θα πραγματοποιηθεί και μάλιστα σε μια ανοικτή αγορά.

<SPEAKER ID=150 LANGUAGE="IT" NAME="Casini C.">
Κύριε Πρόεδρε, αναρωτιέμαι αν μπορώ να προσθέσω κάτι πρωτότυπο στην παρούσα εκτενή συζήτηση. Πρέπει να διευκρινιστεί η καθολική απόρριψη της κλωνοποίησης του ανθρώπου, σε όλες τις φάσεις της ανάπτυξής του. Υπογραμμίζω ότι ο όρος "ανθρώπινο ον», δεν αφορά τα σωματικά κύτταρα, που θα μπορούσαν να αναπαράγονται, παραδείγματος χάριν, για τη θεραπεία δερματικής νόσου με την αναπαραγωγή των επιθηλιακών κυττάρων. Αυτή είναι η πρώτη παρατήρηση. Η δεύτερη παρατήρηση αφορά την έλλειψη εγγράφου στο διεθνές προσκήνιο ή στο εσωτερικό των μεμονωμένων κρατών μελών που να επιτρέπει την κλωνοποίηση του ανθρώπου. Το ίδιο το Ευρωπαϊκό Κοινοβούλιο τοποθετήθηκε επανειλημμένα επί του προκειμένου, μέχρι την τελευταία πρόταση οδηγίας σχετικά με τη νομοθετική προστασία των βιοτεχνολογικών εφευρέσεων, αλλά ήδη το 1989 διατύπωνε σαφέστατα τη θέση του με τα δυο ψηφίσματα επί των ηθικών και νομικών προβλημάτων της τεχνητής ανθρώπινης δημιουργίας και της τεχνικής της γενετικής. Θα ήθελα, σχετικά με το τελευταίο σημείο, να υπεθυμίσω ότι, στην έκθεση του συναδέλφου κ. Rothley του 1989, χρησιμοποιήθηκε η πολύ εύστοχη έκφραση της καταστροφής της προσωπικότητας για να χαρακτηριστεί η νομική αιτιολόγηση της απόρριψης της κλωνοποίησης.
<P>
Στην πραγματικότητα, με την κλωνοποίηση του ανθρώπου, αμφισβητούνται δυο θεμελιώδεις αρχές του δικαίου: η αρχή της ανθρώπινης αξιοπρέπειας και η αρχής της ισότητας που βασίζεται στην αναγνώριση των αποκλίσεων, καθώς ισότητα είναι συνώνυμος της αξιοπρέπειας, παρά τις διαφορές που καθιστούν ανεπανάληπτο κάθε ανθρώπινο ον. Η εξομοίωση όλων των ανθρώπων ισοδυναμεί παραδόξως με καταστροφή της ισότητας.
<P>
Η τελευταία παρατήρηση αφορά τη σκοπιμότητα των κινητοποιήσεων του Κοινοβουλίου για να αντηχούν οι τετριμμένες πια ειδήσεις του Τύπου ή των τηλεοπτικών καναλιών. Τασσόμεθα υπέρ των εν λόγω πρωτοβουλιών, δεδομένης της σοβαρότητας του θέματος και της απαραίτητης αδιάλειπτης επαγρύπνησης. Θα ήταν προτιμότερο να είχε συζητηθεί το θέμα της ατομικής βόμβας πριν από την κατασκευή της. Δεν διακυβεύεται η επιστήμη, αλλά η τεχνολογία που πρέπει να καθοδηγείται στη σωστή κατεύθυνση από τα ανθρώπινα χέρια.

<SPEAKER ID=151 LANGUAGE="FR" NAME="Lannoye">
Κύριε Πρόεδρε, ως τελευταίος ομιλητής πάνω σε αυτό το θέμα, ίσως δυσκολευτώ ακόμα περισσότερο απ' ό, τι οι άλλοι στο να πω κάτι πρωτότυπο. Θα ήθελα, ωστόσο, να επιστήσω την προσοχή όλων των συναδέλφων στην παρεκτροπή που ξεκίνησε με την υπόθεση της Ντόλλυ, η οποία συντάραξε την κοινή γνώμη, ακόμα και το Κοινοβούλιο. Εγκρίναμε αμέσως ψήφισμα για την απαγόρευση της κλωνοποίησης ανθρώπων, φοβούμενοι ότι η Ντόλλυ θα οδηγούσε σε αυτήν την πρακτική - πράγμα το οποίο, εμφανώς αληθεύει. Αλλά υπάρχει και κάτι ακόμα πιο σοβαρό: το γεγονός ότι, με την πάροδο του χρόνου, η ταραχή καταλάγιασε και ότι τώρα ακούμε, ακόμα και στο Κοινοβούλιο, δηλώσεις που τείνουν προς την κατεύθυνση ότι κάποιες μορφές κλωνοποίησης ανθρώπων θα μπορούσαν να γίνουν αποδεκτές.
<P>
Επομένως, νομίζω ότι η απόφαση που θα λάβουμε σήμερα δεν πρέπει να είναι διφορούμενη σε κανένα σημείο. Πρέπει να είμαστε σαφείς. Η κλωνοποίηση ανθρωπίνων όντων πρέπει να αποκλειστεί πλήρως για λόγους τους οποίους επικαλεστήκαμε πολλές φορές και οι οποίοι, βεβαίως, αφορούν την ανθρώπινη αξιοπρέπεια και με τον κίνδυνο μίας πιθανής παρεκτροπής που θα κατέληγε στον ευγονισμό.
<P>
(Χειροκροτήματα) Ιγκουσετία

<SPEAKER ID=152 LANGUAGE="DE" NAME="Habsburg-Lothringen">
Κύριε Πρόεδρε, θέλω να πω πρώτα πόσο χαίρομαι που μιλάμε σήμερα για την Ινγκουσετία. Πάρα πολλοί άνθρωποι ξέχασαν ότι πριν από λίγα χρόνια είχαμε μιλήσει επανειλημμένα για την σύγκρουση στην Τσετσενο-ιγκουσετία. Αλλωστε, οι Ιγκούσοι είναι η ίδια εθνική ομάδα με τους Τσετσένους.
<P>
Σην χώρα αυτήν υπάρχει σήμερα μια ιδιαίτερα δύσκολη κατάσταση, κυρίως επειδή εκεί δεν υπάρχει μία απόλυτα κλειστή κατοικημένη περιοχή, αλλά δύο μεγάλοι θύλακες, ο Wladikawkaz και ο Prigorodnij. Οι Inguschen που ζούσαν στην Βόρεια Οσετία στην πράξη διώχθηκαν από κει μετά από μαζική πίεση των Ρώσων και αναγκάσθηκαν να αποσυρθούν στην Ιγκουσετία. Εκεί αποτελούν σήμερα ένα πολύ μεγάλο και δύσκολο προσφυγικό πρόβλημα, στο οποίο πρέπει κάπως να επέμβουμε, αφού δεν θέλουμε να επαναληφθεί κατά κάποιον τρόπο η κρίση της Τσετσενίας.
<P>
Ένα άλλο πρόβλημα είναι, φυσικά, και το ότι σήμερα οι Ρώσοι επαναλαμβάνουν ότι οι Ιγκούσοι βοήθησαν τους Τσετσένους και γι' αυτό πρέπει να τιμωρηθούν. Επανειλημμένα διαπιστώνουμε ότι υπάρχει πραγματικά μια ισχυρή παράβλαψη - προσπαθώ ν' αποφύγω την λέξη "αποκλεισμός» - της Ιγκουσετίας, πράγμα που οδηγεί στο να μην υπάρχει στην χώρα αυτή σωστή οικονομική ανάπτυξη, μια και υπάρχει ο χειμώνας που προξενεί στον πληθυσμό πολύ δύσκολες καταστάσεις, ιδιαίτερα στους ασθενέστερους, στις γυναίκες και στα παιδιά, που υποφέρουν περισσότερο απ' αυτόν.
<P>
Σήμερα, η UNHCR μας κάλεσε να βοηθήσουμε εκεί και να χρησιμοποιήσουμε σε μεγάλο μέτρο τις πιστώσεις μας για να δημιουργηθούν καταλύματα, ώστε αυτοί οι πρόσφυγες να μην πρέπει να ζουν υποφέροντας κάτω από αυτές τις συνθήκες, και να προσπαθήσουμε να δράσουμε ώστε αυτοί οι πρόσφυγες να μπορέσουν να επιστρέψουν στις παραδοσιακές περιοχές όπου κατοικούσαν. Αυτό μπορεί να γίνει μόνο εάν ασκήσουμε την επιρροή μας στην Ρωσία και εάν εξασκήσουμε πίεση. Επίσης, πρέπει να στείλουμε την βοήθειά μας στο σωστό μέρος.

<SPEAKER ID=153 LANGUAGE="FR" NAME="Dupuis">
Κύριε Πρόεδρε, δεν έχω και πολλά να προσθέσω μετά από την ανάλυση του θέματος που μόλις έκανε ο συνάδελφος Carl Habsburg-Lothringen. Την κατάσταση την γνωρίζει τέλεια. Είναι πολύ άσχημη. Θα ήθελα ωστόσο να υπογραμμίσω ότι το θέμα αφορά μία ολόκληρη περιοχή και όχι μόνον την Ινγκουτσία. Είναι η Τσετσενία και οι επιπτώσεις του πολέμου που μαίνεται σε αυτή τη δημοκρατία. Είναι και άλλες γειτονικές περιοχές όπως το Νταγκεστάν.
<P>
Αυτήν την περιοχή, η Ευρωπαϊκή Ένωση και, επομένως, η Επιτροπή, ίσως θα έπρεπε να την προσέξουν περισσότερο διότι, κατά τη γνώμη μου, από αυτήν θα προκληθούν νέες συγκρούσεις. Πρέπει επειγόντως να βρούμε λύσεις. Νομίζω ότι οι Ρώσοι απέδειξαν ότι δεν έχουν ιδιαίτερα την πρόθεση να αλλάξουν την κατάσταση και ότι η Ευρωπαϊκή Ένωση θα έπρεπε ενδεχομένως να υποβάλει κάποιες προτάσεις.
<P>
Μένει ένα σοβαρό ανθρωπιστικό πρόβλημα, η λύση του οποίου δεν επιδέχεται αναβολή. Πιστεύω ότι η Επιτροπή είναι σε θέση να αντιμετωπίσει τέτοιου είδους καταστάσεις και ελπίζω ότι, πολύ σύντομα, η Ευρωπαϊκή Ένωση θα επέμβει δυναμικά σε αυτήν την περιοχή.

<SPEAKER ID=154 LANGUAGE="DE" NAME="Schroedter">
Κύριε Πρόεδρε, η σύγκρουση Ιγκουσετίας -Τσετσενίας είναι μια σύγκρουση ξεχασμένη. Οι 60.000 εκδιωχθέντες που ζουν από το 1992 σε πρόχειρα καταλύματα, παιδιά που πρακτικά από τότε δεν μπόρεσαν να ζήσουν φυσιολογικά, μέχρι τώρα έτυχαν λίγης μόνο προσοχής στην ευρωπαϊκή πολιτική. Η επιστροφή έχει, βέβαια, συφωνηθεί, όμως εξ αιτίας της κατάστασης ως προς την ασφάλεια μέχρι τώρα ήταν πρακτικά αδύνατη. Κάθε επέμβαση σκορπίζει και πάλι τον πανικό ανάμεσα σ' αυτούς που περιμένουν και αναθερμαίνει το μίσος. Μέχρι τώρα, δεν έχει εκτονωθεί το δυναμικό της σύγκρουσης στην περιοχή αυτήν. Η ρωσική δύναμη επιβολής της τάξης δεν τυγχάνει αποδοχής και ο UNHCR είναι ο μόνος που έχει εντολή για την λύση της σύγκρουσης στο Prigorodnij.
<P>
Χρειάζεται επειγόντως πρόληψη των κλιμακώσεων. Σε εκθέσεις έχω ήδη συχνά επισημάνει ότι είναι αναγκαίο να δραστηριοποιηθεί η ΕΕ με την ανθρωπιστική της βοήθεια, όχι μόνο σποραδικά, παρά διαρκώς. Γι' αυτό, ζητώ να επεκταθεί η εντολή ECHO στο Prigorodnij και να συμβάλει η ΕΕ στο να προσπαθήσει εκεί μία OSZE-fact finding mission να φέρει διεθνή υποστήριξη για την λύση της σύγκρουσης στην περιοχή.

<SPEAKER ID=155 LANGUAGE="FR" NAME="Blot">
Κύριε Πρόεδρε, αγαπητοί συνάδελφοι, η πρόταση ψηφίσματος των συναδέλφων Habsburg και Oomen-Ruijten δείχνει να έχει συνταχθεί χωρίς πολλή σκέψη. Είναι γεγονός ότι ένας αποκλεισμός έχει πάντα λυπηρές συνέπειες. Αν η κυβέρνηση της Ρωσικής Ομοσπονδίας είναι αναγκασμένη σήμερα να επιβάλει περιορισμούς της κυκλοφορίας σε αυτή τη ζώνη στα βόρεια του Καυκάσου, σίγουρα δεν το κάνει από ευχαρίστηση.
<P>
Η Ρωσική Ομοσπονδία προσπαθεί να αποφύγει έναν νέο πόλεμο μπροστά στις ραδιουργίες των τρομοκρατών και της μαφίας. Αν, κατόπιν αστόχαστης απελευθέρωσης της κυκλοφορίας, ξεσπούσε νέος πόλεμος εκεί κάτω, όλοι θα μετάνοιωναν την υπερψήφιση της πρότασης απόφασης των συναδέλφων. Θα επαναλαμβάναμε τότε τη φράση που βάζει ο Αισχύλος στο στόμα της Κασσάνδρας: "Εσύ κάνεις ευχές, αλλά αυτοί ετοιμάζονται να σκοτώσουν».
<P>
Επομένως, εναπόκειται στο Ευρωπαϊκό Κοινοβούλιο να δείξει εμπιστοσύνη στη ρωσική κυβέρνηση, η οποία αγωνίζεται, κάτω από δύσκολες συνθήκες, να επιβάλει εκεί κάτω την ειρήνη και την τάξη, πρωταρχική προϋπόθεση για να μπορέσουν να ζήσουν οι κάτοικοι αυτών των περιοχών κάτω από κατάλληλες συνθήκες. Κάποιοι φαίνεται ότι παίζουν επικίνδυνο παιχνίδι, που συνίσταται στο να ευνοούν κάθε είδους αποσχιστικές τάσεις που εκδηλώνονται στη Ρωσία, προσπαθώντας να εξυπηρετήσουν εμπορικούς σκοπούς ή υπηρετώντας μία ξένη υπερδύναμη. Με τέτοιες μεθόδους δεν πρόκειται να σταθεροποιηθεί η ειρήνη στα βόρεια του Καυκάσου.
<P>
Λαϊκή Δημοκρατία του Κογκό

<SPEAKER ID=156 LANGUAGE="FR" NAME="Stasi">
Κύριε Πρόεδρε, με αφορμή την αυθαίρετη κράτηση του κ. Arthur Ngoma, ο συνάδελφος Leo Tindelmans και εγώ καταθέσαμε μία πρόταση ψηφίσματος για την πολιτική κατάσταση στη Λαϊκή Δημοκρατία του Κογκό, κατ' αρχάς διότι γνωρίζουμε και εκτιμούμε τον κ. Ngoma, ο οποίος εργάστηκε για μεγάλο χρονικό διάστημα στην UNESCO και ο οποίος, αφού πολέμησε τη δικτατορία του Mobutu, ήταν ένας από τους πρώτους πολιτικούς άντρες στο πρώην Ζαϊρ που κατήγγειλε με θάρρος την πολιτική καταστολής και βίας που ασκεί το νέο καθεστώς. Ωστόσο, πέρα από την προσωπική περίπτωση του κ. Ngoma, καθώς και του κ. Nsala, του γενικού γραμματέα του Κέντρου για τα Ανθρώπινα Δικαιώματα, θέλουμε, όπως και οι άλλοι που συνυπογράφουν αυτό το κείμενο, να επιστήσουμε την προσοχή της Συνέλευσης αυτής και εκείνων οι οποίοι καθοδηγούν την κοινή γνώμη στις διαφορετικές χώρες μας πάνω στον πραγματικό χαρακτήρα του καθεστώτος που εγκαθίσταται υπό την απατηλή ονομασία Λαϊκή Δημοκρατία του Κογκό.
<P>
Βεβαίως, θα ήταν εξωπραγματικό να σκεφτεί κανείς ότι μία χώρα στην οποία, για πάρα πολλά χρόνια, βασίλευαν η αυθαιρεσία και η διαφθορά, θα μπορούσε να μεταμορφωθεί, μέσα σε λίγους μήνες, σε μία χώρα όπου θα κυριαρχούσαν οι αρχές της δημοκρατίας, οι αξίες του ανθρωπισμού και ο σεβασμός των ανθρωπίνων δικαιωμάτων. Ωστόσο, πολλοί Κογκολέζοι και διεθνείς παρατηρητές πίστεψαν στην ειλικρίνεια και την καλή θέληση του κ. Kabila, όταν μετά την άνοδό του στην εξουσία ανακοίνωσε το χρονοδιάγραμμα ενός αριθμού μεταρρυθμίσεων με τις οποίες θα οδηγείτο η χώρα σε και βουλευτικές και προεδρικές εκλογές τον Απρίλιο του 1999.
<P>
Όμως, όχι μόνον δεν πραγματοποιήθηκαν οι τρεις πρώτες μεταρρυθμίσεις, αλλά η εξουσία γίνεται όλο και πιο σκληρή: τα πολιτικά κόμματα τέθηκαν εκτός νόμου, οι αυθαίρετες συλλήψεις πολλαπλασιάζονται, δημοσιογράφοι και υπέρμαχοι των ανθρωπίνων δικαιωμάτων κρατούνται κάτω από απάνθρωπες συνθήκες και τα βασανιστήρια αποτελούν γενικευμένη πρακτική.
<P>
Κάτω από αυτές τις συνθήκες, η Ευρωπαϊκή Ένωση δεν μπορεί να μείνει αδιάφορη. Πρέπει να εκφράσει την αγανάκτησή της. Πρέπει να απαιτήσει την άμεση απελευθέρωση όλων όσοι κρατούνται στις φυλακές εξαιτίας των φρονημάτων τους. Πρέπει να ασκήσει πίεση - και έχει τα μέσα - για να σεβαστεί ο πρόεδρος Kabila τις δεσμεύσεις του, να αποκαταστήσει τις θεμελιώδεις ελευθερίες και να δεσμευτεί χωρίς περιστροφές να ξεκινήσει μία διαδικασία εκδημοκρατισμού. Πολλές χώρες, ανάμεσα στις οποίες είναι και η Γαλλία, αλλά όχι μόνον η Γαλλία.....
<P>
(Ο πρόεδρος αφαιρεί τον λόγο από τον ομιλητή)

<SPEAKER ID=157 LANGUAGE="FR" NAME="Giansily">
Κύριε Πρόεδρε, η παρέμβασή μου σε αυτή τη συζήτηση δεν θα ήθελα με κανέναν τρόπο να αποτελέσει παραφωνία στην αγανάκτηση που προκαλούν οι παραβιάσεις των στοιχειωδών ανθρωπίνων δικαιωμάτων που διαπράττονται στη Λαϊκή Δημοκρατία του Κογκό.
<P>
Η Ομάδα μας, που είναι άλλωστε από τους εμπνευστές του ψηφίσματος που θα ψηφίσουμε σε λίγο, καταδικάζει ανεπιφύλακτα τις πολύ σοβαρές πράξεις εκφοβισμού στις οποίες υποβάλλονται όλοι όσοι τολμούν να εκφράσουν την παραμικρή κριτική εναντίον του καθεστώτος της Κινσάσα. Σε αυτό το θέμα, συμφωνώ πλήρως με την άποψη του συναδέλφου κ. Bernard Stasi.
<P>
Όσο για μένα, θα επιθυμούσα να επιστήσω την προσοχή της προεδρίας της Ένωσης και της Επιτροπής στην τύχη δύο πολιτών της Ευρωπαϊκής Ένωσης, του Jean-Marie Bergesio, εργολάβου δημοσίων έργων, γάλλου υπηκόου, και του Antoine Declercq, ενός από τους συνεργάτες του, βέλγου υπηκόου. Και οι δύο συνελήφθησαν στις 10 του περασμένου Σεπτεμβρίου και από τότε κρατούνται από τις υπηρεσίες ασφαλείας της Λαϊκής Δημοκρατίας του Κογκό, χωρίς να προβάλλεται καμία πρόφαση που να δικαιολογεί τη σύλληψή τους. Εξάλλου τους αρνούνται συστηματικά την συνδρομή συνηγόρου.
<P>
Καλώ λοιπόν την προεδρία της Ένωσης να επιδείξει αποφασιστικότητα και σταθερότητα, για να λάβει από τις αρχές της χώρας ξεκάθαρες απαντήσεις για την κατάσταση στην οποία βρίσκονται αυτοί οι δύο Ευρωπαίοι και για τι ακριβώς κατηγορούνται αυτοί οι άνθρωποι που το μοναδικό έγκλημά τους, κύριε Πρόεδρε, είναι ότι υπήρξαν μάρτυρες σφαγών προσφύγων Χούτου στο ανατολικό τμήμα του Ζαΐρ.

<SPEAKER ID=158 LANGUAGE="IT" NAME="Fassa">
Κύριε Πρόεδρε, αξιότιμοι συνάδελφοι, η προσέγγισή μας στα προβλήματα που προκύπτουν από τις πρόσφατες εξελίξεις στη Λαϊκή Δημοκρατία του Κογκό ακολουθεί δυο βασικούς γνώμονες. Ο πρώτος ενσαρκώνει την απόλυτη ανάγκη εξάρτησης οποιασδήποτε βοήθειας της διεθνούς κοινότητας στο κράτος αυτό από τις ουσιαστικές προόδους που επιτεύχθηκαν στην κατεύθυνση του σεβασμού των ανθρωπίνων δικαιωμάτων και της αληθινής υλοποίησης της διαδικασίας εκδημοκρατισμού της χώρας. Ο δεύτερος προωθεί την αμετάκλητη στήριξη της διαδικασίας εκδημοκρατισμού και της βοήθειας ιδιαίτερα των ΜΚΟ που αγωνίζονται για τα ανθρώπινα δικαιώματα στη Λαϊκή Δημοκρατία του Κογκό.
<P>
Είναι περιττό να μιλάμε για αυτό από κάποιες οπτικές γωνίες. Αναγνωρίζουμε τις αναμφισβήτητες δυσκολίες που συναντά η κυβέρνηση με επικεφαλής τον κ. Kabila, ωστόσο το γεγονός αυτό δεν μπορεί να αποτελέσει για κανένα λόγο και για καμία εξουσία, ακόμη και εκτός της Ευρωπαϊκής Ένωσης, τον λόγο για τη χαλάρωση της προσοχής μας.
<P>
Aυτόχθονες πληθυσμοί της Αυστραλίας

<SPEAKER ID=159 LANGUAGE="EN" NAME="Macartney">
Κύριε Πρόεδρε, το παρόν ψήφισμα δεν αφορά μόνο την Αυστραλία, αλλά και το παγκόσμιο πρόβλημα των αυτόχθονων σχετικά με τα έγγεια δικαιώματά τους. Η σχέση των αυτόχθονων λαών παγκοσμίως με τη γη τους ενδεχομένως αποτελεί ακριβέστερη περιγραφή, διότι η παράδοση στην περιοχή αυτή του κόσμου όπου αναφερόμαστε είναι ότι οι αυτόχθονες έχουν συλλογική σχέση με τη γη, παρά ατομική κατοχή, πράγμα που είναι τυπικό χαρακτηριστικό του Δυτικού κόσμου. Είχαμε σχετική εμπειρία στη Σκωτία, όταν το σύστημα των γενεών αντικαταστάθηκε από την ατομική ιδιοκτησία γης. Το είδαμε και στην Αγρια Δύση στις Ηνωμένες Πολιτείες, ενώ απόηχοι του εν λόγω συστήματος υπάρχουν στον λαό των Sami στη Βόρειο Σκανδιναβία.
<P>
Στην Αυστραλία, οι γηγενείς λένε ότι η γη δεν ανήκει σε αυτούς ή τους λευκούς, αλλά ότι αυτοί ανήκουν στη γη. Πρέπει να γνωρίζουμε πωςεννοούν τα παραδοσιακά μεταναστευτικά σχήματα όπου ανήκουν οι ιεροί χώροι που τους συνιστούν την ταυτότητά τους.
<P>
Επιτρέψτε μου να τελειώσω παραθέτοντας μία απόφαση της Γερουσίας της Αυστραλίας. Πριν από τρεις μήνες είπε ότι η αυστραλιανή κυβέρνηση δεν πρέπει να δώσει συνέχεια στην πρόταση της Jabiluka για το ουράνιο. Επιθυμώ και εγώ να υποστηρίξω την απόφαση αυτή.

<SPEAKER ID=160 LANGUAGE="EN" NAME="Kerr">
Κύριε Πρόεδρε, αυτή είναι η πρώτη μου ομιλία ως μέλος της Ομάδος των Πρασίνων στο Ευρωπαϊκό Κοινοβούλιο και ελπίζω να είστε επιεικείς μαζί μου. Είναι απολύτως δικαιολογημένο, μάλιστα, που έχει ως θέμα την Αυστραλία, διότι είμαι τέως πρόεδρος της αντιπροσωπείας του Ευρωπαϊκού Κοινοβουλίου για τις σχέσεις με την Αυστραλία και τη Νέα Ζηλανδία και μόλις επέστρεψα από την Αυστραλία, όπου το θέμα της γης των αυτόχθονων και των τίτλων των γηγενών έχει διχάσει τη χώρα.
<P>
Αργότερα φέτος θα διεξαχθούν εκλογές ακριβώς για το συγκεκριμένο αυτό θέμα που το σημερινό ψήφισμα προβάλλει από την άποψη της εξόρυξης ουρανίου, αλλά το οποίο στην πραγματικότητα αφορά ολόκληρη τη χώρα σε σχέση με την πρόσβαση των αυτόχθονων στη γενέθλια γη τους. Συνεπώς, το ψήφισμα είναι ιδιαίτερα επίκαιρο. Ελπίζω ότι θα το εγκρίνουμε με συντριπτική πλειοψηφία και με τον τρόπο αυτό θα στείλουμε ένα μήνυμα στην αυστραλιανή κυβέρνηση. Ο Αναπληρωτής Πρωθυπουργός της Αυστραλίας θα χαρεί εάν μάθει ότι κατά τη διάρκεια της δεκαήμερης επίσκεψής μου στη χώρα, έγιναν δύο φορές καταγγελίες για μένα στο αυστραλιανό κοινοβούλιο από την κυβέρνηση, όταν μίλησα υπέρ των δικαιωμάτων των αυτόχθονων σε όλη την Αυστραλία. Επιθυμώ το Κοινοβούλιο να δηλώσει επίσημα ότι η Ευρώπη παρακολουθεί την Αυστραλία από πολύ κοντά σε σχέση με την κατάσταση αυτή και ελπίζω ότι θα μπορέσουμε να επανέλθουμε σε αυτήν τους επόμενους μήνες.

<SPEAKER ID=161 LANGUAGE="NL" NAME="Aelvoet">
Πρόεδρε, σε πολλές περιοχές του κόσμου βλέπουμε ότι τα δικαιώματα του αυτόχθονος πληθυσμού καταπατούνται χωρίς ενδοιασμούς. Δεν είναι τυχαίο που σήμερα συζητήσαμε για τους γηγενείς πληθυσμούς στην περιοχή Chiapas, το ότι αναφερόμαστε στην Αυστραλία και το ότι στην ημερήσια διάταξη συμπεριλαμβάνεται και το Θιβέτ, παρ' όλες τις εντυπωσιακές δηλώσεις που έχουν εν τωμεταξύ ενσωματωθεί στο σύστημα της ?Ενωσης.
<P>
Το σημείο, στο οποίο θέλουμε να αναφερθούμε όσον αφορά την περίπτωση της Αυστραλίας είναι η απόφαση της κυβέρνησης της χώρας αυτής να ξεκινήσει ένα πρόγραμμα εξόρυξης ουρανίου στην Jabiluka, ένα χώρο που βρίσκεται στην περιοχή που θεωρείται ότι αποτελεί πολιτιστική κληρονομιά και που σύμφωνα με τους νόμους της Αυστραλίας βρίσκεται στην περιοχή των αυτοχθόνων. Παρεμπιπτόντως, και θεωρώ πολύ σημαντικό να επιστήσω την προσοχή στο γεγονός αυτό, η Αυστραλιανή Γερουσία κάλεσε την κυβέρνηση να διακόψει το πρόγραμμα αυτό. Πιστεύω ότι έχει εξαιρετική σημασία να απευθύνουμε με τη σημερινή ψηφοφορία μας ένα σαφές μήνυμα στην κυβέρνηση της Αυστραλίας καλώντας την να σεβαστεί τα γαιοκτητικά δικαιώματα των αυτοχθόνων και να καλέσουμε τα κράτη μέλη να εξετάσουν από ποιές χώρες εισάγουν ουράνιο στην περίπτωση που θα θίγονταν τα δικαιώματα των αυτοχθόνων πληθυσμών.
<P>
Εκτελέσεις

<SPEAKER ID=162 LANGUAGE="NL" NAME="Bertens">
Πρόεδρε, κύριε Επίτροπε, η Νότιος Κορέα περνά δύσκολους καιρούς. Η οικονομική κρίση έχει επηρεάσει όλες τις πτυχέςτηςζωής του πληθυσμού. Μια μεγάλη πολιτική αλλαγή είχε για παράδειγμα ως αποτέλεσμα να αναλάβει την εξουσία ένας πρώην αντιφρονών. Η μαζική εκτέλεση 23 κρατουμένων που έλαβε χώραν κατά τα τέλη Δεκεμβρίου, δεν μπορεί να θεωρηθεί ως καλό νέο. Υπάρχουν άλλοι 50 κρατούμενοι, οι οποίοι έχουν καταδικαστεί σε θάνατο. Είναι αυτονόητο ότι η πολιτική μου ομάδα δεν μπορεί ποτέ να θεωρήσει δικαιολογημένη την επιβολή της θανατικής ποινής. Ακριβώς τη στιγμή που στην Κορέα συντελούνται τόσες πολλές αλλαγές, μια τέτοια κίνηση αποτελεί λάθος μήνυμα προς τον πληθυσμό της χώρας αυτής και προς τους πληθυσμούς άλλων χωρών. Η απάντηση που πρέπει να δοθεί στην περίπτωση αυτή είναι ο εκδημοκρατισμός, η διαφάνεια και η επιβολή επιεικών ποινών, ιδιαίτερα μάλιστα σε μια περίοδο που ένα μεγάλο μέρος του λαού της χώρας ταλανίζεται από αμφιβολίες. ?Ενα από τα σημαντικότερα σύμβολα του κράτους δικαίου και της πραγματικής δημοκρατίας είναι η επιβολή επιεικών ποινών και όχι της ποινής του θανάτου. Τη γραμμή αυτή ακολουθούν πολλές χώρες και καλούμε την κυβέρνηση της Νότιας Κορέας να ακολουθήσει το παράδειγμά τους.

<SPEAKER ID=163 LANGUAGE="FR" NAME="Dupuis">
Κύριε Πρόεδρε, ο κ. Bertens μίλησε για τη Νότιο Κορέα, αλλά έχουμε και την περίπτωση των Ηνωμένων Πολιτειών, και ιδιαιτέρως μίας από τις Πολιτείες -του Τέξας- όπου πραγματοποιούνται οι μισές από τις εκτελέσεις που γίνονται στην Αμερική. Όπως ο κ. Bertens, θα ήθελα να υπενθυμίσω το σύνθημα μίας εκστρατείας που πραγματοποιούμε με το κόμμα μου, το ριζοσπαστικό κόμμα. Το σύνθημα είναι το εξής: επειδή δεν μπορούμε να τους σώσουμε έναν έναν, πρέπει επομένως να προσπαθήσουμε να τους σώσουμε όλους. Γι' αυτό τον λόγο, εργαζόμαστε, στο πλαίσιο αυτής της εκστρατείας, για την καθιέρωση μίας αναστολής των εκτελέσεων σε παγκόσμια κλίμακα.
<P>
Επωφελούμαι από την παρουσία του Επιτρόπου van den Broek για να τον ρωτήσω αν, ελλείψει πρωτοβουλιών από τα κράτη μέλη, θα μπορούσε η Επιτροπή να συντονίσει, ως ένα βαθμό, τις επιθυμίες που εκδηλώνονται σε πολλά κράτη μέλη υπέρ μίας πρωτοβουλίας, το προσεχές φθινόπωρο, στη Γενική Συνέλευση των Ηνωμένων Εθνών, υπέρ μίας απόφασης, και επομένως ενός ψηφίσματος, υπέρ της καθιέρωσης μίας αναστολής των εκτελέσεων σε παγκόσμια κλίμακα.

<SPEAKER ID=164 LANGUAGE="EN" NAME="McKenna">
Kύριε Πρόεδρε, νομίζω ότι είναι φοβερή ντροπή που μια αποκαλούμενη πολιτισμένη χώρα όπως οι Ηνωμένες Πολιτείες να πρέπει να επικριθεί στο Κοινοβούλιο. Η χώρα αυτή θεωρεί τον εαυτό της θεματοφύλακα της ηθικής σε όλο τον κόσμο, αλλά διεξάγει το πιο αποτρόπαιο έγκλημα, βασικά ένα έγκλημα κατά της ανθρωπότητας, με την επιβολή της θανατικής ποινής. Συμφωνώ απόλυτα με τον τελευταίο ομιλητή για το γεγονός ότι μια γυναίκα θα εκτελεστεί στις 3 Φεβρουαρίου. Καλώ τους αμερικανούς και τις αρχές του Τέξας να μεταβάλουν την ποινή της και να αναβάλουν την εκτέλεσή της. Είναι απαράδεκτο να εκτελείται μια τέτοια ποινή σε μια χώρα που θεωρεί τον εαυτό της προηγμένο.
<P>
Είναι αρκετά φανερό ότι αυτή η μορφή τιμωρίας δεν αποτελεί αποτρεπτικό παράγοντα για τη διάπραξη εγκλημάτων. Πράγματι, εάν κοιτάξετε ορισμένα από τα στοιχεία στις Ηνωμένες Πολιτείες, είναι φανερό ότι αυτή η φρικτή τιμωρία δεν έχει αποτέλεσμα και είναι πλέον καιρός να καταλάβουν οι Αμερικανοί ότι είναι πολύ πίσω σε σχέση με τη διεθνή κοινότητα και ότι δεν μπορούν να κατηγορούν άλλες, θα έλεγα περισσότερο πρωτόγονες χώρες, τις οποίες επικρίνουμε σχετικά με τη θανατική ποινή. Έως ότου αντιληφθούν ότι έχουν εντελώς άδικο στο θέμα αυτό, δεν νομίζω ότι μπορούν να κατηγορούν οποιονδήποτε άλλο. Οφείλουμε να κάνουμε οτιδήποτε για να εξασφαλίσουμε ότι η ποινή της γυναίκας αυτής θα μεταβληθεί και ότι η εκτέλεσή της θα αναβληθεί.
<P>
Θιβέτ

<SPEAKER ID=165 LANGUAGE="FR" NAME="Dupuis">
Κύριε Πρόεδρε, σχετικά με αυτό το θέμα, θα ήθελα να πω κατ' αρχάς στην Επιτροπή ότι οι μεταξύ μας διαφορές αρχίζουν να γίνονται πολλές. Προφανώς, δεν το λέω αυτό για τον Επίτροπο van den Broek, αλλά για τον συνάδελφό του, Sir Leon.
<P>
Το Κοινοβούλιό μας έχει συσσωρεύσει εδώ και τρία χρόνια, έναν ορισμένο αριθμό πολύ συγκεκριμένων ψηφισμάτων στο θέμα του Θιβέτ και της Λαϊκής Δημοκρατίας της Κίνας. Πολλές φορές λάβαμε ωραίες απαντήσεις από τον Σερ Leon, αλλά τα αιτήματά μας δεν οδήγησαν στη λήψη καμίας ενέργειας, καμία παρακολούθηση. Δεν λάβαμε καμία απάντηση για το θέμα του Panchen Lama. Δεν λάβαμε καμία απάντηση για το θέμα του κ. Hada. Δεν λάβαμε καμία απάντηση για το θέμα του κ. Wang Dan. Δεν λάβαμε καμία απάντηση για το σοβαρότατο θέμα της έναρξης διαλόγου με τον Δαλάϊ Λάμα.
<P>
Είναι καιρός λοιπόν, από δω και στο εξής, να ασκήσει η Επιτροπή τις εξουσίες που έχει. Αν ο κ. Brittan αφιέρωνε το 1 % της εφευρετικότητας και της δημιουργικότητας που επιδεικνύει όταν πρόκειται για τις οικονομικές και εμπορικές πλευρές αυτών των θεμάτων, τότε είμαι σίγουρος πως οι ενέργειές του θα είχαν αποτέλεσμα. Επομένως, νομίζω ότι το πιο επείγον τώρα είναι να αρχίσει η Επιτροπή και ιδιαίτερα ο Sir Leon να μας δίνουν συγκεκριμένες απαντήσεις σε όλα αυτά τα αιτήματα που επαναλαμβάνει το Κοινοβούλιο εδώ και δύο χρόνια.

<SPEAKER ID=166 LANGUAGE="NL" NAME="Aelvoet">
Ένα από τα βασικά αιτήματα που περιλαμβάνονται στο κοινό ψήφισμα που έχει κατατεθεί στο Κοινοβούλιο αφορά στον ορισμό ενός εκπροσώπου της Ευρωπαϊκής ?Ενωσης για το Θιβέτ. Γι?αυτό υπάρχουν δύο σοβαροί λόγοι.
<P>
Κατά πρώτον, το ζητεί ο ίδιος ο Δαλάι Λάμα, και κατά δεύτερον, και είναι σημαντικό να το αντιληφθούν αυτό οι συνάδελφοι, ειδικός εκπρόσωπος για το Θιβέτ υπάρχει και στις Ηνωμένες Πολιτείες. Το πρόσωπο αυτό θα μπορούσε εκτός άλλων να συμβάλει και στην εξομάλυνση των σχέσεων, ενώ ο Δαλάι Λάμα γνωστοποίησε ότι ενδιαφέρεται ιδιαιτέρως γι' αυτό. Συνεπώς, γνωρίζουμε επίσης ότι σε περίπτωση που ένας απεσταλμένος μας αναλάβει έργο στην περιοχή αυτή, πολλά θέματα που έχουν καθηλωθεί θα μπορέσουν επιτέλους να επανέλθουν στην ημερήσια διάταξη. Έτσι αποκτούμε ένα μέσο που μας επιτρέπει να είμαστε διαρκώς παρόντες.
<P>
Το τελευταίο σημείο, στο οποίο θα ήθελα να αναφερθώ, είναι ότι συμφωνώ απολύτως με τον συνάδελφο Dupuis όσον αφορά την ασυνεπή στάση που τηρεί το Κοινοβούλιο, εκτός άλλων με τη διάθεση κονδυλίων για το πρόγραμμα ΡΑΝΑΜ, τη στιγμή που είναι γνωστό ότι στην περίπτωση αυτή δεν λαμβάνονται υπ' όψιν οι σχέσεις με τον πληθυσμό του Θιβέτ.

<SPEAKER ID=167 LANGUAGE="IT" NAME="Colajanni">
Κύριε Πρόεδρε, όπως ήδη ειπώθηκε, το Κογκρέσσο και η κυβέρνηση των Ηνωμένων Πολιτειών διόρισαν ειδική αντιπροσωπεία για το Θιβέτ. Κατά τη γνώμη μου είναι σημαντικό πολιτικό γεγονός, που μπορεί να αντιγράψει και η Ευρωπαϊκή Ένωση με τον διορισμό παρόμοιου οργάνου. Αυτό αποτελεί το κεντρικό σημείο αυτής της πρότασης ψηφίσματος. Έφθασε η στιγμή της άμεσης διαπραγμάτευσης μεταξύ της Κίνας και του Δαλάι Λάμα. Eνώπιον της τραγωδίας του θιβετιανού λαού, ο Δαλάι Λάμα δεν ζητεί την ανεξαρτησία, όπως δήλωσε επανειλημμένα, αλλά ευρύτατη αυτονομία στα πλαίσια του κράτους της Κίνας. Θεωρώ ότι η τοποθέτηση αυτή διακρίνεται για την οξυδέρκειά της και για το θάρρος της και καταρρίπτει κάθε άλλοθι της Κίνας. Εξάλλου, και η αλλαγή της διεθνούς κατάστασης εξάλειψε κάθε πραγματική ή υποτιθέμενη απειλή στα σύνορα της χώρας.
<P>
Πιστεύω, συνεπώς, ότι είναι προς το συμφέρον της Κίνας η αντιμετώπιση και η επίλυση αυτών των προβλημάτων, αν πραγματικά επιθυμεί να ενταχθεί στο διεθνές σκηνικό. Η Ταϊβάν, το Θιβέτ και γενικά τα ανθρώπινα δικαιώματα αποτελούν σήμερα τα σημαντικότερα στοιχεία επίκρισης της διεθνούς κοινότητας απέναντι στην Κίνα.
<P>
Επιδοκιμάζω το έγγραφο που συντάχθηκε και που για πρώτη φορά συνδυάζει την καταγγελία και τη μομφή με ουσιαστική πρόταση. Αποτελεί πρόοδο για το Κοινοβούλιο και προωθεί την πολιτική του δραστηριοποίηση. Φυσικά, η λιγότερο προπαγανδιστική και περισσότερο πολιτικά αποτελεσματική στάση του Κοινοβουλίου ευαισθητοποιεί περαιτέρω τα όργανα της Ευρωπαϊκής Ένωσης και ειδικά την Επιτροπή και το Συμβούλιο.
<P>
Εμείς, με την πρωτοβουλία αυτή, ζητούμε τόσο από την Επιτροπή όσο και από το Συμβούλιο περισσότερο αποτελεσματική και ενεργό τοποθέτηση στο ζήτημα του Θιβέτ, όπως ήδη αναφέρθηκε από κάποιους συναδέλφους. Μας δυσαρεστεί το γεγονός ότι σε δηλώσεις γενικού χαρακτήρα και η Επιτροπή και το Συμβούλιο, ή οι εκπρόσωποί τους, προβάλλουν επικρίσεις και θίγουν το ζήτημα του σεβασμού των ανθρωπίνων δικαιωμάτων, ενώ στην πραγματικότητα δεν σημειώνεται καμμία βελτίωση.

<SPEAKER ID=168 LANGUAGE="DE" NAME="Posselt">
Κύριε Πρόεδρε, είμαι πολύ ευγνώμων στην συνάδελφο Aglietta που περιέλαβε στην αίτηση απόφασής της την ιδέα ενός ειδικού εκπροσώπου της ΕΕ στο Θιβέτ και που αυτό υπάρχει επίσης στην Κοινή Απόφαση. Είχα υποβάλει την ίδια πρόταση τον Νοέμβριο του περασμένου έτους στην Ώρα των Ερωτήσεων της λουξεμβουργιανής προεδρίας και διαπίστωσα πόσο ισχυρή ήταν η απήχηση της ιδέας αυτής τότε στον κ. Wohlfart. Είχε υποσχεθεί να το επιβάλει αυτό στο Συμβούλιο. Θα έπρεπε να μιλήσουμε αμέσως με την βρετανική προεδρία, για να υλοποιηθεί αυτό πραγματικά. Πιστεύω ότι χρειαζόμαστε έναν τέτοιον ειδικό εκπρόσωπο όπως έχουν οι ΗΠΑ. Εδώ μέσα έχουμε συχνά λόγους να επικρίνουμε την αμερικανική εξωτερική πολιτική, αλλά στην περίπτωση αυτήν, η αμερικανική εξωτερική πολιτική έχει δώσει βάρος σε κάτι σημαντικό. Στο Θιβέτ έχουμε να κάνουμε με ένα πολύ σημαντικό πρόβλημα ανθρωπίνων δικαιωμάτων και ένα εξ ίσου σημαντικό πρόβλημα που αφορά στο δικαίωμα αυτοδιάθεσης των λαών. Οι Κινέζοι σκέφτονται σε πολύ μακρά χρονικά διαστήματα, και γι' αυτό δεν πρέπει να αντιδράσουμε με βραχυπρόθεσμα τυπικά, παρά με μία μακροπρόθεσμη στρατηγική, και γι' αυτό μας χρειάζεται ένας εκπρόσωπος.

<SPEAKER ID=169 LANGUAGE="NL" NAME="Bertens">
Κύριε Πρόεδρε, επιτρέψτε μου να αρχίσω δηλώνοντας ότι συμφωνώ με αυτά που αναφέρθηκαν από την κα Aelvoet και τον κ. Dupuis όσον αφορά την κάπως ασυνεπή στάση που τήρησε η Επιτροπή τα τελευταία χρόνια απέναντι στο Θιβέτ. Για να εντυπωσιάσει κατά κάποιο τρόπο τις κινεζικές αρχές, η Ευρωπαϊκή ?Ενωση χρειάζεται μια σαφή και ενιαία πολιτική.
<P>
Χαίρομαι ιδιαιτέρως για την ιδιαίτερη σημασία που σύμφωνα με τον Πρόεδρο του Συμβουλίου αποδίδεται, τουλάχιστον στα χαρτιά, στα ανθρώπινα δικαιώματα και πιστεύω ότι στα πλαίσια αυτά θα αυξηθούν και οι προσπάθειες που καταβάλλονται για το Θιβέτ, αίτημα που υπέβαλε και ο κ. Posselt.
<P>
Η επανάληψη του διαλόγου με την Κίνα για τα ανθρώπινα δικαιώματα δεν μπορεί να χρησιμοποιηθεί και η Ομάδα των Φιλελευθέρων πιστεύει ότι πρέπει να προχωρήσουμε περισσότερο και καλεί, συνεπώς, την Ευρωπαϊκή ?Ενωση να αποστείλει έναν έκτακτο εκπροσώπό της στο Θιβέτ.
<P>
Περαιτέρω, ελπίζω ότι ο Επίτροπος θα μπορέσει να μου διευκρινίσει την κατάσταση όσον αφορά το πρόγραμμα ΡΑΝΑΜ. Η Επιτροπή γνωρίζει ποιές προϋποθέσεις τέθηκαν από το Κοινοβούλιο και θα θέλαμε πάρα πολύ να πληροφορηθούμε κατά πόσον υπάρχει αντάποκριση, γιατί σε διαφορετική περίπτωση θα πρέπει να παγώσουμε τη διάθεση κονδυλίων. Δεν γνωρίζω τί ακριβώς αποφασίστηκε στις ψηφοφορίες για τον προϋπολογισμό και για τον λόγο αυτό έχουμε ορισμένα ερωτήματα ακόμη και όσον αφορά τη σχετική παράγραφο στο ψήφισμα για το Θιβέτ.

<SPEAKER ID=170 LANGUAGE="NL" NAME="Mulder">
Κύριε Πρόεδρε, ο τρόπος που διεξήχθησαν οι εκλογές στην Κένυα δεν μπορεί να θεωρηθεί άψογος. Αυτό άλλωστε δεν έχει συμβεί ποτέ από τότε που η χώρα αυτή απέκτησε την ανεξαρτησία της. Κατά συνέπειαν, δεν μπορέσαμε να διαπιστώσουμε απολύτως καμία βελτίωση. Στην ουσία το πιο αξιοπερίεργο στοιχείο των εκλογών αυτών ήταν ο ενθουσιασμός που έδειξε ο πληθυσμός.
<P>
Στην ουσία το ρητό: "Πρώτα έρχεται το φαί και ύστερα η ηθική» θα πρέπει να ισχύει και για την Κένυα. Ο Arap Moo καταφέρνει να μειώνει διαρκώς το κατά κεφαλήν εισόδημα του πληθυσμού και παρ'όλα αυτά ο ενθουσιασμός για τη δημοκρατία διατηρείται. Πιστεύω ότι η Ευρωπαϊκή Επιτροπή πρέπει να παρέμβει.
<P>
Το πιο επείγον πρόβλημα που αντιμετωπίζει η Κένυα αυτή τη στιγμή είναι η καταπολέμηση της διαφθοράς. Η Επιτροπή θα πρέπει να υποστηρίξει με κάθε δυνατό τρόπο τις εφημερίδες που καταγγέλουν δημοσίως αυτό το πρόβλημα. Στη Κένυα, οι εφημερίδες διαβάζονται με ιδιαίτερη προσοχή από το κοινό. Η Επιτροπή θα πρέπει επίσης να υποστηρίξει τους μη κυβερνητικούς μηχανισμούς που καταβάλλουν προσπάθειες για την προαγωγή της δημοκρατίας σε διάφορα επίπεδα. Πρόκειται για μικρές ενέργειες, οι οποίες κατά τη γνώμη μου μπορούν να έχουν σημαντικές επιδράσεις.

<SPEAKER ID=171 LANGUAGE="FR" NAME="Hory">
Κύριε Πρόεδρε, στο πλαίσιο αυτής της διαδικασίας, που καλείται συζήτηση επί επικαίρων, επειγόντων και σημαντικών θεμάτων, το Κοινοβούλιο πολύ συχνά χρειάστηκε να εκφράσει την οδύνη του, τη λύπη του, την αποδοκιμασία του, ενώ αυτή τη φορά, πράγμα ασυνήθιστο, πρέπει να αναγνωρίσουμε ως θετικό γεγονός τις συνθήκες υπό τις οποίες έγινε η διεξαγωγή των εκλογών που έλαβαν χώρα πρόσφατα στην Κένυα, σε μία χώρα για την οποία πριν από μερικές εβδομάδες όλοι έλεγαν ότι βρισκόταν στα πρόθυρα μίας κοινωνικής έκρηξης, και η οποία σίγουρα δεν έχει ακόμα ξεπεράσει την κρίση. Οι παρατηρητές συμφώνησαν, παρά τις όποιες παρατυπίες, να αναγνωρίσουν ότι οι εκλογές ήταν ελεύθερες και χωρίς νοθεία.
<P>
Όποια και αν είναι η γνώμη μας για τον πρόεδρο Arap Moi, για την πολιτική του μακροημέρευση, για το πώς αντιλαμβάνεται τον διάλογο, ή ακόμα και για τον τοπικιστικό ρόλο που διαδραμάτισε σε ορισμένες πρόσφατες κρίσεις, το γεγονός παραμένει.Ο ρόλος του Ευρωπαϊκού Κοινοβουλίου δεν είναι να υποκαταστήσει την αντιπολίτευση, η οποία δεν μπορεί να συγκεντρώσει τις δυνάμεις της για να προσφέρει εναλλακτική πολιτική λύση. Γι' αυτό τον λόγο, η Ομάδα της Ευρωπαϊκής Ριζοσπαστικής Συμμαχίας αρκείται, από την πλευρά της, στο να ενθαρρύνει, ζητώντας από την Επιτροπή να επιβλέπει αυτήν τη διαδικασία, τις αρχές της Κένυα στον αγώνα για την καταπολέμηση της διαφθοράς και για την εδραίωση των ανθρωπίνων δικαιωμάτων, κυρίως του δικαιώματος της ελεύθερης συνάθροισης, της διαδήλωσης και της ελεύθερης έκφρασης, τα οποία συχνά δεν γίνονται σεβαστά. Αυτό το νόημα έχει η πρόταση απόφασης που καταθέσαμε.

<SPEAKER ID=172 LANGUAGE="EN" NAME="Malone">
Κύριε Πρόεδρε, το πρώτο που θέλω να πω είναι ότι ο Πρόεδρος Moi πρέπει να εκπληρώσει τις προεκλογικές του υποσχέσεις για συνταγματική μεταρρύθμιση. Γνωρίζουμε τώρα ότι η διαφορά όσον αφορά στο εκλογικό αποτέλεσμα ήταν τόσο μικρή, που η αντιπολίτευση πρέπει να έχει κάποιον ρόλο στην κυβέρνηση, ώστε να εκφράζεται η μαζική λαϊκή υποστήριξη που διαθέτει. Είναι επίσης φανερό ότι πρέπει να έχει επαρκή πρόσβαση στα μέσα ενημέρωσης.
<P>
Συμμερίζομαι τη γνώμη αυτών που καταδίκασαν τους ισχυρισμούς ότι υπήρξε νοθεία κατά την πρόσφατη εκλογική διαδικασία. Θα ήθελα να επαναλάβω την έκκληση της Προεδρίας που έγινε στις 6 Ιανουαρίου, με την οποία ζητείτο δημόσια έρευνα σχετικά με τις υποτιθέμενες εκλογικές παρατυπίες. Φαίνεται ότι δαπανήθηκαν τεράστια χρηματικά ποσά για την εξασφάλιση ψήφων με παράνομα μέσα. Αυτό θα έχει καταστρεπτικό αποτέλεσμα στην οικονομία και θα αυξήσει τον πληθωρισμό, γεγονός που αποτελεί πολύ δυσάρεστη είδηση για τον τοπικό πληθυσμό, μετά από τις πλημμύρες του περασμένου χρόνου, τα προβλήματα της τουριστικής βιομηχανίας, που επηρεάζεται από τις συγκρούσεις μεταξύ των εθνοτήτων, και τις πρόσφατες χαμηλές τιμές των προϊόντων.
<P>
Ο Πρόεδρος Moi θα πρέπει να πάρει το μήνυμα, δεδομένου ότι το Διεθνές Νομισματικό Ταμείο και η Διεθνής Τράπεζα έχουν ήδη αναστείλει τη χορήγηση βοήθειας. Πρέπει να δει τη σαφή σχέση που υπάρχει ανάμεσα στον αναγκαίο δανεισμό και τα πακέτα βοήθειας, που έχουν ζωτική σημασία για την οικονομική ευημερία της χώρας, και τις δημοκρατικές και συνταγματικές μεταρρυθμίσεις που όλοι περιμένουμε από αυτόν.

<SPEAKER ID=173 LANGUAGE="FR" NAME="Giansily">
Κύριε Πρόεδρε, στα τέλη Δεκεμβρίου, ο πρόεδρος Daniel επανεξελέγη πρόεδρος της Κένυα. Έχοντας λάβει λίγο πάνω από το 40 % των ψήφων, βελτίωσε την επίδοσή του του 1992 κατά 4 ποσοστιαίες μονάδες. Οι δεκατέσσερις υποψήφιοι της αντιπολίτευσης μοιράστηκαν το υπόλοιπο 60 % των ψήφων, αλλά οι μεταξύ τους διαιρέσεις, τις οποίες συντηρούν οι συνεχείς διενέξεις, τους οδήγησαν με διαλυμένη την παράταξή τους στο κοινοβούλιο, όπου το κόμμα του κ. Arap Moi διατηρεί την απόλυτη πλειοψηφία με διαφορά δύο εδρών. Θα περίμενε κανείς να αμφισβητηθεί το αποτέλεσμα των εκλογών, και αναφερθήκαμε αρκετά το θέμα της Κένυα σε αυτό το ημικύκλιο, ώστε να μην αισθανόμαστε σήμερα έκπληξη από μία κάποια σύγχιση στην ανακοίνωση των αποτελεσμάτων.
<P>
Θα ήθελα τώρα να διευκρινίσω ότι η Ομάδα Ένωση για την Ευρώπη θα υποστηρίξει το κοινό κείμενο των ριζοσπαστών και των φιλελευθέρων για δύο λόγους. Ο πρώτος λόγος είναι η επιδοκιμασία που εκφράστηκε γι' αυτές τις εκλογές τόσο από τους εθνικούς παρατηρητές όσο και από τον πρόεδρο της Ουγκάντα, ο οποίος δήλωσε, αλλά ελπίζω να αστειευόταν, ότι αν ο πρόεδρος της Κένυα χρησιμοποίησε δόλο, τότε δεν είναι καθόλου καλός στις δολοπλοκίες, αφού πήρε την πλειοψηφία με μόνον 2 έδρες διαφορά. Η παράγραφος 7 του ψηφίσματος εν μέρει επαναλαμβάνει αυτόν τον πρώτο λόγο. Φαντάζομαι λοιπόν, ότι η Συνέλευσή μας είναι διατεθειμένη να δείξει επιείκεια απέναντι στην Κένυα και ότι οι ευλογίες της Ουγκάντα αρκούν στα μάτια πολλών από εμάς για να εξαλείψουν, όσον αφορά αυτήν την χώρα, την αυστηρή επαγρύπνηση την οποία δεν επειδείξαμε σε άλλες χώρες.
<P>
Ο δεύτερος λόγος είναι ότι, εφόσον πρόκειται να διεξαχθούν και άλλες εκλογές στην Αφρική το 1998, θα μπορέσουμε να επιδείξουμε την ίδια μεγάλη μετριοπάθεια σε όλες τις χώρες που περνούν από το μονοκομματικό σύστημα στον πολυκομματισμό και ότι οι γαλλόφωνες χώρες δεν θα τύχουν χειρότερης αντιμετώπισης από τη Συνέλευσή μας απ' ό, τι οι αγγλόφωνες.

<SPEAKER ID=174 NAME="Van den Broek">
Κύριε Πρόεδρε, ευχαριστώ τα αξιότιμα μέλη του Σώματος για τις αξιόλογες παρεμβάσεις τους. Θα ήθελα να αρχίσω αναφερόμενος στη συζήτηση για την κλωνοποίηση ανθρώπων. Θεωρώ ενθαρρυντική την διαπίστωσή μου ότι το Κοινοβούλιο αποστασιοποιείται σχεδόν σύσσωμο από την πρακτική αυτή και απευθύνει προειδοποίηση για τις εξελίξεις στον τομέα.
<P>
Η Ευρωπαϊκή Επιτροπή έχει εκφέρει και στο παρελθόν τη γνώμη της και απέδειξε ότι είναι αποφασισμένη να συμβάλει στην πρόληψη οποιασδήποτε εξέλιξης στον τομέα αυτό. Η Επιτροπή θεωρεί ότι η κλωνοποίηση ανθρώπων υποβιβάζει το άτομο και είναι αντίθετη προς την ακεραιότητά του. Στη συζήτηση που πραγματοποιήθηκε σήμερα το μεσημέρι κατέστη σαφές ότι αυτή είναι και η άποψη του Κοινοβουλίου.
<P>
Στα ερευνητικά προγράμματα-πλαίσια, στο τέταρτο ή στο πέμπτο, δεν θα συναντήσετε κανένα πρόγραμμα το οποίο προωθεί καθ?οιονδήποτε τρόπο παρόμοιες δραστηριότητες, πόσο μάλλον να τις χρηματοδοτεί. Αποστασιοποιούμεθα απερίφραστα από την κατάσταση αυτή. Με τις ηθικές επιπτώσεις της βιοτεχνολογίας ασχολήθηκε και η Ομάδα Συμβούλων και απέρριψε την κλωνοποίηση ανθρώπων.
<P>
Η Επιτροπή έχει επίγνωση του γεγονότος ότι στα πλαίσια των ερευνητικών προγραμμάτων δεν έχει ειδικές αρμοδιότητες που να αφορούν την ηθική, ωστόσο όταν πρόκειται για ηθικά θέματα πιστεύω ότι η Επιτροπή πρέπει τουλάχιστον να εκφράζει τη γνώμη της, και αυτό κάνουμε και στην προκειμένη περίπτωση.
<P>
Ιδιαίτερα σαφής ήταν και η αντίδραση που είχε επί του θέματος αυτού το Ευρωπαϊκό Συμβούλιο στο ?Αμστερνταμ πέρυσι τον Ιούνιο, το οποίο δήλωσε ότι οφείλουμε να απορρίψουμε την κλωνοποίηση ανθρώπων. Εάν εξετάσουμε τις συζητήσεις που πραγματοποιούνται στο διεθνή χώρο επί του θέματος αυτού, δεν μπορούμε παρά να εκτιμήσουμε το γεγονός ότι ακόμη και η Διάσκεψη Κορυφής των G-8 που πραγματοποιήθηκε στο Ντένβερ στα μέσα του περασμένου χρόνου, τάχθηκε ενάντια στην κλωνοποίηση ανθρώπων. Στη συζήτηση που πραγματοποιήθηκε σήμερα το μεσημέρι, έγινε αναφορά στο πρόσθετο πρωτόκολλο σε μια σύμβαση του Συμβουλίου της Ευρώπης για τα ανθρώπινα δικαιώματα και τη βιοτεχνολογία. Πρόκειται για ένα πρωτόκολλο που στο μεσοδιάστημα έχει υπογραφεί από 9 κράτη μέλη. Η Επιτροπή πιστεύει ότι εξακολουθεί να είναι πάρα πολύ σημαντικό η διεθνής κοινότητα να επιβάλει μια παγκόσμια απαγόρευση της κλωνοποίησης ανθρώπων. Φαίνεται ότι το πιο κατάλληλο βήμα για την επίτευξη αυτού του στόχου είναι τα Ηνωμένα ?Εθνη. ?Οπως και να έχουν τα πράγματα, η Επιτροπή θα προσπαθήσει να προωθήσει κάθε ενέργεια προς αυτήν την κατεύθυνση. Παράλληλα δε θα προσπαθήσει να προσφέρει και την δική της συμβολή.
<P>
Η κατάσταση στην Ιγκουσία είναι ιδιαίτερα ανησυχητική. Παρακολουθούμε τις εξελίξεις μέσω της αντιπροσωπείας που έχουμε στη Μόσχα και μέσω των επαφών που έχουμε με τα Ηνωμένα ?Εθνη, τον ΟΑΣΕ και άλλους διεθνείς οργανισμούς. Επίσης, έχουμε επαφές με μη κυβερνητικούς οργανισμούς που δρουν σ' αυτήν την πολυτάραχη περιοχή. Γνωρίζετε ότι τα τελευταία χρόνια, το πρόγραμμα ECHO χορήγησε ανθρωπιστική βοήθεια στην Ιγκουσία. Το 1997, η οργάνωση Γιατροί χωρίς Σύνορα εκτέλεσε στην περιοχή αυτή ένα πρόγραμμα με προϋπολογισμό 200.000 ECU. Κύριος στόχος του προγράμματος ήταν οι εκτοπισμένες εθνικές ομάδες.
<P>
?Οπως είναι φυσικό, έχουμε την πρόθεση να συνεχίσουμε το πρόγραμμα αυτό και έχουμε τακτικές επαφές με την ?Υπατο Αρμοστή για τους Πρόσφυγες όσον αφορά την κατάσταση που επικρατεί στην περιοχή. Το μόνο που μπορώ να πω είναι ότι τον τελευταίο καιρό δεν διευκολύνθηκε η εκτέλεση αυτών των ανθρωπιστικών προγραμμάτων, επειδή οι συνεργάτες μας βρίσκονταν σε πολλές περιπτώσεις αντιμέτωποι με μια επικίνδυνη κατάσταση.
<P>
Η κατάσταση των ανθρωπίνων δικαιωμάτων στη Δημοκρατία του Κογκό εξακολουθεί να ενδιαφέρει την Επιτροπή. ?Ενα θετικό στοιχείο είναι ότι η κυβέρνηση του Κογκό έδωσε το πράσινο σήμα για την έναρξη των εργασιών της ερευνητικής επιτροπής των Ηνωμένων Εθνών και προχώρησε στη σύσταση μιας συνταγματικής επιτροπής. Για να υποστηρίξει αυτές τις θετικές εξελίξεις, η Επιτροπή αποφάσισε να επαναλάβει ορισμένες δράσεις για την ανασυγκρότηση της χώρα, ς που έχουν ως στόχο να ωφελήσουν άμεσα τον τοπικό πληθυσμό. ?Ομως, οι δράσεις αυτές θα εκτελεστούν από μη κυβερνητικούς οργανισμούς ή επιχειρήσεις με βάση τη σύμβαση που έχει συναφθεί με την Επιτροπή.
<P>
?Οσον αφορά τους γηγενείς στην Αυστραλία, η Επιτροπή υποθέτει ότι η εκτέλεση του προγράμματος Jabiluka, στο οποίο αναφέρθηκε και η κα Aelvoet, θα συνοδευθεί από τη θέσπιση αυστηρών κανόνων και από στενή επιτήρηση, όπως άλλωστε προτείνει και ο Αυστραλός Υπουργός Περιβάλλοντος Γερουσιαστής Robert Hill. Η μέριμνα για την υγεία της τοπικής κοινότητας των Αβορίγινων και του περιβάλλοντος έχει ιδιαίτερη σημασία.
<P>
?Οπως γνωρίζετε, η Επιτροπή συμμερίζεται τις απόψεις του Ευρωπαϊκού Κοινοβούλιου όσον αφορά τη θανατική ποινή, θέμα στο οποίο έγινε αναφορά σήμερα το μεσημέρι. Δεν μιλάω για την Αυστραλία. Αναφέρομαι στις πρόσφατες εκτέλεσεις στην Κορέα και στην αλλαγή της πολιτικής να μην εκτελούνται οι θανατικές ποινές, που εφαρμοζόταν τα δύο τελευταία χρόνια. Στις επαφές που έχει με τη Κορέα, η Επιτροπή θα εκφράσει τις ανησυχίες της όσον αφορά στην εν λόγω πολιτική εκ μέρους της χώρας αυτής.
<P>
?Ερχομαι τώρα στην Κίνα και το Θιβέτ. Θα περιοριστώ σε ορισμένες ανακοινώσεις, αφ?ής στιγμής ο Πρόεδρος του Συμβουλίου κατέστησε σαφές ότι αποδίδει ιδιαίτερη σημασία στην εντατικοποίηση του διαλόγου με την Κίνα, ιδιαιτέρως όσον αφορά τα ανθρώπινα δικαιώματα. Ενθαρρυντικό είναι το γεγονός ότι, στις συναντήσεις που πραγματοποιήθηκαν στο δεύτερο μισό του περασμένου χρόνου τόσο σε υπουργικό επίπεδο, όσο και επίπεδο πολιτικών διευθυντών, σημειώθηκε πραγματική πρόοδος σε ορισμένα σημεία. Στο μεταξύ, γνωρίζουμε ότι η Κίνα προετοιμάζει την επικύρωση του Συμφώνου των Ηνωμένων Εθνών για τα κοινωνικά και οικονομικά δικαιώματα, αλλά και ότι είναι διατεθειμένη να εξετάσει κατά πόσον θα υπογράψει τη γνωστή Σύμβαση των Ηνωμένων Εθνών για τα πολιτικά δικαιώματα. Παράλληλα, οι κινεζικές αρχές υποσχέθηκαν ότι θα προσκαλέσουν την Αρμοστή των Ηνωμένων Εθνών για τα ανθρώπινα δικαιώματα, κα Robinson.
<P>
?Οσον αφορά το Θιβέτ θα ήθελα να πω ότι υπήρξε θετική ανταπόκριση στο αίτημα της Ευρωπαϊκής ?Ενωσης να της επιτραπεί να αποστείλει στη χώρα μια αντιπροσωπεία την άνοιξη του 1998. Πρόκειται για διάφορα βήματα τα οποία καθιστούν σαφές ότι ο διάλογος που διεξάγεται με την Κίνα για τα ανθρώπινα δικαιώματα συνεχίζεται. Η Ευρωπαϊκή ?Ενωση, υποστηριζόμενη από την Ευρωπαϊκή Επιτροπή, έχει κάθε πρόθεση να συνεχίσει την προσπάθεια αυτή με την Κίνα.
<P>
Τέλος, η κατάσταση στην Κένυα. Θα μπορούσε κανείς να αισθανθεί ικανοποίηση για τη μεγάλη προσέλευση των πολιτών στις τελευταίας εκλογές καθώς και για το γεγονός ότι οι παρατηρητές διαπίστωσαν ότι επετράπη στους πολίτες να εκφράσουν την προτίμησή τους. Ταυτόχρονα, δεν διέφυγε από κανέναν ότι υπήρξαν και ορισμένες εκλογικές παρατυπίες. Ωστόσο, οι επίσημοι παρατηρητές δεν έκριναν ότι το αποτέλεσμα ήταν να μειωθεί η αντιπροσωπευτικότητα των εκλογών. Αυτό καθ'εαυτό πρέπει να θεωρηθεί θετικό στοιχείο. Θέλουμε να τονίσουμε ότι στην Κένυα δίνεται πλέον ιδιαίτερη σημασία στη συνταγματική μεταρρύθμιση και ότι η προσπάθεια αυτή πρέπει να αρχίσει άμεσα. ?Εχει ιδιαίτερη σημασία να συμμετάσχουν πραγματικά στην προσπάθεια αυτή όλες οι κοινωνικές ομάδες, με τις οποίες θα πρέπει να διεξαχθούν οι απαραίτητες διαβουλεύσεις και να καταβληθούν προσπάθειες για να υπάρξει μια πραγματική διαφάνεια. Η κυβέρνηση της Κένυας έχει πλήρη επίγνωση της ιδιαίτερης σημασίας που αποδίδουμε στα ανθρώπινα δικαιώματα και αυτό έχει τονιστεί επανειλημμένα. Συμφωνούμε επίσης με τις παρατηρήσεις που έγιναν σήμερα το μεσημέρι όσον αφορά στην ανάγκη αποτελεσματικής αντιμετώπισης της ευρέως διαδεδομένης διαφθοράς που παρατηρείται στην Κένυα. Το στοιχείο αυτό έχει ιδιαίτερη σημασία προκειμένου να κερδηθεί η εμπιστοσύνη των διεθνών χρηματοπιστωτικών οργανισμών, αλλά και της Ευρωπαϊκής ?Ενωσης για τη χορήγηση της βοήθειας που έχει ζητηθεί για την ενεργοποίηση και την περαιτέρω εξέλιξη της οικονομίας της χώρας. Είναι βεβαίως λυπηρό που σε μια χώρα όπως η Κένυα το σημερινό κατά κεφαλήν εισόδημα είναι στην ουσία χαμηλότερο από ό, τι ήταν πριν από μια δεκαετία. Το στοιχείο αυτό είναι χαρακτηριστικό για την κατάσταση που επικρατεί στη χώρα.
<P>
Αυτές ήταν οι κάπως αποσπασματικές παρατηρήσεις που ήθελα να κάνω για αυτά τα σημαντικά θέματα. Λαμβάνοντας υπ'όψιν τον πολύ λίγο χρόνο που είχαν στη διάθεσή τους τα αξιότιμα μέλη του Σώματος, δεν θα ήθελα να κάνω περισσότερη κατάχρηση της συγκαταβατικότητάς σας.
<P>
(Χειροκροτήματα)

<SPEAKER ID=175 NAME="Πρόεδρος">
Η κοινή συζήτηση έληξε.
<P>
Η ψηφοφορία θα διεξαχθεί στις 17.30.

<SPEAKER ID=176 LANGUAGE="ES" NAME="Pomιs Ruiz">
Κύριε Πρόεδρε, μια νέα εγκληματική ενέργεια κατά της ζωής διεπράχθη στην Ευρωπαϊκή Ένωση. Ένας ευρωπαίος πολίτης, δεσμευμένος προς τον λαό του και δημοκρατικά εκλεγμένος για να υπερασπίζει την ειρήνη, την ελευθερία, το κράτος δικαίου και την ανεκτικότητα, εκτελέσθηκε από τους εχθρούς της κοινωνίας των Βάσκων, από αυτούς που υπερασπίζονται το αντίθετο: τον θάνατο, τον τρόμο, τον εκφοβισμό και τον εκβιασμό. Ο Josι Ignacio Iruretagoyena, παντρεμένος, πατέρας δύο πολύ μικρών παιδιών, τοπικός σύμβουλος του Συμβουλίου της Zarautz, δολοφονήθηκε με φρικτό τρόπο, υπήρξε θύμα μιας τρομοκρατικής ενέργειας της εγκληματικής οργάνωσης ΕΤΑ. Καταρχάς ας εκφράσουμε τα συλλυπητήριά μας στην χήρα και τα ορφανά του και στις οικογένειες αυτών που έχουν πέσει θύματα θανάτου και καταπίεσης από την τρομοκρατική οργάνωση ΕΤΑ.
<P>
Αυτό, κυρίες και κύριοι βουλευτές, είναι ένα πρόβλημα το οποίο έχει επιπτώσεις όχι μόνο στους Βάσκους ή στους Ισπανούς στο σύνολό τους. Αυτή η συνεχής παραβίαση των θεμελιωδών ανθρωπίνων δικαιωμάτων έχει επιπτώσεις σε όλη την Ευρωπαϊκή Ένωση και, γι' αυτόν τον λόγο, αυτό το Κοινοβούλιο υψώνει ξανά την φωνή του για να τονίσει, για ακόμη μια φορά, την σοβαρότητα αυτού του προβλήματος της τρομοκρατίας και την απόλυτα ευρωπαϊκή του διάσταση.
<P>
Θέλω να θυμίσω εδώ την συνεχή υποστήριξη και αλληλεγγύη που έχει επιδείξει αυτή η Συνέλευση σχετικά με αυτό το σοβαρό πρόβλημα. Πρόσφατα, δεχτήκαμε εδώ την οικογένεια του συμβούλου Miguel Αngel Blanco, η δολοφονία του οποίου, τον περασμένο Ιούλιο, γέμισε τις πλατείες και τις πόλεις ολόκληρης της Ευρώπης από μεγάλες διαδηλώσεις απέχθειας και υποστήριξης της ειρήνης. Δεχτήκαμε επίσης την οικογένεια του Antonio Ortega Lara, σωφρονιστικού υπάλληλου, κατά την διάρκεια της απαγωγής του που διήρκησε πάνω από 500 ημέρες. Το ίδιο το Ευρωπαϊκό Κοινοβούλιο μετέβη στην Χώρα των Βάσκων για να δείξει εκεί, ενώπιον των φορέων των Βάσκων, την ευρωπαϊκή διάσταση αυτού του πολύ σοβαρού προβλήματος, την πιο αποτρόπαιη παραβίαση των ανθρωπίνων δικαιωμάτων που ζει σήμερα η Ένωση. Δεν μπορούμε να ξεχάσουμε πως συσσωρεύονται, αυτούς τους τελευταίους μήνες, η απαγωγή και απελευθέρωση του Ortega Lara, ή οι δολοφονίες δημοκρατικά εκλεγμένων συμβούλων, όπως του Gregorio Ordσρez, sτο San Sebastiΰn. του Miguel Angel Blanco, στην Ermua. του Josι Luis Caso, στην Renteria. του Josι Ignacio Iruretagoyena, στην Zarautz. ή την αποτυχημένη απόπειρα κατά της συμβούλου του San Sebastiΰn, Elena Azpiroz.
<P>
Αύριο θα συνεδριάσει στην Vitoria το Προεδρείο της Ajuria-Enea. Από εδώ θέλουμε να στείλουμε στα μέλη του την ανιδιοτελή υποστήριξή μας στην εύρεση των λύσεων που θα οδηγήσουν στην ειρήνευση, εντός των ορίων που προσφέρει το Κράτος Δικαίου που τόσο μάχονται οι τρομοκράτες. Αυτός ο τρόμος και η αιματοχυσία πρέπει να σταματήσουν.
<P>
(Χειροκροτήματα)

<SPEAKER ID=177 LANGUAGE="ES" NAME="Aparicio Sαnchez">
Κύριε Πρόεδρε, ακόμη μια φορά ανθρώπινα πλάσματα -παρότι σύμφωνα με την λογική δεν τους αρμόζει αυτή η ονομασία- δολοφόνησαν ένα άλλο ανθρώπινο πλάσμα, στον αγώνα τους κατά της δημοκρατίας όλων.
<P>
Η δημοκρατία είναι το τελευταίο πολιτικό και ηθικό σύστημα ικανό να θέσει τέρμα στην ύπαρξη των τρομοκρατών και αυτό οι τρομοκράτες το γνωρίζουν καλά.
<P>
Βάσκοι σκότωσαν έναν Βάσκο· Ισπανοί έναν Ισπανό· Ευρωπαίοι έναν Ευρωπαίο. Ναι, δυστυχώς Ευρωπαίοι, παιδιά των τυράννων που βασάνισαν την Ευρώπη αυτού του αιώνα, αφαιρώντας την ζωή των ανθρώπων ή προσβάλλοντας την αξιοπρέπειά τους.
<P>
Οι σοσιαλιστές Ισπανοί, κύριε Πρόεδρε, συμμεριζόμαστε τον πόνο, τον αποτροπιασμό, καθώς επίσης και την ελπίδα που εξέφρασε ο συνάδελφός μου.
<P>
Σε αυτήν την περίπτωση μοιραζόμαστε τα παραπάνω αισθήματα με την οικογένεια και τους συντοπίτες του Josι Ignacio Iruretagoyena, με τα μέλη του Λαϊκού Κόμματος το οποίο δέχτηκε ένα πλήγμα στον κόλπο του, με όλα τα υπόλοιπα δημοκρατικά κόμματα που έχουμε αισθανθεί αυτόν τον θάνατο ως δικό μας, με τα συμβούλια της Χώρας των Βάσκων και της υπόλοιπης Ισπανίας. Φανταζόμαστε πολύ καλά με τι δύναμη και γενναιοδωρία εργαζόταν κάποιος ο οποίος για πολλά χρόνια εκπροσωπούσε -όπως εγώ- τους συμπολίτες του από ένα συμβούλιο, για να επιλύσει τα προβλήματα όλων.
<P>
Συμμεριζόμαστε αυτά τα προβλήματα με τον λαό των Βάσκων και με τους υπόλοιπους Ισπανούς και είμαστε σίγουροι πως, με αυτό το ψήφισμα, θα τα συμμεριστούμε με τους ευρωπαίους συναδέλφους μας, όπως συμμεριζόμαστε μαζί τους αξίες ενάντια στις οποίες μάχονται η ΕΤΑ και ο Herri Batasuma και που είναι η ψυχή της Ευρώπης, αξίες όπως ο σεβασμός προς την ζωή και η υπεράσπιση της ελευθερίας.
<P>
(Χειροκροτήματα)

<SPEAKER ID=178 LANGUAGE="DE" NAME="von Habsburg">
Κύριε Πρόεδρε, οι τρομοκρατικές ενέργειες στην Ισπανία έδειξαν ειδικά στην βάσκικη επαρχία, που την γνωρίζω καλά και που πραγματικά είναι μια από τις ωραιότερες και καλύτερες επαρχίες της Ισπανίας, ότι εδώ μία τρομοκρατική οργάνωση εργάζεται ενάντια στον δικό της λαό και δολοφονεί εκείνους που τον εκπροσωπούν. Γι' αυτό πιστεύω ότι για μας ως Ευρώπη είναι σημαντικό όχι μόνο να δείξουμε την αλληλεγγύη μας, αλλά και να συζητάμε γι' αυτό και να περιμένουμε από τις κυβερνήσεις μας να αρχίσει εδώ μία διεθνής δράση, η οποία δεν θα κατευθύνεται εναντίον του βασκικού λαού ούτε εναντίον της Ισπανίας, αλλά αντίθετα θα έχει ως στόχο να υπερασπιστεί τους λαούς αυτούς από άλλες τέτοιες ενέργειες. Αυτό που παίζεται αυτόν τον καιρό εκεί, θα έχει - ας μην το ξεχνάμε - επιδράσεις και σε μας, αν δεν επιτύχουμε έγκαιρα την ενότητα όλων των δημοκρατικών δυνάμεων, για να αντιμετωπίσουμε αυτήν την τρομοκρατία.
<P>
(Χειροκροτήματα)

<SPEAKER ID=179 LANGUAGE="ES" NAME="Sierra Gonzαlez">
Κύριε Πρόεδρε, καταρχάς θα ήθελα να εκφράσω και εγώ μαζί με τους υπόλοιπους, εξ ονόματος της ομάδας μου, αλληλεγγύη προς την οικογένεια, τους συναδέλφους και τους φίλους του Josι Ignacio Iruretagoyean. Τα συλλυπητήρια αυτά λόγια έχουν -δυστυχώς- γίνει συνήθεια, όπως δείχνει η αλληλεγγύη προς τα θύματα της βίας των τρομοκρατών στην Euskadi και η έκφραση απέχθειας για την ίδια. Μια βία που εσείς, κύριε Πρόεδρε, γνωρίζετε καλά εφόσον είχατε προεδρεύσει της αντιπροσωπίας του Κοινοβουλίου που μετέβη στην Euskadi και όπου μπορέσατε να διαπιστώσετε πως η βία των τρομοκρατών δεν είναι ένα τοπικό αλλά ένα ευρωπαϊκό πρόβλημα.
<P>
Όπως ειπώθηκε εδώ, τη φωνή ενός λαού δεν μπορεί να την σκεπάσει ο ήχος των όπλων. Από αυτό το Κοινοβούλιο, ως ένας επιπλέον εκπρόσωπος της φωνής των πολιτών, καταδικάζουμε ανεπιφύλακτα αυτήν την ενέργεια και επαναλαμβάνουμε την απόλυτη απόρριψη εκ μέρους μας κάθε είδους βίας. Την καταδικάζουμε ακόμη μια φορά και όσες ακόμη χρειαστεί γιατί, με τον τρόπο αυτό, ασκούμε το ευρωπαϊκό δικαίωμα για ελευθερία, δημοκρατία, κάτι που δεν μπορούμε να απαρνηθούμε κάτω από καμία πίεση. Η συμμετοχή μας όμως δεν περιορίζεται στην καταδίκη αυτών των ενεργειών σε συζητήσεις όπως αυτή, συνεχίζει με την διεκδίκηση όσων έχουν συμφωνηθεί σε άλλες συνεδριάσεις της Ολομέλειας. Σε αυτό το Κοινοβούλιο θα απορρίψουμε τον διάλογο με όλους εκείνους που συνεργάζονται, επιτρέπουν, προτρέπουν και προβαίνουν σε εγκληματικές πράξεις. Γιατί η ανοχή σε αυτές τις εγκληματικές ενέργειες συμβάλλει στη διαιώνισή τους. Υποστηρίζουμε την ειρήνευση στην Euskadi και στην Ευρώπη. Γιατί η ειρήνευση στην Euskadi σημαίνει την ειρήνευση στην Ευρώπη.
<P>
(Χειροκροτήματα)

<SPEAKER ID=180 LANGUAGE="FR" NAME="Pradier">
Κύριε Πρόεδρε, με εγκληματική ισχυρογνωμοσύνη, η ΕΤΑ συνεχίζει να δολοφονεί όσους και όσες διαφωνούν με τους στόχους της ή αντιτίθενται στις μεθόδους της. Οι εκπρόσωποι της τοπικής αυτοδιοίκησης φαίνεται ότι είναι, εδώ και μερικούς μήνες, ο πιο προσφιλής της στόχος.
<P>
Ας μη δείξει το Κοινοβούλιό μας την παραμικρή επιείκεια, την παραμικρή κατανόηση για τους δολοφόνους και τους βασανιστές της ΕΤΑ. Τίποτα, απολύτως τίποτα δεν δικαιολογεί τα εγκλήματα που διαπράττουν. Όμως, μία κοινή γνώμη και ένας Τύπος που μερικές φορές εκφράζεται διφορούμενα ή τυφλώνεται από το πάθος, φαίνεται ότι καταγγέλλουν ορισμένες φορές τη στενή συνεργασία που καθιερώθηκε ανάμεσα στη γαλλική αστυνομία, την αυτόνομη βασκική αστυνομία και την ισπανική αστυνομία. Σε αυτόν τον τομέα πρέπει να είμαστε σαφείς και να διατυπώνουμε προσεκτικά τις εκφράσεις μας. Αυτή η συνεργασία για το κυνήγι και την τιμωρία του εγκλήματος θα ενισχύεται όλο και περισσότερο. Και προειδοποιώ όλους εκείνους που η στρατιωτική, όπως την αποκαλούν, δράση τους, περιορίζεται στο να πυροβολούν στο κεφάλι έναν δημοτικό σύμβουλο, που αναγκαστικά είναι άοπλος και απροστάτευτος, να φυλάγονται! Η δημοκρατία είναι εύθραυστη, βεβαίως, όμως, στην Ευρώπη, μέχρι σήμερα, κατάφερε να κερδίσει όλες τις μάχες ενάντια στην τυραννία μικρών ομάδων που προσπάθησαν να επιβάλουν διά της βίας την ιδεολογία τους ή το όραμά τους για τον κόσμο.
<P>
Το Κοινοβούλιό μας είναι, και παραμένει, αλληλέγγυο με τον Βασκικό λαό και με τους αντιπροσώπους του, και δεν θα κάνει καμία παραχώρηση στους εχθρούς της ελευθερίας.
<P>
(Χειροκροτήματα)

<SPEAKER ID=181 LANGUAGE="ES" NAME="Imaz San Miguel">
Κύριε Πρόεδρε, ένας νέος, ο Josι Ignacio Iruretagoyena, δολοφονήθηκε από την βαρβαρότητα της ΕΤΑ. Ξανά, μια οικογένεια καταστράφηκε και ένας λαός που αγωνίζεται για την ελευθερία του και ζητεί ειρήνη, όπως είναι ο λαός των Βάσκων, δέχθηκε επίθεση σε ένα από τα δημόσια αξιώματά του.
<P>
Η δικτατορία του Φράνκο δεν μπόρεσε να φιμώσει τη φωνή του λαού μας, και ούτε πρόκειται να το επιτύχουν αυτοί που θέλουν να επιβάλουν την θέλησή τους με την βία, γιατί στην ιστορία η θέληση των λαών, η ελευθερία και η δημοκρατία πάντα νικούν τα όπλα. Και είναι αναντίρρητη η επιμονή των Βάσκων, της τεράστιας πλειοψηφίας των πολιτών τους, σε αυτές τις αξίες.
<P>
Θέλουμε να εκφράσουμε αλληλεγγύη προς την οικογένεια και τους φίλους του Iruretagoyena καθώς επίσης και όλη μας την αλληλεγγύη προς το Λαϊκό Κόμμα, την πολιτική οικογένεια στην οποία ανήκε το θύμα.
<P>
Η καταπολέμηση της βίας, η ειρήνευση είναι έργο όλων μας. Για αυτόν τον λόγο, πρέπει να εργαστούμε με βάση την κοινή ομολογία πως πιστεύουμε στην δημοκρατία, ενωμένοι, στο μέτρο του δυνατού. Και παρότι αυτοί που δολοφονούν δεν το θέλουν και το εμποδίζουν, πρέπει με την δύναμη του λόγου μας να συνεχίζουμε να πείθουμε αυτούς που ακόμη υποστηρίζουν τη βία πως πρέπει να ενταχθούν στην δημοκρατία.
<P>
Για αυτό ζητώ από αυτήν την Συνέλευση να καταψηφίσει το πέμπτο σημείο του ψηφίσματος, το οποίο δυσχεραίνει αυτούς τους τρόπους και ενσωματώνει μια μονομερή και φανατική άποψη στην πορεία για την ειρήνη, γιατί οι τρομοκράτες θέρισαν μια ανθρώπινη ζωή -και αυτό είναι τρομερό- αλλά ας μην επιτρέψουμε να σκοτώσουν την ελπίδα ενός ολόκληρου λαού. Ας καταστήσουμε δυνατή την ειρήνη με τα όπλα που διαθέτουμε, χωρίς να απαρνηθούμε κανένα από αυτά: την αστυνόμευση, την δημοκρατία και επίσης τον λόγο.
<P>
(Χειροκροτήματα)

<SPEAKER ID=182 NAME="Van den Broek">
Κύριε Πρόεδρε, παίρνω τον λόγο μόνο για να συμμερισθώ εξ ονόματος της Επιτροπής τα αισθήματα αποτροπιασμού, αγανάκτασης και συμπαράστασης προς την οικογένεια του δολοφονηθέντος Βάσκου δημοτικού συμβούλου. Κύριε Πρόεδρε, μας βάζει σε σκέψεις το γεγονός ότι και οι εκπροσώποι του λαού μπορούν να πέσουν θύμα τρομοκρατικών επιθέσεων.
<P>
Αυτό μας παροτρύνει και πάλι όλους μας, Επιτροπή, κράτη μέλη και θεσμικά όργανα της Ευρωπαϊκής Ένωσης, να καταπολεμήσουμε με καινούργια δύναμη και με πνεύμα αλληλεγγύης, τη μάστιγα της τρομοκρατίας.
<P>
(Χειροκροτήματα)

<SPEAKER ID=183 NAME="Πρόεδρος">
Ευχαριστώ κύριε Επίτροπε. Θα επιτρέψετε στον πρόεδρο της συνεδρίασης να εγκαταλείψει, για μία φορά, την ουδετερότητά του και να ταχθεί πλήρως υπέρ όσων ακούστηκαν με αφορμή αυτήν την αποτρόπαιη δολοφονία.
<P>
Η κοινή συζήτηση έληξε.
<P>
Θα περάσουμε τώρα στην ψηφοφορία.

<CHAPTER ID=9>
Κοινοτική βοήθεια (συνέχεια)
<SPEAKER ID=184 NAME="Πρόεδρος">
Η ημερησία διάταξη προβλέπει τη συνέχεια της κοινής συζήτησης για την κοινοτική βοήθεια.

<SPEAKER ID=185 LANGUAGE="IT" NAME="Vecchi">
Κύριε Πρόεδρε, θα ήθελα να ευχαριστήσω και να συγχαρώ τους εισηγητές, τόσο επί ουσίας όσο και για τη γνωμοδότηση των αρμοδίων επιτροπών για την παρούσα συζήτηση, καθώς πρόκειται για σημαντική συζήτηση που θίγει ποιοτικές πτυχές της συνεργασίας για την ανάπτυξη της ανθρωπιστικής βοήθειας της Ευρωπαϊκής Ένωσης. Η σημασία της συζήτησης έγκειται επίσης στο γεγονός ότι η κοινοτική συνεργασία, μαζί με τη συνεργασία των κρατών μελών της Ευρωπαϊκής Ένωσης, αντιπροσωπεύει ήδη πάνω από το 50 % της παγκόσμιας δημόσιας συνεισφοράς στην ανάπτυξη, στην οποία διαδραματίζουν όλο και σημαντικότερο, αν και συχνά περιορισμένο, ρόλο οι πόροι κοινής διαχείρισης μέσω των πρωτοβουλιών κοινοτικής δράσης.
<P>
Επί του προκειμένου, στην αντιμετώπιση του ζητήματος της αποτελεσματικότητας και της αξιολόγησης της συνεργασίας και της ανθρωπιστικής βοήθειας, πρέπει να ληφθούν υπόψη κάποιες ιδιαιτερότητες που χαρακτηρίζουν την κοινοτική παρέμβαση σε σχέση με εκείνη των κρατών μελών. Κατ' αρχάς, με πρωτοβουλία επίσης του Ευρωπαϊκού Κοινοβουλίου, κυρίως μέσω του προϋπολογισμού, η Κοινότητα διαφοροποίησε καταπληκτικά στη διάρκεια των τελευταίων ετών τόσο τις πρωτοβουλίες δράσης όσο και τους συνομιλητές, είτε είναι επίσημα κράτη στις τρίτες χώρες, είτε είναι οι διεθνείς οργανώσεις και πρακτορεία, είτε είναι μη κυβερνητικές οργανώσεις, λαϊκές οργανώσεις, επιχειρήσεις, και ούτω καθεξής.
<P>
Δεύτερον, επιτεύχθηκε η εξαιρετικής σημασίας διαφοροποίηση των στόχων, που ίσως σήμερα χρήζει επανεξέτασης και αναδιοργάνωσης και που ωστόσο επέτρεψε την παρέμβαση σε διάφορα θέματα και σε διαφόρους τομείς.
<P>
Τρίτον, παρατηρείται ότι η Κοινότητα, σε αντίθεση με όλους τους άλλους διμερείς χορηγούς, εργάζεται πια σε όλες τις περιοχές του κόσμου και θα ήθελα να τονίσω επίσης ότι συχνά περιορίζεται από εξαιρετικά πολύπλοκες διαδικασίες απόφασης, όπου το βάρος της επιτροπολογίας, της παρέμβασης και των υπερβολικών πιέσεων, με αρνητική στοχοθεσία εκ μέρους των κρατών μελών, δεν διαδραματίζει πάντα θετικό ρόλο, ενώ μάλιστα αποδεικνύεται συχνά αντιφατικό και αρνητικό.
<P>
Τέλος, επισημαίνω το γεγονός ότι η Επιτροπή, και ιδιαίτερα οι γενικές διευθύνσεις που εμπλέκονται στη διεθνή βοήθεια, διαθέτουν περιορισμένο αριθμό προσωπικού, που επιπλέον, τείνει προς περαιτέρω μείωση.
<P>
Τα τελευταία χρόνια αναπτύχθηκε διαδικασία καθορισμού νέων νομικών βάσεων, με ιδιαίτερη έμφαση στην ανθρωπιστική βοήθεια, που κατά τη γνώμη μου, αντικρούει πολλές από τις παρατηρήσεις του Ελεγκτικού Συνεδρίου σχετικά με τη διαχείριση της ανθρωπιστικής βοήθειας στη διάρκεια της περιόδου 1992-95. Πραγματοποιήθηκε, και δεν ολοκληρώθηκε ακόμη, ο επαναπροσδιορισμός μερικών ζωτικής σημασίας διαδικασιών, κυρίως σχετικά με τις συμφωνίες πλαισίου ECHO και τους νέους όρους χρηματοδότησης των ΜΚΟ, ενώ παράλληλα υιοθετήθηκε διαδικασία εσωτερικής αναδιοργάνωσης της Επιτροπής και των υπηρεσιών διαχείρισης των πρωτοβουλιών εξωτερικής συνεργασίας, γύρω από την οποία προσδοκούμε εκτενέστερη πληροφόρηση και διαβούλευση.
<P>
Αναμφισβήτητα, η αποτελεσματικότητα της δημόσιας βοήθειας στην ανάπτυξη εξαρτάται από σύνθετους παράγοντες, όπως σωστά ανέφεραν οι προτάσεις ψηφίσματος, καθώς εμπλέκονται εσωτερικές και διεθνείς συνθήκες, πέρα από τις επιπτώσεις των μεμονομένων σχεδίων και πρωτοβουλιών.
<P>
Τα σημαντικά μηνύματα της παρούσας συζήτησης ερμηνεύονται ουσιαστικά στα αιτήματα για μεγαλύτερη ολοκλήρωση και συντονισμό μεταξύ της βοήθειας που διαχειρίζεται άμεσα απότην Κοινότητα και της βοήθειας των κρατών μελών, για ενίσχυση και απεξάρτηση των εσωτερικών και εξωτερικών δομών, στις οποίες ανατίθεται το χρέος της εκτίμησης και ελέγχου της ποιότητας, για ενίσχυση της θεσμικής ικανότητας της Επιτροπής στις εταιρικές σχέσεις με τις ΜΚΟ, για προώθηση της ανάπτυξης των διαχειριστικών ικανοτήτων των αναπτυσσόμενων χωρών και κυρίως για την ευρύτατη διαβούλευση του Κοινοβουλίου, με πλήρη συμμετοχή του στη διαδικασία εσωτερικής αναδιοργάνωσης της Επιτροπής.
<P>
Κατά τη γνώμη μου, σχετικά με τη λειτουργία της ECHO, καθώς υπήρξε αντικείμενο συγκεκριμένης έκθεσης, πρέπει να πορευτούμε στην κατεύθυνση της ενίσχυσης, και όχι της εξασθένισης, των ικανοτήτων της και των ρόλων για τους οποίους δημιουργήθηκε ενώ, σχετικά με τις μη κυβερνητικές οργανώσεις, πρέπει να διαφυλαχθούν και να ενισχυθούν περαιτέρω οι συγκεκριμένες πρωτοβουλίες που εξυπηρετούν τις ανάγκες τους και τις απαιτήσεις της δράσης τους.

<SPEAKER ID=186 LANGUAGE="EN" NAME="Corrie">
Κύριε Πρόεδρε, αυτή είναι μια εξαιρετικά επίκαιρη έκθεση καθώς προχωρούμε προς το 2000. Δημιουργείται ένας νέος οργανισμός για τη διαχείριση της βοήθειας προς τις αναπτυσσόμενες χώρες ΑΚΕ. Πρέπει να συγχαρώ τον κ. Goerens για την οξυδέρκειά του όσον αφορά στον τρόπο βελτίωσης της αποτελεσματικότητας της κοινοτικής βοήθειας προς τα αναπτυσσόμενα έθνη. Χρησιμοποιώ τη λέξη "επίκαιρη», διότι εάν κοιτάξει κανείς πίσω και διαπιστώσει ότι από το 1975 έχουν δαπανηθεί 40 έως 50 δισ. ECU όμως πολλές από τις υποψήφιες χώρες βρίσκονται σήμερα σε χειρότερη θέση από ό, τι στην αρχή των Συμβάσεων της Λομέ, τότε κάτι δεν πηγαίνει καλά με το σύστημα.
<P>
Υπάρχουν πολλοί λόγοι γι' αυτό: αστάθεια των κυβερνήσεων, διαφθορά και σε πολλές περιπτώσεις χώρες που έχουν μια δανειακή υποχρέωση, η εξυπηρέτηση της οποίας δεν θα τις αφήσει ποτέ να ανακάμψουν.
<P>
Συνεπώς, τώρα που πολλές χώρες περικόπτουν τη διμερή βοήθεια και με τη συνεχή συμπίεση της χρηματοδότησης της Ευρωπαϊκής Ένωσης, έχει ζωτική σημασία η καλύτερη αξιοποίηση της υπάρχουσας χρηματοδότησης. Πιστεύω πως υπάρχει πραγματική ανάγκη περιφερειακής προσέγγισης για την καλύτερη ολοκλήρωση των έργων, ώστε να διασφαλίσουμε ότι η βοήθεια δεν κατανέμεται τόσο φειδωλά, ώστε να μην είναι αποτελεσματική.
<P>
Υπάρχουν πολλοί τρόποι για την καλύτερη χρήση των υπαρχόντων πόρων. Χρειάζεται οι κανόνες να είναι λιγότερο άκαμπτοι, ώστε να επιτραπεί στους αντιπροσώπους της Ευρωπαϊκής Ένωσης που μεταβαίνουν στις εν λόγω χώρες να έχουν μεγαλύτερη εξουσία στη λήψη αποφάσεων. Οι άνθρωποι αυτοί γνωρίζουν τα τοπικά προβλήματα και τις λύσεις χωρίς να χρειάζεται η συνεχής παραπομπή τους στις Βρυξέλλες. Οι αντιπρόσωποι μπορούν να οργανώσουν πολύ καλύτερα τον συντονισμό της διμερούς και της κοινοτικής βοήθειας ώστε να αποφευχθεί η διπλή διάθεση πόρων για τον ίδιο σκοπό. Αυτό θα βελτιώσει τις επιπτώσεις - τα κονδύλια που δαπανώνται - και θα επιτρέψει τη σύνταξη κατάλληλων και λεπτομερών μελετών σκοπιμότητας και επιπτώσεων για τη στενότερη παρακολούθηση της κατάστασης. Υπάρχουν πολλές περιπτώσεις όπου δεν έγινε περιβαλλοντική μελέτη επιπτώσεων, με συνεπακόλουθες αρνητικές επιπτώσεις στην οικολογική κατάσταση της περιοχής.
<P>
Η έκθεση ζητεί επίσης την εφαρμογή της αρχής του ορισμού προϋποθέσεων, πράγμα που υποστηρίζω. Η δημοκρατία, ο σεβασμός των ανθρωπίνων δικαιωμάτων και η ύπαρξη ελάχιστων κριτηρίων αποτελεσματικότητας και διαφάνειας στη χρηματοοικονομική διαχείριση αποτελούν προϋπόθεση για τη χορήγηση χρηματοδοτικής βοήθειας. Τα αναπτυσσόμενα έθνη πρέπει να προχωρήσουν στη λύση των προβλημάτων τους μέσω του εμπορίου. Μόνο εάν υπάρχουν σταθερές και καλές κυβερνήσεις οι εξωτερικοί επενδυτές θα βοηθήσουν στη δημιουργία του περιβάλλοντος που θα επιτρέψει τη βιομηχανική ανάπτυξη.
<P>
Λογικά, η Αφρική είναι η επόμενη ήπειρος για την ανάπτυξη αυτή. Πολλά αναπτυσσόμενα έθνη δεν έχουν σε τοπικό επίπεδο την ικανότητα υλοποίησης σημαντικών αναπτυξιακών προγραμμάτων. Βλέπω ότι υπάρχει ουσιαστική δυνατότητα απόσπασης προσωπικού από την Ευρώπη για να βοηθήσει στο έργο αυτό. Η παρούσα έκθεση είναι ισορροπημένη και έχει πολλές ειδικές προτάσεις που ελπίζω ότι η Επιτροπή όχι μόνο θα εξετάσει αλλά και θα λάβει μέτρα για την υλοποίησή τους. Η Ομάδα μου υποστηρίζει πλήρως την έκθεση αυτή.

<SPEAKER ID=187 LANGUAGE="FI" NAME="Ryynδnen">
Αξιότιμε κύριε Πρόεδρε, συζητούμε πάνω σε μια εξαιρετική έκθεση σχετικά με την αναπτυξιακή βοήθεια της Κοινότητας και την πιο αποτελεσματική λειτουργία της. Υπάρχει πραγματικά λόγος να συγχαρούμε το συντάκτη της τον κύριο Goerens για την καλή εργασία του. Η ομάδα μας στηρίζει απόλυτα τις προτάσεις της έκθεσης, και θέλω μόνο να τονίσω παρακάτω μερικά σημεία του ψηφίσματος.
<P>
Κατ' αρχάς, θεωρώ πολύ σημαντική την πρωτοβουλία του εισηγητή σχετικά με το ότι η Επιτροπή επιβάλλεται να λαμβάνει υπόψη της στα προγράμματα συνεργασίας της, τους παράγοντες που έχουν σχέση με το φύλο. Η συμμετοχή των γυναικών είναι πραγματικά κεντρικής σημασίας θέμα για την επιτυχία των αναπτυξιακών διαδικασιών. Η συμμετοχή των γυναικών προϋποθέτει πάνω από όλα την εκπαίδευση των γυναικών. Αυτό αποτελεί στην πραγματικότητα την καλύτερη και την αποτελεσματικότερη αναπτυξιακή βοήθεια που μπορούμε να προσφέρουμε. Ο συσχετισμός μεταξύ της εκπαίδευσης των γυναικών και της γεννητικότητας είναι σαφής. Η αύξηση του πληθυσμού μπορεί να περιοριστεί μόνο με την εκπαίδευση των γυναικών και, μέσω αυτής, και οι δυνατότητες ελέγχου των γεννήσεων. Με την βοήθεια της κατάλληλης εκπαίδευσης και κάποιας μορφής επικουρικών πιστώσεων, οι γυναίκες θα μπορούσαν επίσης να ενθαρρύνονται ώστε να ξεκινήσουν δικές τις επιχειρηματικές δραστηριότητες και, με αυτό τον τρόπο, να αποκτήσουν μεγαλύτερη ανεξαρτησία και πραγματική επιρροή σε μια οικονομία που αναπτύσσεται. Ένα δεύτερο κατά την γνώμη μου πολύ σημαντικό σημείο στο εν λόγω ψήφισμα προκύπτει από το γεγονός ότι τονίζεται η αρχή της εταιρικής σχέσης και της λεγόμενης ανάπτυξης μέσω της συμμετοχής. Οι τοπικές αρχές, οι ενδιαφερόμενοι και οι μη κυβερνητικές οργανώσεις, επιβάλλεται να συμμετέχουν στην αναπτυξιακή διαδικασία, εάν επιθυμούμε πραγματικά αυτή να φέρει αποτελέσματα. Γι'αυτό υπάρχουν πολλά επιτυχημένα παραδείγματα, όπως αυτά που προβλέπονται στα πλαίσια του προγράμματος PHARE.
<P>
Ως προϋπόθεση για την χορήγηση της εν λόγω βοήθειας πρέπει να απαιτηθεί να γίνει σεβαστή η ρήτρα που αφορά τις δημοκρατικές αρχές και τα ανθρώπινα δικαιώματα καθώς και να επιτευχθεί μεγαλύτερη διαφάνεια και πιο αποτελεσματική διαχείριση στα οικονομικά θέματα. Τουλάχιστον η πρόθεση να βελτιωθεί η κατάσταση, θα έπρεπε να καταδεικνύεται σε όλες τις δραστηριότητες.
<P>
Μολονότι υπάρχουν προβλήματα, πρέπει να στηρίζονται οι δραστηριότητες των τοπικών μη κυβερνητικών οργανώσεων, ακόμα και κάτω από δύσκολες συνθήκες. Με τον καλύτερο συντονισμό των δραστηριοτήτων των διαφόρων τομέων, οι οποίες κατατείνουν, ωστόσο, στους ίδιους στόχους, είναι σίγουρα δυνατόν να επιτυγχάνονται πολλά, προκειμένου να βελτιωθεί η αποτελεσματικότητα της κοινοτικής βοήθειας. Επίσης, οι εθνικές πρωτοβουλίες και οι πρωτοβουλίες της ΕΕ απαιτούν καλύτερο συντονισμό. Στην καλύτερη περίπτωση, αντί να αλληλεπικαλύπτονται μπορούν να αλληλοσυμπληρώνονται αποτελεσματικά και με αυτό τον τρόπο να πραγματοποιείται και στην πράξη η αρχή της προσθετικότητας, γιά την οποία γίνεται τόση αναφορά.
<P>
Η αξιολόγηση αποτελεί φυσικά ένα κομβικό εργαλείο προκειμένου να βελτιωθεί η αποτελεσματικότητα. Αν οι στόχοι και οι σκοποί των έργων είναι διαυγείς και η αξιολόγηση μπορεί να πραγματοποιηθεί με εύλογο τρόπο. Όμως η αξιολόγηση από μόνη της δεν επαρκεί, αλλά η κοινοποίηση των αποτελεσμάτων έχει ασφαλώς μεγάλη σημασία, αν θέλουμε να έχουν τα έργα τις επιπτώσεις που πρέπει. Απαιτείται επίσης να αυξηθούν οι ανταλλαγές εμπειριών και ίσως η αναφερόμενη στην έκθεση κεντρική μονάδα θα ήταν χρήσιμη γι' αυτό τον σκοπό.

<SPEAKER ID=188 LANGUAGE="DE" NAME="Telkδmper">
Κύριε Πρόεδρε, ο κ. Goerens μας υπέβαλε, όπως πάντα, μία καλά επεξεργασμένη, πλούσια σε ιδέες έκθεση, που είναι επίσης επίκαιρη, μια και πρόκειται να γίνει αναδιοργάνωση της αναπτυξιακής πολιτικής. Τί ωφελούν, όμως, τέτοιες καλές εκθέσεις, όταν οι όροι-πλαίσιο της πολιτικής αυτής δεν είναι σωστοί; Αντιμετωπίζουμε όλο και περισσότερες καταστροφές, όλο και περισσότερες καταστροφικές καταστάσεις λιμού, όλο και περισσότερες φυσικές καταστροφές. Η αναπτυξιακή πολιτική γίνεται διαρκώς περισσότερο επείγουσα. Βέβαια, εδώ στο Σώμα η κατάσταση είναι η εξής: κάθε χρόνο πρέπει να δίνουμε μάχη στο πλαίσιο της διαδικασίας προϋπολογισμού, ώστε να μη γίνουν περικοπές πιστώσεων παρά να παραμείνουμε τουλάχιστον στην κατάσταση του προηγούμενου έτους. Επιπλέον, κάθε χρόνο αντιμετωπίζουμε την έλλειψη προσωπικού μέσα στην Επιτροπή.
<P>
Όταν ήμουν, πριν δύο χρόνια, εισηγητής προϋπολογισμού, η Επιτροπή είχε δεχθεί στην Γενική Διεύθυνση VIII να προσλάβει περισσότερο προσωπικό για τους μη κερδοσκοπικούς οργανισμούς. Πιστεύω ότι η εργασία των μη κερδοσκοπικών οργανισμών είναι εξαιρετικά σημαντική, ειδικά για την αναπτυξιακή πολιτική και από τη σκοπιά της αποτελεσματικότητας. Είναι πολλαπλασιαστές, γνωρίζουν τα πράγματα, βρίσκονται μόνιμα επί τόπου. Όμως, υπάρχει πολύ λίγο προσωπικό για να μπορούν να εργασθούν πραγματικά αποτελεσματικά. Μόλις έλαβα ένα γράμμα από την Γερμανία, με τα παράπονα της φαρμακευτικής καμπάνιας. Αναγκασθηκαν να περικόψουν τρεις θέσεις, επειδή τα χρήματα από την Επιτροπή δεν ήλθαν.
<P>
Παρόμοια ισχύουν για την Μοζαμβίκη, τώρα το Σαββατοκύριακο μία πολιτιστική εκδήλωση ή την άλλη εβδομάδα στην Φρανκφούρτη. Ούτε βοηθάει το να αποσπάται προσωπικό, να φθάνει μία βοήθεια στα εθνικά κράτη. Πιστεύω ότι η Επιτροπή πρέπει να τα οργανώνει η ίδια όλ' αυτά. Πρόκειται για μια ευρωπαϊκή αναπτυξιακή βοήθεια, και ελπίζω ότι αυτά θ' αλλάξουν τα επόμενα χρόνια, ότι θα γίνουμε πραγματικά αποτελεσματικότεροι, ανεξάρτητα από πολιτικά πλαίσια. Ελπίζω ότι η τσιμπίδα των χρεών θα πάψει να γονατίζει τις χώρες του Τρίτου Κόσμου, ενώ παράλληλα η αχαλίνωτη παγκόσμια οικονομική πολιτική κάνει όλο και πιο ανεξέλεγκτη την παγκόσμια αγορά, όπως φαίνεται από την Νοτιοανατολική Ασία, και εξ αιτίας αυτού εμφανίζονται λιμοί ή φυσικές καταστροφές.

<SPEAKER ID=189 LANGUAGE="FR" NAME="Hory">
Κύριε Πρόεδρε, δεν θα πρωτοτυπήσω και πολύ, διότι θα ήθελα κι εγώ με τη σειρά μου να συγχαρώ τον εισηγητή για την εξαιρετική εργασία του, η οποία είναι πληρέστατη, και να πω ότι η Ομάδα της Ευρωπαϊκής Ριζοσπαστικής Συμμαχίας ασπάζεται πλήρως την άποψή του σχετικά με την ένταξη στον προϋπολογισμό του Ευρωπαϊκού Ταμείου Ανάπτυξης, σχετικά με την βελτίωση της αποτελεσματικότητας της ευρωπαϊκής βοήθειας και το πολιτικό ενδιαφέρον που παρουσιάζει, σχετικά με την εσωτερική συνοχή, η οποία δεν έχει ακόμα επιτευχθεί σε αρκετά ικανοποιητικό επίπεδο ανάμεσα στα όργανα και τις διαφορετικές μορφές δράσης, και στα διαφορετικά πεδία των παρεμβάσεών μας και, τέλος, σχετικά με την επίτευξη μεγαλύτερου βαθμού συμπληρωματικότητας ανάμεσα στην πολιτική αναπτυξιακής βοήθειας και τις άλλες ευρωπαϊκές πολιτικές! Συμφωνούμε απολύτως σε όλα αυτά τα σημεία με την έκθεση, με την πρόταση ψηφίσματος.
<P>
Αντίθετα, και έχω ήδη εκφράσει αυτή την ανησυχία κατά την εξέταση μίας έκθεσης την οποία είχε συντάξει ο συνάδελφός μας κ. McGowan σχετικά με κάποιο παραπλήσιο θέμα, νομίζω ότι το πιο επείγον σήμερα δεν είναι να επιτύχουμε μεγαλύτερο βαθμό συμπληρωματικότητας ανάμεσα στην ευρωπαϊκή βοήθεια και τις εθνικές βοήθειες. Η προτεραιότητα, αυτό που είναι πραγματικά επείγον, κατά την άποψή μας, είναι να αρνηθούμε τη νέα μορφή αποικιοκρατίας που κρύβεται συχνά πίσω από διμερείς συνεργασίες, και να προχωρήσουμε αποφασιστικά προς την πλήρη κοινοτικοποίηση της αναπτυξιακής πολιτικής.
<P>
Για τους περισσοτέρους από εμάς, η πρόοδος σε θεσμικά θέματα θεωρείται κάτι το πολύ σημαντικό και το ίδιο ισχύει για την όλο και μεγαλύτερη ολοκλήρωση των μεγάλων τομέων της δημόσιας δράσης. Από την άλλη πλευρά, η Ένωση, αναζητεί μονίμως μία πραγματική εξωτερική πολιτική και δεν καταφέρνει να εκφράσει ενιαία άποψη για τα μεγάλα θέματα που ενδιαφέρουν τη διεθνή κοινότητα. Όμως, με την αναπτυξιακή βοήθεια απλώνεται μπροστά μας ένα τεράστιο πεδίο, όπου το πολιτικό σχέδιο μιας Ευρώπης βασισμένης στις κοινές αξίες του ανθρωπισμού θα μπορούσε επιτέλους να προσλάβει συγκεκριμένες διαστάσεις.
<P>
Πέρα από τις ιστορικές και πολιτιστικές διαφορές, που είναι σχεδόν αποφθευγματικές, ή από βραχυπρόθεσμους κακούς υπολογισμούς, τα συμφέροντα των Ευρωπαίων, σε αυτό το θέμα, δεν έρχονται με κανένα τρόπο σε αντίθεση μεταξύ τους. Θα ήθελα, επιπλέον, να επιμείνω σε αυτό, με την ιδιότητά μου ως γάλλου ευρωβουλευτή, εκφράζω δε παρεμπιπτόντως την ικανοποίησή μου διότι ο πρόεδρος της σημερινής συνεδρίασης είναι ένας πρώην υπουργός συνεργασίας της Γαλλίας. Θα ήθελα λοιπόν να επιμείνω σε αυτό το θέμα με την ιδιότητά μου ως γάλλου ευρωβουλευτή, διότι πρέπει να αναγνωρίσουμε ότι η κοινοτικοποίηση της αναπτυξιακής βοήθειας απέχει πάρα πολύ από τις συνήθειες, τη σημερινή πρακτική και το δόγμα, έστω και ανανεωμένο, της Γαλλίας. Ωστόσο, πιστεύω πως η Γαλλία, την οποία παίρνω απλώς σαν παράδειγμα, θα είχε πολλά να κερδίσει αν έβαζε στον κοινό κορβανά της ευρωπαϊκής βοήθειας τόσο την εμπειρία της όσο και τους πόρους που διαθέτει για την συνεργασία για να τους δώσει έτσι, εκ νέου, σημαντικές διαστάσεις.
<P>
Υπάρχουν πάρα πολλά επιχειρήματα, και ανθρωπιστικά και οικονομικά, που θα μπορούσαν να στηρίξουν την εν λόγω ενέργεια. Αν όμως είχα δικαίωμα να αναφέρω μόνον ένα, θα διάλεγα να ανασκευάσω το γνωστό κυνικό επιχείρημα που ακούμε συχνά. Τι έχει να κερδίσει η χώρα όσον αφορά την πολιτική επιρροή ή τα οικονομικά ανταλλάγματα; Έχω την πεποίθηση ότι η γαλλική επιρροή, αν δεν αντικατασταθεί σύντομα από την επιρροή της Ευρωπαϊκής Ένωσης, θα εξαφανιστεί κάτω από την επιρροή των Ηνωμένων Πολιτειών της Αμερικής, όπως απέδειξαν πολλές πρόσφατες κρίσεις. Επομένως, έστω και αν η άποψή μου μπορεί να μοιάζει σήμερα -και έχω επίγνωση του γεγονότος- ελαφρώς ουτοπική, το λέω απερίφραστα στους Γάλλους ηγέτες: το συμφέρον της ίδιας της Γαλλίας είναι να εγκαταλείψει επιτέλους τη διμερή μικροπολιτική της και να ενταχθεί σε μία εκτεταμένη ευρωπαϊκή επιχείρηση αναπτυξιακής βοήθειας.

<SPEAKER ID=190 LANGUAGE="DA" NAME="Sandbζk">
Κύριε Πρόεδρε, στις αναγκαίες προσπάθειες να γίνει η κοινοτική βοήθεια αποτελεσματικότερη, η βασική λέξη πρέπει να είναι η μεγιστοποίηση, ενώ τα διάφορα αρνητικά παραδείγματα ελλιπούς αποτελεσματικότητας δεν πρέπει να σταθούν αφορμή για μείωση των ενισχύσεων. Όμως, αυτό, δυστυχώς, επιδιώκουν πολλές άλλες δυνάμεις. Επικροτώ πάρα πολλές από τις προτάσεις του κ. Goerens. Η μετάβαση σε μια ανάλυση κατά τομέα σημαίνει και αναγκαία εστίαση, χάρη στην οποία θα προκύψουν σαφέστερα και οι προτεραιότητες των δικαιούχων χωρών. Η πρόσβαση στα προγράμματα παραγίνεται κατά τύχη. Επιπροσθέτως είναι απολύτως απαραίτητες οι καλές ανακριτικές πράξεις, η αυξημένη συμμετοχή των ΜΚΟ και των δικαιούχων χωρών, καθώς και βελτίωση της ικανότητας απορρόφησης των δικαιούχων χωρών. Τα προβλήματα της Επιτροπής εξαιτίας της έλλειψης προσωπικού είναι αδιαμφισβήτητα. Η συνέπεια της πολιτικής της ΕΕ και ο συντονισμός μεταξύ των χωρών μελών προάγουν και αυτοί την αποτελεσματικότητα. Ο συντονισμός είναι επωφελής, αλλά η λέξη συνοχή έχει αρνητικές συνδηλώσεις. Με άλλα λόγια, η κοινοτική βοήθεια πρέπει να αποτελεί συμπλήρωμα των κρατικών ενισχύσεων, παρόλο που έχει τα δικά της ανεξάρτητα αιτιολογικά. Η διατύπωση του σημείου 5 είναι συνεπώς απογοητευτική. Οι ανάγκες αξιολόγησης διαφέρουν σε μεγάλο βαθμό, και οι χώρες μέλη οφείλουν κατά συνέπεια να μην υποτάσσονται στις μεθόδους της ΕΕ, παρόλο που η προσέγγιση είναι λογική.
<P>
Νιώθω επίσης την ανάγκη να αντιταχθώ στον διαχωρισμό της πολιτικής λήψης αποφάσεων και των αρμοδιοτήτων διαχείρισης των σχεδίων. Τα οργανωτικά προβλήματα πρέπει να επιλυθούν με άλλο τρόπο, όπως έχει ήδη ξεκινήσει. Παρόλο που φυσικά δεν μιλάω εξ ονόματος επιτροπών, είμαι πεπεισμένη ότι η επιτροπή διαχείρισης του Συμβουλίου δεν έχει σχεδόν τίποτα να κάνει με τις καθυστερήσεις στην υλοποίηση. Τουναντίον, οι καθυστερήσεις οφείλονται στις χρονοβόρες διαδικασίες της Επιτροπής. Αν μη τι άλλο, οι εν λόγω επιτροπές διαχείρισης λειτουργούν ως ποιοτικός έλεγχος. Δεν θα είχαν γίνει σχεδόν καθόλου βελτιώσεις στον βαθμό που έχουν γίνει σήμερα όσον αφορά τη συμπερίληψη των παραμέτρων φύλου και περιβάλλοντος, αν δεν είχε ασκηθεί συνεχής πίεση από τις χώρες μέλη σε αυτές επιτροπής και από εδώ στο Κοινοβούλιο. Επιπλέον, η αναφορά στην ενίσχυση των τροφίμων στο σημείο 7 είναι απογοητευτική, κατά την έννοια ότι η αξιολόγησή της ήταν άκρως επικριτική και οδηγεί στον περιορισμό αυτού του είδους ενίσχυσης.

<SPEAKER ID=191 LANGUAGE="EN" NAME="Howitt">
Κύριε Πρόεδρε, το αντικείμενο της παρούσας έκθεσης είναι πολύ ευρύ και υπάρχουν πολλά με τα οποία συμφωνούμε, περιλαμβανομένης της ανάγκης για μια συγκριτική αξιολόγηση μεταξύ των αναπτυξιακών έργων της Ευρωπαϊκής Ένωσης και εκείνων του κάθε κράτους μέλους, των μακροχρόνιων αιτημάτων μας για την εγγραφή του Ευρωπαϊκού Ταμείου Ανάπτυξης στον προϋπολογισμό και της ανάγκης δημοσίευσης των πάρα πολλών θετικών επιτευγμάτων των ευρωπαϊκών προγραμμάτων βοήθειας.
<P>
Μία παράλειψη στην οποία αναφέρθηκε ο κ. Vecchi, είναι η δαπανηρή, περιττή, μυστική και χρονοβόρα λειτουργία των διαδικασιών σχετικά με την επιτροπολογία, που είναι απολύτως βέβαιο ότι μειώνουν παρά ενισχύουν την ποιότητα της βοήθειας που παρέχουμε.
<P>
Όμως, επιτρέψτε μου να επικεντρωθώ σε δύο σημεία της έκθεσης. Πρώτον, ας καταλάβουμε τις ασυνέπειες στα ευρωπαϊκά αναπτυξιακά προγράμματα λόγω της γεωγραφικής κατανομής των αρμοδιοτήτων στην Επιτροπή. Είτε ένα έργο είναι στο Κέρας της Αφρικής, στα όρη του Νεπάλ ή στα βροχερά δάση της Βραζιλίας, ολόκληρη η βοήθεια που παρέχουμε πρέπει να τηρεί μια κοινή προσέγγιση με βάση τον σεβασμό των ανθρώπινων δικαιωμάτων, συνεπή με τα αναγνωρισμένα κριτήρια σεβασμού τους. Στις αρχές αυτές περιλαμβάνεται η δέουσα επιμέλεια, η μη επιβολή διακρίσεων, η σκοπιμότητα του έργου, η συμμετοχή και η υπευθυνότητα. Όταν τα πράγματα δεν πηγαίνουν καλά, υπάρχει ανάγκη αποκατάστασης. Ζητώ από τον Επίτροπο να εξετάσει σε ποιο βαθμό οι υπάρχουσες ρυθμίσεις του επιτρέπουν να αισθάνεται σίγουρος ότι τα κριτήρια αυτά θα τηρούνται σε όλες τις περιπτώσεις.
<P>
Δεύτερον, συμφωνώ με τους πολλούς συναδέλφους μου που επισήμαναν το χρόνιο πρόβλημα της έλλειψης προσωπικού μέσα στην Επιτροπή, γεγονός που αναγκάζει το προσωπικό της να εμπλέκεται σε μια διαδικασία με τον ασυνήθιστο τίτλο "υπερφόρτωση», καθώς επικεντρώνεται σε μεγάλα έργα με πάρα πολύ μικρή σημασία στην ποιότητα. Τον τελευταίο χρόνο, το ένα τρίτο των ανώτερων θέσεων διευθυντών στην 11η Γενική Διεύθυνση που ασχολείται με την Ασία και τη Λατινική Αμερική παρέμεινε κενό. Το 40 % του προσωπικού στην 9η, τη 10η και την 11η Γενική Διεύθυνση απασχολείται με βραχυπρόθεσμες συμβάσεις, ενώ ένας μεγάλος αριθμός βασικών καθηκόντων εκτελείται από εξωτερικούς συμβούλους.
<P>
Η Βρετανία και η Γερμανία απασχολούν περισσότερο από τον διπλάσιο αριθμό του προσωπικού στη διαχείριση των δικών τους προγραμμάτων βοηθείας. Έως ότου τα κράτη μέλη συμφωνήσουν από κοινού σε μια λύση για το πρόβλημα της στελέχωσης της Επιτροπής, τα ψηφίσματα υπέρ της ποιότητας της βοήθειας θα μείνουν κενό γράμμα.

<SPEAKER ID=192 LANGUAGE="NL" NAME="Blokland">
Κύριε Επίτροπε, το κύριο θέμα της έκθεση Goerens είναι τα μέτρα που μπορεί να πάρει η Ευρωπαϊκή Ένωση για να βελτιωθεί η ποιότητα της αναπτυξιακής βοήθειας. Μπορούμε να συμφωνήσουμε με τα προτεινόμενα μέτρα, αλλά στο Πράσινο Βιβλίο της Ευρωπαϊκής Επιτροπής, η αιτία της χαμηλής απόδοσης εντοπίζεται πρώτα στις ίδιες τις αναπτυσσόμενες χώρες. Εφ'όσον αυτή η ανάλυση της Επιτροπής είναι σωστή, οι μελέτες για το εφικτό και οι αξιολογήσεις αποτελεσματικότητας στην Ένωση δεν θα βελτιώσουν την απόδοση της βοήθειας, διότι πρέπει πρώτα απ' όλα να ληφθούν μέτρα στις ίδιες τις αναπτυσσόμενες χώρες. Και αυτή η επισήμανση δεν νομίζω να εκφράζεται επαρκώς στην έκθεση Goerens.
<P>
Υποστηρίζω την έκκληση που περιέχεται στην έκθεση FabraValles για καλύτερη εναρμόνιση της ευρωπαϊκής έκτακτης ανθρωπιστικής βοήθειας με αυτήν που παρέχεται από τα κράτη μέλη. Εδώ η Επιτροπή μπορεί να αναλάβει συντονιστικό ρόλο.Θεωρώ όμως περιττό έναν ευρωπαϊκό χάρτη με γενικές αρχές για την πολιτική ανάπτυξης και συνεργασίας, όπως σχεδιάζεται από τον εισηγητή. Ιδίως όταν πρόκειται για πιο μόνιμη αναπτυξιακή βοήθεια, πρέπει να προτιμώνται τα προγράμματα βοήθειας των κρατών μελών. Πολλές ευρωπαϊκές χώρες έχουν ιδιαίτερες σχέσεις με ορισμένες αναπτυσσόμενες χώρες. Αυτές οι ιδιαίτερες σχέσεις πρέπει να γίνουν σεβαστές εκ μέρους της Ένωσης.
<P>
Είναι αξιοσημείωτο ότι στην έκθεση Fabra Valles, η ευθύνη για την ελλιπή συνεργασία επιρρίπτεται μονομερώς στα κράτη μέλη. Αυτά δεν χρησιμοποίησαν επαρκώς την πείρα των υπηρεσιών της Επιτροπής. Ίσως, αλλά δεν μπορούμε με το ίδιο δικαίωμα να επιστρέψουμε το μπαλλάκι; Χρησιμοποιεί άραγε η Επιτροπή όπως πρέπει τις γνώσεις και την πείρα των κρατών μελών; Μου φαίνεται ότι μερικά κράτη μέλη, με τις μακροχρόνιες σχέσεις τους με ορισμένες αναπτυσσόμενες χώρες, απόκτησαν πάρα πολλή πείρα, από την οποία ένα γραφείο όπως το ECHO, το οποίο με τα μόλις έξι χρόνια ύπαρξής του είναι ακόμα άπειρο, μπορεί να ωφεληθεί πάρα πολύ.

<SPEAKER ID=193 LANGUAGE="EN" NAME="Wynn">
Kύριε Πρόεδρε, αναφέρομαι μόνο στην έκθεση Fabra Vallιs ως μέλος της Επιτροπής Ελέγχου του Προϋπολογισμού. Θα ήθελα πριν απ' όλα να υπενθυμίσω στο Κοινοβούλιο πως η έκθεση αυτή αφορά στη διασφάλιση ότι τα χρήματα της Ευρωπαϊκής Ένωσης δαπανώνται με τον καλύτερο δυνατό τρόπο. Σε καμία περίπτωση η Επιτροπή Ελέγχου του Προϋπολογισμού δεν προσπαθεί να ιδιοποιηθεί τον ρόλο της Επιτροπής Ανάπτυξης και Συνεργασίας. Σε τελική ανάλυση, η έκθεση αποτελεί την απάντηση της Επιτροπής Ελέγχου του Προϋπολογισμού στην ειδική έκθεση του Ελεγκτικού Συνεδρίου.
<P>
Ορισμένοι μπορεί να ισχυριστούν ότι η επιτροπή απλώς συντάσσεται με το Ελεγκτικό Συνέδριο κατά της Επιτροπής, πράγμα αναληθές. Πρόκειται για μια σοβαρή προσπάθεια να υπάρξει κάποια κοινή λογική σε ένα πολύ πολύπλοκο σύστημα, το οποίο έχει πολλά θετικά σημεία τα οποία έπρεπε να επαινέσουμε στην επεξηγηματική δήλωση, πράγμα που κάναμε. Όμως, παρουσιάζει ακόμη αδυναμίες, σύμφωνα με τη γνώμη της επιτροπής μας. Η έκθεση Fabra Vallιs είναι μια προσπάθεια να έρθουν σε στενότερη συνάφεια η εμπειρογνωμοσύνη, η εμπειρία και η ορθή πρακτική όχι μόνο της Ευρωπαϊκής Ένωσης, αλλά και των κρατών μελών ώστε να αντικατασταθούν τα σημερινά δεκαέξι διαφορετικά και ασυντόνιστα συστήματα. Ας μη λησμονούμε ότι μιλάμε για ανθρωπιστική και όχι για αναπτυξιακή βοήθεια συνολικά.
<P>
Όταν μιλάμε για ανθρωπιστική βοήθεια, θυμάμαι όταν ήμουν στην Αντίς Αμπέμπα πριν από την πτώση του καθεστώτος Mengistu. Ήταν μια εποχή που η Αιθιοπία βρισκόταν στο κέντρο της διεθνούς προσοχής για διάφορους λόγους. Ένας ανώτερος αιθίοπας αξιωματούχος μου είπε τα εξής: "To πρόβλημα με εσάς τους Ευρωπαίους είναι ότι δίνετε προτεραιότητα στο δικό σας κεκαλυμμένο συμφέρον. Δεν συσκέπτεστε μαζί μας γι' αυτό που πραγματικά θέλουμε. Προσπαθείτε να εξασφαλίσετε ότι αυτά που θέλετε να μας δώσετε είναι τα πράγματα που χρειαζόμαστε». Μου έδωσε μάλιστα ένα σχετικό παράδειγμα. "Όταν χρειαζόμασταν μέσα μεταφοράς για τη διανομή του νερού και των τροφίμων, τα κράτη μέλη της Ένωσης έδειξαν ιδιαίτερα θετική στάση. Οι Γερμανοί μας έδωσαν φορτηγά τύπου Mercedes Benz. Το ίδιο έκαναν και οι Γάλλοι, οι Ιταλοί και οι Βρετανοί με φορτηγά τύπου Renault, Fiat και Leyland αντίστοιχα. Αυτό που δεν μας παρείχαν, ήταν οποιαδήποτε κατάρτιση για τους μηχανικούς μας ή ανταλλακτικά. Είχαμε ένα στόλο φορτηγών, όλα με διαφορετικές ανάγκες και πολλά από αυτά μας ήταν άχρηστα». Μου είπε επίσης το εξής: "Την ημέρα που ο Bob Geldorf ήρθε στην Αντίς Αμπέμπα οδηγώντας ένα φορτηγό με την εφοδιοπομπή επισιτιστικής βοήθειας, ένοιωσα ένα αίσθημα απογοήτευσης. Κοίταξα το φορτηγό στο οποίο καθόταν και σκέφτηκα: να κάτι ακόμη που δεν έχουμε». Αυτό το πραγματικό ανέκδοτο λέει πολλά για την έλλειψη συντονισμού και συνεργασίας μεταξύ των κρατών μελών και της Ένωσης. Αυτό είναι που παραδέχεται η έκθεση Fabra Vallιs.
<P>
Είναι κατανοητό γιατί τα κράτη μέλη ενεργούν έτσι. Έχουν πράγματι καλυμμένα συμφέροντα. Όμως, τελικά, αυτός δεν είναι ο καλύτερος τρόπος για την ανθρωπιστική βοήθεια. Γνωρίζω ότι θα απαιτηθεί μεγάλη προσπάθεια για να προχωρήσει η κατάσταση, όμως αυτό είναι που προσπαθεί να κάνει η έκθεση. Δεν αποτελεί επίθεση στην Επιτροπή καθεαυτή - ας το ξεκαθαρίσουμε. Όσο ο, τιδήποτε άλλο, προσπαθεί να κάνει τα κράτη μέλη να αντιληφθούν ότι η επικουρικότητα δεν είναι πάντοτε για την υλοποίηση κάποιων πραγμάτων σε χαμηλότερο επίπεδο, αλλά για την υλοποίησή τους στο σωστό επίπεδο. Όταν πρόκειται για την ανθρωπιστική βοήθεια, επικουρικότητα μπορεί κάλλιστα να σημαίνει να την υλοποιήσουμε σε ένα ανώτερο επίπεδο και να τη συντονίσουμε σε επίπεδο Κοινότητας και όχι τα κράτη μέλη να προσπαθούν να το κάνουν μέσω της ανάθεσης αρμοδιοτήτων σε τρίτους.
<P>
Η δική μου ανησυχία είναι ότι, όταν θα έχουμε ψηφίσει σχετικά με την έκθεση, αυτή θα μείνει σε κάποιο ράφι χωρίς να δοθεί καμία συνέχεια. Για τον λόγο αυτό, κάνω έκκληση στην Επιτροπή να πάρει μέτρα σχετικά με την παρούσα έκθεση, ιδιαίτερα σε σχέση με τις παραγράφους 4 και 7 όπου ζητούμε την ανάληψη συγκεκριμένης δράσης από την πλευρά της. Πρόκειται για την πραγματοποίηση μιας πολιτικής δήλωσης να γίνουν ουσιαστικές ενέργειες, όχι απλώς για την παρουσίαση ενός νέου κανονισμού, αλλά για να ξεκινήσει κάτι. Εάν τα κράτη μέλη μπορέσουν να συντονίσουν τη δράση τους με εκείνη της Επιτροπής, φανταστείτε τι μπορούμε να κάνουμε με όλα τα χρήματα: θα ξοδευτούν με πολύ καλύτερο τρόπο.

<SPEAKER ID=194 LANGUAGE="NL" NAME="Maij-Weggen">
Κύριε Πρόεδρε, κατά τη συζήτηση για την αποτελεσματικότητα της βοήθειας της Ευρωπαϊκής Ένωσης προς τις αναπτυσσόμενες χώρες, καθώς και για την απαραίτητη επιπλέον βοήθεια προς τις καταχρεωμένες αναπτυσσόμενες χώρες, πρέπει να διαπιστώσουμε ότι τα δύο θέματα έχουν πολλές κοινές πτυχές. Διότι οι φτωχές χώρες που επιβαρύνονται με αφόρητα μεγάλα χρέη και υποχρεώνονται να χρησιμοποιήσουν ένα πολύ μεγάλο μέρος του ετήσιου προϋπολογισμού τους για την πληρωμή τόκων, δεν έχουν πια πόρους για μια δική τους πολιτική ανάπτυξης, γίνονται επομένως όλο και φτωχότερες και πιο εξαρτημένες από αναπτυξιακή βοήθεια, μεταξύ άλλων και εκ μέρους της Ένωσης. Είναι λοιπόν πάρα πολύ καλό το ότι η Ένωση συνεργάζεται με μια πρωτοβουλία της Παγκοσμίας Τράπεζας και του ΔΝΤ για την ελάφρυνση των χρέων. Αυτό είναι το πρώτο μου θέμα.
<P>
Σε αυτό το πλαίσιο έχει, όμως, σημασία να γίνονται συμφωνίες με τις ενδιαφερόμενες χώρες, ώστε να μην πάνε να καταχρεωθούν και πάλι, και να αποφύγουμε να συνάπτουν αυτές οι χώρες χρέη με την προσδοκία ότι αργά ή γρήγορα θα τους τα διαγράψουν. Θά'θελα να μάθω από την Επιτροπή αν υπάρχουν τέτοιες εγγυήσεις.
<P>
Κύριε Πρόεδρε, θά'θελα να επικεντρώσω τις επισημάνσεις μου στην έκθεση Goerens για την αποτελεσματικότητα της βοήθειας. Πιστεύω ότι δεν μπορούμε να το πούμε μαύρο από εδώ και άσπρο από εκεί. Στην πραγματικότητα, η βοήθεια είχε σε ορισμένες περιπτώσεις θετική απόδοση και σε άλλες περιπτώσεις όχι. Δεν ευθύνεται πάντα η ποιότητα της βοήθειας, διότι υπάρχουν και άλλοι παράγοντες, όπως φυσικές καταστροφές, κακή διοίκηση, πολιτική αστάθεια ή πόλεμοι.
<P>
Παρά ταύτα, είναι πάντα χρήσιμο να επιδιώκεται η μέγιστη απόδοση της βοήθειας. Γι' αυτόν τον λόγο, θεωρούμε ουσιαστικά τα εξής πέντε σημεία: Η βοήθεια δεν πρέπει να πέφτει με αλεξίπτωτο. Πρέπει να συνδέεται - και εδώ συμφωνώ με τους προηγούμενους ομιλητές - με τη φύση και τις συνθήκες της ενδιαφερόμενης χώρας, και η συμμετοχή των κατοίκων της πρέπει να είναι όσο γίνεται μεγαλύτερη. Αλλιώς δημιουργούνται λευκοί ελέφαντες - έργα που κάπου έγιναν αλλά δεν χρησιμοποιήθηκαν ποτέ.
<P>
Οι δότες πρέπει να συντονίσουν καλά τα προγράμματά βοήθειας, ώστε τα προγράμματα αυτά να ενισχύουν το ένα το άλλο, άντι να λειτουργούν στο κενό. Ο μεγάλος αριθμός των προγραμμάτων των ΜΚΟ των διαφόρων δυτικών χωρών, της Παγκοσμίας Τράπεζας, του ΔΝΤ, των Ηνωμένων Έθνων, δημιουργούν για τις επί μέρους χώρες τέτοια χαώδη εικόνα, που δεν προκαλεί καθόλου εντύπωση ότι η συνολική απόδοσή τους δεν είναι αποτελεσματική. Ένας συντονισμός σε επίπεδο ΕΕ θά'ταν πολύ χρήσιμος. Μια σωστή και δημοκρατική διοίκηση, με σεβασμό για τις μειονότητες και τα ανθρώπινα δικαιώματα, αποτελεί άλλη μια προϋπόθεση για μια αυξημένη απόδοση της βοήθειας. Όταν δεν πληρούται αυτή η προϋπόθεση, πρέπει να έχουμε το θάρρος να αναστέλλουμε τη βοήθεια. Αυτό δεν σημαίνει βέβαια ότι δεν μπορεί να δοθεί ανθρωπιστική βοήθεια, αλλά η αναπτυξιακή βοήθεια δεν είναι πια επιτρεπτή.
<P>
Η βοήθεια πρέπει να παροτρύνει τους ανθρώπους να πάρουν τη μοίρα στα χέρια τους, και δεν επιτρέπεται να δημιουργεί συνθήκες εξάρτησης. Σε ορισμένες χώρες, η υπερβολική βοήθεια αποδείχθηκε καταστροφική. Παράδειγμα είναι η Ζάμπια, όπου τα τρία τέταρτα των κατοίκων ήσαν εξαρτημένα από την αναπτυξιακή βοήθεια.
<P>
Τέλος, κατά την παροχή αναπτυξιακής βοήθειας, η χώρα πρέπει να είναι κατ'αρχήν ανοικτή στην κοινωνική οικονομία της αγοράς. Όχι για να της επιβάλουμε τη δική μας ιδεολογία, αλλά για να τη βοηθήσουμε να διαλέξει έναν σωστό δρόμο σε μια κοινωνία που παγκοσμιοποιείται συνεχώς.
<P>
Ιδού, κύριε Πρόεδρε, μερικά στοιχεία για μια αυξημένη απόδοση. Το να διατυπωθούν σε έναν Χάρτη ή σε άλλες κανόνες, δεν έχει και τόση σημασία. Σημασία έχει αυτές οι αρχές να μετατραπούν σε πολιτική. Ευχαριστούμε για την έκθεση Goerens και ευχόμαστε καλή δύναμη στον Επίτροπο κ. Pinheiro για την υλοποίηση της πολιτικής. Ζητώ από τον κ. Van den Broek να διαβιβάσει το μήνυμα στον κ. Pinheiro.

<SPEAKER ID=195 LANGUAGE="DE" NAME="Bφsch">
Κύριε Πρόεδρε, κύριε Επίτροπε, κυρίες και κύριοι, σε ένα έγγραφο εργασίας της Επιτροπής Ελέγχου του Προϋπολογισμού για το SEM 2000 που διανεμήθηκε πρόσφατα, ο συνάδελφός μας Colom I Naval διαπιστώνει ότι οι άμεσες χρηματοδοτήσεις της Ευρωπαϊκής Επιτροπής βασικά θα έπρεπε ν' αποτελούν υπόδειγμα διαφάνειας, ορθότητας και αποτελεσματικότητας. Δυστυχώς, αναφέρει, αυτό συχνά δεν συμβαίνει. Θα ήθελα κι εγώ να επιστήσω την προσοχή, και σε συνάρτηση με την έκθεση του συναδέλφου μας Fabra Valles που την βρίσκω πολύ καλή, στο ότι αυτό το διαπιστώνουμε επανειλημμένα στις εκθέσεις μας για τα προγράμματα βοηθείας της εξωτερικής πολιτικής. Διαβάζοντας την έκθεση Fabra Valles, θα μπορούσε κανείς κάλλιστα να προσθέσει εκεί τα συμπεράσματα της συναδέλφου Hoff, που γράφει για τα προβλήματα του προγράμματος TACIS: κακός συντονισμός και ασαφής καταμερισμός της ευθύνης μεταξύ της Επιτροπής και των αλλοδαπών οργανώσεων βοηθείας, των συμβουλευτικών επιχειρήσεων, των αποδεκτών συμβολαίων και των ουκρανικών παράλληλων οργανισμών.
<P>
Όλα αυτά ισχύουν σε μεγάλο βαθμό και για την κριτική του Ελεγκτικού Συνεδρίου επί του προγράμματος ECHO και του προγράμματος βοηθείας της Ένωσης, αν παραλείψουμε το επίθετο "ουκρανικός». Ο λόγος που το θεωρώ αυτό ιδιαίτερα λυπηρό, είναι ότι συμβαίνει μολονότι διαρκώς επισημαίνουμε στην Επιτροπή τα προβλήματα αυτά. Βασικά, δεν ήταν ανάγκη να διαβάσουμε στην Frankfurter Allgemeine της 14ης Ιανουαρίου ακριβώς το ίδιο, ότι δηλαδή σχετικά με την αξιολόγηση των προγραμμάτων βοηθείας της ΕΕ στη Βοσνία - ξέρουμε ότι ένα μεγάλο μέρος των πιστώσεων έχουν πάει στην πρώην Γιουγκοσλαβία - σας παραθέτω: η αξιολόγηση των προγραμμάτων βοηθείας της ΕΕ ήταν από "όχι καλή» έως "αξιοθρήνητη» και, τέλος, "επικίνδυνη».
<P>
Αυτή είναι η αξιολόγηση για την εργασία βοηθείας μας, η οποία ως συνολικό ποσό είναι τόσο μεγάλη, όπως κατά καιρούς την μεταδίδει η ευρωπαϊκή κοινή γνώμη στους συμπολίτες μας. Γι' αυτό, θα ήθελα να παρακαλέσω θερμά να ληφθεί υπ' όψιν ο αρ. 16 του εισηγητή, δηλαδή το αίτημα να δημιουργηθεί επιτέλους μία κεντρική μονάδα που θα αναλάβει μέσα στην Επιτροπή την ευθύνη της αξιολόγησης των αναπτυξιακών προγραμμάτων και των προγραμμάτων βοηθείας, των ECHO, MEDA, PHARE και TACIS συμπεριλαμβανομένων, να προσεγγιστεί επιτέλους το θέμα αυτό αποφασιστικά από πλευράς της Επιτροπής. Επίσης, πρέπει να εξετασθεί καλύτερα ο αρ. 14, όπου ο συνάδελφός μας Fabra Valles διαπιστώνει ότι πρέπει επιτέλους να σταματήσει η αφειδής στρατολόγηση ατόμων, επειδή είναι γνωστό ότι υπάρχουν εν μέρει πολύ στενές σχέσεις μεταξύ των εν λόγω υπηρεσιών και συγκεκριμένων οργανώσεων βοηθείας.
<P>
Γνωρίζετε ότι κάθε τρίτο Ecu που ξοδεύεται μέσω μη κυβερνητικών οργανισμών, διατίθεται μέσω γαλλικών οργανισμών βοηθείας. Αν κανείς συσχετίσει αυτά τα πράγματα, τότε το να συμφωνήσουμε στο σημείο αυτό με την εισηγήτριά μας που τόσο εκτιμούμε θα αποτελούσε επίσης μία συμβολή στην διαφάνεια και στην επιτυχή διεξαγωγή αυτών των προγραμμάτων βοηθείας.

<SPEAKER ID=196 NAME="Van den Broek">
Κύριε Πρόεδρε, συγχαίρω τους εισηγητές κ. Fabra Valles και κ. Goerens για τις παρούσες εκθέσεις τους. Επιτρέψτε μου να σχολιάσω πρώτα την έκθεση του κ. Fabra Valles και μετά την έκθεση Goerens.
<P>
Ευχαριστώ τον εισηγητή και τη συντάκτρια της γνωμοδότησης κυρία Carlotti γι' αυτήν την έκθεση, και εκφράζω επίσης την εκτίμησή μου για τη θετική συμβολή των μελών των αρμοδίων κοινοβουλευτικών επιτροπών σχετικά με τις συστάσεις του Ελεγκτικού Συνεδρίου στην έκθεση του τελευταίου για την ανθρωπιστική βοήθεια κατά την περίοδο 1992-1995. Οι διάφορες θετικές ανταλλαγές απόψεων συνέβαλαν στον εμπλουτισμό των συζητήσεων, με την υποβολή ιδεών για το μέλλον της ανθρωπιστικής βοήθειας. Η Επιτροπή συμμερίζεται τα περισσότερα συμπεράσματα όπως διατυπώθηκαν στο σχέδιο ψηφίσματος και πιο συγκεκριμένα τις απόψεις για την ανάγκη να βελτιωθεί ο συντονισμός ανάμεσα στους διαφόρους φορείς - συμπεριλαμβανομένων των κρατών μελών - στον τομέα της ανθρωπιστικής βοήθειας. Συμφωνεί ακόμα ότι έχει σημασία να παρέχεται στους ειδικούς στον τομέα ένα δικό τους πλαίσιο για τον σημαντικό συντονιστικό και ελεγκτικό ρόλο τους. Για αυτόν τον σκοπό, η Επιτροπή επεξεργάζεται τώρα ένα πλαίσιο-αναφοράς με τη μορφή ενός οδηγού.
<P>
Ως προς την ανάγκη να προβλεφθεί για την ανθρωπιστική βοήθεια μια νομική βάση πρωταρχικού δικαίου, η Επιτροπή λυπάται διότι δεν μπόρεσαν να συμπεριληφθούν στη Συνθήκη του Αμστερνταμ αυτά τα συγκεκριμένα μέτρα για τόσο σημαντικούς τομείς των εξωτερικών σχέσεων της Ένωσης.
<P>
Αναφέρεται ακόμα η ανάγκη ανάπτυξης στατηγικών σχέσεων - σε περίπτωση μεγάλων ανθρωπιστικών κρίσεων - με τους άλλους φορείς στον τομέα της ανθρωπιστικής βοήθειας, τόσο με κυβερνητικές όσο και με μη κυβερνητικές οργανώσεις και υπηρεσίες των Ηνωμένων Έθνών.
<P>
Σας ενημερώνω ότι η Επιτροπή επεξεργάζεται αυτές τις ημέρες έναν ορισμό νέων εταιρικών σχέσεων ώστε να επιτύχουμε τη μέγιστη απόδοση των ανθρωπιστικών ενεργείων. Η Επιτροπή αναζητά ακόμα τρόπους για την καλύτερη αξιολόγηση των ανθρωπιστικών μέτρων.
<P>
Περνώ τώρα σε δύο συστάσεις στο σχέδιο ψηφίσματος, για τις οποίες η Επιτροπή δεν συμμερίζεται την άποψη του Ευρωπαϊκού Κοινοβουλίου. Η εκπόνηση ενός ανθρωπιστικού Χάρτη για τον καθορισμό των αρχών και των προσανατολισμών της ανθρωπιστικής πολιτικής της Ένωσης μας φαίνεται περιττή. Ο κανονισμός του Συμβουλίου της 20ης Ιουνίου 1996, καθώς και η ανακοίνωση της Επιτροπής σχετικά με τη σύνδεση της ανθρωπιστικής βοήθειας με την αποκατάσταση και την ανάπτυξη, καλύπτουν νομίζω το κενό και αποτελούν σαφές νομικό πλαίσιο. Πιστεύω ότι και η κυρία Carlotti, συντάκτρια της γνωμοδότησης της αναπτυξιακής επιτροπής, συμμερίζεται κατά βάθος αυτή την άποψη της Επιτροπής. Αλλωστε, όταν το Ελεγκτικό Συνέδριο κατάρτισε την έκθεσή του, δεν υπήρχε αυτό το πλαίσιο, δηλαδή δεν υπήρχε ακόμα η ανακοίνωση της Επιτροπής σχετικά με τη σύνδεση ανάμεσα στην ανθρωπιστική βοήθεια, την αποκατάσταση και την ανάπτυξη, οπότε αυτή η ανακοίνωση δεν μπορούσε να σχολιασθεί στην έκθεση.
<P>
Ως προς τη δημιουργία μιας κεντρικής μονάδας στην Επιτροπή, αρμόδιας για την αξιολόγηση των εξωτερικών προγραμμάτων βοήθειας ECHO, MEDA, PHARE και TACIS, επισημαίνω ότι στις 15 του περασμένου Οκτωβρίου, η Επιτροπή αποφάσισε την εδραίωση μιας νέας δομής για τη διαχείριση και την αξιολόγηση αυτών των προγραμμάτων. Η συμμετοχή του ανθρωπιστικού γραφείου σε αυτήν τη νέα δομή θα είναι όμως περιορισμένη, εξ αιτίας του ιδιαιτέρου χαρακτήρα της ανθρωπιστικής βοήθειας, καθώς και των συνθηκών κατεπείγοντος και των ειδικών διαδικασίων εκτέλεσης των προγραμμάτων.
<P>
Τέλος, η Επιτροπή θα ενημερώσει το Ευρωπαϊκό Κοινοβούλιο για την πορεία της συζήτησης που σύντομα θα ξεκινήσει σχετικά με την ανθρωπιστική βοήθεια εν όψει του έτους 2000, ώστε το Σώμα να παραμένει ενημερωμένο για θέματα κοινού ενδιαφέροντος που χρειάζονται την ιδιαίτερη μέριμνά μας όπως η ατομική ασφάλεια του προσωπικού ανθρωπιστικής βοήθειας ή η ανθρωπιστική ηθική. Είναι αυτονόητο ότι η Επιτροπή θα συνεχίσει να ενημερώνει το Κοινοβούλιο για τις δραστηριότητές της, τόσο για τα έργα και τους υπέθυνους για την εκτέλεσή τους φορείς, όσο και για τις αξιολογήσεις των αποτελεσμάτων. Η Επιτροπή προσδοκά να παρουσιάσει σύντομα στην αρμόδια κοινοβουλευτική επιτροπή την έκθεσή της για το έτος 1997, ώστε να γίνει ο απολογισμός και να σκεφτούμε από κοινού τους προσανατολισμούς μας για τον επόμενο χρόνο. Εδώ θά'θελα να προσθέσω ακόμα δύο παρατηρήσεις.
<P>
Πρώτον, μερικοί αξιότιμοι βουλευτές ανέφεραν την κατατάσταση του προσωπικού στην Επιτροπή, πιο συγκεκριμένα εκείνων που καλούνται να εκπονήσουν και να εκτελέσουν τα προγράμματα βοήθειας. Το θέμα επανέρχεται κάθε χρόνο· κάθε χρόνο διαβάζουμε στις εκθέσεις του Ελεγκτικού Συνεδρίου την παρατήρηση ότι, εφ' όσον δεν γίνεται τίποτα για το θέμα του προσωπικού, θα είναι αναμφίβολα υποχρεωμένο να επαναλάβει την παρατήρηση και το επόμενο έτος. Και είναι αλήθεια. Συγκρίνοντας τον αριθμό των συνεργατών που διαθέτουν ορισμένα κράτη μέλη και άλλες διεθνείς οργανώσεις για τη βοήθεια προς το εξωτερικό, διαπιστώνουμε ότι φτάνουμε στους τρείς και τέσσερεις προς έναν, εις βάρος της Επιτροπής. Η Γερμανία για παράδειγμα διαθέτει 5, 7 συνεργάτες για κάθε 10 εκατ. δολάρια που ξοδεύονται, ενώ εμείς έχουμε μόνον 2, 7 συνεργάτες. Μπορούμε να παραπονιόμαστε. Μπορούμε να πούμε ακόμη ότι το όλο σύστημα των προσλήψεων ειδικών με τριετή σύμβαση, αυξάνει βέβαια τις εναλλαγές προσωπικού κ.λπ. Και δεν έχουμε καν το δικαίωμα να δώσουμε παράταση στα συμβόλαια, οπότε η εμπειρία χάνεται γρήγορα. Μας επιβλήθηκε όμως περιορισμός ως προς την επέκταση του μονίμου προσωπικού της Επιτροπής, οπότε δεν έχουμε παρά να τα βολέψουμε με τα μέσα που διαθέτουμε. Προσπαθούμε λοιπόν να κάνουμε τη δουλειά μας όσο γίνεται καλύτερα και να μην παραπονιόμαστε πολύ για την έλλειψη προσωπικού. Δεν μπορούμε να κάνουμε πολλά για αυτή την έλλειψη. Επιβάλλεται όμωςνα είμαστε πολύ προσεκτικοί όταν πρόκειται για την πρόσληψη προσωπικού και την ποιότητά του.
<P>
Η δεύτερη παρατήρηση, πριν προχωρήσω σε σχόλια για την έκθεση του κυρίου Goerens, αφορά τη λεγόμενη προγραμματική προσέγγιση που ζητείται μερικές φορές. Κατά βάθος, η Επιτροπή συμφωνεί ότι μια πιο σφαιρική προσέγγιση θά'ταν καλή, ιδίως σε περιπτώσεις καταστροφών οι οποίες, λόγω της εμβέλειας και της πολύπλευρης σύνθεσής τους, είναι μακρύτερης διάρκειας και δεν πρόκειται τόσο για μια έκτακτη παρέμβαση, παρά για μέτρα διάρκειας. Παρά ταύτα, η Επιτροπή θεωρεί προτιμότερη μια ατομική προσέγγιση μέτρων, ιδίως σε περίπτωσεις κρίσεων που ακολουθούν φυσικές καταστροφές ή ξαφνικές επιδημίες. Με άλλα λόγια, δεν αποκλείεται η σφαιρική προσέγγιση, αλλά στις περισσότερες περιπτώσεις πρέπει να προτιμάται η προσέγγιση ανά έργο και όχι η προγραμματική, ας πούμε, προσέγγιση.
<P>
Σημείωσα ακόμη μια παρατήρηση που αφορά στο παράπονο ότι σε ορισμένες μη κυβερνητικές οργανώσεις ενός ορισμένου κράτους μέλους δίδονται λιγότερες ευκαιρίες να συμμετάσχουν στην εκτέλεση προγραμμάτων από άλλες. Νά'μαι σύντομος και σαφής: την ίδια εμπειρία με αυτό το είδος παραπόνων έχω με τα προγράμματα TACIS και PHARE. Δεν μπορώ να πω τίποτε άλλο, παρά μόνον ότι η απόδοση και η ποιότητα της εκτέλεσης των προγραμμάτων βοήθειας έχουν καθοριστική σημασία για την ανάθεσή τους. Και νομίζω πως είναι προς το συμφέρον όλων να παραμείνει αυτό η βασική γραμμή μας. Εφ' όσον υπάρχουν κράτη μέλη, των οποίων οι ΜΚΟ ή οι επιχειρήσεις δεν διαθέτουν πολλές γνώσεις για την περιοχή ή τις χώρες όπου εκτελείται ένα πρόγραμμα, και κατά συνέπειαν δεν επιτυγχάνουν υψηλή βαθμολογία κατά την υποβολή αιτήσεων, μπορεί αυτό το μειονέκτημα να διορθωθεί κάπως με ένα εργαστήριο ή με ενημέρωση εκ μέρους της Επιτροπής. Σε αυτό το σημείο, είμαστε πάντα ανοικτοί για συζήτηση. Δεν πολυπιστεύω όμως ότι τα παράπονα στο θέμα αυτό είναι πάντα δικαιολογημένα και θεμελιωμένα.
<P>
Έφτασα στο σχέδιο ψηφίσματος και στην έκθεση του κυρίου Goerens. Η Επιτροπή χαίρεται, διότι στο σχέδιο ψηφίσματος τονίζεται, όπως και στην προηγούμενη έκθεση, η ανάγκη για βελτίωση της απόδοσης και της λειτουργικότητας των προγραμμάτων μας βοήθειας. Την ανάγκη αυτή την έχουμε αναγνωρίσει προ πολλού και έγιναν πολλές μελέτες για να καθορισθεί η αποτελεσματικότητα της βοήθειας. Το συμπέρασμα ήταν τελικά ότι η βοήθεια είναι αποτελεσματική όταν σκοπεύει να υποστηρίξει μια καλή αναπτυξιακή πολιτική, κι όχι να την υποκαταστήσει. Η ίδια δικαιολογημένη παρατήρηση έγινε και σήμερα το βράδυ.
<P>
Η βοήθεια δεν μπορεί να υποκαταστήσει μια υγιή οικονομική διαχείριση, δεν μπορεί να υποκαταστήσει τον σεβασμό των ανθρωπίνων δικαιωμάτων, την ελευθερία και τη δημοκρατία. Η παροχή βοήθειας μπορεί να αποδώσει μόνον εφ' όσον οι εν λόγω χώρες φροντίζουν για σωστά οικονομικά, κοινωνικά και πολιτικά πλαίσια για την ανάπτυξη.
<P>
Με τα χρόνια, σημειώσαμε σταθερή πρόοδο για την ένταξη αυτής της αρχής στις προγραμματιστικές μας διαδικασίες. Ήδη με τη Συνθήκη Λομέ ΙΙΙ, εισήχθη η συγκέντρωση προγραμματισμένης βοήθειας σε έναν ορισμένο αριθμό τομέων. Την περασμένη δεκαετία, αυτή η αρχή καθιερώθηκε όλο και περισσότερο.
<P>
Οι διαδικασίες για την κατάρτιση και την αξιολόγηση των προγραμμάτων που χρηματοδοτούμε εμείς, έγιναν τα τελευταία χρόνια πιο λεπτομερείς και πιο συστηματικές. Θεωρώ λοιπόν σωστό το να παραπέμπει το παρόν σχέδιο ψηφίσματος στη χρήση αυτών των λογικών πλαισίων σε όλες τις φάσεις του έργου.
<P>
Στο σχέδιο ψηφίσματος τονίζονται ακόμη μερικά θέματα που παίζουν όλο και μεγαλύτερο ρόλο στην πολιτική βοήθειας και στη μεθοδολογία για την επεξεργασία προγραμμάτων. Στη Γενική Διεύθυνση VIII, διοργανώθηκε μια ομάδα υποστήριξης ποιότητας, η οποία επιμελείται ώστε οι αίτησεις χρηματοδότησης να συμβαδίζουν απόλυτα με αυτή την πολιτική.
<P>
Διαπιστώνεται ακόμη στο σχέδιο ψηφίσματος ότι οι δραστηριότητες της Επιτροπής περιορίζονται αισθητά εξ αιτίας της έλλειψης προσωπικού. Νά'τα μας και πάλι. Η Ευρώπη μπορεί να έχει μια δική της φωνή, μπορεί να παίξει σημαντικό ρόλο στις διεθνείς συζητήσεις για την αποτελεσματικότητα της βοήθειας. Πρέπει όμως να διαθέτουμε αρκετό προσωπικό για να δώσουμε σάρκα και οστά σε έναν τέτοιο ρόλο. Το έχω σχολιάσει νωρίτερα και έχω επισημάνει τους περιορισμούς μας.
<P>
Μετά από τις συζητήσεις με τα κράτη μέλη το 1995, γίνονται τώρα εκτενείς αξιολογήσεις όλων των δραστηριοτήτων συνεργασίας μας με τις φτωχότερες χώρες του κόσμου. Στις περισσότερες περιπτώσεις, ολοκληρώθηκε η προκαταρκτική φάση και ξεκινά το επί τόπου έργο. Πιθανόν να έχουμε τα αποτελέσματα κατά το τέλος του έτους.
<P>
Όπως παρατήρησα και σχετικά με την έκθεση Fabra Valles, η νέα δομή των προγραμμάτων βοήθειας για το εξωτερικό θα παίξει στο προσεχές μέλλον έναν σημαντικό ρόλο. Όπως προτείνεται στην έκθεση Fabra Valles, έτσι θέλω κι εγώ να τονίσω τη μεγάλη σημασία ενός εντατικού συντονισμού ανάμεσα σε όλους τους χορηγούς, ιδίως όμως ανάμεσα στα κράτη μέλη και την Επιτροπή. Φοβούμαι όμως ότι αυτός ο συντονισμός, το λέω και σχετικά με τις παρατηρήσεις του κ. Blokland, αποτελεί πάρα πολύ συχνά μονόδρομη κυκλοφορία, όπου η ροή των πληροφοριών κινείται αποκλειστικά από την Επιτροπή προς τα κράτη μέλη.
<P>
Τελειώνοντας, κύριε Πρόεδρε, θά'θελα να σχολιάσω εν συντομία μια παρατήρηση σχετικά με τη βοήθεια προς την πρώην Γιουγκοσλαβία. Πράγματι, πρόκειται για άλλη και διαφορετική ιστορία. Δεν θα μπω σε λεπτομέρειες, αλλά εφ' όσον η Frankfurter Allgemeine απέκτησε πρόσβαση σε μια εσωτερική έκθεση αξιολόγησης των υπηρεσιών μας, και ακόμα σεμια έκθεση την οποία είχαμε αναθέσει στο γραφείο συμβούλων Bereschot, δεν έχω παρά να πω ότι το περασμένο εξάμηνο, μεταξύ άλλων και με αφορμή τις συζητήσεις που είχαμε εδώ με το Κοινοβούλιο αλλά και με άλλους χορηγούς, μας αποσχόλησε το θέμα πώς μπορούμε να καταστήσουμε τη βοήθεια, πιο συγκεκριμένα τη βοήθεια ανασυγκρότησης προς τη Γιουγκοσλαβία, καλύτερη και αποτελεσματικότερη.
<P>
Αναλαμβάνω πλήρως την ευθύνη για όσες καθυστερήσεις σημειώθηκαν λόγω της διοργάνωσης των εργασίων μας. Ζητώ όμως και την κατανόησή σαςγια το ότι στη Βοσνία εξαρτώμεθα βέβαια σε μεγάλο βαθμό από τη συνεργασία των τοπικών αρχών. Και αυτό είναι το θέμα. Αναγκαστήκαμε να περιμένουμε μήνες ολόκληρους για σύμφωνη γνώμη, για έγκριση, για υπογραφή memoranda of understanding - υπομνήματα συνεννόησης με τις τοπικές αρχές. Παρά ταύτα, ενισχύσαμε την αποστολή μας στο Σαράγιεβο, ξαναμελετήσαμε τη διοργάνωσή μας στις Βρυξέλλες και εκπονήσαμε μια έκθεση την οποία θα υποβάλουμε την άλλη εβδομάδα στο Συμβούλιο. Σύντομα θα ζητήσουμε και τη δική σας συνεργασία για έναν κανονισμό σχετικά με τη βοήθεια ανοικοδόμησης της Γιουγοσλαβίας· με αυτόν τον κανονισμό θά αποκτήσουμε περισσότερες δυνατότητες για να δουλέψουμε πιο γρήγορα. Διότι ένα πράγμα να μην ξεχνάτε: Εργαζόμαστε βάσει νομικών κανονισμών που καθορίστηκαν από το Συμβούλιο. Αυτοί οι κανονισμοί σκοπεύουν μεν στην διασφάλιση απόλυτης διαφάνειας προς τα κράτη μέλη, περιλαμβάνουν όμως χρονοβόρες διαδικασίες. Και αυτό αποτελεί έναν παράγοντα καθυστέρησης στην πραγματοποίηση της βοήθειας.
<P>
Τέλος, υπόσχομαι στην κυρία Maij ότι θα ευχηθώ στον κύριο Pinheiro καλή δύναμη για τα προγράμματά του, ιδίως αυτά για τις χώρες ΑΚΕ.

<SPEAKER ID=197 NAME="Πρόεδρος">
Η συζήτηση έληξε.
<P>
Η ψηφοφορία θα διεξαχθεί αύριο στις 9.00
<P>
( Η συνεδρίαση διακόπτεται στις 19.15)


<CHAPTER ID="003">
Ισότητα των φύλων και χειραφέτηση των γυναικών στο πλαίσιο της αναπτυξιακής συνεργασίας (συζήτηση) 
<SPEAKER ID="034" NAME="Πρόεδρος">
" ημερήσια διάταξη προβλέπει τη συζήτηση της έκθεσης της κ. Uca, εξ ονόματος της Επιτροπής Ανάπτυξης, σχετικά με την ισότητα των φύλων και τη χειραφέτηση των γυναικών στην αναπτυξιακή συνεργασία.
<SPEAKER ID="035" NAME="Feleknas Uca">
εισηγήτρια. - (DE) Κύριε Πρόεδρε, κύριε Επίτροπε, κυρίες και κύριοι, πριν από πέντε ημέρες γιορτάσαμε την εκατοστή επέτειο της Διεθνούς "μέρας της Γυναίκας. Πολλά έχουν επιτευχθεί, ωστόσο εξακολουθεί να μην υπάρχει ένδειξη ίσων ευκαιριών στις φτωχότερες χώρες του κόσμου. Τα ανθρώπινα δικαιώματα των γυναικών και των κοριτσιών εξακολουθούν να απέχουν πολύ από το να αποτελούν αναφαίρετο, αναπόσπαστο και αδιαίρετο μέρος των καθολικών ανθρωπίνων δικαιωμάτων, που απαιτεί η Διακήρυξη της Βιέννης των "νωμένων Εθνών του 1993.
<P>
Στην έκθεσή μου ασχολήθηκα λεπτομερώς με την κατάσταση των γυναικών και των κοριτσιών στις αναπτυσσόμενες χώρες και διερεύνησα τους τρόπους με τους οποίους η ευρωπαϊκή αναπτυξιακή συνεργασία μπορεί να βελτιώσει τις ζωές αυτών των γυναικών. Επιτρέψτε μου να παραθέσω εν συντομία ορισμένα στοιχεία και αριθμούς.
<P>
Τα δύο τρίτα όλων των αναλφάβητων στον κόσμο είναι γυναίκες. Περισσότερο από το 40% όλων των γυναικών στην Αφρική δεν έχουν φοιτήσει σε σχολείο πρωτοβάθμιας εκπαίδευσης. Στην Αφρική, οι γυναίκες αποτελούν το 52% του συνολικού πληθυσμού, αλλά εκτελούν το 75% των αγροτικών εργασιών και παράγουν και διαθέτουν στην αγορά το 60-80% των τροφίμων.
<P>
" επικαιροποιημένη στρατηγική της Επιτροπής για την ισότητα και τη συμμετοχή των γυναικών στην αναπτυξιακή συνεργασία θίγει σημαντικούς τομείς και προτείνει συγκεκριμένα μέτρα για την προώθηση της ισότητας. " στρατηγική με διττό στόχο, καθιστώντας την ενσωμάτωση της διάστασης του φύλου πιο αποδοτική και επίσης προτείνοντας χωριστά μέτρα για την προώθηση της ισότητας, είναι ευπρόσδεκτη. Επίσης επικροτώ τα 41 πρακτικά μέτρα στους τομείς της υπεύθυνης διακυβέρνησης, της εργασίας, της οικονομίας, της εκπαίδευσης, της υγείας και της βίας κατά των γυναικών. Παρόλα αυτά, στην έκθεσή μου ασκώ κριτική σε αρκετά θέματα. Επιτρέψτε μου να συζητήσω τα πιο σημαντικά εν συντομία.
<P>
Πιστεύω ότι η καταπολέμηση των παραδοσιακών μορφών βίας πρέπει να βρίσκεται στο επίκεντρο των μέτρων για την καταπολέμηση της βίας κατά των γυναικών. Δεύτερον, πρέπει να πω ότι μάλλον εξεπλάγην, επειδή η στρατηγική δεν αναφέρει τις συμφωνίες οικονομικής εταιρικής σχέσης. Σε κανένα σημείο δεν γίνεται αναφορά στον συνδετικό κρίκο ανάμεσα στην ενίσχυση του ρόλου των γυναικών και τις οικονομικές συμφωνίες μεταξύ της ΕΕ και των χωρών ΑΚΕ. Ως προς την ειδική κατάσταση των γυναικών στις συγκρούσεις, λυπούμαι για το γεγονός ότι η στρατηγική δεν ασχολείται με τον ειδικό ρόλο που διαδραματίζουν οι γυναίκες στα επονομαζόμενα αδύναμα κράτη και στις λιγότερο ανεπτυγμένες χώρες. Ιδιαίτερη προσοχή πρέπει να δοθεί επίσης στην αναπαραγωγική υγεία και στα σεξουαλικά δικαιώματα των γυναικών στις αναπτυσσόμενες χώρες.
<P>
Λυπούμαι πολύ για το γεγονός ότι τα περισσότερα σχέδια τροπολογίας αφορούν και πάλι μόνο τη διαγραφή τμημάτων από την έκθεση που απαιτούν το δικαίωμα των γυναικών να αποφασίζουν ελεύθερα και ανεξάρτητα για το σώμα και τη ζωή τους. Δεν θέλω να φανώ υπερόπτης, αλλά η συζήτηση σχετικά με την έκθεσή μου δεν πρέπει να περιοριστεί σε αυτό το θέμα. Εν προκειμένω επικροτώ τις τροπολογίες που πρότεινε η κ. Buitenweg εξ ονόματος των Πρασίνων και την ευχαριστώ για τις σημαντικές της παρατηρήσεις.
<P>
Σχετικά με την αναπαραγωγική υγεία, θα ήθελα απλώς να δηλώσω τα εξής σε αυτό το σημείο: κάθε γυναίκα έχει το δικαίωμα να αποφασίζει ελεύθερα και ανεξάρτητα σχετικά με το σώμα και τη ζωή της. " πλήρης πρόσβαση των γυναικών στη σεξουαλική και αναπαραγωγική υγεία αποτελεί προϋπόθεση για την επίτευξη της ισότητας. Εφόσον οι γυναίκες στερούνται αυτήν την πρόσβαση, άλλοι θα αποφασίζουν σχετικά με τα σώματα και τις ζωές των γυναικών. Ασφαλώς κανένας που ενδιαφέρεται πραγματικά για την ανθρωπιστική παράδοση της Ευρώπης, τις κοινές μας αξίες και τον σεβασμό των ανθρωπίνων δικαιωμάτων δεν θα το επιθυμούσε αυτό!
<P>
(Χειροκροτήματα)
<SPEAKER ID="036" NAME="Louis Michel">
μέλος της Επιτροπής. - (FR) Κύριε Πρόεδρε, κυρίες και κύριοι, επιτρέψτε μου να αρχίσω συγχαίροντας την εισηγήτρια για την εξαιρετικά διεξοδική εξέταση ενός πολύ σημαντικού διαθεματικού ζητήματος. " μεγαλύτερη συμμετοχή των γυναικών στην οικονομία και το δίκαιο μερίδιο εξουσίας μεταξύ των ανδρών και των γυναικών αποτελούν ουσιαστικά προϋποθέσεις για την ανάπτυξη. Εάν δεν μπορέσουμε να διασφαλίσουμε την ισότητα των φύλων στην ανάπτυξη, δεν θα επιτύχουμε ποτέ ούτε τους στόχους της χιλιετίας ούτε την αειφόρο οικονομική ανάπτυξη.
<P>
Γιατί στην υποσαχάρια Αφρική οι γυναίκες αποτελούν μόνο το 34% του εργατικού δυναμικού στην κανονική απασχόληση; Γιατί τα εισοδήματα αυτών των γυναικών αντιπροσωπεύουν μόνο το 10% του συνολικού εισοδήματος, και γιατί οι γυναίκες κατέχουν μόνο το 1% του ενεργητικού; Προφανώς αυτά τα ερωτήματα είναι πολύ σημαντικά. Και για ποιον λόγο, όπως επισημαίνει η έκθεσή σας, οι γυναίκες αποτελούν το 70% του 1,3 δισ. ανθρώπων που ζουν σε απόλυτη φτώχεια; Αυτό που αποδεικνύεται εδώ είναι μια πολύ ιδιαίτερη τραγωδία που σχετίζεται εγγενώς με την ιδιότητα της γυναίκας. Δυστυχώς υπάρχουν πάρα πολλά παρόμοια ερωτήματα στα οποία πρέπει να δώσουμε απάντηση. Ακόμα και στην Ευρώπη. Ακόμα και στα εθνικά κοινοβούλια των κρατών μελών μας με τα αρκετά υψηλά επίπεδα συμμετοχής των γυναικών, δεν υπάρχει εγγύηση ότι πάντα θα λαμβάνονται υπόψη οι προτεραιότητες των γυναικών.
<P>
Όσον αφορά την πολιτική μας προς τις χώρες εταίρους, αναγνωρίζουμε την ανάγκη να συμμετάσχουμε σε πραγματικά διεξοδικό πολιτικό διάλογο. Μπορώ να σας πω ότι ο διάλογος σχετικά με το θέμα της ισότητας των φύλων δεν είναι πάντα ευθύς: μπορεί να περιλαμβάνει, για παράδειγμα, τη συμβολή μας για να διασφαλισθεί η ανάλυση των στατιστικών ανά φύλο· ή την επιμονή ότι ο προϋπολογισμός πρέπει να λαμβάνει περισσότερο υπόψη τον κοινωνικό τομέα, δεδομένου ότι σε πολλές περιπτώσεις η εκπαίδευση και η υγεία δεν αποτελούν πραγματικές προτεραιότητες, παρόλο που είναι γνωστό ότι η εκπαίδευση και η υγεία των γυναικών είναι βασικά στοιχεία της ανάπτυξης.
<P>
Όλες αυτές οι ανησυχίες κατέχουν κεντρική θέση στην ανακοίνωση με τίτλο ισότητα των φύλων και χειραφέτηση των γυναικών στη συνεργασία για την ανάπτυξη, που ενέκρινε η Επιτροπή στις 8 Μαρτίου 2007. " πολιτική που χαράσσεται σε αυτή αποτελεί απάντηση στις δεσμεύσεις στην ευρωπαϊκή κοινή αντίληψη για την ανάπτυξη όσον αφορά την ισότητα των φύλων σε όλες τις πολιτικές κα πρακτικές συνεργασίας μας. Ο στόχος της ανακοίνωσης είναι η ανάπτυξη ενός ευρωπαϊκού οράματος και η παροχή συνεπούς στήριξης για την προώθηση της ισότητας των φύλων σε όλες τις αναπτυσσόμενες περιοχές και χώρες.
<P>
" ανακοίνωση αποτελεί επίσης έναν οδηγό για νέους μηχανισμούς βοήθειας, κυρίως δημοσιονομική στήριξη. Διαφωνώ εδώ με την κριτική που ασκήθηκε στην έκθεσή σας, επειδή πιστεύω ότι η δημοσιονομική στήριξη προσφέρει νέες ευκαιρίες για την αποτελεσματική προώθηση της ισότητας των φύλων. Για ποιον λόγο ισχύει αυτό; Έχω ήδη περιγράψει γενικά σε αρκετές περιπτώσεις τους λόγους για τους οποίους, στον βαθμό που είναι δυνατό, στήριξα τη δημοσιονομική στήριξη. Το γεγονός ότι συμμετέχουμε στη δημοσιονομική στήριξη μας παρέχει ασύγκριτα μεγαλύτερη επιρροή στον πολιτικό διάλογο με τις αρχές της εκάστοτε χώρας εταίρου. Μας καθιστά ικανούς, για παράδειγμα, να συζητήσουμε επιλογές πολιτικής και, μεταξύ άλλων, την ανάγκη για καλύτερη προώθηση των δυνατοτήτων των γυναικών στην οικονομική και κοινωνική ανάπτυξη μιας χώρας. Επιπλέον, στις περιπτώσεις αυτές, βασίζουμε τη στήριξή μας στην επιβεβαίωση αισθητών αποτελεσμάτων που παρουσιάζονται ή αποκαλύπτονται μέσω δεικτών που αφορούν πάντα ειδικά το φύλο και συνεπώς επισημαίνουν σαφώς τις αποστάσεις μεταξύ των φύλων, όπου υπάρχουν. Οι στόχοι που χρησιμοποιούμε για να μετρήσουμε τα αποτελέσματα μιας χώρας είναι σύμφωνα με τους στόχους της χιλιετίας και, στο μεγαλύτερο μέρος τους, σχετίζονται σε μεγάλο βαθμό με τη βελτίωση των συνθηκών διαβίωσης των γυναικών. Περιλαμβάνουν, για να αναφέρω μερικούς, την αύξηση της αναλογίας των κοριτσιών που φοιτούν στα σχολεία και την αύξηση του αριθμού των προγεννητικών ελέγχων. " πρόοδος που πραγματοποιεί μια χώρα προς την επίτευξη αυτών των στόχων αποτελεί τη βάση στην οποία η Ευρωπαϊκή Επιτροπή χορηγεί μεταβλητές δόσεις δημοσιονομικής στήριξης.
<P>
Ένας από τους ομιλητές στη συζήτηση ανέφερε ένα είδος προϋποθέσεων. Όταν συμμετέχεις στη δημοσιονομική στήριξη έχεις σαφώς τη δυνατότητα, ως ένα σημείο, να υποχρεώνεις τον εταίρο να σέβεται ορισμένα κριτήρια και να πληροί ορισμένα είδη προϋποθέσεων. Όσον αφορά τη θετική επιρροή, υπάρχει ισχυρότερο αποτέλεσμα απ' ό,τι θα υπήρχε χωρίς τον μηχανισμό δημοσιονομικής στήριξης. Εν πάση περιπτώσει, είμαι έτοιμος να συνεχίσω αυτήν τη συζήτηση σε άλλα πλαίσια. Είμαι βαθιά πεπεισμένος, ωστόσο, με βάση τη δική μου εμπειρία έως σήμερα, ότι η δημοσιονομική στήριξη -όπου είναι δυνατή- αποτελεί προφανώς πολύ πιο αποδοτικό τρόπο να προχωρήσουμε.
<P>
Για ορισμένο αριθμό ετών ακολουθούμε μια προσέγγιση διπλής κατεύθυνσης. Πρώτον, εντάσσουμε την ισότητα των φύλων σε όλες τις πολιτικές και τις δράσεις μας, περιλαμβανομένων των διακανονισμών δημοσιονομικής στήριξης και του πολιτικού διαλόγου με τους εταίρους μας. Μια από τις συνέπειες αυτής της προσέγγισης είναι η ανάγκη να εκπαιδευθούν οι συνάδελφοί μας που συμμετέχουν στις αντιπροσωπείες σχετικά με τα θέματα που αφορούν τα φύλα. Από το 2004, περισσότεροι από χίλιοι έχουν λάβει ειδική εκπαίδευση σχετικά με τα φύλα, και τώρα έχουμε δημιουργήσει υπηρεσία στήριξης αρμόδια για το θέμα, προκειμένου να συνεχίσουμε την εν λόγω εκπαίδευση στο μέλλον. Δεύτερον, χρηματοδοτούμε ειδικές δράσεις για την προώθηση της ισότητας ανδρών και γυναικών.
<P>
Οι δράσεις αυτού του είδους περιλαμβάνονται σε ορισμένα εθνικά ενδεικτικά προγράμματα αλλά, κυρίως, υπάρχουν επίσης θεματικά προγράμματα που συμπληρώνουν τη συνεργασία που έχει γεωγραφική βάση. Για παράδειγμα, τα προγράμματα "Επένδυση σε ανθρώπινο δυναμικό" και "Ανθρώπινα δικαιώματα και δημοκρατία" περιλαμβάνουν ορισμένα στοιχεία για την προώθηση της ισότητας των φύλων. Το πρόγραμμα "Επένδυση σε ανθρώπινο δυναμικό" διαθέτει 57 εκατ. ευρώ για τις στοχοθετημένες δραστηριότητες σχετικά με τα φύλα μεταξύ του 2007 και του 2013: πρόκειται για ετήσιο μέσο όρο περίπου τρεις φορές μεγαλύτερο από τις δαπάνες μας μέχρι το 2006. Φυσικά, η ισότητα των φύλων εντάσσεται και σε άλλα θεματικά προγράμματα είτε πρόκειται για την εκπαίδευση, την υγεία, τη γεωργία είτε ακόμα και για το περιβάλλον και τον πολιτισμό.
<P>
" αλήθεια είναι ότι πρέπει να πράξουμε πολλά ακόμα, αλλά είμαι πεπεισμένος ότι, με κοινή δέσμευση για την προώθηση της ισότητας των φύλων και, κυρίως, σε συνεργασία με τις γυναίκες στις αναπτυσσόμενες χώρες, θα έχουμε τη δυνατότητα να καταπολεμήσουμε τη φτώχεια και να οικοδομήσουμε πιο δίκαιες κοινωνίες.
<SPEAKER ID="037" NAME="Gabriela Creţu">
συντάκτρια γνωμοδότησης της Επιτροπής Δικαιωμάτων των Γυναικών και Ισότητας των Φύλων. - (RO) Αγαπητοί συνάδελφοι, βλέπω ότι η έκθεση έχει ήδη προκαλέσει αντιδράσεις. Ελπίζουμε ότι αυτό αποτελεί απόδειξη της πολιτικής της συνάφειας.
<P>
" ανακοίνωση της Επιτροπής είχε πολύ καλή βάση συλλογισμού, και το Κοινοβούλιο πρόσθεσε χρήσιμες λεπτομέρειες. Θα ήθελα μόνο να εξηγήσω την αρχή που βρίσκεται στη βάση αυτής της θέσης. Ο στόχος ήταν σαφής, στηρίζουμε τον ρόλο της γυναίκας στην αναπτυξιακή συνεργασία. Εκτός από τα επιχειρήματα σχετικά με την ισότητα, υπάρχουν αρκετές αποδείξεις ότι οι γυναίκες αποτελούν καλή επένδυση, διότι είναι άριστοι πολλαπλασιαστές αποτελεσμάτων.
<P>
Αλλά με ποιον τρόπο έχουμε τη μέγιστη αποδοτικότητα επιτυγχάνοντας τον στόχο; Θα μπορούσαμε να απαιτήσουμε αυστηρότερα κριτήρια από τα κράτη που λαμβάνουν τη βοήθεια σχετικά με την ενίσχυση της θέσης των γυναικών. Πράγματι ήδη υπάρχουν τέτοιου είδους κριτήρια. Ωστόσο, μπορούμε επίσης να αναμένουμε ανεπαρκείς αντιδράσεις, έλλειψη εμπειρογνωμοσύνης καθώς και διοικητικής ικανότητας, επίσημες δεσμεύσεις για σχέδια στρατηγικής ανάπτυξης και έλλειψη υλοποίησης αυτών των δεσμεύσεων. " μη συμμόρφωση με τις υποχρεώσεις μπορεί να έχει ως αποτέλεσμα τη μείωση ή την αναστολή της βοήθειας. Θα επηρεάσει αρνητικά τους τελικούς αποδέκτες, και οι γυναίκες θα καταλήξουν να πληρώνουν για την ανικανότητα των κυβερνήσεων, και δεν είναι αυτό που επιθυμούμε.
<P>
Υπό αυτές τις συνθήκες, επιλέξαμε να επιμείνουμε στη συμμόρφωση με τις εκείνες τις απαιτήσεις που ελέγχουμε και για τις οποίες διαθέτουμε τα μέσα δράσης. Γι' αυτόν τον λόγο, ζητούμε από την Επιτροπή και τα κράτη μέλη να διασφαλίσουν τη συνέπεια μεταξύ των άλλων κοινοτικών πολιτικών και της αναπτυξιακής πολιτικής. Διαφορετικά, ορισμένες πτυχές της εσωτερικής εμπορικής πολιτικής ή της κοινής γεωργικής πολιτικής μπορεί να παρεμποδίσουν την επίτευξη των στόχων μας.
<P>
Δεδομένων των σημαντικών διαφορών σχετικά με τα θέματα που αφορούν τα φύλα στη πολιτική των κρατών μελών, πιστεύουμε ότι η σύνταξη του χάρτη πορείας της Ευρωπαϊκής Επιτροπής για την ισότητα των φύλων στην Ένωση αποτελεί προϋπόθεση για την πραγματική και αποδοτική χρήση των γυναικών στην ανάπτυξη της αναπτυξιακής συνεργασίας, που είναι μια πολιτική την οποία διαχειρίζονται κυρίως τα κράτη μέλη. Τα νέα μέσα για τη χορήγηση στήριξης φαίνεται ότι έχουν ελαττώσει την προσοχή που δίνεται στις γυναίκες.
<P>
Ζητούμε αξιολόγηση των επιπτώσεών τους στα φύλα και επαρκή διορθωτικά μέτρα, σύμφωνα με τις αρμοδιότητες και τη διαφάνεια της χρήσης των χρηματοδοτικών πόρων για τις οποίες δεσμευτήκαμε ενώπιων των ευρωπαίων πολιτών.
<SPEAKER ID="038" NAME="Anna Záborská">
εξ ονόματος της Ομάδας PPE-DE. - (SK) " προετοιμασία της έκθεσης σχετικά με την ισότητα των φύλων και τη χειραφέτηση των γυναικών δεν πρέπει να ήταν εύκολη, όπως επιβεβαιώνει το μέγεθός της.
<P>
Παρόλο που δεν συμφωνώ με όλα όσα περιέχει η έκθεση της συναδέλφου μας κ. Uca, θα ήθελα να την συγχαρώ για τη συνέπεια και την ακρίβεια της προσέγγισής της σχετικά με αυτό το θέμα. Όταν συζητούμε για το εν λόγω θέμα, πρέπει να υπογραμμίζουμε τη στήριξή μας για την αξιοπρέπεια των γυναικών και τον ρόλο τους δρώντας για το κοινό καλό στην κοινωνία.
<P>
Στις αναπτυσσόμενες χώρες (αλλά όχι μόνο εκεί) πολλές γυναίκες υφίστανται διακρίσεις και βία, συχνά εργάζονται σε άθλιες συνθήκες και για χαμηλούς μισθούς, στερούνται της βασικής υγειονομικής περίθαλψης, εργάζονται υπερβολικά πολλές ώρες και υπομένουν εξευτελισμούς και σωματική βία. Αυτός είναι ο λόγος της ανεπαρκούς ανάπτυξης. Όλοι αυτοί οι παράγοντες έχουν επιπτώσεις και στην ποιότητα της οικογενειακής τους ζωής. " ενίσχυση της ανάπτυξης και η βελτίωση της ισότητας, προκειμένου να προωθηθεί η ειρήνη στον 21ο αιώνα: αυτά είναι τα συγκεκριμένα μέτρα που μπορούν να συμβάλουν στη βελτίωση της κατάστασης, εάν τα λάβουμε. Πρέπει να καταδικάζουμε επανειλημμένα, ασυμβίβαστα και σε κάθε ευκαιρία τη σεξουαλική βία που συχνά υφίστανται οι γυναίκες και τα νεαρά κορίτσια. Πρέπει να ενθαρρύνουμε τις αναπτυσσόμενες χώρες να θεσπίζουν νόμους που θα προσφέρουν στις γυναίκες αποτελεσματική προστασία.
<P>
Στο όνομα του σεβασμού για κάθε άτομο πρέπει επίσης να καταδικάσουμε μια ευρύτατα διαδεδομένη οιονεί κουλτούρα, που οδηγεί στη συστηματική σεξουαλική εκμετάλλευση και στην καταστροφή της αξιοπρέπειας ακόμα και πολύ νεαρών κοριτσιών εξαναγκάζοντάς τα να προσφέρουν το σώμα τους και συνεπώς να συνεισφέρουν στα δισεκατομμύρια των κερδών που συλλέγει η βιομηχανία του σεξ. Δυστυχώς, οι πελάτες τους προέρχονται κυρίως από τα πολιτισμένα μέρη του κόσμου, περιλαμβανομένης της Ευρωπαϊκής Ένωσης. Οι γυναίκες σε περιοχές στρατιωτικών συγκρούσεων αποτελούν θύματα συστηματικών βιασμών για πολιτικούς σκοπούς.
<P>
Αντιλαμβάνομαι ότι υπάρχουν κινήματα γυναικών που εργάζονται για την ενίσχυση της αξιοπρέπειας των γυναικών. Όταν εξετάζουμε το θέμα της παροχής βοήθειας προς τις γυναίκες στις αναπτυσσόμενες χώρες, δεν πρέπει να ξεχνάμε ότι, εκτός από την οικονομική βοήθεια από τα αναπτυξιακά ταμεία, υπάρχει ένα αποτελεσματικό δίκτυο θρησκευτικών και φιλανθρωπικών οργανώσεων. " πρωτοβουλία αυτή για πολλά χρόνια απολαμβάνει τη στήριξη των τοπικών εκκλησιών, μέσω παράλληλων προγραμμάτων και άτυπων μικροδανείων προς τους φτωχούς. Είναι πολύ ενθαρρυντικό να βλέπουμε την υπομονετική, τίμια και σκληρή εργασία των φτωχών γυναικών να ανταμείβεται με αυτόν τον τρόπο. Πρέπει να το στηρίξουμε επίσης και αυτό με τη μεταρρύθμιση των δομών που συμβάλλουν στην επιτυχία νέων πρωτοβουλιών.
<P>
Πρέπει να παρέχονται στις γυναίκες ίσες ευκαιρίες, δίκαιη αμοιβή, ισότητα στην εργασιακή κλίμακα, ίση πρόσβαση στην εκπαίδευση σε όλα τα επίπεδα, πρόσβαση σε υγειονομική περίθαλψη και ισότητα στις οικογενειακές υποθέσεις. " συμμετοχή των γυναικών στην πολιτική απαιτεί θάρρος, αλλά η πρόοδος που σημειώνεται από τις γυναίκες στις αναπτυσσόμενες χώρες αποτελεί πρόοδο για όλους εμάς.
<SPEAKER ID="039" NAME="Anne Van Lancker">
εξ ονόματος της Ομάδας PSE. - (NL) Εξ ονόματος της Ομάδας μου επιτρέψτε να πω ότι στηρίζουμε εμφατικά την έκθεση της κ. Uca και συγχαίρουμε τον Επίτροπο για τη στρατηγική αυτή που ενσωματώνει τη διάσταση του φύλου. Σχεδόν όλες οι χώρες υπέγραψαν τους αναπτυξιακούς στόχους της χιλιετίας πριν από οκτώ χρόνια. Έχουμε διανύσει το μισό χρονικό διάστημα, και φαίνεται ότι οι περισσότεροι στόχοι δεν πρόκειται να επιτευχθούν στην Αφρική.
<P>
Οι γυναίκες διαδραματίζουν ουσιαστικό ρόλο στην καταπολέμηση της φτώχειας, αλλά εξακολουθούν να μην έχουν ίση πρόσβαση στην εκπαίδευση, στην υγειονομική περίθαλψη, στην εργασία ή στην κατοχή ιδιοκτησίας. " κοινωνική τους θέση είναι χαμηλή, και η βία εναντίον τους είναι διαδεδομένη. Ταυτόχρονα, τα περισσότερα από τα στρατηγικά προγράμματα των χωρών εταίρων μας απλώς αγνοούν τις γυναίκες εντελώς. Συνεπώς η διάσταση του φύλου πραγματικά πρέπει να τεθεί στο επίκεντρο του πολιτικού διαλόγου με τις χώρες εταίρους μας, και οι γυναικείες οργανώσεις πρέπει να συμμετάσχουν στη διαμόρφωση της πολιτικής.
<P>
Θεωρώ τρομερό το γεγονός ότι οι συνάδελφοι από τις Ομάδες EPP και UEN επιθυμούν να αφαιρεθεί η απλή αναφορά της έκθεσης στη σεξουαλική και αναπαραγωγική υγεία, επειδή, αν οι γυναίκες είναι ικανές να λαμβάνουν αποφάσεις σχετικά με το σώμα τους και σχετικά με το αν και πότε θα αποκτήσουν παιδιά, δεν θα σωθούν μόνο οι ζωές εκατομμυρίων γυναικών· και τα παιδιά θα έχουν περισσότερες ευκαιρίες, και οι κοινότητες θα γίνουν ισχυρότερες. Όποιος το αρνείται αυτό υπονομεύει την κοινή αντίληψη για τον πληθυσμό και την ανάπτυξη που υπέγραψε η διεθνής κοινότητα το 1994, και δεν θα επιτρέψουμε να συμβεί αυτό.
<P>
Μερικά τελευταία λόγια: στηρίζω απόλυτα την πρόταση της Ομάδας των Πρασίνων σχετικά με έναν Ευρωπαίο Απεσταλμένο για τα Δικαιώματα των Γυναικών. Ένας απεσταλμένος για τα Δικαιώματα των Γυναικών θα αντιπροσωπεύσει τις γυναίκες στην Ευρώπη και στις ευρωπαϊκές κυβερνήσεις και μπορεί επίσης κατά περίσταση να υπενθυμίζει στους Επιτρόπους τις δεσμεύσεις που έχουν αναλάβει.
<SPEAKER ID="040" NAME="Renate Weber">
εξ ονόματος της Ομάδας ALDE. - (EN) Κύριε Πρόεδρε, η ισότητα των φύλων και η χειραφέτηση των γυναικών αποτελούν αξίες και αρχές που όλοι εξυμνούμε στην Ευρωπαϊκή Ένωση. Επομένως, πρέπει οπωσδήποτε να τις συμμερίζονται και οι αναπτυσσόμενες χώρες στο πλαίσιο της υφιστάμενης συνεργασίας. Όλοι έχουμε τεράστια ευθύνη, όταν αναφερόμαστε σε αυτές, επειδή η προώθηση δύο μέτρων και δύο σταθμών θα μας καταστήσει ανήθικους, και βεβαίως θα χάσουμε την αξιοπιστία μας. Αναφέρομαι συγκεκριμένα τώρα στις τροπολογίες που υποβλήθηκαν προς ψηφοφορία σήμερα, οι ίδιες τροπολογίες που απορρίφθηκαν από την Επιτροπή Ανάπτυξης.
<P>
Φοβούμαι ότι κινδυνεύουμε να χρησιμοποιήσουμε διαφορετικά κριτήρια, όταν, αφενός, εκφράζουμε αυτές τις αξίες στους αναπτυξιακούς εταίρους μας και, αφετέρου, τις χρησιμοποιούμε εντός της Ευρωπαϊκής Ένωσης. Δεν έχουμε τη δυνατότητα να αποκλείσουμε αναφορές στα αναπαραγωγικά δικαιώματα των γυναικών από αυτήν την έκθεση, επειδή πρόκειται για βασικό θέμα, όταν στοχεύουμε στην προώθηση των δικαιωμάτων των γυναικών και στη χειραφέτησή τους.
<P>
Όπως ορθά επισημαίνει η έκθεση, το να απολαμβάνουν οι γυναίκες τη σεξουαλική και αναπαραγωγική υγεία και τα δικαιώματά τους αποτελεί προϋπόθεση για την επίτευξη της ισότητας των φύλων. " προστασία των αναπαραγωγικών δικαιωμάτων, όπως ο οικογενειακός σχεδιασμός τους όσον αφορά την επιλογή της χρονικής στιγμής και τη χρονική απόσταση μεταξύ των γεννήσεων, και τη λήψη αποφάσεων όσον αφορά την αναπαραγωγή χωρίς διάκριση, εξαναγκασμό και βία, προσφέρει στις γυναίκες την ελευθερία να συμμετέχουν πλήρως και ισότιμα στην κοινωνία.
<P>
Δεν μπορούμε να διανύουμε μόνο τη μισή απόσταση προς τους εταίρους μας και συγχρόνως να ισχυριζόμαστε ότι ο στόχος μας είναι να υπάρχουν υγιέστερες και δυνατότερες γυναίκες ικανές να συμμετέχουν ενεργά και ισότιμα στην κοινωνία. Παρακαλώ συγχωρέστε με για τα σκληρά μου λόγια, αλλά για μένα αυτό αποτελεί απλή υποκρισία. Δεν θα επιτύχουμε αυτούς τους στόχους, αν αρχίσουμε αποκλείοντας βασικά θέματα ή δώσουμε διαφορετική εντύπωση για τις αρχές μας, διαφορετικές από αυτές που έχουμε στις πατρίδες μας.
<P>
Στον σημερινό κόσμο, η προώθηση της ισότητας των φύλων και η χειραφέτηση των γυναικών στις αναπτυσσόμενες χώρες δεν είναι εύκολη υπόθεση. " επίτευξη αυτών των στόχων συνεπάγεται ειλικρινή δέσμευση και δράση και, πάνω απ' όλα, συνεπάγεται την καλή μας πίστη στις σχέσεις μας με τις αναπτυσσόμενες χώρες.
<SPEAKER ID="041" NAME="Margrete Auken">
εξ ονόματος της Ομάδας Verts/ALE. - (DA) Κύριε Πρόεδρε, 750 εκατ. γυναίκες ζουν στη φτώχεια και οι γυναίκες αυτές αγωνίζονται για την επιβίωσή τους καθώς και για την επιβίωση των οικογενειών τους. Ως Ευρωπαίοι πρέπει να αγωνιστούμε στο πλάι τους για το δικαίωμά τους σε μια καλύτερη ζωή. Ο ρόλος των γυναικών είναι πολυτιμότατος· ωστόσο οι ικανότητες και οι δυνατότητές τους δεν εκτιμώνται. " πρόσβασή τους στην εκπαίδευση, στην εργασία και στην περιουσία περιορίζεται αυστηρά. " ΕΕ πρέπει, ως ένα από τα κύρια καθήκοντά της, να διασφαλίσει ότι οι γυναίκες θα τίθενται στο επίκεντρο του αναπτυξιακού έργου που περιλαμβάνει την ΕΕ. Όπως έχει η κατάσταση, οι πολιτικές μας πολύ συχνά καταλήγουν να υποβαθμίζουν την ήδη χαμηλή θέση των γυναικών, και γι' αυτόν τον λόγο είμαι πολύ ικανοποιημένη από την έκθεση της κ. Uca.
<P>
Είναι σημαντικό να μην αλλοιώσουμε αυτήν την έκθεση, όπως επιχειρούν να πράξουν πολλοί στην Ομάδα τoυ Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών και στην Ομάδα Ένωση για την Ευρώπη των Εθνών με τις τροπολογίες τους, που αφαιρούν κάθε αναφορά σχετικά με τα σεξουαλικά και αναπαραγωγικά δικαιώματα των γυναικών. Όπως έχει ειπωθεί ήδη πολλές φορές, τα δικαιώματα αυτά είναι ζωτικής σημασίας, καθώς δίνουν στις γυναίκες τη δυνατότητα να αναλάβουν την ευθύνη για τη ζωή τους και τις ζωές των μελών της οικογένειάς τους. Συχνά πρόκειται για ζήτημα ζωής και θανάτου για τις ίδιες. Οι γυναίκες πρέπει να έχουν το δικαίωμα και την ευκαιρία να λένε "όχι", προκειμένου να αποφύγουν τη βία και να αποκτήσουν εκπαίδευση και τη δυνατότητα να στηριχθούν στις δυνάμεις τους. Αυτό είναι ζωτικής σημασίας, εάν επιθυμούμε να επιτύχουμε την ανάπτυξη με την αναπτυξιακή μας βοήθεια, και είναι ανήθικο καθώς και ανόητο το να μην θέσουμε τις γυναίκες στο επίκεντρο αυτού του έργου.
<P>
Δυστυχώς, υπάρχει έλλειψη πολιτικής θέλησης, φυσικά -όπως επίσης έχει ειπωθεί- και συνεπώς πολλοί από εμάς στηρίζουν πρόταση για τον διορισμό Ύπατου Εκπροσώπου της ΕΕ για τις γυναίκες, που πρέπει να διασφαλίζει ότι οι γυναίκες συμμετέχουν στο πολιτικό και κοινωνικό έργο σε παγκόσμιο επίπεδο, ασκώντας την επιρροή που πρέπει να έχουν ως το ήμισυ του παγκόσμιου πληθυσμού. Οι γυναίκες δεν πρέπει να γίνουν θύματα ή εξαθλιωμένα άτομα. Όλοι έχουμε ανάγκη να αντιμετωπίζονται οι γυναίκες επί ίσοις όροις με όλους εμάς.
<SPEAKER ID="042" NAME="Luisa Morgantini">
εξ ονόματος της Ομάδας GUE/NGL. - (IT) Κύριε Πρόεδρε, κυρίες και κύριοι, τι μπορώ να πω; Όλα τα εύσημα πρέπει να δοθούν στην Επιτροπή για την καλά δομημένη ανακοίνωση που για πρώτη φορά θεσπίζει μια ευρωπαϊκή στρατηγική για την ισότητα των φύλων στην αναπτυξιακή συνεργασία, σύμφωνα επιπλέον, με τις απαιτήσεις που προέβαλαν μεγάλες ομάδες γυναικών που αρνούνται να είναι θύματα. Αντίθετα, αρνούμαστε να αποτελούμε θύματα και είμαστε οι πρωταγωνίστριες της ζωής μας και της σεξουαλικότητάς μας και εμείς αποφασίζουμε για το είδος της κοινωνίας στην οποία επιθυμούμε να ζήσουμε: μια κοινωνία ικανή να αντιμετωπίσει και να θέσει τέρμα στη διάκριση, στην αδικία, στη βία και στη στρατικοποίηση των κρατών και της σκέψης.
<P>
Όλα τα εύσημα και στην έκθεση της κ. Uca, που εξετάζει σε μεγαλύτερο βάθος και αντιλαμβάνεται τις πτυχές που δεν έλαβε υπόψη η Επιτροπή, τις οποίες πιστεύω ότι η Επιτροπή πρέπει να δεχθεί. Εδώ δεν χρειάζεται να επαναλάβω τους αριθμούς σχετικά με τις γυναίκες που ζουν σε έσχατη φτώχεια, τις γυναίκες που είναι αναλφάβητες και υποφέρουν από το AIDS ή την ελονοσία και τις πολλές γυναίκες θύματα σωματικής και σεξουαλικής βίας, ειδικά στα σπίτια τους, ακόμα και στη Ευρώπη.
<P>
Τα πρακτικά μέτρα είναι αυτά που έχουν σημασία: η διακυβέρνηση, η εκπαίδευση, η υγεία, η βία κατά των γυναικών, η πρόσβαση στην περιουσία και στην εργασία και, όπως αναφέρει η κ. Uca, οι οικονομικές και εμπορικές πολιτικές της ΕΕ που δεν αντιτίθενται στις αναπτυξιακές πολιτικές.
<P>
Χρειάζεται ισχυρότερη πολιτική ενσωμάτωσης της διάστασης του φύλου, και αυτό απαιτεί μεγάλη δέσμευση οικονομικών πόρων και ανθρώπινου δυναμικού στις αντιπροσωπείες της Επιτροπής και στα σχέδια που έχουν σημαντικές επιπτώσεις, όπως η μικροπίστωση. Πρόκειται για πρακτικά μέτρα που είναι πιθανόν να επιφέρουν μόνιμη σχέση με τα κινήματα των γυναικών σε καταστάσεις σε τοπικό και εθνικό επίπεδο, με τα δίκτυα των γυναικών από διαφορετικές χώρες που οργανώνονται για να αγωνιστούν κατά της απερήμωσης, για την άμεση επίλυση των συγκρούσεων και για το δικαίωμα στην υγεία, στη στέγαση και στην πρόσβαση σε νερό.
<P>
Θα ήθελα να μιλήσω σχετικά με τις τροπολογίες που στοχεύουν στο να αφαιρεθούν οι αναφορές στις διάφορες διεθνείς στρατηγικές -από το Κάιρο στο Μαπούτο- που αφορούν την αναπαραγωγική υγεία των γυναικών και τα ελεύθερα δικαιώματα στην αναπαραγωγή. " προστασία της ζωής είναι ιερή. Το δικαίωμα στη ζωή σημαίνει, ωστόσο, ότι δεν μπορούμε να διστάζουμε να εφαρμόσουμε αναπτυξιακές πολιτικές ικανές ...
<P>
(Ο Πρόεδρος διακόπτει την ομιλήτρια)
<SPEAKER ID="043" NAME="Urszula Krupa">
εξ ονόματος της Ομάδας IND/DEM. - (PL) Κύριε Πρόεδρε, η έκθεση σχετικά την ισότητα των φύλων και τη χειραφέτηση των γυναικών στην αναπτυξιακή συνεργασία ασχολείται με τα προβλήματα που αντιμετωπίζουν οι γυναίκες στις αφρικανικές και ασιατικές χώρες, για παράδειγμα. Χαράσσει μια πολιτική που περιλαμβάνει μέτρα σε διάφορες κατηγορίες: ισότητα των φύλων, το πολιτικό σύστημα, εργασία, εκπαίδευση, υγεία και βία κατά των γυναικών.
<P>
Όπως γνωρίζουμε, τα ίσα δικαιώματα αποτελούν σημαντική πτυχή της κοινωνικής ανάπτυξης που διαφυλάσσεται στον ευρωπαϊκό μας πολιτισμό σε βασικούς κανόνες σχετικά με τον σεβασμό των ανθρωπίνων δικαιωμάτων και όλων των ανθρώπων. Αλλά τα ίσα δικαιώματα και η μη διάκριση κατά των γυναικών δεν αποτελούν τη μοναδική προϋπόθεση για κοινωνική ανάπτυξη. Υπάρχει ολόκληρη σειρά παραγόντων που είναι σημαντικοί για την κοινωνική πρόοδο, αρχίζοντας με τη συμμόρφωση με τις δεοντολογικές και ηθικές αρχές που εγγυώνται σημαντική μείωση της εκμετάλλευσης, της βίας, της εξαπάτησης και άλλων μορφών χειραγώγησης, περιλαμβανομένης της καταπίεσης και της διάκρισης κατά των γυναικών.
<P>
Οι δραματικές συνθήκες διαβίωσης των γυναικών στις αφρικανικές χώρες είναι το αποτέλεσμα μιας πολιτικής λεηλασίας των φυσικών πόρων και της κερδοσκοπίας των διεθνών εταιρειών που πλουτίζουν σε βάρος της ζωής και της υγείας του τοπικού πληθυσμού. " δημοσιονομική στήριξη και άλλα προγράμματα της ΕΕ δεν θα αντισταθμίσουν τις απώλειες που προκαλούνται από μια ληστρική οικονομία. Επίσης, ο ηθικός σχετικισμός ευνοεί τη σεξουαλική εκμετάλλευση και την εξάπλωση σεξουαλικά μεταδιδόμενων νοσημάτων. " σεξουαλική ελευθερία όπως εξαπλώνεται στερεί από τις γυναίκες την αξιοπρέπειά τους υποβαθμίζοντάς τες σε αντικείμενα του σεξ και ενθαρρύνει τη βία. " κατάσταση των γυναικών θα βελτιωθεί όχι με μεγαλύτερη χρηματοδότηση για την αντισύλληψη και την άμβλωση, αλλά με οικονομική στήριξη για τις οικογένειες, ειδικά εκείνες με πολλά παιδιά, προκειμένου να καταστούν δυνατές η εκπαίδευση και η ανάπτυξη και να βελτιωθεί η υγειονομική περίθαλψη και η κοινωνική προστασία, ειδικά για τις εγκύους. Οι μορφωμένες γυναίκες με ηγετικές ικανότητες ή με την επιθυμία να ασχοληθούν με την πολιτική πρέπει φυσικά να έχουν τη δυνατότητα να θέτουν υποψηφιότητα στις εκλογές και να χρησιμοποιούν την ψυχοσωματική διαφορετικότητά τους, προκειμένου να διευρύνουν το φάσμα των απόψεων σχετικά με θέματα σημαντικά όχι μόνο για τις γυναίκες και τα παιδιά.
<P>
Ωστόσο, η ενσωμάτωση της διάστασης του φύλου ως κεντρική ιδέα -που έχει επιφέρει τη γονική άδεια, μεταξύ άλλων- έχει ήδη φέρει τα αναμενόμενα αποτελέσματα, δεδομένου ότι δεν είναι μόνο οι σουηδοί πατέρες που προτιμούν το κυνήγι ελαφιών ή την ανάγνωση εφημερίδας από τη φροντίδα των παιδιών τους. " τυραννία της σεξουαλικής επιθετικότητας που εξαπλώνεται από τις επιρροές των μέσων μαζικής ενημέρωσης ...
<P>
(Ο Πρόεδρος διακόπτει την ομιλήτρια)
<SPEAKER ID="044" NAME="Filip Kaczmarek" AFFILIATION="PPE-DE">
(PL) Κύριε Πρόεδρε, η έκθεση της κ. Uca ασχολείται με το σημαντικό θέμα της ισότητας των γυναικών στην αναπτυξιακή συνεργασία. Δυστυχώς, οι αναμφισβήτητα θετικές προθέσεις της εισηγήτριας υπονομεύονται από υπερβολική και αμφιλεγόμενη παρουσίαση του θέματος της υγείας και των σεξουαλικών και αναπαραγωγικών δικαιωμάτων. Αυτό το θέμα δεν πρέπει να αντιμετωπίζεται με αμφιλεγόμενο τρόπο, αλλά η έκθεση χρησιμοποιεί την παράδοξη γλώσσα που τόσο συχνά χρησιμοποιείται στην Ευρωπαϊκή Ένωση. Ακριβώς η παράξενη αυτή χρήση της γλώσσας απομακρύνει την ΕΕ από τους πολίτες της και την μετατρέπει σε μια ακατανόητη, αποξενωμένη γραφειοκρατική μηχανή. Με αυτόν τον τρόπο επίσης δημιουργούμε και τρέφουμε τους πολέμιους της ΕΕ.
<P>
Ελπίζω επομένως ότι οι τροπολογίες της Ομάδας PPE-DE θα γίνουν δεκτές από το Κοινοβούλιο. Για ποιον λόγο; Επειδή με τη φράση "υγεία και αναπαραγωγικά δικαιώματα" η συντάκτρια και οι υποστηρικτές της έκθεσης αυτής εννοούν το αντίθετο από αυτό που σημαίνει πραγματικά. "Αναπαραγωγικά δικαιώματα" δεν σημαίνει περιορισμός της αναπαραγωγής. Αυτό που πράττουμε είναι να δίνουμε θετική έννοια σε κάτι που έχει αρνητικές συνέπειες, δηλαδή τον περιορισμό της αναπαραγωγής. Πρόκειται για ξεκάθαρη παραπλάνηση.
<P>
Όσοι στηρίζουν τον περιορισμό του πληθυσμού στις φτωχές χώρες και την προώθηση της αντισύλληψης ή της άμβλωσης δεν πρέπει να κρύβονται πίσω από όρους όπως υγεία και αναπαραγωγικά δικαιώματα. Πρέπει να λέμε τα πράγματα με το όνομά τους. Έχω την εντύπωση ότι δεν το πράττουν, επειδή θεωρούν ότι η Ευρωπαϊκή Ένωση δεν πρέπει πραγματικά να ασχολείται με τέτοιου είδους ζητήματα. Δεν υπάρχει κάτι ύποπτο σχετικά με τους Ευρωπαίους που προωθούν και χρηματοδοτούν την αντισύλληψη και την άμβλωση εκτός Ευρώπης; Στην Αφρική και στην Ασία, ακριβώς όπως η ΕΕ, τα επιμέρους κράτη είναι αυτά που πρέπει να αποφασίζουν σχετικά με το είδος της πολιτικής που θα ακολουθήσουν στον τομέα αυτόν. " έκθεση αναφέρει ότι οι γυναίκες πρέπει να αποφασίζουν. Αλλά εμείς είμαστε αυτοί που υποδεικνύουμε στις γυναίκες της Αφρικής τι να πράξουν. Νομίζω ότι υπάρχει σύγχυση εδώ.
<P>
Ένα άλλο σημείο: δεν υπάρχει σχέση αιτίου και αιτιατού μεταξύ της απόκτησης πολλών παιδιών και της ισότητας. Αυτά τα δύο δεν συνδέονται, και δεν μπορώ να καταλάβω για ποιον λόγο η έκθεση τα συσχετίζει.
<SPEAKER ID="045" NAME="Alain Hutchinson" AFFILIATION="PSE">
. - (FR) Κύριε Πρόεδρε, κύριε Επίτροπε, κυρίες και κύριοι, αυτήν τη φορά δεν σκοπεύω να μιλήσω για την ίδια την έκθεση -για την οποία συγχαίρω την εισηγήτρια- αλλά μάλλον για τις τροπολογίες που σύντομα θα τεθούν προς ψηφοφορία, και θα ήθελα να πω ότι θεωρώ τις τροπολογίες που προτείνουν οι συνάδελφοί μας της Ομάδας UEN κυριολεκτικά σκανδαλώδεις.
<P>
(Χειροκροτήματα)
<P>
Με το αρνηθούμε να επιτρέψουμε στην έκθεση οποιαδήποτε αναγνώριση ή αναφορά στα προβλήματα της αντισύλληψης, η Ομάδα UEN αρνείται ουσιαστικά να αναγνωρίσει ότι οι γυναίκες στο νότιο ημισφαίριο δικαιούνται μια αξιοπρεπή ζωή. Είναι κάτι παραπάνω από σκανδαλώδες, είναι ανεύθυνο και υποκριτικό, όταν γνωρίζουμε ότι η απουσία κατάλληλου οικογενειακού προγραμματισμού καταδικάζει εκατομμύρια ανθρώπους σε ολόκληρο τον κόσμο σε περιττές ταλαιπωρίες, ασθένειες και θάνατο - ενώ περισσότερο πλήττονται οι γυναίκες και τα παιδιά που φέρνουν στον κόσμο, συχνά ενάντια στη θέλησή τους.
<P>
Οι τροπολογίες που προτείνει η Ομάδα PPE-DE είναι το ίδιο λυπηρές. Απλώς διατυπώνουν τις ιδέες διαφορετικά, αρνούμενοι ιδιαίτερα να λάβουν υπόψη την αναγνώριση του δικαιώματος της γυναίκας να ελέγχει την αναπαραγωγική της ικανότητα. Στη μεγάλη πλειοψηφία των αναπτυσσόμενων χωρών, οι γυναίκες και τα κορίτσια -ακόμα και τα πολύ νεαρά κορίτσια- εξακολουθούν να υφίστανται σημαντικές μορφές διάκρισης και απαράδεκτη βία. Όποιος απορρίπτει την άποψη ότι κάθε γυναίκα σε αυτές τις χώρες πρέπει να έχει το δικαίωμα να ελέγχει πλήρως την τύχη της αρνείται προφανώς να τις θεωρεί ίσες με τους άνδρες. Ωστόσο, η αναπαραγωγική υγεία δεν πρέπει να αποτελεί τόσο ανησυχητικό θέμα: απλώς συνεπάγεται το να καταστήσουμε τους ανθρώπους ικανούς να βιώσουν τη σεξουαλικότητά τους με υπεύθυνο, ικανοποιητικό και ασφαλή τρόπο, και παρέχοντας στις γυναίκες τη ελευθερία να επιλέγουν να αποκτούν παιδιά εάν και όταν το επιθυμούν. " συγκεκριμένη έννοια της υγείας βασίζεται στη δυνατότητα των γυναικών και των ανδρών να επιλέγουν, με βάση την ισότητα, μεθόδους ρύθμισης της σεξουαλικότητας που είναι ασφαλείς, αποτελεσματικές, οικονομικά προσιτές και αποδεκτές.
<SPEAKER ID="046" NAME="Olle Schmidt" AFFILIATION="ALDE">
(SV) Κύριε Πρόεδρε, είναι σημαντικό να είμαστε σαφείς σχετικά με αυτό που επιθυμούμε. Για πολλή ώρα μια συζήτηση που θα έπρεπε να ασχολείται με τα ανθρώπινα δικαιώματα έχει δηλητηριαστεί από διάφορους πολιτικούς παράγοντες. Είναι αυτονόητο ότι μια γυναίκα έχει δικαίωμα στο σώμα της. Γι' αυτόν τον λόγο δεν απέφυγα την ερώτηση, στη συζήτηση σχετικά με τον ακρωτηριασμό των γεννητικών οργάνων, αν η εφαρμογή του νόμου της σαρία ισοδυναμεί με τη μη αναγνώριση της ίσης αξίας των ανθρώπων. Κανένας δεν θα σκεφτόταν να αρνηθεί σε έναν άνδρα το δικαίωμα να αποφασίζει σχετικά με την αναπαραγωγή του ή ας υποθέσουμε ότι ήταν θέμα πολιτιστικών αξιών το να στερηθεί ένας άνδρας τη δυνατότητα να κερδίζει τα δικά του χρήματα και να διατηρεί την ανεξαρτησία του.
<P>
Όταν η ΕΕ, που είναι ο μεγαλύτερος χορηγός βοήθειας στον κόσμο, δρα στον τρίτο κόσμο, οι αξίες μας πρέπει να είναι πάντα σαφείς. Τα ανθρώπινα δικαιώματα -με τα οποία αντιλαμβάνομαι την ισότητα όχι μόνο στη θεωρία αλλά και στην πράξη- πρέπει να είναι το σύνθημα. Πρέπει να καταστήσουμε απόλυτα κατανοητό ότι η οικονομία της αγοράς ωφελεί τις φτωχές γυναίκες και τους άνδρες, δεν τους βλάπτει. Αυτό αποδεικνύεται σε όχι μικρό βαθμό από την επιτυχημένη εκστρατεία για τη μικροπίστωση, που έχει επιφέρει την ευημερία αλλά και τη χειραφέτηση σε εκατομμύρια ευάλωτες γυναίκες.
<P>
Φυσικά, δεν πρέπει εμείς στον πλούσιο κόσμο να επιβάλουμε συγκεκριμένο τρόπο ζωής στους άλλους ανθρώπους, αλλά έχουμε, όπως θεωρώ ότι είναι σημαντικό να επισημάνω, υποχρέωση να καταστήσουμε δυνατές πιθανές επιλογές εκεί όπου δεν υπάρχουν επιλογές σήμερα. Όπως πολλοί από τους συναδέλφους μου εδώ, συνεπώς, είμαι πραγματικά απογοητευμένος από ορισμένες από τις τροπολογίες που υποβλήθηκαν για μια κατά τα άλλα καλή και σημαντική έκθεση. Πραγματικά εστιάζουν σε λανθασμένη κατεύθυνση.
<P>
Στο συνάδελφο πίσω μου, θα ήθελα να πω ότι, όταν ήμουν μέλος του σουηδικού κοινοβουλίου, έμεινα στο σπίτι με τον γιο μου για έξι μήνες με γονική άδεια. Πιστεύω ότι πραγματικά έγινα καλύτερος γονέας απ' ότι ήμουν πριν. Βεβαίως, διάβαζα τις εφημερίδες, αλλά η κύρια αρμοδιότητά μου ήταν η φροντίδα των παιδιών μου και να την μοιράζομαι μαζί με τη γυναίκα μου. Μπορώ μόνο να πω ότι ήταν καλό, πιστεύω ότι περισσότεροι άνθρωποι πρέπει να το πράττουν και να βλέπουν πόσο σημαντικό είναι να διατηρηθεί μια οικογένεια μαζί: άνδρας , γυναίκα, παιδιά.
<P>
(Χειροκροτήματα)
<SPEAKER ID="047" NAME="Raül Romeva i Rueda" AFFILIATION="Verts/ALE">
(ES) Κύριε Πρόεδρε, θα ήθελα θα αρχίσω επικροτώντας με ενθουσιασμό αυτήν την έκθεση, επειδή είναι σημαντική για διάφορους λόγους.
<P>
Πρώτον, για λόγους δικαιοσύνης: ενώ οι γυναίκες και τα κορίτσια εκτελούν περίπου τα δύο τρίτα της εργασίας στον κόσμο, λαμβάνουν μόλις το 5% του εισοδήματος, και, επιπλέον, η φτώχεια έχει σαφώς γυναικείο πρόσωπο.
<P>
Δεύτερον, για λόγους αξιοπρέπειας: πιστεύω ότι είναι επιτακτικό να αντικαταστήσουμε την εικόνα που συχνά αποδίδεται στις γυναίκες ως ευάλωτα θύματα με μια εικόνα των γυναικών ως μια πολύ διαφοροποιημένη ομάδα κοινωνικών παραγόντων, που κατέχουν σημαντικούς πόρους και ικανότητες και έχουν τους δικούς τους στόχους· αυτοί περιλαμβάνουν μεταξύ άλλων, την αναγνώριση και την πλήρη αποδοχή του δικαιώματος της γυναίκας να λαμβάνει αποφάσεις σχετικά με τη σεξουαλικότητά της και το σώμα της.
<P>
Τρίτον, για λόγους πραγματικής δέσμευσης και συνέπειας: είναι λυπηρό το γεγονός ότι η ενσωμάτωση της διάστασης του φύλου συχνά εκλαμβάνεται ως δικαιολογία, προκειμένου να μην διατυπώνονται συγκεκριμένες προτάσεις και στόχοι, για παράδειγμα, στα έγγραφα στρατηγικής ανά χώρα.
<P>
Για όλους αυτούς τους λόγους, πιστεύω ότι η έκθεση αυτή πρέπει να γίνει δεκτή και να λάβει τη στήριξη της απόλυτης πλειοψηφίας.
<SPEAKER ID="048" NAME="Gay Mitchell" AFFILIATION="PPE-DE">
(EN) Κύριε Πρόεδρε, πρόκειται για μια έκθεση σχετικά με την ισότητα των φύλων και τη χειραφέτηση των γυναικών στην αναπτυξιακή συνεργασία. Για ποιον λόγο τότε οι Σοσιαλιστές, οι Φιλελεύθεροι και ορισμένοι άλλοι ετοιμάζονται σήμερα να καταψηφίσουν μια τροπολογία που ζητά πληροφορίες σχετικά με τη διάκριση κατά των γυναικών και που αρχίζει από τη μήτρα;
<P>
Μια τροπολογία στο όνομά μου καθώς και του κ. Deva και της κ. Belohorská καλεί την Επιτροπή να ζητήσει από όλους τους εταίρους της Ένωσης στον κόσμο, τόσο από τις κυβερνήσεις όσο και από τους ΜΚΟ, να αναλάβουν μόνιμη ανάλυση της διάστασης του φύλου σχετικά με όλες τις αμβλώσεις και να υποβάλλουν τακτικά έκθεση των πορισμάτων στο Κοινοβούλιο. Ίσως ο κ. Hutchinson θα μπορούσε να μας απαντήσει για ποιον λόγο είναι τόσο τρομερό να λάβουμε αυτές τις πληροφορίες. Το Κοινοβούλιο σχεδιάζει σήμερα να στρέψει το βλέμμα αλλού καταψηφίζοντας αυτήν την τροπολογία, παρόλο που σε ορισμένες χώρες μια ισχυρή προτίμηση για τα αγόρια έχει οδηγήσει στην εξάλειψη εκατομμυρίων κοριτσιών μέσω της γονικής επιλογής του φύλου. Τα μικρά κορίτσια πεθαίνουν επίσης εξαιτίας της σκόπιμης παραμέλησης και ασιτίας. Σύμφωνα με το UNFPA, μόνο στην Ασία, "λείπουν" τουλάχιστον 60 εκατ. κορίτσια. Σε ορισμένες χώρες αναφέρεται ότι η επιλογή του φύλου συνηθίζεται περισσότερο στις πόλεις, όπου είναι εύκολα διαθέσιμες τεχνολογίες όπως η αμνιοκέντηση και ο υπέρηχος και μπορούν να χρησιμοποιηθούν κατά εσφαλμένο τρόπο. Σε άλλες συνηθίζεται κυρίως στις αγροτικές περιοχές όπου, σύμφωνα με το UNFPA, επικρατεί η προτίμηση προς τους γιους. Οι κόρες θεωρούνται σε ορισμένες χώρες οικονομική επιβάρυνση και, σύμφωνα με το UNFPA, η αναλογία των φύλων κατά τη γέννηση, παρόλο που είναι ελαφρώς υψηλότερη, αυξάνεται περισσότερο λόγω αυτού του γεγονότος. " έλλειψη γυναικών και κοριτσιών σε ορισμένες ασιατικές χώρες έχει δυνητικά ανησυχητικές κοινωνικές συνέπειες, περιλαμβανομένης της αυξημένης ζήτησης για την εμπορία γυναικών, είτε για γάμο είτε για σεξουαλική εκμετάλλευση, και την επιδείνωση της κοινωνικής τους θέσης γενικά. Αυτά τα αναφέρει το UNFPA, όχι εγώ.
<P>
Ποια είναι η θέση του Κοινοβουλίου; Να στρέψει αλλού το βλέμμα. Στη διάρκεια των χρόνων, οι πλειοψηφίες έχουν κάνει λάθη, για παράδειγμα στην Αυστρία και στη Γερμανία στη δεκαετία του 1930. Πώς μπορεί ένα υποτιθέμενα σκεπτόμενο όργανο, όπως το Ευρωπαϊκό Κοινοβούλιο, να πράξει τέτοια αδικία όπως είναι η καταψήφιση της εν λόγω τροπολογίας; Απλώς ζητούμε πληροφορίες ...
<P>
(Ο Πρόεδρος διακόπτει τον ομιλητή.)
<SPEAKER ID="049" NAME="Ana Maria Gomes" AFFILIATION="PSE">
(EN) Κύριε Πρόεδρε, συγχαίρω τη συνάδελφό μου κ. Uca για την εξαιρετική έκθεση και επικροτώ την προσέγγιση με διττό στόχο, που υιοθέτησε η Επιτροπή στην ανακοίνωσή της, εστιάζοντας τόσο στην ενσωμάτωση της διάστασης του φύλου όσο και σε συγκεκριμένες δράσεις για τη χειραφέτηση των γυναικών. Αποδοκιμάζω, ωστόσο, το γεγονός ότι πολλά έγγραφα στρατηγικής ανά χώρα σχετικά με το ΜΑΣ απλώς αναφέρονται στη διάσταση του φύλου ως διαθεματικό ζήτημα, χωρίς να ορίζουν συγκεκριμένες δραστηριότητες, στόχους ή οικονομικά κονδύλια. Αυτό σημαίνει ότι, παρά το στρατηγικό πλαίσιο, οι προσπάθειες σχετικά με τη διάσταση του φύλου στην αναπτυξιακή συνεργασία μπορεί να περιοριστούν στη ρητορική τα επόμενα έτη.
<P>
Οι δείκτες επιδόσεων που θα αντανακλούν τις διαφορές μεταξύ των φύλων πρέπει να αξιολογούνται στην ενδιάμεση και στην τελική επανεξέταση. Το Κοινοβούλιο θα παρακολουθεί την εφαρμογή των CPS, και ελπίζουμε ότι η Επιτροπή θα έχει τη δυνατότητα να παρουσιάσει την πρόοδο όσον αφορά συγκεκριμένα αποτελέσματα που αφορούν τη διάσταση του φύλου.
<P>
Τέλος, έχω εκπλαγεί από ορισμένες μεσαιωνικές αντιλήψεις που αντικατοπτρίζονται σε μερικές τροπολογίες της έκθεσης τις οποίες υπέβαλαν ορισμένοι συνάδελφοι σχετικά με θέματα σεξουαλικής και αναπαραγωγικής υγείας. Θα τις καταψηφίσω, προφανώς.
<SPEAKER ID="050" NAME="Alexander Lambsdorff" AFFILIATION="ALDE">
(DE) Κύριε Πρόεδρε, θα ήθελα με τη σειρά μου να ευχαριστήσω την εισηγήτρια για την εξαιρετική αυτή έκθεση και επίσης να συγχαρώ την Επιτροπή για την ανακοίνωσή της. " πρόκληση τώρα είναι να είμαστε συνεπείς. Πριν από δέκα ημέρες μετέβην στη Νέα Υόρκη, μαζί με αρκετούς συναδέλφους από εθνικά κοινοβούλια, προκειμένου να επισκεφθώ την Επιτροπή για τη θέση της γυναίκας, ύστερα από πρόσκληση του ευρωπαϊκού κοινοβουλευτικού φόρουμ. Είναι ενδιαφέρουσα η διαπίστωση ότι χώρες που είναι εταίροι μας των κρατών ΑΚΕ άλλα δηλώνουν όταν συνομιλούν με τις Βρυξέλλες και τις διάφορες πρωτεύουσες και άλλα στη Νέα Υόρκη, όσον αφορά τη συζήτηση του θέματος σε παγκόσμιο επίπεδο.
<P>
Γι' αυτόν τον λόγο καλώ τον Επίτροπο να είναι συνεπής, να συμβουλεύει τις αντιπροσωπείες του ότι υπάρχουν επίσης συζητήσεις στις αντίστοιχες πρωτεύουσες σχετικά με τη στάση που τηρείται στη Νέα Υόρκη, επειδή οι στόχοι μας όσον αφορά την πολιτική για τις γυναίκες και την αναπτυξιακή πολιτική συχνά διαψεύδονται στη Νέα Υόρκη.
<P>
Εν προκειμένω, χαίρομαι πολύ που το UNIFEM ανοίγει τώρα γραφείο στις Βρυξέλλες· αυτό σίγουρα θα ανυψώσει το επίπεδο της συζήτησης μεταξύ των "νωμένων Εθών και της Ευρωπαϊκής Ένωσης στον τομέα αυτόν.
<P>
Χαίρομαι ιδιαίτερα που οι μικροπιστώσεις κατονομάζονται ως ένα από τα μέσα χειραφέτησης, απελευθέρωσης των γυναικών. Υπάρχουν ορισμένοι σχετικά ασαφείς διακανονισμοί...
<P>
(Ο Πρόεδρος διακόπτει τον ομιλητή.)
<SPEAKER ID="051" NAME="Satu Hassi" AFFILIATION="Verts/ALE">
(FI) Κύριε Πρόεδρε, κυρίες και κύριοι, ευχαριστώ θερμά την κ. Uca για την εξαιρετική έκθεση και συγχρόνως συμμερίζομαι την αποδοκιμασία που εξέφρασαν πολλοί βουλευτές σχετικά με τις τροπολογίες που κατέθεσε η Δεξιά.
<P>
Προκειμένου να εφαρμοστούν πλήρως τα δικαιώματα των γυναικών και στην αναπτυξιακή συνεργασία, η Ευρωπαϊκή Ένωση χρειάζεται έναν ύπατο εκπρόσωπο για τα δικαιώματα των γυναικών, ο ρόλος του οποίου θα είναι να διασφαλίζει ότι λαμβάνονται υπόψη τα δικαιώματα των γυναικών. Με αυτόν τον τρόπο θα καταστεί επίσης δυνατό να δαπανώνται τα χρήματα της αναπτυξιακής συνεργασίας πιο αποτελεσματικά.
<P>
Γνωρίζουμε ότι ο οικονομικότερος τρόπος για την προώθηση της ανάπτυξης είναι να βελτιωθούν τα δικαιώματα των γυναικών, περιλαμβανομένων των σεξουαλικών δικαιωμάτων τους, της εκπαίδευσης, των ευκαιριών για εργασία και ούτω καθεξής. Παρόλο που οι άνθρωποι το γνωρίζουν από την εμπειρία τους και από διάφορες εκθέσεις, το λησμονούν κατ' επανάληψη, ακόμα και όταν αποφασίζουν σχετικά με τον τρόπο με τον οποίο θα δαπανήσουν τα χρήματα της αναπτυξιακής συνεργασίας της ΕΕ. Αυτός είναι ο λόγος για τον οποίο χρειαζόμαστε έναν ύπατο εκπρόσωπο για τα δικαιώματα των γυναικών, και ελπίζω ότι όλοι εδώ θα στηρίξουν την τροπολογία 20 σχετικά με το θέμα αυτό.
<SPEAKER ID="052" NAME="Nirj Deva" AFFILIATION="PPE-DE">
(EN) Κύριε Πρόεδρε, παρόλο που υπάρχουν πολλά θετικά στην έκθεση αυτή, υπάρχει κάτι με το οποίο διαφωνώ απόλυτα, όπως και οι συνάδελφοί μου, ο κ. Kaczmarek και ο κ. Mitchell.
<P>
Θα ξεκινήσω ρωτώντας, κύριε Πρόεδρε, ποιος είπε το εξής: "Με την πρακτική της προγεννητικής επιλογής του φύλου, αμέτρητες γυναίκες στερούνται το δικαίωμα ακόμα και να υπάρχουν". Μπορεί να εκπλαγεί η εισηγήτρια αυτής της έκθεσης, όταν μάθει ότι ειπώθηκε από τον Ban Ki-moon στην εναρκτήρια προσφώνησή του προς την Επιτροπή για τη θέση της γυναίκας των "νωμένων Εθνών, στη Νέα Υόρκη.
<P>
Επιπλέον, σύμφωνα με το UNFPA, στην έκθεσή του σχετικά με την κατάσταση του παγκόσμιου πληθυσμού πέρυσι, υπάρχει ένα παγκόσμιο έλλειμμα 60 εκατ. γυναικών στον κόσμο - αυτός είναι ολόκληρος ο πληθυσμός του "νωμένου Βασιλείου! Αυτές οι γυναίκες που λείπουν έχουν προεπιλεγεί προγεννητικά, έχουν υποστεί άμβλωση και έχουν εξαφανιστεί με "βρεφοκτονία", και αυτό συμβαίνει στην ήπειρο όπου γεννήθηκα· γνωρίζω για τι ακριβώς μιλώ. Πώς γίνεται μια έκθεση του Ευρωπαϊκού Κοινοβουλίου σχετικά με την ισότητα των φύλων να μπορεί να σιωπά όσον αφορά τη σκόπιμη εξάλειψη με βάση το φύλο και μόνο; Που βρίσκεται η ισότητα σε αυτό;
<P>
Υπέβαλα μια τροπολογία στην παρούσα έκθεση που ζητεί ανάλυση της διάστασης του φύλου όλων των αμβλώσεων που πραγματοποιούνται στον κόσμο, και μαντέψτε τι έγινε! Οι Σοσιαλιστές την καταψήφισαν! Για ποιον λόγο; Δεν έχουμε το δικαίωμα να γνωρίζουμε πώς οι γυναίκες αποβάλλονται πριν γεννηθούν; Θα δούμε αργότερα σήμερα πώς θα ψηφίσουν επί της τροπολογίας 11.
<P>
Δεν γνωρίζω για ποιον λόγο η εισηγήτρια επέμεινε να σπαταλήσει αυτήν την πολύτιμη ευκαιρία να απομακρυνθεί το πιο σημαντικό αίτιο αδικίας κατά των γυναικών στον κόσμο σήμερα -το βασικό δικαίωμά τους στη ζωή- και, αντίθετα, επέμεινε να διαιωνίσει μέσω της στήριξης των επονομαζόμενων δικαιωμάτων της σεξουαλικής...
<P>
(Ο Πρόεδρος διακόπτει τον ομιλητή.)
<SPEAKER ID="053" NAME="Lidia Joanna Geringer de Oedenberg" AFFILIATION="PSE">
(PL) Κύριε Πρόεδρε, οι στατιστικές αποδεικνύουν ότι η πολιτική των ίσων δικαιωμάτων επισπεύδει την επίτευξη των αναπτυξιακών στόχων της χιλιετίας για την εξάλειψη της φτώχειας και τη διόρθωση των δημογραφικών, κοινωνικών και οικονομικών δεικτών. Τα θέματα της διάστασης του φύλου, ωστόσο, εξακολουθούν να θεωρούνται δευτερεύουσας σημασίας.
<P>
Σε πολλές χώρες οι γυναίκες εξακολουθούν να στερούνται την πρόσβαση σε βασικές υπηρεσίες υγείας, την εκπαίδευση και τη συμμετοχή στις διαδικασίες λήψης αποφάσεων. Τα δύο τρίτα όλων των αναλφάβητων στον κόσμο είναι γυναίκες. Στις αναπτυσσόμενες χώρες η πιθανότητα φοίτησης στη δευτεροβάθμια εκπαίδευση είναι 11% μικρότερη για τα κορίτσια σε σύγκριση με τα αγόρια. Οι στατιστικές δείχνουν επίσης μια τραγική κατάσταση όσον αφορά την υγεία. Στην υποσαχάρια Αφρική, για παράδειγμα, το 60% όσων μολύνονται από τον ιό HIV είναι γυναίκες, και τα κορίτσια αποτελούν το 75% των νέων κρουσμάτων AIDS μεταξύ των νέων ανθρώπων.
<P>
" ανακοίνωση της Επιτροπής αποτελεί ένα σημαντικό βήμα προς την εισαγωγή των θεμάτων της διάστασης του φύλου της ΕΕ στο πρόγραμμα συνεργασίας με τις χώρες εταίρους ως σημαντικού μηχανισμού για την εξάλειψη της φτώχειας και τη στήριξη των ανθρωπίνων δικαιωμάτων, που περιλαμβάνουν την καταπολέμηση της βίας κατά των γυναικών. Συγχαίρω την εισηγήτρια για την πολύ καλά προετοιμασμένη έκθεση, και τέλος ...
<P>
(Ο Πρόεδρος διακόπτει την ομιλήτρια)
<SPEAKER ID="054" NAME="Roberta Alma Anastase" AFFILIATION="PPE-DE">
(RO) Σήμερα συζητούμε σχετικά με μια άλλη έκθεση που αναλύει την κατάσταση των γυναικών, τη δεύτερη αυτήν την εβδομάδα, αλλά αυτήν τη φορά από την οπτική των ίσων ευκαιριών που αφορούν την ανάπτυξη της Κοινότητας.
<P>
Πρόκειται για μια έκθεση που προκάλεσε συζητήσεις και αντιπαραθέσεις, διαφορετικές προσεγγίσεις και πλαισιοστραφείς αναλύσεις. Είναι ωστόσο σημαντικό το ότι συζητούμε αυτού του είδους το θέμα· είναι ακόμα πιο σημαντικό ότι πρέπει να υπάρχουν πλαισιοστραφείς προτάσεις και απτά αποτελέσματα.
<P>
Συζητούμε εκτεταμένα σχετικά με την εκπαίδευση και τον εξέχοντα ρόλο της στην αλλαγή των αντιλήψεων, στη διαμόρφωση συμπεριφορών, στην κοινωνική ένταξη ομάδων υψηλού κινδύνου περιθωριοποίησης και στην ανάπτυξη των κοινοτήτων. Ωστόσο, πιστεύω ότι είναι καιρός να χαράξουμε μια συνεπή πολιτική σε ευρωπαϊκό επίπεδο στον τομέα της εκπαίδευσης, με σαφή μέτρα που πρέπει να παρακολουθούνται. Είναι προφανές ότι τα θέματα της διάστασης του φύλου πρέπει να αποτελούν μέρος των εκπαιδευτικών προγραμμάτων.
<P>
Είναι σημαντικό η Ευρωπαϊκή Ένωση να συμπεριλάβει αυτό το θέμα στους διαλόγους με τις τρίτες χώρες στον τομέα της προστασίας των ανθρωπίνων δικαιωμάτων. Το 2008, το Έτος Διαπολιτισμικού Διαλόγου, πρέπει να χρησιμοποιηθεί, προκειμένου να ενθαρρύνει τις διαπανεπιστημιακές ανταλλαγές και τις ανταλλαγές εμπειριών μεταξύ των ευρωπαίων γυναικών και των γυναικών στις αναπτυσσόμενες χώρες με σκοπό τη διακήρυξη του ρόλου των γυναικών σε ολόκληρο τον κόσμο. Από την άποψη αυτή, η προώθηση των νέων γενεών, περιλαμβανομένων των νεαρών κοριτσιών, πρέπει να αποτελεί προτεραιότητα της αναπτυξιακής συνεργασίας.
<P>
Σας ευχαριστώ και ελπίζω ότι η τελική έκδοση αυτής της πολύ σημαντικής έκθεσης θα αντικατοπτρίζει όλες τις απόψεις που υπάρχουν στο Ευρωπαϊκό Κοινοβούλιο, και ότι θα έχουμε μια ισορροπημένη προσέγγιση στο θέμα αυτό.
<SPEAKER ID="055" NAME="Thijs Berman" AFFILIATION="PSE">
(NL) " ελευθερία των γυναικών να κάνουν τις δικές τους επιλογές είναι ένα απλό ανθρώπινο δικαίωμα. Συμβάλλει στην ανάπτυξη της οικονομίας και στη βελτίωση της κοινωνικής προστασίας. " θνησιμότητα των γυναικών στις αναπτυσσόμενες χώρες εξακολουθεί να είναι τραγικά και απαράδεκτα υψηλή. Το αποτέλεσμα είναι να καταστρέφονται οικογένειες. Υπάρχει άμεση σχέση εδώ με την παιδική εργασία. " επένδυση στις ίσες ευκαιρίες και στην ελευθερία σημαίνει επένδυση στο μέλλον, στην Ευρώπη και στον αναπτυσσόμενο κόσμο.
<P>
Μαζί με την Ομάδα μου εξεπλάγην από το γεγονός ότι στο Κοινοβούλιο τόσες πολλές υπερσυντηρητικές τροπολογίες, με στόχο τον περιορισμό των δικαιωμάτων των γυναικών, κατατέθηκαν στην εξαιρετική και περιεκτική έκθεση της κ. Uca. Δεν πρόκειται πραγματικά για επιλογές στην εγκυμοσύνη, αυτό είναι καθαρή υποκρισία. Πρόκειται για την απόρριψη κάθε αναφοράς ακόμα και στα πιο μετριοπαθή κείμενα των "νωμένων Εθνών σχετικά με τα δικαιώματα των γυναικών. Αλλά η σεξουαλική ελευθερία και τα αναπαραγωγικά δικαιώματα εγγυώνται την ελευθερία επιλογής για κάθε γυναίκα. Ακόμα και το Βατικανό θα αναγνωρίσει αυτήν την ελευθερία κάποτε. Αλλά οι γυναίκες δεν έχουν τη δυνατότητα να περιμένουν· ο κόσμος δεν έχει τη δυνατότητα να περιμένει.
<SPEAKER ID="056" NAME="Ιωάννης Βαρβιτσιώτης" AFFILIATION="PPE-DE">
- Κύριε Πρόεδρε, πιστεύω ειλικρινά ότι η πρόσβαση των γυναικών σε πληροφορίες και υπηρεσίες που αφορούν τη σεξουαλική και αναπαραγωγική υγεία τις προστατεύει -εκτός των άλλων- και από το AIDS. " άρνησή μας λοιπόν να το επιτρέψουμε, διότι, δήθεν, υποκρύπτεται άμβλωση, με βρίσκει τελείως αντίθετο. Επίσης, αντίθετο με βρίσκει ότι για τον ίδιο λόγο διαγράφουμε από το κείμενο το Πρωτόκολλο του Κιότο σχετικά με τα δικαιώματα των γυναικών στην Αφρική, το γνωστό Πρωτόκολλο του Μαπούτο.
<P>
Βέβαια, το θέμα των αμβλώσεων είναι θέμα αρχών και ο καθένας από μας θα τοποθετηθεί σύμφωνα με αυτό που πιστεύει. Σέβομαι τα πιστεύω των άλλων, όμως ζητώ και από αυτούς να πράξουν το ίδιο με τα δικά μου πιστεύω. Πρέπει λοιπόν να σεβαστούμε και τα δικαιώματα των γυναικών και το δικαίωμα κάθε γυναίκας που θα κάνει ή δεν θα κάνει έκτρωση ενδεχομένως για οικονομικούς, κοινωνικούς, οικογενειακούς λόγους αλλά και λόγους υγείας. Γι' αυτό εγώ, προσωπικά, θα ψηφίσω υπέρ της εκθέσεως.
<SPEAKER ID="057" NAME="Rovana Plumb" AFFILIATION="PSE">
(RO) Υπάρχουν πολλές καλές πτυχές στην παρούσα έκθεση και θα την στηρίξω, αλλά θα καταψηφίσω τις παράλογες τροπολογίες από τη δεξιά πτέρυγα σχετικά με τα αναπαραγωγικά δικαιώματα.
<P>
Θα ήθελα να πω ότι είναι απόλυτα προφανές ότι η αειφόρος ανάπτυξη δεν μπορεί να επιτευχθεί χωρίς την αναθεώρηση του ρόλου της γυναίκας στην οικονομία, στην κοινωνία, στην πολιτική, στην περιβαλλοντική προστασία και στην οικογένεια. Διαπιστώσαμε και συζητήσαμε σήμερα ότι η εκπαίδευση αποτελεί βασικό τομέα της ανάπτυξης. Δεδομένου ότι η ισότητα είναι πρώτα απ' όλα θέμα στερεοτύπων και εκπαίδευσης, προτείνω η Επιτροπή να στηρίξει τα κράτη μέλη, προκειμένου να συμπεριλάβουν τα θέματα της ισότητας των φύλων στα σχολικά προγράμματα.
<P>
Τώρα χρειαζόμαστε συγκεκριμένες και αποφασιστικές δράσεις, όπως αύξηση των δημοσιονομικών πόρων, προκειμένου να βελτιωθεί η οικονομική και κοινωνική κατάσταση της οικογένειας, και είμαι βέβαιη ότι διαθέτουμε την πολιτική θέληση να επιτύχουμε αυτούς τους στόχους.
<SPEAKER ID="058" NAME="Zita Pleštinská" AFFILIATION="PPE-DE">
(SK) Δεδομένου ότι το 70% του 1,3 δισ. ανθρώπων που ζουν σε απόλυτη φτώχεια είναι γυναίκες, η αναπτυξιακή βοήθεια πρέπει να έχει ως στόχο κυρίως τις γυναίκες.
<P>
Συμφωνώ με όλα τα επιχειρήματα στην έκθεση της κ. Uca, που αναφέρει ότι η εκπαίδευση αποτελεί το βασικό στοιχείο της χειραφέτησης των γυναικών. Συμφωνώ ότι πρέπει να παρέχεται οικονομική και τεχνική στήριξη στις οργανώσεις των γυναικών που δραστηριοποιούνται στον τομέα της εκπαίδευσης και διδάσκουν στις γυναίκες πώς να γίνουν επιτυχημένες. Στηρίζω τη μικροπίστωση ως μέσο για την επίτευξη των αναπτυξιακών στόχων της χιλιετίας.
<P>
Ωστόσο, δεν συμφωνώ με τη θέση της εισηγήτριας σχετικά με τα θέματα της αναπαραγωγικής υγείας στην έκθεση. Εάν επιθυμούμε να παρέχουμε στις γυναίκες το δικαίωμα να λαμβάνουν αποφάσεις όσον αφορά το σώμα τους, γιατί δεν δίνουμε στα αγέννητα παιδιά τους την ίδια δυνατότητα να αποφασίσουν μεταξύ ζωής και θανάτου; Στηρίζω τις τροπολογίες που υπέβαλαν εν προκειμένω οι συνάδελφοί μου από τις πολιτικές Ομάδες PPE-DE και UEN και ευχαριστώ τους συναδέλφους μου για το θάρρος τους να τις συμπεριλάβουν. Δεν θα ψηφίσω υπέρ της έκθεσης, εάν οι συγκεκριμένες τροπολογίες δεν εγκριθούν.
<SPEAKER ID="059" NAME="Karin Scheele" AFFILIATION="PSE">
(DE) Κύριε Πρόεδρε, τα συγχαρητήριά μου στην Επιτροπή και στην εισηγήτρια. Λυπούμαι που η συζήτηση αυτή έχει εστιάσει τόσο πολύ στα σεξουαλικά και αναπαραγωγικά δικαιώματα, επειδή υπάρχουν πολλά άλλα σημαντικά θέματα στο πλαίσιο αυτό.
<P>
Έχω την εντύπωση ότι η Ομάδα UEN και ορισμένοι Συντηρητικοί συμπεριφέρονται σαν τα σεξουαλικά και αναπαραγωγικά δικαιώματα να σχετίζονται μόνο με την άμβλωση. Σε αυτήν την περίπτωση θα τους συμβούλευα να ελέγξουν τα στοιχεία και να τα εξετάσουν προσεκτικά: το να είμαστε κατά της αντισύλληψης, κατά της ενημέρωσης, κατά της πρόσβασης των γυναικών σε αυτές τις υπηρεσίες απλώς θα αυξήσει περισσότερο τον αριθμό των αμβλώσεων. Θεωρώ κάτι παραπάνω από κυνικό το γεγονός ότι αυτοί οι ίδιοι άνθρωποι στέκονται και προσποιούνται ότι έχουν το μονοπώλιο της δεοντολογίας και της ηθικής.
<P>
Υπό το πρίσμα των στατιστικών που μαθαίνουμε κάθε χρόνο από τα "νωμένα Έθνη και την έκθεση παρακολούθησης του παγκόσμιου πληθυσμού, είναι αντιδεοντολογικό και ανήθικο να εναντιωνόμαστε εδώ στα σεξουαλικά και αναπαραγωγικά δικαιώματα.
<P>
(Χειροκροτήματα)
<SPEAKER ID="060" NAME="Avril Doyle" AFFILIATION="PPE-DE">
(EN) Κύριε Πρόεδρε, συζητούμε σχετικά με την ισότητα των φύλων και τη χειραφέτηση των γυναικών και την αναπτυξιακή συνεργασία. Με θλίβει όλο και περισσότερο το γεγονός ότι, κάθε φορά που διεξάγουμε συζήτηση σχετικά με τα ζητήματα αυτά, εκτρέπεται σε συζήτηση στερούμενη ανεκτικότητας σχετικά με τη σεξουαλική υγεία και τα αναπαραγωγικά δικαιώματα των γυναικών. Είναι τραγικό. Είναι μια συνεχιζόμενη τραγωδία στο Κοινοβούλιο το γεγονός ότι δεν μπορούμε να δούμε τη συνολική εικόνα σχετικά με τη σημασία της εκπαίδευσης και της μικροπίστωσης.
<P>
Δεν θα στηρίξω τις περισσότερες από τις τροπολογίες που υπέβαλαν ορισμένοι συνάδελφοι. Όχι επειδή δεν ανησυχώ. Όχι επειδή δεν ανησυχώ για την αναλογία της επιλογής του φύλου που απορρίπτει τα θηλυκά έμβρυα στην Κίνα και οπουδήποτε αλλού. Φυσικά όλοι ανησυχούμε σχετικά με αυτό που συμβαίνει εκεί. Είναι επειδή, πραγματικά, δεν έχω πειστεί ότι τα κίνητρα της κατάθεσης των εν λόγω τροπολογιών αφορούν αυτό που ουσιαστικά διατυπώνει η τροπολογία.
<P>
Εάν οι συνάδελφοί μας ήταν κατά της άμβλωσης, θα το σεβόμουν, εάν κατέθεταν πρόταση κατά της άμβλωσης, επειδή πιστεύω ότι η επιλογή του φύλου των αρσενικών εμβρύων τους προκαλεί την ίδια ανησυχία όπως και των θηλυκών εμβρύων ...
<P>
(Ο Πρόεδρος διακόπτει την ομιλήτρια.)
<SPEAKER ID="061" NAME="Marusya Ivanova Lyubcheva" AFFILIATION="PSE">
(BG) Θα ήθελα να συγχαρώ την εισηγήτρια για την περιεκτική έκθεση σχετικά με το θέμα της διάστασης του φύλου και την Επιτροπή για την ανακοίνωσή της. Ωστόσο, ένα έγγραφο έχει τόση ισχύ όση και η εφαρμογή του. Συνεπώς πρέπει να καταβάλουμε προσπάθειες για να την υλοποιήσουμε.
<P>
Οι αναπτυξιακοί στόχοι της χιλιετίας μπορούν να επιτευχθούν μέσω της εξισορρόπησης όλων των πολιτικών -οικογένεια, σχολείο, πανεπιστήμιο, υγειονομική περίθαλψη, οικονομία- στις οποίες οι γυναίκες πρέπει να διαδραματίζουν ουσιαστικό ρόλο. Στα προγράμματα συνεργασίας μας πρέπει να επισημάνουμε το δικαίωμα των γυναικών στην υγεία, περιλαμβανομένης της αναπαραγωγικής υγείας.
<P>
Πρέπει επίσης να λάβουμε υπόψη την οικονομική ανεξαρτησία των γυναικών που αποτελεί προϋπόθεση για την ανάπτυξη της επιχειρηματικότητας και για την κατάλληλη χρησιμοποίηση των δυνατοτήτων τους. Είναι ιδιαίτερα σημαντικό να μιλήσουμε για κοινές αρμοδιότητες σε κάθε επίπεδο, τόσο σε εθνικό όσο και σε διεθνές, κοινές αρμοδιότητες μεταξύ ανδρών και γυναικών. Αυτό ισχύει για όλα τα επαγγέλματα και όλους τους τομείς της οικονομίας.
<SPEAKER ID="062" NAME="Piia-Noora Kauppi" AFFILIATION="PPE-DE">
(FI) Κύριε Πρόεδρε, η παρούσα έκθεση ακολούθησε μετά από πολύ έντονη συζήτηση στην επιτροπή στην αρχή του έτους, και φαίνεται ότι η συζήτηση αυτή συνεχίζεται σήμερα εδώ στην Ολομέλεια.
<P>
Θεωρώ τις υπηρεσίες που αφορούν την υγεία των γυναικών γενικά πολύ σημαντικό στοιχείο των ανθρωπίνων δικαιωμάτων. Αυτά ασφαλώς επεκτείνονται στις υπηρεσίες σχετικά με τη σεξουαλική και αναπαραγωγική υγεία.
<P>
Δεν πρόκειται μόνο για πρόβλημα στις αναπτυσσόμενες χώρες: σύμφωνα με ό,τι έμαθα χθες σχετικά με τις "νωμένες Πολιτείες της Αμερικής, το 40% των νέων κοριτσιών στην εφηβεία έχει σεξουαλικώς μεταδιδόμενα νοσήματα. " απλή εκπαίδευση και η ευθύνη δεν είναι αρκετές ακόμα και στον δυτικό κόσμο.
<P>
Στις αναπτυσσόμενες χώρες η κατάσταση είναι ακόμα χειρότερη. Ο ιός HIV στις γυναίκες σημειώνει αύξηση, όπως και η σεξουαλική βία κατά των γυναικών. " παροχή υπηρεσιών σχετικά με τη σεξουαλικότητα και την υγεία στις αναπτυσσόμενες χώρες δεν αφορά ούτε την άμβλωση· αφορά το να γνωρίζουν οι γυναίκες τις επιλογές τους και να γνωρίζουν ότι έχουν το δικαίωμα να κάνουν τις επιλογές τους.
<SPEAKER ID="063" NAME="Mairead McGuinness" AFFILIATION="PPE-DE">
(EN) Κύριε Πρόεδρε, σας ευχαριστώ που μου επιτρέπετε να μιλήσω σχετικά με αυτό το θέμα, επειδή, στην ένταση της συζήτησης, νομίζω ότι θα επιθυμούσα να αναγάγω τα πράγματα σε πιο πρακτικό επίπεδο. " πραγματικότητα διατυπώνεται στην αιτιολογική έκθεση, για παράδειγμα στην Αφρική, όπου οι γυναίκες αποτελούν το 52% του πληθυσμού, αλλά εκτελούν το 75% των γεωργικών εργασιών και παράγουν και διακινούν στην αγορά έως και το 80% των τροφίμων. Πιστεύω ότι ο ρόλος των γυναικών στην ανάπτυξη όσον αφορά την παραγωγή τροφίμων συχνά αγνοείται.
<P>
Αλλά δεν με ικανοποιεί η παράγραφος στην αιτιολογική έκθεση, που είναι ιστορική και όχι ενημερωμένη, σε σχέση με μια παρατήρηση που διατυπώνει για την κοινή γεωργική πολιτική, με την οποία διαφωνώ απόλυτα. " Ευρώπη αποτελεί τον μεγαλύτερο εισαγωγέα προϊόντων από τον αναπτυσσόμενο κόσμο. Έχουμε συνάψει τη συμφωνία "Όλα εκτός από όπλα" και σύντομα θα συνάψουμε, ίσως, μια παγκόσμια εμπορική συμφωνία. Αλλά νομίζω ότι πρέπει, όπως αναφέρει η Παγκόσμια Τράπεζα, να επενδύσουμε ξανά στη γεωργία και στην παραγωγή τροφίμων και πρέπει αυτό να το πράξουμε μέσω των γυναικών.
<SPEAKER ID="064" NAME="Louis Michel">
μέλος της Επιτροπής. - (FR) Κύριε Πρόεδρε, θα είμαι πολύ σύντομος, επειδή υποθέτω ότι δεν υπάρχει χρόνος να επεκταθώ.
<P>
Θα ήθελα απλώς να συνεχίσω από το ερώτημα της κ. Gomes. Για ποιον λόγο τα έγγραφα στρατηγικής ανά χώρα περιλαμβάνουν τόσο λίγες συγκεκριμένες δράσεις σχετικά με το θέμα της διάστασης του φύλου; " απάντηση είναι απλή: οι στρατηγικές ανά χώρα διαμορφώνονται και αποφασίζονται από τις ίδιες τις χώρες εταίρους, επειδή πρέπει να επιλέξουν δύο τομείς στους οποίους να εστιάσουν, και εμείς δεν υπαγορεύουμε τους τομείς που πρέπει να επιλέξουν. Θα ήθελα, ωστόσο, να επισημάνω ότι επιμένουμε να λαμβάνουν υπόψη τα θέματα της διάστασης του φύλου σε όλη τη διάρκεια των σχεδίων.
<P>
Κύριε Lambsdorff, κατανοώ για ποιον λόγο δυσκολεύεστε να αποδεχθείτε την έλλειψη συνοχής στη θέση της Ευρωπαϊκής Ένωσης στη Νέα Υόρκη, αλλά πιστεύω ότι πρέπει να θέσετε το συγκεκριμένο θέμα στο Συμβούλιο παρά στην Επιτροπή, επειδή δεν πρόκειται για κάτι που μπορεί να διορθώσει η Επιτροπή. Ωστόσο, θα συμφωνήσω προφανώς με την επιθυμία σας για μια πιο συνεκτική θέση.
<P>
Πολύ σύντομα -και μπορεί να υπάρχουν ορισμένοι ανάμεσά σας που θεωρούν τα λόγια μου προκλητικά- θα ήθελα να μοιραστώ μαζί σας την πεποίθησή μου: συμφωνώ απόλυτα με εκείνους που θεωρούν την αναπαραγωγική υγεία προϋπόθεση για την ισότητα των γυναικών. Προσωπικά, δεν καταλαβαίνω πώς μπορούμε να ασχοληθούμε με το θέμα και να αντιμετωπίσουμε αυτό το ζήτημα χωρίς να συμφωνούμε σχετικά με την προϋπόθεση αυτή, ακριβώς όπως συμφωνούμε ως προς την πρόσβαση στο σχολείο, την πρόσβαση στην εργασία και την πρόσβαση στη μικροπίστωση. Όλα αυτά είναι σαφώς σημαντικά αυτά καθαυτά, αλλά τελικά όλα εξαρτώνται από τη δημιουργία συνθηκών στις οποίες οι γυναίκες μπορούν να επιλέξουν ελεύθερα. Πρόκειται για βασική αρχή της ισότητας των φύλων, και δεν μπορούμε να την αρνούμαστε!
<P>
(Χειροκροτήματα)
<P>
Προσκαλώ επίσης οποιονδήποτε που μπορεί να αμφιβάλλει για την ανθρώπινη τραγωδία των συνθηκών ζωής των γυναικών σε ορισμένες αναπτυσσόμενες χώρες να έρθει και να δει ο ίδιος και να ακούσει τις ιστορίες που μπορούν να του διηγηθούν ορισμένες γυναίκες σχετικά με την οδύνη όσων βιώνουν. Αυτά ήθελα μόνο να πω: δεν υπάρχει κάτι άλλο να προσθέσω. Σας ευχαριστώ και πάλι για την υψηλή ποιότητα της συζήτησης.
<SPEAKER ID="065" NAME="Feleknas Uca">
εισηγήτρια. - (DE) Κύριε Πρόεδρε, κυρίες και κύριοι, θα ήθελα να εκφράσω την ευγνωμοσύνη μου προς όλους τους ομιλητές για τις ενδιαφέρουσες παρατηρήσεις τους. Ευχαριστώ ειδικά την κ. Creţu, που συνέταξε τη γνωμοδότηση εξ ονόματος της Επιτροπής Δικαιωμάτων των Γυναικών και Ισότητας των Φύλων. " σαφής ανάλυση και οι προτάσεις της για μεγαλύτερη συνεκτικότητα έχουν εμπλουτίσει την έκθεση σε πολλούς σημαντικούς τομείς. Λόγω χρόνου δεν μπορώ, δυστυχώς, να συζητήσω όλες τις παρατηρήσεις της και ελπίζω να μην το εκλάβει ως έλλειψη σεβασμού.
<P>
Ευχαριστώ πολύ την κ. van Lancker, τον κ. Berman, τον κ. Lambsdorff, τον κ. Hutchinson, την κ. Scheele, την κ. Doyle, την κ. Weber, τον κ. Βαρβιτσιώτη, την κ. Hassi και την κ. Gomes. Είχαν απόλυτο δίκιο, όταν δήλωσαν ότι η αναπαραγωγική υγεία στις αναπτυσσόμενες χώρες έχει απόλυτη προτεραιότητα, και είναι σημαντικό να αγωνιστούμε για αυτή με τόλμη και συνέπεια. Διαφωνώ κατηγορηματικά με την άποψη της κ. Krupa ότι η σεξουαλική ελευθερία των γυναικών προκαλεί τη βία. Αυτού του είδους η λογική προκαλεί απέχθεια και προβαίνει σε διακρίσεις!
<P>
(Χειροκροτήματα)
<P>
Θα ήθελα να πω στον κ. Deva ότι δεν περίμενα τίποτα διαφορετικό από αυτόν. Παρακαλώ συγχωρέστε με για το σχόλιο αυτό. " αγαπητή Luisa Morgantini και ο κ. Romeva i Rueda χρησιμοποίησαν, όπως πάντα, έντονη φρασεολογία, προκειμένου να καταστήσουν σαφές ότι οι γυναίκες δεν επιθυμούν ελεημοσύνη αλλά απλώς αυτά που τους οφείλονται ως το ήμισυ της ανθρωπότητας.
<P>
Ευχαριστώ πολύ όλους όσοι στήριξαν την έκθεσή μου. Χαίρομαι επίσης που οι ΜΚΟ στον τομέα της ανάπτυξης και των δικαιωμάτων των γυναικών πραγματοποίησαν πάρα πολύ θετική αξιολόγηση της έκθεσης. Είμαι πολύ ευγνώμων για όλη τη συνεργασία και τη στήριξη που έλαβα.
<P>
(Χειροκροτήματα)
<SPEAKER ID="066" NAME="Πρόεδρος">
" συζήτηση έληξε.
<P>
Προχωρούμε τώρα στην ψηφοφορία.
<P>
Γραπτές δηλώσεις (άρθρο 142 του Κανονισμού)
<SPEAKER ID="067" NAME="Genowefa Grabowska  " AFFILIATION="PSE">
γραπτώς. - (PL) Οι ίσες ευκαιρίες και η ίση πρόσβαση για τις γυναίκες και τους άνδρες σε πόρους και η συμμετοχή στη δημόσια ζωή είναι αποφασιστικής σημασίας όχι μόνο εκτός ΕΕ, στο πλαίσιο της αειφόρου ανάπτυξης, είναι επίσης εξαιρετικά σημαντικές για πολλές γυναίκες στην ίδια την Ευρωπαϊκή Ένωση. Θα σας δώσω ένα παράδειγμα: στην Πολωνία, στην περιοχή μου, τη Σιλεσία, οι γυναίκες που εργάζονται καθημερινά για την ισότητα γυναικών και ανδρών ανησυχούν ότι η διάσταση του φύλου, δηλαδή η πολιτική που αφορά τα φύλα, δεν ενσωματώνεται κατάλληλα στην περιφερειακή οικονομική, πολιτική και πολιτισμική δράση.
<P>
Οι γυναίκες που συναντήθηκαν στο Κατοβίτσε στις 8 Μαρτίου 2007 διακήρυξαν ότι "η πολιτική που αφορά τα φύλα δεν προωθείται από τις τοπικές αρχές ή τα μέσα ενημέρωσης -είτε σε δημόσιο είτε σε ιδιωτικό επίπεδο- παρά το γεγονός ότι η Πολωνία προσχώρησε στην ΕΕ σχεδόν πριν από τέσσερα χρόνια". Πρόσθεσαν ότι οι αρχές της Σιλεσίας προφανώς δεν πείστηκαν από το σύνθημα "" δημοκρατία χωρίς τις γυναίκες είναι μόνο μισή δημοκρατία".
<P>
Μετά από τις πρόσφατες εκλογές υπάρχουν λιγότερες γυναίκες κατά το ένα τρίτο στην πολιτική σκηνή της Σιλεσίας. Συνεπώς πώς μπορεί να μιλήσει κάποιος για ισότητα των γυναικών; Γι' αυτόν τον λόγο οι γυναίκες της Σιλεσίας απαιτούν οι τοπικές αρχές να διασφαλίσουν την ίση συμμετοχή των γυναικών στην τοπική διοίκηση και στη διαδικασία λήψης αποφάσεων, την πρόσβαση στην ανέλιξη και στην ενασχόληση με επιχειρηματικές δραστηριότητες, ίσες ευκαιρίες όσον αφορά την εργασία, τις συνθήκες εργασίας και την αμοιβή, και τη μη άσκηση βίας στις γυναίκες.

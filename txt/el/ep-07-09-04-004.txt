<CHAPTER ID="004">
Καθεστώς της ευρωπαϊκής ιδιωτικής εταιρείας, εταιρικό δίκαιο (συζήτηση)
<SPEAKER ID="043" NAME="Πρόεδρος">
" ημερήσια διάταξη προβλέπει την προφορική ερώτηση προς την Επιτροπή, του βουλευτή Giuseppe Gargani, εξ ονόματος της Επιτροπής Νομικών Θεμάτων, για το στάδιο της νομοθετικής διαδικασίας σχετικά με το "Καθεστώς της Ευρωπαϊκής Ιδιωτικής Εταιρείας" και τη "Δεκάτη Τετάρτη Οδηγία για το Εταιρικό Δίκαιο" (B6-0137/0000).
<SPEAKER ID="044" NAME="Giuseppe Gargani  " AFFILIATION="PPE-DE">
συντάκτης. - (IT) Κύριε Πρόεδρε, κύριε Επίτροπε, κυρίες και κύριοι, η συζήτηση επί αυτής της ερώτησης είναι πολύ σημαντική από άποψη θεσμική αλλά και πολιτική, αν λάβουμε υπόψη ότι παρουσιάζει σημαντικό πολιτικό και θεσμικό ενδιαφέρον.
<P>
Θέλω να δηλώσω με απόλυτη σαφήνεια, και αναλαμβάνω την ευθύνη των λόγων μου, ότι η Ευρωπαϊκή Επιτροπή απογοήτευσε βαθύτατα το Ευρωπαϊκό Κοινοβούλιο, καθότι δεν ανταποκρίθηκε στις επίσημες αιτήσεις του Κοινοβουλίου και δεν παρουσίασε νομοθετικές προτάσεις για τις ευρωπαϊκές ιδιωτικές εταιρείες και τις μετεγκαταστάσεις της έδρας κεφαλαιουχικών εταιρειών.
<P>
Τον Φεβρουάριο του 2007 ζητήθηκε επισήμως η κατάθεση νομοθετικής πρότασης σχετικά με το καθεστώς της εταιρείας, δυνάμει του άρθρου 192 της Συνθήκης και -κάτι που θέλω να υπογραμμίσω, και παρακαλώ τον Επίτροπο να με ακούσει με προσοχή, διότι η προφορική ερώτηση που εξετάζουμε είναι πολύ σημαντική, κύριε Πρόεδρε, και πρέπει να απαντηθεί- μετά από διεξοδικό διάλογο, σε συνδυασμό με ακρόαση στην οποία μετείχαν ειδικευμένοι και αντιπροσωπευτικοί εμπειρογνώμονες οι οποίοι μας έδειξαν πόσο αναγκαίο είναι ένα τέτοιο μέσο και πόσο χρήσιμο θα είναι για την ενίσχυση μικρών επιχειρήσεων που επιθυμούν διακαώς να λειτουργήσουν αποτελεσματικά στην εσωτερική αγορά.
<P>
Ήταν καθήκον της Επιτροπής, κύριε Επίτροπε, να κινήσει αμέσως τη διαδικασία έγκρισης της εν λόγω νομοθετικής πρότασης, με πρώτο βήμα τη διενέργεια αξιολόγησης αντικτύπου. Επιπλέον, η Επιτροπή διέθετε ήδη μια μελέτη σκοπιμότητας από τον Δεκέμβριο του 2005, αλλά παρέμεινε αδρανής και περίμενε μέχρι τον Ιούλιο, οπότε ξεκίνησε διαδικασία διαβούλευσης σχετικά με την ανάγκη -και σε αυτήν την περίπτωση δεν ήταν τίποτε περισσότερο από μια υποκριτική συζήτηση- ύπαρξης μιας Ευρωπαϊκής Ιδιωτικής Εταιρείας, σαν να μην είχε τη δυνατότητα το Κοινοβούλιο, ως εκλεγμένος αντιπρόσωπος της Ένωσης συνολικά, να υποστηρίξει με εύλογα επιχειρήματα το αίτημά του για μια ουσιαστική νομοθετική πράξη.
<P>
Δεν θα πραγματευτώ λεπτομερώς την ευρωπαϊκή νομοθεσία, δεδομένου ότι ο Klaus Lehne, ένας από τους βασικούς εμπειρογνώμονες της επιτροπής και ηγετική προσωπικότητα σε αυτόν τον τομέα, θα μιλήσει σε λίγο για τις νομικές πτυχές του ζητήματος. Θα πραγματευτώ το ζήτημα σε μεγαλύτερο βάθος και θα υπενθυμίσω στον Επίτροπο, ώστε να δώσει τη δέουσα προσοχή σε όλα όσα θα αναφέρω, τη σχέση που υφίσταται μεταξύ των θεσμικών οργάνων στην οποία πρέπει να στηρίζεται η αναγκαία συνεργασία μεταξύ της Επιτροπής και του Κοινοβουλίου.
<P>
Κατά τη γνώμη μου, κύριε Επίτροπε, με την προσωπική σας στάση προσβάλατε το Κοινοβούλιο, περιφρονήσατε το Κοινοβούλιο. Αγνοήσατε τις αιτήσεις του οι οποίες εγκρίθηκαν δυνάμει του άρθρου 192 και ειδικότερα τη διοργανική συμφωνία για τη "βελτίωση της νομοθεσίας", ενώ είναι πολλές οι περιπτώσεις στις οποίες επιδείχθηκε αδράνεια -υπήρξα πρόεδρος της αρμόδιας επιτροπής και γνωρίζω πολύ καλά τον αριθμό των ερωτήσεων που εκκρεμούν- παρά το γεγονός ότι η Ευρωπαϊκή Επιτροπή είχε δεσμευτεί επισήμως όχι μόνο να λαμβάνει υπόψη τις αιτήσεις αλλά και να παρέχει ταχείες και ικανοποιητικές απαντήσεις στις επιτροπές του Κοινοβουλίου. " πραγματικότητα όμως είναι πολύ διαφορετική!
<P>
" μη συμμόρφωση με αυτές τις υποχρεώσεις εγείρει το θέμα της λογοδοσίας της Επιτροπής, την οποία δεν δυσκολεύομαι να χαρακτηρίσω νομική υποχρέωση, έναντι του Ευρωπαϊκού Κοινοβουλίου. Στη διάσκεψη για το εταιρικό δίκαιο που διοργάνωσε η γερμανική Προεδρία, ο κ. Lehne ορθώς επεσήμανε ότι η Ευρωπαϊκή Επιτροπή θα μπορούσε να παραπεμφθεί στο Δικαστήριο των Ευρωπαϊκών Κοινοτήτων για μη εκπλήρωση των υποχρεώσεών της.
<P>
Το Κοινοβούλιο, και αυτό θέλω να καταστεί απολύτως σαφές, πρέπει να γνωρίζει ότι η Επιτροπή έχει ήδη επιβεβαιώσει, στον ιστότοπό της, ότι οι διαβουλεύσεις που πραγματοποιήθηκαν το 1997 και το 2002 κατέδειξαν υψηλού επιπέδου και συγκεκριμένη απαίτηση από πλευράς των οικονομικών φορέων. Αυτό σημαίνει ότι η Επιτροπή γνωρίζει πόσο σημαντικό είναι αυτό το θέμα και κατανοεί ότι έχει καθήκον και υποχρέωση να απαντήσει στα αιτήματα του Κοινοβουλίου.
<P>
Όχι μόνον αρνήθηκε να εγκρίνει τη νομοθετική πρόταση, αλλά στη διάσκεψη του Βερολίνου ο Επίτροπος έφτασε στο σημείο να δηλώσει ότι είναι αναγκαίο να συζητηθεί περαιτέρω η χρησιμότητα της εν λόγω πρότασης. Αυτό μας ξάφνιασε πολύ, διότι τώρα πρέπει να εξετάσουμε -όπως αναφέρει ο Επίτροπος- κατά πόσον το Ευρωπαϊκό Κοινοβούλιο εξακολουθεί να έχει τη δυνατότητα να καταδείξει πραγματικά την εγκυρότητα αυτής της νομοθετικής πρότασης.
<P>
Μια οδηγία σε αυτόν τον τομέα -και με αυτό κλείνω την ομιλία μου- θα προσέφερε σίγουρα μια υγιή νομική βάση για την ελευθερία εγκατάστασης και παροχής υπηρεσιών των εταιρειών. Αναμένουμε από τον Επίτροπο μια λεπτομερή πρόταση, πράγμα που σημαίνει ότι δεν θα ακολουθεί απλώς τις επιθυμίες των διαφόρων ομάδων συμφερόντων, από την Αγγλία, το "νωμένο Βασίλειο και την Ιρλανδία, νομίζω, αλλά θα αντιμετωπίζει μια δυσμενή κατάσταση. Δεν πρέπει να υπηρετούνται τα συμφέροντα επιμέρους χωρών, κύριε Επίτροπε, όπως πολύ καλά γνωρίζετε, αλλά τα συμφέροντα των Ευρωπαίων! Το Κοινοβούλιο δεν είναι ομάδα συμφερόντων· προσπαθούμε να εκφράσουμε πραγματικά και πρακτικά αυτήν την απαίτηση και αυτήν την αναγκαιότητα!
<SPEAKER ID="045" NAME="Charlie McCreevy">
μέλος της Επιτροπής. - (EN) Κύριε Πρόεδρε, η προφορική ερώτηση την οποία κατέθεσε ο κ. Gargani, εξ ονόματος της Επιτροπής Νομικών Θεμάτων, μου δίνει την ευκαιρία να σας ενημερώσω σχετικά με τη θέση της Επιτροπής όσον αφορά τη 14η οδηγία για το εταιρικό δίκαιο και την Ευρωπαϊκή Ιδιωτική Εταιρεία (ΕΙΕ).
<P>
Όπως γνωρίζετε, και στο πλαίσιο της προσέγγισής μας για τη "βελτίωση της νομοθεσίας", στις 20 Ιουλίου η Γενική Διεύθυνση Εσωτερικής Αγοράς και Υπηρεσιών ξεκίνησε δημόσια διαβούλευση σχετικά με το καθεστώς της ΕΙΕ. " διαβούλευση αυτή αποσκοπεί στη συλλογή των απόψεων των ενδιαφερομένων για την ανάγκη θέσπισης ενός τέτοιου καθεστώτος και το πιθανό περιεχόμενό του.
<P>
Γνωρίζω ότι το Ευρωπαϊκό Κοινοβούλιο επιθυμεί να επιταχύνει η Επιτροπή τη διαδικασία. Ωστόσο, πρέπει να ξεκινήσουμε από την αναγκαία προπαρασκευαστική εργασία. Ζωτικής σημασίας στοιχείο της είναι η διαβούλευση με τους ενδιαφερόμενους σχετικά με τις διάφορες πιθανές ρυθμιστικές επιλογές - με άλλα λόγια, ένα πιο ενιαίο αλλά λιγότερο ευέλικτο καθεστώς, ή ένα καθεστώς που προσφέρει μεγάλη ελευθερία στους χρήστες, αλλά έχει ως αποτέλεσμα τη δημιουργία ποικίλων δομών της ΕΙΕ ανά την Ευρωπαϊκή Ένωση. Πρέπει να ακούσουμε τις απόψεις των ενδιαφερομένων όσον αφορά το ποια επιλογή είναι η πλέον ελκυστική για τις επιχειρήσεις. Αυτή είναι η ουσία της βελτίωσης της νομοθεσίας.
<P>
" μελέτη σκοπιμότητας στα τέλη του 2005 προσέφερε μια μάλλον γενική αξιολόγηση της τρέχουσας κατάστασης, αλλά δεν παρέχει σαφή απάντηση σχετικά με το ποια είναι η βέλτιστη επιλογή πολιτικής και τα πιθανά στοιχεία του καθεστώτος της ΕΙΕ. Γι' αυτό χρειαζόμαστε μια ανάλυση σε μεγαλύτερο βάθος. " μελέτη θα προσφέρει, αναμφιβόλως, χρήσιμο υλικό τεκμηρίωσης για το έργο μας. Επωφεληθήκαμε επίσης από την έκθεση του Ευρωπαϊκού Κοινοβουλίου για το καθεστώς της ΕΙΕ και τις συστάσεις που περιλάμβανε σχετικά με το ενδεχόμενο περιεχόμενο ενός τέτοιου καθεστώτος.
<P>
Όσον αφορά την πρόταση για μια 14η οδηγία για το εταιρικό δίκαιο, το προπαρασκευαστικό έργο για το θέμα αυτό δεν έχει οδηγήσει σε οριστικά συμπεράσματα. " πολιτική μας για τη βελτίωση της νομοθεσίας και τη μελέτη αντικτύπου μάς υποχρεώνει να αποδεικνύουμε ότι μια πρωτοβουλία έχει σαφές οικονομικό όφελος προτού ξεκινήσουμε την εφαρμογή της. Θα είμαι σύντομα σε θέση να προβώ σε πιο συγκεκριμένη δήλωση για το θέμα αυτό όσον αφορά την προστιθέμενη αξία μιας τέτοιας πρότασης.
<P>
Πρέπει να μελετήσουμε περισσότερο πριν καταθέσουμε μια τέτοια πρόταση, η οποία, ειλικρινά, κινδυνεύει να αποδειχθεί αμφιλεγόμενη. Όπως γνωρίζουν οι αξιότιμοι βουλευτές, δεν φοβάμαι να λάβω μέτρα που μπορεί να χαρακτηριστούν αμφιλεγόμενα, όμως πρέπει να είμαι πεπεισμένος ότι τα δυνητικά οφέλη μιας τέτοιας πρωτοβουλίας για την Ευρωπαϊκή Ένωση δικαιολογούν μια νομοθετική πρόταση.
<P>
Αυτό δεν οφείλεται σε αναβλητικότητα αλλά στην πεποίθηση ότι, για να προσφέρουμε αποτελέσματα καλής ποιότητας, η προπαρασκευαστική διαδικασία πρέπει να είναι η ενδεδειγμένη. Εντός του προσεχούς διμήνου θα ενημερώσω τους βουλευτές για τα επόμενα βήματα που σκοπεύω να πραγματοποιήσω σχετικά με τα σημαντικά αυτά θέματα.
<SPEAKER ID="046" NAME="Klaus-Heiner Lehne">
εξ ονόματος της Ομάδας PPE-DE. - (DE) Κύριε Πρόεδρε, κύριε Επίτροπε, κυρίες και κύριοι, καταρχάς θεωρώ ευχάριστο το γεγονός ότι απαντώντας σε αυτήν την προφορική ερώτηση, ο Επίτροπος McCreevy δεν απέρριψε τις προτάσεις του Ευρωπαϊκού Κοινοβουλίου. Σχετικά με την ευρωπαϊκή ιδιωτική εταιρεία έγιναν τόσο πολλές ακροάσεις και διαβουλεύσεις τα περασμένα χρόνια, ώστε δεν μπορώ να καταλάβω γιατί χρειαζόμαστε μία τρίτη, μία τέταρτη, μία πέμπτη και ίσως και μία έκτη ακρόαση ή ακόμα περισσότερες. Το θέμα έχει κλείσει. Αρχικά περιλαμβανόταν στο σχέδιο δράσης της Επιτροπής και εγκρίθηκε από τους περισσότερους φορείς στο αναθεωρημένο σχέδιο δράσης. Οι ακροάσεις στο Κοινοβούλιο έδωσαν ένα σαφές μήνυμα. Οι αποφάσεις του Σώματος δεν θα μπορούσαν να είναι σαφέστερες και, ως εκ τούτου, δεν μπορώ να δεχτώ πλέον άλλες καθυστερήσεις
<P>
Γενικά οι εμπειρογνώμονες συμφωνούν ότι η οδηγία για τη διασυνοριακή μεταφορά έδρας παρουσιάζει νομικό κενό. " Ευρωπαϊκή Ένωση επιτρέπει την ελεύθερη κυκλοφορία κεφαλαίων -δηλαδή την επιλογή να μεταφέρει κανείς την περιουσία ή το κεφάλαιό του σε διαφορετική τοποθεσία- αλλά εάν κατέχω μία επιχείρηση, επί του παρόντος δεν μου παρέχεται αυτή η επιλογή, διότι δεν μπορώ να επιλέξω ελεύθερα τον τόπο έδρας της επιχείρησής μου ή τον τόπο όπου θα την μεταφέρω, εντός της Ευρωπαϊκής Ένωσης. Εδώ υπάρχει σαφώς νομικό κενό. Στο ετήσιο νομοθετικό της πρόγραμμα, η Επιτροπή ανακοίνωσε την πρόθεσή της να καλύψει το κενό αυτό. Σήμερα αντιμετωπίζουμε μια κατάσταση όπου το Ευρωπαϊκό Δικαστήριο αναπτύσσει δική του νομολογία στον τομέα αυτό, τείνοντας προς μία απορρύθμιση τύπου Άγριας Δύσης, λόγω αδράνειας της νομοθετικής εξουσίας, η οποία δεν πράττει τίποτα για να καλύψει τυχόν κενά σε τομείς όπου δεν υπάρχει εναρμόνιση. Είναι πλέον καιρός η νομοθετική εξουσία να αναλάβει δράση και να μην αφήνει το θέμα μόνο στο Ευρωπαϊκό Δικαστήριο.
<P>
Και μία τελευταία παρατήρηση: το μονοπώλιο πρωτοβουλιών της Ευρωπαϊκής Επιτροπής δεν στέκει στο κενό. Όπως κάθε μονοπώλιο, πρέπει να το εξετάζουμε σε ένα πλαίσιο και, εν προκειμένω, το πλαίσιο προκύπτει από τη Συνθήκη και τις διοργανικές συμφωνίες. Βάσει αυτών των κειμένων, έμμεσο δικαίωμα πρωτοβουλίας έχει και το Συμβούλιο και το Ευρωπαϊκό Κοινοβούλιο. " Επιτροπή, στις διοργανικές συμφωνίες, δεσμεύτηκε να αντιδράσει στις προτάσεις τους. Ως εκ τούτου, θα ήθελα να καταστήσω εδώ σαφές ότι, εάν δεν υπάρξει ουσιαστική αντίδραση της Επιτροπής επί του θέματος εντός της προκαθορισμένης προθεσμίας, θα προτείνω στην Επιτροπή Νομικών Θεμάτων να καταθέσει στο Ευρωπαϊκό Δικαστήριο προσφυγή επί παραλείψει κατά της Ευρωπαϊκής Επιτροπής.
<SPEAKER ID="047" NAME="Gary Titley">
εξ ονόματος της Ομάδας PSE. - (EN) Κύριε Πρόεδρε, χαιρετίζω τα σχόλια του Επιτρόπου, δεδομένου ιδίως ότι η προσήλωση στη βελτίωση της νομοθεσίας προϋποθέτει τη σαφή ομαδική εργασία των ρυθμιστικών φορέων και των ανθρώπων εκείνων που θα επηρεαστούν από τα όποια μέτρα, οι οποίοι πρέπει να συνεργάζονται για την κατάρτιση των νομοθετημάτων. Χαιρετίζω επίσης το γεγονός ότι δηλώνει σαφώς πως πρέπει να υπάρχουν οικονομικοί στόχοι, οι οποίοι πρέπει να ανταποκρίνονται στις ανάγκες της αγοράς.
<P>
Μελετώντας την περίληψη της Επιτροπής για την εν λόγω διαβούλευση σχετικά με το εταιρικό δίκαιο, διαπιστώνω ότι λιγότερο από το ήμισυ των ερωτηθέντων ζητεί την υιοθέτηση ενός καθεστώτος της Ευρωπαϊκής Ιδιωτικής Εταιρείας. Αυτό μοιάζει να έρχεται σε αντίθεση με ορισμένες από τις δηλώσεις που ακούσαμε μέχρι στιγμής, θα ήταν λοιπόν χρήσιμο να διευκρινίσει ο κ. Επίτροπος ποιες ακριβώς ήταν οι απαντήσεις που έλαβε. Διαπιστώνω επίσης ότι οι περισσότεροι από τους συμμετέχοντες στη διαβούλευση επιθυμούσαν την κωδικοποίηση και ενοποίηση του υφιστάμενου εταιρικού δικαίου, παρά την πραγματοποίηση περαιτέρω βημάτων. Είναι σαφές ότι καλείται να εξισορροπήσει πολύ διαφορετικές προσεγγίσεις.
<P>
Αυτό που θέλω να μάθω είναι το εξής: σε ποιον βαθμό έχουμε διαπιστώσει μέχρι στιγμής ότι υπάρχει σαφής ανάγκη θέσπισης νομοθεσίας σε ευρωπαϊκό επίπεδο, αντί της θέσπισης εθνικής νομοθεσίας; Υποπτεύομαι ότι, σε ορισμένες περιπτώσεις, οι πιέσεις προέρχονται από όσους αντιμετωπίζουν πολύ περίπλοκες εθνικές νομοθεσίες και προσβλέπουν στην ευρωπαϊκή νομοθεσία για την απλούστευση της κατάστασης. Εντούτοις, το πρόβλημα είναι ότι, όταν θεσπίζουμε ευρωπαϊκή νομοθεσία επιπλέον της εθνικής, διαπιστώνουμε συχνά ότι περιπλέκει ακόμη περισσότερο την κατάσταση. Αναμφίβολα, όμως, σκοπός του όλου εγχειρήματος είναι η απλούστευση και η αποσαφήνιση.
<SPEAKER ID="048" NAME="Sharon Bowles">
εξ ονόματος της Ομάδας ALDE. - (EN) Κύριε Πρόεδρε, την τελευταία φορά που μίλησα γι' αυτό το ζήτημα τον Φεβρουάριο, επεσήμανα στον κ. Επίτροπο το γεγονός ότι δεν συμφωνούσα με όλες τις συστάσεις που περιελάμβανε η έκθεση του Κοινοβουλίου, όπως το ύψος των κεφαλαίων, διότι θεωρούσα ότι ένα καθεστώς που θα κινείτο σε ένα τέτοιο πλαίσιο θα εισήγαγε διακρίσεις υπέρ των μεγαλύτερων εταιρειών. Συνεπώς, χαιρετίζω το γεγονός ότι στην πιο πρόσφατη διαβούλευση του κ. Επιτρόπου, επιδιώκει να λάβει απαντήσεις από ΜΜΕ.
<P>
Ωστόσο, πρέπει όλοι να επιδιώκουμε ενεργά αυτές τις απαντήσεις, δίνοντας έμφαση περισσότερο στις μικρές παρά στις μεσαίες επιχειρήσεις. Αυτό θα πράξω οπωσδήποτε στη δική μου περιφέρεια, και μπορώ να δηλώσω με ικανοποίηση ότι υπάρχουν και άλλα όργανα στο "νωμένο Βασίλειο που πράττουν το ίδιο, γι' αυτό λοιπόν χαιρετίζω τις προσπάθειες να διαπιστωθεί η σημασία του μέτρου για τις μικρές επιχειρήσεις. Αυτό κυρίως συμβαίνει, επειδή απουσιάζουν συνήθως οι πληροφορίες από μικρότερες επιχειρήσεις, ενώ συγχρόνως είμαστε πρόθυμοι να αναγνωρίσουμε ότι αυτές ακριβώς οι επιχειρήσεις δεν διαθέτουν τα αναγκαία μέσα ώστε να ανταποκριθούν στα διάφορα νομοθετήματα και κανονισμούς, οπότε, θεωρητικά τουλάχιστον, αυτές πρέπει να επιδιώκουμε να ωφελήσουμε περισσότερο με το καθεστώς.
<P>
Κατά τη γνώμη μου, το Σώμα έχει καταθέσει ορισμένες προτάσεις οι οποίες μειώνουν σημαντικά τις πιθανότητες ευνοϊκής υποδοχής του καθεστώτος από αυτές ακριβώς τις πολύ μικρότερες επιχειρήσεις, οπότε έχουμε πρόβλημα. Το μήνυμά μου είναι να μην περιπλέξουμε τα πράγματα· διαφορετικά, τουλάχιστον οι μικρές επιχειρήσεις θα θεωρήσουν προσχηματικό το όλο εγχείρημα, καθώς δεν θα πειστούν ότι επιφέρει πράγματι κάποια αλλαγή της κατάστασης.
<SPEAKER ID="049" NAME="Jean-Paul Gauzès" AFFILIATION="PPE-DE">
(FR) Κύριε Πρόεδρε, κύριε Επίτροπε, κυρίες και κύριοι, η ανταγωνιστικότητα των εταιρειών και η αποδοτικότητα της εσωτερικής αγοράς απαιτούν, επίσης, κατάλληλα και εκσυγχρονισμένα καταστατικά εταιρειών. Σημειώθηκε ορισμένη πρόοδος σε ό,τι αφορά τις μεγάλες επιχειρήσεις, με την έγκριση του κανονισμού για το καταστατικό της Ευρωπαϊκής Ιδιωτικής Εταιρείας στις 8 Οκτωβρίου 2001. Το 2004, η Ευρωπαϊκή Επιτροπή ξεκίνησε μια συζήτηση για μια νέα μορφή ευρωπαϊκής εταιρείας, σχεδιασμένη ειδικότερα για τις μικρομεσαίες επιχειρήσεις: την Ευρωπαϊκή Ιδιωτική Εταιρεία.
<P>
Αυτή η πρωτοβουλία έγινε λίαν ευμενώς δεκτή από όλους όσοι την ανέμεναν επί 30 ολόκληρα χρόνια - ακριβώς, 30 χρόνια. Τα αποτελέσματα της μελέτης σκοπιμότητας της Επιτροπής για το καταστατικό παρουσιάστηκαν τον Δεκέμβριο του 2005. Έδειξαν σαφώς ότι στη συντριπτική τους πλειονότητα οι οικονομικοί παράγοντες που ερωτήθηκαν ήθελαν ένα τέτοιο καταστατικό, για δύο βασικούς λόγους. Πρώτον, η εισαγωγή ενός ευρωπαϊκού καταστατικού θα είχε το πλεονέκτημα της άρσης των εμποδίων στην εγκατάσταση και κινητικότητα των ΜΜΕ στην Ευρωπαϊκή Ένωση. Δεύτερον, θα επέτρεπε τη δημιουργία ενός ευρωπαϊκού σήματος για τις ΜΜΕ, και ιδίως για εκείνες στα νέα κράτη μέλη.
<P>
Για τις ΜΜΕ, η Ευρωπαϊκή Ιδιωτική Εταιρεία φαίνεται ως ένας αποτελεσματικός τρόπος πρόσβασης στην ευρωπαϊκή αγορά. " έγκρισή της θα συμβάλει επίσης εμμέσως στην ανάπτυξη και στην εναρμόνιση του εθνικού δικαίου, γεγονός που με τη σειρά του ενθαρρύνει την ανάπτυξη και την ολοκλήρωση της ευρωπαϊκής οικονομίας. Αυτό το νέο καθεστώς θα ανταποκριθεί στην ανάγκη απλούστευσης των νομικών μέσων που είναι διαθέσιμα σε εταιρείες και θα τις καταστήσει πιο αποτελεσματικές.
<P>
Είμαι πεπεισμένος ότι πολλές μικρομεσαίες επιχειρήσεις θα βγουν κερδισμένες από ένα τέτοιο καταστατικό, το οποίο προφανώς θα έχει προαιρετικό χαρακτήρα. Το σχέδιο για μια Ευρωπαϊκή Ιδιωτική Εταιρεία υποστηρίζεται σθεναρά από οικονομικούς κύκλους κατ' ουσίαν σε όλα τα κράτη μέλη. Αυτό ισχύει βεβαίως για τη Γαλλία και τη Γερμανία.
<P>
Το Ευρωπαϊκό Κοινοβούλιο ενέκρινε την έκθεση ιδίας πρωτοβουλίας του κ. Lehne, τα συμπεράσματα της οποίας στηρίζω, αν και επί του παρόντος δεν σημειώνεται καμία πρόοδος. Γι' αυτό υποστηρίζω τις ερωτήσεις του κ. Gargani προς την Επιτροπή εξ ονόματος της Επιτροπής Νομικών Θεμάτων. Είναι σημαντικό να γνωρίζουμε ποια είναι τα θεμελιώδη προβλήματα που ανάγκασαν την Επιτροπή να καθυστερήσει το έργο της σε σχέση με αυτό το θέμα.
<SPEAKER ID="050" NAME="Manuel Medina Ortega" AFFILIATION="PSE">
(ES) Κύριε Πρόεδρε, συμμερίζομαι την άποψη που εκφράστηκε από τον Πρόεδρο Gargani και τον κ. Lehne να προωθηθούν κανονισμοί της Ευρωπαϊκής Ένωσης σχετικά με την έδρα των εταιρειών και το καθεστώς της Ευρωπαϊκής Ιδιωτικής Εταιρείας.
<P>
Ο κ. McCreevy μάς είπε στην απάντησή του ότι υπάρχουν ορισμένα προβλήματα, ότι υπήρξε καθυστέρηση, ότι έχουν ξεκινήσει διαβουλεύσεις σε σχέση με μία από τις προτάσεις και ότι αναφορικά με τις άλλες δεν έχει προφανώς προσδιοριστεί καμία άποψη ακόμη. Είμαστε λοιπόν αντιμέτωποι με το γνώριμο θέμα της έγκρισης κοινοτικής νομοθεσίας και της βελτίωσης των κοινοτικών κανονισμών.
<P>
Ο κ. Lehne έχει καταστήσει σαφές ότι η ατμόσφαιρα εδώ είναι ατμόσφαιρα συνεργασίας μεταξύ των θεσμικών οργάνων: δεν είναι το Κοινοβούλιο από τη μία πλευρά και η Επιτροπή από την άλλη. Το Κοινοβούλιο ελπίζει ότι η Επιτροπή θα μπορέσει να παρουσιάσει σύντομα πρωτοβουλίες, διότι η δυνατότητα πρωτοβουλίας της Επιτροπής εντάσσεται στο πλαίσιο συνεργασίας με τα άλλα θεσμικά όργανα. Ο Επίτροπος McCreevy μίλησε για δυσκολίες σε σχέση με τα κράτη μέλη, αλλά εξακολουθεί να μην είναι σαφές για εμάς, κατόπιν αυτής της συζήτησης, πού έγκεινται οι αντιρρήσεις και αν προέρχονται από τον ίδιο τον ιδιωτικό τομέα ή κυρίως από τα κράτη μέλη.
<P>
Ποια κράτη αντιτίθενται στην έγκριση κοινοτικών κανονισμών αυτού του είδους; Μιλάμε για αποκλειστικά ιδιωτική αντίθεση; Καθότι ο κ. McCreevy θα έχει άλλη μία ευκαιρία να μιλήσει, ελπίζω ότι θα μπορέσει να προσφέρει περαιτέρω διευκρινίσεις για το πού έγκεινται οι δυσκολίες, αν προέρχονται από τον ιδιωτικό τομέα ή κυρίως από τα κράτη μέλη.
<SPEAKER ID="051" NAME="Charlie McCreevy">
μέλος της Επιτροπής. - (EN) Ευχαριστώ όλες και όλους τους βουλευτές για τα σχόλιά τους.
<P>
Φοβούμαι ότι δεν μπορώ να συμφωνήσω με τη δήλωση του κ. Gargani ότι η Επιτροπή δεν έχει κάνει τίποτε και ότι αγνόησε το Κοινοβούλιο. Όταν συζητήσαμε το ψήφισμα του Κοινοβουλίου την 1η Φεβρουαρίου 2007 στις Βρυξέλλες, δεσμεύτηκα να απαντήσω λεπτομερώς στο Κοινοβούλιο και έχω κάθε πρόθεση να τηρήσω αυτήν τη δέσμευση. Σημείωσα επίσης το αίτημα μιας σειράς βουλευτών, κατά τη συζήτησή μας της 1ης Φεβρουαρίου, να μην αγνοήσω το προπαρασκευαστικό έργο. " διαβούλευση για την ΕΙΕ ξεκίνησε κανονικά τον Ιούλιο. Ορισμένοι από τους ενδιαφερόμενους στηρίζουν όντως μια Ευρωπαϊκή Ιδιωτική Εταιρεία. Θα ήταν σφάλμα όμως να θεωρήσουμε ότι επικρατεί συναίνεση ως προς το πιθανό περιεχόμενό της, όπως κατέδειξαν τόσο ο κ. Titley όσο και η κ. Bowles. Αν βιαστούμε να ολοκληρώσουμε τη διαδικασία, διατρέχουμε τον κίνδυνο να στείλουμε την πρόταση σε κάποιο συρτάρι προτού ακόμα ξεκινήσει.
<SPEAKER ID="052" NAME="Πρόεδρος">
" συζήτηση έληξε.

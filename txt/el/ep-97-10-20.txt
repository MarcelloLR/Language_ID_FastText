<CHAPTER ID=1>
Επανάληψη της συνόδου
<SPEAKER ID=1 NAME="Πρόεδρος">
Κηρύσσω την επανάληψη της συνόδου του Ευρωπαϊκού Κοινοβουλίου, που είχε διακοπεί στις 2 Οκτωβρίου 1997.

<CHAPTER ID=2>
Εγκριση των συνοπτικών πρακτικών
<SPEAKER ID=2 NAME="Πρόεδρος">
Τα συνοπτικά πρακτικά της χθεσινής συνεδρίασης έχουν διανεμηθεί.
<P>
Υπάρχουν παρατηρήσεις;

<SPEAKER ID=3 LANGUAGE="ES" NAME="Medina Ortega">
Κύριε Πρόεδρε, σε σχέση με τα συνοπτικά πρακτικά της συνεδρίασης της Παρασκευής 19 Σεπτεμβρίου θα παρέμβω για να ζητήσω την προστασία του κυρίου Προέδρου.
<P>
Στις 19 Σεπτεμβρίου, ήμουν παρών στην συνεδρίαση όπως συνηθίζω πάντα να κάνω, πήρα μέρος στις ονομαστικές ψηφοφορίες και ήμουν έως τη στιγμή που διεκόπη η σνεδρίαση.
<P>
Κάποιο μέσο ενημέρωσης με κατηγόρησε ότι εκείνη τη στιγμή πληρωνόμουν χωρίς να υπάρχει λόγος.
<P>
Παρ' ότι αυτές οι δηλώσεις επανορθώθηκαν από τον Πρόεδρο της Επιτροπής Νομικών Θεμάτων και Δικαιωμάτων των Πολιτών, όσον αφορά εμένα και κάποια άλλα μέλη αυτού του Σώματος - και πιστεύω ότι κι ο ίδιος ο Πρόεδρος έκανε κάτι γύρω απ'αυτό το θέμα - κάποια μέσα ενημέρωσης στην Ισπανία το χρησιμοποίησαν για να μου κάνουν προσωπική επίθεση. Κι αυτή τη στιγμή, κύριε Πρόεδρε βρίσκομαι στη δύσκολη θέση ενός βουλευτού ο οποίος επικαλείται το ότι εκπληρώνει τα καθήκοντά του, απέναντι σε κάποια μέσα τα οποία ισχυρίζονται ότι δεν έχει εκπληρώσει το καθήκον του.
<P>
Ζητώ από την Προεδρία αυτή τη στιγμή να γνωστοποιήσει ότι αυτός ο βουλευτής ήταν παρών εκείνη την ημέρα. Και δηλώνω ότι πάντα έχω φροντίσει να είμαι παρών έως το τέλος της συνεδριάσεως κάθε Παρασκευή και γι' αυτό τον λόγο - και πιστεύω ότι το έχει διαπιστώσει ο κύριος Πρόεδρος - συνηθίζω να παίρνω όχι πια την ειδική πτήση αλλά μία πτήση που φεύγει στις τρείς το απόγευμα, ούτως ώστε να μπορώ να είμαι εδώ έως τη μία.
<P>
Ελπίζω ότι το Προεδρείο του Κοινοβουλίου θα προστατεύσει αυτόν τον βουλευτή απέναντι στη συκοφαντική δυσφήμιση που εξαπολύθηκε εναντίον του.
<P>
(Χειροκροτήματα)

<SPEAKER ID=4 LANGUAGE="FR" NAME="Fontaine">
 Κύριε Πρόεδρε, επιτρέψτε μου να παρέμβω για το ίδιο θέμα όπως και ο κ. Medina Ortega καθώς πιστεύω ότι οι συνάδελφοι μας έχουν το δικαίωμα να έχουν πλήρη ενημέρωση για το ζήτημα. Το θέμα αυτό αφορά και εμένα. Επικαλούμαι το άρθρο 108 του κανονισμού επί προσωπικού ζητήματος.
<P>
Περί τίνος πρόκειται; Η εκπομπή του ολλανδικού τηλεοπτικού δικτύου NCRV στις 13 του περασμένου Οκτωβρίου ήταν πάρα πολύ δυσφημιστική για όλους. Στις 19 Σεπτεμβρίου, πολλοί από μας το θυμούνται, γιατί ήμασταν πολυάριθμοι, συζητούσαμε σε δημόσια συνεδρίαση για την εξαιρετική έκθεση του συναδέλφου κ. Hallan. Την ημέρα εκείνη το ολλανδικό αυτό κανάλι αποφάσισε να παρουσιάσει μια εκπομπή με θέμα, όπως είπε ο σχολιαστής και παραθέτω: "η κακή χρήση των ημερησίων αποζημιώσεων συνεχίζεται».
<P>
Για τον σκοπό αυτό, παραβιάζοντας τους κανόνες του Κοινοβουλίου, οι τεχνικοί του καναλιού τοποθέτησαν κρυφές κάμερες στα θεωρεία του κοινού όπου κάθονταν. Αυτά δεν τα λέω εγώ, αλλά ο σχολιαστής χωρίς να έχει τον παραμικρό δισταγμό.
<P>
Αποφάσισαν να καταγράψουν σε βίντεο τους βουλευτές που είχαν υπογράψει στους καταλόγους παρουσιών και επέλεξαν δύο κυρίως θύματα: τον κ. Manuel Medina Ortega και εμένα. Τα σχόλια τα οποία συνόδευαν την εικόνα αποδεικνύουν την προφανή πρόθεση να βλάψουν. Σας αφήνω να κρίνετε μόνοι σας. "Ακριβώς μετά από τις 9.30 ο ισπανός σοσιαλιστής, Manuel Medina Ortega, εγκαταλείπει το ημικύκλιο. Λίγο αργότερα πάω στο γραφείο των οδηγών. Ο M. Ortega είχε υπογράψει για 500 φιορίνια ημερήσιας αποζημίωσης. Σε λιγότερο από ένα λεπτό εμφανίζεται η χριστιανοδημοκράτης Nicole Fontaine. Η γαλλίδα αντιπρόεδρος εργάστηκε λιγότερο από τρία τέταρτα της ώρας. Υπέγραψε για 500 φιορίνια.
<P>
Δυστυχώς, όμως για το κανάλι αυτό δεν έγινε καλή επιλογή των θυμάτων. Ο συνάδελφος Manuel Medina δεν απομακρύνθηκε αφού υπέγραψε - όπως μόλις δήλωσε και ο ίδιος - εκπλήρωσε πλήρως τις κοινοβουλευτικές του υποχρεώσεις, μέχρι το τέλος της συνεδρίασης, ψηφίζοντας την έκθεση Hallan, όπως φαίνεται και από την ονομαστική κλήση.
<P>
Σε ό, τι με αφορά, ήμουν παρούσα από τις 9 η ώρα, αποχώρησα από την αίθουσα μόνο όταν εξαντλήθηκαν τα θέματα της ημερήσιας διάταξης, εφόσον άλλωστε είχα την προεδρία. Ο καθένας μπορούσε να το διαπιστώσει αυτό.
<P>
(Χειροκροτήματα) Αυτή η χονδροειδής δυσφήμηση, κύριε Πρόεδρε φέρνει τουλάχιστον στο φως την ανικανότητα και την απάτη των εν λόγω δημοσιογράφων, οι οποίοι δεν έλαβαν τον κόπο να δουν τι κάνουμε, τι ψηφίζουμε, τι ψηφίσθηκε, ποιός είχε την προεδρία...
<P>
(Χειροκροτήματα) Όλα αυτά δεν είχαν καμμία σημασία για αυτούς. Είχαν ένα στόχο και όλα τα μέσα ήταν αποδεκτά για τον επιτύχουν.
<P>
Φανταζόμαστε την πορεία που ακολούθησαν, ή τις άνωθεν εντολές. "Πηγαίνετε να βρείτε δύο ή τρείς ευρωβουλευτές, κατά προτίμηση από διαφορετικές πολιτικές ομάδες, για να φαίνεται αντικειμενικό, τραβήξτε τους σε βίντεο την ώρα που υπογράφουν, πηγαίνετε ύστερα στο γραφείο των οδηγών, τραβήξτε τους σε βίντεο εκεί και ιδού το ζήτημα.»
<P>
Ε, λοιπόν όχι κύριε Πρόεδρε, δεν υπάρχει κανένα ζήτημα. Καμμία κοινοβουλευτική συνέλευση, σε καμμία δημοκρατική χώρα δεν ανέχεται να γίνονται οι εργασίες σε περιβάλλον όπου υπάρχουν κρυμμένες κάμερες. Κανένα μέλος κοινοβουλίου δεν μπορεί να αποδεχθεί την συνέχιση, ατιμωρητί, αυτής της εκστρατείας την οποία βλέπουμε εδώ και μήνες, με ψευδή άρθρα, παραποιημένα φίλμ- τώρα έχουμε την απόδειξη- και όλα αυτά έχουν σκοπό να γελοιοποιήσουν τα πρόσωπά μας και πέρα από αυτά τον θεσμό του κοινοβουλίου και την δημοκρατία.
<P>
Κύριε Πρόεδρε, σέβομαι πάρα πολύ την ελευθερία του Τύπου και γνωρίζω ότι οι δημοσιογράφοι που επιτελούν την εργασία τους με εντιμότητα- και ευτυχώς είναι πολλοί αυτοί- δεν θα ακολουθούσαν τέτοιες έμμεσες διαδικασίες.
<P>
Ορισμένοι από τους συναδέλφους θύματα παρόμοιων επιθέσεων, θύματα παραποιημένων εικόνων, δεν είχαν την τύχη, όπως ο Manuel Medina κι εγώ, να μπορέσουν να αποστομώσουν τους συκοφάντες. Σκεπτόμενη εμάς όλους και τον θεσμό τον οποίο πρέπει να υπερασπισθείτε, θα ζητούσα να υιοθετήσει το Προεδρείο παραδειγματικές διατάξεις προκειμένου να σταματήσουν ενέργεις που θίγουν σοβαρά το Κοινοβούλιο.
<P>
(Ζωηρά χειροκροτήματα)
<SPEAKER ID=5 NAME="Πρόεδρος">
Έχω ορισμένες αιτήσεις για ομιλίες. Λαμβάνοντας υπόψη την εντύπωση που έχει προκαλέσει στην Συνέλευση το θέμα, θα δώσω εντελώς εξαιρετικά τον λόγο σε όσους τον ζητήσουν.
<P>
Θα αρχίσω με κάποιο από τα άτομα τα οποία έχουν θιχτεί από την πληροφορία.
<P>
Τον λόγο έχει ο κύριος Kreissl-Dφrfler.

<SPEAKER ID=6 LANGUAGE="DE" NAME="Kreissl-Dφrfler">
Κύριε Πρόεδρε, αξιότιμες και αξιότιμοι συνάδελφοι. Μπορώ απλά μόνο να συνταχθώ με την άποψη του κ. Madina Ortega και της κ. Fontaine. Κι εγώ επίσης είχα την αμφίβολη ευχαρίστηση να εμφανιστώ στην τηλεόραση. Ελπίζω τουλάχιστον η ποιότητα της εικόνας κατ΄αυτήν την σημαντική εισήγηση να ηταν τόσο καλή, ώστε να μην φαινόμαστε πάρα πολύ άσχημοι! Πρέπει όμως επίσης να πω εδώ πως και φυσικά είχα πληροφορηθεί προηγουμένως πόσο θα διαρκούσε η συνεδρίαση. Μου είπαν περίπου μέχρι τις 10.00. Εν συνεχεία, έφυγα για την Βραζιλία, σε υπηρεσιακή αποστολή με την ιδιότητά μου του μέλους της αντιπροσωπείας για τις σχέσεις με τις χώρες της Λατινικής Αμερικής. Θα ευχόμουνα σε αυτούς τους δημοσιογράφους - ευτυχώς είναι μόνον λίγοι, που εργάζονται έτσι - να μας συνόδευαν, ανεξάρτητα ποιόν, για μία βδομάδα σε αυτό που κάνουμε εδώ. Τότε θά θελα να δω αν θα άντεχαν έστω και μια βδομάδα.
<P>
Κατά τα άλλα, δεν θά ήθελα να επαναλάβω ξανά αυτά που ήδη είπαν ο προηγούμενος ομιλητής και η προηγούμενη ομιλήτρια. Εδώ ανταλλάχτηκαν ήδη αρκετές εκφράσεις. Κάτι τέτοιο δεν χρειάζεται να το ανεχθούμε. Αν θέλουν να χτυπάμε κάρτα τότε πρέπει να πούμε: Εμείς δεν συμμετέχουμε!
<P>
(Χειροκροτήματα)

<SPEAKER ID=7 LANGUAGE="ES" NAME="Puerta">
Κύριε Πρόεδρε, θα επαναλάβω αυτό που ήδη έχω πει στην Διάσκεψη των Προέδρων: ότι είναι δηλαδή άδικο και απαράδεκτο να παίζει κανείς με την τιμιότητα του Κοινοβουλίου και των βουλευτών. Τα άτομα που προσεβλήθησαν είναι παραδείγματα κι εκείνη την ημέρα εκπλήρωναν κανονικά τις υποχρεώσεις τους.
<P>
Όσον αφορά την Ισπανία, αυτή η ολλανδική τηλεόραση είχε ανταπόκριση σε κάποια έντυπα και τώρα είναι πολύ δύσκολο να αποκατασταθεί η αλήθεια και να υπερασπιστεί κάποιος το κοινοβουλευτικό έργο του κυρίου Medina Ortega ή της κυρίας Nicole Fontaine ή κάποιου άλλου από τα άτομα που εθίγησαν.
<P>
Ο αγώνας ενάντια στην διαφθορά ή ενάντια στις κατηγορίες απαιτεί να υπερασπίσουμε επίσης την τιμιότητα του Κοινοβουλίου και το καλό παράδειγμα εκείνων οι οποίοι εκπληρώνουν τα καθήκοντά τους ενεργώντας σαν αντιπρόσωποι του λαού.
<P>
Γι' αυτό τον λόγο, συγκατατίθεμαι στις διαμαρτυρίες εξ ονόματος της Ομάδας μου και εξ ονόματος όλων, χωρίς κανενός είδους προσπάθεια συγκάλυψης. Εδώ δεν υπάρχει κανενός τύπου προσπάθεια του «βοήθησέ μας εσύ σήμερα, για να σου ανταποδώσουμε αύριο την υποστήριξή μας». Απολύτως καμμία. Αυτό το οποίο αυτή τη στιγμή διακυβεύεται είναι η εντιμότητα η δική μας, των αντιπροσώπων των ευρωπαϊκών λαών.
<P>
Γι' αυτό τον λόγο επιμένω στο να ζητάω την προστασία και την βοήθεια για όλους εκείνους τους βουλευτές που έχουν προσβληθεί τόσο πολύ και τώρα έχουν μεγάλη δυσκολία στο να εξηγήσουν στην κοινή γνώμη ποιό ήταν το έργο τους.

<SPEAKER ID=8 LANGUAGE="EN" NAME="Green">
Κύριε Πρόεδρε θα ήθελα και εγώ να μιλήσω για τα σχόλια τα οποία έγιναν ιδιαίτερα από τον κ.Medina και την κ. Fontaine. Θα ήθελα και εγώ να απευθυνθώ στα ολλανδικά μέσα ενημέρωσης και ειδικά σε ορισμένα από τα ισπανικά μέσα ενημέρωσης, τα οποία χρησιμοποίησαν με φαύλο τρόπο το περιστατικό αυτό εναντίον του κ. Medina Ortega.
<P>
Θα επιθυμούσα να καταγραφεί ότι επί μήνες ο κ. Medina Ortega, ως αντιπρόεδρος της ομάδας αυτής, έχει αναλάβει την ευθύνη της ολομέλειας της Ομάδας μου κάθε Παρασκευή πρωί, εδώ στο Στρασβούργο. Και αυτό προκειμένου να μπορέσω να ασχοληθώ με τα διοικητικά καθήκοντα της ομάδας μου και να μπορέσω να έχω κάποιο χρόνο όταν δεν χρειάζεται να είμαι παρών στην ολομέλεια. Πρέπει να πω ότι βρίσκομαι πάνοτε εδώ αν και δεν παραβρίσκομαι στην ολομέλεια. Ο κ. Medina Ortega, έχει αναλάβει το καθήκον αυτό ενσυνείδητα, επί μήνες και αυτό σημαίνει ότι δεν μπορεί να πάρει την ειδική πτήση για να επιστρέψει πίσω στην Μαδρίτη, όπως κάνουν άλλοι και παίρνει μια άλλη πτήση, με προσωπικό του κόστος. Επιθυμώ να γίνει σαφές ότι χαίρει της πλήρους εμπιστοσύνης, της δικής μου και της Ομάδας μου και δυσανασχετούμε για τις κατηγορίες σχετικά με την ακεραιότητά του.
<P>
(Χειροκροτήματα)

<SPEAKER ID=9 LANGUAGE="ES" NAME="Robles Piquer">
Κύριε Πρόεδρε, χρειάζεται λιγότερο από ένα λεπτό για να πω ότι η Ομάδα μου χωρίς καμμία αμφιβολία - είμαι σίγουρος για ότι ο Πρόεδρος Martens θα το δεχθεί αυτό - συντάσσεται με τους βουλευτές που έγιναν αντικείμενο μας τόσο άδικης επίθεσης. Κι αυτό το κάνουμε για όλους τους. Θέλω να αναφερθώ πολύ εξαιρετικά στην κυρία Fontaine, της οποίας το έργο όλοι θαυμάζουμε, και στον φίλο μου και συμπατριώτη μου Καθηγητή Medina ο οποίος είναι ένας άνθρωπος εξαιρετικά συνεπής - κι εκείνοι που έχουμε τη συνήθεια να είμαστε συχνά εδώ τις Παρασκευές το ξέρουμε πολύ καλά, όχι μόνο τις Παρασκευές αλλά και τις υπόλοιπες μέρες των μεγάλων εβδομάδων του Στρασβούργου ή των Βρυξελλών.
<P>
Νομίζουμε ότι αυτή η ολλανδική τηλεόραση προσέφερε τις χειρότερες υπηρεσίες στην ελευθερία της πληροφόρησης και νομίζουμε ότι είναι λυπηρό που κάποιες εφημερίδες της χώρας μας, του κυρίου Medina και της δικής μου, έχουν γίνει η ηχώ τέτοιων άδικων κατηγοριών. Και επίσης, εμείς κύριε Πρόεδρε, είμαστε σίγουροι ότι εσείς θα δώσετε τον μέγιστο βαθμό προστασίας για την τιμή αυτής της Συνέλευσης και των μελών της, ειδικά εκείνων που, όπως οι προαναφερθέντες, εκπληρώνουν αυστηρά τις υποχρεώσεις τους.

<SPEAKER ID=10 LANGUAGE="DE" NAME="Telkδmper">
Κύριε Πρόεδρε, μπορούμε σαν μεμονωμένοι βουλευτές αλλά και σαν Κοινοβούλιο γενικά να αντιμετωπίσουμε ατάραχα ένα τέτοιο τηλεοπτικό ρεπορτάζ. Εγώ δεν έχω να φοβηθώ τίποτα και επίσης αυτό το Κοινοβούλιο δεν έχει να φοβηθεί τίποτα. Κάνουμε το πολιτικό μας καθήκον, και το κάνουμε ευσυνείδητα.
<P>
Ίσως ένα τέτοιο ρεπορτάζ να καταδείχνει επίσης πως είναι απαραίτητο ένα καταστατικό. Θα πρέπει να καταστήσουμε σαφές ότι είμαστε ένα Ευρωπαϊκό Κοινοβούλιο που καλύπτει μία μεγάλη επιφάνεια με έναν ορισμένο τρόπο εργασίας. Aυτό είναι κάτι ιδιαίτερο! Καί αυτό ίσως θα πρέπει επίσης να συζητηθεί στο Συμβούλιο της Ευρωπαϊκης Ένωσης, και πρέπει να ισχύει το ίδιο δίκαιο για όλα τα μέλη αυτού του σώματος, ώστε να μην ξανασυμβεί μια τέτοια δημοσιογραφική αναισχυντία. Όσον αφορά τη διαδικασία, έγινε μία συζήτηση. Ήταν σαφές ότι υπήρχαν ακόμη τρείς ομιλητές, και είναι συνηθισμένο αυτός ο χώρος να μην είναι πλήρως κατειλημμένος, διότι ο καθένας έχει πολλές άλλες πολιτικές υποχρεώσεις.
<P>
Όταν οι δημοσιογράφοι κάνουν ρεπορτάζ με αυτόν τον τρόπο, τότε αυτό δεν είναι για μένα μια καλή δημοσιογραφική έρευνα αλλά μια βρωμοδουλειά. Μέσα από ένα τέτοιο ρεπορτάζ θέλουν να λασπολογήσουν την κεφαλή της πολιτικής. Μας βρίζουν, μας καταλογίζουν διάφορα και στον ολλανδικό τύπο ήταν για μένα ήδη η δεύτερη φορά. Υπογράφουμε κατάλογο παρουσιών. Μια φορά ανέφεραν πως υπέγραψα το βράδυ. Είχα υπογράψει όμως το πρωί, το μεσημέρι και το βράδυ, διότι ήμουνα σε διάφορες συνεδριάσεις. Όταν λοιπόν γίνεται κακή έρευνα, τότε δεν χρειάζεται να δικαιολογηθούμε, και νομίζω επί τούτου δεν θα πρέπει να γίνεται καμία απολύτως συζήτηση. Ένα τέτοιο ρεπορτάζ σκοπεύει να κακολογήσει την πολιτική και να καταλογίσει πως η πολιτική δεν μπορεί πια να διευθετήσει και να συνδιαμορφώσει την κοινωνία και πως δεν είναι πια έκφραση αυτής της κοινωνίας. Μια τέτοια δημοσιογραφία δεν την χρειαζόμαστε! Αυτοί οι δημοσιογράφοι μπορούν να μείνουν μακρυά από δω. Δεν μας είναι απαραίτητοι για τις ανταποκρίσεις από τον χώρο μας.
<P>
Κυρία Fontaine, διευθύνατε το προεδρείο μέχρι το τέλος. Σας παρακολουθώ πάντα ευχαρίστως όταν διευθύνετε το προεδρείο, το κάνατε καλά, και σε αυτήν την περίπτωση εσείς είστε ένα σύμβολο για το ότι εδώ έγινε κακή έρευνα. Αλλά σαν Κοινοβούλιο θα πρέπει να πούμε πως δεν έχουμε τίποτα να φοβηθούμε και δεν χρειάζεται να ασχοληθούμε παραπέρα με ένα τέτοιο είδος δημοσιογραφίας, αλλά πρέπει να συνεχίσουμε ενσυνείδητα τη δουλειά μας!
<P>
(Χειροκροτήματα)

<SPEAKER ID=11 LANGUAGE="NL" NAME="Martens">
Κύριε Πρόεδρε, αγαπητοί συνάδελφοι, δεν θέλω να παρατείνω τη συζήτηση, αλλά νομίζω ότι είναι καθήκον μου να πω καθαρά σε τούτο το Κοινοβούλιο, όπως το έκανε και η κυρία Green, πως η Nicole Fontaine και ο κύριος Medina είναι παραδειγματικοί στην εκπλήρωση των καθηκόντων τους. Ανήκω σ' αυτούς που έρχονται εδώ και την Παρασκευή. Η επίθεση σ' αυτούς ήταν δειλή. Δεύτερον, θα ήθελα να πω ότι, υπό τη δική σας προεδρία και αυτή του προκατόχου σας, προτάθηκαν στο Κοινοβούλιο σημαντικά μέτρα, που μπορούν να συνεισφέρουν σε υψηλό βαθμό στην αξιοπιστία μας. Όσοι σε τούτο το Κοινοβούλιο ανέλαβαν ευθύνες, ασχολούνται με την πραγματοποίηση αυτών των μέτρων, που αληθινά θα αυξάνουν και θα αποκαθιστούν την αξιοπιστία του Κοινοβουλίου. Θέλω όμως να προσθέσω: ενώ γίνεται αυτή η προσπάθεια, στρέφεται η εκστρατεία κατά του Κοινοβουλίου συχνά και από ορισμένα μέλη του Κοινοβουλίου, και αυτό είναι απαράδεκτο.

<SPEAKER ID=12 LANGUAGE="NL" NAME="Wijsenbeek">
Κύριε Πρόεδρε, έχω δύο παρατηρήσεις. Πρώτα με έδειξαν και μένα σ' αυτή την εκπομπή. Εγώ ρώτησα, αν ήταν σωστό, αντίθετα με τους κανόνες της προστασίας της ιδιωτικής ζωής, όλα τα μέλη τούτου του Κοινοβουλίου να μπουν στην ταινία. Ο κύριος David Martin από το Προεδρείο μου έχει απαντήσει τότε, ότι δεν ξέρει τίποτε, όπως πάντοτε όταν τον ρωτώ κάτι. Ο κύριος Martin ήταν φανερά κακώς πληροφορημένος, όπως φαίνεται και τώρα, και θα ήθελα βάσει του άρθρου 8 να ανακαλέσει.
<P>
Δεύτερον, επισημαίνω στους κυρίους Telkδmper και Kreissl-Dφrfler ότι δεν έχουν να καλέσουν παρά τη δική τους ομάδα, που στεκόταν στο λίκνο αυτής της εκπομπής, σε απολογισμό, διότι από τη δική τους αντιπροσωπεία προέρχεται η έμπνευση και η πρωτοβουλία γιά αυτή την εκπομπή.

<SPEAKER ID=13 NAME="Dyhamel">
) Κύριε Πρόεδρε, δεν θα χρειαστώ πάνω από τριάντα δευτερόλεπτα. Θα ήθελα απλά να πω ότι εκτός από την εύλογη αγανάκτηση, ίσως θα πρέπει να υπάρξει μια απαραίτητη απάντηση, η οποία κατά την γνώμη μου, δεν μπορεί παρά να προέρχεται από τον Πρόεδρο του Ευρωπαϊκού Κοινοβουλίου, καθώς αυτός υποστηρίζει τον θεσμό.
<P>
Με την απάντηση αυτή θα γίνει χρήση, από τον Πρόεδρο, του δικαιώματος νόμιμης απάντησης στα μέσα ενημέρωσης, αφού το δικαιώμα αυτό υπάρχει, ενώ σε χώρες όπου το δικαίωμα αυτό δεν υπάρχει, να απαιτήσουμε το δικαίωμα ηθικής απάντησης προκειμενου να προστατευθεί ο θεσμός. Πρέπει η αγανάκτηση αυτή να προστεθεί στην απάντηση.

<SPEAKER ID=14 LANGUAGE="NL" NAME="De Vries">
Πρόεδρε, από αυτή τη συζήτηση φαίνεται αρκετά καθαρά, ότι μερικά μέλη του Ευρωπαϊκού Κοινοβουλίου επικρίθηκαν αδίκως στην ενλόγω εκπομπή. Η εκπομπή όμως είχε και μια πιο γενική πρόθεση. Διότι ξέρουμε ότι ορισμένες από τις πρακτικές που επικρίθηκαν σε αυτή την εκπομπή, δυστυχώς, υπάρχουν. Ακριβώς γι΄ αυτό το Προεδρείο του Κοινοβουλίου μας απεφάσισε τον Ιούλιο να λάβει έναν αριθμό μέτρων μεταρρύθμισης. Το Προεδρείο απεφάσισε, μεταξύ άλλων, ότι πρέπει να γίνει ένας νέος κανονισμός για τα ταξιδιωτικά έξοδα. Και οι δύο μεταρρυθμίσεις είναι υπερπείγουσες, διότι σε αυτά τα δύο σημεία κινδυνεύει η υπόληψη του Σώματος και, ούτω, κατ· επέκταση και αυτής της Ένωσης. Είναι ευθύνη μας, να φροντίσουμε, να στέκεται τούτο το όργανο υπεράνω πάσης κριτικής. Θέλω να σας ζητήσω, λοιπόν, κύριε Πρόεδρε, να φροντίσετε να εκτελεστούν κατά γράμμα και κατά πνεύμα οι αποφάσεις που ελήφθησαν από το Προεδείο τον Ιούλιο, πριν από το τέλος αυτού του έτους. Αυτή η υπόθεση πρέπει τώρα να τακτοποιηθεί μια για πάντα.
<P>
(Χειροκροτήματα)

<SPEAKER ID=15 LANGUAGE="NL" NAME="Aelvoet">
Κύριε Πρόεδρε, είμαστε μεγάλοι πρωτοπόροι για το γεγονός ότι τούτο το Κοινοβούλιο έχει να προσφέρει τη δύναμη, τόσο ηθική όσο και πολιτική, να βάλει όπου χρειάζεται τάξη στα πράγματα. Και ότι ήταν ανάγκη να βάλουμε τάξη στα πράγματα, φαίνεται από την πρωτοβουλία που ο Klaus Hansch πήρε πριν από περισσότερο από ένα χρόνο. Η ερώτηση που βρισκόταν πίσω από αυτή την εκπομπή, ήταν: τί έγινε μετά από αυτόν το χρόνο. Και να που δεν ελήφθη παρά μία μόνο μικρή απόφαση, όλα τα άλλα πρέπει να γίνονται ακόμα. Η ομάδα μου, όπως και οι περισσότερες άλλες, έχει λάβει μέρος σε αυτή την εκπομπή. Υπάρχουν και άλλα μέλη του Σώματος που καλώς άσκησαν κριτική. Αρνούμαι απόλυτα ότι εμείς τα διοργανώσαμε και ότι φροντίσαμε να γίνουν άδικες επιθέσεις σε συναδέλφους. Δεν είναι αλήθεια! Δεν ζητούμε παρά ένα πράγμα: να θέσει τούτο το Κοινοβούλιο μόνο του τάξη στα πράγματα. Αν είμαστε διατεθειμένοι να αυτό να πράξουμε, θα μας κρίνει και ο έξω κόσμος διαφορετικά. Η όλη επιχείρηση θα έπρεπε να έχει για αποτέλεσμα, να έχουμε το θάρρος να τακτοποιήσουμε τα πράγματα με πειθώ και με διαφάνεια. Αυτό ζητώ απ' ολόκληρο το Κοινοβούλιο.

<SPEAKER ID=16 LANGUAGE="FR" NAME="Fabre-Aubrespy">
Κύριε Πρόεδρε, δεν θα ήθελα να συμπληρώσω κάτι στην συζήτηση. Χαίρομαι για την ομοφωνία του ημικυκλίου για το ζήτημα αυτό.
<P>
Όπως μόλις είπε ο κ. de Vries και καθώς συμμετείχα στην Διάσκεψη των Προέδρων, πιστεύω ότι τίθενται υπό αμφισβήτηση οι μέθοδοι μας. Θα επιθυμούσα η ίδια ομοφωνία και η ίδια θέληση μεταρρυθμίσεων να υπάρξει και στην επιτροπή η οποία δημιοργήθηκε υπό την προεδρία της κ. Pery και όλοι να συμφωνήσουν για την μεταρρύθμιση του συστήματος και την εφαρμογή των ελάχιστων αυτών αποφάσεων του Προεδρείου.
<P>
Υπενθυμίζω ότι έχουμε κάνει προτάσεις για το ύψος των ημερησίων αποζημιώσεων, για το ύψος των χιλιομετρικών αποζημιώσεων, τις αποζημιώσεις για τα ταξίδια και για την επιστροφή των εξόδων των ενδιάμεσων ταξιδίων.
<P>
Πιστεύω ότι η θέληση για διαφάνεια πρέπει να γίνεται εμφανής όταν υπάρχει και η παραμικρή υποψία και να αποφασίζεται ομόφωνα η σύσταση εξεταστικής επιτροπής, όπως το έχουμε συχνά ζητήσει, ιδίως στην Επιτροπή Ελέγχου του Προϋπολογισμού.

<SPEAKER ID=17 NAME="Πρόεδρος">
Ευχαριστώ πολύ κύριε Fabre-Aubrespy. Δεν πρόκειται να μπω στην ουσία της συζήτησης. Αλλά πρώτον, η Διάσκεψη των Προέδρων με επιφόρτισε να απευθυνθώ στο τηλεοπτικό κανάλι για να μπορέσω να βάλω τα πράγματα και πάλι στη θέση τους. Κάτι το οποίο φυσικά θα κάνω σήμερα, δεδομένου ότι χρειάστηκα χρόνο για να προετοιμάσω μία επιστολή αυστηρά ξεκάθαρη και τεκμηριωμένη γύρω από τα λάθη που έχουν γίνει, και ευχαριστώ για τις διευκρινίσεις που έγιναν σήμερα.
<P>
Δεύτερον, σύμφωνα με αίτηση ενός Αντιπροέδρου, το Προεδρείο θα εξετάσει αυτό το θέμα στη σημερινή του συνεδρίαση, όπως και τα μέτρα τα οποία πιθανόν να χρειάζεται να υιοθετήσει και που, όπως είναι φυσικό, δεν θα προδικάσω.
<P>
Τρίτον όπως ίσως γνωρίζετε, - και εάν όχι σας πληροφορώ - η ομάδα εργασίας για το καθεστώς των βουλευτών θα αρχίσει αμέσως το έργο της, υπό την προεδρία του Αντιπροέδρου κυρίου Martin.
<P>
Αυτές ήταν οι τρεις πληροφορίες που μπορώ να σας δώσω σαν απάντηση στην δικαιολογημένη αγανάκτησή σας, στην οποία πιστεύω ότι είναι απαραίτητο να προσχωρήσω κι εγώ, δεδομένου ότι, όπως όλοι οι υπόλοιποι, είμαι κι εγώ μάρτυρας του πνεύματος εργατικότητας με το οποίο οι θιγόμενοι βουλευτές σ' αυτήν την περίπτωση ασκούν τα κοινοβουλευτικά τους καθήκοντα. Και εν πάση περιπτώσει αν δεν υπάρχουν άλλες παρατηρήσεις γύρω απ' αυτό το θέμα, περνάμε στο θέμα το οποίο τέθηκε από τον κ. Coates.

<SPEAKER ID=18 LANGUAGE="EN" NAME="Coates">
Το θέμα μου καλύπεται από τα άρθρα 2 και 3 του Κανονισμού του Κοινοβουλίου, δηλαδή το άρθρο που αφορά την εντολή και το άρθρο που αφορά τα προνόμια και τις ασυλίες.
<P>
Όπως σας έχω ήδη πληροφορήσει, το ζήτημα αυτό προκύπτει γιατί τα μέλη του Εργατικού Κόμματος του Σώματος έχουν ένα "κώδικα συμπεριφοράς "ο οποίος καθορίζει τη στάση τους κατά τρόπο, ο οποίος αντιτίθεται στους κανονισμούς του Κοινοβουλίου.
<P>
Μόλις τώρα πληροφορήθηκα ότι απαντήθηκε η επιστολή μου προς τον Γενικό Γραμματέα του Εργατικού Κόμματος. Πρέπει να σας εξηγήσω ότι έστειλα επιστολή προς τον Γενικό Γραμματέα του Εργατικού Κόμματος πληροφορώντας τον ότι σύμφωνα με το άρθρο 2 δεν μπορεί να μας δοθεί εντολή και σύμφωνα με το άρθρο 3, σύμφωνα με τα πρωτόκολλα σχετικά με τα μέλη του Ευρωπαϊκού Κοινοβουλίου, είναι σαφές ότι δεν μπορούμε να αποτελέσουμε αντικείμενο εξέτασης από εξωτερικούς θεσμούς.
<P>
Δεν γνωρίζω ακόμη εάν ο κ. Sawyer συμφώνησε ή όχι στο αίτημα μου να αποσύρει τον κώδικα συμπεριφοράς. Παρακαλώ να μου επιτρέψετε να ενημερωθώ για την απάντηση του πριν σας θέσω και πάλι το ζήτημα εάν χρειαστεί.

<SPEAKER ID=19 NAME="Πρόεδρος">
Όταν λάβω την επιστολή σας, φυσικά θα δείξω όλη την αναγκαία προσοχή. Κι αν χρειαστεί να ζητήσω κάποια πληροφορία, θα την ζητήσω όπως είναι φυσικό.

<SPEAKER ID=20 LANGUAGE="NL" NAME="Cornelissen">
Κύριε Πρόεδρε, έχω μια σύντομη ερώτηση για ένα άλλο θέμα. Την παραμονή της ευρωπαϊκής συνάντησης κορυφής για τις ευκαιρίες απασχόλησης, λάβαμε διάφορες επιστολές και αναφορές που λένε ότι η σχεδιασμένη κατάργηση το 1999 των αγορολόγητων πωλήσεων στις ευρωπαϊκές συγκοινωνίες θα οδηγήσει στην απώλεια μερικών δεκάδων χιλιάδων θέσεων εργασίας. Η ερώτησή μου είναι, αν θέλετε να προτρέψετε τον πρόεδρο της Ευρωπαϊκής Επιτροπής να υποβάλει όσο το δυνατό συντομότερα τα αποτελέσματα της μελέτης που μας υποσχέθηκε το 1990.

<SPEAKER ID=21 NAME="Πρόεδρος">
Θα σας ήμουν ευγνώμων εάν δεν ξαναδιατυπώνατε προτάσεις αυτού του τύπου, που δεν έχουν καμμία σχέση με την ημερήσια διάταξη και που το μοναδικό που κάνουν είναι να διαταράσσουν την ομαλή διεξαγωγή των εργασιών.

<SPEAKER ID=22 NAME="McMillan-Scott">
Κύριε Πρόεδρε, επί διαδικαστικού θέματος, μετά από την παρέμβαση του κ. Coates, πιστεύω ότι μπορώ να βοηθήσω το Σώμα. Μίλησε για μια οδηγία του Εργατικού Κόμματος σύμφωνα με την οποία κανένα μέλος του Κοινοβουλίου δεν μπορεί να συζητά με τον Τύπο για ζητήματα που αφορούν τους μηχανισμούς εκλογής στο Ηνωμένο Βασίλειο. Εάν βοηθά, έχω ένα αντίγραφο της οδηγίας το οποίο μπορώ να σας δώσω.

<SPEAKER ID=23 NAME="Πρόεδρος">
Δεν είναι η ώρα να συζητήσουμε ζητήματα εσωτερικής πολιτικής.
<P>
(Εγκρίνονται τα συνοπτικά πρακτικά)

<CHAPTER ID=3>
Χρονοδιάγραμμα των συνόδων 1998
<SPEAKER ID=24 NAME="Πρόεδρος">
Μετά την απόφαση του Δικαστηρίου των Ευρωπαϊκών Κοινοτήτων της 1ης Οκτωβρίου του 1997 (υπόθεση C-0345/95), η Διάσκεψη των Προέδρων, στη συνεδρίαση της στις 16 Οκτωβρίου 1997, αποφάσισε να κάνει την ακόλουθη πρόταση: να μην προσθέσει άλλη περίοδο συνόδου γι' αυτόν τον χρόνο, αλλά να προσθέσει στο χρονοδιάγραμμα των συνόδων για το 1998, που εγκρίθηκε από το Ευρωπαϊκό Κοινοβούλιο στις 17 Σεπτεμβρίου του 1997, μία περίοδο συνόδου από τις 5 έως τις 9 Οκτωβρίου 1998.
<P>
Η προθεσμία υποβολής τροπολογιών σ' αυτήν την πρόταση λήγει την Τρίτη 21 Οκτωβρίου 1997 στις 12 το μεσημέρι.
<P>
Η ψηφοφορία θα πραγματοποιηθεί την Τετάρτη 22 Οκτωβρίου του 1997 στις 12 το μεσημέρι.

<SPEAKER ID=25 NAME="Fabre-Aubresry">
 Κύριε Πρόεδρε, η Διάσκεψη των Προέδρων αποφάσισε να προτείνει αυτό που επαναλάβατε στην Ολομέλεια. Θα ήθελα να επαναλάβω ότι η ομάδα μας ήταν εναντίον της πρότασης, καθώς δεν εφαρμόζει για το 1997, μια απόφαση του Δικαστηρίου. Όμως σε ένα σύστημα το οποίο θέλει να είναι δημοκρατικό, οι αποφάσεις οι οποίες λαμβάνονται από τις δικαστικές αρχές πρέπει να εφαρμόζονται. Ζητούμε λοιπόν, εάν είναι δυνατό, να τροποποιηθεί η πρόταση αυτή και στις δύο τις πλευρές, δηλαδή και για το 1997 και για το 1998.
<P>
Μου είναι αδύνατο να κατανοήσω πώς το Κοινοβούλιο θα συνεχίσει κάθε Πέμπτη απόγευμα να δίνει μαθήματα δημοκρατίας σε όλο τον κόσμο, εάν δεν σέβεται το ίδιο μια απόφαση της δικαιοσύνης η οποία ελήφθη ανέκκλητα από το Ευρωπαϊκό Δικαστήριο. Η απόφαση αυτή είναι ιδιαίτερα σαφής και μπορεί, στα κράτη μας, να καταδικαστούμε μέσω δικαστικής αποφάσεως και φυσικά, οι πρακτικές συνέπειες να είναι λίγο δυσάρεστες. Ακόμη και εάν οι πρακτικές συνέπειες είναι δύσκολες, πρέπει να εφαρμόσουμε την απόφαση του Δικαστηρίου.

<SPEAKER ID=26 LANGUAGE="FR" NAME="Blot">
Κύριε Πρόεδρε, θα είμαι σύντομος. Η παρέμβαση μου θα κινηθεί στα ίδια πλαίσια με αυτή του συναδέλφου Fabre-Aubrespy, αλλά θα ήθελα να προσθέσω ένα ακόμη ερώτημα, εάν μου επιτρέπετε.
<P>
Θα ήθελα να ξέρω με πιο νομικό κίνητρο, η Διάσκεψη των Προέδρων αποφάσισε να μην συμπεριλάβει συμπληρωματικήσυνεδρίαση το 1997. Μιλώ για "νομικό κίνητρο», γιατί κατανοώ ότι υπάρχουν πρακτικά κίνητρα τα οποία κατανοούμε. Εντούτοις, ελλείψει νομικού κινήτρου, βρισκόμαστε στην κατάσταση την οποία περιέγραψε ο κ. Fabre-Aubrespy, δηλαδή δεν εφαρμόζουμε τελικά μια απόφαση της δικαιοσύνης. Θα συμφωνήσετε ότι είναι ιδιαίτερα ανησυχητικό από άποψη αρχών.

<SPEAKER ID=27 LANGUAGE="FR" NAME="Pasty">
Κύριε Πρόεδρε, δεν θα ήθελα να ρίξω λάδι στη φωτιά, αλλά πιστεύω ότι δεν πρέπει να έλθουμε σε αντίθεση με τις σαφείς διατάξεις της απόφασης του Δικαστηρίου, οι οποίες έχουν αναμφισβήτητα εφαρμογή για το 1997.
<P>
Εχουμε να επιλέξουμε ανάμεσα σε δύο λύσεις. Μπορούμε να προσθέσουμε μια συνεδρίαση στο Στρασβούργο και έτσι τακτοποιούνται όλα, ή μπορούμε να μην το κάνουμε για πρακτικούς λόγους. Δεν μπορούμε να έχουμε δύο συμπληρωματικές συνεδριάσεις για τον Νοέμβριο και τον Δεκέμβριο! Η αιτιολογική σκέψη 29 είναι κρυστάλλινης καθαρότητας στο ζήτημα αυτό!
<P>
Σας θέτω λοιπόν, κύριε Πρόεδρε δύο ερωτήματα. Κατ'αρχήν, οι ψηφοφορίες στις Βρυξέλλες, στην περίπτωση που γίνουν οι συνεδριάσεις υπό τις συνθήκες αυτές τον Νοέμβριο και τον Δεκέμβριο, δεν θα μπορούσαν να αμφισβητηθούν στο Δικαστήριο από οποιονδήποτε θα είχε συμφέρον να το κάνει; Και δεύτερο οι δάπανες για τις συνεδριάσεις αυτές, θα είναι σύμφωνες με τον δημοσιονομικό κανονισμό, γιατί δεν μπορούμε να έχουμε δαπάνες για έκτακτες συνεδριάσεις και πως θα μπορέσουμε να έχουμε έγκριση του ελεγκτή για τις δαπάνες αυτές καθώς γνωρίζουμε την αυστηρότητα του;

<SPEAKER ID=28 NAME="Πρόεδρος">
Απαντώ στην ερώτηση του κ. Blot.
<P>
Η Διάσκεψη των Προέδρων διαπίστωσε ότι ήταν πρακτικά αδύνατο να υπάρξει μια ακόμη συνεδρίαση τον Νοέμβριο ή τον Δεκέμβριο, τον μεν Νοέμβριο λόγω προβλήματος στην συμπλήρωση της ημερήσιας διάταξης και τον Δεκέμβριο γιατί το ημικύκλιο καταλαμβάνεται από το Συμβούλιο της Ευρώπης.
<P>
Ο νομικός κανόνας ad imposibilita nemo tenetur είναι αρκετά παλαιός και τον γνωρίζουν οι νομικοί. Με βάση τον κανόνα αυτό αποφάνθηκε η Διάσκεψη των Προέδρων.
<P>
(Χειροκροτήματα) Αλλωστε, σύμφωνα με τον ίδιο νομικό κανόνα, ελλείψει απόφασης του Δικαστηρίου, για το 1997, δεν μπορούμε να επανέλθουμε για τις δύο συμπληρωματικές συνεδριάσεις στις Βρυξέλλες. Ο καθένας μπορεί φυσικά να έχει διαφορετική άποψη. Πρόκειται για απόφαση της Διάσκεψης των Προέδρων και για το νομικό της σκεπτικό. Η απόφαση αυτή υποβάλλεται από την Διάσκεψη των Προέδρων στο Σώμα προκειμένου να αποφανθεί.

<CHAPTER ID=4>
Διάταξη των εργασιών
<SPEAKER ID=29 NAME="Πρόεδρος">
Το τελικό σχέδιο ημερήσιας διάταξης που κατήρτισε η Διάσκεψη των Προέδρων κατά τη συνεδρίαση της Πέμπτης 16 Οκτωβρίου 1997, σύμφωνα με το άρθρο 95 του Κανονισμού, έχει διανεμηθεί.
<P>
Στρασβούργο Συνεδριάσεις της 20 και 24 Οκτωβρίου
<P>
Δευτέρα: Δεν υπάρχουν τροποποιήσεις. Τρίτη: Η ομάδα ΕΡΣ ζητεί να προστεθεί στην ημερήσια διάταξη δήλωση της Επιτροπής γύρω από τις συνθήκες διανομής της ανθρωπιστικής βοήθειας στο Αφγανιστάν. Πρέπει να σημειωθεί ότι αυτό το σημείο έχει ειδικά προβλεφθεί στο πλαίσιο της συζήτησης επί επικαίρων, επειγόντων και σημαντικών θεμάτων (άρθρο 47) που θα γίνει την Πέμπτη.
<P>
Τον λόγο έχει η κυρία Lalumiθre για να αιτιολογήσει την αίτηση της.

<SPEAKER ID=30 LANGUAGE="FR" NAME="Lalumiθre">
Κύριε Πρόεδρε, γνωρίζετε όλοι την σοβαρότητα της κατάστασης στο Αφγανιστάν.
<P>
Το σημείο αυτό αφορά την συζήτηση επειγόντων θεμάτων. Πολύ καλά! Όμως θα επιθυμούσαμε το σημείο αυτό να αποτελέσει αντικείμενο δήλωσης της Επιτροπής, σήμερα το απόγευμα ή αύριο το βράδυ. Γνωρίζουμε ότι ένας από τους επιτρόπους ήταν πρόσφατα στο Αφγανιστάν και μπόρεσε να συγκεντρώσει πληροφορίες από πρώτο χέρι, πληροφορίες εξαιρετικά σοβαρές οι οποίες μας αφορούν άμεσα. Όμως, γνωρίζουμε ότι σε επείγοντα ζητήματα η Επιτροπή δεν μπορεί να αποφανθεί. Για αυτό τον λόγο δεν θα ενοχλούσε μια δήλωση αντί για μια απλή επείγουσα συζήτηση: με αυτό τον τρόπο θα είχαμε πρόσφατες ιδιαίτερα σημαντικές πληροφορίες για την κατάσταση στην χώρα αυτή, και την βοήθεια που παρέχει η Ένωση μέσω του προγράμματος ECHO.
<P>
Αυτό λοιπόν ζητούμε! Επαναλαμβάνω ότι η δήλωση αυτή θα μπορούσε ίσως να γίνει το βράδυ της Τρίτης, εάν η ημερησία διάταξη αύριο είναι ιδιαίτερα επιβαρυμένη.

<SPEAKER ID=31 NAME="Bangemann">
Κύριε Πρόεδρε, μπορώ να πω για την συνάδελφο μου κ. Bonino, ότι θα ήταν σε θέση να κάνει μια τέτοια δήλωση την Τρίτη το μεσημέρι ή το βράδυ, αλλά φυσικά η Επιτροπή πρέπει επίσης να τηρεί τον Κανονισμό του Κοινοβουλίου. Όταν βέβαια το θέμα συζητιέται με την διαδικασία του κατεπείγοντος θα υπάρχει κατά την γνώμη μου επίσης η δυνατότητα να κάνει η Επιτροπή μια τέτοια δήλωση κατά την διάρκεια της συζήτησης κατεπείγοντος. Δεν ήξερα μέχρι τώρα πως η Επιτροπή μπορεί να εκφράσει γνώμη για τα επείγοντα. Μπορεί ασφαλώς να το πράξει. Το αφήνω σε σας να αποφασίσετε, τι προτιμάτε. Εμείς μπορούμε να κάνουμε και τα δύο.

<SPEAKER ID=32 LANGUAGE="NL" NAME="Van Bladel">
Πρόεδρε, θέλω να ζητήσω τη δική σας προσοχή και αυτή των συναδέλφων για την ασφάλεια της ομάδας επισκεπτών μας. Χθες βράδυ μια ομάδα επισκεπτών στο Μόλοχεϊμ δέχτηκε επίθεση όταν κατέβηκαν από το πούλμαν. Ο επιτιθέμενος βγήκε από αυτοκίνητο BMW, και εξαφανίστηκε με μια τσάντα. Ένας από τους επισκέπτες έφερε αντίσταση και τραυματίστηκε. Εκ των υστέρων φαίνεται, ότι αυτές οι επιθέσεις λαμβάνουν χώρα τακτικά. Σας ρωτώ, κύριε Πρόεδρε, ποιές είναι οι προθέσεις σας για να εξασφαλίσουμε τουλάχιστο σε αυτές τις ομάδες επισκεπτών μια ασφαλή είσοδο στο Στρασβούργο; Κατά τα άλλα, όσον αφορά την ασφάλεια και την καταπολέμηση της εγκληματικότητας, το Κοινοβούλιο δεν απήντησε ακόμα στις ερωτήσεις μου από τον Μάρτιο, και συγκεκριμένα ο κύριος Van Mierlo δεν απήντησε.

<SPEAKER ID=33 NAME="Πρόεδρος">
Κυρία van Bladel, δεν είναι η στιγμή αλλά ούτε και η οδός για να μπορέσουμε να συζητήσουμε αυτό το θέμα και, γι' αυτό τον λόγο δεν πρόκειται να σας απαντήσω απολύτως τίποτα.

<SPEAKER ID=34 LANGUAGE="NL" NAME="Maij-Weggen">
Κύριε Πρόεδρε, ετοίμασα εξ ονόματος της ομάδας μου ένα ψήφισμα για το θέμα του Αφγανιστάν και, νομίζω, ότι το ζήτημα που τόνισε η κυρία Lalumiθre είναι πολύ σημαντικό. Θα ήθελα να το υποστηρίξω και νομίζω ότι μια καλή συζήτηση για την κατάσταση που συνήντησε η κυρία Bonino είναι πάρα πολύ σημαντική ώστε να θέσουμε το θέμα στη συζήτηση των επικαίρων. Θα το υποστηρίξω λοιπόν.

<SPEAKER ID=35 LANGUAGE="NL" NAME="Oomen-Ruijten">
ΚύριεΠρόεδρε, λυπάμαι πάρα πολύ αλλά, κυρία Maij-Weggen, δεν συζητήσαμε αυτό το ζήτημα σήμερα στην ομάδα μας. Αποφασίσαμε την Πέμπτη στη συνεδρίαση των προεδρευόντων, και η ομάδα μας έλαβε μέρος με μεγάλη ευχαρίστηση, ότι η δήλωση, όπως η κυρία Bonino θα ήθελε να την κάνει, είναι απολύτως αδύνατον να γίνει την Τρίτη το απόγευμα, διότι έχουμε τη συζήτηση για τον προϋπολογισμό, και μου φαίνεται ότι αυτή είναι μια πάρα πολύ σημαντική συζήτηση. Αυτό σημαίνει λοιπόν, κύριε Πρόεδρε, ότι φροντίσαμε ότι στη συζήτηση επειγόντων της Πέμπτης να εγκριθεί ένα ψήφισμα. Δεν θέλομε λοιπόν συζήτηση την Τρίτη, αλλά θα το κάνομε απλώς στη συζήτηση των επειγόντων την Πέμπτη το απόγευμα. Ευχαριστώ πολύ και συγνώμη στην κυρία Maij-Weggen.

<SPEAKER ID=36 NAME="Πρόεδρος">
Θέτω σε ψηφοφορία την αίτηση της Ομάδος ΕΡΣ.
<P>
(Το Σώμα απορρίπτει την αίτηση)
<P>
Τετάρτη, Πέμπτη και Παρασκευή: Χωρίς τροποποιήσεις. Βρυξέλλες Συνεδριάσεις της 5 και 6 Νοεμβρίου

<SPEAKER ID=37 NAME="Πρόεδρος">
Προκειμένου να έχει ο Επίτροπος Van Miert δυνατότητα να συμμετάσχει στη συζήτηση για την έκθεση του κυρίου Areitio Toledo - εξ ονόματος της Επιτροπής Οικονομικής, Νομισματικής και Βιομηχανικής Πολιτικής γύρω από την XXVI Eκθεση για την πολιτική του ανταγωνισμού του 1996 - η ομάδα ΕΣΚ ζητά - όπως είχε αρχικά προβλεφθεί - αυτή η έκθεση να συμπεριληφθεί στην ημερήσια διάταξη της Πέμπτης 6 Νοεμβρίου και η έκθεση του κυρίου Sainjon - εξ ονόματος της Επιτροπής των Εξωτερικών Οικονομικών Σχέσεων για τις μεταγκαταστάσεις επιχειρήσεων και τις άμεσες ξένες επενδύσεις προς τρίτες χώρες - να συμπεριληφθεί στην Τετάρτη 5 Νοεμβρίου σαν προτελευταίο σημείο.
<P>
Τον λόγο έχει η κυρία Green για να αιτιολογήσει την αίτηση της.

<SPEAKER ID=38 LANGUAGE="EN" NAME="Green">
Κύριε Πρόεδρε, υποστηρίζουμε θερμά την πρόταση για την έκθεση Areitio Toledo γιατί είναι σημαντικό να ασχοληθούμε με το θέμα αυτό παρουσία του Επιτρόπου. Κατανοούμε ότι δεν μπορούσε να είναι παρών εδώ την Τετάρτη αλλά το πρωϊ της Πέμπτης. Όμως δεν το γνωρίζαμε αυτό όταν αποφασίσαμε στην Διάσκεψη των Προέδρων να μεταθέσουμε την έκθεση. Ζητούμε από την Ολομέλεια να συμφωνήσει.

<SPEAKER ID=39 LANGUAGE="DE" NAME="von Wogau">
Κύριε Πρόεδρε, θα ήθελα επίσης κι εγώ να υποστηρίξω αυτήν την πρόταση.

<SPEAKER ID=40 NAME="Πρόεδρος">
Έτσι λοιπόν κανένας δεν είναι εναντίον.
<P>
Θέτω σε ψηφοφορία την αίτηση της ομάδας του ΕΣΚ.
<P>
(Το Σώμα εγκρίνει την αίτηση)
<P>
(Το Σώμα εγκρίνει την ημερήσια διάταξη όπως τροποποιήθηκε)

<CHAPTER ID=5>
Αιτήσεις άρσης της βουλευτικής ασυλίας του κ. Campos
<SPEAKER ID=41 NAME="Πρόεδρος">
Η ημερήσια διάταξη προβλέπει την κοινή συζήτηση των ακολούθων εκθέσεων, εξ ονόματος της Επιτροπής Κανονισμού, Ελέγχου της Εντολής και Ασυλιών σχετικά με τα δικαστικά έγγραφα της άρσης της κοινοβουλευτικής ασυλίας του Antonio Carlos Ribeiro Campos:
<P>
Α4-0311/97 του κ. Fayot (διαδικασία 6119/94)-Α4-0312/97 της κ. Palacio Vallelersundi (διαδικασία 384/96)
<SPEAKER ID=42 NAME="Palacio Vallelersundi">
Κύριε Πρόεδρε θα μιλήσουμε για ασυλία, κάτι που σημαίνει ότι θα μιλήσουμε για τα δικαιώματα και τα προνόμια αυτής της Συνέλευσης και για μας που τα απολαμβάνουμε. Και, όπως πάντα όποτε γίνεται λόγος για δικαιώματα και υποχρεώσεις, πρέπει να σκεφτούμε πάρα πολύ καλά ποιός είναι ο λόγος που υπάρχουν αυτά τα δικαιώματα και οι υποχρεώσεις.
<P>
Λοιπόν ας είμαστε σαφείς: τα δικαιώματα και τα προνόμια αυτής της Συνέλευσης και των κοινοβουλευτικών τα οποία απολαμβάνουμε δεν μας ανήκουν, το αντίθετο είναι σε μια τέτοια αφθονία που πρέπει να τα διαχειριζόμαστε με εξαιρετική υπευθυνότητα και πρέπει να υποστηρίζεται από την άλλη αρχή, που βρίσκεται στις βάσεις της νομοθεσίας μας και της κουλτούρας μας, που είναι η αρχή της ισότητας. Όλοι είμαστε ίσοι απέναντι στο νόμο. Όλοι είμαστε ίσοι απέναντι στη δικαιοσύνη. Και εάν σε αυτή η αρχή πρέπει να υπάρξει παρέκκλιση, δεν μπορεί να είναι σε καμμία περίπτωση για χάρη κάποιου συμφέροντος ή δικού μας οφέλους ή σαν προνόμιο ενός ανθρώπου ξεχωριστά, γιατί ούτε άλλες αρχές περισσότερο σημαντικές, όπως ας πούμε, η διασφάλιση του δημοκρατικού συστήματος, υπαγορεύου κάτι τέτοιο. Είμαστε λοιπόν, κύριε Πρόεδρε, ενώπιον ενός προβλήματος στάθμισης των δικαστικών συμφερόντων και της υπευθυνότητας αυτής της Συνέλευσης.
<P>
Θα αναλύσουμε τις δύο εκθέσεις που υπάρχουν σήμερα ξεχωριστά. Πρώτον, θα αναφερθώ στην έκθεση γύρω από την διαδικασία 384/96, στην οποία εμφανίζομαι και ως εισηγήτρια. Σ' αυτήν την έκθεση κύριε Πρόεδρε, το πρώτο ζήτημα που πρέπει να αναλύσει αυτή η Συνέλευση είναι εάν συντρέχουν οι απαραίτητες διαδικαστικές προϋποθέσεις για να μπορέσει να ληφθεί υπόψη η άρση της ασυλίας. Γιατί όπως ήδη έχω πει εμείς είμαστε θεματοφύλακες αυτών των προνομίων. Είμαστε θεματοφύλακες αυτών των δικαιωμάτων. Απλώς θεματοφύλακες. Γι' αυτό τον λόγο πρέπει να τα αναλύσουμε με προσοχή, με εξαιρετική προσοχή.
<P>
Έτσι λοιπόν, κύριε Πρόεδρε, στην περίπτωση της αίτησης των πορτογαλικών δικαστικών αρχών, και έτσι ήταν η ομόφωνη τοποθέτηση της Επιτροπής Κανονισμού, Ελέγχου της Εντολής και Ασυλιών όταν το ανάλυσε - το Κοινοβούλιο δεν μπορεί να εκφέρει γνώμη γύρω από την άρση της ασυλίας γιατί δεν συντρέχουν οι όροι για μια τέτοια διαδικασία. Για να τεθεί το πρόβλημα του αν θα προχωρήσουμε στην άρση ή όχι της ασυλίας, σύμφωνα με τον ευρωπαϊκό κανονισμό που εφαρμόζεται που βασίζεται στον πορτογαλικό συνταγματικό κανονισμό και στους κανονισμούς της Πορτογαλικής Βουλής, πρέπει να υπάρξει οριστική απαγγελία κατηγορίας, μία επίσημη απόφαση απαγγελίας κατηγοριας. Δηλαδή, με άλλα λόγια, δεν αρκεί απλώς να αρχίσει μία διαδικασία, μία έρευνα για να αναλυθεί εάν έχει διαπραχθεί μία συγκεκριμένη πράξη που τιμωρείται ποινικά, αλλά πρέπει να έχουν προχωρήσει αυτές οι έρευνες, πρέπει να έχει θεσπιστεί μια συνοπτική έκθεση και ένα δικαστικό όργανο το οποίο θα έχει αναλάβει αυτό θα πρέπει να έχει εκτιμήσει ότι υπάρχουν επαρκείς αποδείξεις έτσι ώστε να μπορεί διατυπωθεί επίσημη απαγγελία κατηγορίας.
<P>
Σ· αυτήν την πρώτη περίπτωση - και επαναλαμβάνω αυτή η πρώτη περίπτωση 384/96 - δεν υπάρχουν τα απαιτούμενα γι' αυτήν την διαδικασία. Πάντως, η Επιτροπή Κανονισμού, Ελέγχου Εντολής και Ασυλιών, ήταν απόλυτη - κι εγώ σαν εισηγήτρια δεν μπορώ παρά να υποστηρίξω αυτή τη θέση: να μην χορηγηθεί άρση ασυλίας του κυρίου Ribeiro Campos σ' αυτήν την διαδικασία. Και αυτό, επαναλαμβάνω, γιατί δεν συγκεντρώθηκαν τα απαραίτητα για την διαδικασία που απαιτούνται σε σχέση με τους δικούς μας ευρωπαϊκούς νόμους σε σύνδεση και αναφορά με τους πορτογαλικούς συνταγματικούς νόμους, και ειδικότερα με το άρθρο 160 του Πορτογαλικού Συντάγματος.
<P>
Πολύ διαφορετική είναι η κατάσταση για την δεύτερη διαδικασία - διαδικασία 6119/94. Εδώ, κύριε Πρόεδρε, το πρώτο που πρέπει να πούμε είναι ότι υπάρχει μια επίημη απαγγελία κατηγορίας. Ετσι λοιπόν: θέμα πρώτο, πληρούνται όλα τα αναγκαία για την διαδικασία.
<P>
Μας μένει λοιπόν να αναλύσουμε εάν πρέπει - εάν πρέπει αυτή η Συνέλευση - να άρει ή όχι την ασυλία του συναδέλφου Ribeiro Campos. Θυμόμαστε ότι η άρση της ασυλίας η οποία ζητείται από τις πορτογαλικές δικαστικές αρχές απαγορεύει στον κ. Ribeiro Campos να καταθέσει σαν κατηγορούμενος σ'αυτήν την διαδικασία. Kαι εδώ ξαναγυρίζουμε στην αρχή της αγόρευσής μου: το πιο εύκολο και το πιο βολικό γι' αυτή τη Συνέλευση θα ήταν να μην άρει την ασυλία και βέβαια θα μπορούσαν να το συμβουλεύσουν αυτό και πολιτικοί λόγοι. Παρ' όλα αυτά εγώ, κύριε Πρόεδρε είμαι υπέρ της άρσης της ασυλίας, αν και λέω ότι θα συνταχθώ και θα σεβαστώ και θα συνυπογράψω την απόφαση της πλειοψηφίας της Συνέλευσης όποια κι αν είναι, ενθυμούμενος εκείνα τα ωραία λόγια του Arguelles, στην εισαγωγική ομιλία του γιατο Ισπανικό Σύνταγμα του 1812 όταν έλεγε ότι από τον έναστρο ουρανό των ιδεών δημιουργείται το φως.
<P>
Έτσι λοιπόν, αντιλαμβάνομαι πως αυτή η Συνέλευση, ενεργώντας υπεύθυνα, θα πρέπει να άρει την ασυλία του κυρίου Ribeiro Campos σ' αυτήν την δεύτερη διαδικασία. Και εξηγούμαι: είπα ότι η κοινοβουλευτική ασυλία δεν είναι ένα δικαίωμα το οποίο είναι δικό μας, είναι μια υπευθυνότητα την οποία διαχειριζόμαστε στο όνομα και εξαιτίας της θέσης μας και προς όφελος της Συνέλευσης, και ποτέ προς ίδιον όφελος.
<P>
Και δεν πρόκειται εδώ να παραθέσω τα συμφέροντα τα οποία διακυβεύονται, γιατί αυτό δεν μας ενδιαφέρει: αυτό είναι δουλειά του δικαστηρίου. Αλλά νομίζω δεν υπάρχει αμφιβολία ότι από εδώ έχουν διατυπωθεί εκ μέρους του κυρίου Ribeiro Campos, κάποιοι καταλογισμοί ευθυνών, οι οποίοι είναι, κατ' αρχήν, σαφώς ευθέως και απολύτως συκοφαντικοί, και έτσι έχουν θεωρηθεί και στην απαγγελία κατηγορίας.
<P>
Δεν πρόκειται να εκθέσω το συμφέρον του προσβεβλημένου ως προς την διευκρίνιση της υπόθεσης, Μπορεί να γίνει φανερό μόνο αν φανεί η αλήθεια. Γιατί όπως έλεγε ο γηραιός λατίνος νομικός, αν δεν γίνει αυτό, θα αντιμετωπίσουμε περίπτωση probatio diabolica . Κανείς δεν μπορεί να αποδείξει ότι δεν υπάρχει διαφθορά. Κανείς δεν μπορεί να αποδείξει ότι δεν έχει ενεργήσει εναντίον των γενικών συμφερόντων της διοίκησης που είχε υπ' ευθύνη του. Εκτός κι αν κάτι τέτοιο φανεί στη δίκη.
<P>
Ούτε και θέλω να επικαλεστώ επίσης ότι εδώ υπάρχει κάποιο ατομικό συμφέρον εκ μέρους του κυρίου Ribeiro Campos αποδεικνύοντας ότι αυτό που λέγεται έχει κάποιο νόημα, ότι όντως είχαμε μία περίπτωση διαφθοράς. Αυτό που διακυβεύεται, κύριε Πρόεδρε, είναι απλώς η υπευθυνότητα που μάς δεσμεύει να διαχειριστούμε αυτά τα προνόμια και τις ασυλίες. Γιατί αυτή η Συνέλευση, που καθημερινά ζητεί διαφάνεια και ισότητα στους άλλους θεσμούς, πρέπει να καταλάβει ότι ένα από τα μέλη της αντιμετωπίζει μια επίσημη κατηγορία, η οποία έχει συνταχθεί σε μία πράξη απαγγελίας, δια μέσου μιας συνολικής διαδικασίας η οποία έχει θεσπιστεί με όλες τις εγγυήσεις. Και ότι είναι προς συμφέρον της να ξεκαθαρίσει αυτό το ζήτημα και να ξεκαθαριστούν τα πράγματα. Και που η δικαιοσύνη θα αποφανθεί εάν σ' αυτήν την περίπτωση έχει διαπραχθεί το αδίκημα της συκοφαντίας. Γιατί η αμφιβολία, κύριε Πρόεδρε, η έλλειψη διαφάνειας στην αντίθετη περίπτωση, θα έχει αντίκτυπο στο σύνολο της Συνελεύσεως.
<P>
Καταλαβαίνω ότι μπορεί να δημιουργηθούν πολιτικά θέματα - αν και θα είναι πολιτικά θέματα προφανώς περιστασιακά, που πιστεύω ότι δεν θα πρέπει να ληφθούν υπόψη σ' αυτήν την περίπτωση - για να συμβουλεύσουν για το αντίθετο. Κι αυτή ήταν η απόφαση της Επιτροπής Κανονισμού Ελέγχου της Εντολής και Ασυλιών. Αλλά εγώ, κύριε Πρόεδρε, απ' αυτήν την θέση και εξ ονόματός μου αλλά και εξ ονόματος αρκετών συναδέλφων που σκεφτόμαστε με τον ίδιο τρόπο - που πρέπει να διαχειριστούμε αυτά τα δικαιώματα κι αυτά τα προνόμια με υπευθυνότητα και που οποιοδήποτε προνόμιο και οποιοδήποτε δικαίωμα που αντιτίθεται στη βασική αρχή της ισότητας, θα πρέπει να μεταφράζεται με μεγάλη προσοχή - καταλαβαίνω ότι, προς όφελος αυτής της Συνέλευσης, προς όφελος της εντολής που έχουμε λάβει από τους ευρωπαίους πολίτες όλοι μας, όσο πιο γρήγορα αυτή η κατάσταση ξεκαθαρίσει τόσο καλύτερα, και ότι, πάντως, πρέπει να εγκρίνουμε την άρση της ασυλίας για να μπορέσει ο κύριος Ribeiro Campos να μεταβεί και να καταθέσει.

<SPEAKER ID=43 LANGUAGE="EN" NAME="Evans">
Κύριε Πρόεδρε, ως μέλος της Επιτροπής Κανονισμού, Ελέγχου της Εντολής και Ασυλιών, παρουσιάζω την έκθεση εκ μέρους του Πρόεδρου κ. Fayot, ο οποίος δεν μπορούσε να είναι παρών και σας ζητά να τον συγχωρήσετε. Όπως και η κ. Palacio, η αρχική εισηγήτρια ανέφερε, ο κ. Fayot ανέλαβε την ευθύνη όταν εκείνη μετά από την ψηφοφορία δήλωσε ότι δεν ήταν σε θέση να συνεχίσει. Εκείνη είχε αντίθετη άποψη και όταν η επιτροπή υιοθέτησε την έκθεση, ζήτησε από τον κ. Fayot να την παρουσιάσει.Θα επιθυμούσα ωστόσο να ευχαριστήσω την κ.Palacio για τον κόπο τον οποίο κατέβαλε για την έκθεση αυτή και για την ειλικρίνεια με την οποία συνέβαλε στην έκθεση αυτή και παρουσίασε τις θέσεις της σήμερα το απόγευμα.
<P>
Η ψηφοφορία στην επιτροπή μας δεν έγινε με πολιτικά κριτήρια. Τα άτομα από τις διάφορες πολιτικές ομάδες ψήφισαν με διαφορετικό τρόπο. Όπως έχει αναφερθεί, η υπόθεση αυτή χρονολογείται εδώ και τρία χρόνια, από τις προηγούμενες εκλογές για το Ευρωπαϊκό Κοινοβούλιο, το καλοκαίρι του 1994. Για πολλούς λόγους υπήρξε τόσο μεγάλη καθυστέρηση μέχρι να φτάσει ενώπιον του Κοινοβουλίου. Ένας από αυτούς τους λόγους - ίσως και ο κυριότερος ήταν κάποια ασαφής συνεννόηση με τις πορτογαλικές αρχές καθώς το Κοινοβούλιο δεν ήταν βέβαιο για το τι ακριβώς του ζητούσαν.
<P>
Κατά τις εκλογές του 1994, το Πορτογαλικό Σοσιαλιστικό Κόμμα έδωσε συνέντευξη τύπου στην έδρα του, κατά τη διάρκεια της οποίας ο κ. Campos έκανε κάποια σχόλια για τον κ. Arlind Cunha, πρώην υπουργό Γεωργίας. Η έκθεση την οποία έχετε μπροστά σας αναφέρει ότι υπήρξαν τρεις ισχυρισμοί.. Καταγράφονται στην σελίδα 5 και δεν χρειάζεται να σας τους διαβάσω. Οι κατηγορίες είναι ότι, σύμφωνα με τον πορτογαλικό νόμο, ο κ. Campos με τα σχόλια αυτά παρέβει τον πορτογαλικό ποινικό κώδικα.
<P>
Γνωρίζουμε όλοι ότι ο Τύπος μπορεί να παρουσιάσει τα γεγονότα και τις δηλώσεις με τρόπο όχι θετικό για ένα μέλος του Ευρωπαϊκού Κοινοβουλίου και στην συγκεκριμένη περίπτωση ένα σχόλιο απομονώθηκε από τα συμφραζόμενα και παρερμηνεύθηκε. Φαίνεται ωστόσο ότι τα σχόλια του κ. Campos δεν έγιναν ξαφνικά. Σύμφωνα με το άρθρό 10 του Πρωτοκόλλου της Συνθήκης των ΕυρωπαΙκών Κοινοτήτων, ένα μέλος του Ευρωπαϊκού Κοινοβουλίου χαίρει ασυλίας ανάμεσα στις Συνόδους. Εχει γίνει αποδεκτό ότι αυτό σημαίνει οποιαδήποτε στιγμή κατά την διάρκεια του αξιώματος και οπουδήποτε, είτε στην χώρα του είτε σε οποιοδήποτε κράτος μέλος.
<P>
Προκειμένου να ασκηθεί δίωξη, όπως ανέφερε και ο προηγούμενος ομιλητής να αρθεί η ασυλία. Εφόσον το αδίκημα για το οποίο κατηγορείται ο κ. Campos έλαβε χώρα στην Πορτογαλία, προστατεύεται με τους ίδιους νόμους όπως και ένα μέλος του Πορτογαλικού Κοινοβουλίου σύμφωνα με το άρθρο 160 του Συντάγματος τους. Στο Ευρωπαϊκό Κοινοβούλιο το ζήτημα αυτό καλύπτεται από το Αρθρο 6 του Κανονισμού. Οι κατηγορίες εναντίον του κ. Campos χρονολογούνται από την προεκλογική περίοδο, πριν εκλεγεί.
<P>
Ο σκοπός του Αρθρου 6 είναι να προστατεύσει το Κοινοβούλιο και τα μέλη του εξασφαλίζοντας την ανεξαρτησία του θεσμού. Την εποχή εκείνη ο κ. Campos ήταν μέλος του Πορτογαλικού Κοινοβουλίου και μέλος της αντιπολίτευσης. Σε οποιοδήποτε σύνταγμα και σε οποιαδήποτε δημοκρατία, ο ρόλος της αντιπολίτευσης είναι να στηρίζει την κυβέρνηση αλλά και μερικές φορές να της αντιτίθεται εάν το θεωρεί απαραίτητο. Δεν υπάρχει καλύτερη περιόδος αντίθεσης από την προεκλογική εκστρατεία. Αυτό έκανε και ο κ. Campos όταν μαζί με τον κ. Cunha, ήταν υποψήφιος. Αντιτάχθηκε στην πολιτική του υπουργού κατά την διάρκεια της εκλογικής εκστρατείας, κάνοντας σοβαρές πολιτικές δηλώσεις. Μπορώ να πω ότι και ο κ.Cuhna θα μπορούσε να υπερασπισθεί τον εαυτό του με τον ίδιο τρόπο. Αυτά συμβαίνουν συνέχεια στην πολιτική. Ιδιαίτερα κατά την προεκλογική περίοδο- γι' αυτό είναι άλλωστε οι εκλογές.
<P>
Αυτή ήταν η ερμηνεία που κυριάρχησε στην πλειοψηφία της επιτροπής. Για τους λόγους που ανέφερα και οι οποίοι καταγράφονται στην έκθεση της Επιτροπής Κανονισμού, Ελέγχου και Ασυλιών, αποφασίσαμε να μην αρθεί η ασυλία του κ.Campos.

<SPEAKER ID=44 LANGUAGE="SV" NAME="Wibe">
Κύριε Πρόεδρε, θα σας εκθέσω, πολύ σύντομα μόνο, τις αρχές στις οποίες βασίζεται η τοποθέτησή μου. Είμαι λοιπόν εναντίον της άρσης ασυλίας του κ. Campos. Οι κατηγορίες που βαρύνουν τον κ. Campos είναι δύο. Η μία αφορά ένα γεγονός που συνέβη πριν ξεκινήσει αυτή η βουλευτική θητεία. Αυτό θεωρείται λοιπόν ότι δεν αιτιολογεί την διατήρηση της ασυλίας του. Αλλά βέβαια ο σκοπός της ασυλίας μας είναι ότι ισχύει κατά την βουλευτική θητεία, δηλαδή να μπορεί κανείς ανεμπόδιστα να ασκεί πολιτική δραστηριότητα κατά την βουλευτική θητεία. Τότε δεν έχει σημασία, από νομικής πλευράς, αν η κατηγορία αφορά ένα γεγονός που συνέβη πριν η κατά την διάρκεια της συνόδου&#x02D9; αυτό είναι το κεντρικό σημείο όλου του ζητήματος.
<P>
Όσον αφορά δε το αδίκημα που λέγεται ότι διέπραξε ο κος Campos, είναι απολύτως σαφές ότι η ασυλία, που εμείς οι βουλευτές έχουμε εδώ, δεν αφορά συνήθεις εγκληματικές ενέργειες, δηλ. αν δολοφονήσουμε κάποιον, κλέψουμε κάτι κ.λ.π., αλλά αφορά ακριβώς πολιτικές διαμάχες στις οποίες μπορεί να συμμετέχουμε λόγω της θέσης μας ως βουλευτές του Ευρωκοινοβουλίου. Στην προκειμένη περίπτωση είναι βέβαια απολύτως προφανές ότι αυτό για το οποίο κατηγορείται ο κ. Campos είναι ένα πολιτικό ζήτημα&#x02D9; έκανε μια πολιτική δήλωση η οποία εξόργισε τον τέως Υπουργό Γεωργίας, ο οποίος, γι'αυτόν τον λόγο, θέλει να τον μηνύσει. Για εμένα είναι απολύτως σαφές, έπειτα από αυτά τα δύο στοιχεία που παρέθεσα, ότι δεν πρέπει να αρθεί η ασυλία του κ. Campos. Σ'αυτήν την περίπτωση πρέπει αντίθετα να ακολουθήσουμε την πρόταση που υπέβαλε ο εισηγητής.

<SPEAKER ID=45 LANGUAGE="PT" NAME="Rosado Fernandes">
Κύριε Πόεδρε, θα ήθελα να ζητήσω συγγνώμη από το συνάδελφο Campos επειδή παρεμβαίνω σε αυτή τη συζήτηση, αλλά θα ήθελα επίσης να του πω ότι, κατά τη γνώμη μου, τα πράγματα θα ήταν ευκολότερα γι' αυτόν εάν είχε από μόνος του παραιτηθεί από την ασυλία. Πράγματι, η ασυλία λειτουργεί για μας σαν προστατευτική ασπίδα: μας παρέχει την ευχέρεια να κατηγορούμε, να βρίζουμε, να κάνουμε ό, τι μας έλθει στο κεφάλι. Όμως όλα αυτά, προφανώς, δεν ταιριάζουν με το ήθος της πολιτικής.
<P>
Την εποχή του παππού μου, οι διαφορές αυτές επιλύονταν με μια μονομαχία. Σήμερα όλος ο κόσμος διστάζει να βγάλει πιστόλι και να πυροβολήσει. Την εποχή του πατέρα μου, τέτοιες διαφορές επιλύονταν με δυο τρεις μπαστουνιές και με μερικές καρπαζιές. Τη σήμερον ημέρα λύνονται με μια συζήτηση εδώ στο Κοινοβούλιο. Κύριε Βουλευτή Campos, θα μπορούσατε να μας είχατε απαλλάξει από όλη αυτή τη δουλειά και από αυτό το εξαιρετικά δύσκολο καθήκον, από αυτό το δυσάρεστο χρέος, να καλούμαστε να δηλώσουμε αν επιθυμούμε ή όχι την άρση της βουλευτικής ασυλίας ενός συναδέλφου τον οποίο σεβόμαστε. Και εγώ, προσωπικά, σας θεωρούσα ανέκαθεν έναν άνθρωπο με τόλμη, αλλά εξέφραζα πάντοτε τη λύπη μου για το γεγονός ότι, λόγω του παθιασμένου σας χαρακτήρα, τραβάτε συχνά στα άκρα μέχρι σημείου να βαράτε πιστολιές, όχι μόνο στους εχθρούς αλλά και στους φίλους σας. Μέχρι που τελικά βαρέσατε πιστολιά στο ίδιο σας το πόδι. Αυτό ακριβώς σας συνέβη!
<P>
Πάντα είχα την άποψη πως όσοι δεν οφείλουν τίποτα σε κανέναν, δεν έχουν και τίποτα να φοβηθούν. Είναι προφανές ότι βρισκόμαστε εδώ μπροστά σε δύο διαφορετικές περιπτώσεις: από τη μια, έχουμε τις προσωπικές προσβολές, όμως επίσης συντρέχει ένα γεγονός με περισσότερη πολιτική χρειά, κάτι που αφορά τη σημερινή κυβέρνηση. Εάν οι βουλευτές θέλουν όντως να κερδίσουν αξιοπιστία, εάν πράγματι επιθυμούν να αποκτήσουν κάποιο ηθικό κύρος -το οποίο στερούνται-, εάν θέλουν να έχουν την εύνοια του Τύπου -και γνωρίζω καλά ότι υπάρχουν ορισμένοι δημοσιογράφοι όχι και τόσο τίμιοι, όπως διαπιστώσαμε στην προκειμένη περίπτωση που μόλις εξετάσαμε-, εάν τα θέλουν όλα αυτά, θα πρέπει οι ίδιοι οι βουλευτές να δώσουν τη μάχη για να τα αποκτήσουν.
<P>
Την ημέρα που θα θελήσω να βρίσω κάποιον, την ίδια στιγμή θα φροντίσω να παραιτηθώ από τη βουλευτική μου ασυλία, έστω και αν δεν υπάρξει μια πιο οξυμένη ανταλλαγή «φιλοφρονήσεων» με τον άνθρωπο που έβρισα. Φρονώ πως η άρση της ασυλίας, όπως ακριβώς σκεφτόμουν και στην περίπτωση του κ. Tapie -χωρίς να θέλω να συγκρίνω τις δύο περιπτώσεις- ήταν επιβεβλημένη ως μέθοδος διαφύλαξης της ηθικής υπόστασης αυτού του Κοινοβουλίου.

<SPEAKER ID=46 LANGUAGE="NL" NAME="Wijsenbeek">
Κύριε Πρόεδρε, μπορώ πρώτα να ευχαριστήσω την κυρία Palacio. Η αντίφαση μεταξύ των δύο εκθέσεων δείχνει ακριβώς ποιό είναι το βασικό ζήτημα για το οποίο συζητούμε σήμερα. Αφού λείπει ένας μοναδικός κανονισμός εφαρμόζουμε διαφορετικές μεθόδους που προέρχονται από διαφορετικές παραδόσεις. Σε ορισμένα κράτη μέλη δεν υπάρχει κοινοβουλευτική ασυλία για όσα λέγονται εκτός της αίθουσας των συνεδριάσεων του Κοινοβουλίου. Σε άλλα συστήματα λογαριάζονται όλες οι δηλώσεις που κάνει κανείς εντός του πλαισίου της πολιτικής εντολής του, ανεξαρτήτως αν είναι προσβλητικές ή όχι, αλλά ήταν φανερό ότι οι κατηγορίες εκφράστηκαν στο πλαίσιο της προεκλογικής εκστρατείας, όλες οι δηλώσεις λοιπόν ανήκουν στην πολιτική εντολή.
<P>
Τώρα έχουμε εμείς τη νομολογία που καθιέρωσε ο κύριος Donnez, και ύστερα απ' αυτόν ο κύριος Defraigne, που λέει, ότι η ασυλία πρέπει να τηρηθεί για την πολιτική εντολή στην πιο ευρεία έννοιά της. Κι' όμως, αφού η Ιταλική Βουλή υποστήριξε μια διαφορετική ερμηνεία, έχουμε και εμείς βασικά στο Κοινοβούλιο αλλάξει γνώμη. Αυτό είναι ακριβώς το ζήτημα που διαφοροποιείται στις δύο εκθέσεις. Θεωρούμε ότι η ενέργεια έγινε ή δεν έγινε εντός της πολιτικής εντολής; Νομίζω, ότι η εισηγήτρια κυρία Palacio, έχει δίκαιο, και ότι υποστηρίζουμε ότι, όταν υπάρχει προσωπική σύγκρουση, ο δικαστής πρέπει να αποφασίσει. Για όσα λέμε εδώ εντός του Κοινοβουλίου, πρέπει να διατηρήσουμε την βουλευτική ασυλία που πρέπει να υπάρχει για το συμφέρον του θεσμού και όχι για το ατομικό συμφέρον

<SPEAKER ID=47 LANGUAGE="FR" NAME="Fabre-Aubrespy">
Κύριε Πρόεδρε, στις δύο αιτήσεις για άρση της κονοβουλευτικής ασυλίας, πρέπει να εξετάσουμε τα γεγονότα ανεξάρτητα από την προσωπικότητα του συναδέλφου. Τα γεγονότα μας τα υπενθύμισε η κ. Palacio και συμμερίζομαι πλήρως τα συμπεράσματα.
<P>
Σε ό, τι αφορά το δεύτερο ζήτημα - το 1996- την εποχή εκείνη ο κ. Campos κατηγόρησε τον κύριο da Silva για υπεξαίρεση των κοινοτικών επιδοτήσεων, για ευεργετήματα τα οποία του δόθησαν από φιλική επιχείρηση, για συγκρουόμενα συμφέροντα κλπ...
<P>
Η αίτηση πρέπει να απορριφθεί για δύο λόγους: ο πρώτος είναι λόγος τύπου: δεν υπάρχουν συμπεράσματα ή κατηγορίες σε αντιφατική βάση όπως απαιτεί το Αρθρο 160, παράγραφος 3 του Συντάγματος. Ο δεύτερος λόγος είναι λόγος ουσίας: οι δηλώσεις έγιναν όταν ο κ.Campos ήταν μέλος του Ευρωπαϊκού Κοινοβουλίου, αφορούν την δραστηριότητα του κατά την διάρκεια της εντολής του και από το γεγονός αυτό εξαρτάται η βουλευτική ασυλία.
<P>
Αυτό αντίθετα δεν ισχύει, στο πρώτο ζήτημα, του 1994, κατά την διάρκεια της συνέντευξης τύπου στην έδρα του σοσιαλιστικού κόμματος, όπου ο πρώην υπουργός Γεωργίας Cuhna ο οποίος είναι σήμερα συνάδελφος μας και ο επίσης συνάδελφος Rosado Fernandez, κατηγορήθηκαν για ευνοιοκρατία και δωροδοκία.
<P>
Οι δηλώσεις αυτές έγιναν από τον κ. Campos κατά την διάρκεια τις εκλογικής εκστρατείας για τις εκλογές του Ευρωπαϊκού Κοινοβουλίου. Η άρση της ασυλίας θα του επέτρεπε να υπερασπισθεί τον εαυτό του, να δικαιολογήσει τις σοβαρές κατηγορίες εναντίον των δύο συναδέλφων. Δεν θα δυσκολευθεί να το κάνει όπως δήλωσε, και πιστεύω ότι εάν επρόκειτο για την Γαλλία, οι δηλώσεις αυτές, όσο λυπηρές και αν είναι, δεν αποτελούν έγκλημα, πόσο μάλλον αφού έγιναν κατά την διάρκεια της προεκλογικής εκστρατείας.
<P>
Για τον λόγο αυτό θα ψηφίσω υπέρ της άρσης της ασυλίας στην πρώτη περίπτωση και εφιστώ την προσοχή των συναδέλφων ότι η θέληση να υπερπροστατευθούν πολύ οι βουλευτές μέσω της ασυλίας, ενισχύει την εκστρατεία εναντίον των πολιτικών για την οποία γίνεται λόγος σήμερα.

<SPEAKER ID=48 NAME="Πρόεδρος">
Η συζήτηση έληξε.
<P>
Η ψηφοφορία θα διεξαχθεί αύριο, στις 12.30.

<CHAPTER ID=6>
Δορυφορικές επικοινωνίες
<SPEAKER ID=49 NAME="Πρόεδρος">
Η ημερήσια διάταξη προβλέπει τη συζήτηση της έκθεσης (Α4-0279/97) του κ. Hoppenstedt, εξ ονόματος της Επιτροπής Οικονομικής, Νομισματικής και Βιομηχανικής Πολιτικής, σχετικά με την ανακοίνωση της Επιτροπής προς το Συμβούλιο, το Ευρωπαϊκό Κοινοβούλιο, την Οικονομική και Κοινωνική Επιτροπή και την Επιτροπή των Περιφερειών, με θέμα: »Σχέδιο Δράσης της Ευρωπαϊκής Ενωσης: δορυφορικές επικοινωνίες στην κοινωνία των πληροφοριών» (COM(97)0091 - C4-0131/97).

<SPEAKER ID=50 NAME="Hoppenstedt">
Κύριε Πρόεδρε, αξιότιμες κυρίες καί κύριοι, κύριε Επίτροπε. Στη σημερινή ημερήσια διάταξη είχαμε βασικά δύο εκθέσεις, οι οποίες ασχολούνται με την διαστημική πολιτική. Από την μια μεριά η Ευρωπαϊκή Ένωση και η διαστημική - ενίσχυση εφαρμογών, αγορών και βιομηχανικής ικανότητας ανταγωνισμού - από την άλλη μεριά το πρόγραμμα δράσης της ΕΕ: δορυφορική επικοινωνία στην κοινωνία των πληροφοριών. Δυστυχώς, η αναφερθείσα πρώτη έκθεση δεν μπορεί σήμερα να συζητηθεί. Θεωρώ όμως σωστό να συζητηθεί σήμερα η έκθεση μας, η οποια συσχετίζεται με την πρώτη αναφερθείσα έκθεση, διοτι δεν μας επιτρέπεται να χάνουμε καθόλου χρονο.
<P>
Δεν μας επιτρέπεται να χάνουμε καθόλου χρόνο εξ αιτίας της ιλιγγιώδους ταχύτητας με την οποία εξελίσσονται τα πράγματα στον χώρο των δορυφόρων. Ακριβώς το θέμα των δορυφόρων στην κοινωνία των πληροφοριών βρίσκεται στην ημερήσια διάταξη πολλών ανταγωνιστών που το χειρίζονται με εγρήγορση. Η Οικονομική Επιτροπή ενέκρινε αυτήν την έκθεση ομόφωνα. Αυτό είναι σωστό, διότι έτσι υποστηρίζονται ασφαλώς η έκθεση και προπάντων ο κόπος της επιτροπής, να επιχειρήσει τα πάντα για να συμμετέχει στην διαμόρφωση του μέλλοντος της πληροφορίας και της επικοινωνίας, που υποστηρίζονται από δορυφόρους.
<P>
Μέχρι τώρα υπήρξαν μερικές προσπάθειες και μερικές εκθέσεις οι οποίες οδήγησαν σε ενδιαφέρουσες συζητήσεις στην Ολομέλεια και στο Κοινοβούλιο γενικότερα, καθώς επίσης και με την Επιτροπή και με τις άλλες ομάδες γύρω από το θέμα της προσωπικής επικοινωνίας μέσω δορυφόρου ή ακόμα γύρω από την συμμετοχή των δορυφόρων στην τηλεπικοινωνία. Αυτά είναι κατά την γνώμη μου σωστά βήματα προς την εδραίωση της ευρωπαϊκής ικανότητας και της ευρωπαϊκής αρμοδιότητας σε αυτόν τον τομέα.
<P>
Οι παγκόσμιες δορυφορικές υποδομές γίνονται ένα κρίσιμο στοιχείο του παγκόσμιου οικονομικού συστήματος. Κατά συνέπεια, είναι σημαντικός για την Ευρώπη ένας ισχυρός, συναφής τομέας δορυφορικών επικοινωνιών και παροχής υπηρεσιών από τεχνολογική και πολιτική άποψη. Αν ρίξουμε μια ματιά προς τις ΗΠΑ, με την μεγαλύτερη προσφορά τέτοιων υπηρεσιών, τότε βλέπουμε ότι εκεί χαράχθηκε ο δρόμος προς την εποχή της δορυφορικής επικοινωνίας ήδη πολύ πιο αποφασιστικά. Προϋπόθεση για μια ηγετική θέση στο διάστημα είναι κατ·αυτόν τον τρόπο επίσης η πραγματοποίηση επιτυχημένων εμπορικών υπηρεσιών και εφαρμογών.
<P>
Αν κανείς δεί τους προβλεπόμενους αριθμούς σε αυτόν τον τομέα, συγκεκριμένα ένα μερίδιο αγοράς περίπου 400 δισ. δολλάρια στα επόμενα δέκα χρόνια, τότε μπορεί κανείς να φαντασθεί ποιές άλλες πιθανές δυνατότητες εφαρμογών κοιμούνται εδώ, που δεν συμπεριλαμβάνονται καθόλου στον υπολογισμό. Αν κανείς σκεφθεί ότι η Teledesic προτείνει μια προοπτική των υπηρεσιών και των δυνατοτήτων επικοινωνίας, που συνίσταται στο να δικτυωθεί ολόκληρη η τροχιά με μερικές εκατοντάδες δορυφόρους, για να προσφερθούν πλήρεις υπηρεσίες, τότε βλέπει κανείς πόσο μπροστά είναι ήδη άλλοι σε αυτόν το τομέα.
<P>
Επίσης, το αναφερθέν θέμα των προσωπικών υπηρεσιών επικοινωνίας έχει ήδη προχωρήσει πολύ: στην αγορά υπάρχουν 17 εταιρείες, μεταξύ των οποίων και μια πιθανόν ευρωπαϊκή. Αυτό δεν επαρκεί φυσικά για να εδραιώσει σαφώς την παρουσία μας εκεί. Νομίζω όμως ότι έχουμε ακόμη την ευκαιρία να συμμετάσχουμε και να ξεκινήσουμε. Γι αυτό η έκθεση της Επιτροπής είναι ένα βασικό βήμα σε αυτήν την κατεύθυνση. Αυτό που χρειαζόμαστε είναι ενισχυμένη συνεργασία ανάμεσα στην Ευρωπαϊκή Ένωση και στα άλλα συναγωνιζόμενα κράτη, όπως οι Ηνωμένες Πολιτείες, η Ρωσία, η Ουκρανία, η Ιαπωνία και η Κίνα. Χρειαζόμαστε μια επιβολή της ευρωπαϊκής θέσης σε διεθνές επίπεδο και ιδιαίτερα στα πλαίσια του οργανισμού διεθνούς εμπορίου. Χρειαζόμαστε μια εντατικοποίηση της συνεργασίας μεταξύ της Ευρωπαϊκής Ένωσης και των διαστημικών αρχών και των σχετικών συμμετεχόντων στην αγορά. Το τελευταίο έγινε ήδη επειδή ευχαριστώντας ζητήσαμε για την προετοιμασία αυτού του χαρτιού την συμβουλή όλων των σχετικών που συμμετέχουν στην αγορά.
<P>
Επί πλέον, ζητείται από εμάς έντονη υποστήριξη της έρευνας και της ανάπτυξης και εντατικοποίηση της συνεργασίας σε αυτούς τους τομείς, κάτι που μπορεί να είναι με την σειρά του τονωτικό για την ανάπτυξη νέων τεχνολογιών. Και θα πρέπει φυσικά να πραγματοποιηθεί επίσης μια γρήγορη εναρμόνιση των τεχνικών προτύπων για υψηλής ποιότητας δορυφορικές συσκευές, πολυμέσων μεγάλου εύρους, τελικές και λήψης.
<P>
Ο τονισμός της σημασίας του με προσανατολισμό την αγορά σχεδίου είναι αυτονόητη. Είμαστε κι εμείς φυσικά της γνώμης πως πρέπει να λυθούν τα πολυσύνθετα προβλήματα εναρμόνισης. Είμαστε κι εμείς της γνώμης πως πρέπει να αποφευχθούν γραφειοκρατικές καθυστερήσεις, προπάντων από τα εθνικά πρακτορεία προς την κατεύθυνση Ευρωπαϊκής Ενωσης. Χρειαζόμαστε ιδιαίτερα επειγόντως - και αυτή είναι επίσης μια από τις βασικές προσπάθειες των επομένων μηνών - ένα σχέδιο δράσης για την δορυφορική πλοήγηση. Δεν μπορεί προπάντων στις αεροπορικές μεταφορές να είναι δυνατόν να εξακολουθούμε να εξαρτώμεθα από το GLONASS και το GPS, ένα ρωσικό και ένα αμερικανικό στρατιωτικό σύστημα. Εδώ πρέπει να εκδηλωθούν οι ευρωπαϊκές συνιστώσες.
<P>
Είμαι κι εγώ σίγουρος, πως σύντομα θα καταθέσει η Ευρωπαϊκή Επιτροπή ένα σχέδιο δράσης. Υποστηρίζουμε την Επιτροπή με όλες μας τις δυνάμεις, γιατί ξέρουμε πως ακριβώς εδώ η ευρωπαϊκή διάσταση παίζει ένα ιδιαίτερο ρόλο όχι μόνον για την Ευρώπη, αλλά και για την Αφρική, και πως πρέπει η Ευρώπη να συνεργασθεί με τα άλλα μέλη που έχουν τμήμα της αγοράς και προανέφερα, πρίν, δηλαδή με την Ρωσία και την Αμερική. Αν από ευρωπαϊκή άποψη δεν έχουμε τίποτα στο χέρι δεν μπορούμε και να διαπραγματευτούμε τίποτα εδώ. Δεν μπορεί να είναι δυνατόν να λέγεται πως οι δαπάνες για την έρευνα διαστήματος, για τις επανδρωμένες διαστημικές αποστολές, για το ευρωπαϊκό δαστημικό εργαστήριο, δεν ταιριάζουν στο πολιτικό τοπίο υπό την πίεση των περικοπών. Πρέπει να επιτρέπεται η ερώτηση αν τότε ταιριάζει στο τοπίο 1 δισ. ECU για την υποστήριξη της καλλιέργειας καπνού στην Ευρώπη, εφόσον αυτό το με μελλοντική προοπτική θέμα δεν θα πρέπει να ταιριάζει στο τοπίο. Εννοώ ότι εμείς πρέπει να κάνουμε τα πάντα για να καταστήσουμε στο μέλλον στον φορολογούμενο όσο το δυνατόν σαφέστερο, πως το θέμα της διαστημικής, της συνολικής δορυφορικής βιομηχανίας και των εφαρμογών, έχει μια τελείως ιδιαίτερη διάσταση σε παγκόσμιο πλαίσιο για τους πολίτες στην Ευρώπη και σε όλο τον κόσμο. Και είμαι βέβαιος πως μπορούμε αυτό επίσης να το κάνουμε στο μέλλον με πολλές ενέργειες και συζητήσεις εδώ στο Κοινοβούλιο και με άλλες σε όλη την Ευρώπη.

<SPEAKER ID=51 NAME="Santini">
Κύριε Πρόεδρε, παίρνω τον λόγο εξ ονόματος και για λoγαρισμό του συναδέλφου Franco Malerba. Καθώς βρισκόμαστε στο θέμα αυτό, θα ήθελα να υπενθυμίσω ότι ήταν ο πρώτος ιταλός αστροναύτης και ανάμεσα στους πρώτους στην Ευρώπη που ταξίδεψε το διάστημα μαζί με τους αμερικανούς. Πιστεύω ότι θα ήταν λοιπόν κρίμα να μην έχουμε σήμερα την διαφωτιστική του γνωμοδότηση καθώς η εμπειρία του είναι μεγαλύτερη από την δική μας...
<P>
Οι τηλεπικοινωνιακοί δορυφόροι είναι ο τομέας του διαστήματος ο οποίος παρουσιάζει τις μέγιστες δυνατότητες ανάπτυξης. Ο ανταγωνισμός ανάμεσα στις τηλεφωνικές και τηλεοπτικές συνδέσεις στις κατοικίες, η προσφορά μετάδοσης με πολυμέσα χωρίς γεωγραφικούς περιορισμούς για τις επιχειρήσεις, καθιστούν τις τηλεπικοινωνίες μέσω δορυφόρου τεχνολογία και σύστημα στρατηγικής σημασίας για την κοινωνία της πληροφορίας.
<P>
Η αντίληψη αυτή μιας επιχειρηματικής στρατηγικής είναι ιδιαίτερα εμφανής από την επικέντρωση της αμερικανικής βιομηχανίας σε ερευνητικά προγράμματα που στηρίζονται από την αμερικανική κυβέρνηση, είτε πρόκειται για το πολιτικό πρόγραμμα της NASA, είτε για το στρατιωτικό, είτε για το διεθνές πρόγραμμα της Ομοσπονδιακής Επιτροπής Επικοινωνιών.
<P>
Το πρόγραμμα δράσης της Επιτροπής αξίζει υποστήριξης και ενθάρρυνσης. Στην έκθεση του εκ μέρους της Επιτροπής Έρευνας, Τεχνολογικής Ανάπτυξης και Ενέργειας, ο κ. Malerba υπογραμμίζει την ανάγκη να υπάρξουν νέα κεφάλαια στο πρόγραμμα πλαίσιο για την ανάπτυξη ορισμένων βασικών τεχνολογιών και για την υλοποίηση μιας πλατφόρμας. Ενθαρρύνει την Επιτροπή να χρησιμοποιεί τις νέες υπηρεσίες καθώς και τις δορυφορικές εφαρμογές για τις πολιτικές της Ένωσης. Θέτει ακόμη προς συζήτηση το ζήτημα των επικοινωνιών μέσω δορυφόρου για τα προγράμματα συνεργασίας με τρίτες μεσογειακές χώρες, είτε με έγκριση της διάδοσης των τεχνικών προδιαγραφών με στόχο την διαλειτουργικότητα, είτε σε ό, τι αφορά πολλές εφαρμογές οι οποίες θα μπορούσαν γρήγορα να πολλαπλασιάσουν τις ευκαιρίες διαλόγου με την άλλη άκρη της Μεσογείου, μέσω παροχής βοήθειας στις εναέριες και θαλάσσιες συγκοινωνίες, στην εξ αποστάσεως εκπαίδευση, στην τηλεϊατρική, στην προώθηση του τουρισμού μέσω της μελέτης και την προστασίας του εδάφους και των ακτών, και απεικόνισης των φυσικών πόρων.
<P>
Τονίζονται επίσης δύο ακόμη δύο ακόμη τομείς: το καθεστώς των χειριστών των υπηρεσιών μέσω δορυφόρου τύπου EUROLSAT, προκειμένου να εναρμονισθεί με το πλαίσιο απελευθέρωσης των υπηρεσιών, και ο ρόλος της Eυρωπαϊκής Υπηρεσίας Διαστήματος (ESA) στην διαχείριση των προγραμμάτων δορυφορικών εφαρμογών, παρόλο που η καλή συνεργασία της Επιτροπής με την ESA η οποία ήδη υπάρχει, καθιστά το ζήτημα αυτό λιγότερο επείγον.
<P>
Αντίθετα, αναμένουμε σύντομα ένα πρόγραμμα δράσης για την ναυσιπλοϊα μέσω δορυφόρου το οποίο δεν κάλυψε η ανακοίνωση αυτή και το οποίο, κατά την γνώμη μας, είναι τόσο επείγον όσο και το θέμα που μας απασχολεί αυτή την στιγμή.
<P>
Θα ήθελα τέλος, εξ ονόματος του συναδέλφου κ. Malerba και εμού προσωπικά, να συγχαρώ θερμά τον εισηγητή.

<SPEAKER ID=52 LANGUAGE="EN" NAME="Hendrick">
Κύριε Πρόεδρε, ευχαριστώ τον κ. Hoppenstedt για την εξαιρετική έκθεση και την ανταπόκριση του σε αυτό που εγώ θεωρώ ως εξαιρετικό εγγραφο της Ευρωπαϊκής Επιτροπής.
<P>
Οι τεχνολογίες στις οποίες αναφερόμαστε έχουν καθοριστικό ρόλο για την επιτυχία ή αποτυχία καθοριστικών βιομηχανιών στην Ευρώπη τον επόμενο αιώνα. Η μετακίνηση προς την ψηφιακή σύγκλιση σημαίνει ότι πολλές τεχνολογίες χρησιμοποιόυν σήμερα τον ίδιο τύπο επικοινωνιακών μεθόδων και, για τον λόγο αυτό, πολλά από όσα συζητάμε σήμερα θα έχουν αντίκτυπο πέρα από την εκτόξευση δορυφόρων στο διάστημα και την χρήση τους ιδιαίτερα για στρατιωτικούς σκοπούς, αλλά επίσης στην ανάπτυξη των ειρηνικών πλευρών και ιδιαίτερα για την ανάπτυξη της κοινωνίας της πληροφορίας. Όμως, πρέπει να κατανοήσουμε ότι είτε θα ακολουθήσουμε την προσέγγιση αυτή, όπως κάνουμε αυτή την στιγμή, ή θα μείνουμε πίσω σε σχέση με τους Αμερικανούς.
<P>
Το πρόγραμμα δράσης της ΕΕ παρέχει πολλά επιχειρήματα υπέρ της ενεργητικότερης και συνεπέστερης ευρωπαϊκής προσέγγισης στις δορυφορικές επικοινωνίες, υποστηρίζοντας ότι η ευρωπαϊκή τεχνολογία πληροφοριών υστερεί σε σχέση με αυτή των Ηνωμένων Πολιτειών σε θέματα τεχνολογίας, αλλά επίσης και στο ρυθμιστικό πλαίσιο.
<P>
Γνωρίζω ότι ο κ.Bangemann συνάντησε την κ. Cresson και άλλους υπουργούς της ΕΕ πέρισυ τον Οκτώβριο στο Παρίσι, όταν συζητείτο το πρόγραμμα δράσης λεπτομερώς. Το αποτέλεσμα της συνάντησης ήταν η διαπίστωση της σαφούς ανάγκης να συντονισθεί η δράση της ΕΕ προκειμένου να ολοκληρωθεί η εσωτερική αγορά και να αρθούν οι εμπορικοί φραγμοί στην δημιοργίας εσωτερικών αγορών για τις δορυφορικές επικοινωνίες και ιδιαίτερα στον τομέα των κατασκευών και στον τομέα των υπηρεσιών. Υπάρχει επίσης ανάγκη να βελτιωθεί η συνεργασία προκειμένου να ενισχυθεί η θέση της ΕΕ, ιδιαίτερα στα διεθνή φόρα όπου συζητούνται σε παγκόσμιο επίπεδο τα θέματα αυτά, καθώς επίσης και στις αγορές.
<P>
Πρέπει να δοθεί επίσης μεγαλύτερη έμφαση στα προγράμμα της ΕΕ για την έρευνα και την ανάπτυξη σε αυτούς ιδιαίτερα τους τομείς. Πιστεύω ότι εκεί θα ενταχθεί το πέμπτο πλαίσιο, όταν θα υπάρξει. Οι στόχοι είναι αρκετά σαφείς. Πρέπει να υποστηρίξουμε την πρωτοβουλία της Επιτροπής. Θα πρέπει επίσης να τονίσουμε ότι η Ευρωπαϊκή Διάσκεψη Ταχυδρομείων και Τηλεπικοινωνιών (CEPT) παρόλο που επιτέλεσε σημαντική πρόοδο στην εναρμόνιση του ρόλου των κρατών μελών ως ένα βαθμό, δεν έχει όλες τις απαντήσεις. Πιστεύω ότι η Επιτροπή μπορεί να έχει σημαντικό ρόλο από αυτή την άποψη.
<P>
Διαφωνώ με ένα ή δύο σημεία της έκθεσης του κ. Hoppenstedt, ιδιαίτερα το σημείο 5, το οποίο αναφέρει ότι η ιδιωτικοποίηση είναι απαραίτητη για την απελευθέρωση. Κατά την άποψη μου, υπάρχουν άλλα μοντέλα απελευθέρωσης στα οποία δεν συμπεριλαμβάνεται η ιδιωτικοποίηση. Θα πρέπει επίσης να συμπεριληφθεί συνδυασμός ιδιωτικού και δημοσίου κεφαλαίου στη εξίσωση αυτή. Ίσως θα πρέπει βρεθεί κάποιος συμβιβασμός ανάμεσα στον ηγετικό ρόλο της Επιτροπής και στον ηγετικό ρόλο της CEPT στο θέμα των εκπροσώπων τύπου, απλά γιατί ορισμένα κράτη μέλη να μην είναι σε θέση να τον υιοθετήσουν.
<P>
Πρόκειται για πολύπλοκα ζητήματα με τα οποία πρέπει να ασχοληθούμε. Εάν η Ευρωπαϊκή Ένωση δεν ασχοληθεί τώρα, τότε θα μείνουμε πίσω και δεν θα μπορέσουμε ποτέ να προφθάσουμε.

<SPEAKER ID=53 LANGUAGE="ES" NAME="Gasσliba i Bφhm">
Κύριε Πρόεδρε, αναφερόμαστε σε ένα τομέα ανάπτυξης με πολύ υψηλό τεχνολογικό επίπεδο που έχει, όπως έχει λεχθεί σε προηγούμενες παρεμβάσεις, ένα πολύ ευρύ φάσμα όσον αφορά το το εμπόριο σε διεθνές επίπεδο, από το οποίο, προφανώς, η Ευρωπαϊκή Ενωση δεν μπορεί να είναι απούσα. Το αντίθετο μάλιστα, θα έπρεπε να έχει μία δυνατότητα παρουσίας πολύ ευρεία όχι μόνο στο επίπεδο της Ευρωπαϊκής Ενωσης αλλά σε διεθνές επίπεδο.
<P>
Γι' αυτό το λόγο, εμείς της Ομάδας του Ευρωπαϊκού Κόμματος των Φιλελευθέρων Δημοκρατών και Μεταρρυθμιστών δεχόμαστε παρά πολύ θετικά τις προτάσεις της Επιτροπής, η οποία έδειξε εξαιρετική προσοχή ακριβώς σ' αυτόν τον τομέα, με βάση τον οποίο έγινε η πρόταση του κυρίου Hoppenstedt της οποίας τις γενικές γραμμές υποστηρίζουμε.
<P>
Δυστυχώς, ο τομέας που μας ενδιαφέρει εδώ θα παρουσιάσει ένα πρόβλημα τυπικά ευρωπαϊκό. Πολλές φορές ήταν πιονέρος και άλλες έχει ένα πολύ καλό τεχνολογικό επίπεδο. Αλλά αντιθέτως θα συναντήσει μία σειρά από προβλήματα όπως ο διαχωρισμός των αγορών, τροχοπέδη η οποία δυστυχώς υπάρχει σε μερικούς υποτομείς εκ μέρους των κρατών μελών, δηλαδή μία έλλειψη απελευθεροποίησης του τομέα σε κάποια κράτη μέλη και μία τεχνολογική ανάπτυξη όσον αφορά την έρευνα όπως και μία ανομοιόμορφη ανάπτυξη. Σε μερικά σημεία, βρισκόμαστε στο επίπεδο της παγκόσμιας ανάπτυξης, σε άλλα είμαστε πραγματικά πίσω.
<P>
Γι' αυτό τον λόγο, πιστεύω ότι τόσο οι προτάσεις της Επιτροπής όσο και αυτές που ο κύριος Hoppenstedt συστήνει, πρέπει να πραγματοποιηθούν στο πεδίο της έρευνας και της ανάπτυξης, της συνεργασίας των τομέων όπως και μία μεγαλύτερου βαθμού αποτελεσματικότητα μεταξύ ημών και της Ευρωπαϊκής Υπηρεσίας Διαστήματος, ούτως ώστε να κατευθυνθούν προς την σωστή οδό και, γι' αυτό τον λόγο, τις υποστηρίζουμε χωρίς επιφυλάξεις.

<SPEAKER ID=54 NAME="Θεωνάς">
Κύριε Πρόεδρε, είναι γεγονός ότι κάθε τεχνολογική πρόοδος προκαλεί δυσπιστία και αμφιβολίες ανάλογες, κάθε φορά, με το μέγεθος των αλλαγών που αυτή επιφέρει.
<P>
Όμως, στην προκειμένη περίπτωση μιλάμε για την εκπόνηση ενός σχεδίου που προτίθεται όχι απλά να επιφέρει αλλαγές, αλλά να αναδιαρθρώσει τις δομές της κοινωνίας μας και για τον λόγο αυτό χρειάζεται η μέγιστη δυνατή περίσκεψη και κριτική στάση, η ευρύτερη δυνατή συμμετοχή των πολιτών και των φορέων τους στην διαμόρφωση των τελικών προγραμμάτων. 'Ομως, όλο το πρόγραμμα δράσης της Επιτροπής χαράκτηκε με βάση στρατηγικές που υπαγορεύονται από τις μεγάλες πολυεθνικές που δραστηριοποιούνται στον τομέα και κυρίως με γνώμονα τα συμφέροντα των ευρωπαϊκών επιχειρήσεων και βιομηχανιών απέναντι στις αντίστοιχες αμερικανικές και ιαπωνικές, χωρίς να λαμβάνει υπόψη του τις ανάγκες της κοινωνίας, των υπηρεσιών που θα πρέπει να προσφερθούν στους πολίτες και την εξασφάλιση του καθολικού χαρακτήρα τους, με την εξασφάλιση της δυνατότητας πρόσβασης σε αυτές σε όλους τους πολίτες.
<P>
Το σημείο εκκίνησης αυτής της πορείας, έτσι όπως διαγράφεται από την ανακοίνωση της Επιτροπής, καθώς και οι στόχοι που καθορίζονται, πολύ φοβούμαστε ότι θα οδηγήσουν περισσότερο σε μια κοινωνία του Orwell, δικτύωσης της ευρωπαϊκής φαιάς ουσίας, με στόχο τον εξανανδραποδισμό και τη διοχέτευσή της στην επίτευξη συγκεκριμένων οικονομικών στόχων στη βάση του κέρδους, παρά σε μια κοινωνία ελεύθερης σκέψης, ισονομίας και προόδου.
<P>
Οι ανησυχίες μας είναι περισσότερο από βάσιμες αν ληφθεί υπόψη ότι και η σύσταση, πριν από λίγο καιρό, της ομάδας ανωτάτου επιπέδου, η οποία επεξεργάσθηκε την ανακοίνωση της Επιτροπής σχετικά με την κοινωνία των πληροφοριών, χαρακτηρίστηκε και από την απουσία των κρατών μελών αλλά και τον πλήρη αποκλεισμό των κοινωνικών και πολιτιστικών φορέων των ευρωπαίων πολιτών, ακόμα και αυτής της Επιτροπής Πολιτισμού του Ευρωπαϊκού Κοινοβουλίου, από την όλη συζήτηση.
<P>
Πουθενά στους προβληματισμούς που αναπτύσσονται δεν αναφέρονται δικλείδες ασφαλείας για την προστασία των καταναλωτών και των κοινωνικών κεκτημένων των εργαζομένων. Το μόνο που τους ζητείται είναι να φανούν πρόθυμοι και συναινετικοί στο όνομα μιας προόδου που τελικά μέλλει να τους αντικαταστήσει και να τους απανθρωπίσει, μετατρέποντάς τους σε μοχλούς παραγωγής πλούτου προς όφελος του μεγάλου κεφαλαίου.
<P>
Ασαφές παραμένει ποιό θα είναι το νομικό πλαίσιο προστασίας της ιδιωτικής ζωής και της αξιοπρέπειας του πολίτη. Μιλάμε για πλουραλισμό της ενημέρωσης ή υπερσυγκέντρωση των επικοινωνιακών μέσων στα χέρια ολίγων με στόχο τη ποδηγέτηση της ελεύθερης σκέψης; Η ανάπτυξη της τεχνολογίας και η διαμόρφωση δορυφορικών συστημάτων θα πρέπει να χαρακτηρίζεται από τις ευρύτερες δυνατές συνεργασίες που να έχουν σαν στόχο την συνεισφορά στη βελτίωση και αναβάθμιση του βιοτικού επιπέδου των πολιτών και την αντίληψη της προόδου με ανθρωποκεντρική κατεύθυνση. Αυτά τα προγράμματα διεθνούς συνεργασίας δεν πρέπει να χρησιμοποιούνται για στρατιωτικούς σκοπούς και να καταμερίζουν την εκμετάλλευση του διαστήματος ανάμεσα στις μεγάλες πολυεθνικές εταιρίες. Η διαχείριση του διαστήματος με επίμονο προσανατολισμό στην αγορά ανοίγει επικίνδυνους δρόμους για ολόκληρο τον πλανήτη και τους πολίτες του. Ποιός μπορεί, αλήθεια, να αποκλείσει τον συγκεντρωτικό έλεγχο σε παγκόσμιο επίπεδο του συνόλου των διαστημικών δορυφορικών επικοινωνιών; Αν στο κέντρο της ανάπτυξης βρισκόταν ο άνθρωπος και όχι τα κέρδη του μεγάλου πολυεθνικού κεφαλαίου, τότε η Ευρωπαϊκή 'Ενωση θα έπρεπε να πρωτοστατεί για την προώθηση στα πλαίσια του ΟΗΕ μιας διεθνούς και ισότιμης συμφωνίας χρήσης του διαστήματος, την συμμετοχή όλων των χωρών, όχι μόνο στα κόστη αλλά και στα κέρδη, την προστασία της εθνικής ασφάλειας και κυριαρχίας όλων των κρατών, την προώθηση της συνεργασίας των χωρών που διαθέτουν τους πόρους και την τεχνολογία, με γνώμονα και τις ανάγκες των καθυστερημένων περιοχών του πλανήτη, κάτι που δεν μπορεί να εξασφαλίσει η αγορά και ο ανταγωνισμός της.

<SPEAKER ID=55 LANGUAGE="SV" NAME="Holm">
Κύριε Πρόεδρε, ο τομέας της δορυφορικής επικοινωνίας αφορά πάρα πολλούς τομείς. Πολλοί από αυτούς τους τομείς είναι, κατά τη γνώμη μου, πολύ σημαντικοί, π.χ. τομείς όπως ραδιοφωνικές και τηλεοπτικές εκπομπές, πολυμέσα και Ίντερνετ, που πραγματικά είναι μια ευκαιρία για την γενιά μου και επίσης γι'αυτούς που ζούν σε αραιοκατοικημένες περιοχές να συμμετάσχουν πραγματικά στην νέα κοινωνία που δημιουργείται. Γι'αυτό πρέπει να δώσουμε πολύ βάρος σ'αυτό. Είναι πάρα πολύ σημαντικό να συνεχίσουμε αυτόν τον αγώνα στον διεθνή στίβο.
<P>
Πρέπει όμως να πώ ότι είμαι λίγο επικριτικός όσον αφορά την πρόταση ψηφίσματος του κ. Hoppenstedt, διότι συμπεριλαμβάνει υπερβολικά στρατιωτικές πτυχές. Αυτό θεωρώ ότι είναι το κρίσιμο σημείο, συγκεκριμένα η επικέντρωση στο διάστημα και ο στρατιωτικός τομέας. Γνωρίζουμε βέβαια ότι τόσο στις Η.Π.Α. όσο και στην Ρωσία αυτά τα ζητήματα έχουν πολύ στενή σχέση με το στρατιωτικό. Δεν νομίζω ότι η Ε.Ε. θα πρέπει να αναπτύξει με κάποιον τρόπο κάποια στρατιωτική επάρκεια. Γι'αυτό είναι πού δύσκολο να ξέρουμε σ'αυτόν τον τομέα που τίθεται το όριο.
<P>
Τέλος, θέλω μόνο να σχολιάσω αυτό στο οποίο αναφέρθηκε ο κ. Malerba στην Επιτροπή Έρευνας, Τεχνολογικής Ανάπτυξης και Ενέργειας. Θεωρήσαμε εκεί ότι η Επιτροπή πρέπει να αναλάβει την προαγωγή της χρήσης νέων δορυφορικών υπηρεσιών από κοινωνικό ενδιαφέρον. Αυτό θεωρώ ότι είναι ένα πάρα πολύ σημαντικό σημείο, το οποίο πραγματικά ελπίζω ότι η Επιτροπή θα το λάβει υπόψη της, και το οποίο νομίζω ότι διέφυγε εν μέρει του κ. Hoppenstedt στα συμπεράσματά του.

<SPEAKER ID=56 LANGUAGE="DE" NAME="Lukas">
Κύριε Πρόεδρε, επειδή η μελλοντική υποδομή των πληροφοριακών συστημάτων θα βασίζεται σε μεγάλο βαθμό στους τηλεπικοινωνιακούς δορυφόρους, μπορεί κανείς μόνον να υποστηρίξει την έκθεση του κυρίου Hoppenstedt, γιατί πρέπει να εμποδίσουμε να μείνει πίσω η Ευρώπη σ΄αυτον τον οικονομικό τομέα. Ιδιαίτερα σπουδαίο είναι η πλήρης συμμετοχή της ESA στις προθέσεις της Επιτροπής και η με έμφαση αύξηση της έρευνας και της εξέλιξης σ΄αυτόν τον τομέα. Τα δορυφορικά συστήματα προσφέρουν το ασυνήθιστο πλεονέκτημα, ότι κάνουν δυνατό τον πολιτικό σκοπό μιας γενικής πρόσβασης όλων των πολιτών στην κοινωνία της πληροφορίας με δαπάνες στα πλαίσια του ανταγωνισμού.
<P>
Τελειώνοντας, ένα λάθος παράδειγμα για μια χρήσιμη εφαρμογή. Η EUTELSAT έδειξε στην "Telekom Interaktiv» που έγινε στην Γενεύη ότι είναι δυνατόν να γίνουν παροχές υπηρεσιών του Internet μέσω δορυφόρου. Ένα νέο ιδιόκτητο κανάλι του Internet, το ευρωπαϊκό κανάλι τουρισμού, φέρνει τουριστικά πληροφοριακά συστήματα στο σπίτι, και έτσι καθιστά δυνατό έναν καινούργιο επαναστατικό δρόμο για ένα αποτελεσματικό τουριστικό μάρκετιγκ.

<SPEAKER ID=57 LANGUAGE="DE" NAME="Schmid">
Κύριε Πρόεδρε, αγαπητές και αγαπητοί συνάδελφοι. Όταν το 1957 η τότε Σοβιετική Ενωση έβαλε σε τροχιά το δορυφόρο Σπούτνικ, υπήρχε έντονη νευρικότητα στον κόσμο, ηταν όμως κυρίως στρατιωτικό ενδιαφέρον. Οι πρώτες πολιτικές εφαρμογές, όπως η τηλεοπτική μετάδοση μεταξύ Ευρώπης και Αμερικής, δεν ήταν και τόσο ενθουσιώδεις, είχαμε τότε μόλις ένδεκα λεπτά χρόνο. Σήμερα έχουμε συνηθίσει, επειδή λόγω των δορυφόρων μπορούμε να τηλεφωνούμε σ΄όλο τον κόσμο, να υπάρχουν απ΄ευθείας τηλεοπτικές μεταδόσεις οι οποίες θεωρούνται φυσιολογικές.
<P>
Η εξέλιξη όμως δεν σταματάει εδώ. Η βασιζόμενη σε δορυφόρους επικοινωνία με παγκόσμια κάλυψη θα ανήκει στις τεχνολογίες του μέλλοντος της επόμενης χιλιετηρίδας. Επομένως είναι καλό, το ότι η Ευρωπαική Επιτροπή κάνει προτάσεις, καθώς εμείς δεν είμαστε στην κατάσταση που υπάρχει αρκετή κρατική και ιδιωτική δραστηριοποίηση σαν απάντηση σ΄αυτή την πρόκληση.
<P>
Μερικές άλλες σκέψεις ακούγονται όμως λιγότερο, και αυτές θα ήθελα τώρα να σας υποδείξω. Κατά πρώτον, προσανατολίζεται η προσπάθεια της Επιτροπής κυρίως στην αγορά και στην ιδιωτική πρωτοβουλία. Πιστεύω ότι αυτό δεν προάγει την ισότητα των όπλων με τους βασικούς ανταγωνιστές μας. Όπως πάντα, η πολεμική βιομηχανία στην Αμερική, στη Ρωσία και στην Κίνα δίνει ανάλογα κίνητρα. Και δεν είναι μυστικό ότι στην Ιαπωνία, οι παλιές αναλογίες οδηγούν ακόμα στο γεγονός ότι, απ΄την πλευρά του ΜΙΤΙ, παρέχεται η ανάλογη υποστήριξη.
<P>
Κατά δεύτερον, οφείλουμε εγκαίρως να σκεφτούμε, τι σημαίνει αυτή η τεχνολογία της προοδευτικής παγκοσμιοποίησης για την αγορά εργασίας. Εγώ δεν είμαι βεβαίως εναντίον, αλλά δεν επιτρέπεται να συζητήσουμε γι΄αυτό, όταν θα είναι ήδη πολύ αργά.
<P>
Και κάτι τρίτο και τελευταίο. Πρέπει επίσης να φροντίσουμε να επεκταθούν και επιφανειακά τα χερσαία μεγάλου εύρους δίκτυα, τα οποία θα δώσουν δυματότητα πρόσβασης σ΄αυτό το σύστημα, γιατί διαφορετικά τα προτερήματα της όλης υπόθεσης θα τα απολαμβάνουμε μόνο στα αστικά κέντρα, αλλά όχι στις επαρχιακές περιοχές.

<SPEAKER ID=58 LANGUAGE="FI" NAME="Ilaskivi">
Αξιότιμε κύριε Πρόεδρε, ο συνάδελφος Hoppenstedt έχει εκπονήσει μιά εξαιρετική έκθεση για τις δορυφορικές επικοινωνίες, η εξέταση της οποίας έγινε με πραγματικά γρήγορο ρυθμό από την Οικονομική Επιτροπή. Η έκθεση, βασιζόμενη στην ανακοίνωση της Επιτροπής, στοχεύει στις γοργά εξελισσόμενες συνθήκες του 21ου αιώνα, όπου οι δορυφορικές επικοινωνίες θα παίξουν ένα σημαντικό ρόλο.
<P>
Επειδή η έκθεση εξετάστηκε γρήγορα, έχω συζητήσει τοθέμα με κάποιους φινλανδούς ειδικούς, ίσως λίγο αργοπορημένα. Οι τελευταίοι έχουν ενισχύσει την άποψή μου πώς, εκτός από τα θέματα που εξετάζονται με εξαιρετική προσοχή στην έκθεση, υπάρχει λόγος να τονιστεί και εδώ το ζήτημα του απορρήτου των πληροφοριών. Παρόλο που για το θέμα υπάρχει ήδη οδηγία, οι νομοθεσίες των Ηνωμένων Πολιτειών και της Ευρώπης έχουν βασικές διαφορές, με πιθανή συνέπεια να δυσχεραίνεται η εξασφάλιση του απορρήτου των πληροφοριών διεθνώς σε επαρκή βαθμό.
<P>
Στη σύγχρονη κοινωνία είναι γεγονός πως η ανάγκη των ατόμων και των εταιρειών για το απόρρητο των πληροφοριών θα υπογραμμίζεται όλο και περισσότερο, για να μη μιλάμε για τον 21ο αιώνα. Αυτό θα συμβεί επειδή στο μέλλον οι δορυφόροι θα μεταδίδουν όλο και περισσότερες εμπιστευτικές πληροφορίες του εμπορικού τομέα, για την προστασία των οποίων ενδιαφέρεται ο επιχειρηματικός κόσμος. Θα μεταδίδουν οικονομικές πληροφορίες που αφορούν τόσο στο χρηματοπιστωτικό σύστημα, όσο και στον ιδιώτη.
<P>
Επομένως, εύχομαι η Επιτροπή να ενδιαφερθεί για το θέμα, έχοντας υπ' όψη ότι ο εκπρόσωπός της κ. Bangemann είναι παρών αυτή τη στιγμή.

<SPEAKER ID=59 NAME="Bangemann">
Κύριε Πρόεδρε, θα ήθελα κατ΄αρχήν να ευχαριστήσω τον εισηγητή και επίσης όλες τις συναδέλφους και τους συναδέλφους για το ότι βασικά συμφωνούν με αυτό που προτείνουμε σε αυτό το πρόγραμμα δράσης. Φυσικά υπάρχουν πάντα παρατηρήσεις για το ένα ή το άλλο σημείο, στις οποίες θέλω βεβαίως να υπεισέλθω. Μου φαίνεται όμως αρχικά ότι είναι βασικό να υπογραμμίσω άλλη μια φορά αυτό που είπε ο κ. Hoppenstedt. Αν δεν προσπαθήσουμε τώρα, τότε δεν χρειάζεται να συζητούμε καθόλου τον επόμενο και μεθεπόμενο χρόνο. Διότι όλοι οι άλλοι θα είναι εκεί, και θέλοντας και μη θα κυριαρχούν στις επικοινωνίες με τους δορυφόρους και δεν θα είναι μόνο μπροστά από μας σε ένα πολύ σημαντικό τομέα της οικονομικής ανάπτυξης αλλά και δεν θα μας επιτρέπουν να εισέλθουμε σ·αυτόν.
<P>
Αν ρωτά κανείς τι κοινωνικά πλεονεκτήματα έχουμε να περιμένουμε, τότε μπορώ κατ΄αρχήν πολύ απλά να διαπιστώσω, πως αν θέλουμε να δημιουργήσουμε θέσεις εργασίας, αυτός είναι ένας από τους τομείς, δηλαδή γενικά η επικοινωνία, που δημιουργούνται θέσεις εργασίας. Σύμφωνα με τους υπολογισμούς μας, τα επόμενα έτη θα προκύψουν σε αυτούς τους τομείς των πληροφοριών και επικοινωνιών οι περισσότερες θέσεις εργασίας - όχι μόνο οι νέες αλλά και οι παλιές που αλλάζουν χαρακτήρα. Για αυτό δεν θα πρέπει κανείς να υποτιμά την σημασία.
<P>
Δεν θα προχωρήσουμε αν δεν συνεργασθούν όλοι οι συμμετέχοντες. Είμαι σίγουρος, ότι το Κοινοβούλιο και η Επιτροπή θα κάνουν τα απαραίτητα. Θα μπορούμε να καταργήσουμε τα εμπόδια εκεί που στην εσωτερική αγορά υπάρχουν ακόμα εμπόδια. Θα πρέπει επίσης να δώσουμε καινούργιους τόνους στην έρευνα - όπως σωστά είπε ο κύριος Hendrick. Αυτό μπορούμε ίσως να το κατορθώσουμε, διότι εκεί μπορούν να συνεργασθούν καλά Επιτροπή και Κοινοβούλιο.
<P>
Αυτά που δημιουργούν δυσκολίες είναι δύο πράγματα: από την μια κάποια σχετική συστολή από την πλευρά της βιομηχανίας, ακόμη δυστυχώς! Συνενώσαμε ας πούμε τώρα την βιομηχανία, εργαζόμαστε με αυτήν, υπάρχουν επίσης λογικές συζητήσεις σε εξέλιξη, αλλά υπάρχουν πολύ λίγες δράσεις από την πλευρά της βιομηχανίας. Η βιομηχανία δεν είναι πραγματικά τόσο παρούσα, όσο είναι τα διάφορα κονσόρτιουμ στην Αμερική. Έχουμε αναθέσει μια μελέτη που πρέπει να ερευνήσει πού βρίσκονται οι οικονομικές δυνατότητες. Φυσικά είναι απόλύτως σωστό αυτό που είπαν ο κ. Schmid και επίσης ο κ. Hendrick: χρειαζόμαστε επίσης κάποια συμμετοχή του δημοσίου υπό την μορφή εταιρικής σχέσης δημοσίου - ιδιωτικού τομέα, ή όπως αλλιώς είναι. Γι αυτό δεν θα πρέπει κανείς αυτό με τις ιδιωτικοποιήσεις να το βλέπει τελείως ιδεολογικά. Είναι μόνον μια υπόδειξη: στις τηλεπικοινωνίες χρειαζόμαστε ιδιωτικά χρήματα και το ιδιωτικό χρήμα θα έλθει μόνον όταν αξίζει. Προς το παρόν, εξετάζουμε πως οργανώνεται καλύτερα, ώστε να μπορεί να εκτιμηθεί ο σχετικά υψηλός κίνδυνος, διότι ένα τέτοιο σύστημα δεν μπορεί να υπάρξει για λιγότερο από 10 δισ. δολλάρια. Αυτό σημαίνει πως ο καθένας που μπαίνει σε αυτήν την περιοχή πρέπει να έχει την σιγουριά πως αυτό το χρήμα, τουλάχιστον θα το ξαναπάρει πίσω πραγματικά, αν δεν έχει μάλιστα κέρδος, κάτι που φυσιολογικά είναι ο σκοπός του εγχειρήματος.
<P>
Δεν θέλω να υπεισέλθω σε όλες τις παρατηρήσεις του κ. Θεωνά. Εν μέρει ασχοληθήκαμε με αυτές στην γενική συζήτηση. Υπάρχει το φόρουμ της κοινωνίας της πληροφορίας, στο οποίο αντιπροσωπεύονται καταναλωτές, συνδικάτα, δημοσιογράφοι, όλοι οι πολίτες. Δεν είναι έτσι ότι εμείς από την αρχή κοιτάξαμε μόνον από την τεχνολογική ή την οικονομική άποψη. Δεν μοιράζομαι επίσης τους φόβους που εξέφρασε άλλη μια φορά. Είμαι της γνώμης πως θα έπρεπε κανείς μια φορά να αναλογισθεί, αν δεν είναι σε κάθε περίπτωση καλύτερος ένας γενναίος νέος κόσμος από έναν φοβισμένο νέο κόσμο.
<P>
Αλλά καλώς, αυτές είναι πολιτικές αντιπαραθέσεις που, ελπίζω, τις έχουμε ήδη ξεπεράσει. Το φόρουμ της κοινωνίας της επικοινωνίας, στο οποίο δουλεύουν όλοι αυτοί οι άνθρωποι για τους οποίους ομιλεί ο κ. Θεωνάς, είναι κατενθουσιασμένο από τις νέες δυνατότητες. Θα έπρεπε να πάει μια φορά. Το κάναμε κι εμείς με βουλευτές. Υπάρχουν θέσεις εκεί για βουλευτές και θα ήταν πολύ χρήσιμο γι αυτόν, αν κάποτε έβλεπε πως οι άνθρωποι των οποίων την αγωνία διατύπωσε αυτός εδώ, εν τω μεταξύ έχουν γίνει πολύ πιο τολμηροί. Αλλά αυτό μόνο παρεμπιπτόντως!
<P>
Αλλά τι έχει να κάνει αυτό με την στρατιωτική άποψη, που ανέφερε ο κ. Holm; Εμείς χρησιμοποιούμε σήμερα για όλα τα ζητήματα της κυκλοφοριακής πλοήγησης - πλοήγηση στις θάλασσες, πλοήγηση αεροπλάνων - βασικά το GPS, δηλαδή ένα αμερικανικό σύστημα, που αναπτύχθηκε για στρατιωτικούς σκοπούς. Και το ρωσικό αναπτύχθηκε για στρατιωτικούς σκοπούς.
<P>
Αν εμείς τώρα θέλουμε π.χ. να προγειώνονται τα αεροπλάνα μας με τέτοιες δυνατότητες, τότε θα ήταν κατά την άποψη μου μια πρόοδος, αν είχαμε ένα δικό μας σύστημα αντί να πρέπει να στηριζόμαστε σε ένα αμερικανικό ή ένα ρωσικό σύστημα, το οποίο αναπτύχθηκε και εξελίχτηκε παραπέρα με στρατιωτική συλλογιστική. Απ΄αυτήν την σκοπιά, η δημιουργία μιας ευρωπαϊκής επικοινωνίας που υποστηρίζεται δορυφορικά είναι, αν θέλετε, κάποια αποστρατικοποίηση των τωρινών συστημάτων. Το ότι αυτό μπορεί κανείς τότε να το χρησιμοποιήσει και στρατιωτικά, αν θέλει - θαυμάζετε πάντα τα επιχειρήματά μου, έτσι δεν είναι; Το βρίσκω επίσης τόσο ενθαρρυντικό, πώς εσείς εδώ με παρακολουθείτε! Φυσικά, θα μπορούσε κανείς ένα τέτοιο σύστημα, αν ήθελε, να το χρησιμοποιήσει επίσης στρατιωτικά, αυτό είναι σαφές! Αυτό όμως είναι μια απόφαση που πρέπει να παρθεί πολιτικά και η οποία στην Ευρωπαϊκή Ενωση εμπίπτει στην ερώτηση: χρειαζόμαστε μια κοινή εξωτερική πολιτική, ασφαλείας και άμυνας;
<P>
Αυτό δεν είναι δική μου απόφαση. Είναι απόφαση ολόκληρης της Ένωσης, τι θα συμβεί με αυτό. Αλλά εμείς το χρειαζόμαστε αυτό το σύστημα κατ΄αρχήν για τελείως φυσιολογικούς σκοπούς, επί παραδείγματι για την προσγείωση αεροσκαφών. Λέτε πολύ δικαιολογημένα, για τις περιοχές της περιφέρειας, π.χ. για τα ελληνικά νησιά - ομιλώ τώρα για τα ελληνικά νησιά, επειδή κανείς εδώ δεν μίλησε για τα ελληνικά νησιά, ούτε κι ο κ. Θεωνάς. Κάθε ελληνικό νησί είναι, αν θέλετε, περιφερειακό, και ως εκ τούτου είναι ακριβώς όπως στην Σουηδία ή την Φινλανδία, σε χώρες που είναι πολύ εκτεταμένες και αραιοκατοικημένες. Αν κανείς θέλει εκεί να εγγυηθεί επικοινωνία, το φθηνότερο μέσο είναι ο δορυφόρος. Γίνεται απλούστατα, φθηνότερα! Έτσι μπορεί κανείς πραγματικά να προσφέρει κάτι. Και έτσι κάνει κανείς κάτι και για τους ανθρώπους που ζούν σε αυτές τις περιοχές.
<P>
Κατόπιν, τα κράτη μέλη. Δυστυχώς, τα κράτη μέλη είναι συγκρατημένα για δυο λόγους: από την μιά ένεκα των παλιών διαφωνιών αρμοδιοτήτων - μπορώ αυτό εν μέρει να το καταλάβω, διότι όταν κανείς ας πούμε χάνει πολιτικές αρμοδιότητες, και αυτές μεταφέροντες σε ευρωπαϊκά ιδρύματα, αυτό δεν είναι απλό για εθνικούς πολιτικούς, δεν τους αρέσει αυτό - από την άλλη ένεκα της ύπαρξης της CEPT. Η CEPT έχει βέβαια το πλεονέκτημα ότι καλύπτει περισσότερα κράτη απ΄ ό, τι η Ευρωπαϊκή Ένωση. Από την άλλη πλευρά αυτή είναι ένας χαλαρός συνασπισμός, στον οποίο οι στρατηγικοί και τακτικοί συλλογισμοί δεν βρίσκουν πάντα την απαραίτητη απήχηση. Γι αυτό κι εμείς στο πρόγραμμα δράσης μας κάναμε σαφές ότι πρέπει να συμβαδίσουν επίσης τα κράτη μέλη. Εν προκειμένω, ό, τι έχω πεί επικυρώνεται τώρα στον τομέα της επικοινωνίας. Οι ανεξάρτητες υπηρεσίες ρύθμισης, που συστάθηκαν, συνεργάζονται εξαίσια μεταξύ τους. Δημιούργησαν ένα ευρωπαϊκό επίπεδο στο οποίο συνεργάζονται πολύ καλά, και αυτό δείχνει ότι μπορεί κανείς να ξεπεράσει εθνικές αντιστάσεις με τον καλύτερο τρόπο δημιουργώντας καλά και πρακτικά παραδείγματα.
<P>
Τελευταία παρατήρηση: χρειαζόμαστε περισσότερη συνεργασία σε διεθνές επίπεδο. Το όλο σύστημα μπορεί να είναι μόνο σφαιρικό, και γι αυτό πρέπει να σκεφτούμε - και η Επιτροπή θα το κάνει και θα καταθέσει τα αποτελέσματα της -, πώς εμείς όλα όσα κάνουμε στον τομέα της κοινωνίας της πληροφορίας, μπορούμε να τα προσαρμόσουμε στους υπάρχοντες οργανισμούς ή πρέπει να αλλαχθούν οι διεθνείς οργανισμοί, για να ενταχθούν σε αυτόν τον σφαιρικό χαρακτήρα.
<P>
Επιληφθήκαμε εδώ με ένα σημαντικό κομμάτι αυτής της σφαιρικής κοινωνίας των πληροφοριών, και ευχαριστώ για την υποστήριξη του Κοινοβουλίου!

<SPEAKER ID=60 NAME="Πρόεδρος">
Σας ευχαριστώ πολύ, Επίτροπε Bangemann.
<P>
Η συζήτηση έληξε.
<P>
Η ψηφοφορία θα διεξαχθεί αύριο, στις 12.30.

<CHAPTER ID=7>
Τέταρτο πρόγραμμα πλαίσιο για τις δράσεις στον τομέα της
έρευνας, της τεχνολογικής ανάπτυξης και της επίδειξης 
(1994-1998)
<SPEAKER ID=61 NAME="Πρόεδρος">
Η ημερήσια διάταξη προβλέπει τη συζήτηση της έκθεσης (Α4-0322/97) του κ. Linkohr, εξ ονόματος της Αντιπροσωπείας του Ευρωπαϊκού Κοινοβουλίου στην Επιτροπή Συνδιαλλαγής, σχετικά με το κοινό σχέδιο που ενέκρινε η Επιτροπή Συνδιαλλαγής για απόφαση του Ευρωπαϊκού Κοινοβουλίου και του Συμβουλίου για τη δεύτερη αναθεώρηση της απόφασης 1110/94/ΕΚ, που αφορά το πρόγραμμα πλαίσιο της Ευρωπαϊκής Κοινότητας για τις δράσεις στον τομέα της έρευνας, της τεχνολογικής ανάπτυξης και της επίδειξης (1994-1998) (C4-0516/97-96/0034(COD)).

<SPEAKER ID=62 LANGUAGE="DE" NAME="Linkohr">
Κύριε Πρόεδρε, κύριες και κύριοι. Μετά από ενάμισυ χρόνο απίστευτα σκληρών διαπραγματεύσεων - ήταν πράγματι πολύ σκληρές διαπραγματεύσεις - με το Συμβούλιο, οι οποίες απειλήθηκαν πολλάκις με ναυάγιο, το Ευρωπαϊκό Κοινοβούλιο κατόρθωσε να επιτύχει στην διαδικασία συνδιαλλαγής την αύξηση του τρέχοντος προγράμματος πλαισίου έρευνας κατά 115 εκατομμύρια ECU. Ήταν επίσης γι αυτό τόσο δύσκολο - και το ξαναλέω σαφέστατα - γιατί η Επιτροπή η ίδια θα ικανοποιείτο με 100 εκατομύρια.
<P>
Τα 115 εκ. ECU είναι λοιπόν πράγματι μια επιτυχία του Κοινοβουλίου, και θα ήθελα να ευχαριστήσω όλους αυτούς, οι οποίοι έκαναν δυνατή αυτήν την επιτυχία, όχι μόνο τις συναδέλφους και τους συναδέλφους - και το λέω άλλη μια φορά σαφέστατα - αλλά και την Προεδρία του Συμβουλίου του Λουξεμβούργου.
<P>
Αλλά κατά πόσο αξίζει σ΄αυτό το αποτελεσμα ο τίτλος "επιτυχία»; Σίγουρα μπορούμε να εκτιμήσουμε θετικά ότι καταφέραμε κάτι, αν και είχαμε ξεκινήσει για 700 εκ. ECU. Θετικά πρέπει επίσης να εκτιμηθεί το οτι πήραμε ένα καινούργιο πρόγραμμα και μάλιστα για πρώτη φορά με πρωτοβουλία του Ευρωπαϊκου Κοινοβουλίου και όχι με πρωτοβουλία της Επιτροπής. Ένα πρόγραμμα αναζήτησης καινούργιων μεθόδων για την αχρήστευση χερσαίων ναρκών. Γ΄αυτό τον σκοπό διατίθενται τώρα, συμπεριλαμβανομένου και του συμπληρωματικού προϋπολογισμού, 20 εκ. ECU.
<P>
Παρεμπιπτόντως επισημαίνω - πράγμα που έχει αναφερθεί συχνά εδώ - ότι παγκοσμίως έχουν διασπαρεί κατά τους υπολογισμούς 110 εκ. χερσαίες νάρκες. Εάν κανείς τις αχρήστευε με την σημερινή μέθοδο - ακόμα και αν είχε τα χρήματα - θα χρειαζόταν 1000 χρόνια.
<P>
Επίσης, καταφέραμε να υπάρχουν τώρα επιπρόσθετα 35 εκ. ECU πρός διάθεση, για την έρευνα για τη ΣΕΒ. Επίσης, αυτό είναι κατά την γνώμη μου μία επιτυχία. Εδώ δεν πρόκειται μόνο γιά την έρευνα της αρρώστιας της ΣΕΒ αλλά και για τους καινούργιους μηχανισμούς μετάδοσης. Αναμένω επίσης σε κάθε περίπτωση από τα αποτελέσματα και υποδείξεις για άλλους τρόπους μετάδοσης επιδημιών. Και όχι μόνον - επίσης κι αυτό πιστεύω ότι έγινε κάτω απ΄την πίεση του Κοινοβουλίου - έχουμε τώρα περισσότερα χρήματα γιά τις ανανεώσιμες ενέργειες και φυσικά επίσης για τα τρέχοντα προγράμματα για τα πολυμέσα, το κλίμα, τις συγκοινωνίες, την τηλεματική κλπ.
<P>
Σκεπτικούς μας κάνει παρ΄όλα αυτά, το ότι η εδώ εφαρμόσιμη διαδικασία, οπωσδήποτε σ΄αυτή την περίπτωση, δεν επέτρεψε καμία σοβαρή διαπραγμάτευση. Απέναντί μας δεν κάθονταν οι πραγματικοί φορείς λήψης αποφάσεων - όσο και αν εκτιμώ τους υπουργούς έρευνας. Θα έπρεπε δηλαδή να είχαμε διαπραγματευτεί με το Συμβούλιο των Υπουργών Οικονομικών, αυτό όμως δεν ήταν παρόν, διότι αυτό το θέμα δεν είναι τυπικά δική του δουλειά.
<P>
Σκεπτικούς όμως μας κάνει ότι το Κοινοβούλιο στην κατάρτιση του προϋπολογισμού ήθελε να διαθέσει μέσω μεταφορών πιστώσεων, 200 εκ. ECU για την έρευνα, το Συμβούλιο όμως ήθελε απλά μόνον 115 εκ. Τα 200 εκ. θα διατίθεντο χωρίς συνολικά να έπρεπε να ξοδευτούν υποχρεωτικά περισσότερα χρήματα, γιατί αυτό το άθροισμα προέκυψε με μεταφορές. Το Συμβούλιο όμως ήθελε μόνον 115 εκ. για την έρευνα. Αυτό είναι μια πολύ παράξενη συμπεριφορά απέναντι στην έρευνα και τιμωρεί πολλά ψέματα κυριακάτικων ομιλιών, όπως αυτές που εκφωνούνται επίσης εδώ.
<P>
Αυτό είναι περισσότερο λυπηρό, όταν μέσα στην Ευρωπαϊκή Ένωση οι συνολικές δεαπάνες για την έρευνα παραμένουν ακόμα στάσιμα. Μπορεί να υπάρχουν και εξαιρέσεις, αλλά συνολικά οι δαπάνες για την έρευνα στα δεκαπέντε μέλη κράτη μειώθηκαν, η τουλάχιστον μένουν στάσιμα. Αυτό δεν είναι κανένα καλό παράδειγμα για καινοτόμο πολιτική.
<P>
Υποθέτω πως ήδη στις επόμενες εβδομάδες ή μήνες θα έχουμε το φαινόμενο, ότι μέσω της ανάπτυξης, που τώρα ευτυχώς ξαναπαρατηρείται, θα χρειαστούν άτομα με καινούργιες ειδικότητες, τα οποία δεν υπάρχουν καν, γιατί κατά τα τελευταία χρονια δεν εκπαιδεύτηκε κανείς, γιατί νέοι άνθρωποι αποθαρρύνονται να σπουδάσουν τεχνολογικές ή φυσικές επιστήμες. Και στο μέλλον υποθέτω θα πρέπει να ψάχνουμε για Ινδούς ή άλλους με προσόντα ειδικούς. Αυτό το θεωρώ ευχάριστο για τους Ινδούς αλλά δυσάρεστο για τους Ευρωπαίους.
<P>
Τελευταία παρατήρηση. Για τους βουλευτές σίγουρα δεν είναι απλό, στο τέλος να ψηφίσουν αυτό τον συμβιβασμό. Παρά ταύτα, θα ήθελα να σας παρακαλέσω όλους, ακόμη και αυτούς που κάποτε εκφράστηκαν με μεγάλη συστολή, αύριο κατά την ψηφοφορία να δώσουν την ψήφο τους στο πρόγραμμα. Δεν πρέπει να φερόμαστε έτσι σαν να μην το θέλαμε καθόλου. Διότι εάν ψηφίζαμε εναντίον, θα κερδίζαμε λιγότερα απ΄ ό, τι μπορέσαμε έτσι να πετύχουμε. Σας παρακαλώ λοιπόν όλους για την υποστήριξή σας.
<P>
Παρακαλώ επίσης επειγόντως την Επιτροπή να υλοποιήσει το συντομότερο δυνατό αυτές τις αποφάσεις. Αυτό ισχύει ιδιαίτερα για τις νάρκες. Πρέπει επίσης - κι αυτό το λέω άλλη μια φορά καθαρά - να εγκαταστήσει μια κατάλληλη διαχείρηση, που να είναι ικανή να πράττει και μέσα σε λίγο χρόνο, τον οποίο εχουμε στην διάθεσή μας στο επόμενο έτος, να ξοδέψει τα χρήματα σωστά.

<SPEAKER ID=63 LANGUAGE="EN" NAME="Mc Nally">
Κύρια Πρόεδρε, κατ·αρχήν συγχαρητήρια στον κύριο Linkohr, για την επιμονή και την υπομονή του, αυτά τα χρόνια.
<P>
Όπως και εκείνος, χαίρομαι που καταλήξαμε σε κάποιο αποτέλεσμα, αλλά προτείνω να το αποδεχτούμε με βαρειά καρδιά. Έχω ανάμικτα συναισθήματα και ορισμένες αμφιβολίες. Από την μια πλευρά νοιώθω ανακούφιση: φαίνεται ότι το Κοινοβούλιο συνέβαλε στην συμφωνία. Παρέχεται κάποια σιγουριά στην επιστημονική κοινότητα της Ευρωπαϊκής Ένωσης και επιτρέπει την πρόοδο ορισμένων σημαντικών προγραμμάτων, ανοίγει το δρόμο για το Πέμπτο Πρόγραμμα Πλαίσιο και μας επιτρέπει να δαπανήσουμε χρήματα με νομική βάση.
<P>
Από την άλλη πλευρά, νοιώθω απογοήτευση για το αποτέλεσμα των συζητήσεων αυτών, για τον χαμένο κόπο στον σχεδιασμό περισσότερο φιλόδοξων προτάσεων, για τις χαμένες ευκαιρίες και την έλλειψη επενδύσεων στην ευρωπαϊκή οικονομία και την αποτυχία ανταπόκρισης στις προκλήσεις της οικονομίας από τον έξω κόσμο. Νοιώθω απογοήτευση, για την έλλειψη κατανόησης, αν όχι για την αθέτηση της υπόσχεσης του Συμβουλίου των Υπουργών να αναγνωρίσουν τις εξουσίες συναπόφασης του Κοινοβουλίου.
<P>
Υπάρχει σαφής και αποδεδειγμένη σχέση ανάμεσα στην ανάπτυξη και την έρευνα. Η Επιτροπή Προϋπολογισμών του Κοινοβουλίου το κατανοεί αυτό και θέλω να τονίσω ότι απόψε καταβάλλεται κάθε προσπάθεια, ιδιαίτερα από τον Πρόεδρο της επιτροπής, για να δοθούν χρήματα για την έρευνα. Ίσως να νοιώθει ότι οι προσπάθειες που κατέβαλε στην συμφωνία αυτή να πήγαν χαμένες ή να μην εκτιμούνται. Κάτι τέτοιο δεν ισχύει. Εάν δεν υποστηρίζαμε τις προσπάθειες του για να δοθούν 100 εκατ. ECU για πρόσθετους χρηματοδοτικούς πόρους, δεν θα είχαμε την δύναμη για την μικρή αυτή επιτυχία.
<P>
Το Συμβολύιο Υπουργών δεν βοήθησε τόσο πολύ, ήταν μάλλον αμετακίνητο. Υπήρξαν δύο όχι και τόσο ικανοποιητικές συναντήσεις, η πρώτη από τις οποίες έδειξε ότι δεν υπήρχε αναγνώριση του ρόλου του Ευρωπαϊκού Κοινοβουλίου. Στην δεύτερη, ευτυχώς, υπήρξαν κάποιες εξελίξεις και προστέθηκαν 15 εκατ. ECU στο ποσό που θα δαπανηθεί για τις προτεραιότητες του Κοινοβουλίου. Δεν είναι και πολύ μεγάλη νίκη για την ανάπτυξη και την έρευνα.
<P>
Είχαμε τρεις επιλογές. Μπορούσαμε να συνεχίζουμε τις διαπραγματεύσεις, προσπαθώντας να υπάρξουν μεγαλύτερες αλλαγές στην κατανομή των χρημάτων- και εάν είχαμε περισσότερο χρόνο ίσως αυτό να ήταν μία επιλογή. Μπορούσαμε να είχαμε εγκεταλείψει τις διαπραγματεύσεις και τα επιπλέον χρήματα, αρκούμενοι στην ανακατοανομή των χρημάτων μέσω του συμπληρωματικού προϋπολογισμού - κάτι το οποίο θα αποτελούσε αμφίσημο μήνυμα από πλευράς του Κοινοβουλίου προς την Επιτροπή Έρευνας.Τέλος, μπορούσαμε να κάνουμε αυτό που συνιστούμε στο Κοινοβούλιο- να δεχθεί ότι δεν θα υπάρξουν επιπλέον χρήματα, να είναι ρεαλιστικό και ότι πρέπει να γίνουν κάποιες παραχωρήσεις ως προς τις προτεραιότητες. Δεν ήταν εύκολο να αποφασίσουμε για την τακτική. Η στρατηγική μας ήταν σαφής- περισσότερα χρήματα για την έρευνα. Κάθε μια από τις επιλογές αυτές είχε σοβαρά μειονεκτήματα. Υποστηρίζω ότι η αποδοχή της συμφωνίας συνδιαλλαγής είναι η καλύτερη λύση για το Κοινοβούλιο και πρέπει να μάθουμε το μάθημα, ιδιαίτερα για τις διαπραγματεύσεις για το Πέμπτο Πρόγραμα Πλαίσιο.

<SPEAKER ID=64 LANGUAGE="ES" NAME="Estevan Bolea">
Κυρία Πρόεδρος, δεν πρόκειται να επαναλάβω αυτό που έχουν πολύ καλά εξηγήσει ο κύριος Linkohr και η κυρία McNally. Κανένα μέλος της Επιτροπής Ερευνας, Τεχνολογικής Ανάπτυξης και Ενέργειας του Ευρωπαϊκού Κοινοβουλίου δεν είναι ικανοποιημένο με το αποτέλεσμα, αλλά επίσης πρέπει να πω ότι όλοι μας έχουμε εκπληρώσει το καθήκον μας. Αυτή είναι η τρίτη ανάγνωση μιας διαδικασίας σχετικής συναπόφασης ενός προγράμματος πολύ σημαντικού για το μέλλον της Ευρώπης, που είναι η έρευνα και η ανάπτυξη.
<P>
Σας συγχαίρω, κύριε Linkohr, για την επιμονή σας, και όλα τα μέλη που έχουν λάβει μέρος στις επιτροπές συνδιαλλαγής. Δεν θέλω να πω ότι το αποτέλεσμα δεν μας αρέσει, αλλά θέλω να υπογραμμίσω το θετικό, και υπάρχουν θετικά πράγματα.
<P>
Οι υπουργοί οικονομικών πιστεύουν ότι πρέπει να αποθηκεύουμε χρήματα, όλοι το πιστεύουμε αυτό, οι νοικοκυρές το κάνουνε συνέχεια, αλλά ίσως έχουν κάνει λάθος σε κάποια σημεία τόσο σημαντικά όπως αυτά της έρευνας. Πάντως, έχουμε ανοίξει αρκετές διαύλους: υπάρχουν 115 εκατομμύρια ECU περισσότερα - ούτε και υπήρχε χρόνος για να διαπραγματευτούμε περισσότερο γιατί ειλικρινά η Επιτροπή, η Γενική Διεύθυνση ΧΙΙ, δεν είχε χρόνο για να διαθέσει και να χρησιμοποιήσει καλά αυτά τα κονδύλια. Θα έχουμε την ευκαιρία στο 5ο πρόγραμμα πλαίσιο της έρευνας και ανάπτυξης να συνεχίσουμε με τις ιδέες που θέλαμε να στοιχειοθετήσουμε σ' αυτά τα προγράμματα.
<P>
Αλλά θέλω να πω κάτι γι' αυτό το θέμα για το οποίο διαφωνήσαμε - κι εσείς περισσότερο κύριε Linkohr - φαίνεται εδώ λοιπόν: η έρευνα για την μείωση των ναρκών εναντίον προσωπικού, τεράστιο πρόβλημα που μπροστά στο οποίο αυτό το Κοινοβούλιο δεν μπορεί να παραμείνει σιωπηλό. Έχουμε επίσης ανοίξει τον δίαυλο των ανανεώσιμων πηγών ενέργειας, σιγά σιγά έχουμε ανοίξει το θέμα της έρευνας γύρω από τις τεχνολογίες των υδάτων σε δύο προγράμματα, της τεχνολογίας της βιομηχανίας, και του περιβάλλοντος, και έχουμε διευρύνει την βιοϊατρική σε διαφορετικούς τομείς.
<P>
Η Ευρώπη γερνάει κύριε Επίτροπε: πείτε το σε όλους τους επιτρόπους και θα δούμε εάν τότε αντιδράσουν χορηγώντας περισσότερα κονδύλια στα προγράμματα της βιοϊατρικής.
<P>
Η Ευρώπη χρειάζεται πάρα πολύ έρευνα κατ' αρχήν όσον αφορά τον τομέα των ιδεών, στον τομέα της βιοϊατρικής και της βιοτεχνολογίας. Είναι ένας πρώτος απλός δίαυλος, απλός μεν αλλά νομίζω ότι ικανοποιητικός.
<P>
Πάντως, κύριε Linkohn, μπορώ να σας πω ότι η Ομάδα του Ευρωπαϊκού Λαϊκού Κόμματος, θα την υποστηρίξει στο σύνολό της. Σίγουρα κάποιο μέλος δεν θα είναι ευχαριστημένο με το αποτέλεσμα και θα ήθελε ίσως να συνεχιστούν οι διαπραγματεύσεις ή να διακοπούν. Εγώ πάντως νομίζω ότι είναι καλύτερο να συνδιαλλαγούμε, και από κει προέρχεται η λέξη αυτού που κάνουμε πάντα, η συνδιαλλαγή - και, πάντως, να υπάρξει η βεβαιότητα ότι το μεγαλύτερο μέρος των μελών της Ομάδας του ΕΛΚ θα υποστηρίξουμε την θαυμάσια έκθεσή σας.

<SPEAKER ID=65 LANGUAGE="NL" NAME="Ploοij - Van Gorsel">
Κύριε Πρόεδρε, αγαπητοί συνάδελφοι, δυστυχώς δεν μπορώ να συγχαρώ τον εισηγητή με το αποτέλεσμα της διαδικασίας συζήτησης για την οικονομική ενίσχυση του τετάρτου προγράμματος πλαισίου. Δεν συμμερίζομαι τη γνώμη του ότι αυτό είναι το καλύτερο δυνατόν αποτέλεσμα. Η ομάδα μου είναι απογοητευμένη και μάλιστα ιδιαίτερα για την ελάχιστα σταθερή στάση των διαφόρων συναδέλφων κατά τη διάρκεια της διαδικασίας της συζήτησης.
<P>
Η τελική αύξηση του οικονομικού προγράμματος πλαισίου με 115 εκατομμύρια ECU ήταν πολύ ισχνή. Και το Συμβούλιο ήταν βέβαια άκρως αδιάλλακτη. Όσον αφορά τη διανομή των μέσων στα διάφορα θέματα έρευνας, θα μπορούσαμε να είχαμε πετύχει ασφαλώς περισσότερο, αν είμασταν όπως το Συμβούλιο όχι και τόσο υποχωρητικοί, δηλαδή μια πιο ισορροπημένη κατανομή που απευθύνεται περισσότερο στις νέες τεχνολογίες που παρέχουν ευκαιρίες εργασίας, και όχι σε σχέδια που απευθύνονται στη μόδα της ημέρας, όπως η ΣΕΒ και τα προσωπικά χόμπυ.
<P>
Αλλά για τη στάση της Επιτροπής στη διαδικασία συνδιαλλαγής - και απευθύνομαι τώρα στην Γενική Διεύθυνση της κυρίας Cresson, αλλιώς θα προκαλέσω πάλι την οργή του κυρίου Bangemann - για τη στάση της επίτροπου Cresson, η ομάδα μας δεν μπορεί να πεί καλά λόγια. Από την αρχή έδειξε συμπαιγνία με το Συμβούλιο, και η Επιτροπή αγωνίστηκε περισσότερο κατά παρά υπέρ του Κοινοβουλίου για περισσότερη χρηματοδότηση της έρευνας.
<P>
Παρά τα αρνητικά αποτελέσματα, η ομάδα μου θα ψηφίσει υπέρ, εφόσον η απόφαση έχει πλέον ληφθεί, και δυστυχώς τίποτε δεν μπορεί πλέον να γίνει.

<SPEAKER ID=66 LANGUAGE="DE" NAME="Bloch von Blottnitz">
Κυρία Πρόεδρε, αξιότιμοι κυρίες και κύριοι συνάδελφοι. Αυτό δεν είναι, μα την αλήθεια, μια ιστορία επιτυχίας, πρώτον όσον αφορά το ύψος των χρημάτων και δεύτερον φυσικά την κατανομή. Εννέα εκ. ECU επιπλέον για ανανεώσιμες ενέργειες, αυτό δεν είναι πια αστείο, αυτό είναι τραγικό. Η σχέση μεταξύ αυτού που ξέρουμε σήμερα για τις αλλαγές του κλίματος και αυτού που θέλουμε να ξοδέψουμε, είναι πράγματι γελοία.
<P>
Το δεύτερο σημείο φυσικά το ασπάζομαι. Σαφώς: 15 εκ. ECU περισσότερα για μελέτες όσον αφορά το πώς μπορεί κανείς να αχρηστεύσει αποτελεσματικότερα τις χερσαίες νάρκες, είναι καλά. Ταυτόχρονα όμως κατασκευάζονται καθημερινά καινούργιες, πωλούνται και τοποθετούνται. Μονάχα στην πρώην Γιουγκοσλαβία χρειάζεται κανείς 40, 5 εκ. δολλάρια για να βγάλει τις μέχρι τώρα τοποθετημένες νάρκες.
<P>
Έρχομαι τώρα στο επόμενο σημείο: θέλουμε να ξοδέψουμε 35 εκ. ECU για την έρευνα για τη ΣΕΒ. Αυτό χωρίς άλλο δεν μου αρέσει καθόλου και μάλιστα για δύο λόγους. Πρώτον: Μέχρι να έχουμε τα πρώτα αποτελέσματα από την έρευνα της ΣΕΒ θα περάσουν δέκα χρόνια. Θα έχουμε εξαφανίσει εκ νέου χιλιάδες χιμπαντζήδες, κάτι για το οποίο κανείς δεν μας δίνει αυτό το δικαίωμα στον κόσμο. Και όλα αυτά χωρίς να έχουμε αλλάξει την αγροτοοικονομική μας πολιτική. Η αιτία της ΣΕΒ είναι η αγροτοοικονομική πολιτική. Πάνω σε αυτό όμως δεν αλλάζουμε τίποτα. Συγχρόνως ξοδεύουμε υπέρογκα ποσά για να ερευνήσουμε κάτι, για το οποίο τελικά ξέρουμε από πολύ καιρό από που προέρχεται. Αυτό είναι σαφές: Όταν κανείς από καθαρή απληστία θέλει οπωσδήποτε να μετατρέψει ενα μηρυκαστικό σε σαρκοβόρο τότε αυτό αποτυγχάνει. Εν συνεχεία, γίνεται κάτι άλλο προς παρόμοια κατεύθυνση. Εδώ γίνονται λάθη - με την έγκριση της πολιτικής - και κατόπιν τρέχουμε από πίσω και ξοδέυουμε τα λίγα διαθέσιμα χρήματα, τα οποία είναι κοπιαστικά εισπραχθέντες φόροι, για να σβήσουμε λίγες φωτιές. Αυτόν τον τρόπο ενεργειών δεν τον θεωρώ σωστό και είμαι καθαρά εναντίον. Εξ αιτίας αυτού μας είναι πολύ, πάρα πολύ δύσκολο, κύριε Linkohr, να υπερψηφίσουμε αύριο την έκθεσή σας.
<P>
Ξέρω ότι λίγο χρήμα είναι καλύτερα από καθόλου. Η γιαγιά μου έλεγε το εξής: ένα σπουργίτι στο χέρι είναι καλύτερα από ένα περιστέρι στα κεραμίδια. Πρέπει επιτέλους να σκεφτούμε ποιό δρόμο θα χαράξουμε τελικά και όχι όπως κάνουμε εδώ. Όσον αφορά τις χερσαίες νάρκες, η πολιτική δεν πιέζεται αρκετά για να είναι εναντίον. Κάποιοι επιχειρηματολογούν μάλιστα, ότι αυτό δημιουργεί θέσεις εργασίας, δηλαδή, το να τις παράγει και να τις πουλάει κανείς. Τότε ξοδεύουμε πάλι τα χρήματα που κερδίσαμε στις θέσεις εργασίας, για να βρούμε πώς θα τις αχρηστεύσουμε. Αυτό είναι παράλογη πολιτική! Για το κυριότερο όμως, για τις ανανεώσιμες ενέργειες, για τεχνολογίες του μέλλοντος, για αυτά μας υπολείπονται μόνο ελεημοσύνες. Αυτό είναι αίσχος! Ευχαριστώ για την μεγαλοψυχία σας!

<SPEAKER ID=67 LANGUAGE="EN" NAME="Adam">
Κυρία Πρόεδρε, είναι αλήθεια ότι προστίθενται 115 εκατ. ECU στο πρόγραμμα έρευνας σύμφωνα με την έκθεση αυτή, όμως αυτό πρέπει να το εξετάσουμε στο πλαίσιο ότι το αρχικό ενδεικτικό ποσό ήταν 700 εκατ. ECU. Εδώ υπάρχει μεγάλη διαφορά. Παρόλο που υποστηρίζουμε και εκτιμούμε την προσπάθεια που κατέβαλε ο κ. Linkohr, είναι σαφές ότι υπάρχει μεγάλη απογοήτευση για το αποτέλεσμα της διαδικασίας. Κατ· εξαίρεση συμφωνώ με την κ. Plooij-van Gorsel και την κ. Bloch.
<P>
Το πολύ σημαντικό σημείο το οποίο έθιξε η κ. Mc Nally ήταν ότι η Επιτροπή Προϋπολογισμών διέθεσε συνολικά 200 εκατ. ECU. Εμείς δαπανούμε μόνο 115 εκατ. από το ποσό αυτό.Συνεπώς, το αποτέλεσμα δεν αντικατοπτρίζει τις δημοσιονομικές προτεραιότητες του Κοινοβουλίου. Τι θα γίνει με τα υπόλοιπα 85 εκατ. ECU; Το ζήτημα αυτό συζητήθηκε πολύ στην διαδικασία συνδιαλλαγής και υπήρξαν διαφωνίες. Ο πρόεδρος της Επιτροπής Προϋπολογισμών επέμεινε να δαπανηθούν τα χρήματα για προτεραιότητες τις οποίες το Κοινοβούλιο δεν θεωρούσε τόσο σημαντικές. Το Συμβούλιο Εκπροσώπων των Υπουργών θεώρησε ότι εξοικονομούμε χρήματα από τις συνολικές δαπάνες του Προϋπολογισμού. Η αλήθεια θα φανεί από το τελικό αποτέλεσμα Ελπίζω οι συνάδελφοι μας στην Επιτροπή Προϋπολογισμών να ασχοληθούν με το ζήτημα αυτό, ίσως μέσω μιας έκθεσης την οποία θα συντάξουν με δική τους πρωτοβουλία προκειμένου να αποκαλυφθεί τι θα γίνουν τελικά αυτά τα 85 εκατ. ECU. Αυτό ήταν και το κεντρικό σημείο της συζήτησης και δεν κατορθώσαμε να πείσουμε το Συμβούλιο.
<P>
Κατά δεύτερο λόγο, το αποτέλεσμα δεν αντανακλά στην πραγματικότητα τις προτεραιότητες του Κοινοβουλίου για την έρευνα, γιατί δεν παίρνουμε αρκετά χρήματα για την τηλεματική, την τεχνολογία των πληροφοριών, το περιβάλλον, τις μεταφορές, την μη-πυρηνική ενέργεια, όπως ελπίζαμε αρχικά.Το Συμβούλιο αρνήθηκε στην ουσία να συζητήσει μια τέτοια κατανομή. Εάν το αποκαλείτε αυτό συναπόφαση, τότε θα μπορούσαμε να βρούμε άλλες λέξεις για να το χαρακτηρίσουμε. Δεν συζητήθηκε καν μια τέτοια κατανομή.
<P>
Σε ό, τι αφορά την ομάδα του Κοινοβουλίου, αντιμετωπίσαμε μεγάλες δυσκολίες. Οι συνθήκες υπό τις οποίες έπρεπε να εργασθούμε δεν ήταν ιδανικές. Δεν υπήρξε συμφωνία ανάμεσα στις πολιτικές ομάδες όπως θα έπρεπε για ένα τόσο σημαντικό ζήτημα. Ελπίζω ότι θα διδαχθούμε από αυτά τα μαθήματα για το Πέμπτο Πρόγραμμα Πλαίσιο.

<SPEAKER ID=68 LANGUAGE="SV" NAME="Holm">
Κυρία Πρόεδρε, αυτά τα επιπλέον χρήματα είναι βέβαια επακόλουθο της ένταξης στην Ε.Ε. της πατρίδας μου της Σουηδίας, καθώς και της Φινλανδίας και της Αυστρίας. Υπάρχει τότε λίγη απογοήτευση όταν βλέπουμε πόσο λίγα χρήματα έχουν εισρεύσει. Μπορεί κανείς να πεί ότι αυτά στα οποία επενδύονται τα χρήματα, π.χ. στην τεχνολογία της πληροφόρησης, τις ανανεώσιμες πηγές ενέργειας και τις παρεμβάσεις για τις χερσαίες νάρκες, είναι πολύ καλά, αλλά απέχουν πολύ από το να είναι αρκετά.
<P>
Θέλω, σε συνάρτηση μ'αυτό που ανέφερε ο συνάδελφός μου κ. Block von Blottnitz, να ρωτήσω τον Επίτροπο κ. Bangemann: Δεν είναι μεγάλος ο κίνδυνος να είναι τα χρήματα για την κρίση της Σ.Ε.Β. πεταμένα λεφτά όσο δεν τροποποιείται η αγροτική πολιτική της Ε.Ε.; Γιατί βέβαια αυτή είναι ο πυρήνας! Ελπίζω πραγματικά ότι η Επιτροπή θα ξεκινήσει μ'αυτήν την τροποποίηση της αγροτικής πολιτικής, ώστε να αντιμετωπίσουμε αυτό το πρόβλημα.
<P>
Είναι σαν να διαλέγει κανείς μεταξύ πανούκλας και χολέρας, αν θα ψηφίσει ναι ή όχι σ'αυτήν την έκθεση. Θα πρέπει μάλλον να την υποστηρίξουμε, καθώς είναι καλύτερη από το τίποτε.

<SPEAKER ID=69 LANGUAGE="FR" NAME="Desama">
Κυρία Πρόεδρε, δεν θα επαναλάβω όσα ανέφεραν οι προηγούμενοι ομιλητές, αλλά θα αναφέρω ένα γεγονός στο οποίο ήμουν μάρτυς.
<P>
Όταν το Απρίλιο του 1994 υπήρξε η πρώτη συναπόφαση Κοινοβουλίου και Συμβουλίου, δύο από τις δώδεκα χώρες διαφώνησαν να δοθεί ποσό 12.359 δισεκατομμυρίων ECU. Μέχρι την τελευταία στιγμή, δύο χώρες διαφωνούσαν: τις αναφέρω ενδεικτικά, το Ηνωμένο Βασίλειο και η Γερμανία. Οι δύο αυτές χώρες συμπαρατάχθηκαν τελικά με την κοινή θέση λέγοντας: δεν συμφωνούμε για το ποσό, όμως δεν το παρουσιάζουμε έτσι. Από την μιά πλευρά θα υπάρχουν 11.700 δισεκατομμύρια και ύστερα 700 δισεκατομμύρια τα οποία θα οποία θα επαναχρηματοδοτηθούν στην πορεία.
<P>
Σήμερα διαπιστώνουμε ότι όχι μόνο το Συμβούλιο δεν τήρησε τις δεσμεύσεις του, όμως και πάλι οι χώρες αυτές, μέχρι την τελευταία στιγμή, μας εμπόδισαν να λάβουμε σημαντικότερα ποσά, παρόλο που δεν αναθεωρήθηκαν οι δημοσιονομικές προοπτικές. Πρόκειται για μια εντελώς ιδιόμορφη κατάσταση. Η Επιτροπή, θεσμοφύλακας των συνθηκών, κύριε Επίτροπε, καλό θα ήταν να αναρωτηθεί, όπως μόλις είπε ο κύριος Rolf Linkohr, για αυτή την παρεκτροπή από τους θεσμούς η οποία γίνεται όλο και πιό σοβαρή, και βλέπουμε ότι ένα ιδιαίτερο Συμβούλιο όπως το "Ecofin» ιδιοποιείται εξουσίες, ξεπερνώντας μάλιστα και το Ευρωπαϊκό Συμβούλιο, όπως διαπιστώσαμε πρόσφατα με το Λευκό Βιβλίο. Πρόκειται για μια παρεκτροπή στην οποία σας εφιστώ την προσοχή. Δεν πρόκειται για δημαγωγική δήλωση. Πρόκειται για απειλή για την ισορροπία των θεσμών και των μηχανισμών συναπόφασης.
<P>
Έχει γίνει κριτική στην Επιτροπή. Θα έλεγα, επιθυμώντας να είμαι δίκαιη ότι έκανε με συνείδηση το καθήκον της, προτείνοντας 700 εκατομμύρια. Δεν θα έλεγα ότι το έκανε με μεγάλη πεποίθηση. Δεν αισθανθήκαμε πάντοτε την απαραίτητη στήριξη της Επιτροπής στο ζήτημα αυτό. Σε όσους από τους παρόντες θεωρούν ότι το αποτέλεσμα δεν είναι ιδιαίτερα ικανοποιητικό και αυτό δεν θα προκαλέσει έκπληξη στους συναδέλφους της σοσιαλιστικής ομάδας, θα έλεγα την κινεζική παροιμία: "καλύτερα να αναψεις κερί, παρά να καταριέσαι το σκοτάδι». Ας αποδεχτούμε λοιπόν το κερί που άναψε ο κύριος Rolf Linkohr.

<SPEAKER ID=70 NAME="Bangemann">
Κυρία Πρόεδρε, εκτός του ότι η αντιπροσωπεία του Κοινοβουλίου συμφωνα με τις πληροφορίες μου, αγωνίστηκε καλά - ίσως μπορεί κανείς να αγωνιστεί ακόμα καλύτερα, αλλά αυτή πέτυχε τουλάχιστον αυτό το αποτέλεσμα - έτσι μπορώ να καταλάβω το ότι κανείς αναρωτιέται: Τι να κάνουμε τώρα με αυτό; Η ερώτηση γίνεται όμως τελικά εύκολη αν λάβει κανείς υπ΄ όψη τις διαφορετικές εναλλακτικές λύσεις, τις οποίες περιέγραψε η κυρία McNally.
<P>
Προωθήσαμε - βεβαιώθηκα αυτή τη στιγμή ακόμα μια φορά - τις προεργασίες σε όλα αυτά τα σημεία τόσο ώστε τα χρήματα να μπορούν να ξοδευτούν τον επόμενο χρόνο. Αυτό σημαίνει ότι τον επόμενο χρόνο έχουμε επί πλέον 115 εκ. στη διάθεσή μας. Τώρα μπορεί να πεί κανείς: Αυτό δεν είναι αυτό που προσμέναμε. Εάν όμως τώρα κανείς απορρίψει το αποτέλεσμα η αν ετοιμάσει μια άλλη διαδικασία συναπόφασης, τότε δεν θα μπορέσει κανείς να τα ξοδέψει μέσα στον επόμενο χρόνο. Αυτό είναι εντελώς σαφές. Πιστεύω λοιπόν πως είναι καλύτερα να αποδεχτεί κανείς το αποτέλεσμα εδώ.
<P>
·Οσον αφορά την Επιτροπή, λαμβάνω γνώση της κριτικής, η οποία εκφράστηκε εδώ απ΄την κυρία Plooij-van Gorsel και στο τέλος από τον κύριο Desama. Θα την μεταφέρω στις κυρίες και τους κυρίους οι οποίοι εκεί αντιπροσωπεύονταν. Μπορεί να είναι έτσι, ότι δεν αγωνίστηκαν με την τελευταία πεποίθηση όπως είπε ο κύριος Desama. Αυτό φυσικά δεν είναι εντάξει, είναι εντελώς σαφές. Η Επιτροπή πρέπει πάντα να αγωνίζεται με την τελευταία πεποίθηση, και μάλιστα τότε, όταν ίσως δεν βλέπει και τόσες δυνατότητες, να πετύχει αυτό, που είχε βάλει σκοπό. Αυτό είναι ένα στρατηγικό λάθος, εάν κανείς δεν εισέρχεται στη μάχη με θορυβωδώς και με κυματίζουσες σημαίες.
<P>
Θα το ανακοινώσω στους συναδέλφους μου και στους εκεί αντιπροσωπευόμενους κυρίους. Ελπίζω ότι αυτό δεν θέτει σε αμφισβήτηση την συγκαταθεσή σας. Σας ευχαριστώ γι αυτήν την συζήτηση.

<SPEAKER ID=71 NAME="Προεδρος">
Η συζήτηση έληξε.
<P>
Η ψηφοφορία θα διεξαχθεί αύριο στις 12.30.

<CHAPTER ID=8>
Νομική προστασία σχεδίων και υποδειγμάτων
<SPEAKER ID=72 NAME="Πρόεδρος">
Η ημερήσια διάταξη προβλέπει τη συζήτηση της σύστασης για τη δεύτερη ανάγνωση (A40319/97) του κυρίου Medina Ortega, εξ ονόματος της Επιτροπής Νομικών Θεμάτων και Δικαιωμάτων των Πολιτών σχετικά με την κοινή θέση που καθόρισε το Συμβούλιο (C4-0296/97-00/0464(COD)) για την έγκριση της οδηγίας του Ευρωπαϊκού Κοινοβουλίου και του Συμβουλίου που αφορά την νομική προστασία σχεδίων και υποδειγμάτων.

<SPEAKER ID=73 NAME="Medina Ortega">
Κυρία Πρόεδρε έχουμε ένα θέμα το οποίο μας απασχολεί εδώ και κάποιο χρονικό διάστημα, που είναι η Οδηγία του Ευρωπαϊκού Κοινοβουλίου και Συμβουλίου γύρω από την νομική προστασία των σχεδίων και υποδειγμάτων.
<P>
Με μια πρώτη ανάγνωση, το Ευρωπαϊκό Κοινοβούλιο θέσπισε μία σειρά τροπολογιών. Η Επιτροπή έκανε τις δικές της και διόρθωσε και ρύθμισε κάποιες απ' αυτές τις τροποποιήσεις. Το θέμα έφτασε στο Συμβούλιο και το Συμβούλιο, γενικά απόρριψε το σύνολο των τροπολογιών του Ευρωπαϊκού Κοινοβουλίου.
<P>
Η Οδηγία είναι μία οδηγία με ένα πιο ευρύ πεδίο απ' ότι μερικές φορές καταλαβαίνει η κοινή γνώμη. Γιατί αναφέρεται, γενικά, στη νομική προστασία των σχεδίων και πρωτοτύπων. Σε αντίθεση με άλλους τύπους βιομηχανικής κυριότητας - που είναι αυτό που θα μπορούσαμε να πούμε η λειτουργική βιομηχανική κυριότητα -, που αναφέρεται στο ότι τα εξαρτήματα λειτουργούν, ότι τα πράγματα προχωρούν, ο σχεδιασμός και το πρωτότυπο εισάγουν ένα καλλιτεχνικό θέμα. Θα μπορεί να πει κανείς ότι είναι η καλλιτεχνική κυριότητα μέσα σ' ένα σύστημα διανόησης. Γι' αυτό, δεν μας ενδιαφέρει τόσο εάν λειτουργεί η μηχανή ή δεν λειτουργεί, αλλά η ίδια η παρουσία, - αυτό που είναι ορατό - να θεσπίζει ένα αρμονικό σύνολο. Εδώ εισάγονται στοιχεία που θα μπορούσαμε να ονομάσουμε καλλιτεχνικής μάλλον παρά βιομηχανικής κυριότητας όπως είπαμε.
<P>
Η Οδηγία δεν αναφέρεται σε μία συγκεκριμένη μορφή, σε ένα συγκεκριμένο τύπο νομικής προστασίας των σχεδίων και των υποδειγμάτων αλλά αναφέρεται σε όλους τους τύπους. Μιλάμε για προστασία, παραδείγματος χάρη, των υποδειγμάτων των υφαντών, των υποδειγμάτων των κρυστάλλων, των υποδειγμάτων των πλαστικών, όλων των ειδών των υποδειγμάτων που μπορεί να έχει η βιομηχανική παραγωγή κάποια στιγμή.
<P>
Η οδηγία έχει γενικά χαρακτηριστικά, αλλά πιστεύω ότι πρέπει να ξεχωρίσουμε δύο ομάδες προβλημάτων: αυτά τα οποία αναφέρονται στα γενικά χαρακτηριστικά της κατασκευής των υποδειγμάτων κι αυτά τα οποία αναφέρονται σ' ένα συγκεκριμένο θέμα, το φημισμένο θέμα των ανταλλακτικών.
<P>
Σεβόμενος το πρώτο γενικό πρόβλημα, αυτό της ενεργοποίησης της προστασίας των σχεδίων και υποδειγμάτων της βιομηχανίας δια μέσου μίας οδηγίας εναρμόνισης -, μου κάνει εντύπωση ότι δεν υπάρχουν αρκετές διαφορές, κι αυτό έχει κάνει το Συμβούλιο να σκεφτεί ότι το θέμα θα μπορούσε να λυθεί αφήνοντας μέσα σε παρένθεση το άλλο πρόβλημα, το σχετικό με την προστασία των ανταλλακτικών.
<P>
Πρέπει να δώσουμε σημασία στο ότι η συζήτηση η σχετική με τα λεγόμενα ανταλλακτικά είναι μία συζήτηση που αρχίζει από ένα θέμα πρακτικά φιλοσοφικό - δηλαδή, στο εάν θα προστατεύεται ολόκληρο το σχεδίου του βιομηχανικού προϊόντος ή εάν πρέπει να προστατεύεται μόνο ένα μέρος του. Θυμάμαι όταν ήμουν μικρή, όταν χάλαγε μία συσκευή ραδιοφώνου ή κάτι τέτοιο, το στέλναμε για επισκευή. Σήμερα, όπως γνωρίζουμε, το μεγαλύτερο μέρος των βιομηχανικών προϊόντων τα οποία είναι προς επισκευή στοιχίζουν πολύ περισσότερο απ' ό, τι η αγορά ολόκληρου του προϊόντος, και γι' αυτό το λόγο υπάρχει το πρόβλημα των ανταλλακτικών. Εάν κάποιου χαλάσει ένα ρολόϊ, το λογικό είναι να το πετάξει και ν' αγοράσει άλλο, εκτός βέβαια κι αν είναι κάποια αντίκα, κάτι το οποίο βέβαια δεν έχει σχέση με τη βιομηχανία.
<P>
Το θέμα κυρίως υπάρχει στα τμήματα ανταλλακτικών των αυτοκινήτων, ειδικά στα εξωτερικά τμήματα. Όταν υπάρχει κάποιο σημαντικό ατύχημα στο οποίο υπάρχουν νεκροί κ.λ.π., συνήθως το αυτοκίνητο εξαφανίζεται ή πολτοποιείται, αλλά τα περισσότερα από τα ατυχήματα των αυτοκινήτων περιορίζονται σ' αυτά τα μικρά χτυπήματα που σημειώνονται στις πόλεις, στα οποία κάποιος περνάει απρόσεκτα και σπάει σε μία περίπτωση μία πόρτα, ένα κρύσταλλο, ή απλά ο προφυλακτήρας. Αυτό δίνει πεδίο ανάπτυξης σε μία σημαντική βιομηχανία, σε πολλές ευρωπαϊκές χώρες, που είναι η βιομηχανία ανταλλακτικών. Οι κατασκευαστές των αυτοκινήτων υποστηρίζουν ότι, όταν ένας κατασκευαστής ενός ανταλλακτικού αντιγράφει το πρωτότυπο του αυτοκινήτου Χ, το οποίο μπορεί να είναι ένα αυτοκίνητο πολυτελείας, και το διανέμει στην αγορά, παραβιάζει την πνευματική του ιδιοκτησία. Υπάρχουν άλλοι οι οποίοι λένε, αντιθέτως, ότι όχι, η προστασία του σχεδίου πρέπει να είναι στο σύνολο του σχεδίου και γι'αυτό, εάν καταστραφεί ένα μέρος ενός σχεδίου, αυτό το μέρος δεν είναι προστατευμένο. Αυτή τη στιγμή, υπάρχει μία πολύ σαφής νομική διαφοροποίηση εκ μέρους του Ηνωμένου Βασιλείου - στο Ηνωμένο Βασίλειο αυτή τη στιγμή δεν υπάρχει προστασία στα μεμονωμένα τμήματα -, και υπάρχουν τουλάχιστον δύο ευρωπαϊκές χώρες όπου υπάρχει μία αρχική νομολογία η οποία επίσης αρνείται αυτήν την προστασία στον αρχικό κατασκευαστή, δίνοντας έτσι δικαίωμα σ' έναν κατασκευαστή ανταλλακτικών να αντικαταστήσει τα τμήματα με τον ένα ή άλλο τρόπο.
<P>
Ο εισηγητής σας, στην πρώτη ανάγνωση ξεκίνησε από την βάση μιας συνολικής προστασίας των τμημάτων, αλλά ηττήθηκε στην Επιτροπή Νομικών Θεμάτων και Δικαιωμάτων των Πολιτών και, σαν καλός παίκτης, δέχτηκα την ήττα και προσχώρησα στον τρόπο θεώρησης της Επιτροπής Δικαστικών Υποθέσεων. Η Επιτροπή Νομικών Θεμάτων πρότεινε μία ενδιάμεση λύση η οποία ήταν το να δοθεί η δυνατότητα στους κατασκευαστές των ανταλλακτικών να χρησιμοποιήσουν αυτά τα υποδείγματα - ή να χρησιμοποιήσουν το μέρος των υποδειγμάτων που χρειάζονταν στη επισκευή -, αποζημιώνοντας, παρέχοντας ένα αντιστάθμισμα στον κατασκευαστή. Κάτι το οποίο θα μπορούσε να δώσει μία συμβιβαστική ανάμεσα στους μεν και τους δε. Αυτή η πρόταση εγκαθίδρυε ένα σύστημα που θα μπορούσαμε να το ονομάσουμε υποχρεωτικών αδειών, και φαίνεται πως ήταν αποδεκτό από την Επιτροπή, η οποία αποφάσισε να το προχωρήσει. Το Συμβούλιο εκτίμησε πως όχι και έδωσε μία σολομώντια λύση, η οποία ήταν το «δεν λύνουμε το πρόβλημα».
<P>
Κατά την άποψη Σώματος, πιστεύουμε ότι είναι η χειρότερη λύση, γιατί δεν υπάρχει χειρότερο, όσον αφορά τη λειτουργία της εσωτερικής αγοράς, το να αφήνουμε τα πράγματα χωρίς λύσεις. Τα προβλήματα πρέπει να λύνονται για να μπορέσει να υπάρξει κάποια σταθερότητα στις εμπορικές σχέσεις, αλλά και στις βιομηχανικές, αλλά και αυτές των επενδύσεων, κι αυτή η σταθερότητα επιτυγχάνεται με μία λύση - καλή ή κακή -. Η χειρότερη πάντως λύση είναι να μην δοθεί καμμία λύση.
<P>
Γι' αυτό το λόγο, το Κοινοβούλιο κατέληξε στο να εισαγάγει το μεγαλύτερο μέρος των τροπολογιών στην πρώτη ανάγνωση, επωφελούμενο τις καλύτερες απ' αυτές που εισήγαγε σ' αυτό το κείμενο η Επιτροπή. Υπάρχουν κάποιες άλλες τροπολογίες μικρότερης σημασίας. Για παράδειγμα, υπάρχει μία αιτιολογική σκέψη που αναφέρεται στο θέμα των μοτοσυκλετών, στα μέρη που είναι ορατά και στα μέρη τα οποία δεν είναι ορατά. Αλλά, σε γενικές γραμμές, βρισκόμαστε, αφενός ενόψει απόρριψης εκ μέρους του Ευρωπαϊκού Συμβουλίου των προτάσεων του Σώματος και με πρόθεση το θέμα να παραμείνει εκκρεμές και αφετέρου, σε μία θέση εκ μέρους του Σώματος το οποίο προτείνει μία λύση.
<P>
Ελπίζω πως στο Συμβούλιο θα είναι ικανοί να επιλύσουν τις εσωτερικές δυσκολίες, γιατί το πραγματικό πρόβλημα, όπως όλοι γνωρίζουμε, είναι ότι μέσα στο Συμβούλιο υπάρχουν κράτη τα οποία θέλουν μία συγκεκριμένη λύση και κράτη τα οποία επιθυμούν μια άλλη λύση. Εκ μέρους του Σώματος, πιστεύω ότι εκπληρώνουμε την υποχρέωσή μας με το να παρουσιάσουμε το σύνολο αυτών των τροπολογιών - που είναι ένα σύνολο λογικών τροπολογιών, που θα συμβάλλουν στη ν επίτευξη συμβιβασμού, και που είχε την υποστήριξη της Επιτροπής σε κάποια προηγούμενη στιγμή και που μπορεί να το υπερασπιστεί απέναντι στο Συμβούλιο. Η αλλιώς, η θέση του Σώματος είναι μία θέση, πλήρως πραγματοποιήσιμη, και έχουμε μεγάλο συμφέρον στο να υιοθετηθεί αυτή η οδηγία όσο το δυνατόν γρηγορότερα, ώστε να εναρμονιστεί όλο το θέμα αυτό των σχεδίων και υποδειγμάτων της βιομηχανίας. Αλλά, απ' την άλλη μεριά, επιμένουμε στο ότι ο κανονισμός ο οποίος θα θεσπιστεί να έχει σωστές διατάξεις που να επιλύουν αποτελεσματικά τα προβλήματα.
<P>
Πάντως, εγώ ζητώ απ' αυτήν την Συνέλευση να υποστηρίξει τις τροπολογίες που υπέβαλε η Επιτροπή Νομικών Θεμάτων και Δικαιωμάτων των Πολιτών.

<SPEAKER ID=74 LANGUAGE="EN" NAME="Oddy">
Κυρία Πρόεδρε, θα ήθελα να συγχαρώ τον κ. Manuel Medina Ortega για τον κόπο τον οποίο κατέβαλε για την έκθεση αυτή και για τον σωστό τρόπο με τον οποίο συνέθεσε τις διάφορες απόψεις, στην Επιτροπή Νομικών Θεμάτων και Δικαιωμάτων των Πολιτών.
<P>
Είναι μια πάρα πολύ σημαντική έκθεση. Πάρα πολλές θέσεις εργασίας απειλούνται: 70.000 θέσεις εργασίας μόνο στο Coventry και στα West Midlands, στην βιομηχανία ανταλλακτικών και αυτοκινήτων. Συνεπώς η οδηγία αυτή έχει οικονομική σημασία.
<P>
Είμαι πολύ ενοχλημένη και συμμερίζομαι και την ενόχληση του κ. Manuel Medina για το γεγονός ότι το Συμβούλιο θεώρησε καλό να απορρίψει την δίκαιη λύση στην οποία είχε καταλήξει το Κοινοβούλιο μετά από την πρώτη ανάγνωση. Ήταν δύσκολο να συμφωνήσουν όλοι και θεωρούμε ότι αυτή ήταν η καλύτερη λύση η οποία μπορούσαμε να βρούμε-ίσως όχι τέλεια- αλλά συγκέντρωσε την μεγαλύτερη υποστήριξη του Σώματος. Μετά το Συμβούλιο, το απέρριψε και ζήτησε απελευθέρωση, χωρίς καμμία εναρμόνιση στις επισκευές. Δεν επιτέλεσε το καθήκον του για την αναζήτηση της καλύτερης ευρωπαϊκής λύσης και ελπίζω ειλικρινά να ακούσει το Κοινοβούλιο και να αντικαταστήσει το άρθρο σχετικά με τις επισκευές. Είναι σημαντικό για τις θέσεις εργασίας και όπως ήδη ανέφερα είναι σημαντικό για τις εξαγωγές: εξασφαλίζει τη δυνατότητα να μπορούν οι εταιρείες να κάνουν εξαγωγές από την μια χώρα στην άλλη. Όπως είπε και ο κ. Medina Ortega, η βρετανική αγορά θα παραμείνει ανοικτή αλά υπάρχει ανησυχία για τις θέσεις εργασίας οι οποίες θα χαθούν εάν δεν υπάρχουν εξαγωγές σε ξένες χώρες.
<P>
Υπάρχει και το ζήτημα των καταναλωτών.Οι καταναλωτές έχουν δικαίωμα για γρήγορες επισκευές σε λογικές τιμές με την μέγιστη επιλογή και το άρθρο περί επισκευών επιτρέπει κάτι τέτοιο.Υπάρχουν κάποιες ανησυχίες για την υγεία και την ασφάλεια σε θέματα ανταλλακτικών αλλά το θέμα αυτό καλύπτεται καλύτερα από άλλα νομοθετήματα.
<P>
Παρακαλώ το Συμβούλιο να ακούσει το Κοινοβούλιο.

<SPEAKER ID=75 LANGUAGE="IT" NAME="Casini C.">
Κύριε Πρόεδρε, θα ήθελα να εξετάσω το σημείο το οποίο υπήρξε αντικείμενο ιδιαίτερων συζητήσεων στην Επιτροπή Νομικών Θεμάτων και Δικαιωμάτων των Πολιτών. Η λεπτότητα του θέματος οφείλεται στο ότι τα μέτρα τα οποία εξετάζουμε αφορούν τη εναρμόνιση των νομοθεσιών προκειμένου να υπάρξουν εγγυήσεις για τον ελεύθερο ανταγωνισμό και την διευκόλυνση της διακίνησης. Σε ό, τι αφορά το θέμα της σημερινής συζήτησης, πρόκειται κυρίως για ανταλλακτικά κυρίως της βιομηχανίας αυτοκινήτων και μοτοσυκλετών, η Επιτροπή ξεκινά με βάση μια πρόταση η οποία προβλέπει ότι τα δικαιώματα των καταναλωτών για τα αυθεντικά ανατλλακτικά τα οποία ανήκουν σε ένα ενιαίο σύνολο θα προστατεύονται μόνο για τρία χρόνια.Το Κοινοβούλιο θεωρεί ότι η λύση αυτή δεν είναι κατάλληλη και προσφεύγει στο σύστημα της υποχρεωτικής άδειας, η οποία αφορά την προστασία, μια προστασία η οποία δεν θα εμποδίζει την ελεύθερη διακίνηση των ανταλλακτικών, την ελεύθερη κατασκευή, την ανάλογη αποζημίωση.
<P>
Η Επιτροπή αποδέχεται αυτή την πρόταση διαμεσολάβησης, εκτός και εάν το Συμβούλιο στην κοινή θέση εγκαταλείψει τον στόχο για τον οποίο προτάθηκε η οδηγία, δηλαδή την εναρμόνιση και την εγγύηση του μέγιστου ανταγωνισμού και την ελεύθερη διακίνηση των εμπορευμάτων και αποφασίσει ότι για πέντε χρόνια δεν θα λάβουμε καμμία απόφαση. Η λύση αυτή είναι σαφώς απαράδεκτη, και για το λόγο αυτό η Επιτροπή Νομικών Θεμάτων και Δικαιωμάτων των Πολιτών προτείνει εκ νέου, μέσω του εισηγητή και με ισχυρή πλειοψηφία και νέες τροπολογίες, δηλαδή την θέση την οποία έχει ήδη ψηφίσει το Κοινοβούλιο. Το Λαϊκό Κόμμα το οποίο εκπροσωπώ, θα υποστηρίξει την θέση του ομιλητή στο ζήτημα αυτό, και επιχειρηματολογώντας θα ήθελα με τρόπο ιδιαίτερα συνθετικό να εκθέσω τέσσερις παρατηρήσεις.
<P>
Η πρώτη, την οποία έθιξε ο συνάδελφος κ. Medina, είναι φιλοσοφικού χαρακτήρα, ή καλύτερα οντολογικού: η ομορφιά, το σχέδιο δηλαδή, η αισθητική, δεν συνδέεται μόνο με ένα μόνο εξάτρτημα. Ένα μάτι, μια μύτη, μια τρίχα είναι ωραία ή άσχημα σε σχέση με το σύνολο του σώματος στο οποίο εντάσσονται. Όποιος κατασκευάζει το σχέδιο ενός αυτοκινήτου σκέπτεται το αυτοκίνητο ως σύνολο και το αυτοκίνητο αυτό θα αγορασθεί γιατί είναι αρμονικό ως σύνολο: ένα μεμονωμένο τμήμα δεν έχει επαρκή ομορφιά. Όμως, ο άλλος λόγος, ίσως ο σημαντικότερος, είναι ο ανταγωνισμός. Ο ανταγωνισμός όπως εξηγούν οι ειδικοί, μπορεί να έχει σχέση είτε με την αισθητική- υπό την έννοια ότι στην ίδια τιμή, ένα προϊόν είναι περισσότερο επιθυμητό εάν είναι ωραιότερο από ένα άλλο- και υπό την έννοια αυτή ανταγωνίζοντια μεταξύ τους οι βιομηχανίες αυτοκινήτων και μοτοσικλετών- είτε με την τιμή, υπό την έννοια ότι για το ίδιο προϊόν και αισθητική, επιζητείται η μείωση της τιμής και με τον τρόπο αυτό προσταυτεύονται καλύτερα οι καταναλωτές.
<P>
Σε ό, τι αφορά τα ανταλλακτικά, εάν εμείς δεν συμφωνήσουμε, η παρέμβαση των κατασκευαστών ανταλλακτικών, ο ανταγωνισμός δεν θα υπάρχουν, θα υπάρχει ένα μονοπωλιακό καθεστώς, γιατί στα ανταλλακτικά δεν υπάρχει ανταγωνισμός αισθητικής και πρέπει να είναι πάντοτε τα ίδια, πρέπει να εντάσσονται στο συγκεκριμένο τύπο αυτοκινήτου. Συνεπώς, εάν θέλουμε να εγγυηθούμε τον ανταγωνισμό ο οποίος είναι ακριβώς και ο στόχος της οδηγίας, πρέπει να συμφωνήσουμε στην παραγωγή ανταλλακτικών και από αυτούς οι οποίοι δεν παράγουν το συνολικό προϊόν, με εγγυήσεις φυσικά- για το σήμα, τις γνώσεις, την αποτελεσματικότητα- τα οποία περιγράφονται στην οδηγία.
<P>
Έγινε εν συνεχεία νύξη για ένα τρίτο επιχείρημα, ότι αν δεν υπάρξει νομοθετική ρύθμιση υπό την έννοια αυτή θα υπάρξει μια επιπλέον αιτία απολύσεων και ανεργίας, γιατί θα πρέπει να κλείσουμε πολλές επιχειρήσεις οι οποίες παράγουν ανταλλακτικά. Τέλος, πρέπει να πω ότι όπως ανέφερε ο κ. Medina Ortega, σε ορισμένες χώρες υπάρχει μια νομοθεσία η οποία δεν αναγνωρίζει το δικαίωμα πνευματικής ιδιοκτησίας για την παραγωγή μεμονωμένων τμημάτων. Θα ήθελα επίσης να υπενθυμίσω ότι το Δικαστήριο με την απόφαση της 6 Απριλίου του 1995, υπέδειξε ότι στο ζήτημα αυτό πρέπει να συμβιβαστεί το ζήτημα της βιομηχανικής ιδιοκτησίας με τον ελεύθερο ανταγωνισμό και την ελεύθερη διακίνηση. Νομίζω ότι η υπόδειξη αυτή στηρίζει τις τροπολογίες που το Κοινοβούλιο προτείνει μέσω του εισηγητή Medina Ortega, και οι οποίες εύχομαι να υπερψηφισθούν.

<SPEAKER ID=76 LANGUAGE="EN" NAME="Schaffner">
Κύριε Πρόεδρε, έχουμε να αντιμετωπίσουμε ένα ιδιαίτερα ευαίσθητο κείμενο, λόγω του περιεχομένου του.
<P>
Η πρόταση οδηγίας για τα σχέδια και τα υποδείγματα αποτέλεσε το αντικείμενο μιας κοινής θέσης την οποία υιοθέτησε ομόφωνα το Συμβούλιο. Είναι λοιπόν κάτι περισσότερο από ευχή να καταλήξουμε στην ισορροπημένη εκδοχή του Συμβουλίου, καθώς η διαδικασία του συνδιαλλαγής θα έθετε σε κίνδυνο ένα ευαίσθητο οικοδόμημα και κυρίως θα κινδύνευε να καταλήξει σε οριστική αποτυχία για το σύνολο του κειμένου. Όμως, η Ευρωπαϊκή ¨Ενωση χρειάζεται πραγματικά ένα εναρμονισμένο και ισορρπημένο σύστημα νομικής προστασίας για την βιομηχανική ιδιοκτησία.
<P>
Επαναλαμβάνοντας την ρήτρα σχετικά με τις επισκευές που υιοθετήθηκε στην πρώτη ανάγνωση, δημιουργήσαμε ένα ανεφάρμοστο σύστημα. Οι ρήτρες σχετικά με τις επισκευές δεν θεσμοθετούν κανένα συμβατικό θεσμό ανάμεσα στο δικαιούχο και στον τρίτο, περιορίζονται σε αποζημίωση χωρίς να υπάρχει καμμία εγγύηση ως προς τον όγκο προς πώληση και την συντελεσθείσα πληρωμή. Μια τέτοια έκθεση δεν μπορεί παρά να πολλαπλασιάσει τις αμφισβητήσεις. Κατ·αρχήν, το άρθρο για τις επισκευές, δεν θα έπρεπε να εφαρμοσθεί παρά μόνο όταν ο δικαιούχος είναι σε θέση να αποδείξει ότι ο αντιγραφέας δεν μπορεί ή δεν θέλει να εκπληρώσει τις υποχρεώσεις. Πώς όμως μπορεί να υπάρξει μια τέτοια απόδειξη εναντίον του αντιγραφέα, ιδίως εάν αυτός βρίσκεται εκτός Ευρωπαϊκής Ένωσης;
<P>
Παρόλο που είναι εναρμονισμένη με ένα σύστημα αποζημιώσεων, η ρήτρα περί επισκευών, όπως προτάθηκε από τον εισηγητή προκαλεί σημανικές αντιρρήσεις από άποψη ισότητας. Από την μιά πλευρά προβλέπεται ότι οαντιγραφέας θα οφείλει να καταβάλει αποζημίωση στο κάτοχο των δικαιωμάτων, η δραστηριότητα του πρώτου θα θεωρείται νόμιμη και δεν θα θεωρηθεί παραποίηση. Από την άλλη πλευρά, ο αντιγραφέας θα περιορισθεί στην παραγωγή τμημάτων με γρήγορη εναλλαγή και μεγάλο όγκο πωλήσεων, ενώ ο κατασκευαστής θα πρέπει να παράγει, για δέκα χρόνια πάνω από 15.000 υποδείγματα, τα οποία θα είναι στην διάθεση των καταναλωτών.
<P>
Αντίθετα με αυτό που θέλουν να μας κάνουν να πιστέψουμε, η ρήτρα της επισκευής δεν είναι προς όφελος των καταναλωτών. Μόνο τα αυθεντικά συστατικά παρέχουν εγγυήσεις κατά της διάβρωσης, της μηχανικής αντίστασης και ασφάλεια, όπως απαιτεί ο καταναλωτής και για τις οποίες έχει δεσμευθεί ο κατασκευαστής.
<P>
Ιδιαίτερα για λόγους ασφάλειας, σε συνεργασία με τις αρμόδιες νομικές και διοικητικές αρχές των κρατών μελών ή της Ευρωπαϊκής ·Ενωσης, οι κατασκευαστές ανέλαβαν μια άνευ προηγουμένου προσπάθεια εναντίον των κινδύνων ασφαλείας από την παραποίηση και των παράλληλων αγορών μεμονωμένων συστατικών.
<P>
Στην πραγματικότητα, σε όρους τιμών, ο σεβασμός της βιομηχανικής ιδιοκτησίας δεν είναι επιβλαβής για τον καταναλωτή. Στο Ηνωμένο Βασίλειο, όπου η αντιγραφή είναι ελεύθερη, οι τιμές των μεμονωμένων εξατημάτων αυξήθηκαν κατά 13 % από το 1989 έως το 1993, ενώ στην Γαλλία, χώρα όπου η βιομηχανική ιδιοκτησία προστατεύεται, οι τιμές αυξήθηκαν μόνο κατά 1, 6 % κατά την ίδια περίοδο.
<P>
Το πλεονέκτημα για τον καταναλωτή κινδυνεύει να μετατραπεί σε απατηλό κίνδυνο. Μια φαινομενικά χαμηλότερη τιμή αντιστοιχεί σε ένα υψηλότερο τελικό κόστος, λόγω προβλημάτων ποιότητας, ασφάλειας και προσαρμογής.
<P>
Τέλος, δεχόμενοι την αναπαραγωγή μεμονωμένων συστατικών από την αρχή, παραβαίνουμε τις βασικές αρχές της βιομηχανικής ιδιοκτησίας και αυτό αντιπροσωπεύει ένα πολύ υψηλό οικονομικό κίνδυνο για τους βιομηχάνους οι οποίοι πρέπει να παρέμβουν σημαντικά στα αισθητικά ζητήματα.
<P>
Η κοινή θέση είναι ένα ισορροπημένο σύνολο το οποίο δεν μπορεί να τεθεί σε κίνδυνο από ένα στοιχείο τόσο σημαντικό σε οικονομικούς όρους, όπως είναι η επανάληψη της ρήτρας επισκευής.

<SPEAKER ID=77 LANGUAGE="NL" NAME="De Clercq">
Κυρία Πρόεδρε, ήδη από την αρχή συγκεντρώθηκε η συζήτηση γι' αυτό το σημαντικό θέμα γύρω από την περίφημη ρήτρα επισκευής. Ελπίζω λοιπόν, ότι το Ευρωπαϊκό Κοινοβούλιο, ύστερα από την Επιτροπή Νομικών Θεμάτων, θα προωθήσει επίσης μια σωστή ισορροπία μεταξύ όλων των συμφερόντων στην υπόθεση. Αυτό αντίθετα προς την αδυναμία του Συμβουλίου των Υπουργών, που αφήνει τη λύση στο καθένα των κρατών μελών. Μια τέτοια έλλειψη αποφάσεως είναι η άρνηση της οποιασδήποτε προσπάθειας για την εναρμόνιση σε ευρωπαϊκό επίπεδο. Αν το Συμβούλιο δεν θελήσει να ακολουθήσει το Ευρωπαϊκό Κοινοβούλιο και την Επιτροπή, βαίνουμε ολοταχώς προς μία σύγκρουση. Ελπίζω ειλικρινά, ότι για την όλη ουσία των σχεδίων και των υποδειγμάτων θα βρεθεί ένας συμβιβασμός, ώστε τελικά να δημιουργηθεί μια τέτοια προστασία των υποδειγμάτων σε ευρωπαϊκό επίπεδο. Η προστασία των σχεδίων και των υποδειγμάτων είναι πράγματι όχι μόνο σημαντική για την αγορά των αυτοκινήτων και των δικύκλων. Είναι σημαντική για την αγορά των αυτοκινήτων, και η αγορά των αυτοκινήτων είναι ιδιαίτερα σημαντική. Αλλά αμέτρητοι άλλοι τομείς, οι ευρωπαϊκοί οίκοι μόδας, αυτοί που δίνουν μορφή στα αντικείμενα καθημερινής χρήσεως, όπως τα τηλέφωνα, τις συσκευές υπολογιστών και ραδιοφώνου, περιμένουν εν προκειμένω μια ομοιόμορφη ευρωπαϊκή νομοθεσία. Η προστασία της πνευματικής ιδιοκτησίας είναι η νομική έκφραση της τάσης μας για έρευνα, για τη δημιουργικότητά μας, για την εφευρετικότητά μας, που είναι άλλοι τόσοι άσσοι, όχι μόνο για την περαιτέρω πραγματοποίηση της εσωτερικής μας αγοράς, αλλά προπαντός στην ανταγωνιστική μας μάχη με τους πιο σημαντικούς εμπορικούς εταίρους. Με αυτό το πνεύμα ελπίζω ότι η έκθεση του συναδέλφου Medina Ortega θα εγκριθεί.

<SPEAKER ID=78 LANGUAGE="ES" NAME="Sierra Gonzαlez">
Κυρία Πρόεδρε, τα προβλήματα που δημιουργήθηκαν στις συζητήσεις γύρω από την σχετική κοινή θέση όσον αφορά την νομική προστασία των σχεδίων και υποδειγμάτων έχουν υπάρξει, όχι επειδή θέλουμε να προστατεύσουμε το καλλιτεχνικό σχέδιο, αλλά για να προσπαθήσουμε να επιλύσουμε τις διαμάχες των υπαρχόντων συμφερόντων ανάμεσα στους κατασκευαστές και τους καταναλωτές. Η δυσκολία για να μπορέσουμε να διευκρινίσουμε επαρκώς νομικά το θέμα του σχεδίου ήταν η έκφραση των προβλημάτων που συνεπάγεται την επίλυση αυτής της διαμάχης.
<P>
Το ίδιο γεγονός στο ότι ανατρέχουμε, για να εξαιρέσουμε το δικαίωμα στην προστασία, στην ορατότητα ή όχι του σχεδίου το οποίο υπάρχει σε ένα πολύπλοκο προϊόν, δείχνει μέχρι ποίου σημείου είναι, και συνεχίζει να είναι, δύσκολο το να συμβιβάσουμε αυτά τα συμφέροντα μέσω μιας εννοιολογικής φόρμουλας η οποία θα μας εισαγάγει χωρίς να μπούμε σε νομικές αμφισβητήσεις που θίγουν τη νομική ασφάλεια. Οι ισορροπίες που χρειάστηκε να κρατηθούν ούτως ώστε να προφυλαχθούν τα συμφέροντα των καταναλωτών και των ανεξαρτήτων κατασκευαστών ανταλλακτικών των οχημάτων, τα οποία δίνουν θέσεις εργασίας σε ένα αρκετά μεγάλο αριθμό εργατών, δείχνουν επίσης τις δυσκολίες που υπάρχουν ούτως ώστε να συμβιβαστούν αυτά τα συμφέροντα.
<P>
Οι ισορροπίες που διατηρήθηκαν προσεκτικά στο Κοινοβούλιο δείχνουν πως αυτό έχει συνείδηση του ότι βρισκόμαστε μπροστά σ' ένα πολύ ευαίσθητο ζήτημα. Αλλά επίσης ότι υπερασπίζεται την διατήρηση ενός εμπορίου ανταλλακτικών στο οποίο λειτουργεί ο ελεύθερος ανταγωνισμός, προστατεύοντας επίσης τα συμφέροντα της βιομηχανίας.
<P>
Οι προτεινόμενες λύσεις από το Κονοβούλιο απονέμουν νομική ασφάλεια στον ανταγωνισμό στην εσωτρεική αγορά και επαρκή προστασία στα σχέδια και υποδείγματα, κάτι που είναι τελικά το ζητούμενο.
<P>
Η εύλογη αποζημίωση που θεσπίστηκε στο χώρο των επισκευών εγγυάται στους κατασκευαστές αυτοκινήτων το ότι εξαργυρώνουν την παργματοποιούμενη επένδυση σε καλύτερες τεχνικές των υποδειγμάτων. Πάντως, δεν είναι κατανοητή η απόρριψη των συμβιβαστικών λύσεων που προσέφερε το Σώμα. Κι εγώ ήμουν θιασώτης μιας μεγαλύτερης μείωσης των επιπέδων προστασίας αλλά, παρ' όλα αυτά, πιστεύω ότι οι λύσεις οι οποίες προσκομίστηκαν από το Σώμα είναι συμβιβαστικές λύσεις οι οποίες αξίζουν της υποστήριξής μας. Και παρά τις διαφοροποιήσεις που διατηρώ γύρω από τα πλαίσια υποστήριξης, πιστεύω ότι αυτή τη στιγμή θα πρέπει να ειδωθεί με σοβαρότητα ότι μια ελάχιστη προστασία, όπως αυτή η οποία προσκομίστηκε για την συμβιβαστική λύση που θεσπίστηκε, δεν μπορεί με κανέναν τρόπο να μην θεωρηθεί σαν εξισορροπιστική.

<SPEAKER ID=79 LANGUAGE="EN" NAME="Ahern">
Κύρια Πρόεδρε, θα ήθελα να πω ότι η θέση του Κοινοβουλίου είναι ισορροπημένη και έχει υπολογίσει τα υπέρ και τα κατά σε αυτό το θέμα. Όμως η θέση του Συμβουλίου είναι πολύ περίεργη και εάν διαφοροποιηθεί στο ζήτημα της ρήτρας του άρθρου 4 σχετικά με τα ανταλλακτικά, θα δημιουργηθούν και θα διατηρηθούν μονοπώλια, εις βάρος των καταναλωτών του ελεύθερου ανταγωνισμού και εις βάρος των μικρών και μεσαίων βιομηχανιών τις οποίες υποτίθεται ότι υποστηρίζουμε.
<P>
Και διερωτώμαι: πρόκειται πραγματικά για θέση του Συμβουλίου ή για θέση ενός ή δύο κρατών μελών; Το 80 % των κρατών προστατεύουν ήδη τα σχέδια μέσω της εθνικής νομοθεσίας. Έτσι, το Κοινοβούλιο έχει κάθε δικαίωμα να ρωτήσει εάν πρόκειται σην πραγματικότητα για θέση του Συμβουλίου ή για θέση ενός κράτουςμέλους. Η ψήφιση της έκθεσης αυτής θα δείξει ποιός υποστηρίζει στην πράξη την ελευθερία του ανταγωνισμού υπέρ των καταναλωτών και των μικρών επιχειρήσεων και ποιός υποστηρίζει τη νομική προστασία των πολυεθνικών μονοπωλίων.

<SPEAKER ID=80 LANGUAGE="FR" NAME="Scarbonchi">
Κυρία Πρόεδρε, κύριε Επίτροπε, αγαπητοί συνάδελφοι, θα ήθελα και εγώ με την σειρά μου να ευχαριστήσω τον εισηγητή κ. Medina Ortega για την εμπεριστατωμένη εργασία του και την θέληση που επέδειξε καθ·όλη την διάρκεια των συζητήσεων στην Επιτροπή Νομικών Θεμάτων να λάβει υπόψη του γνώμη της πλειοψηφία των μελών του Κοινοβουλίου. Αναφέρομαι φυσικά στην γνωμοδότηση κατά την πρώτη ανάγνωση στο Κοινοβούλιο μας, στις 12 Οκτωβρίου 1995.
<P>
Η εισαγωγή της ρήτρας για τις επισκευές στην αυτοκινητοβιομηχανία αποτελούσε την καρδιά των συζητήσεων από την στιγμή που μας ανατέθηκε αυτή η πρόταση οδηγίας. Η εστίαση αυτή στον τομέα του αυτοκινήτου δεν προκαλεί έκπληξη. Στον τομέα αυτό διακυβεύονται πολλά, από οικονομικής άποψης. Μήπως, μετά την κατοικία, το αυτοκίνητο δεν είναι η σημαντικότερη και δαπανηρότερη δαπάνη για τον ευρωπαίο καταναλωτή; Παρόλο που δεν προκαλεί μεγάλη έκπληξη, η εστίαση αυτή στο τομέα του αυτοκινήτου, δεν γίνεται λιγότερο άδικη. Πως μπορούμε να αγνοήσουμε τους άλλους τομείς της ευρωπαϊκής βιομηχανίας τους οποίους επίσης αφορά η εναρμόνιση αυτή των εθνικών νομοθεσιών: την υφαντουργία και την ένδυση, την ωρολογοποιία, την ηλεκτρονική; Το σφάλμα αυτό οφείλεται στην ρήτρα της επισκευής θα μου πείτε, και οι συνέπειες είναι μικρότερες στους τομείς αυτούς.
<P>
Σε ό, τι αφορά την γνωστή αυτή ρήτρα, η οποία έχει γίνει το κέντρο των συζητήσεων μας, οφείλουμε να διαπιστώσουμε ότι η εκτελεστική Επιτροπή, στην τροποποιήμενη πρόταση, έχει συμπεριλάβει και την θέση του Κοινοβουλίου κατά την πρώτη ανάγνωση. Πρέπει να σημειωθεί ότι το γεγονός αυτό είναι εξαιρετικά σπάνιο και αξίζει να το προσέξουμε. Η κατάσταση είναι συνεπώς ξεκάθαρη. Από την μια πλευρά το Ευρωπαϊκό Κοινοβούλιο, χωρίς να προκαδικάσω την αυριανή ψηφοφορία όπου απαιτούνται 314 ψήφοι, η Επιτροπή και η Οικονομική και Κοινωνική Επιτροπή, οι οποίες δεν είναι ευνοϊκά διακείμενες για την προστασία των σχεδίων και υποδειγμάτων μεμονωμένων συστατικών. Από την άλλη πλευρά, έχουμε το Συμβούλιο των Υπουργών, το οποίο επιθυμεί να επεκτείνει και στα ανταλλακτικά την προστασία η οποία υπάρχει για το πλήρες προϊόν.
<P>
Μαζί με σχεδόν το σύνολο των μελών της Επιτροπής Νομικών Θεμάτων ψήφισα, από την πρώτη μέρα, υπέρ της αναπαραγωγής εξαρτημάτων αμαξώματος για οχήματα, από τους προμηθευτές. Διαπιστώνω ότι οι περιορισμοί τους οποίους προέβλεψε η Επιτροπή μας είναι σημαντικοί: η νομική άδεια εξασφαλίζει την δίκαιη αποζημίωση των κατόχων του δικαιώματος και τον καταναλώτη για την προέλευση του προϊόντος και ενημέρωση του κατόχου για την χρήση του σχεδίου του. Εκείνο όμως που με εντυπωσίασε, είναι η νομική ιδιαιτερότητα των μεμονωμένων συστατικών. Το γεγονός ότι συμπεριλαμβάνονται τα μεμονωμένα συστατικά στην προστασία των σχεδίων και υποδειγμάτων εμπερικλείει τον κίνδυνο μονοπωλίου του προϊόντος, το οποίο έρχεται σε αντίθεση με την ουσία της πνευματικής ιδιοκτησίας η οποία θεωρείται ότι προκαλεί μονοπώλιο μορφής. Η μη εισαγωγή της ρήτρας επισκευής, θα είχε σημαντικές συνέπειες για τους καταναλωτές οι οποίοι δεν θα ικανοποιηθούν από τον αυθαίρετο καθορισμό της τιμής.
<P>
Τι να πούμε για τις συνέπειες στο τομέα της απασχόλησης; Πολλές ΜΜΕ-ΜΜΒ στις οποίες το Κοινοβούλιο έχει σημαντικά σχέδια - θα το συζητήσουμε αύριο το πρωί- έχουν σημαντικές υποχρεώσεις προς τους κατασκευαστές, στηρίζουν την απασχόληση στην Ευρώπη. Πρέπει λοιπόν να τους δώσουμε προτεραιότητα. Έχουν ακουσθεί τα επιχειρήματα στα πλαίσια της πολιτικής μου ομάδας, της Ευρωπαϊκής Ριζοσπαστικής Συμμαχίας. Δεν σας κρύβω ότι πολλοί συνάδελφοι έχουν διαφορετική άποψη και είναι αντίθετοι στην απελευθέρωση της αγοράς μεμονωμένων εξαρτημάτων. Τα επιχειρήματά τους είναι γνωστά σε όλους: ρήτρα οικονομικά επικίνδυνη για τους ευρωπαίους κατασκευαστές αυτοκινήτων και ρήτρα νομικά αμφισβητήσιμη, η οποία δεν θα σεβόταν τις διεθνείς συμφωνίες που έχει υπογράψει η Ευρωπαϊκή Κοινότητα.
<P>
Συνοπτικά, ορισμένοι βουλευτές της ομάδας μου επέλεξαν a priori να αντισταθούν στην παραποίηση, γνωρίζοντας ότι οι κίνδυνοι σε θέματα ασφάλειας έχουν και άλλες συνέπειες στον τομέα των αυτοκινήτων, σε σχέση με ένα ρολόϊ ή μια τσάντα χειρός. Αλλοι βουλευτές οι οποίοι αποτελούν την πλειοψηφία, αντέδρασαν όπως εγώ, επιλέγοντας μια χαλαρότερη νομική προστασία, προσαρμοσμένη στις ανάγκες της δημιουργίας. Με άλλα λόγια, ο σχεδιασμός μεμονωμένων συστατικών δεν μπορεί να διαχωριστεί από το αρχικό προϊόν.

<SPEAKER ID=81 LANGUAGE="FR" NAME="Buffetaut">
Κύριε Πρόεδρε, ο ρόλος του νομοθέτη είναι η σύνταξη σωστών, ισόρροπων και σαφών κειμένων, προκειμένου να αποφευχθούν οι ατελείωτες νομικές αμφισβητήσεις και οι δυσάρεστες οικονομικές συνέπειες, στους συγκεκριμένους κάθε φορά τομείς.
<P>
Η πρόταση οδογίας που αφορά την προστασία των σχεδίων και υποδειγμάτων δεν θα ανταποκρίνεται πλέον σε αυτά τα κριτήρια εάν η ρήτρα της επισκευής επανέλθει.Καταργεί κάθε προστασία των σχεδίων και των υποδειγμάτων των εξωτερικών συστατικών. Αντιθέτως, προτείνεται, ο αντιγραφέας με πρωτοβουλία του να ενημερώνει τον κάτοχο των νομίμων δικαιωμάτων ότι έχει πρόθεση να αντιγράψει τα συστατικά αυτά και να προτείνει μια λογική και δίκαιη αποζημίωση.
<P>
Στην πρακτική εφαρμογή, κανείς δεν γνωρίζει πώς θα μπορεί να υπάρξει αυτή η αποζημίωση, ούτε πώς όσοι είχαν την ιδέα θα μπορέσουν να αξιοποιήσουν τα δικαιώματά τους. Τίθενται σε κίνδυνο η έρευνα και οι καινοτομίες στην Ευρώπη, όπου οι βιομηχανικές επιχειρήσεις καταβάλλουν τεράστιες προσπάθειες για να παρουσιάσουν πρωτότυπα σχέδια, μέσω μιας πολύπλοκης διαδικασίας. Οι προσπάθειες αυτές, αποτελούν απαίτηση του διεθνούς ανταγωνισμού και αποτελούν βιομηχανικό κίνδυνο ο οποίος αντιπροσωπεύει σε ορισμένους τομείς δισεκατομμύρια φράγκα.
<P>
Η ρήτρα της επισκευής ρυθμίζει την αντιγραφή του αποτελέσματος των πρασπαθειών αυτών από κάποιους οι οποίοι δεν θα είχαν ποτέ τις δυνατότητες να στηρίζουν οικονομικά ούτε την σύλληψη ούτε την ανάπτυξη τέτοιων ιδεών, ούτε το κόστος της βιομηχανικής παραγωγής. Η υιοθέτηση αυτής της ρήτρας, η οποία έρχεται σε αντίθεση με ττην πνευματική ιδιοκτησία, θα ήταν ένα αρνητικό μήνυμα για πολλές επιχειρήσεις σε όλη την Ευρώπη, οι οποίες θα μπουν ίσως στον πειρασμό να μειώσουν τις προσπαθείες τους για καινοτομίες και δημιουργία ή να μεταφέρουν τις εγκαταστάσεις τους σε τοποθεσίες όπου το κόστος θα ήταν χαμηλότερο.
<P>
Το ζήτημα αφορά την επιλογή ανάμεσα σε μια βιομηχανική Ευρώπη όπου οι επιχειρήσεις οι οποίες θα δημιοργούν και θα επενδύουν θα έχουν μια δίκαι η προστασία των καρπών των κόπων τους για δημιουργία, καινοτομία και ανάπτυξη. Επιπλέον, η ρήτρα αυτή θα είναι πηγή ατελείωτων αμφισβητήσεων και μόνιμης νομικής ανασφάλειας. Μιλάμε συνεχώς για μια Ευρώπη 380 εκατομμυρίων καταναλωτών, όμως πρέπει αυτή η Ευρώπη να είναι επίσης η Ευρώπη των παραγωγών, ελλείψει των οποίων θα έχουμε την Ευρώπη των ανέργων.
<P>
Ιδού λοιπον γιατί δεν θα ψηφίσουμε την ρήτρα της επισκευής.

<SPEAKER ID=82 LANGUAGE="IT" NAME="Parigi">
Κυρία Πρόεδρε, εκφράζω την απογοήτευση της ομάδας μου για τον παραλογισμό του Συμβουλίου. Και εξηγώ: από την μια πλευρά το Συμβολυίο δεν χάνει την ευκαιρία να πλέξει το εγκώμιο της ελεύθερης αγοράς, της προστασίας των καταναλωτών και της προστασίας των θέσεων εργασίας και από την άλλη πλευρά, στο ζήτημα της νομικής προστασίας των σχεδίων και υποδειγμάτων, υιοθετεί νομικές επινοήσεις ασμφισβητήσιμες οι οποίες έχουν την τάση να ευνοούν την κυριαρχία των μεγάλων εταιρών κατασκευής ανταλλακτικών, εις βάρος των μικρότερων παραγωγών, της ελεύθερης αγοράς, των καταναλωτών και των εργαζομένων.
<P>
Αυτός είναι και ο λόγος διαφωνίας ανάμεσα στο Συμβουλίο, την Επιτροπή και την Επιτροπή Νομικών Θεμάτων και Δικαιωμάτων των Πολιτών. Με την εισαγωγή και αποδοχή, και στην δεύτερη ανάγνωση, της τροπολογίας του άρθρου 14, η Επιτροπή Νομικών Θεμάτων του Κοινοβουλίου ήθελε να προστατεύσει την αγορά και τους εργαζομένους. Η απόρριψη του άρθορυ 14 είναι χειρότερη: με την εισαγωγή σε επίπεδο κρατών του δικαιώματος της επιλογής ανάμεσα σε ελευθερία και μονοπώλιο, το Συμβούλιο διαστρέφει τις αρχές της Ευρωπαϊκής Ένωσης.
<P>
Η ομάδα της Εθνικής Συμμαχίας επιλέγει την ελευθερία, όπως την αισθάνεται μέσω της παραάδοσης της. Ευχόμαστε ότι το ίδιο θα πράξουν και οι άλλες ομάδες υποστηρίζοντας την έκθεση του κ. Medina Ortega.

<SPEAKER ID=83 LANGUAGE="DA" NAME="Sindal">
Κυρία Πρόεδρε, κι' εγώ θα ήθελα να υποστηρίξω την εισήγηση του κ. Ortega. Αυτή η οδηγία θίγει κάτι αρκετά κεντρικό στην εσωτερική αγορά στην Ευρωπαϊκή Ένωση: την ανάγκη να προστατεύσουμε τις επιχειρήσεις που ερευνούν και που αναπτύσσονται. Αυτές είναι οι επιχειρήσεις που δημιουργούν την ανταγωνιστικότητα στην Ευρώπη. Η βάση της μελλοντικής οικονομίας είναι η πρωτοβουλία και η έρευνα. Αλλά όταν το έχουμε πει αυτό, είναι επίσης σημαντικό να πούμε ότι δεν πρέπει να δημιουργήσουμε κάτι μονοπώλια για τους μεμονωμένους κατασκευαστές σε βάρος των καταναλωτών. Η δεύτερη συζήτηση αυτής της οδηγίας μου δίνει τη δυνατότηρα να εκφράσω την απορία μου για το Συμβούλιο και για τη στάση που έδειξε σε αυτή τη διαδικασία. Το Συμβούλιο με τη ρήτρα «ελεύθερο γιά όλους» μας έριξε στο κενό. Η ρήτρα «ελεύθερο γιά όλους» θέλει να δώσει το μονοπώλιο στους κατασκευαστές αυτοκινήτων στην αγορά των ανταλλακτικών, ένα μονοπώλιο που σημαίνει έντονη αύξηση στις τιμές των ανταλλακτικών. Και αυτή είναι μία τιμή που οι Ευρωπαίοι καταναλωτές καλούνται να πληρώσουν. Το Συμβούλιο παρέλειψε λοιπόν να λάβει θέση πάνω στο νόμο για την προστασία του μοντέλου και έχασε έτσι την ευκαιρία να καθορίσει μια καθαρή νόρμα, που θα μπορούσε να εξασφαλίσει μια σίγουρη εσωτερική αγορά που θα λειτουργούσε καλά στον τομέα των υποδειγμάτων που αφορά τα ανταλλακτικά.
<P>
Είναι δικό μας καθήκον εδώ στο Κοινοβούλιο να εξασφαλίσουμε την λειτουργία της εσωτερικής αγοράς. Θα είναι προς όφελος του ευρωπαϊκού πληθυσμού και θα προστατεύσει τις επιχειρήσεις για τις τρίτες χώρες. Είναι ένα μεγάλο καθήκον, είναι μια αναζήτηση ισορροπίας, και είναι σαφές ότι ένα μονοπώλιο για τους κατασκευαστές αυτοκινήτων στον τομέα των ανταλλακτικών είναι σε βάρος του πληθυσμού. Είναι απόλυτη ανάγκη να απομακρυνθεί. Οι καταναλωτές μπορούν να έχουν εμπιστοσύνη στο Ευρωπαϊκό Κοινοβούλιο και στην Επιτροπή. Ελπίζω να έχουμε αύριο μια πλειοψηφία για ν' αλλάξουμε το κείμενο.
<P>
Απόψε ανέφεραν τη λέξη «αντιγραφή». Σ' αυτό θέλω να πω, ότι σε ορισμένες περιπτώσεις είναι ο ντήλερ που αναπτύσσει ένα ανταλλακτικό, και ξεπερνά την προδιαγραφή, κάτι που σημαίνει ότι έχομε εδώ μια συνεργασία μεταξύ κατασκευαστών αυτοκινήτων και προμηθευτών κτλ. Το θέμα δεν αφορά λοιπόν μόνο τους κατασκευαστές των αυτοκινήτων.

<SPEAKER ID=84 LANGUAGE="EN" NAME="McIntosh">
Κυρία Πρόδρε, θα ήθελα να χαιρετήσω την πρόταση της Επιτροπής και με την ευκαιρία αυτή να συγχαρώ τον εισηγητή για την εξαιρετική εργασία του. Το Ευρωπαϊκό Κοινοβουλίο, μετά από πάρα πολλή προσπάθεια, κατέληξε σε ένα αποδεκτό συμβιβασμό. Κατά την γνώμη μου, η παρούσα κατάσταση, όπου οι διαφορές ανάμεσα στις νομοθεσίες των κρατών εμποδίζουν την ελεύθερη κυκλοφορία, δεν είναι πλέον αποδεκτή.
<P>
Η πρόταση της Επιτροπής θα πρέπει να γίνει αποδεκτή γιατί έχει ως στόχο την εναρμόνιση των προμηθειών που αφορούν την σωστή λειτουργία της εσωτερικής αγοράς: του καθορισμού των απαιτήσεων των υποδειγμάτων προκειμένου να υπάρξει προστασία, του σκοπού και των όρων μιας τέτοιας προστασίας, των λόγων αρνήσεως ή ακυρότητας μιας τέτοιας προστασίας, του καθορισμού των δικαιωμάτων και των περιορισμών κλπ.
<P>
Η υιοθέτηση της οδηγίας αυτής θα ωφελήσει όλους τους τομείς της κατασκευαστικής βιομηχανίας, αλλά κυρίως τον τομέα των καταναλωτικών προϊόντων. Για λόγους αρχής, θα ήθελα το Σώμα να προσθέσει και πάλι την ρήτρα επισκευής. Συμφωνώ ότι όταν υπάρχει ανάγκη επισκευής, η απρόσκοπτη αντιγραφή σχεδίων ανταλλακτικών με αποζημίωση αποτελεί λογικό συμβιβασμό.
<P>
Συνεπώς, υποστηρίζω την πρόταση της Επιτροπής και τις τροπολογίες που υιοθέτησε η Επιτροπή Νομικών Θεμάτων και Δικαιωμάτων των Πολιτών. Ελπίζω το Σώμα να έχει το θάρρος να υιοθετήσει τις τροπολογίες και να ικανοποιήσει τις ανάγκες της κατασκευαστικής βιομηχανίας στο ζήτημα αυτό.

<SPEAKER ID=85 LANGUAGE="FR" NAME="Blot">
Κυρία Πρόεδρε, αγαπητοί συνάδελφοι, αυτή η οδηγία δίνει, κατά την γνώμη μου, την ευκαιρία να εντοπίσουμε τις τροπολογίες που θα μπορούσαν να θέσουν σε κίνδυνο την εξαιρετικά ευαίσθητη ισορροπία που δημιουργήθηκε στο Συμβούλιο ανάμεσα στα κράτη και στα οικονομικά συμφέροντα. Μιλώ κυρίως για το άρθρο 4, δηλαδή την ρήτρα της επισκευής.
<P>
Υπό το πρόσχημα της προστασίας του καταναλωτή και ιδιαίτερα των μικρών επιχειρήσεων, κινδυνεύουμε να φέρουμε σε δύσκολη θέση τους ευρωπαίους καταναλωτές, και να διευκολύνουμε σε ορισμένες περιπτώσεις τις αντιγραφές και τις παραποιήσεις, ιδιαίτερα στην Νοτιοανατολική Ασία, ακόμη και αν, μέχρι τώρα, για κατανοητούς λόγους, δεν ήθελε κανείς να θίξει τον κίνδυνο αυτό σε γεωγραφικό επίπεδο.
<P>
Από την άλλη πλευρά, το Κοινοβούλιο ενδιαφέρεται πάντοτε για το επίπεδο της ανεργίας στην Ευρώπη και για την μεταφορά των μονάδων παραγωγής, γεγονός το οποίο επιδεινώνει σημαντικά την απασχόληση στον βιομηχανικό τομέα. Υπό το πρόσχημα της διεύρυνσης του ανταγωνισμού στον τομέα αυτό, παρόλο που στον τομέα της αυτοκινητοβιομηχανίας είναι εμφανής και πολύ ισχυρός και δεν μπορούμε να μιλάμε για μονοπώλιο στον βιομηχανικό τομέα, κινδυνεύουμε να περιορίσουμε την εγκυρότητα των δικαιωμάτων των καταναλωτών στα προστατευόμενα προϊόντα. Όμως, αυτό δεν μπορεί κατά την γνώμη μου παρά να ευνοήσει την παραποίηση, να προκαλέσει διαμάχες, εν συντομία, νομική ανασφάλεια. Όμως, όλοι γνωρίζουν ότι η νομική ανασφάλεια δεν ευνοεί τις επιχειρήσεις και ό, τι δεν ευνοεί τις επιχειρήσεις, δεν ευνοεί και την απασχόληση.
<P>
Ακόμη μια φορά, είναι γνωστό ότι η αυτοκινητοβιομηχανία είναι ισχυρή, είναι όμως και εύθραυστη και τα επιχειρήματα υπέρ τους τροπολογιών του Κοινοβουλίου, στην περίπτωση που έχουν συνοχή από νομικής απόψεως, σε ορισμένες περιπτώσεις, κατά την γνώμη μου, δεν έχουν από οικονομικής και στην καθημερινή οικονομική ζωή.
<P>
Για αυτό τον λόγο θα ήθελα να Κοινοβούλιο να υποστηρίξει για τους ανωτέρω λόγους την κοινή θέση του Συμβουλίου και φυσικά θα ψηφίσω προς την κατεύθυνση αυτή.

<SPEAKER ID=86 LANGUAGE="DE" NAME="Rothley">
Κυρία Πρόεδρε, είμαστε στη δεύτερη ανάγνωση. Το Κοινοβούλιο ενέκρινε κατά την πρώτη συζήτηση με μεγάλη πλειοψηφία, σχεδόν ομόφωνα την ρήτρα επισκευών. Η Επιτροπή στήριξε αυτή την θέση του Κοινοβουλίου και το Συμβούλιο απέφυγε τη λήψη απόφασης. Στην αποφασιστική ερώτηση, τι θα κάνουμε με τα ανταλλακτικά - αυτό ήταν και η σημασία της Οδηγίας - το Συμβούλιο φυγοπόνησε. Τωρα πάει το ζήτημα στην δεύτερη ανάγνωση του Κοινοβουλίου, και εμείς λέμε ότι δεν τα είχαμε πάρει όλα και τόσο σοβαρά. Έτσι, φυσικά, μπορεί κανείς να αποδυναμώσει το Κοινοβούλιο.
<P>
Μελλοντικά, καμία Επιτροπή και κανένα Συμβούλιο δεν θα παίρνει ιδιαίτερα σοβαρά τη θέση του Κοινοβουλίου στην πρώτη συζήτηση, ακόμα και όταν αυτή αποφασίζεται σχεδόν ομόφωνα.
<P>
Υπάρχουν δύο αποφάσεις ανωτάτων σωμάτων, δηλαδή της Βουλής των Λόρδων και του ιταλικού συνταγματικού δικαστηρίου οι οποίες υποστηρίζουν ότι: η προστασία σχεδίων γεύσεων προστατεύει μόνο το υπόδειγμα, αλλά όχι τα συστατικά που το συνιστούν. Οπωσδήποτε πρόκειται για δύο αποφάσεις ανωτάτου δικαστηρίου!
<P>
Τώρα λοιπόν λέγεται, είναι σε κίνδυνο θέσεις εργασίας. Η διορθωτική ρήτρα δεν αφαιρεί από την αυτοκινητοβιομηχανία το μερίδιο της στην αγορά των ανταλλακτικών, αλλά εκθέτει την αγορά στον ανταγωνισμό. Οι κατασκευαστές αυτοκινήτων κατέχουν τώρα το 88 % του μεριδίου της αγοράς! Διαθέτουν ενα αποτελεσματικό δίκτυο εμπόρων και πώλησης και ακόμη θα υπάρχουν πάντα πολλοί πελάτες, οι οποίοι θα δίνουν μεγάλη αξία στα γνήσια ανταλλακτικά. Μια μείωση αυτού του μεριδίου της αγοράς είναι, ως εκ τούτου, εντελώς εξωπραγματική.
<P>
Πρόκειται λοιπόν για το αν θα μπορέσει ή όχι η ελεύθερη αγορά να διατηρήσει και στο μέλλον στα ανταλλακτικά ένα μερίδιο αγοράς του ύψους 12 %. Οι κατασκευαστές θέλουν ενα μονοπώλιο σ΄αυτή την αγορά, αυτό είναι όλο, και αυτό δεν είναι επιθυμητό.

<SPEAKER ID=87 LANGUAGE="DE" NAME="Pirker">
Κυρία Πρόεδρε, θα ήθελα να περιοριστώ στη ρήτρα επισκευών. Θα γίνει πραγματικότητα, εαν ακολουθήσουμε το Συμβούλιο, ότι για 180 κατασκευαστές αυτοκινήτων και μοτοσυκλετών έπεται αύξηση τιμών στις επισκευές και στην συνέχεια φυσικά και στις ασφάλειες. Όλα αυτά, εάν δεν ακολουθήσουμε εκείνα τα οποία ήδη μια φορά αποφάσισε το Κοινοβούλιο και τα οποία ήδη μια φορά πρότεινε η Επιτροπή. Αυτό σημαίνει, και το τονίζω αυτό εδώ, ότι αυτό που ειπώθηκε από μένα πριν, ότι θα φθάναμε πράγματι στο σημείο της απαγόρευσης κατασκευής από άλλους ορατών ανταλλακτικών. Θα είχαμε ένα μονοπώλιο και, κατά συνέπεια, μια πιθανή υπαγόρευση τιμών από τις αυτοκινητοβιομηχανίες. Αυτό φυσικά δεν το θέλουμε. Δεν θέλουμε ούτε ακριβές επισκευές ούτε να χαθούν θέσεις εργασίας. Θα ήθελα να σας παραπέμψω στο ότι δεν χάνονται μόνο θέσεις εργασίας στην παραγωγή αλλά φυσικά και στο εμπόριο, όπου πωλούνται τα ανταλλακτικά, και φυσικά στα ανεξάρτητα συνεργεία, που δεν θα ήταν πια σε θέση να δουλεύουν σε πλήρη έκταση. Και εδώ χάνονται επίσης θέσεις εργασίας!
<P>
Θα έπρεπε ουσιαστικά να στηρίζουμε και τα δύο, αυτό σημαίνει και τα γνήσια ανταλλακτικά και την κατασκευή μη γνήσιων ανταλλακτικών. Και τα δύο πρέπει να είναι δυνατά, όπως και εξουσιοδοτημένα και τα ελεύθερα συνεργεία. Τελικά, αυτό είναι εκείνο που διακρίνει την ελεύθερη αγορά και οφείλει επίσης να τη διακρίνει. Αυτό δικαιολογείται μόνον εάν κανείς ξέρει, ότι έτσι κι αλλιώς το 70 % των γνήσιων ανταλλακτικών στις αυτοκινητοβιομηχανίες πρέπει να αγοράζεται από αλλού. Δεν υπάρχουν λοιπόν εδώ αυτοί οι πολύκροτοι λόγοι, τους οποίους επισημαίνουν κάποιοι.
<P>
Το συμπέρασμα θα πρεπε να είναι: Ναι στην προστασία σχεδίων, αλλά με μία διορθωτική ρήτρα και συγκεκριμένα με την δυνατότητα της κατασκευής από άλλους των ορατών τμημάτων κάτω από ορισμένους όρους, δηλαδή ότι ο κατασκευαστής γνησίων πληροφορείται, ότι θα πληρωθεί ένα τέλος αδείας. Είμαι της γνώμης ότι το Συμβούλιο πήρε έμμεσα το μέρος της αυτοκινητοβιομηχανίας, και εμείς σαν Κοινοβούλιο οφείλουμε αύριο κατά την ψηφοφορία να πάρουμε το μέρος των καταναλωτών και της ελεύθερης αγοράς.

<SPEAKER ID=88 LANGUAGE="DE" NAME="Hager">
Κυρία Πρόεδρε, θεωρώ λυπηρό, ότι η συζήτηση για τη σπουδαία έκθεση του κ. Manuel Medina Ortega που αφορά την νομική προστασία σχεδίων και υποδειγμάτων, περιορίστηκε κυρίως στη ρήτρα των επισκευών. Μία απόφαση για αυτή την διορθωτική ρήτρα είναι κατά την γνώμη μου μία πύρρεια νίκη για τους εκπροσώπους των οδηγών. Μία πύρρεια νίκη, φυσικά όχι με οικονομική αλλά βεβαίως με νομική σημασία. Μπορώ να κατανοήσω πολύ καλά τα επιχειρήματα τών αντιπροσώπων των οδηγών αυτοκινήτων και των κατασκευαστών ανταλλακτικών, δεν δύναμαι όμως σαν δικηγόρος να διακρίνω κανένα αντικειμενικό κριτήριο, για το ότι εγκαταλείπονται οι αρχές της προστασίας σχεδίων ιδιαίτερα σε συσχετισμό με ανταλλακτικά αυτοκινήτων. Θεωρώ αυτή την εξέλιξη αρκετά επικίνδυνη και πολύ πιθανά με συνέπειες για το μέλλον.
<P>
Στην πραγματικότητα, κατά την γνώμη μου, το προκείμενο πρόβλημα δεν είναι πρόβλημα της προστασίας σχεδίων αλλά πρόβλημα ανταγωνισμού και θα έπρεπε επομένως να το κρίνουμε απ΄αυτή την άποψη.

<SPEAKER ID=89 NAME="Bangemann">
Κυρία Πρόεδρε, πάνω σ΄αυτά που ειπώθηκαν σήμερα θα είχα να πω πολλά, σαν αρμόδιος για θέματα βιομηχανίας Επίτροπος. Κοιτάζοντας τον χρόνο όμως δεν θα ήθελα να το κάνω, αλλά θα ήθελα να ακολουθήσω την έκκληση του κ. Rothley, να είμαι συνεπής σαν μέλος της Επιτροπής. Η Επιτροπή υποστήριξε κατά την πρώτη συζήτηση τις προτεινόμενες από τον κ. Medina αλλαγές. Το Συμβούλιο δεν τις αποδέχτηκε. Παρεμπιπτόντως, θα ήθελα να πω σε μία βουλευτή, η οποία έθεσε σχετικό ερώτημα: ήταν μία ομόφωνη απόφαση του Συμβουλίου, έτσι ώστε να πρέπει πράγματι να ομιλεί κανείς για μια απόφαση του Συμβουλίου.
<P>
Εμείς θέλουμε όμως να μείνουμε συνεπείς, για αυτό υποστηρίζουμε τις προτάσεις τροποογιών του Κοινοβουλίου με τέσσερις εξαιρέσεις: την τροπολογία 12 δεν την υποστηρίζουμε, γιατί κατά την γνώμη μας περιπλέκει άσκοπα τα πράγματα με το να αναφέρεται εκ νέου σε μία ανοιχτή ερώτηση και έτσι σίγουρα δεν θα μπορούσε κανείς να υποστηρίξει τη ροή των πραγμάτων και ιδιαίτερα μία γρήγορη λήψη απόφασης. Μετά έχουμε αντικειμενικούς λόγους για την απόρριψη των τροπολογιών 1, 5, 6. Εάν κανείς επαναφέρει την ρήτρα επισκευών, έτσι όπως θέλει το Κοινοβούλιο, τότε κατά την γνώμη μας οι τροπολογίες θα μπορούσαν να επιφέρουν μάλλον αμφιβολίες, για το τι σημαίνει αυτή η ρήτρα επί μέρους επισκευών.
<P>
Αυτό σημαίνει όμως ότι υποστηρίζουμε τo μεγαλύτερο μέρος των προτάσεων, μέσα σ΄αυτές και τη ρήτρα επισκευών, όπως και στην πρώτη συζήτηση και ελπίζουμε ότι η σημερινή συζήτηση θα επηρεάσει κάπως το Συμβούλιο.

<SPEAKER ID=90 NAME="Πρόεδρος">
Ευχαριστώ κ. Επίτροπε!
<P>
Η συζήτηση έληξε.
<P>
Η ψηφοφορία θα διεξαχθεί την Τετάρτη στις 12.30 .
<P>
(Η συνεδρίαση λήγει στις 20.15)


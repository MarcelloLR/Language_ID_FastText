<CHAPTER ID="015">
Κατάσταση στη Γάζα
<SPEAKER ID="038" NAME="Πρόεδρος">
" ημερήσια διάταξη προβλέπει τη δήλωση του Προέδρου σχετικά με την κατάσταση στη Γάζα. Οι πρόεδροι των πολιτικών ομάδων θα σκιαγραφήσουν τις αντίστοιχες θέσεις τους επί του ζητήματος. Εντούτοις, μου ζήτησαν να κάνω και εγώ μια δήλωση και συμφώνησα ευχαρίστως με το αίτημά τους.
<P>
Ενόψει της κλιμάκωσης της σύγκρουσης στη Μέση Ανατολή, ήταν επείγουσα η ανάγκη να τεθεί ακόμη μια φορά στην ημερήσια διάταξη η σημερινή κατάσταση. Εμείς οι Ευρωπαίοι διερωτώμαστε και πάλι τι μπορούμε να κάνουμε, με ποιον τρόπο πρέπει να αντιδράσουμε στην κλιμάκωση της βίας που ακόμη μια φορά βάζει φωτιά στη Μέση Ανατολή μπροστά στα μάτια μας.
<P>
Για να έλθουμε κατευθείαν στο θέμα, η μόνη απάντηση είναι η αποφασιστική επιδίωξη και η επιτάχυνση των ειρηνευτικών συνομιλιών μεταξύ των Ισραηλινών και των Παλαιστινίων. " ειρηνευτική διαδικασία που ξεκίνησε στην Αννάπολη δεν πρέπει να καταστραφεί από τη βία και την τρομοκρατία. Ως βουλευτές του Ευρωπαϊκού Κοινοβουλίου, πρέπει να κάνουμε ό,τι περνάει από το χέρι μας για να αποτρέψουμε να συμβεί κάτι τέτοιο.
<P>
Οι τηλεοπτικές εικόνες των θυμάτων της σύγκρουσης που βλέπουμε καθημερινά μας στοιχειώνουν. Αν πριν από μια εβδομάδα νιώθαμε συμπόνοια και οργή μπροστά στο θέαμα των αθώων παλαιστινίων πολιτών, συμπεριλαμβανομένων πολλών παιδιών, που έχασαν τη ζωή τους στη Γάζα εξαιτίας της δυσανάλογης χρήσης στρατιωτικής βίας, μετά τις φοβερές δολοφονικές επιθέσεις την περασμένη Πέμπτη, σε σχολείο στην Ιερουσαλήμ, συμμεριζόμαστε τη θλίψη και τον θυμό του ισραηλινού πληθυσμού.
<P>
" συμπόνοια είναι μια ευγενής αρετή και στην πολιτική, αλλά δεν είναι αρκετή. " συμπόνοια δεν μπορεί να υποκαθιστά την πολιτική δράση. Πρέπει να βρεθούν βιώσιμες πολιτικές λύσεις μέσα σε ορθολογικά πλαίσια, οι οποίες θα βασίζονται σε σαφείς αρχές. " προστασία της ανθρώπινης ζωής και ο σεβασμός του διεθνούς δικαίου συνιστούν ενσάρκωση των αρχών αυτών και, ως εκ τούτου, πρέπει να αποτελούν τα σημεία αναφοράς μας.
<P>
Εξ ονόματος του Ευρωπαϊκού Κοινοβουλίου, καταδικάζω κατηγορηματικά τις πράξεις βίας της Χαμάς και άλλων παλαιστινιακών εξτρεμιστικών στοιχείων. Εξ ονόματος του Ευρωπαϊκού Κοινοβουλίου, ζητώ από την κυβέρνηση του Ισραήλ να δώσει προσοχή στις φωνές, οι οποίες ακούγονται τόσο στο εσωτερικό της ίδιας της χώρας όσο και εκτός των συνόρων της, και οι οποίες την καλούν να συνδυάσει τη ρητορική της με ενέργειες που θα έχουν ως στόχο την προώθηση της ειρήνης.
<P>
" Λωρίδα της Γάζας έχει γίνει η ανοιχτή πληγή της Μέσης Ανατολής. Για ορισμένους είναι ένα αγκάθι στη σάρκα, καθώς εξτρεμιστικά στοιχεία διαθέτουν τον πολιτικό έλεγχο στην περιοχή. Πολλοί θα ήθελαν να γυρίσουν τις πλάτες τους στην πραγματικότητα αυτή, να αποκόψουν τη Λωρίδα της Γάζας από τον υπόλοιπο κόσμο και να προσποιηθούν ότι δεν υπάρχει. Πίσω από τα τείχη που ήδη υπάρχουν και από τα τείχη που χτίζονται σήμερα κατά μήκος των αιγυπτιακών συνόρων ζουν άνθρωποι -άνδρες, γυναίκες και παιδιά που δικαιούνται αξιοπρεπείς συνθήκες διαβίωσης- και οι άνθρωποι δεν ανέχονται για πάντα τα τείχη και τους διαχωρισμούς.
<P>
Οι άνθρωποι νιώθουν φόβο. Νιώθουμε βαθιά συμπόνοια για τον πληθυσμό περιοχών, όπως οι πόλεις Sderot και Ashkelon, ο οποίος ζει με τον καθημερινό φόβο νέων επιθέσεων με όλμους. Δίνουμε μεγάλη σημασία στην ασφάλεια του Ισραήλ και θα την υπερασπιζόμαστε πάντοτε. Το Ευρωπαϊκό Κοινοβούλιο και εγώ προσωπικά, κατά τη διάρκεια της επίσκεψης που πραγματοποίησα στα τέλη Μαΐου 2007 στο Ισραήλ και τα παλαιστινιακά εδάφη, μεταξύ άλλων και στη Λωρίδα της Γάζας, επαναλάβαμε αμέτρητες φορές το μήνυμα αυτό. Οι επιθέσεις με όλμους κατά του Ισραήλ από τη Λωρίδα της Γάζας πρέπει να σταματήσουν. Αυτού του είδους η αντίσταση συνιστά τρομοκρατία και, από την πλευρά μας, δεν είναι διαπραγματεύσιμη.
<P>
Παρόλα αυτά, ο φόβος κυβερνά τα συναισθήματα των ανθρώπων, ο θάνατος είναι οριστικός και κανείς δεν μπορεί να φέρει πίσω τους εκατοντάδες ανθρώπους, οι ζωές των οποίων θυσιάστηκαν στον βωμό της ανάγκης του Ισραήλ για ασφάλεια από τη στιγμή που η Λωρίδα της Γάζας αποκλείστηκε. Πρέπει να αμφισβητήσουμε την αναλογικότητα και τη σκοπιμότητα αυτής της προσέγγισης. Πρέπει επίσης να αναρωτηθούμε αν το να υποφέρει ο πληθυσμός οιασδήποτε περιοχής εξαιτίας του εξτρεμισμού των ηγετών του είναι κάτι που συνάδει με το διεθνές δίκαιο.
<P>
Το να παρέχουμε στον πληθυσμό της Γάζας ελάχιστη ανθρωπιστική βοήθεια και, κατά τα άλλα, να τον αγνοούμε δεν μπορεί να αποτελεί μόνιμη και βιώσιμη λύση. " Ευρωπαϊκή Ένωση βοηθά μέσω της ανθρωπιστικής της αρωγής να ανακουφιστεί η δυστυχία, όμως προτεραιότητά της πλέον πρέπει να είναι η πραγματοποίηση μιας μεγαλύτερης και μακροπρόθεσμης επένδυσης, έτσι ώστε η οικονομική της γενναιοδωρία να διοχετευθεί προς την πιο επιθυμητή από στρατηγικής πλευράς κατεύθυνση.
<P>
Κατά τη διάσκεψη των δωρητών βοήθειας στο Παρίσι τον περασμένο Δεκέμβριο, όπου εκπροσωπήθηκε και το Ευρωπαϊκό Κοινοβούλιο, η Ευρωπαϊκή Ένωση δέσμευσε για το 2008 540 εκατομμύρια ευρώ για την υποστήριξη της διαδικασίας που ξεκίνησε στην Αννάπολη. Ο νέος χρηματοδοτικός μηχανισμός Πήγασος (Pegase) βρίσκεται ήδη σε λειτουργία.
<P>
Το Ευρωπαϊκό Κοινοβούλιο θέλει να παράσχει η Ευρωπαϊκή Ένωση σθεναρή στήριξη και αρωγή στην ειρηνευτική διαδικασία. Ωστόσο, ως η αρμόδια για τον προϋπολογισμό αρχή, πρέπει να διασφαλίσουμε ότι η οικονομική μας δέσμευση δεν θα χάσει τον στόχο της. Όλες οι πλευρές θα πρέπει να αντιληφθούν ότι η Ευρωπαϊκή Ένωση δεν μπορεί να επιτρέπει στις στρατιωτικές ενέργειες να καταστρέφουν τους καρπούς της οικονομικής μας αλληλεγγύης.
<P>
Αποτελεί βούληση του Ευρωπαϊκού Κοινοβουλίου να εργαστεί σκληρά, ως ειλικρινής μεσάζων, για την εξεύρεση λύσης στη σύγκρουση της Μέσης Ανατολής. " νέα ομάδα εργασίας που συγκροτήσαμε για τη Μέση Ανατολή προτίθεται να συμβάλει στην επιδίωξη αυτού του στόχου. Σε δύο εβδομάδες, μαζί με την ομάδα παρακολούθησης της διάσκεψης δωρητών του Παρισιού, η οποία αποτελείται από τον Υπουργό Εξωτερικών της Γαλλίας Bernard Kouchner, τον Υπουργό Εξωτερικών της Νορβηγίας Jonas Gahr Stψre, την Επίτροπο Benita Ferrero-Waldner και τον Tony Blair, ειδικό απεσταλμένο του Κουαρτέτου για τη Μέση Ανατολή, θα συζητήσουμε σχετικά με την πρόοδο που έχει σημειωθεί στην χορήγηση της βοήθειάς μας.
<P>
Αν η Ευρωπαϊκή Ένωση πρόκειται να λειτουργήσει ως ειλικρινής μεσάζων, η αμεροληψία είναι επιτακτική. Εντούτοις, αν εστιάσουμε στον διαρκή διπλωματικό αγώνα για να περιγράψουμε την κλιμάκωση στο Ισραήλ και στη Γάζα κατά τρόπο αμερόληπτο, υπάρχει ο κίνδυνος να ξεχάσουμε ότι στον πυρήνα των πολιτικών μας πρέπει να βρίσκονται οι άνθρωποι, και όχι οι λέξεις. Αυτό που έχει ονομαστεί "διαδικασία της Αννάπολης" δεν πρέπει να χρησιμοποιείται ως προπέτασμα καπνού, πίσω από το οποίο θα συνεχίζεται η πολιτική του εποικισμού και τα παλαιστινιακά εδάφη θα συνεχίσουν να αποκλείονται με αναρίθμητες ζώνες ασφαλείας, οι οποίες περιορίζουν την ελευθερία κυκλοφορίας των ανθρώπων.
<P>
" κατάσταση του παλαιστινιακού πληθυσμού δεν μπορεί να βελτιωθεί, όσο οι άνθρωποι δεν μπορούν να κυκλοφορούν ελεύθερα στη Γάζα και στη Δυτική Όχθη. Χωρίς την ελευθερία κυκλοφορίας, η εδραίωση ενός σταθερού παλαιστινιακού κράτους είναι αδιανόητη. " ασφάλεια δεν έχει μόνο στρατιωτική διάσταση. Και η ασφάλεια δεν μπορεί να επιτευχθεί, εκτός και αν οι άνθρωποι στο Ισραήλ και στην Παλαιστίνη αναγνωρίζουν και σέβονται ο ένας τον άλλον. " ασφάλεια αρχίζει με τη συμφιλίωση. Είναι πλέον καιρός να σπείρουμε τους σπόρους της μόνιμης συμφιλίωσης και μεταξύ των Παλαιστινίων. " Χαμάς πρέπει να αλλάξει τις θέσεις της και να εργαστεί μαζί με τους μετριοπαθείς Παλαιστινίους για την οικοδόμηση της ειρήνης. Ακόμη μια φορά, εκφράζω την υποστήριξή μας προς τον Πρόεδρο Mahmud Abbas και τον Πρωθυπουργό Salam Fayyad.
<P>
Ένα από τα κλειδιά της επιτυχίας είναι μια ρύθμιση σχετικά με τα σημεία διέλευσης που βρίσκονται κατά μήκος του συνόρου της Λωρίδας της Γάζας, δίνοντας ιδιαίτερη προτεραιότητα στην ταχεία εξεύρεση λύσης όσον αφορά τη διασυνοριακή κυκλοφορία στα σημεία διέλευσης του Karni και της Ράφα. Πρόκειται για έναν τομέα, για τον οποίο και η ίδια η Ευρωπαϊκή Ένωση φέρει ειδική ευθύνη.
<P>
Κυρίες και κύριοι, ας κάνουμε ό,τι μπορούμε προκειμένου να υποστηρίξουμε την οικονομική μας δέσμευση με συνεπή πολιτική δράση, ώστε να μπορέσουμε να συμβάλουμε στην οικοδόμηση ειρήνης στη Μέση Ανατολή και, προπάντων, να παράσχουμε την πλήρη υποστήριξή μας στους λαούς της Μέσης Ανατολής.
<P>
(Χειροκροτήματα)
<SPEAKER ID="039" NAME="Joseph Daul">
εξ ονόματος της Ομάδας PPE-DE. - (FR) Κύριε Πρόεδρε, Πρόεδρε της Επιτροπής, κυρίες και κύριοι, πριν από μερικούς μήνες, στην Αννάπολη, οι Ισραηλινοί και οι Παλαιστίνιοι είχαν ένα όνειρο: ένα όνειρο δύο εθνών, καθένα εκ των οποίων ζούσε με ασφάλεια σε ένα δικό του κράτος με διεθνώς αναγνωρισμένα σύνορα, έπειτα από δεκαετίες σύγκρουσης, οικογενειών σε πένθος και τραγωδίας. Πριν από μερικούς μήνες, στη διάσκεψη του Παρισιού, η διεθνής κοινότητα ήταν πρόθυμη να στηρίξει το όνειρο αυτό και να του επιτρέψει να γίνει πραγματικότητα.
<P>
" Ευρώπη, ο κύριος δωρητής βοήθειας διεθνώς, πιστεύει σε αυτό το ειρηνικό και ασφαλές μέλλον και καταβάλλει κάθε δυνατή προσπάθεια, στο πλαίσιο του Κουαρτέτου, για να βοηθήσει τις δύο πλευρές να σπάσουν τον φαύλο κύκλο της βίας και της έλλειψης κατανόησης. Ωστόσο, σε μερικές μόλις ημέρες, η δυσανάλογη χρήση βίας και ένοπλων προκλήσεων σκότωσαν δεκάδες Παλαιστίνιους στη Λωρίδα της Γάζας και πολλούς ισραηλινούς στρατιώτες σε βίαιες αντιπαραθέσεις. Μόνο την περασμένη Πέμπτη, ένας Παλαιστίνιος σκότωσε οκτώ μαθητές σε ένα εξέχον θρησκευτικό σχολείο και στη συνέχεια σκοτώθηκε και ο ίδιος. Οι σφαίρες των φανατικών και των ατόμων που υποκινούνται από την εκδίκηση, την αδιαλλαξία και την απόρριψη των άλλων κατέστησαν ακόμη πιο δύσκολη την επιδίωξη του διαλόγου, του συμβιβασμού και της ειρήνης.
<P>
" διεθνής κοινότητα και εμείς στην Ευρώπη δεν μπορούμε και δεν πρέπει να παίζουμε τον ρόλο του δικαστή οποιασδήποτε πλευράς. Είναι καθήκον μας να κάνουμε τους υπογράφοντες της Αννάπολης να δουν τα πράγματα λογικά, με άλλα λόγια να τους φέρουμε στο τραπέζι των διαπραγματεύσεων. " αντιπροσωπεία της Ομάδας PPE-DE στην Ιερουσαλήμ και στη Ραμάλα, της οποίας ηγήθηκε πριν από μερικές εβδομάδες, με δίδαξε τρία πράγματα.
<P>
Το πρώτο είναι η προσδοκία της Ευρώπης στη Μέση Ανατολή: όχι απλώς μιας Ευρώπης που στηρίζει την ειρηνευτική διαδικασία οικονομικά, αν και αυτό είναι απαραίτητο, αλλά μιας Ευρώπης που καθιστά πολύ πιο αισθητή την παρουσία της και είναι ισχυρή πολιτικά. Πρέπει να αναλάβουμε περισσότερη δράση και να ενεργήσουμε αποτελεσματικότερα.
<P>
Το δεύτερο είναι ότι πρέπει να ενθαρρύνουμε τα μετριοπαθή κόμματα στο Ισραήλ και στην Παλαιστίνη και να τους παράσχουμε πολιτική υποστήριξη. Το ριψοκίνδυνο μονοπάτι που επέλεξαν τα κόμματα αυτά, το μονοπάτι της ειρήνης, του διαλόγου και της ευθύνης προς τον λαό τους, συχνά δεν είναι προς όφελός τους από εκλογικής πλευράς. Αυτά λοιπόν τα κόμματα και τα μετριοπαθή πρόσωπα πρέπει να ενθαρρύνουμε όσο το δυνατόν περισσότερο, διότι αυτά και μόνο αυτά κρατούν στα χέρια τους το κλειδί για μια ειρηνική και βιώσιμη λύση στην περιοχή.
<P>
Το τρίτο σημείο είναι ότι η Ευρώπη πρέπει να κάνει και τις δύο πλευρές να αντιληφθούν ότι, με το να χτίζουν τείχη, να σκοτώνουν ανθρώπους με πυραύλους και να ταπεινώνουν την άλλη πλευρά, δεν θα μπορέσουν ποτέ να ξεφύγουν από αυτόν τον φαύλο κύκλο της ασφάλειας, της άμυνας και της βίας. Όχι, μόνο εάν επιτραπεί στους γείτονές τους, ιδιαίτερα στους νέους, να οικοδομήσουν ένα μέλλον, να υλοποιήσουν τις φιλοδοξίες τους και να αναπτυχθούν στην ίδια τους τη χώρα, θα μπορέσει να δημιουργηθεί ένας ενάρετος κύκλος που θα αποφέρει αποτελέσματα.
<P>
Μαζί με την Ομάδα μου, επικροτώ την πρόσφατη έκκληση, τόσο από μέρους των ισραηλινών όσο και από μέρους των παλαιστινίων ηγετών, για περαιτέρω διάλογο σε συνέχεια του οδικού χάρτη της Αννάπολης. " Ευρώπη πρέπει να ενισχύσει την πολιτική της υποστήριξη. Τονίζω, την πολιτική της υποστήριξη προς τις μετριοπαθείς ομάδες που βρίσκονται στην εξουσία. Αυτή είναι η μόνη διέξοδος και εχθές, κατά τη διάρκεια της εκκλησιαστικής λειτουργίας, ακούσαμε έναν παλαιστίνιο και έναν ισραηλινό εκπρόσωπο να ζητούν το ίδιο πράγμα, ειρήνη για τον λαό τους.
<P>
(Χειροκροτήματα)
<SPEAKER ID="040" NAME="Martin Schulz">
εξ ονόματος της Ομάδας PSE. - (DE) Κύριε Πρόεδρε, κυρίες και κύριοι, όσον αφορά την ανάλυση της κατάστασης, πραγματικά δεν έχω τίποτε να προσθέσω στις παρατηρήσεις σας και στις παρατηρήσεις του Joseph Daul.
<P>
Όλοι συμφωνούμε ως προς το τι χρειάζεται και όλοι γνωρίζουμε την παρούσα κατάσταση. Ως εκ τούτου, δεν χρειάζεται να ανακεφαλαιώσω τον κατάλογο των απαιτήσεων από την πλευρά της Ευρωπαϊκής Ένωσης ή να επαναλάβω το οτιδήποτε σχετικά με τον ρόλο της ίδιας της ΕΕ. Ωστόσο, πρέπει να τονίσω ότι δεν μπορούμε να σιωπούμε, όταν αυτά που κατασκευάζουμε με πόρους της Ευρωπαϊκής Ένωσης καταστρέφονται στη συνέχεια άσκοπα μέσα σε σύντομο χρονικό διάστημα.
<P>
Όλα αυτά έχουν ειπωθεί. Για τον λόγο αυτόν, θα κοιτάξω τι έχουμε επί του παρόντος να προσθέσουμε στη συζήτηση αυτήν εμείς στην Σοσιαλιστική Ομάδα και θα επιλέξω την ακόλουθη σκέψη, για να την εξετάσουμε: αν δεν μπορούμε να ορίσουμε ως προτεραιότητα την αρχή της αποκήρυξης της βίας, δεν θα υπάρξει καμία λύση για τη Γάζα και δεν θα δοθεί τέλος στην κλιμάκωση της βίας που μαστίζει εδώ και δεκαετίες τη Μέση Ανατολή.
<P>
Για αυτόν ακριβώς τον λόγο, πρέπει να δηλωθεί κατηγορηματικά ότι η αποκήρυξη της βίας -η ανακοίνωση εκ μέρους και των δύο πλευρών της πρόθεσής τους να απόσχουν από κάθε περαιτέρω χρήση βίας και να εστιάσουν όλες τις προσπάθειές τους στην επίτευξη συμβιβασμού κατόπιν διαπραγματεύσεων- δεν αποτελεί επινόηση του Σώματος, αλλά βρίσκεται στη βάση επανειλημμένων προσπαθειών των τελευταίων δεκαετιών -και η Αννάπολη δεν ήταν στην ουσία κάτι περισσότερο παρά μια νέα προσπάθεια- να επιτευχθεί ένας διάλογος χωρίς βία.
<P>
Για ποιον λόγο οι προσπάθειες αυτές εξακολουθούν να αποτυγχάνουν; Οι λόγοι είναι προφανείς και πρέπει να τους εξηγήσουμε. Αποτυγχάνουν, διότι και στις δύο πλευρές υπάρχουν άνθρωποι που έχουν συμφέρον να συνεχιστεί ο αγώνας ή να κηρύσσεται η βία. Αφενός, ιδιαίτερα στους κύκλους των τρομοκρατών, υπάρχουν αυτοί που προπαγανδίζουν την άρνηση του δικαιώματος ύπαρξης του Ισραήλ και, ως εκ τούτου, συνηγορούν υπέρ της χρήσης βίας ως ζητήματος αρχής, ενώ αφετέρου, στις δημοκρατικές δομές του κράτους του Ισραήλ, κάθε φορά που μια ισραηλινή κυβέρνηση είναι πρόθυμη να προβεί σε διαπραγματεύσεις αναζητώντας ειρηνικές λύσεις, η όλη διαδικασία τίθεται σε ομηρία από κοινοβουλευτικούς, ειδικούς στην τακτική.
<P>
Φυσικά, αυτό ακριβώς βιώνουμε ακόμη μια φορά. Στην Αννάπολη, ο Πρωθυπουργός λέει ότι επιθυμεί την έναρξη των διαπραγματεύσεων και οι βουλευτές του Knesset, καθώς και υπουργοί από την ίδια του την κυβέρνηση, περιορίζουν τη διαπραγματευτική εντολή του για λόγους κομματικής πολιτικής τακτικής, τους οποίους όλοι μας αναγνωρίζουμε.
<P>
" μοίρα των ανθρώπων της Γάζας και ο ανούσιος αποκλεισμός που έχει επιφέρει χάος και δυστυχία στην περιοχή αυτήν είναι το αποτέλεσμα της άποψης που ενστερνίζεται η Χαμάς, η οποία κατέλαβε την εξουσία παράνομα, ότι δηλαδή η βία είναι η μόνη απάντηση. Το σημείο αυτό πρέπει να το επισημάνουμε με σαφήνεια, όπως πρέπει να επισημάνουμε και την παρατήρηση ότι οι εξουσίες που έχει σφετεριστεί η Χαμάς δεν χρησιμοποιούνται με σκοπό να αποτρέψουν τους ριζοσπάστες της δικής της παράταξης από το να καταφεύγουν στη βία. Στην πραγματικότητα, το γεγονός αυτό βρίσκεται στη ρίζα της δυστυχίας που υφίσταται ο άμαχος πληθυσμός της Λωρίδας της Γάζας.
<P>
Γερά ριζωμένο είναι επίσης και το γεγονός ότι όσοι στην ισραηλινή πλευρά επιχειρούν να εμποδίσουν κάθε μικρό βήμα προς την πρόοδο, διότι επιδιώκουν τους δικούς τους στόχους, κατορθώνουν επανειλημμένα να υπονομεύσουν μέσω προκλήσεων ακόμη και την πιο μικρή πρόοδο. Δεν μπορώ να εξηγήσω με κανέναν άλλον τρόπο γεγονότα, όπως η ανακοίνωση για τη συνεχιζόμενη κατασκευή οικισμών.
<P>
Ποιοι είναι στο τέλος οι χαμένοι; Οι γυναίκες, τα παιδιά, οι ανυπεράσπιστοι άνθρωποι, ιδιαίτερα στη Λωρίδα της Γάζας, αλλά φυσικά και οι Ισραηλινοί που ζουν κοντά στα σύνορα. Για να συνοψίσω αυτά που βιώνουμε, επιτρέψτε μου να πω ότι οι φανατικοί χρειάζονται τη σύγκρουση αυτή για να αιτιολογήσουν την ύπαρξή τους. Αυτό αποτελεί γεγονός ζωής εδώ και δεκαετίες και αυτή η χρόνια κατάσταση επικρατεί και στις δύο πλευρές. Πρέπει να πούμε σε αυτούς τους φανατικούς και στις δύο πλευρές ότι δεν θα μπορέσουν ποτέ να επιτύχουν τον στόχο τους. Μπορεί να διαιωνίζουν τη βία, αλλά δεν θα επιτύχουν ποτέ τους πολιτικούς τους στόχους, διότι οι πολιτικοί στόχοι δεν επιτυγχάνονται ποτέ μέσω της βίας.
<P>
Ίσως, τότε, το κρίσιμο καθήκον για εμάς τους Ευρωπαίους είναι να πάρουμε στα σοβαρά τα λόγια ενός Ισραηλινού, του Yitzhak Rabin. Το 1995, έκανε μια από τις σοφότερες δηλώσεις που έχω ακούσει: "Θα πολεμήσουμε την τρομοκρατία σαν να μην υπάρχει ειρηνευτική διαδικασία και θα επιδιώξουμε την ειρηνευτική διαδικασία σαν να μην υπάρχει τρομοκρατία". Αυτό το μήνυμα απευθύνεται και στις δύο πλευρές. Χωρίς ένα τέτοιο μήνυμα δεν θα υπάρξει ειρήνη.
<P>
(Χειροκροτήματα)
<SPEAKER ID="041" NAME="Graham Watson">
εξ ονόματος της Ομάδας ALDE. - (EN) Κύριε Πρόεδρε, η κατάσταση στη Γάζα είναι, πάνω απ' όλα, μια ανθρωπιστική καταστροφή. Όσο και να καταδικάζουμε κάθε πλευρά που συμμετέχει στη σύγκρουση, δεν θα την επιλύσουμε.
<P>
" Γάζα πολιορκείται από τον περασμένο Ιούνιο. Ενάμισι εκατομμύριο άνθρωποι έχουν παγιδευτεί με απελπιστικά ανεπαρκείς προμήθειες νερού, ηλεκτρισμού, καυσίμων και εγκαταστάσεις διάθεσης απορριμμάτων. Πριν από δύο χρόνια, τρεις στους πέντε κατοίκους της Γάζας ήταν εξαρτημένοι από τη βοήθεια των "νωμένων Εθνών · σήμερα είναι οι τέσσερις στους πέντε. Επιχειρήσεις έχουν χρεοκοπήσει, είναι σχεδόν αδύνατο να βρει κανείς δουλειά και η κατάσταση είναι χειρότερη από ποτέ, από τότε που το Ισραήλ προέβη στην προσάρτηση των εδαφών το 1976. Ο ισραηλινός στρατιώτης, Gilad Shalit, κρατείται φυλακισμένος από τον Ιούνιο του 2006 και πιστεύω ότι περίπου 11 000 Παλαιστίνιοι μαραζώνουν στις φυλακές του Ισραήλ.
<P>
" σημαντικότερη καταδίκη για την Ευρωπαϊκή Ένωση μέσα σε όλα αυτά είναι ότι ακολουθήσαμε τυφλά τη στρατηγική των Αμερικανών. Ο Marc Otte, ο ειδικός απεσταλμένος της Ευρωπαϊκής Ένωσης, μιλώντας πρόσφατα στην αρμόδια για τις σχέσεις με το Παλαιστινιακό Νομοθετικό Συμβούλιο αντιπροσωπεία μας, είπε ότι, από πλευράς στρατηγικής, η Ευρωπαϊκή Ένωση ακολουθεί τις "ΠΑ. Το πιο προφανές αποτέλεσμα της τακτικής αυτής είναι ότι οι παλαιστινιακές υποδομές, οι οποίες έχουν χρηματοδοτηθεί από τους ευρωπαίους φορολογούμενους, καταστρέφονται σε τακτική βάση από τον ισραηλινό στρατό με τη χρήση αμερικανικών όπλων. Υπό τις συνθήκες αυτές, πρέπει να δεσμεύουμε ευρωπαϊκά κονδύλια κατά αυτόν τον τρόπο; Αν η Ευρωπαϊκή Ένωση είχε κάποια στιγμή ανάγκη από μια κοινή εξωτερική πολιτική και πολιτική ασφαλείας, οπωσδήποτε η στιγμή αυτή είναι τώρα!
<P>
" Ομάδα μου χαιρετίζει την ανεπίσημη ανακωχή που επιτεύχθηκε σήμερα το μεσημέρι. Ευχόμαστε στην Αίγυπτο καλή επιτυχία στις διαμεσολαβητικές συνομιλίες της, όμως είμαστε πεπεισμένοι ότι ο κύκλος της βίας, ο οποίος οδήγησε πολύ πρόσφατα σε 56 θανάτους στη Γάζα την 1η Μαρτίου 2008 και σε οκτώ θανάτους στην Ιερουσαλήμ το Σάββατο, δεν μπορεί να σπάσει με τη βία.
<P>
Για την επίτευξη ειρήνης, χρειαζόμαστε τον διάλογο. " Αννάπολη υποσχέθηκε την επίτευξη ειρήνης μέσα σε 10 μήνες, όμως πολλοί από εμάς πιστεύουν ότι, ακόμη μια φορά, το Ισραήλ προσπαθεί να απονομιμοποιήσει κάθε συνομιλητή. " Χαμάς συνεχίζει να είναι κυνική, ακολουθώντας την πολιτική των πυραυλικών επιθέσεων, γνωρίζοντας ότι η απάντηση θα είναι δυσανάλογη.
<P>
Καταδικάζουμε τη βία που προέρχεται από όλες τις πλευρές. Ναι, το Ισραήλ έχει το δικαίωμα να αμυνθεί ενάντια στις αδιάκριτες επιθέσεις κατά άμαχων πολιτών, έχει όμως ως δημοκρατία το καθήκον να είναι πιο δίκαιο από ό,τι υποδηλώνει η διαθέσιμη δύναμή του. Φαίνεται να απομακρυνόμαστε κι άλλο από τη λύση των δύο κρατών -είτε εξαιτίας των πυραυλικών επιθέσεων στην Ashkelon είτε εξαιτίας 530 νέων σπιτιών εποίκων που μόλις ανακοινώθηκαν στο Givat Ze'ev, κοντά στη Ραμάλα.
<P>
" πολιτική της Δύσης βασίζεται σε τρεις υποθέσεις: πρώτον, είναι αδύνατο να συνομιλήσεις με τη Χαμάς, δεύτερον, το Ισραήλ είναι η μόνη δημοκρατία στην περιοχή και πρέπει να τη μεταχειριζόμαστε ως κανονική δημοκρατία και, τρίτον, ο κ. Abbas είναι η φωνή των λογικών Παλαιστινίων. Πολλοί στην Ομάδα μου αμφισβητούν αυτές τις τρεις υποθέσεις και πιστεύουν ότι πρέπει επειγόντως να εξετάσουμε και πάλι την πολιτική μας, προκειμένου να βρούμε μια κατάσταση, στην οποία οι κοινότητες αυτές θα μπορούν να συμβιώνουν.
<SPEAKER ID="042" NAME="Brian Crowley">
εξ ονόματος της Ομάδας UEN. - (EN) Κύριε Πρόεδρε, όπως και οι συνάδελφοί μου, συμφωνώ με την πλειονότητα όσων είπαν πριν από μένα ο κ. Daul, ο κ. Schulz και ο κ. Watson. " πραγματικότητα αυτού που εξετάζουμε -πέρα από τον γεωπολιτικό ή ακόμη και τον ιστορικό χαρακτήρα της σύγκρουσης- είναι ότι, κάθε μέρα, χάνονται αθώες ανθρώπινες ζωές. Κάθε μέρα, οικογένειες χάνουν τα μέλη τους. Κάθε μέρα, ένας άνθρωπος πεθαίνει ή τραυματίζεται. Συνεχίζουμε ολοένα και περισσότερο να ωθούμε τις μετριοπαθείς δυνάμεις στην περαιτέρω διαίρεσή τους.
<P>
Δεν θα πρέπει να συμμετάσχουμε στο παιχνίδι της επίρριψης ευθυνών· μπορούμε όλοι να εξετάσουμε από την αρχή τι συνέβη στη Γάζα τους τελευταίους μήνες, με την κυνική εκμετάλλευση από μέρους των ισραηλινών αρχών, οι οποίες διέκοψαν την παροχή νερού, ενέργειας και τροφίμων στους ανθρώπους, επιχειρώντας στην κυριολεξία να τους αναγκάσουν να υποκύψουν από την πείνα. Αυτό όμως δεν συνέβη μόνο κατά το πρόσφατο παρελθόν· είναι κάτι που συμβαίνει εδώ και πολλές δεκαετίες. Εξίσου κυνική ήταν η αντίδραση της Χαμάς, η οποία εκτόξευσε πυραύλους και σκότωσε βάναυσα οκτώ ανθρώπους σε ένα σχολείο.
<P>
Όμως, ακόμη και αν εξακολουθήσουμε να καταδικάζουμε συνεχώς τις ενέργειες των εξτρεμιστών και στις δύο πλευρές, είτε πρόκειται για τους επίσημους τρομοκράτες είτε για τους κρατικούς τρομοκράτες είτε για τους τρομοκράτες που χρηματοδοτούνται από το κράτος, δεν ξεφεύγουμε από το γεγονός ότι τελικά αυτό που απαιτείται είναι ο διάλογος, αυτό που απαιτείται είναι η κατανόηση, αυτό που απαιτείται περισσότερο από οτιδήποτε άλλο είναι ο σεβασμός κάθε ανθρώπινης ζωής. Ο σεβασμός της αξίας της ζωής κάθε ανθρώπου χωριστά. Μόνο τότε θα μπορέσουμε πραγματικά να βρούμε έναν τρόπο να φέρουμε τους λαούς σε επαφή. Διότι όλοι μας κάνουμε λόγο για μια λύση δύο κρατών, αλλά για μια λύση δύο κρατών που να στηρίζεται σε δύο βιώσιμα κράτη· όχι για τη συρραφή μικρών κομματιών μεταξύ όλων των άλλων, αλλά για δύο βιώσιμα κράτη. Ομοίως, όταν αυτά τα δύο βιώσιμα κράτη αναγνωριστούν, όταν οι ηγέτες τους αναγνωριστούν, θα βρούμε τρόπο για διαπραγματεύσεις και για συζήτηση. Μέσω αυτού του διαλόγου θα μπορέσουμε, ας ελπίσουμε, να κάνουμε ακόμη ένα πρώτο βήμα προς την κατεύθυνση της επίτευξης ειρήνης στην περιοχή, με τη σημερινή έκκληση για κατάπαυση του πυρός, με την έναρξη συνομιλιών μεταξύ του Προέδρου Abbas και του Πρωθυπουργού Olmert, καθώς και με την επιθυμία μας να παράσχουμε οιαδήποτε αρωγή μπορούμε.
<P>
Δεν κατηγορώ την Ευρώπη για το ότι παρείχε βοήθεια για την κατασκευή δρόμων και υποδομών ύδρευσης και παραγωγής ενέργειας, για την κατασκευή σχολείων και κέντρων υγείας για τους Παλαιστινίους που εγκαταλείφθηκαν στους τέσσερις ανέμους, όταν διώχθηκαν από την ίδια τους τη γη.
<P>
Όλοι έχουμε την ευθύνη να διασφαλίσουμε ότι όλοι οι συνάνθρωποί μας λαμβάνουν περίθαλψη και φροντίδα.
<SPEAKER ID="043" NAME="Daniel Cohn-Bendit">
εξ ονόματος της Ομάδας Verts/ALE. - (DE) Κύριε Πρόεδρε, κυρίες και κύριοι, δεν μπορώ μέσα σε δύο λεπτά να καταρτίσω το ειρηνευτικό σχέδιο, αλλά μπορώ να επισημάνω ένα ή δύο σημεία. Είναι καιρός να αναθεωρήσουμε το λεξιλόγιό μας, διότι αυτό που χρειαζόμαστε δεν είναι διάλογος αλλά διαπραγματεύσεις. Ο όρος "διάλογος" δεν μας λέει τίποτε. Ο πόλεμος μαίνεται στην περιοχή και για να δοθεί τέλος στους πολέμους χρειάζονται διαπραγματεύσεις. Αυτό είναι το θέμα.
<P>
Και πώς μπορεί κανείς να διαπραγματευτεί; Ο Graham Watson έχει δίκιο: αν η Ευρωπαϊκή Ένωση επιδιώξει μια δική της στρατηγική -και όχι τη στρατηγική των "νωμένων Πολιτειών- πρέπει να κάνει τα εξής: πρώτον, πρέπει να αρχίσει διαπραγματεύσεις με αυτούς που κατέχουν την εξουσία στη Γάζα -και αυτό σημαίνει με τη Χαμάς-, έτσι ώστε να κάνουν αυτό που πάντοτε έλεγαν ότι θα κάνουν, δηλαδή να οργανώσουν μια ανακωχή. Έπειτα, η άλλη πλευρά θα φροντίσει να σταλεί ανθρωπιστική βοήθεια στη Γάζα. Αυτό ονομάζεται διαπραγμάτευση -δίνεις εσύ κάτι και θα δώσουμε και εμείς κάτι.
<P>
Δεύτερον, πρέπει να πούμε στους Ισραηλινούς ότι, αν θέλουν να αρχίσουν διαπραγματεύσεις με τους Παλαιστινίους, υπάρχει κάτι που πρέπει να κάνουν, δηλαδή να διακόψουν άμεσα κάθε κατασκευή οικισμών και να το πράξουν εμφανώς, διαφορετικά δεν θα λάβουν άλλη βοήθεια από την Ευρωπαϊκή Ένωση. Αυτό ονομάζω εγώ διαπραγματεύσεις. Βρίσκομαι σε θέση ισχύος και προσπαθώ να το εκμεταλλευτώ. Διαφορετικά, η όλη υπόθεση είναι ανώφελη.
<P>
Πιστεύω σε αυτόν τον διάλογο και θα τον επιδιώξουμε. Πιστεύω στο παιχνίδι της πολιτικής, στο να λέω απλώς στον συνομιλητή μου ότι η κατάσταση αυτή δεν μπορεί να συνεχιστεί. " αποικιακή πολιτική του Ισραήλ θέτει σε κίνδυνο το κράτος του Ισραήλ. Αυτό πρέπει να το πούμε στους Ισραηλινούς. Και πρέπει να πούμε στους Παλαιστινίους ότι η τελευταία επίθεση έθεσε σε κίνδυνο τους Παλαιστινίους και ότι οι επιθέσεις πρέπει να σταματήσουν.
<P>
Όταν η Ευρωπαϊκή Ένωση κάνει επιτέλους τη μετάβαση από τον διάλογο στην πολιτική διαπραγμάτευση, η οποία συνεπάγεται την εκμετάλλευση των θέσεων ισχύος, θα υπάρξει μια πιθανότητα να σημειωθεί πρόοδος στην περιοχή. Εν συντομία, ο διάλογος μπορεί να περιμένει -πρώτα πρέπει να παίξουμε τα χαρτιά της πολιτικής.
<P>
(Χειροκροτήματα)
<SPEAKER ID="044" NAME="Francis Wurtz">
εξ ονόματος της Ομάδας GUE/NGL. - (FR) Κύριε Πρόεδρε, σας ευχαριστώ για τη δήλωσή σας. Μόλις είχαμε αποφασίσει επί αυτής της επίσημης πρωτοβουλίας έπειτα από τον θάνατο 110 Παλαιστινίων κατά τις βομβιστικές επιθέσεις στη Γάζα, όταν οκτώ ακόμη θύματα, Ισραηλινοί αυτήν τη φορά, σκοτώθηκαν στην Ιερουσαλήμ. Σε κάθε συμβάν καταδικάσαμε όλοι τα εγκλήματα αυτά, συμφωνώ όμως με τον προηγούμενο ομιλητή ότι όλοι μπορούν να δουν ότι χρειάζεται να γίνουν περισσότερα, αν θέλουμε να διατηρήσουμε κάποια ελπίδα να σπάσει οριστικά αυτός ο φαύλος κύκλος.
<P>
" Ένωση πρέπει να είναι αρκετά θαρραλέα, όχι απλώς για να καταδικάσει τα εγκλήματα που διαπράττονται και από τις δύο πλευρές, αλλά και για να επισημάνει την κύρια αιτία όλων των προβλημάτων, την κατοχή, με τις αγριότητες και τους εξευτελισμούς που ακολούθησαν, που είναι ανεξάντλητες πηγές μίσους, απόγνωσης και δίψας για εκδίκηση.
<P>
Κατά συνέπεια, δεν υπάρχει καμία δικαιολογία για τη συνέχιση της κατοχής. Αυτό πρέπει να το επισημάνουμε απλά και να εξαγάγουμε τα κατάλληλα συμπεράσματα. Μια εξέχουσα ισραηλινή ακτιβίστρια υπέρ της ειρήνης, η φίλη μας Nurit Peled, βραβευμένη με το βραβείο Ζαχάροφ, το κατέστησε σαφές όταν έχασε το παιδί της κατά τη διάρκεια μιας επίθεσης από έναν Παλαιστίνιο. Μιλώντας στον τότε Πρωθυπουργό, κ. Netanyahu, είπε, "Σκοτώσατε την κόρη μου". Αυτό το "σκοτώσατε" δεν αναφερόταν απλώς σε ένα άτομο αλλά σε μια πολιτική που ακολούθησαν και εντατικοποίησαν οι διάδοχοί του. " πολιτική αυτή ονομάζεται πλέον "αποκλεισμός της Γάζας" και φθάνει μάλιστα μέχρι το σημείο να στερεί από τον άμαχο πληθυσμό τα τρόφιμα και την ιατρική περίθαλψη. Αναφέρεται επίσης πιο γενικά ως "αποκλεισμός πόλεων και χωριών στη Δυτική Όχθη", ως "επιδρομές και βομβαρδισμοί", ως "στοχευμένες δολοφονίες και μαζικές συλλήψεις", οι οποίες περιλαμβάνουν παιδιά, ως "περαιτέρω εποικισμός και κατασκευή του τείχους", ως "προσάρτηση και πολιτική τετελεσμένων γεγονότων στην Ιερουσαλήμ", κλπ. Διαιωνίζει τον πόλεμο με σκοπό να θεωρηθούν τα εγκλήματα αυτά σχετικά και να επιτραπεί η ατιμωρησία στους δράστες τους. Αν θέλουμε να προσεγγίσουμε τις δυνάμεις της ειρήνης και στις δύο πλευρές, πρέπει να τολμήσουμε να πούμε την αλήθεια. Πρέπει να ζητήσουμε από την Ένωση να κάνει επιτέλους αυτό το αποφασιστικό βήμα.
<SPEAKER ID="045" NAME="Bastiaan Belder">
εξ ονόματος της Ομάδας IND/DEM. - (NL) Είναι πρωταρχικό καθήκον κάθε κράτους να εγγυάται την ασφάλεια των πολιτών του και αυτό συνάδει απόλυτα με το διεθνές δίκαιο. Εξηγεί και νομιμοποιεί την απάντηση του Ισραήλ στον αυξανόμενο αριθμό πυραύλων που δέχεται από τη Λωρίδα της Γάζας. Επιπλέον, αυτός ο παλαιστινιακός καταιγισμός πυραύλων συνεχίζεται από το 2001. Και αυξήθηκε σε πολύ μεγάλο βαθμό μετά την απόσυρση του Ισραήλ από τη Γάζα το 2005. Έκτοτε, ο αριθμός των παλαιστινιακών πυραυλικών επιθέσεων κατά του εβραϊκού κράτους αυξήθηκε κατά 500%.
<P>
Πριν από το 2006 ήταν σπάνιο να υπάρξουν περισσότερες από 50 πυραυλικές επιθέσεις κάθε μήνα στα ισραηλινά εδάφη. Στις αρχές του 2008 ο αριθμός αυτός είχε φτάσει τις 50 επιθέσεις την ημέρα! Αυτό σημαίνει ότι περισσότεροι από 250 000 ισραηλινοί πολίτες εκτίθενται πλέον καθημερινά στον καταιγισμό πυραύλων που εκτοξεύει η Παλαιστίνη από τη Λωρίδα της Γάζας. " κατηγορία ότι το Ισραήλ χρησιμοποιεί δυσανάλογη βία ως απάντηση σε αυτήν τη θανατηφόρα απειλή βολικά παραβλέπει την ωμή τακτική που χρησιμοποιούν η Χαμάς και άλλες παλαιστινιακές τρομοκρατικές οργανώσεις της εκτόξευσης των πυραυλικών τους επιθέσεων από βάσεις που βρίσκονται σε κατοικημένες περιοχές.
<P>
Στα τέλη Φεβρουαρίου, τα ολλανδικά μέσα επικοινωνίας έκαναν μακροσκελείς αναφορές στην κατάσταση αυτήν με επικεφαλίδα -τα λόγια ενός Παλαιστινίου από τη Λωρίδα της Γάζας- "Σας παρακαλώ, μην εκτοξεύετε πυραύλους στο Ισραήλ από εδώ". Και πρέπει να ειπωθεί ότι το Ισραήλ ακολουθεί αυστηρά νομικά πρότυπα κατά τις στρατιωτικές του διαδικασίες. Ένα παράδειγμα, κύριε Πρόεδρε, κυρίες και κύριοι, το οποίο ο αραβικός κόσμος καλά θα έκανε να μιμηθεί. Στο μεταξύ, η Χαμάς, ο ηγετικός παράγοντας ισχύος στη Γάζα, είναι σε θέση, ως μέλος του "άξονα αποσταθεροποίησης" στην περιφέρεια, να υπολογίζει στην ουσιαστική υποστήριξη του Ιράν, της Συρίας και της Χεζμπολάχ. Ένας διοικητής της Χαμάς που δεν κατονομάζεται το κατέστησε αυτό αρκετά σαφές μόλις εχθές στην εφημερίδα Sunday Times.
<P>
Αν το Ιράν μπορεί να μεταφέρει λαθραία στη Γάζα πυραύλους Fajr, η Χαμάς μπορεί ακόμη και να είναι σε θέση να απειλήσει το Τελ Αβίβ. Συμμερίζονται τα ευρωπαϊκά θεσμικά όργανα τον προβληματισμό αυτόν του Ισραήλ και, αν ναι, ποια είναι η στρατηγική της Ευρώπης απέναντι σε αυτόν τον άξονα αποσταθεροποίησης; Αυτό είναι το ζήτημα, αν πρόκειται να υπάρξει στη Μέση Ανατολή σταθερότητα και κάποια προοπτική ειρήνης.
<SPEAKER ID="046" NAME="Jim Allister" AFFILIATION="NI">
(EN) Κύριε Πρόεδρε, εύκολα μπορώ και εγώ με τη σειρά μου να αποδοκιμάσω τα πρόσφατα γεγονότα στη Γάζα και στη Μέση Ανατολή και να σχολιάσω πόσο τρομερή είναι η ανθρωπιστική τραγωδία στην περιοχή, καθώς και η τεράστια δυστυχία που βιώνουν όλες οι πλευρές. Πρέπει όμως να χαράξω μια διαχωριστική γραμμή μεταξύ των ενορχηστρωμένων, διαρκών και επαναλαμβανόμενων επιθέσεων κατά του κράτους του Ισραήλ και του δικαιώματος αυτού του κράτους να αμυνθεί. Πρόκειται για ένα διεθνώς αναγνωρισμένο κράτος. Αναγνωρίζει και αποδέχεται τη λύση των δύο κρατών στη Μέση Ανατολή και, παρόλα αυτά, υφίσταται διαρκώς και κατά επίμονο και φαύλο τρόπο την πιο φρικτή βία που προέρχεται πέρα από τα σύνορά του, ιδιαίτερα από τα εδάφη που ελέγχει η Χαμάς.
<P>
Για τον λόγο αυτόν, δεν θα προβώ από την πλευρά μου σε καμία απολογία, λέγοντας ότι το Ισραήλ έχει το δικαίωμα, στην πραγματικότητα την ανάγκη, να αμυνθεί και να δράσει ενάντια σε εκείνους που, πέρα από κάθε λογική και επιχειρηματολογία, δεν κάνουν ούτε την πιο βασική παραχώρηση να αποδεχθούν το δικαίωμα του Ισραήλ να υπάρχει.
<P>
Ακούμε πολλές κουβέντες σε αυτήν τη συζήτηση καθώς και σε άλλες σχετικά με την υιοθέτηση μιας ισορροπημένης και αμερόληπτης προσέγγισης. Δεν υπάρχει τίποτε το αμερόληπτο στο να εξομοιώνουμε, ανεξάρτητα από το πόσο δικαιολογημένες και αν είναι, τις πολιτικές απαιτήσεις της Γάζας με τις φαύλες και επανειλημμένες τρομοκρατικές επιθέσεις κατά του Ισραήλ, όπως αυτές συνοψίζονται από την επίθεση στο σχολείο. Δεν υπάρχει τίποτε το αμερόληπτο στο να αοριστολογούμε σχετικά με την άρνηση της Χαμάς να αναγνωρίσει το Ισραήλ και, στη συνέχεια, να απαιτούμε να μην χτίζονται τείχη και να μην λαμβάνονται αμυντικά μέτρα από το κράτος που δεν έχει καν αναγνωριστεί. Αποτελεί απόρροια αυτής της μη αναγνώρισης του δικαιώματος ύπαρξης του Ισραήλ αυτή η μεγάλη αναταραχή και αναστάτωση στη Μέση Ανατολή.
<SPEAKER ID="048" NAME="Πρόεδρος">
" συζήτηση έληξε.

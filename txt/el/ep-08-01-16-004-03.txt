<CHAPTER ID="004-03">
3. (
<P>
- Πριν από την ψηφοφορία:
<SPEAKER ID="105" NAME="Francesco Enrico Speroni" AFFILIATION="UEN">
(IT) Κυρία Πρόεδρε, κυρίες και κύριοι, θα ήθελα να θέσω ένα θέμα επί της διαδικασίας: χωρίς να επιθυμώ να παρέμβω στη διαδικασία, θα ήθελα να ξέρω εάν υπάρχει κάποιος κανόνας βάσει του οποίου είναι υποχρεωτικό κάθε φορά να δηλώνετε, εκτός του αποτελέσματος, τον αριθμό των ψηφοφόρων, τον αριθμό των αποχών και ούτω καθεξής, ή εάν αυτό είναι δική σας επιλογή.
<SPEAKER ID="106" NAME="Πρόεδρος">
Εάν δεν θέλετε να σας λέω δεν θα σας λέω, αλλά είναι, σαφώς, καλό να είμαι σίγουρη.
<P>
- Μετά την ψηφοφορία επί της παραγράφου 60:
<SPEAKER ID="107" NAME="Thomas Wise" AFFILIATION="IND/DEM">
(EN) Κυρία Πρόεδρε, θα μπορούσατε τουλάχιστον να προβάλετε τα αποτελέσματα στις οθόνες μπροστά μας εφόσον δεν πρόκειται να τα ανακοινώνετε;
<SPEAKER ID="108" NAME="Πρόεδρος">
Πρέπει απλώς να σηκώσετε τα μάτια σας εάν θέλετε να δείτε το αποτέλεσμα.
<P>
- Μετά την ψηφοφορία:
<SPEAKER ID="109" NAME="Robert Evans" AFFILIATION="PSE">
(EN) Κυρία Πρόεδρε, οι υπηρεσίες με πληροφόρησαν ότι κάθε πρόσθετη ψηφοφορία διά ονομαστικής κλήσεως κοστίζει 400 ευρώ, το οποίο ανεβάζει το κόστος του χθεσινού εγχειρήματος πάνω από 25 000 ευρώ.
<P>
Συνεπώς, θα ήθελα να ρωτήσω αυτούς που ζητούν ψηφοφορίες διά ονομαστικής κλήσεως συνεχώς εάν πιστεύουν ότι πρόκειται για καλή χρήση των χρημάτων των φορολογουμένων.
<SPEAKER ID="110" NAME="Daniel Hannan" AFFILIATION="PPE-DE">
(EN) Κυρία Πρόεδρε, εάν το κόστος κάθε ψηφοφορίας διά ονομαστικής κλήσεως είναι πράγματι 400 ευρώ, προτείνω αυτό το Κοινοβούλιο να διευθύνει εαυτόν με όλη την αποτελεσματικότητα που εφαρμόζει επίσης στην κοινή γεωργική πολιτική, στις διαρθρωτικές ενισχύσεις, στη διεθνή ανάπτυξη και στο υπόλοιπο του προϋπολογισμού της Ευρωπαϊκής Ένωσης. Σίγουρα μπορούμε να τα καταφέρουμε φθηνότερα από αυτό!
<SPEAKER ID="111" NAME="Kathy Sinnott" AFFILIATION="IND/DEM">
(EN) Κυρία Πρόεδρε, ορίστε μια πρακτική πρόταση. Μία από τις δαπάνες αφορά τη μετάφραση των ψηφοφοριών, αλλά αυτές είναι μόνο αριθμοί, συνεπώς χρειαζόμαστε μόνο μία έκδοση των ψηφοφοριών. Δεν χρειάζεται να τις μεταφέρουμε σε όλες τις γλώσσες επειδή έχουμε να κάνουμε με αριθμούς, και τα ονόματα είναι τα ίδια σε όλες τις γλώσσες. Συνεπώς μπορούμε να περικόψουμε τα έξοδα εκεί. Αναλογίζομαι όλες τις ποσότητες χαρτιού που παράγουμε σε αυτό το Κοινοβούλιο. Το πιο σημαντικό πράγμα για τον πολίτη είναι να γνωρίζει πώς ψηφίζουμε.
<P>
(Χειροκροτήματα)

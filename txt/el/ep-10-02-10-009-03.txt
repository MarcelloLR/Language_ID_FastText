<CHAPTER ID="009-03">
3. Διοικητική συνεργασία στον τομέα της φορολογίας (
<SPEAKER ID="131" NAME="Sharon Bowles" AFFILIATION="ALDE">
(EN) Κύριε Πρόεδρε, η γνώμη που θα εκφράσει τώρα το Ευρωπαϊκό Κοινοβούλιο στην ψηφοφορία επί της πρότασης οδηγίας της Επιτροπής για διοικητική συνεργασία στον τομέα της φορολογίας δεν προδικάζει την τελική θέση που θα λάβει το Κοινοβούλιο αναφορικά με την εφαρμογή του άρθρου 291 της Συνθήκης για τη λειτουργία της Ευρωπαϊκής Ένωσης και τις επιπτώσεις στις διαδικασίες βάσει της απόφασης 1999/468/ΕΚ του Συμβουλίου της 28ης Ιουνίου 1999, ιδίως όσον αφορά την κανονιστική διαδικασία με έλεγχο ή τη θέση που μπορεί να επιθυμεί να υιοθετήσει το Κοινοβούλιο σχετικά με τις κατ' εξουσιοδότηση πράξεις σε άλλη νομοθεσία.

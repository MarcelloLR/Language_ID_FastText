<CHAPTER ID="008">
Συγκρότηση πολιτικής ομάδας
<SPEAKER ID="014" NAME="Πρόεδρος">
Θα ήθελα να σας ενημερώσω για τη συγκρότηση μιας νέας πολιτικής ομάδας στο Ευρωπαϊκό Κοινοβούλιο, γνωστής ως "Ταυτότητα, Παράδοση, Κυριαρχία". Αυτή η Ομάδα αποτελείται από είκοσι βουλευτές από περισσότερα από το ένα πέμπτο των κρατών μελών και επομένως πληροί τις προϋποθέσεις που ορίζονται στον Κανονισμό. " σύνθεση αυτής της Ομάδας θα δημοσιευθεί στα Συνοπτικά πρακτικά της τρέχουσας περιόδου συνόδου.
<SPEAKER ID="015" NAME="Martin Schulz" AFFILIATION="PSE">
(DE) Κύριε Πρόεδρε, επικαλούμαι το άρθρο 29 του Κανονισμού του Σώματος, που προβλέπει ως βασική προϋπόθεση για τον σχηματισμό μιας πολιτικής κοινοβουλευτικής Ομάδας τη συγγενή πολιτική τοποθέτηση όσων πρόκειται να αποτελέσουν μέλη της.
<P>
Θεωρώ δεδομένο ότι η συνέντευξη που έδωσε η κ. Mussolini στις 8 Ιανουαρίου στο πρακτορείο ειδήσεων APA -τουλάχιστον, το APA τη δημοσίευσε- δεν συμβιβάζεται με το άρθρο 29 του Κανονισμού. Στη συνέντευξη αυτή, η κ. Mussolini είπε ότι η -υπό συγκρότηση τότε- Ομάδα είναι μάλλον τεχνική παρά πολιτική, και ανέφερε ότι στο πολιτικό πρόγραμμα της εν λόγω Ομάδας υπάρχουν πολλά που δεν συμφωνούν με τις προσωπικές της απόψεις. Επομένως, δεν πληρούνται οι προϋποθέσεις του άρθρου 29 του Κανονισμού μας διότι, όπως γνωρίζουμε από το παρελθόν του Σώματος, δεν επιτρέπονται οι τεχνικές Ομάδες. Για τον λόγο αυτόν, παρακαλώ να δοθεί εντολή στην Επιτροπή Κανονισμού του Σώματος να ελέγξει τη νομιμότητα της συγκρότησης της εν λόγω Ομάδας.
<P>
(Χειροκροτήματα)
<SPEAKER ID="016" NAME="Bruno Gollnisch" AFFILIATION="ITS">
(FR) Κύριε Πρόεδρε, κυρίες και κύριοι, κύριε Schultz, κατανοώ τον θυμό σας για το γεγονός ότι, με αυτή την ευκαιρία, συγκροτήθηκε πολιτική ομάδα, αν και μικρή σε μέγεθος. " ένστασή σας, κύριε Schulz, θα είχε κάποια αξιοπιστία αν όλοι οι συνάδελφοί μας βουλευτές του ΕΚ δεν είχαν υπογράψει ρητή δήλωση, η οποία αναμφισβήτητα έχει πολιτικό περιεχόμενο και την οποία ο Πρόεδρος και η διοίκηση του Κοινοβουλίου έχουν στη διάθεσή τους. Ευχαρίστως να σας αποστείλω αντίγραφο. Αυτή η δήλωση είναι υπέρ της διατήρησης της ευρωπαϊκής ταυτότητας και της ταυτότητας των χωρών μας προκειμένου να διασφαλιστεί ότι ο νεωτερισμός μας έχει τις ρίζες του στις ευρωπαϊκές παραδόσεις. Τάσσεται επίσης υπέρ της δημοσιονομικής διαφάνειας και περιλαμβάνει μη δογματική αναφορά στις χριστιανικές αξίες και τα ανθρώπινα δικαιώματα. Είναι ένα πολύ σαφές κείμενο που φέρει την υπογραφή όλων των βουλευτών μας.
<P>
Όπως είπε η κ. Mussolini, σχεδιάζουμε επίσης να θέσουμε τέλος σε μια κατάσταση αρκετά διακριτικής μεταχείρισης που υφίστανται οι μη εγγεγραμμένοι βουλευτές σε σύγκριση με τους βουλευτές του ΕΚ που ανήκουν σε πολιτική ομάδα. Δυστυχώς, αυτή η διακριτική μεταχείριση θα συνεχιστεί για όσους παραμένουν μη εγγεγραμμένοι καθώς δεν έχουν τους ίδιους πολιτικούς, διοικητικούς και οικονομικούς πόρους με τις άλλες πολιτικές ομάδες.
<P>
Οφείλω να σας καθησυχάσω πλήρως, κύριε Schultz: η Ομάδα Ταυτότητα, Παράδοση και Κυριαρχία και βέβαια διαθέτει πολιτικό περιεχόμενο και συμμορφώνεται πλήρως με τον Κανονισμό του Κοινοβουλίου και τη νομολογία του Ευρωπαϊκού Δικαστηρίου. Παρακαλώ, κύριε Schultz, μην παριστάνετε τον κακό που επιδιώκει να εκφοβίσει μια ομάδα της μειοψηφίας και διατρέχει τον κίνδυνο να επικριθεί από το Ευρωπαϊκό Δικαστήριο στο Λουξεμβούργο.
<SPEAKER ID="017" NAME="Πρόεδρος">
Κύριε Schulz, κ. Gollnisch, το άρθρο 29, μαζί με την υποσημείωση που διευκρινίζει το πεδίο εφαρμογής των διατάξεών του, ορίζει ότι το Κοινοβούλιο δεν χρειάζεται να εκτιμήσει την πολιτική συγγένεια των μελών μιας Ομάδας. Μόνο αν τα ενδιαφερόμενα μέλη δεν αποδέχονται ότι έχουν την πολιτική τοποθέτηση που διακηρύσσεται από την Ομάδα, το Κοινοβούλιο πρέπει να εκτιμήσει αν η συγκρότηση της ομάδας είναι σύμφωνη με τις διατάξεις του Κανονισμού.
<P>
Δεν πιστεύω ότι ισχύει αυτό εν προκειμένω. " Ομάδα έκανε μια δήλωση αρχών ή μια πολιτική δήλωση. Αυτή διαβιβάστηκε σε εμένα, και θα δημοσιευτεί στην Επίσημη Εφημερίδα και θα υπογραφεί από όλους τους βουλευτές της Ομάδας. Πιστεύω ότι αυτή είναι, προς το παρόν, επαρκής ένδειξη της συγγενούς πολιτικής τοποθέτησης μεταξύ των μελών της και επομένως δεν μπορώ να δεχτώ το αίτημά σας, κύριε Schulz.

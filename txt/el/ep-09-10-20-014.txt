<CHAPTER ID="014">
Ώρα των ερωτήσεων (ερωτήσεις προς την Επιτροπή)·
<SPEAKER ID="382" NAME="Πρόεδρος">
" ημερήσια διάταξη προβλέπει την Ώρα των Ερωτήσεων (B7-0212/2009).
<P>
Οι παρακάτω ερωτήσεις απευθύνονται προς την Επιτροπή.
<P>
Πρώτο μέρος
<P>

<P>
Θέμα: Συμμετοχή των γυναικών στις θέσεις ευθύνης στην αγορά εργασίας
<P>
Πρόσφατα στοιχεία καταγράφουν τη συνεχιζόμενη υποεκπροσώπηση των γυναικών στις θέσεις ευθύνης στην ευρωπαϊκή αγορά εργασίας: στις μεγαλύτερες ευρωπαϊκές επιχειρήσεις υπάρχει κατά μέσο όρο μια μόνο γυναίκα για κάθε δέκα μέλη του διοικητικού συμβουλίου.
<P>
Πώς αξιολογεί η Επιτροπή τις πρωτοβουλίες των κρατών μελών για την προώθηση περισσότερων γυναικών σε θέσεις οικονομικής ευθύνης; Ποιες καλές πρακτικές έχουν αναδειχθεί ιδίως στο πλαίσιο λειτουργίας του Ευρωπαϊκού Δικτύου των γυναικών στις διαδικασίες λήψης πολιτικών και οικονομικών αποφάσεων; Είναι υπέρ των προτάσεων για ποσόστωση των γυναικών στα διοικητικά συμβούλια των μεγάλων επιχειρήσεων; Ποιες προτάσεις και πρωτοβουλίες σκοπεύει η Επιτροπή να υποβάλει εν όψει της τελικής αξιολόγησης του Χάρτη Πορείας για την ισότητα μεταξύ γυναικών και ανδρών καθώς και της αναθεώρησης των κατευθυντήριων γραμμών της Στρατηγικής της Λισαβόνας το 2010;
<SPEAKER ID="384" NAME="Vladimír Špidla" LANGUAGE="CS">
Κύριε Πρόεδρε, κυρίες και κύριοι, ο αριθμός των γυναικών που συμμετέχουν στη λήψη αποφάσεων μπορεί να αυξάνεται τα τελευταία έτη, αλλά η εξουσία στους τομείς της πολιτικής και της οικονομίας εξακολουθεί να παραμένει σταθερά σε ανδρικά χέρια. Οι στερεότυπες προκαταλήψεις σχετικά με τον ρόλο γυναικών και ανδρών και οι δυσκολίες εξισορρόπησης του εργασιακού και του προσωπικού βίου, σε συνδυασμό με άλλες μορφές φανερών ή κρυφών διακρίσεων, αποτελούν εμπόδια που παρεμποδίζουν τις γυναίκες να αποκτήσουν πρόσβαση σε υπεύθυνες, ηγετικές θέσεις.
<P>
Τις τελευταίες δεκαετίες, οι γυναίκες συμμετέχουν περισσότερο στη λήψη πολιτικών αποφάσεων στις περισσότερες χώρες της ΕΕ. " ταχύτητα αυτών των αλλαγών είναι αργή και, δυστυχώς, η συνολική αναλογία των γυναικών σε θέσεις εξουσίας παραμένει χαμηλή. Στον οικονομικό τομέα, η αναλογία των γυναικών με εξουσίες λήψης αποφάσεων είναι μη ικανοποιητική. Στον ιδιωτικό τομέα, οι άνδρες καταλαμβάνουν εννέα στις δέκα διευθυντικές θέσεις των κορυφαίων ευρωπαϊκών εταιρειών. Μόνο το 3% αυτών των εταιρειών έχουν διοικητικά συμβούλια που διευθύνονται από γυναίκες.
<P>
" Επιτροπή ενδιαφέρεται πάρα πολύ να στηρίξει την καλύτερη εκπροσώπηση των γυναικών σε ανώτερες θέσεις και υποστηρίζει τις δραστηριότητες των κρατών μελών σε αυτό το πλαίσιο συλλέγοντας, αναλύοντας και διαδίδοντας συγκρίσιμα στοιχεία για αυτόν τον τομέα, στηρίζοντας δίκτυα ενδιαφερόμενων μερών και ενθαρρύνοντας την ανταλλαγή εμπειριών και εγγυημένων προσεγγίσεων σε ευρωπαϊκό επίπεδο. Το ευρωπαϊκό δίκτυο για τη στήριξη των γυναικών σε διευθυντικές θέσεις, το οποίο ίδρυσε η Επιτροπή τον Ιούνιο του 2008, έχει τονίσει τη σημασία μέτρων που έχουν ως στόχο την στήριξη της καθοδήγησης, τη δημιουργία δικτύων για την υποστήριξη των γυναικών, την ενίσχυση του προφίλ των γυναικών που αναλαμβάνουν σημαντικούς ρόλους και την ενθάρρυνση των γυναικών που διεκδικούν ανώτερες θέσεις. Κατά τη διάρκεια του 2010, η Επιτροπή θα οργανώσει δραστηριότητες ενημέρωσης και ανταλλαγής δοκιμασμένων προσεγγίσεων.
<P>
" Επιτροπή αναφέρει με ικανοποίηση ότι πολλά κράτη μέλη έχουν δρομολογήσει πρωτοβουλίες προκειμένου να στηρίξουν την πρόσβαση των γυναικών σε ηγετικούς ρόλους, ιδιαίτερα μέσω πολιτιστικών εκδηλώσεων στον ιδιωτικό τομέα, μέσω εκπαιδευτικών προγραμμάτων για γυναίκες που ενδιαφέρονται για σταδιοδρομία στα ανώτατα επίπεδα, μέσω της δημιουργίας ενός χάρτη ή ενός σήματος για τις εταιρείες που στηρίζουν την ισότητα των φύλων, μέσω της θέσπισης κωδίκων ορθών πρακτικών στις εταιρείες και μέσω εκδηλώσεων με στόχο τη στήριξη της ισορροπίας εργασιακού και προσωπικού βίου και της καταπολέμησης των προκαταλήψεων ως προς τα φύλα.
<P>
Το θέμα των ποσοστώσεων των γυναικών στα διοικητικά συμβούλια μεγάλων εταιρειών είναι υπό συζήτηση. Κατά τη γνώμη μου, είναι αναγκαίο σε αυτό το πλαίσιο να μελετήσουμε την εμπειρία της Σκανδιναβίας, όπου έχει υιοθετηθεί αυτή η ριζοσπαστική προσέγγιση. Ωστόσο, εναπόκειται αποκλειστικά στα κράτη μέλη ποια στρατηγική θα επιλέξουν, βάσει των ιδιαίτερων συνθηκών που επικρατούν στο κάθε ένα από αυτά. Θα ήθελα να επισημάνω ότι το άρθρο 141, παράγραφος 4, της Συνθήκης επιτρέπει στα κράτη μέλη να θεσπίσουν "θετικά μέτρα δράσης". Το Ευρωπαϊκό Δικαστήριο, ωστόσο, έχει δώσει μια περιορισμένη ερμηνεία σε αυτήν την επιλογή και έχει απαγορεύσει την αυτόματη θέσπιση τέτοιων μέτρων, απαιτώντας η κάθε περίπτωση να εξετάζεται μεμονωμένα σύμφωνα με αντικειμενικά κριτήρια.
<P>
" Επιτροπή έχει ως στόχο να υποβάλει ένα νέο στρατηγικό πλαίσιο για την ισότητα των φύλων στα μέσα του 2010, το οποίο θα συνοδεύεται από μια λεπτομερή ανάλυση επιπτώσεων και θα λαμβάνει υπόψη τα αποτελέσματα της εφαρμογής του υφιστάμενου σχεδίου για την περίοδο 2006-2010. " Επιτροπή θα πρέπει να θέσει ως προτεραιότητα τη στήριξη της μεγαλύτερης συμμετοχής των γυναικών σε ανώτερους ρόλους. Τελευταίο αλλά όχι έσχατο, η Επιτροπή θα υποβάλει μια πρόταση στις αρχές του επόμενου έτους σχετικά με τη νέα στρατηγική για την ανάπτυξη και την απασχόληση μετά το 2010. Το θέμα της ισότητας των φύλων θα πρέπει να αποτελέσει το επίκεντρο της νέας στρατηγικής.
<P>
Κυρίες και κύριοι, θα ήθελα να τονίσω ότι η ίση εκπροσώπηση γυναικών και ανδρών είναι ένα θέμα όχι μόνο πολιτικής αρχής, δημοκρατίας και ηθικής, αλλά, στην ουσία, είναι ένα θεμελιώδες οικονομικό ζήτημα, καθώς δεν μπορεί να υπάρξει ελπίδα για μελλοντική ανάπτυξη αν η κοινωνία μας δεν χρησιμοποιήσει όλα τα ταλέντα της με τον καλύτερο δυνατό τρόπο. Συνεπώς, πρέπει να δηλώσω ξεκάθαρα ότι η ισότητα των φύλλων και η κατάλληλη εκπροσώπηση των γυναικών σε ηγετικούς ρόλους αποτελεί καθεαυτή ενεργό στοιχείο της ευρωπαϊκής ανταγωνιστικότητας.
<SPEAKER ID="385" NAME="Ρόδη Κράτσα-Τσαγκαροπούλου" AFFILIATION="PPE">
Κύριε Επίτροπε, ευχαριστώ για άλλη μια φορά για τη δέσμευσή σας υπέρ της προώθησης των γυναικών σε θέσεις ευθύνης. Επιτρέψτε μου να σας πω ότι ήταν πιο συγκεκριμένο το ερώτημά μου. Ενόψει της αναθεώρησης των στόχων της Λισσαβώνας και της αξιολόγησης του Χάρτη Πορείας, η Ευρωπαϊκή Επιτροπή θα προτείνει συγκεκριμένα μέτρα για την αντιμετώπιση του ελλείμματος των γυναικών σε θέσεις ευθύνης στην αγορά εργασίας;
<P>
Τα μοντέλα, το νορβηγικό, στο οποίο αναφερθήκατε θα αποτελέσει μια έμπνευση όσον αφορά μια κατευθυντήρια γραμμή; " νομολογία του ΔΕΚ, στην οποία αναφερθήκατε, πώς συνδέεται με αυτό; Είναι ενθαρρυντική ή αποθαρρυντική για να πάρετε θέση ως Ευρωπαϊκή Επιτροπή υπέρ μιας κατεύθυνσης;
<SPEAKER ID="386" NAME="Vladimír Špidla" LANGUAGE="CS">
Σας ευχαριστώ για τη συμπληρωματική ερώτηση. Κατά τη γνώμη μου, εκφράστηκα με σαφήνεια επί του θέματος, αλλά, παρόλα αυτά, φρονώ ότι πρέπει να γίνω ακόμη πιο σαφής. " Επιτροπή θεωρεί γενικά ότι οι ίσες ευκαιρίες είναι μείζον στοιχείο της ευρωπαϊκής ανταγωνιστικότητας, παρά τις ηθικές υποχρεώσεις που συνδέονται με αυτήν. Αυτή η μορφή ισότητας θα είναι, συνεπώς, ύψιστης προτεραιότητας στοιχείο των μελλοντικών στρατηγικών, και προτείνουμε τα κατάλληλα μέτρα που θα μπορούσαν να προωθήσουν αυτό το θέμα σε όλα τα σχετικά έγγραφα. Θα ήθελα να δηλώσω ότι πρέπει πάντα να παραμένουμε εντός του πλαισίου της Συνθήκης, βεβαίως, αλλά είμαστε έτοιμοι να χρησιμοποιήσουμε αυτό το πλαίσιο στο έπακρο.
<SPEAKER ID="387" NAME="Jörg Leichtfried" AFFILIATION="S&amp;D">
(DE) Κύριε Πρόεδρε, κύριε Επίτροπε, αυτό που μόλις είπατε ακούστηκε πολύ καλό, αλλά οι πολιτικοί πρέπει πάντα να προσέχουν εάν οι δράσεις τους ανταποκρίνονται στα λόγια τους. Θα σας θέσω μια ερώτηση: πώς είναι δυνατόν, τα τελευταία πέντε έτη, να έχω την ευκαιρία να συνεργάζομαι μόνο με άνδρες υψηλόβαθμα μέλη της Επιτροπής; Πώς είναι δυνατόν η Επιτροπή να μην χαρακτηρίζεται από ισότητα των φύλων όσον αφορά τη σύνθεσή της; Φαίνεται επίσης ότι ούτε στο μέλλον θα είναι δυνατόν να έχει η Επιτροπή μια ισορροπημένη σύνθεση ως προς το φύλο. Δεν θα ήταν καλό να δώσετε για μία φορά το παράδειγμα, προκειμένου να είστε πολύ πιο αξιόπιστοι όταν κάνετε περαιτέρω βήματα;
<SPEAKER ID="388" NAME="Vladimír Špidla" LANGUAGE="CS">
Φρονώ ότι θα ήταν σωστό να τονίσουμε ότι η Επιτροπή έχει επί του παρόντος μεγαλύτερη εκπροσώπηση από γυναίκες σε σχέση με το παρελθόν. Θα ήταν επίσης σωστό να επισημάνω ότι οι γυναίκες συνάδελφοί μου είχαν, και έχουν, τα πιο σημαντικά χαρτοφυλάκια. Δεν υπάρχει καμία αμφιβολία επ' αυτού. Θα μπορούσα να αναφέρω τις Neelie Kroes, Dalia Grybauskaite κ.ο.κ., καθώς απλά όλες οι γυναίκες συνάδελφοί μου έχουν πολύ σημαντικά χαρτοφυλάκια. " Επιτροπή, συνεπώς, δίνει το παράδειγμα από αυτήν την πλευρά, αλλά είναι σαφές ότι ο διορισμός των επιτρόπων έγκειται στην αρμοδιότητα των κρατών μελών και εάν τα κράτη μέλη δεν ορίζουν γυναίκες υποψηφίους, τότε αυτό φυσικά θα αντικατοπτρίζεται στη σύνθεση της Επιτροπής. Όσον αφορά τη δομή της ευρωπαϊκής διοίκησης, γνωρίζετε καλά ότι η Επιτροπή έχει σχέδια για τη βελτίωση της κατάστασης και τη συνέχιση της βελτίωσής της, καθώς απέχουμε ακόμη πολύ από την κατάλληλη εκπροσώπηση ανδρών και γυναικών, και με χαρά σας λέω ότι, χάρη στις προσπάθειες του συναδέλφου μου Siim Kallas, έχουμε σημειώσει πολύ σημαντική πρόοδο εάν συγκρίνουμε τα αρχικά νούμερα με τη σημερινή κατάσταση. Ωστόσο, ορθώς λέτε ότι η κατάσταση εξακολουθεί να μην είναι ικανοποιητική.
<SPEAKER ID="389" NAME="Mairead McGuinness" AFFILIATION="PPE">
(EN) Κύριε Πρόεδρε, διεξάγουμε αυτήν τη συζήτηση κάθε χρόνο, και μου προκαλεί εντύπωση το ότι η πολιτική πρέπει να αλλάξει εάν θέλουμε περισσότεροι άνθρωποι -και ιδιαίτερα περισσότερες γυναίκες- να συμμετέχουν στην Επιτροπή, το Συμβούλιο και το Κοινοβούλιο, κάτι που δεν φαίνεται να το επιθυμεί. Ο τρόπος που λειτουργούμε ως Κοινοβούλιο δεν ταιριάζει σε γονείς με παιδιά -είτε άνδρες είτε γυναίκες- και πρέπει κανείς να διαλέξει. Επέλεξα αυτήν τη σταδιοδρομία, αλλά έχω κάποιον που έχει επιλέξει να είναι στο σπίτι. Θεωρώ ότι πρέπει να είμαστε ρεαλιστές στις συζητήσεις μας σχετικά με το τι είναι πρακτικό.
<SPEAKER ID="390" NAME="Vladimír Špidla" LANGUAGE="CS">
Επεσήμανα στην εισαγωγή μου ότι υπήρξαν πολλές περιπτώσεις που ήταν είτε αρνητικές είτε θετικές. Είναι προφανές ότι όλοι λαμβάνουμε τις δικές μας ουσιαστικές αποφάσεις στο τέλος, μολονότι ορισμένα θεσμικά όργανα, ορισμένες πολιτικές και ορισμένες ρυθμίσεις σαφώς δίνουν στους ανθρώπους πολύ μεγαλύτερη ελευθερία επιλογής σε σχέση με άλλα. Συνεπώς, είμαι βέβαιος ότι, πέρα από οτιδήποτε άλλο, πρέπει να υιοθετήσουμε μια συνταγματική προσέγγιση στις ίσες ευκαιρίες και στην εξάλειψη κάθε είδους διακρίσεων, είτε άμεσων είτε έμμεσων, διότι επί του παρόντος δεν αληθεύει ότι οι άνδρες και οι γυναίκες έχουν τις ίδιες επιλογές. Οι γυναίκες, δυστυχώς, εξακολουθούν να βρίσκονται σε μειονεκτική θέση η οποία, εκτός όλων των άλλων, εκδηλώνεται με την έλλειψη πρόσβασης σε ρόλους όπου λαμβάνονται πολιτικές ή οικονομικές αποφάσεις.
<SPEAKER ID="391" NAME="Πρόεδρος">
Δεδομένου ότι οι συντάκτες τους απουσιάζουν, οι ερωτήσεις αριθ. 22 και 23 καταπίπτουν.
<P>
Δεύτερο μέρος
<P>

<P>
Θέμα: Εκμάθηση γλωσσών στις παραμεθόριες περιοχές
<P>
Λαμβάνονται κατά την κρίση της Επιτροπής επαρκή μέτρα στα κράτη μέλη και σε επίπεδο ΕΕ προκειμένου να μαθαίνουν καλύτερα οι νέοι στις παραμεθόριες περιοχές μεταξύ των κρατών μελών την γλώσσα της εκάστοτε γειτονικής χώρας, και μπορούν, άραγε, στο πλαίσιο αυτό να διαδραματίσουν ιδιαίτερο ρόλο οι εθνικές μειονότητες και οι διασυνοριακές ευρωπεριοχές;
<SPEAKER ID="393" NAME="Leonard Orban" LANGUAGE="RO">
Σύμφωνα με το άρθρο 149 της Συνθήκης ΕΚ, το περιεχόμενο της διδασκαλίας και η οργάνωση του εκπαιδευτικού συστήματος είναι αποκλειστική ευθύνη των κρατών μελών. Όπως αναφέρεται στο σχετικό άρθρο, η ΕΕ θα συμβάλει στην ανάπτυξη ποιοτικής εκπαίδευσης με την ενθάρρυνση της συνεργασίας μεταξύ των κρατών μελών και, εάν είναι απαραίτητο, με τη στήριξη των δράσεών τους. Από την άλλη πλευρά, η Επιτροπή πιστεύει ότι η επιλογή των γλωσσών που διδάσκονται στα σχολεία των κρατών μελών πρέπει να λαμβάνει υπόψη τη γεωγραφική θέση και την παρουσία εθνικών μειονοτήτων.
<P>
Το σημείο αυτό τονίστηκε στην ανακοίνωση του Σεπτεμβρίου του 2008 με τίτλο "Πολυγλωσσία: πλεονέκτημα για την Ευρώπη και κοινή δέσμευση", όπου δηλώνεται ότι πρέπει να καταβληθούν και άλλες προσπάθειες για να αυξηθεί ο αριθμός των διδασκόμενων γλωσσών, ιδίως σε ό,τι αφορά την επιλογή της δεύτερης ξένης γλώσσας, λαμβανομένων υπόψη των τοπικών συνθηκών. Στο πλαίσιο των διαδικασιών για τη διεύρυνση των επιλογών όσον αφορά τις γλώσσες που διδάσκονται, η Ευρωπαϊκή Επιτροπή προτείνει να ξεκινήσει διάλογος μεταξύ των εκπαιδευτικών οργάνων και των φορέων παροχής υπηρεσιών εκπαίδευσης, με στήριξη, για παράδειγμα, μέσω του προγράμματος Comenius Regio, μέσω εταιρικών σχέσεων με τους ενδιαφερόμενους τοπικούς φορείς και μέσω της αδελφοποίησης με ιδρύματα άλλων χωρών.
<P>
Τα προγράμματα της ΕΕ για την εκπαίδευση, την κατάρτιση και τους νέους υποστηρίζουν την εκμάθηση όλων των γλωσσών που ομιλούνται στην Ευρωπαϊκή Ένωση, συμπεριλαμβανομένων εκείνων που ομιλούνται από μειονότητες, στηρίζοντας επίσης τους νέους που ταξιδεύουν στο εξωτερικό προκειμένου να μάθουν αυτές τις γλώσσες.
<P>
Τα προγράμματα που προωθούν την ευρωπαϊκή διασυνοριακή εδαφική συνεργασία μπορούν επίσης να στηρίξουν δράσεις που αφορούν την κατάρτιση και την κοινωνική ένταξη, συμπεριλαμβανομένης της μελέτης γλωσσών. Για παράδειγμα, το σχέδιο Avenir éducatif commun (κοινό εκπαιδευτικό μέλλον), που υποστηρίζεται από το διασυνοριακό πρόγραμμα Γαλλίας"Β για την περίοδο 2007-2013, έχει ως στόχο τη δημιουργία ενός διασυνοριακού δικτύου σχολείων, ιδιαίτερα για τη μελέτη γλωσσών και την ένταξη σε επιχειρήσεις. Το συνολικό κόστος είναι 2,2 εκατ. ευρώ, με συμμετοχή εταίρων και από τις δύο πλευρές της Μάγχης.
<P>
Ένα ακόμη παράδειγμα από ένα άλλο μέρος της Ευρώπης αποτελεί ένα σχέδιο που λειτουργεί ως τρία διασυνοριακά προγράμματα με τη συμμετοχή της Βιέννης: Αυστρία-Τσεχική Δημοκρατία, Αυστρία-Σλοβακία και Αυστρία-Ουγγαρία. Το σχέδιο περιλαμβάνει την προετοιμασία των νέων για τη ζωή στη διασυνοριακή περιοχή ενός της Κεντρικής Ευρώπης, ιδιαίτερα μέσω της προσφοράς εκπαίδευσης η οποία αποσκοπεί στην απόκτηση μιας σειράς δεξιοτήτων: γλωσσικών, διαπολιτισμικών, επικοινωνιακών και γνωστικών. Το συνολικό κόστος αυτού του σχεδίου είναι 791 000 ευρώ.
<SPEAKER ID="394" NAME="Πρόεδρος">
Θα ήθελα να ρωτήσω τον κ. Posselt εάν θέλει να υποβάλει συμπληρωματική ερώτηση.
<SPEAKER ID="395" NAME="Bernd Posselt" AFFILIATION="PPE">
(DE) Κύριε Πρόεδρε, αποτελείτε εντυπωσιακό παράδειγμα πολυγλωσσίας. Καταρχάς, θα ήθελα να ρωτήσω τον Επίτροπο εάν θα μπορούσε να τεθεί σε εφαρμογή ένα πρόγραμμα μεταξύ Ουγγαρίας και Σλοβακίας παρόμοιο με αυτό που ανέφερε, αυτό δηλαδή μεταξύ Αυστρίας και Ουγγαρίας και μεταξύ Αυστρίας, Τσεχικής Δημοκρατίας και Σλοβακίας. Αυτό θα ήταν σίγουρα πολύ επωφελές και χρήσιμο από πολιτική άποψη. " δεύτερη παρατήρησή μου είναι ότι πιστεύω πως θα πρέπει να υπάρχει μεγαλύτερη εκμάθηση μέσα στην καθημερινότητα των γλωσσών των γειτονικών χωρών στις παραμεθόριες περιοχές, όπως η τσεχική στην ανατολική Βαυαρία, αλλά αυτό δεν θα πρέπει να περιορίζεται στα σχολεία. Στο Schirnding, για παράδειγμα, υπάρχει ένας γερμανο-τσεχικός παιδικός σταθμός. Θα μπορούσατε επίσης να στηρίξετε τους παιδικούς σταθμούς; Επίσης, ενδιαφέρομαι για την εκπαίδευση ενηλίκων -τη διά βίου μάθηση- κατά την οποία και οι παλαιότερες γενιές στις παραμεθόριες περιοχές έχουν την ευκαιρία να μάθουν τη γλώσσα μιας γειτονικής χώρας.
<SPEAKER ID="396" NAME="Leonard Orban" LANGUAGE="RO">
Σας ευχαριστώ για τις συμπληρωματικές ερωτήσεις. Όσον αφορά το πρώτο θέμα σχετικά με ένα πιθανό πρόγραμμα μεταξύ Ουγγαρίας και Σλοβακίας, εάν υποβληθεί ένα τέτοιο πρόγραμμα στην Ευρωπαϊκή Επιτροπή, σίγουρα θα του δώσουμε εξέχουσα προσοχή. Θέλουμε να συμβάλουμε με αυτόν τον τρόπο στην εξεύρεση λύσεων αμοιβαίου συμφέροντος και για τις δύο χώρες.
<P>
Όσον αφορά το δεύτερο θέμα, θα ήθελα καταρχάς να τονίσω ότι τον Σεπτέμβριο θέσαμε σε εφαρμογή μια πρωτοβουλία που αφορά την εκμάθηση ξένων γλωσσών από μικρή ηλικία. Αυτή η πρωτοβουλία θα διαρκέσει αρκετά χρόνια και έχει ήδη στεφθεί με επιτυχία. Υπάρχει επίσης μια εκστρατεία στα κράτη μέλη στο πλαίσιο αυτής της πρωτοβουλίας με στόχο την ενθάρρυνση των γονέων που έχουν παιδιά ηλικίας 2-6 ετών να παρακινήσουν τα παιδιά τους να μάθουν ξένες γλώσσες.
<P>
Όσον αφορά το δεύτερο σκέλος του ερωτήματος σχετικά με τη διά βίου μάθηση, αυτός είναι ο βασικός σκοπός της πολιτικής που προωθούμε. Διαθέτουμε μεγάλο αριθμό προγραμμάτων που έχουν ως στόχο την εκμάθηση ξένων γλωσσών και, επίσης, την απόκτηση διαπολιτισμικών δεξιοτήτων για άτομα που βρίσκονται εκτός του εκπαιδευτικού συστήματος, συμπεριλαμβανομένων όσων φοιτούν σε κολέγια επαγγελματικής κατάρτισης, όσων έχουν, λόγου χάρη, λιγότερες ευκαιρίες, καθώς και όσων είναι συνταξιούχοι και άνεργοι. Αυτή η κατάσταση δεν αντικατοπτρίζεται μόνο στον τρόπο με τον οποίο χρηματοδοτούμε διαφορετικά προγράμματα, αλλά επίσης επισημαίνεται με σαφήνεια στη στρατηγική που ενέκρινε η Ευρωπαϊκή Επιτροπή το 2008.
<P>
Θέλουμε όλοι οι πολίτες της Ευρωπαϊκής Ένωσης, όχι μόνο οι νέοι, να μπορούν να έχουν τα μέσα και την ευκαιρία να μάθουν τουλάχιστον δύο ξένες γλώσσες.
<SPEAKER ID="397" NAME="Janusz Władysław Zemke" AFFILIATION="S&amp;D">
(PL) Κύριε Επίτροπε, θα ήθελα να σας ευχαριστήσω για αυτές τις ενδιαφέρουσες πληροφορίες, αλλά στην απάντησή σας επικεντρωθήκατε στα σχολεία, ενώ γίνονται επίσης προσπάθειες ίδρυσης πανεπιστημίων σε αρκετές παραμεθόριες πόλεις. Τέτοιου είδους πανεπιστήμιο έχει ιδρυθεί, για παράδειγμα, στα σύνορα Πολωνίας και Γερμανίας στη Φρανκφούρτη - το Ευρωπαϊκό Πανεπιστήμιο Viadrina. Θα ήθελα να ρωτήσω το εξής: στο πλαίσιο των διαφόρων σχολείων στα οποία αναφερθήκατε, εξετάζεται επίσης το ενδεχόμενο υποστήριξης τέτοιου είδους ιδρυμάτων ανώτατης εκπαίδευσης, ήτοι πανεπιστημίων που έχουν δημιουργηθεί σε διάφορες πόλεις οι οποίες βρίσκονται στα εθνικά σύνορα εντός της Ευρωπαϊκής Ένωσης;
<SPEAKER ID="398" NAME="Leonard Orban" LANGUAGE="RO">
Εάν τα πανεπιστήμια μπορούν να υποβάλλουν σχέδια προκειμένου να ανταποκριθούν στις απαιτήσεις του προγράμματος διά βίου μάθησης κατά την περίοδο 2007-2013, η Ευρωπαϊκή Επιτροπή είναι διατεθειμένη να χρηματοδοτήσει και αυτά τα σχέδια. Στην πραγματικότητα, θέλω να σας αναφέρω ότι σε μια σειρά σχεδίων που έχουν ήδη χρηματοδοτηθεί από την Ευρωπαϊκή Επιτροπή συμμετέχει επίσης μεγάλος αριθμός πανεπιστημίων ως εταίροι σε ολόκληρη την Ευρωπαϊκή Ένωση. Συνεπώς, η απάντησή μου είναι ένα κατηγορηματικό "ναι". Αυτό που έχει σημασία είναι η ποιότητα του σχεδίου που υποβάλλεται από τους διαφόρους εκπροσώπους.
<SPEAKER ID="399" NAME="Paul Rübig" AFFILIATION="PPE">
(DE) Κύριε Πρόεδρε, διαθέτουμε διάφορα προγράμματα Erasmus για φοιτητές, νέους επιχειρηματίες και τώρα για δημοσιογράφους. Πιστεύετε ότι θα ήταν επίσης δυνατόν να χρησιμοποιηθούν τα προγράμματα Erasmus προκειμένου να βελτιωθεί η επικοινωνία στις παραμεθόριες περιοχές, και πού θα δίνατε έμφαση σε αυτό το πλαίσιο;
<SPEAKER ID="400" NAME="Leonard Orban" LANGUAGE="RO">
" απάντησή μου σε αυτήν την ερώτηση είναι ένα κατηγορηματικό "ναι". Όσον αφορά το πρόγραμμα Erasmus, αυτό που ξεκίνησε πριν από περίπου 20 χρόνια ως ένα πρόγραμμα που δεν αντιμετωπιζόταν με πολύ θετικό τρόπο από διάφορες υπηρεσίες της ΕΕ είναι σήμερα ένα από τα πιο επιτυχημένα προγράμματα στην Ευρωπαϊκή Ένωση.
<P>
Κατά τη διάρκεια των συχνών επισκέψεών μου, όχι μόνο στις πρωτεύουσες των κρατών μελών αλλά και σε πάρα πολλές περιφέρειες της Ευρωπαϊκής Ένωσης, διαπίστωσα τις εξαιρετικά θετικές επιπτώσεις αυτού του προγράμματος. Το θέμα των πανεπιστημίων στην Πολωνία και τη Γερμανία έχει ήδη αναφερθεί νωρίτερα. Θυμάμαι με ευχαρίστηση ότι όταν επισκέφθηκα το Πανεπιστήμιο της Βαρσοβίας, είχα την ευκαιρία να δω μεγάλο αριθμό γερμανών φοιτητών στην Πολωνία οι οποίοι είχαν την ευκαιρία, μέσω του προγράμματος Erasmus, να αποκτήσουν κάποια γνώση της πολωνικής γλώσσας και του πολωνικού πολιτισμού καθώς και, με άλλα λόγια, αυτού που θα ορίζαμε ως διαπολιτισμική γνώση.
<P>
Αποδεικνύουν σαφώς πόσο αποδοτική και αποτελεσματική είναι αυτή η γνώση. Ολοκληρώνοντας την απάντησή μου, θα ήθελα να σας υπενθυμίσω ότι ο Πρόεδρος της Επιτροπής, κ. Barroso, εξέφρασε την πρόθεσή του να προωθήσει, κατά τη διάρκεια της μελλοντικής εντολής του στην περίοδο που θα ακολουθήσει, τις πρωτοβουλίες που αφορούν την ενίσχυση και την επιτάχυνση της κινητικότητας των νέων, ακριβώς προκειμένου να μπορέσουν να αποκτήσουν τις δεξιότητες που είναι όλο και πιο απαραίτητες.
<P>
Θέμα: Ολιγωρία της Επιτροπής στη διερεύνηση του σκανδάλου της Siemens
<P>
" σημαντικότερη από τις υποθέσεις διαφθοράς που συγκλόνισε την Ευρωπαϊκή Ένωση τα τελευταία πέντε χρόνια είναι το σκάνδαλο Siemens. Από τη δικαστική έρευνα, τις αποφάσεις των δικαστηρίων, τις ομολογίες εμπλεκομένων και τις δημόσιες δηλώσεις της ίδιας της εταιρείας, προκύπτει ότι δωροδοκήθηκαν πολιτικά κόμματα και πρόσωπα ευθύνης σε διάφορες χώρες, μεταξύ των οποίων και η Ελλάδα, προκειμένου η εταιρεία να έχει πλεονέκτημα στην ανάληψη έργων και προμηθειών του δημοσίου και δημοσίων επιχειρήσεων, πολλά από τα οποία συγχρηματοδοτούνταν με κοινοτικά κονδύλια.
<P>
Λαμβάνοντας υπόψη ότι, από τότε που εμφανίστηκε στη δημοσιότητα το σκάνδαλο Siemens, ο Επίτροπος για την καταπολέμηση της απάτης, κ. Siim Kallas, απαντά στο πλαίσιο του κοινοβουλευτικού ελέγχου ότι η διερεύνηση δεν είναι αρμοδιότητα της Ευρωπαϊκής Ένωσης κι ότι δεν έχει ζητηθεί η συνδρομή της Υπηρεσίας Καταπολέμησης της Απάτης (OLAF) από τα κράτη μέλη, ερωτάται η Επιτροπή: Με ποιο τρόπο η Ευρωπαϊκή Επιτροπή και η υπηρεσία καταπολέμησης της απάτης, η οποία είναι αρμόδια για την έρευνα περιπτώσεων απάτης που αφορούν στον κοινοτικό προϋπολογισμό, έχει περιφρουρήσει τα χρήματα των ευρωπαίων πολιτών; Με ποιο τρόπο η Επιτροπή και η OLAF έχουν παραστεί σε αυτή τη μεγάλη υπόθεση ζητώντας διαφάνεια; Ποιος είναι ο απολογισμός της Επιτροπής και της OLAF στην υπόθεση αυτή;
<SPEAKER ID="402" NAME="Siim Kallas" LANGUAGE="EN">
" Επιτροπή δίνει μεγάλη προσοχή σε όλες τις υποθέσεις διαφθοράς σε ολόκληρη την Ευρώπη, αλλά πρέπει να πω ότι είναι αρκετά περιορισμένος ο αριθμός των τρεχόντων ζητημάτων που περιλαμβάνουν άμεσα ή έμμεσα τη Siemens και στα οποία εμπλέκονται κονδύλια της ΕΕ. Ακολουθεί μια συνοπτική παρουσίαση τεσσάρων σχετικών ζητημάτων.
<P>
Μια υπόθεση που διερευνήθηκε πρόσφατα από την OLAF και έκλεισε το τελευταίο τρίμηνο του 2003, και η οποία αφορά εξωτερικές ενισχύσεις, βρίσκεται σε δικαστική εξέλιξη στη Γερμανία. " OLAF παρακολουθεί στενά τις δικαστικές διαδικασίες στην εν λόγω χώρα.
<P>
Διερευνάται επί του παρόντος μια δεύτερη υπόθεση της OLAF που αφορά σχέδια τα οποία χρηματοδοτήθηκαν από την ΕΤΕπ. Περιλαμβάνει διαδικασίες δημοσίων συμβάσεων.
<P>
Τρίτον, άλλο ένα θέμα που αφορά σχέδια που χρηματοδοτήθηκαν από την Ευρωπαϊκή Τράπεζα Επενδύσεων και περιλαμβάνουν διαδικασίες δημοσίων συμβάσεων εξετάζεται επί του παρόντος από την OLAF, προκειμένου να καθοριστεί εάν υπάρχουν επαρκώς σοβαρές υποψίες απάτης ή παρατυπιών εις βάρος των οικονομικών συμφερόντων της ΕΕ. Βάσει του αποτελέσματος αυτής της αξιολόγησης, η OLAF θα αποφασίσει εάν πρέπει να ανοίξει η υπόθεση επί του θέματος.
<P>
Τέλος, τέταρτον, το ισπανικό Ανώτατο Δικαστήριο εξέδωσε απόφαση στις 4 Νοεμβρίου 2008 σε μια υπόθεση που περιλαμβάνει τα διαρθρωτικά ταμεία και στην οποία εμπλεκόταν αρχικά η Siemens. " υπόθεση διερευνήθηκε από τις εθνικές αρχές στα μέσα της δεκαετίας του 1990 και οι δικαστικές διαδικασίες που ακολούθησαν παρακολουθούνταν εκ του σύνεγγυς από την Ομάδα Συντονισμού για την Καταπολέμηση των Περιπτώσεων Απάτης (ΟΣΚΠΑ) και, εν συνεχεία, από την OLAF. Αυτή η απόφαση, μεταξύ των άλλων, καταδίκασε αρκετά άτομα σε φυλάκιση και επέβαλε πρόστιμα για πλαστογραφία. Ωστόσο, θα πρέπει επίσης να σημειωθεί ότι σε αυτήν την περίπτωση, η Siemens αθωώθηκε για την υπόθεση αυτή στην πρωτόδικη απόφαση του Ποινικού Δικαστηρίου της Μαδρίτης που εκδόθηκε στις 22 Ιουνίου 2006.
<P>
Όπως συμβαίνει σε όλες αυτές τις περιπτώσεις, η γενική παρατήρηση είναι ότι η OLAF δεν είναι υπηρεσία επιβολής του νόμου. " OLAF συνεργάζεται στενά με τα κράτη μέλη· αυτά έχουν την υποχρέωση να ενημερώνουν την OLAF και η OLAF, φυσικά, παρακολουθεί και δίνει ιδιαίτερη προσοχή σε όλες τις περιπτώσεις στις οποίες κονδύλια της ΕΕ εμπλέκονται κατά κάποιον τρόπο ή είναι υπό διερεύνηση.
<P>
Αυτή είναι η γενική εικόνα. " OLAF συμμετέχει επίσης στενά στη διεθνή συνεργασία με όλους τους υπόλοιπους διεθνείς οργανισμούς για την καταπολέμηση της κακοδιαχείρισης χρημάτων που διατίθενται για ανθρωπιστική βοήθεια και άλλα προγράμματα.
<P>
Όσον αφορά πιθανά στοιχεία συγκεκριμένων υποθέσεων, εάν ο αξιότιμος βουλευτής κατέχει υλικό που θα μπορούσε να αφορά τέτοιες υποθέσεις, η Επιτροπή τον ενθαρρύνει να το διαβιβάσει στην OLAF, η οποία θα το αξιολογήσει και θα λάβει τις κατάλληλες αποφάσεις επ' αυτού σύμφωνα με την εντολή της.
<SPEAKER ID="403" NAME="Νικόλαος Χουντής" AFFILIATION="GUE/NGL">
Κύριε Πρόεδρε, κύριε Επίτροπε, η αίσθηση στην Ελλάδα για το σκάνδαλο Siemens είναι αυτό που γράφτηκε χαρακτηριστικά στον Τύπο. Δηλαδή, ότι το σκάνδαλο -το μεγαλύτερο στη μεταπολεμική Ελλάδα- βαδίζει οριστικά για τη παραγραφή του μετά από τη δεύτερη απόφαση του Ανώτατου Συνταγματικού Δικαστηρίου της Γερμανίας, το οποίο αναφέρει ότι ο κ. Χριστοφοράκος, πρώην Διευθυντής της Siemens Ελλάς και αρχιερέας της διαφθοράς, δεν μπορεί να εκδοθεί από τη Γερμανία στην Ελλάδα.
<P>
Αυτή είναι η αίσθηση. Έτσι εξελίσσεται στην Ελλάδα το σκάνδαλο που με βάση ομολογίες και καταδικαστικές αποφάσεις γερμανικών δικαστηρίων έχουν εμπλακεί και ενέχονται κρατικοί λειτουργοί, οι οποίοι επί σειρά ετών δωροδοκούνταν για να αναθέσουν άγνωστο αριθμό προμηθειών και έργων στη Siemens, με το μαύρο χρήμα που διακινούσε.
<P>
Ξαναρωτάω, κύριε Επίτροπε, ενώ όλοι γνωρίζουν ότι οι περισσότερες από αυτές τις προμήθειες είναι συγχρηματοδοτούμενα έργα, μόνο οι υπηρεσίες σας -και δυστυχώς η απάντησή σας το ίδιο επιβεβαιώνει- προσποιούνται ότι δεν το γνωρίζουν οχυρωμένες κατά την άποψή μου σε αυθαίρετους όρους των κοινοτικών διατάξεων. Γίνονται ερωτήσεις και οι απαντήσεις είναι: δώστε μας στοιχεία, ερευνούμε το θέμα, το παρακολουθούμε. Θέλω συγκεκριμένη απάντηση. Κύριε Επίτροπε, έχετε την υποχρέωση να προφυλάξετε το χρήμα των φορολογούμενων της Ευρώπης. Τι θα κάνει η Επιτροπή προκειμένου να οδηγηθούν στη δικαιοσύνη πρόσωπα που βεβαιωμένα παραβίασαν την κοινοτική νομοθεσία περί προμηθειών;
<SPEAKER ID="404" NAME="Siim Kallas" LANGUAGE="EN">
Στον τομέα αρμοδιότητάς μου που αφορά την απαλλαγή για τον προϋπολογισμό, θα παρουσιαστώ σύντομα ενώπιον του Κοινοβουλίου και της Επιτροπής Ελέγχου του Προϋπολογισμού προκειμένου να εξηγήσω τι πρέπει να γίνει ώστε να προστατευθεί και να διασφαλισθεί η ορθή χρήση των ευρωπαϊκών χρημάτων· πρόκειται για πολύ σημαντικά θέματα.
<P>
Και πάλι, εάν έχετε οποιαδήποτε πληροφορία σχετικά με κακοδιαχείριση χρημάτων σε συγχρηματοδοτούμενα σχέδια, θα ήμασταν πολύ ευτυχείς -όπως θα ήταν και η ΓΔ Περιφερειακής Πολιτικής και άλλα τμήματα- εάν λαμβάναμε αυτές τις πληροφορίες. Σας διαβεβαιώνω ότι θα χειριστούμε αυτές τις πληροφορίες με μεγάλη σοβαρότητα.
<P>
Ωστόσο, όσον αφορά την έκδοση υποδίκων από ένα κράτος μέλος σε άλλο, πρόκειται καθαρά για θέμα που εμπίπτει στην αρμοδιότητα των κρατών μελών, και καμία από τις γενικές διευθύνσεις στον τομέα της αρμοδιότητάς μου δεν μπορεί να κάνει τίποτα για να διευκολύνει την έκδοση ενός ατόμου για το οποίο αυτή ζητείται.
<P>
Θέμα: Λαθρεμπόριο τσιγάρων και δημόσια έσοδα
<P>
Ανακοινωθέν της Ευρωπαϊκής Υπηρεσίας Καταπολέμησης της Απάτης, που εκδόθηκε τον Αύγουστο, έκανε λόγο για τη φυλάκιση ενός αρχιλαθρεμπόρου τσιγάρων στις "ΠΑ. Όσο ευχάριστη κι αν είναι η είδηση, παραμένει το γεγονός ότι το λαθρεμπόριο τσιγάρων κοστίζει στην ΕΕ 9,5 δισ. € σε απώλεια εσόδων ετησίως, αυτά δε τα χρήματα πηγαίνουν σε εγκληματίες και έχουν χρησιμοποιηθεί για τη χρηματοδότηση τρομοκρατικών οργανώσεων όπως ο Real IRA.
<P>
Ποια είναι η στρατηγική της Επιτροπής για να αντιμετωπίσει το γεγονός ότι το 97% των λαθραίων τσιγάρων διαφεύγουν τη φορολόγηση εις βάρος του Ευρωπαίου φορολογουμένου, άρα και της ευρωπαϊκής ασφάλειας;
<SPEAKER ID="406" NAME="Siim Kallas" LANGUAGE="EN">
Θα ήθελα να ευχαριστήσω τον αξιότιμο βουλευτή για αυτήν την ερώτηση, η οποία μου επιτρέπει και πάλι να δώσω προσοχή σε αυτό το τεράστιο θέμα που ζημιώνει τους προϋπολογισμούς των κρατών μελών. Πρόκειται και πάλι για ένα ζήτημα στο οποίο τα κράτη μέλη αναλαμβάνουν δράση, αλλά για το οποίο η συνεργασία μεταξύ των κρατών μελών είναι ζωτικής σημασίας και στο οποίο η υπηρεσία μας, η OLAF, είναι πολύ ενεργή και διαδραματίζει σημαντικό ρόλο στην καταπολέμηση του διεθνούς λαθρεμπορίου τσιγάρων.
<P>
" OLAF έχει μια σαφή στρατηγική. Πρώτον, η OLAF βοηθά και στηρίζει τις αρχές επιβολής του νόμου σε ολόκληρη την Ευρωπαϊκή Ένωση στις υποθέσεις τους και, επίσης, οργανώνει και συντονίζει πανευρωπαϊκές επιχειρήσεις: η επιχείρηση Diabolo το 2007 είχε ως στόχο παραποιημένες παρτίδες από την Κίνα οι οποίες εισάγονταν λαθραία στην ΕΕ με φορτηγά πλοία· η επιχείρηση Mudan το 2008 είχε ως στόχο το όλο και μεγαλύτερο πρόβλημα της λαθραίας διακίνησης τσιγάρων μέσω του ταχυδρομείου· και η επιχείρηση Diabolo ΙΙ, η οποία είχε τον ίδιο στόχο με την πρώτη επιχείρηση Diabolo και πραγματοποιήθηκε τον Σεπτέμβριο του 2009.
<P>
" OLAF παρέχει μυστικές πληροφορίες στους εταίρους της σχετικά με αναδυόμενες απειλές και συνεργάζεται με κράτη μέλη· συνεπώς, πρόκειται πράγματι για έναν τομέα διεθνούς συνεργασίας. Το έργο της OLAF αποδεικνύει ότι αυτή η συνεργασία θα πρέπει να ενισχυθεί, αλλά πρέπει επίσης να πω ότι υπήρξαν δύο πολύ σημαντικά γεγονότα κατά τη διάρκεια της πενταετούς θητείας αυτής της Επιτροπής στα οποία η OLAF διαδραμάτισε εξαιρετικά αποφασιστικό ρόλο.
<P>
Πρόκειται για τη συμφωνία που αφορά τη Philip Morris και, κατά συνέπεια, τη συμφωνία με την Japan Tobacco τον Δεκέμβριο του 2007, όπου οι μεγαλύτερες εταιρείες καπνού παραδέχτηκαν ότι είχαν κάποιες αδυναμίες όσον αφορά τη διαχείριση του δίκαιου εμπορίου τσιγάρων και κατέβαλαν σημαντικά χρηματικά ποσά στον προϋπολογισμό της ΕΕ· επίσης, συνεργάζονται πολύ στενά για την καταπολέμηση του λαθρεμπορίου τσιγάρων, το οποίο επίσης δεν είναι προς το συμφέρον τους.
<P>
Επρόκειτο για πολύ σημαντικά επιτεύγματα, και όλα τα κράτη μέλη έχουν υπογράψει την πρόσφατη συμφωνία με την Japan Tobacco.
<P>
Εξακολουθούμε να συνεργαζόμαστε σε αυτόν τον δύσκολο τομέα, αλλά φρονώ ότι με αυτές τις δύο μεγάλες συμφωνίες το τοπίο έχει αλλάξει κάπως και παρατηρείται μια μικρή πρόοδος.
<P>
" υπόθεση που αναφέρει ο αξιότιμος βουλευτής, ήτοι η δίωξη και η φυλάκιση ενός υπηκόου τρίτης χώρας, είναι μια πολύ σημαντική υπόθεση και είναι μία από τις πολλές διεθνείς έρευνες που συντονίζει η OLAF βάσει μιας τέτοιας συμφωνίας. Υπάρχουν πολλές διώξεις στην ΕΕ βάσει του έργου της OLAF.
<P>
Πρόκειται για την πρώτη δίωξη σε τρίτη χώρα ατόμου που δεν είναι υπήκοος της ΕΕ και συνδέεται άμεσα με το λαθρεμπόριο τσιγάρων εντός της ΕΕ· συνεπώς, είναι επίσης απόδειξη παγκόσμιας συνεργασίας. Μπορώ να σας αναφέρω πολλές ακόμη λεπτομέρειες από αξιωματικούς συνδέσμους στην Κίνα και σε άλλα μέρη. Όλοι ενδιαφερόμαστε για την ενίσχυση αυτής της συνεργασίας και την καταπολέμηση του λαθρεμπορίου τσιγάρων.
<SPEAKER ID="407" NAME="Gay Mitchell" AFFILIATION="PPE">
(EN) Οι επιπτώσεις για την υγεία είναι τεράστιες, για να μην αναφέρουμε τις θέσεις εργασίας που έχουν υπονομευθεί στις καταχωρημένες επιχειρήσεις. Οι μισοί από τους ασθενείς που εισάγονται στο μεγαλύτερο νοσοκομείο της Ιρλανδίας, το νοσοκομείο St James's, εισάγονται λόγω ασθενειών που συνδέονται με το κάπνισμα. Εάν θελήσετε να κάνετε μια έρευνα και στα υπόλοιπα κράτη μέλη, θα διαπιστώσετε μια παρόμοια κατάσταση. Τα τσιγάρα αυτά συμβάλλουν στο εν λόγω πρόβλημα, αλλά δεν συμβάλλουν καθόλου στο κόστος θεραπείας του.
<P>
Πληροφορούμαι ότι οι ποσότητες λαθρεμπορίου που εισάγονται στην Ευρωπαϊκή Ένωση με τη μορφή τσιγάρων αντιστοιχούν σε 9,5 δισ. ευρώ και το 97% αυτών δεν γίνονται αντιληπτές. Δεν είναι πλέον καιρός για μια ολοκληρωμένη προσέγγιση από την Επιτροπή, εξετάζοντας μεταξύ άλλων, για παράδειγμα, το ενδεχόμενο ύπαρξης μιας ακτοφυλακής για την αντιμετώπιση αυτού του προβλήματος;
<SPEAKER ID="408" NAME="Siim Kallas" LANGUAGE="EN">
Επισκέφθηκα πρόσφατα μια χώρα εκτός της Ευρωπαϊκής Ένωσης όπου δεν απαγορεύεται το κάπνισμα, και πραγματικά παρατήρησα πόσο μεγάλη είναι η διαφορά στην Ευρωπαϊκή Ένωση όπου δεν μυρίζεις τη μυρωδιά του καπνού τουλάχιστον στους δημόσιους χώρους. Υποθέτω ότι αυτό είναι το πιο σημαντικό βήμα προκειμένου να αποφευχθούν όλοι οι κίνδυνοι για την υγεία.
<P>
Όσον αφορά την καταπολέμηση του λαθρεμπορίου τσιγάρων, πρέπει να χρησιμοποιήσουμε όλες τις υπηρεσίες μας επιβολής του νόμου. Αυτή είναι σαφώς η πιο σημαντική προτεραιότητα, αλλά είναι και πάλι καθήκον των συνοριοφυλάκων στα κράτη μέλη να κατάσχουν τα παράνομα τσιγάρα.
<P>
Επισκέφθηκα ο ίδιος ένα λιμάνι το οποίο διαθέτει πολύπλοκο εξοπλισμό για τον εντοπισμό φορτίων παράνομων τσιγάρων, αλλά αυτό έγκειται στην αρμοδιότητα του κάθε κράτους μέλους. Εμείς μπορούμε απλά να διευκολύνουμε, μπορούμε απλά να παρέχουμε μυστικές πληροφορίες και να πράττουμε ό,τι είναι δυνατόν προκειμένου να βοηθήσουμε τα κράτη μέλη. Είναι αρμοδιότητα των συνοριακών υπηρεσιών τους να κατάσχουν τέτοιου είδους φορτία και να τα σταματούν στα σύνορα.
<SPEAKER ID="409" NAME="Paul Rübig" AFFILIATION="PPE">
(DE) Κύριε Επίτροπε, το λαθρεμπόριο τσιγάρων μπορεί να διαχωριστεί σε τρεις πηγές: τα κονδύλια, τα προϊόντα και, τέλος, τα συνοδευτικά έγγραφα. Μπορείτε να φανταστείτε τη θέσπιση ειδικής φορολογίας ή δασμών για τις χρηματοδοτικές πηγές που, εξάλλου, είναι γνωστές και εισρέουν εδώ;
<P>
Βεβαίως, είμαστε ήδη εξοικειωμένοι με αυτό το είδος φορολόγησης των οικονομικών συναλλαγών, όπου δεν φορολογείται σκληρά ούτε το προϊόν, ούτε οι γραφειοκρατικές διατυπώσεις, αλλά οι οικονομικές συναλλαγές. Είναι μια ελκυστική πρόκληση να εξετάσουμε το θέμα αυτό με χώρες όπως η Ελβετία.
<SPEAKER ID="410" NAME="Siim Kallas" LANGUAGE="EN">
Συμφωνώ ότι πρόκειται για ένα πολύ σημαντικό θέμα για τις φορολογικές αρχές. Εμείς στην Ευρώπη επιβάλλουμε σημαντικό ειδικό φόρο κατανάλωσης στα προϊόντα καπνού, αλλά με βάση την εμπειρία που αποκόμισα από τη συμφωνία με τη Philip Morris και την Japan Tobacco, αυτό περιλαμβάνει κατά κύριο λόγο τις ίδιες εταιρείες, οι οποίες είναι για εμάς οι κύριοι παραγωγοί καπνού. Αυτό είναι επίσης το αποτέλεσμα: ότι συνεργάζονται. Δεν γνωρίζω για την Ελβετία· δεν έχουμε ενδείξεις ότι η Ελβετία συμπεριφέρεται προβληματικά σε αυτόν τον τομέα στην Ευρώπη εν γένει. Όλα τα κράτη αναγνωρίζουν τις απειλές από το λαθρεμπόριο τσιγάρων· συνεπώς, εάν έχουμε κάποιες ενδείξεις, σίγουρα θα έρθουμε σε επαφή με τις ελβετικές αρχές.
<SPEAKER ID="411" NAME="Πρόεδρος">
Δεδομένου ότι ο συντάκτης της απουσιάζει, η ερώτηση αριθ. 27 καταπίπτει.
<P>

<P>
Θέμα: " εκπαίδευση στο πλαίσιο της νέας ευρωπαϊκής πολιτικής
<P>
Στο σημερινό πλαίσιο της οικονομικής ύφεσης, από διάφορες πλευρές έγινε έκκληση για νέα ευρωπαϊκή στρατηγική απασχόλησης και βιώσιμη και ευφυή ανάπτυξη. Στο πλαίσιο αυτό, έγιναν διάφορες συστάσεις σε ποικίλους τομείς, δεν εδόθησαν όμως οδηγίες στο πεδίο της εκπαίδευσης ούτε, εξ όσων γνωρίζουμε, ανελήφθησαν συγκεκριμένες πρωτοβουλίες από πλευράς της Ευρωπαϊκής Επιτροπής ή των κρατών μελών.
<P>
Έχοντας υπόψη την ανάγκη να ολοκληρωθεί η εφαρμογή της Διαδικασίας της Μπολόνια -πράγμα καθόλου εύκολο-, να εκσυγχρονισθούν τα πανεπιστήμια και τα κέντρα ανώτατης εκπαίδευσης, να προωθηθεί ο συνδυασμός εκπαίδευση-καινοτομία-έρευνα και η αναγνώριση της ισοτιμίας της επαγγελματικής εκπαίδευσης σε ευρωπαϊκό επίπεδο, σκοπεύει η Επιτροπή να λάβει κάποιο μέτρο ή να αναλάβει κάποια πρωτοβουλία στον τομέα αυτόν ενόψει της "νέας" ευρωπαϊκής στρατηγικής, με σκοπό την δημιουργία ενός Ευρωπαϊκού Χώρου Ανώτατης Εκπαίδευσης, ολοκληρωμένου εντός του 2010, ανταγωνιστικού σε παγκόσμιο επίπεδο, ο οποίος θα ενσωματώνει την κοινωνική διάσταση και θα είναι υψηλής ποιότητας;
<SPEAKER ID="413" NAME="Maroš Šefčovič" LANGUAGE="EN">
Σας ευχαριστώ για αυτήν την ερώτηση, διότι είναι πολύ επίκαιρη στις μέρες μας. Θα ήθελα να τονίσω ότι, στο πλαίσιο της στρατηγικής της Λισαβόνας για την ανάπτυξη και την απασχόληση, η Επιτροπή, εδώ και αρκετά χρόνια, εφαρμόζει την ατζέντα εκσυγχρονισμού που διαθέτει για την ευρωπαϊκή ανώτατη εκπαίδευση.
<P>
" εν λόγω ατζέντα επικεντρώνεται ιδιαίτερα σε τρεις συγκεκριμένους τομείς διδακτικών προγραμμάτων, διακυβέρνησης και χρηματοδότησης. Οι μεταρρυθμίσεις στον τομέα των διδακτικών προγραμμάτων εφαρμόζονται κατά κύριο λόγο στο πλαίσιο της διαδικασίας της Μπολόνια, η οποία επιδιώκει τη δημιουργία ενός ευρωπαϊκού χώρου ανώτατης εκπαίδευσης έως το 2010.
<P>
Όπως γνωρίζετε, η διαδικασία της Μπολόνια δεν είναι πρωτοβουλία της Επιτροπής, αλλά διακυβερνητική διαδικασία 46 ευρωπαϊκών χωρών. " Επιτροπή, ωστόσο, αναγνωρίζει την εξέχουσα σημασία της, συμμετέχει στη διαδικασία και την στηρίζει πλήρως λόγω της συνάφειάς της με τη δική της ατζέντα εκσυγχρονισμού για την ανώτατη εκπαίδευση.
<P>
Επισημαίνοντας απλά ορισμένες από τις σχετικές πρωτοβουλίες των τελευταίων ετών, θα αναφέρω την ενίσχυση του τριγώνου της γνώσης με τη δημιουργία του Ευρωπαϊκού Ινστιτούτου Καινοτομίας και Τεχνολογίας, την ενθάρρυνση για την αναγνώριση της εκπαίδευσης και της κατάρτισης σε ολόκληρη την Ευρώπη, τη θέσπιση του ευρωπαϊκού πλαισίου επαγγελματικών προσόντων για τη διά βίου μάθηση, το ευρωπαϊκό σύστημα μεταφοράς και συσσώρευσης διδακτικών μονάδων, το συμπλήρωμα διπλώματος και το ευρωπαϊκό σύστημα μονάδων για την επαγγελματική εκπαίδευση και κατάρτιση.
<P>
Ένας από τους στόχους είναι επίσης να καταστεί η ευρωπαϊκή ανώτατη εκπαίδευση πιο διαφανής και συγκρίσιμη, και συνεπώς τα σχέδια για την ταξινόμηση και την κατάταξη των ανώτατων εκπαιδευτικών ιδρυμάτων είναι υπό εξέλιξη.
<P>
" Επιτροπή αναγνωρίζει επίσης τη μεγάλη σημασία των σημερινών και αυριανών αγορών εργασίας και τις προκλήσεις που αυτό επιφέρει, ιδιαίτερα για τη νέα γενιά, και συνεπώς καταλήξαμε στην πρωτοβουλία "νέες δεξιότητες για νέες θέσεις εργασίας" και τη δημιουργία ενός φόρουμ πανεπιστημίων-επιχειρήσεων, όπου πραγματοποιούνται πολύ σημαντικές ανταλλαγές απόψεων, θέσεων και εμπειριών τόσο στον ακαδημαϊκό όσο και στον επιχειρηματικό τομέα.
<P>
Όσον αφορά τον ευρωπαϊκό χώρο ανώτατης εκπαίδευσης, υπάρχει συναίνεση μεταξύ των χωρών που συμμετέχουν ως προς το ότι, μολονότι έχουν επιτευχθεί πολλά έως σήμερα και από το 1999 και εξής, το σχέδιο δεν θα ολοκληρωθεί το 2010, αλλά θα συνεχιστεί τουλάχιστον έως το 2020.
<P>
Από την πλευρά της Επιτροπής, η διαδικασία της Μπολόνια θα πρέπει, τα ερχόμενα έτη, να επικεντρωθεί στον τρόπο με τον οποίο θα προωθηθεί περαιτέρω η κινητικότητα στην ανώτατη εκπαίδευση, θα ενισχυθεί η κοινωνική διάσταση μέσω της δίκαιης πρόσβασης στην ανώτατη εκπαίδευση και θα αναπτυχθεί η παγκόσμια διάσταση της διαδικασίας, κάτι που σημαίνει συνεργασία μεταξύ των ευρωπαϊκών ανώτατων εκπαιδευτικών ιδρυμάτων και των εταίρων τους σε ολόκληρο τον κόσμο.
<SPEAKER ID="414" NAME="Maria Badia i Cutchet" AFFILIATION="S&amp;D">
(ES) Κύριε Πρόεδρε, κύριε Επίτροπε, για δεύτερη φορά σήμερα, είμαι στην ευχάριστη θέση να σας θέσω ερωτήσεις και να ακούσω τις απαντήσεις σας. Σας ευχαριστώ για τα λόγια σας. Προφανώς, συμφωνούμε όσον αφορά την αξιολόγηση όσων συμβαίνουν στη διαδικασία της Μπολόνια.
<P>
" ερώτησή μου αφορούσε περισσότερο το άμεσο και το απώτερο μέλλον, διότι η οικονομική κρίση που διερχόμαστε σημαίνει ότι υπάρχει μια ολόκληρη σειρά τομέων, ορισμένων ώριμων τομέων, που δεν πρόκειται να δημιουργήσουν νέες θέσεις εργασίας. Και μιλούμε για νέες θέσεις εργασίας σε μια νέα οικονομία που αποκαλούμε "πράσινη οικονομία", μεταξύ πολλών άλλων πραγμάτων.
<P>
Συνεπώς, το ερώτημά μου είναι το εξής: πώς αυτή η νέα κατάσταση, αυτή η νέα οικονομία που προσπαθούμε να ξεκινήσουμε μεταφράζεται σε σχέδια και μελέτες, τόσο στα πανεπιστήμια όσο και στην επαγγελματική κατάρτιση, ιδιαίτερα τώρα που, όπως γνωρίζετε πολύ καλά, έχουμε ήδη ξεκινήσει την εφαρμογή της διαδικασίας της Κοπεγχάγης σχετικά με την επαγγελματική κατάρτιση;
<P>
Θα ήθελα να ακούσω περισσότερα σχετικά με τις απόψεις σας επί του θέματος.
<SPEAKER ID="415" NAME="Maroš Šefčovič" LANGUAGE="EN">
Φρονώ ότι και πάλι επισημάνατε ένα πολύ σημαντικό πρόβλημα. Ήδη συζητήσαμε σήμερα το πρωί ότι έχουμε τώρα 78 εκατομμύρια ανθρώπους στην Ευρωπαϊκή Ένωση οι οποίοι διαθέτουν βασική ή χαμηλότερη κατάρτιση, και είναι απολύτως σαφές ότι, έως την προθεσμία του 2020 που θέσαμε για εμάς τους ίδιους, σίγουρα δεν θα έχουμε τον ίδιο αριθμό θέσεων εργασίας για όσους διαθέτουν βασική ή χαμηλότερη κατάρτιση.
<P>
Ως εκ τούτου, είναι απολύτως επιτακτική ανάγκη να προετοιμαστούμε για εκείνη τη στιγμή: πρέπει να αναβαθμίσουμε και να εκσυγχρονίσουμε το εκπαιδευτικό μας σύστημα, και πρέπει να προχωρήσουμε με την ανάλυση και την έρευνα προκειμένου να διαπιστώσουμε ποιες μπορεί να είναι αυτές οι νέες δεξιότητες και θέσεις εργασίας. Πρέπει να προετοιμάσουμε τη νεότερη γενιά, ιδιαίτερα, αλλά και τη μεσήλικη γενιά, για αυτό.
<P>
Συνεπώς, θα θέλαμε να συνεχίσουμε με την εν εξελίξει έρευνα υπό το στρατηγικό πλαίσιο "Εκπαίδευση και Κατάρτιση 2020" για την πολιτική συνεργασία και την αμοιβαία μάθηση. Αυτό είναι απλά ένα από τα πλαίσια όπου θα θέλαμε να συνεχίσουμε και να συνεργαστούμε με εκπαιδευτικά ιδρύματα και επιχειρήσεις όσον αφορά τις μελλοντικές απαιτήσεις για τον πιο ευρύ και πιο ουσιώδη συνδυασμό δεξιοτήτων που θα χρειάζονται οι πολίτες μας το 2020.
<SPEAKER ID="416" NAME="Gay Mitchell" AFFILIATION="PPE">
(EN) Σαφώς, η εκπαίδευση είναι κυρίως θέμα των κυβερνήσεων των κρατών μελών, αλλά ένα θέμα στον συντονισμό του οποίου θα μπορούσε να βοηθήσει ο Επίτροπος είναι να δοθεί ένα τέλος σε αυτό που θα μπορούσα να ονομάσω απαρτχάιντ του εκπαιδευτικού συστήματος. Σε ολόκληρα τμήματα της κοινωνίας μας, οι άνθρωποι απλά δεν έχουν πρόσβαση στην τριτοβάθμια εκπαίδευση.
<P>
Στο Δουβλίνο, για παράδειγμα, θα μπορούσα να επισημάνω πέντε περιοχές που απαρτίζουν το 75% των κρατουμένων στη φυλακή του Mountjoy, που είναι η πιο μεγάλη φυλακή μας. Περιττό να αναφέρω ότι η πρόσβαση στην τριτοβάθμια εκπαίδευση σε αυτές τις κοινότητες στον 21ο αιώνα εξακολουθεί να βρίσκεται στα χαμηλότερα παρά ποτέ επίπεδα. Υποθέτω ότι αυτό συμβαίνει σε ολόκληρη την Ευρώπη. Δεν θα μπορούσατε να προωθήσετε πρότυπα προκειμένου να τεθεί τέλος στο απαρτχάιντ και να είναι η τριτοβάθμια εκπαίδευση προσβάσιμη σε όλους;
<SPEAKER ID="417" NAME="Maroš Šefčovič" LANGUAGE="EN">
Ξεκινήσατε την ερώτησή σας με μια πολύ σαφή ανάλυση σύμφωνα με την οποία υπάρχει κατανομή εργασίας και κατανομή αρμοδιοτήτων, αλλά είναι σαφές ότι η Επιτροπή υποστηρίζει σθεναρά κάθε προσπάθεια για την αύξηση του ποσοστού του πληθυσμού που έχει ένα όσο το δυνατόν υψηλότερο επίπεδο εκπαίδευσης. Είναι απολύτως σαφές ότι μόνο με τη βελτίωση του επιπέδου της εκπαίδευσης, με τη διεύρυνση της πρόσβασης στην τριτοβάθμια εκπαίδευση υψηλής ποιότητας, όπως αναφέρατε, μπορούμε να διατηρήσουμε το πλεονέκτημα της ευρωπαϊκής οικονομίας και να διατηρήσουμε την ευημερία και το υψηλό επίπεδο διαβίωσης που απολαμβάνουμε στην Ευρώπη.
<P>
Ως εκ τούτου, φρονώ ότι η Επιτροπή και τα κράτη μέλη πρέπει να συνεργαστούν πολύ στενά από αυτήν την άποψη, προκειμένου να δημιουργηθούν οι συνθήκες διά των οποίων οι φοιτητές ή οι μαθητές που προέρχονται από δύσκολα κοινωνικο-οικονομικά υπόβαθρα θα μπορούν επίσης να έχουν δίκαιες ευκαιρίες και δίκαιη πρόσβαση στην ανώτατη και πανεπιστημιακή εκπαίδευση.
<SPEAKER ID="418" NAME="Silvia-Adriana Ţicău" AFFILIATION="S&amp;D">
(EN) Σήμερα, το 19% των νέων στην Ευρώπη εγκαταλείπουν το σχολείο. " Ευρωπαϊκή Ένωση δεν μπορεί να επιτύχει αειφόρο οικονομική ανάπτυξη εάν δεν επενδύσει στην εκπαίδευση και την έρευνα. Μέχρι σήμερα, μόνο πέντε κράτη μέλη έχουν επενδύσει πάνω από το 2% του ΑΕγχΠ τους στην έρευνα και την καινοτομία.
<P>
Τόσο το ΑΕγχΠ των κρατών μελών όσο και ο κοινοτικός προϋπολογισμός μειώνονται λόγω της οικονομικής κρίσης. Συνεπώς, υπάρχει ο κίνδυνος οι προϋπολογισμοί που προορίζονται για την εκπαίδευση και την έρευνα να μειωθούν τα επόμενα έτη. Ωστόσο, πρέπει να επενδύσουμε στην εκπαίδευση και την καινοτομία ούτως ώστε η Ευρωπαϊκή Ένωση να μπορέσει να διατηρήσει την οικονομική της ανταγωνιστικότητα και να δημιουργήσει νέες θέσεις εργασίας.
<P>
Τι μέτρα μπορεί να εγκρίνει η Επιτροπή, από κοινού με τα κράτη μέλη, προκειμένου να διασφαλιστεί ένα ελάχιστο επίπεδο επενδύσεων στην έρευνα και την εκπαίδευση τα επόμενα έτη;
<SPEAKER ID="419" NAME="Maroš Šefčovič" LANGUAGE="EN">
Έχετε απόλυτο δίκιο όταν λέτε ότι το ποσοστό όσων εγκαταλείπουν πρόωρα το σχολείο στην Ευρώπη είναι πολύ υψηλό. Θέτουμε ως στόχο την επίτευξη ενός ποσοστού της τάξεως του 10% έως το 2010. Είναι προφανές ότι αυτό το σημείο αναφοράς δεν θα επιτευχθεί διότι, επί του παρόντος, υπάρχει ένα ποσοστό της τάξεως του 15% που εγκαταλείπει πρόωρα το σχολείο, και ορθώς λέτε ότι αυτό δεν αντικατοπτρίζεται σωστά στην ανάγκη για ποιότητα των εκπαιδευτικών μας συστημάτων σε ολόκληρη την Ευρώπη.
<P>
Ορθώς επίσης λέτε ότι, υπό τις παρούσες συνθήκες -όπου οι εθνικές κυβερνήσεις αντιμετωπίζουν διάφορους περιορισμούς όσον αφορά τα δημόσια οικονομικά και τη χρηματοδότηση πακέτων προς δημιουργία κινήτρων και πολύ συχνά εφαρμόζουν στρατηγικές εξόδου από την κρίση με στόχο την αποκατάσταση των δημόσιων οικονομικών σε ορθή βάση κατά τα επόμενα έτη- πραγματοποιείται μεγάλη συζήτηση σχετικά με τον προϋπολογισμό.
<P>
Ποιες πρέπει να είναι οι προτεραιότητες; Πού πρέπει να δώσουμε έμφαση; Φρονώ ότι έχετε ήδη παρατηρήσει πως υπάρχει πάντα μια ηχηρή φωνή από την πλευρά της Επιτροπής η οποία επισημαίνει την ανάγκη να διατηρηθεί ένα επαρκές επίπεδο χρηματοδότησης για την έρευνα και την καινοτομία στους εκπαιδευτικούς τομείς, διότι πιστεύουμε ότι με αυτόν τον τρόπο θα διατηρήσουμε και θα βελτιώσουμε την ανταγωνιστικότητά μας και θα προετοιμάσουμε τους μελλοντικούς ερευνητές μας, τους μελλοντικούς εργαζόμενούς μας σε εξαιρετικά ανταγωνιστικούς τομείς για καλύτερη απόδοση στο μέλλον.
<P>
Σίγουρα θα ακούσετε φωνές από την Επιτροπή που θα απευθύνουν σαφή έκκληση για τη διατήρηση της χρηματοδότησης δραστηριοτήτων που αφορούν την εκπαίδευση, καθώς επίσης και την ενίσχυση της έρευνας και της καινοτομίας στο ύψιστο δυνατό επίπεδο, ακόμη και υπό αυτούς τους πολύ δύσκολους οικονομικούς περιορισμούς.
<P>
Θέμα: Μέτρα για να διασφαλιστεί η πρόσβαση των νέων στην ποιοτική εκπαίδευση, για να ενθαρρυνθούν και να βοηθηθούν να συνεχίσουν τις σπουδές τους και να διευκολυνθεί η είσοδός τους στην αγορά εργασίας
<P>
Στην ΕΕ υπάρχουν 96 εκατομμύρια νέοι μεταξύ 15 και 29 ετών, που αντιστοιχούν περίπου στο 20% του συνολικού πληθυσμού. Σύμφωνα με τα στατιστικά στοιχεία της Eurostat για το 2007, το 20% των νέων κάτω των 25 ετών είναι εκτεθειμένοι στον κίνδυνο της φτώχειας, ενώ λόγω της οικονομικής κρίσης, καθίσταται όλο και πιο δυσχερής η εξεύρεση σταθερής εργασίας. Περίπου το 15% των νέων ευρωπαίων εγκαταλείπουν τη φοίτησή τους. Τον Φεβρουάριο του 2009, περίπου το 17,5% των Ευρωπαίων κάτω των 25 ετών δεν έχουν εργασία, ποσοστό που υπερβαίνει το διπλάσιο του δείκτη συνολικής ανεργίας στην ΕΕ που κατά την ίδια περίοδο κυμαινόταν περί το 7,9%. Ομοίως, πολλοί νέοι Ευρωπαίοι πιέσθηκαν να αποδεχθούν προσωρινές θέσεις εργασίας λόγω της αδυναμίας τους να εξεύρουν μόνιμες.
<P>
Δεδομένου ότι το μέλλον της Ευρώπης εξαρτάται από τη νέα γενιά, θα μπορούσε η Επιτροπή να αναφέρει τα μέτρα που προτίθεται να λάβει για να διασφαλιστεί η πρόσβαση των νέων στην ποιοτική εκπαίδευση, για να ενθαρρυνθούν και να βοηθηθούν να συνεχίσουν τις σπουδές τους και να διευκολυνθεί η είσοδός τους στην αγορά εργασίας, διασφαλίζοντας κατ' αυτό τον τρόπο την πλήρη ενσωμάτωσή τους στην κοινωνία;
<SPEAKER ID="421" NAME="Maroš Šefčovič" LANGUAGE="EN">
Κύριε Πρόεδρε, έχω ήδη χρησιμοποιήσει ορισμένα από τα επιχειρήματα στην προηγούμενη απάντησή μου, αλλά είναι σαφές ότι πρόκειται για έναν πολύ σημαντικό τομέα και θα προσπαθήσω να επισημάνω ορισμένες ακόμη επιπρόσθετες πληροφορίες προς απάντηση σε αυτήν την ερώτηση.
<P>
Όπως γνωρίζετε, σύμφωνα με τα άρθρα 149 και 150 της Συνθήκης ΕΚ, η ευθύνη για το περιεχόμενο και την οργάνωση των συστημάτων εκπαίδευσης και κατάρτισης έγκειται στα κράτη μέλη. Είναι πραγματικά αρμοδιότητά τους να αποφασίζουν για το περιεχόμενο των εκπαιδευτικών προγραμμάτων τους για όλα τα επίπεδα εκπαίδευσης και κατάρτισης.
<P>
" Επιτροπή αναγνωρίζει, ωστόσο, τη σημασία του θέματος που εγείρει η αξιότιμη βουλευτής και στηρίζει τα κράτη μέλη στην εφαρμογή των μεταρρυθμίσεών τους μέσω της ανοιχτής μεθόδου συντονισμού.
<P>
" σύσταση του 2006 σχετικά με τις βασικές ικανότητες για τη διά βίου μάθηση ορίζει τις βασικές ικανότητες που θα πρέπει να αναπτύξουν οι νέοι κατά τη διάρκεια της αρχικής εκπαίδευσης και κατάρτισής τους σε ένα επίπεδο που θα τους δίνει τα εφόδια για την ενήλικη ζωή και θα τους επιτρέπει να αναπτύξουν πολύ καλές επαγγελματικές δεξιότητες για το μέλλον. Θα πρέπει επίσης να εξετάσουμε το παραπάνω στρατηγικό πλαίσιο για την ευρωπαϊκή συνεργασία στην εκπαίδευση και την κατάρτιση ("ΕΤ 2020") από αυτήν την προοπτική. Θα υπογραμμίσω ότι, μεταξύ των τομέων προτεραιότητας για τον πρώτο κύκλο αυτού του προγράμματος, η Επιτροπή έχει ως στόχο να αναπτύξει συνεργασία μεταξύ των κρατών μελών για τη βελτίωση βασικών δεξιοτήτων στην ανάγνωση, τα μαθηματικά και τις επιστήμες και να εντατικοποιήσει το έργο με στόχο τη μείωση του αριθμού των ατόμων που εγκαταλείπουν πρόωρα την εκπαίδευση και την κατάρτιση.
<P>
Μέσω της διαδικασίας της Κοπεγχάγης, τα κράτη μέλη της Ευρωπαϊκής Ένωσης συνεργάζονται όλο και περισσότερο για την ανταλλαγή εμπειριών και τη βελτίωση της σύνδεσης μεταξύ της επαγγελματικής εκπαίδευσης και κατάρτισης και της αγοράς εργασίας, ώστε να βοηθηθεί η πρόσβαση των νέων στην αγορά εργασίας με καλύτερους όρους. " ενίσχυση της ελκυστικότητας και της ποιότητας της επαγγελματικής εκπαιδευτικής κατάρτισης αποτελεί βασική προτεραιότητα, καθώς ενισχύει την έννοια της διά βίου μάθησης και τις σχετικές πολιτικές, προκειμένου το εργατικό δυναμικό της Ευρώπης να είναι ευέλικτο και ικανό να προσαρμοστεί στις αλλαγές που αφορούν τις συνθήκες στην αγορά εργασίας.
<P>
Επισημαίνοντας απλώς ορισμένα ακόμη προγράμματα, η δράση για την κινητικότητα του προγράμματος Leonardo da Vinci είναι επίσης ένα εξαιρετικά αποτελεσματικό μέσο προκειμένου να βοηθηθεί η πρόσβαση των νέων στην αγορά εργασίας. Αυτό αφορά κυρίως μαθητευόμενους και άλλους νέους στην αγορά εργασίας. Χάρη σε αυτό το πρόγραμμα, μπορούν να ολοκληρώσουν μέρος της κατάρτισής τους σε κάποια άλλη χώρα. Μέχρι τώρα, τα αποτελέσματα είναι πολύ θετικά, διότι αυτή η άσκηση στο εξωτερικό έχει βελτιώσει δεξιότητες που είναι χρήσιμες για τους εργοδότες. Έχει βελτιώσει τις γλωσσικές ικανότητες και τις διαπολιτισμικές δεξιότητές τους.
<P>
Θα πρέπει να αναφέρω επίσης το πρόγραμμα Erasmus, αλλά υπό ελαφρώς διαφορετικό πρίσμα διότι, έως τώρα, μιλούμε κυρίως για ανταλλαγές φοιτητών μεταξύ των πανεπιστημίων. Από το 2007, ωστόσο, το πρόγραμμα Erasmus στηρίζει επίσης την άσκηση φοιτητών σε επιχειρήσεις. Το εν λόγω πρόγραμμα υπήρξε πολύ επιτυχημένο εξαρχής, καθώς τον πρώτο μόλις χρόνο της λειτουργίας του πάνω από 20 000 φοιτητές πραγματοποίησαν την εργασιακή τους άσκηση στο εξωτερικό και πάνω από 15 000 επιχειρήσεις έχουν συμμετάσχει σε αυτήν την προσπάθεια. Αυτό είναι ένα παράδειγμα του τρόπου με τον οποίο μπορούμε να ενισχύσουμε την απασχολησιμότητα των αποφοίτων και να προωθήσουμε την καλύτερη συνεργασία μεταξύ του ακαδημαϊκού και του επιχειρηματικού τομέα.
<P>
Έχουμε ήδη συζητήσει τις θετικές επιπτώσεις της διαδικασίας της Μπολόνια στην κινητικότητα των φοιτητών και στη συνεργασία μεταξύ των πανεπιστημίων και των ανώτατων εκπαιδευτικών ιδρυμάτων, και έτσι δεν θα επαναλάβω όσα ήδη είπα προ λίγων λεπτών.
<P>
Εν κατακλείδι, θα ήθελα να επισημάνω ότι η Επιτροπή αναγνωρίζει τις ιδιαίτερες δυσκολίες που αντιμετωπίζουν οι νέοι όταν εισέρχονται στην αγορά εργασίας. Στο πλαίσιο της στρατηγικής της Λισαβόνας για την ανάπτυξη και τη δημιουργία περισσότερων και καλύτερων θέσεων εργασίας, τόσο η Επιτροπή όσο και το Ευρωπαϊκό Συμβούλιο έχουν επικεντρωθεί ιδιαίτερα στη βελτίωση της κατάστασης της απασχόλησης των νέων. Τα κράτη μέλη έχουν δεσμευτεί μέσω της έγκρισης του Ευρωπαϊκού Συμφώνου για τη Νεολαία το 2005 να δώσουν μεγαλύτερη προσοχή στην ένταξη των νέων στην εκπαίδευση, την απασχόληση και την κοινωνία γενικότερα, αλλά η αρχική πολλά υποσχόμενη πρόοδος έχει περιέλθει σε τέλμα λόγω της σημερινής οικονομικής κρίσης. Είναι αλήθεια ότι οι νέοι έχουν πληγεί πολύ σκληρά, καθώς ήταν οι πρώτοι που έχασαν τις θέσεις εργασίας τους υπό τις παρούσες συνθήκες. Στην ανακοίνωσή της του Ιουνίου του 2009 με τίτλο "Κοινή δέσμευση για την απασχόληση", η Επιτροπή ενθάρρυνε τα κράτη μέλη και τους κοινωνικούς εταίρους να διασφαλίσουν ότι οι νέοι, παρά το δύσκολο οικονομικό περιβάλλον, θα έχουν πρόσβαση σε ποιοτική εκπαίδευση και κατάρτιση και, ιδιαίτερα, σε μαθητεία και εκπαίδευση υψηλής ποιότητας.
<SPEAKER ID="422" NAME="Silvia-Adriana Ţicău" AFFILIATION="S&amp;D">
(RO) Υπάρχει ο κίνδυνος, λόγω της οικονομικής κρίσης, να είναι πιο δύσκολο για τους νέους να βρουν μια δουλειά, να είναι αναγκασμένοι να δεχθούν μια θέση εργασίας που θα είναι κατώτερη του επιπέδου των προσόντων τους ή να είναι αναγκασμένοι να μείνουν άνεργοι για μεγαλύτερο διάστημα. " Επιτροπή θα πρέπει να εξασφαλίσει ότι αυτοί οι νέοι θα έχουν την ευκαιρία να καταρτιστούν στο διάστημα που θα είναι άνεργοι και ότι δεν θα βρεθούν σε μειονεκτική θέση λόγω όρων απασχόλησης που απαιτούν ένα ελάχιστο διάστημα εμπειρίας, ενίοτε 5-10 έτη. Τι μέτρα σκέφτεται να εγκρίνει η Επιτροπή έχοντας αυτό υπόψη;
<SPEAKER ID="423" NAME="Maroš Šefčovič" LANGUAGE="EN">
Έχετε απόλυτο δίκιο όταν λέτε ότι, υπό τις παρούσες συνθήκες, η Επιτροπή και τα κράτη μέλη πρέπει να είναι πολύ δημιουργικά όσον αφορά τη βελτίωση των συνθηκών για τους νέους, προκειμένου να τους δοθεί η δυνατότητα να διατηρήσουν τις θέσεις εργασίας τους ή, εάν τις έχουν χάσει, να επανεκπαιδευτούν και να προετοιμαστούν καλύτερα για την επόμενη ευκαιρία, την επόμενη πιθανή εργασία. " Επιτροπή συνεργάζεται πολύ στενά με τα κράτη μέλη και με εμπειρογνώμονες και, στην τρέχουσα κατάσταση, στο επίκεντρο του έργου αυτού βρίσκονται τρεις τομείς: τον τρόπο που μπορεί να χρησιμοποιηθεί η περίοδος αυτή για να διασφαλιστεί ότι θα επιτευχθούν οι σωστές βασικές δεξιότητες και βασικές ικανότητες, τον τρόπο που θα γίνει πιο δίκαιη η ποιοτική εκπαίδευση και τον τρόπο με τον οποίο θα διασφαλισθεί η ποιότητα της εκπαίδευσης και της μάθησης στα σχολεία. Πιστεύω ότι αυτές είναι οι βασικές προϋποθέσεις ώστε να προετοιμαστούν οι νέοι προκειμένου να ξεπεράσουν αυτήν την πολύ δύσκολη περίοδο και να προετοιμαστούν καλύτερα για το επόμενο κύμα θέσεων εργασίας το οποίο ευελπιστούμε ότι θα δημιουργηθεί μόλις υποχωρήσει η κρίση.
<P>
Θέμα: Εθελοντισμός στον αθλητισμό
<P>
Μπορεί η Επιτροπή να εκθέσει τις πρωτοβουλίες που προτίθεται να αναλάβει για την περαιτέρω προώθηση του εθελοντισμού στον τομέα του αθλητισμού σε ευρωπαϊκό επίπεδο;
<SPEAKER ID="425" NAME="Maroš Šefčovič" LANGUAGE="EN">
Ο εθελοντικός σε δραστηριότητες τρίτων τομέων διαδραματίζει σημαντικό ρόλο στη χάραξη της πολιτικής της ΕΕ, δεδομένου του οφέλους για την κοινωνία όσον αφορά τη συνοχή, την ένταξη, τη δημοκρατία, την ιθαγένεια και, επίσης, την επίτευξη μιας ξεκάθαρης, ενυπάρχουσας, οικονομικής αξίας. Ο εθελοντισμός δίνει πολλές ευκαιρίες για ανεπίσημη εκπαίδευση και αξίζει να αναγνωριστεί κατάλληλα. Ενώ ο εθελοντισμός υφίσταται σε πολλούς τομείς, υπάρχουν διαρθρωτικές ιδιαιτερότητες όσον αφορά τον τομέα του αθλητισμού.
<P>
" εθελοντική δραστηριότητα στον αθλητισμό αποτελεί τη βάση για την οργάνωση, τη διαχείριση και τη διεξαγωγή αθλητικών δραστηριοτήτων σε νέα κράτη μέλη και διαδραματίζει ουσιαστικό ρόλο στη στήριξη ολόκληρου του αθλητικού οικοδομήματος. " σημασία αυτής της εθελοντικής δραστηριότητας στον αθλητισμό έχει επανειλημμένως αναγνωριστεί σε ευρωπαϊκό πολιτικό επίπεδο: στη Λευκή Βίβλο του 2007 για τον αθλητισμό, η Επιτροπή αναγνωρίζει ρητά τον ρόλο της εθελοντικής δραστηριότητας ως ένα από τα κοινά στοιχεία της ευρωπαϊκής προσέγγισης του αθλητισμού. Ως εκ τούτου, στο σχέδιο δράσης "Pierre de Coubertin", η Λευκή Βίβλος επιδιώκει την προώθηση του εθελοντισμού σε αθλητικές και μη κερδοσκοπικές αθλητικές οργανώσεις μέσω ειδικών δράσεων, συμπεριλαμβανομένης μιας μελέτης για τον εθελοντισμό και την ανταλλαγή ορθών πρακτικών στο πλαίσιο της ανεπίσημης ομάδας εργασίας της ΕΕ "μη κερδοσκοπική αθλητική οργάνωση".
<P>
Επιπλέον, τα σχέδια που αφορούν τον εθελοντισμό στον αθλητισμό χρηματοδοτούνται μέσω των προγραμμάτων "Ευρώπη για τους Πολίτες" και "Νεολαία σε Δράση". Την άνοιξη του 2009 ξεκίνησε μια νέα μελέτη για τον εθελοντισμό, η οποία περιέγραψε τον εθελοντισμό και θα περιγράψει τον εθελοντισμό και στα 27 κράτη μέλη. Αυτό θα επιφέρει εις βάθος αναλύσεις των βασικών ευκαιριών και προκλήσεων και θα ακολουθηθεί από τη σύσταση στα κράτη μέλη της Ευρωπαϊκής Ένωσης, την κοινωνία των πολιτών και αθλητικές οργανώσεις. Τα αποτελέσματα της μελέτης αναμένονται πριν από το τέλος του 2009, και έτσι σίγουρα θα τα λάβουμε τις ερχόμενες εβδομάδες.
<P>
Πιστεύουμε ότι η εν λόγω μελέτη θα πρέπει να συμβάλει στη μεγαλύτερη κατανόηση του εθελοντισμού στον αθλητισμό, τόσο από κοινωνική όσο και από οικονομική άποψη, ως βάση ανταπόκρισης στην πολιτική απαίτηση για την προώθηση εθελοντικών δραστηριοτήτων στον αθλητισμό και της υποκείμενης δομής του σε ένα ευρωπαϊκό πλαίσιο.
<P>
Όπως ορίζεται στην πρότασή της, η οποία εξακολουθεί να υπόκειται στη νομοθετική διαδικασία, η Επιτροπή σκοπεύει επίσης να προωθήσει την εθελοντική δραστηριότητα στον αθλητισμό στο πλαίσιο του Ευρωπαϊκού Έτους Εθελοντισμού 2011. Υπό την προϋπόθεση ότι η Συνθήκη της Λισαβόνας θα τεθεί σε ισχύ, η εφαρμογή νέων διατάξεων για τον αθλητισμό, οι οποίες περιλαμβάνουν συγκεκριμένη αναφορά στην προώθηση αθλητικών δομών βάσει εθελοντικών δραστηριοτήτων σε επίπεδο ΕΕ, θα απαιτεί τον δέοντα προβληματισμό. Σε αυτήν την περίπτωση, η Επιτροπή θα πραγματοποιήσει διαβουλεύσεις με όλους τους ενδιαφερόμενους φορείς, προκειμένου να αναπτύξει μια πολιτική και τις κατάλληλες πρωτοβουλίες με σαφή προστιθέμενη αξία για την ΕΕ.
<SPEAKER ID="426" NAME="Liam Aylward" AFFILIATION="ALDE">
(EN) Θα ήθελα να ευχαριστήσω τον Επίτροπο, ιδιαίτερα για τις αναφορές του στη Λευκή Βίβλο για τον αθλητισμό, τις οποίες επικροτώ.
<P>
Θέλω να αναφερθώ στην παχυσαρκία, η οποία αποτελεί ένα από τα πιο σοβαρά προβλήματα δημόσιας υγείας στην Ευρώπη επί του παρόντος. Εκτιμάται ότι υπάρχουν 22 εκατομμύρια υπέρβαρα παιδιά στην Ευρωπαϊκή Ένωση, εκ των οποίων τα 5,1 εκατομμύρια θεωρούνται παχύσαρκα. " αύξηση της παιδικής παχυσαρκίας είναι εξαιρετικά ανησυχητική. Καθώς η παιδική παχυσαρκία συνδέεται επίσης σε μεγάλο βαθμό με την παχυσαρκία κατά την ενήλικη ζωή, η καλύτερη στιγμή για την αντιμετώπιση του προβλήματος είναι κατά την παιδική ηλικία.
<P>
Πώς σκοπεύει η Επιτροπή να συνδέσει τον εθελοντισμό στον αθλητισμό και την έννοια "αθλητισμός για όλους" με τη μάχη κατά των αυξανόμενων επιπέδων παχυσαρκίας μεταξύ των παιδιών στην Ευρωπαϊκή Ένωση και στα κράτη μέλη; Υπάρχει η πιθανότητα θέσπισης ενός εκπαιδευτικού προγράμματος από το τμήμα σας, προκειμένου να εξασφαλισθεί η μετάδοση του μηνύματος σε ολόκληρη την Ευρώπη και σε κάθε κράτος μέλος;
<SPEAKER ID="427" NAME="Maroš Šefčovič" LANGUAGE="EN">
Σας ευχαριστώ που θέτετε αυτό το πολύ σημαντικό θέμα, το οποίο σχετίζεται κάπως με την ερώτηση που ακολουθεί. Συμφωνώ 100% μαζί σας ότι η παιδική παχυσαρκία και, αργότερα, η παχυσαρκία των ενηλίκων είναι ένα από τα επείγοντα προβλήματα που αντιμετωπίζουμε στην Ευρωπαϊκή Ένωση. Θα μιλήσω αργότερα για τις μελέτες που έχουμε ολοκληρώσει και τα συμπεράσματα επί του θέματος, και είναι σαφές ότι υπάρχουν δύο όψεις του νομίσματος. Αφενός, πρέπει να εργαστούμε πολύ σκληρά για τη βελτίωση των αθλητικών δραστηριοτήτων στα σχολεία και για την ενθάρρυνση των αθλητικών δραστηριοτήτων μεταξύ των ενηλίκων· αφετέρου, πρέπει να είμαστε πολύ προσεκτικοί όσον αφορά τις κατευθυντήριες γραμμές για τη διατροφή.
<P>
Όπως είμαι βέβαιος ότι γνωρίζετε καλά, οι πιο πρόσφατες μελέτες απέδειξαν με σαφήνεια ότι ίσως είχαμε υψηλότερη λήψη θερμίδων κατά τη δεκαετία του 1950. Την εποχή εκείνη, καταναλώναμε περισσότερο λίπος, αλλά δεν είχαμε το πρόβλημα της παχυσαρκίας. " απάντηση είναι σαφής: οι άνθρωποι τότε κινούνταν πολύ περισσότερο και είχαν πολύ μεγαλύτερη σωματική δραστηριότητα. Επομένως, ένα από τα συμπεράσματα είναι ότι δεν μπορούμε να κερδίσουμε τη μάχη κατά της παχυσαρκίας μόνο μέσω διατροφικών συστάσεων, αλλά αυτές πρέπει να συνδυάζονται με επαρκή σωματική άσκηση.
<P>
Σε αυτό το πλαίσιο, η Ευρωπαϊκή Ένωση αναμένει ακόμη να αναλάβει πραγματικές αρμοδιότητες όσον αφορά τον αθλητισμό. Αναμένουμε την ολοκλήρωση της διαδικασίας επικύρωσης της Συνθήκης της Λισαβόνας και, στη συνέχεια, η Επιτροπή θα συμμετάσχει σε ευρείες διαβουλεύσεις με όλους τους φορείς, προκειμένου να προετοιμάσουμε πολύ καλές, ευρέως αποδεκτές κα θετικές πρωτοβουλίες. Αυτό θα είναι ένα από τα θέματα επί των οποίων θα πρέπει να επικεντρωθούμε, καθώς ένας τρόπος για να βελτιώσουμε θετικά την κατάσταση μεταξύ των παιδιών είναι να αυξηθεί ο αριθμός των σχολικών ωρών που αφιερώνονται στη σωματική άσκηση. Αυτό δεν θα είναι πολύ δύσκολο, και είμαι βέβαιος ότι θα επιφέρει πολύ σημαντικά και θετικά αποτελέσματα.
<SPEAKER ID="428" NAME="Marian Harkin" AFFILIATION="ALDE">
(EN) Απαντώντας στον κ. Aylward είπατε ότι ο εθελοντισμός επιφέρει σαφή οικονομική αξία. Αυτό είναι αλήθεια, και επιφέρει και κοινωνική αξία. Δεδομένου ότι αναφέρατε επίσης το 2011 ως Ευρωπαϊκό Έτος Εθελοντισμού στην απάντησή σας, θα ήθελα να σας ρωτήσω γιατί η Επιτροπή έχει προτείνει προϋπολογισμό 6 μόνο εκατομμυρίων ευρώ για αυτό το έτος· ο προϋπολογισμός για το 2010 θα είναι 18 εκατ. ευρώ.
<P>
Ο εθελοντισμός είναι δωρεάν υπό την έννοια ότι δίνεται δωρεάν, αλλά αυτός δεν είναι καλός λόγος η Ευρωπαϊκή Επιτροπή να μην επενδύσει στα 100 εκατομμύρια εθελοντές σε ολόκληρη την ΕΕ. Συνεπώς, θα ήθελα να εκφράσετε τις απόψεις σας σχετικά με το ποσό της χρηματοδότησης που δόθηκε φέτος, διότι πραγματικά πιστεύω ότι δεν επαρκεί.
<SPEAKER ID="429" NAME="Maroš Šefčovič" LANGUAGE="EN">
Μόλις ενημέρωσα τον προϊστάμενο του γραφείου μας να σας δώσει μια όσο το δυνατόν πιο ακριβή απάντηση. Σύμφωνα με τις πληροφορίες που έχω, 8 εκατ. ευρώ δόθηκαν για ολόκληρο το Έτος Εθελοντισμού. Πιστεύω ότι με τον κατάλληλο σχεδιασμό -τον οποίο ελπίζω ότι θα μπορέσουμε να ξεκινήσουμε πολύ σύντομα μετά τη λήψη της απόφασης- και με αυτά τα χρήματα μπορούμε πράγματι να τονίσουμε τη σημασία του εθελοντισμού, τα οφέλη που επιφέρει για την κοινωνική ζωή και τους πόρους που εξοικονομεί για την οργάνωση κοινωνικών, πολιτιστικών και άλλων δραστηριοτήτων. Ελπίζω ότι σίγουρα μπορούμε να επιτύχουμε τους στόχους που αναφέρετε στην ερώτησή σας με αυτό το χρηματικό ποσό.
<P>
Θέμα: Λευκή Βίβλος για τον Αθλητισμό
<P>
Σύμφωνα με τους πολιτικούς στόχους της Λευκής Βίβλου για τον Αθλητισμό της ΕΕ, ποια προγράμματα εφαρμόζει η Επιτροπή για να εκθέσει τα πλεονεκτήματα των καλυτέρων διαιτητικών πρακτικών στην Ευρώπη;
<SPEAKER ID="431" NAME="Maroš Šefčovič" LANGUAGE="EN">
" ερώτηση αυτή συνδέεται σε κάποιο βαθμό με την προηγούμενη απάντησή μου ως προς το πώς μπορούμε να συνδυάσουμε καλύτερες διατροφικές πρακτικές, πώςμπορούμε να προωθήσουμε έναν πιο υγιεινό τρόπο ζωής και να δημιουργήσουμε ευρωπαϊκή προστιθέμενη αξία στις εθνικές πολιτικές σε αυτούς τους τομείς.
<P>
Θα πρέπει καταρχάς να αναφέρω ότι η Λευκή Βίβλος της Επιτροπής για μια "Ευρωπαϊκή στρατηγική για θέματα υγείας που έχουν σχέση με τη διατροφή, το υπερβολικό πάχος και την παχυσαρκία" επεσήμανε τη σημασία της λήψης προληπτικών μέτρων προκειμένου να αναστραφεί η μείωση της σωματικής άσκησης, και οι δράσεις που προτείνονται στον τομέα της σωματικής άσκησης σε αυτήν τη Λευκή Βίβλο και στη Λευκή Βίβλο για τον αθλητισμό αλληλοενισχύονται και αλληλοσυμπληρώνονται.
<P>
" Επιτροπή έχει δημιουργήσει μια ομάδα υψηλού επιπέδου για τη διατροφή και τη σωματική άσκηση, όπου αξιωματούχοι από όλα τα κράτη μέλη μπορούν να ανταλλάξουν ιδέες πολιτικής και βέλτιστες πρακτικές και μπορούν να αποκτήσουν μια συνολική εικόνα όλων των κυβερνητικών πολιτικών σε αυτόν τον τομέα. Όπως πιθανόν γνωρίζετε, αυτή η ομάδα υψηλού επιπέδου συνεδριάζει τουλάχιστον τρεις φορές ετησίως.
<P>
Μέσω του προγράμματος για τη δημόσια υγεία, η Επιτροπή στηρίζει πρωτοβουλίες, μεταξύ άλλων, για τη δικτύωση τοπικών εταιρικών σχέσεων που έχουν ως στόχο τη διατροφή και τη σωματική άσκηση των νέων.
<P>
Επανερχόμενος στη Λευκή Βίβλο για τη διατροφή, πρέπει να επισημάνω ότι αυτή η Βίβλος τονίζει ότι ο ιδιωτικός τομέας και οι ΜΚΟ μπορούν να διαδραματίσουν πολύ σημαντικό ρόλο βοηθώντας μας να εξασφαλίσουμε ότι θα υπάρξει πραγματική μείωση των επιπέδων παχυσαρκίας.
<P>
Το έργο της ευρωπαϊκής πλατφόρμας για τη διατροφή, τη σωματική άσκηση και την υγεία βρίσκεται σε εξέλιξη, και τα μέλη της πλατφόρμας δεσμεύονται σε δράσεις στον τομέα τους σε μια προσπάθεια για αντιστροφή της τάσης.
<P>
Στον τομέα του αθλητισμού, η Λευκή Βίβλος παραμένει το μοναδικό και άκρως σημαντικό σημείο αναφοράς. Προβλέπει αρκετές δράσεις στον τομέα του αθλητισμού και της υγείας, γνωστές με τον όρο "σωματική άσκηση για τη βελτίωση της υγείας" (HEPA), οι οποίες περιλαμβάνουν τη στήριξη του δικτύου HEPA. Πρότεινε επίσης περισσότερες ευκαιρίες χρηματοδότησης για προγράμματα σε αυτόν τον τομέα, ήτοι στο πλαίσιο του έβδομου προγράμματος πλαισίου για την έρευνα και την τεχνολογική ανάπτυξη, του προγράμματος δημόσιας υγείας της ΕΕ, των προγραμμάτων "Νεολαία" και "Ενεργός Συμμετοχή του Πολίτη στα κοινά" και του προγράμματος διά βίου μάθησης.
<P>
Οι κατευθυντήριες γραμμές της ΕΕ για τη σωματική άσκηση το 2008 μπορούν επίσης να θεωρηθούν ως συμβολή στην ενημέρωση των πολιτών σχετικά με τα οφέλη της σωματικής άσκησης και τη διατήρηση της σωστής ισορροπίας μεταξύ της διατροφής και της σωματικής άσκησης.
<P>
" Επιτροπή υλοποιεί, επί του παρόντος, μια προπαρασκευαστική δράση στον τομέα του αθλητισμού προκειμένου να προετοιμαστούν οι μελλοντικές δράσεις της ΕΕ σύμφωνα με τις δημοσιονομικές αποφάσεις που έλαβε το Κοινοβούλιο, και η προπαρασκευαστική δράση του 2009 έχει ήδη παράσχει μια σαφή ένδειξη σχετικά με το υψηλό ενδιαφέρον στον τομέα της HEPA, με το 64% των αιτήσεων για δράση να αφορούν αυτόν τον τομέα.
<SPEAKER ID="432" NAME="Brian Crowley" AFFILIATION="ALDE">
(EN) Κύριε Πρόεδρε, θα ήθελα να ευχαριστήσω τον Επίτροπο για την απάντησή του. Στην πραγματικότητα, δεν αφορούσε την προηγούμενη ερώτηση· εγώ είχα μια διαφορετική οπτική γωνία.
<P>
Ο Επίτροπος αναφέρθηκε σε δύο σημεία που ήθελα να επισημάνω: καταρχάς, όσον αφορά την ομάδα διατροφής και υγείας η οποία συνεδριάζει με θέμα το είδος των διατροφικών και διαιτητικών συνθηκών, αλλά και την αναληθή διαφήμιση από πολλά άτομα του χώρου που υποστηρίζουν ότι ο αθλητισμός συνδέεται με ορισμένα είδη προϊόντων και συμπληρωμάτων, τα οποία ενδέχεται να είναι πολύ επιζήμια για την υγεία. Αντί να χρησιμοποιούν φυσικά προϊόντα για να δημιουργήσουν ένα καλύτερο και υγιεινό περιβάλλον για όσους θέλουν να προπονούνται, χρησιμοποιούν συμπληρώματα όπως αυξητικές ορμόνες που βρίσκονται συμπυκνωμένες σε ορισμένα ροφήματα και αφεψήματα υψηλής απόδοσης, τα οποία πωλούνται με βάση το σκεπτικό ότι δίνουν περισσότερη ενέργεια ή ταχύτητα αλλά, στην πραγματικότητα, προκαλούν τεράστια προβλήματα υγείας. Για τον λόγο αυτόν, ήθελα να συνδέσω το ύψιστο επίπεδο αθλητισμού με όσα πράττουν αθλητές και αθλήτριες προκειμένου να φτάσουν εκεί, ενθαρρύνοντας ταυτόχρονα όσους βρίσκονται σε χαμηλότερα αθλητικά επίπεδα να κατανοήσουν ότι ένα γρήγορο ρόφημα δεν πρόκειται να σε κάνει τον καλύτερο αθλητή του κόσμου.
<SPEAKER ID="433" NAME="Maroš Šefčovič" LANGUAGE="EN">
Θεωρώ ότι η οπτική γωνία σας είναι απολύτως σωστή διότι, εάν πάτε σήμερα σε ένα γυμναστήριο, πριν ακόμη φτάσετε στο μηχάνημα βλέπετε τα ράφια γεμάτα με διάφορα είδη προϊόντων, διατροφικών συμπληρωμάτων, ενεργειακών ροφημάτων κλπ. Ορθώς υποστηρίζετε ότι ο εν λόγω τομέας αποτελεί μια πολύ μεγάλη επιχείρηση και ότι πρέπει να σκεφτόμαστε πολύ προσεκτικά πώς θα τον προσεγγίσουμε και πώς θα βρούμε την κατάλληλη ισορροπία δίνοντας τη δυνατότητα στους αθλητές να έχουν στη διάθεσή τους καλά προϊόντα και, ταυτόχρονα, εξασφαλίζοντας ότι έχουν σωστή ενημέρωση σχετικά με το είδος των προϊόντων που χρησιμοποιούν.
<P>
Φρονώ ότι θα ήταν πολύ σημαντική μια ενημερωτική εκστρατεία σχετικά με τις αρνητικές συνέπειες αυτών των προϊόντων. Σε επίπεδο προστασίας των καταναλωτών, αυτά τα προϊόντα πρέπει να περιγράφονται με μεγάλη σαφήνεια και πρέπει να επισημαίνονται ρητά οι επιβλαβείς συνέπειες της κατανάλωσης αυτών των προϊόντων στους αθλητές. Θεωρώ ότι έχετε απόλυτο δίκιο όταν λέτε πως πρέπει να σκεφτούμε τον τρόπο με τον οποίο μπορούμε να αποφύγουμε τις αρνητικές συνέπειες που έχει η συμμετοχή στον αθλητισμό και, στη συνέχεια, η πλήρης εξάλειψη των οφελών με τη χρήση προϊόντων που είναι στην πραγματικότητα επιβλαβή για την υγεία.
<P>
Θέμα: Δυσχέρειες για το σλοβενικό θέατρο της Τεργέστης
<P>
" ΕΕ χρειάζεται επειγόντως έναν Επίτροπο για τα ανθρώπινα δικαιώματα δεδομένου ότι σημειώνονται καταφανείς παραβιάσεις των δικαιωμάτων των μειονοτήτων, επί παραδείγματι στην Ιταλία. Ένας από τους πυλώνες της εθνικής ταυτότητας και του πολιτισμού της σλοβενικής μειονότητας στην Ιταλία είναι το σλοβενικό θέατρο (Slovensko stalno gledališče) της Τεργέστης που ιδρύθηκε το 1945 από τις δημοτικές, επαρχιακές και περιφερειακές αρχές της Ιταλίας.
<P>
Το θέατρο αντιμετώπιζε ανέκαθεν οικονομικές δυσχέρειες δεδομένου ότι οι ιταλικές αρχές δεν παρέχουν τακτική χρηματοδότηση. Το θέατρο χρειάστηκε να διακόψει τις παραστάσεις του το Σεπτέμβριο λόγω οικονομικών δυσχερειών. Το ιταλικό κράτος έχει αναλάβει τη σημαντική σε εθνικό και διεθνές επίπεδο υποχρέωση να φροντίζει τους ιταλούς πολίτες που ανήκουν στη σλοβενική μειονότητα. Το ιταλικό κράτος δεν σέβεται τα δικαιώματα των ιδίων των πολιτών του και εμποδίζοντας τη λειτουργία του θεάτρου ασκεί μια ενεργή πολιτική αφομοίωσης της μειονότητας. " συμπεριφορά αυτή θεωρείται στη Σλοβενία καταφανής περιφρόνηση των υποχρεώσεων της Ιταλίας έναντι μιας μειονότητας, στη συγκεκριμένη περίπτωση της σλοβενικής.
<P>
Τι μπορείτε να πράξετε ως Επίτροποι για την προστασία του σλοβενικού θεάτρου της Τεργέστης και ταυτόχρονα της σλοβενικής γλώσσας;
<SPEAKER ID="435" NAME="Maroš Šefčovič" LANGUAGE="EN">
Θα ήθελα επίσης να ευχαριστήσω τον αξιότιμο βουλευτή για αυτήν την ερώτηση. Είναι σαφές ότι προσπαθεί να διερευνήσει όλες τις πιθανότητες παροχής βοήθειας και βελτίωσης της κατάστασης σε αυτό το θέατρο. Πρέπει να ξεκινήσω τονίζοντας ότι η κοινοτική δράση στον τομέα του πολιτισμού βασίζεται στο άρθρο 151, το οποίο προβλέπει ότι η δράση της κοινότητας αποσκοπεί στην ενθάρρυνση της συνεργασίας μεταξύ κρατών μελών και, αν αυτό είναι αναγκαίο, υποστηρίζει και συμπληρώνει τη δράση τους.
<P>
Ωστόσο, η απόφαση για τη χορήγηση εθνικών κονδυλίων σε πολιτιστικά ιδρύματα ανήκει στα κράτη μέλη, και η Κοινότητα δεν έχει καμία αρμοδιότητα που να επιτρέπει στην Επιτροπή να επηρεάζει τέτοιες επιλογές. Παρόλα αυτά, ο διαπολιτισμικός διάλογος και η προώθηση της πολιτιστικής πολυμορφίας είναι βασικοί στόχοι της ευρωπαϊκής πολιτιστικής ατζέντας, και τα διεθνικά προγράμματα σε αυτόν τον τομέα μπορούν, συνεπώς, να είναι επιλέξιμα για κοινοτική στήριξη στο πλαίσιο του προγράμματος για τον πολιτισμό.
<P>
Πιο συγκεκριμένα, στόχος είναι η ενθάρρυνση της δημιουργικότητας και της κινητικότητας των καλλιτεχνών, της πρόσβασης του κοινού στον πολιτισμό, της διασποράς της τέχνης και του πολιτισμού, του διαπολιτισμικού διαλόγου και της γνώσης της ιστορίας και της πολιτιστικής κληρονομιάς των λαών της Ευρώπης. Μπορούν να χρηματοδοτηθούν μόνο προγράμματα με ευρωπαϊκή διάσταση, που σημαίνει ότι τουλάχιστον τρεις -ή, στην περίπτωση των πολυετών προγραμμάτων, έξι- οργανισμοί από διαφορετικά κράτη μέλη πρέπει να συμμετέχουν στο πρόγραμμα.
<P>
Οι επιχορηγήσεις λειτουργίας για ένα μόνο πολιτιστικό ίδρυμα είναι δυνατές μόνο εάν οι δραστηριότητες διεξάγονται σε ευρωπαϊκό επίπεδο σε τουλάχιστον επτά χώρες που συμμετέχουν στο πρόγραμμα για τον πολιτισμό. Θα πρέπει επίσης να αναφέρουμε ότι η Επιτροπή έχει αναπτύξει μια στρατηγική για την προώθηση της πολυγλωσσίας στην Ευρωπαϊκή Ένωση η οποία καλύπτει επίσημες, εθνικές, περιφερειακές, μειονοτικές γλώσσες και γλώσσες μεταναστών.
<P>
" ανακοίνωση του Σεπτεμβρίου του 2008 με τίτλο "Πολυγλωσσία: πλεονέκτημα για την Ευρώπη και κοινή δέσμευση" επιβεβαιώνει τη στήριξη της Επιτροπής για όλες τις γλώσσες που ομιλούνται στην Κοινότητα, συμπεριλαμβανομένων των γλωσσών που ομιλούνται από μειονότητες. " στρατηγική αυτή εφαρμόζεται σε στενή συνεργασία με τα κράτη μέλη, τα οποία εξακολουθούν, ωστόσο, να λαμβάνουν τις αποφάσεις όσον αφορά την εσωτερική γλωσσική πολιτική. " προώθηση της εκμάθησης γλωσσών και της γλωσσικής πολυμορφίας είναι επίσης ένας από τους γενικούς στόχους του προγράμματος διά βίου μάθησης. Στο πλαίσιο αυτού του προγράμματος, η Ευρωπαϊκή Ένωση στηρίζει σχέδια και δίκτυα για την προώθηση όλων των γλωσσών που υφίστανται στην ΕΕ, συμπεριλαμβανομένων των μειονοτικών γλωσσών.
<P>
Επιπλέον, πρέπει να τονίσουμε ότι η προστασία των ατόμων που ανήκουν σε μειονότητες είναι μία από τις αρχές επί των οποίων θεμελιώνεται η Ένωση. Συνεπώς, η Επιτροπή θεωρεί ότι τα κράτη μέλη πρέπει να χρησιμοποιούν όλα τα διαθέσιμα νομικά μέσα για τη διασφάλιση των δικαιωμάτων των ατόμων -συμπεριλαμβανομένων όσων ανήκουν σε εθνικές μειονότητες- και να δρουν προληπτικά ενάντια σε κάθε μορφή διάκρισης. " Ευρωπαϊκή Επιτροπή επιβεβαιώνει τη δέσμευσή της για την προστασία των θεμελιωδών δικαιωμάτων και την αποφυγή των διακρίσεων.
<SPEAKER ID="436" NAME="Jelko Kacin" AFFILIATION="ALDE">
(SL) Σας ευχαριστώ για την απάντησή σας, κύριε Επίτροπε. Απαντά στην ερώτησή μου καταρχήν, αλλά δεν πρόκειται για πρόβλημα αρχής. Πρόκειται για ένα πολύ συγκεκριμένο πρόβλημα που αφορά ζωές ανθρώπων. " Επιτροπή πιστεύει, πράγματι, ότι πρόκειται για ένα θέμα που πρέπει να εμπίπτει στην αρμοδιότητα των κρατών μελών, αλλά το Κοινοβούλιο θεωρεί ότι στην Ιταλία δεν λειτουργούν όλα όπως θα έπρεπε. Γι' αυτόν ακριβώς τον λόγο, θα ψηφίσουμε αύριο επί ενός ψηφίσματος το οποίο αποτελεί προϊόν της συζήτησης σχετικά με την ελευθερία των ΜΜΕ στην Ιταλία. Μολονότι, ομολογουμένως, η Επιτροπή πιστεύει ότι δεν έχει εξουσία εν προκειμένω, η πλειονότητα όσων παρευρίσκονται εδώ είμαστε της άποψης ότι η Επιτροπή είναι πράγματι σε θέση να ασχοληθεί και με τέτοια θέματα.
<P>
Το θέμα των μειονοτήτων δεν είναι μόνο θέμα δικαιωμάτων των πολιτών. Αφορά επίσης το γεγονός ότι το κράτος είναι υπεύθυνο και υποχρεωμένο να σέβεται τα δικαιώματα των μειονοτήτων. Κύριε Επίτροπε, με χαροποιεί το γεγονός ότι μιλήσατε για τις διακρίσεις και την αντιμετώπισή τους, αλλά είναι γεγονός ότι καμία μειονότητα δεν μπορεί να επιβιώσει εάν δεν δεχθεί θετικές διακρίσεις. Μια μειονότητα χρειάζεται επιπλέον κατανόηση και βοήθεια και επιπλέον ηθική, πολιτική και οικονομική στήριξη προκειμένου να επιβιώσει. Αυτό είναι θετική διάκριση. Και σε αυτήν τη συγκεκριμένη περίπτωση, κύριε Επίτροπε, μιλούμε για ένα ίδρυμα που ιδρύθηκε από το προαναφερόμενο κράτος. Το εν λόγω θέατρο λειτουργεί περισσότερα από σαράντα, πενήντα χρόνια, αλλά κάθε χρόνο ακούμε την ίδια ιστορία. " άρνηση χρηματοδότησης έως το τέλος του έτους αποτελεί μια μορφή πολιτικής πίεσης και, όπως γνωρίζετε, όλοι οι σλαβικοί λαοί έχουν μια παρόμοια παροιμία: μια άδεια τσάντα δεν μπορεί να σταθεί όρθια. Αυτό που χρειαζόμαστε είναι συγκεκριμένη οικονομική δράση.
<SPEAKER ID="437" NAME="Maroš Šefčovič" LANGUAGE="EN">
Κατανοώ απόλυτα την ανησυχία σας, αλλά εμείς στην Επιτροπή πρέπει να λειτουργούμε με βάση τους πολύ σαφείς ισχύοντες κανόνες, ιδιαίτερα όσον αφορά τα κονδύλια και τη διάθεση του προϋπολογισμού.
<P>
Συνεπώς, στην απάντησή μου προσπάθησα να σας εκθέσω τις δυνατότητες για το πώς μπορούμε, σε ευρωπαϊκό επίπεδο, να βοηθήσουμε το σλοβενικό θέατρο.
<P>
" Επιτροπή θα μπορούσε να βοηθήσει οικονομικά από αυτήν την άποψη μόνο εάν η διοίκηση του θεάτρου συνεργαζόταν με τους γείτονες και εμπλεκόταν ενεργά στο πολιτιστικό πρόγραμμα υπό τις παρούσες συνθήκες. Θεωρώ ότι αυτό θα ήταν δυνατόν και θα μπορούσε να επιτευχθεί, και πιστεύω ότι θα ήταν προς όφελος όχι μόνο των θεάτρων, αλλά επίσης των κριτικών και των υπολοίπων εταίρων με τους οποίους θα συνεργαζόταν το σλοβενικό θέατρο στο μέλλον, διότι μόνο υπό αυτές τις προϋποθέσεις μπορεί η Επιτροπή να εξετάσει θετικά τη χρηματοδότηση αυτών των συγκεκριμένων δράσεων, οι οποίες περιγράφουν με μεγάλη σαφήνεια το στοιχείο της ευρωπαϊκής προστιθέμενης αξίας και της ευρωπαϊκής συνεργασίας σε αυτό το πλαίσιο.
<P>
Όπως γνωρίζετε, εάν δεν διαθέτουμε ένα ειδικό κονδύλιο του προϋπολογισμού για τέτοιου είδους σχέδια, δεν μπορούμε να τα χρηματοδοτήσουμε. Κατανοώ απολύτως ότι η συζήτηση επί του θέματος αυτού είναι συχνά πολύ έντονη, διότι πράγματι αφορά τα έθνη, την εθνικότητα και τις γλώσσες. Συνεπώς, φρονώ ότι το Ευρωπαϊκό Κοινοβούλιο είναι σε θέση να συζητά αυτό το θέμα, όπως τονίσατε στη συμπληρωματική σας ερώτηση.
<SPEAKER ID="438" NAME="Πρόεδρος">
" Ώρα των Ερωτήσεων έληξε.
<P>
Οι ερωτήσεις στις οποίες δεν δόθηκε απάντηση ελλείψει χρόνου θα λάβουν γραπτές απαντήσεις (βλ. Παράρτημα).

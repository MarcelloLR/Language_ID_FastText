<CHAPTER ID="018">
Προετοιμασία της διάσκεψης κορυφής της 7ης Μαΐου των αρχηγών κρατών και κυβερνήσεων της ζώνης ευρώ 2010 (συζήτηση)
<SPEAKER ID="395" NAME="Πρόεδρος">
" ημερήσια διάταξη προβλέπει τις δηλώσεις του Συμβουλίου και της Επιτροπής σχετικά με την προετοιμασία της διάσκεψης κορυφής των αρχηγών κρατών και κυβερνήσεων της ζώνης του ευρώ (7 Μαΐου 2010).
<SPEAKER ID="396" NAME="Diego López Garrido" LANGUAGE="ES">
Κύριε Πρόεδρε, αυτήν την εβδομάδα, στις 7 Μαΐου, θα πραγματοποιηθεί μια διάσκεψη των αρχηγών κρατών και κυβερνήσεων της ζώνης του ευρώ, και η παρούσα συζήτηση αφορά αυτήν τη σημαντική διάσκεψη. Στόχος της διάσκεψης είναι να επισημοποιήσει τη συμφωνία που επιτεύχθηκε για τον δανεισμό της Ελλάδας, το χρηματοδοτικό πακέτο στήριξης προς την Ελλάδα για την αντιμετώπιση της σοβαρής οικονομικής κατάστασης στην εν λόγω χώρα της ζώνης του ευρώ, καθώς και να εξετάσει τα διδάγματα που μπορούν να συναχθούν από την κατάσταση αυτή και αυτές τις συμφωνίες σε σχέση με το μέλλον της ζώνης του ευρώ και ολόκληρης της Ευρωπαϊκής Ένωσης.
<P>
Αυτό που θα κάνουν οι αρχηγοί κρατών και κυβερνήσεων την Παρασκευή είναι να επιβεβαιώσουν την οικονομική λύση που προσέφερε η Ευρωπαϊκή Ένωση στην Ελλάδα. Με άλλα λόγια, πρόκειται να επισημοποιηθεί η δέσμευση -η οποία στην παρούσα φάση είναι πολιτική δέσμευση- που ανελήφθη στη διάσκεψη των αρχηγών κρατών και κυβερνήσεων της ΕΕ στις 11 Φεβρουαρίου, μια δέσμευση να στηριχθεί η Ελλάδα στην αντιμετώπιση της δυσχερούς οικονομικής της κατάστασης.
<P>
Κατά συνέπεια, αυτό που θα κάνουν οι αρχηγοί κρατών και κυβερνήσεων την Παρασκευή είναι να παρουσιάσουν, να καθορίσουν και να συμφωνήσουν τη βούληση των 15 λοιπών κρατών μελών της ζώνης του ευρώ να λάβει η Ελλάδα αυτήν τη βοήθεια, αυτά τα δάνεια, μόλις η κυβέρνησή της εγκρίνει ένα αυστηρό πρόγραμμα οικονομικών και δημοσιονομικών προσαρμογών. Οι προσαρμογές αυτές στοχεύουν στη διασφάλιση της χρηματοοικονομικής σταθερότητας της Ελλάδας και της ζώνης του ευρώ στο σύνολό της, για το οποίο υπήρξε πολιτική συμφωνία όχι μόνο για την περίπτωση της Ελλάδας, αλλά συμφωνήθηκε πολιτικά σε ψήφισμα της 11ης Φεβρουαρίου από τους αρχηγούς κρατών και κυβερνήσεων της ΕΕ.
<P>
Πρόκειται για μια σημαντική απόφαση, από πολιτική και ιστορική σκοπιά, διότι είναι αναγκαία για την αξιοπιστία της ζώνης του ευρώ και την εξωτερική αξιοπιστία ολόκληρης της Ένωσης από οικονομικής άποψης. Είναι σημαντικό για τη δημοσιονομική εξυγίανση που απαιτούν οι Συνθήκες για την Ευρωπαϊκή Ένωση, τη δημοσιονομική εξυγίανση στη ζώνη του ευρώ και σε ολόκληρη την Ένωση και είναι εξαιρετικά σημαντικό για την επίτευξη αποτελεσματικής και μακράς διάρκειας οικονομικής ανάκαμψης στην Ευρωπαϊκή Ένωση.
<P>
Σήμερα, ο κ. Rehn, ο οποίος βρίσκεται εδώ μαζί μας, δημοσιοποίησε τις προβλέψεις της Επιτροπής για το 2010-2011, αποστέλλοντας ένα μήνυμα σταδιακής οικονομικής ανάκαμψης για την Ευρωπαϊκή Ένωση. Οι προβλέψεις της Επιτροπής επιβεβαιώνουν ότι πραγματοποιείται οικονομική ανάκαμψη στην Ευρωπαϊκή Ένωση και ότι, αφού βίωσε τη μεγαλύτερη ύφεση στην ιστορία της, για την Ευρωπαϊκή Ένωση στο σύνολό της προβλέπεται ανάπτυξη 1% το 2010 -φέτος- και 1,75% το 2011.
<P>
Συνεπώς, η οικονομική ύφεση έλαβε τέλος στην Ευρωπαϊκή Ένωση κατά το τρίτο τρίμηνο της προηγούμενης χρονιάς και η οικονομική ανάκαμψη έχει αρχίσει. Το ευρωπαϊκό σχέδιο για την ανάκαμψη της οικονομίας και οι αποφάσεις που ελήφθησαν από τα κράτη μέλη συνέβαλαν σαφώς σε αυτό με την παροχή μεγάλων χρηματικών ποσών στις οικονομίες διαφόρων χωρών από τους προϋπολογισμούς των κρατών μελών και από τον προϋπολογισμό της Ένωσης μέσω του ευρωπαϊκού σχεδίου για την ανάκαμψη της οικονομίας. Αυτός είναι ένας από τους λόγους που -θα το επαναλάβω- αφού διήλθε τη χειρότερη ύφεση στην ιστορία της, βλέπουμε ήδη σημάδια οικονομικής ανάκαμψης στην Ένωση.
<P>
Αυτές είναι οι προβλέψεις της Ευρωπαϊκής Επιτροπής, και αναμφίβολα η απόφαση για τον δανεισμό της Ελλάδας συμβάλλει αποφασιστικά στη διασφάλιση αποτελεσματικής και μακράς διάρκειας οικονομικής ανάκαμψης στη ζώνη του ευρώ και σε ολόκληρη την Ευρωπαϊκή Ένωση.
<P>
Πιστεύουμε ότι η Ευρωπαϊκή Ένωση ανταποκρίθηκε ορθώς στην τρέχουσα οικονομική κατάσταση, στην οικονομική κρίση, κάνοντας ό,τι ήταν δυνατόν για να ανταποκριθεί στην κατάσταση. Συγκεκριμένα, πιστεύουμε ότι ανταποκρίθηκε ορθά στην εξαιρετικά σοβαρή οικονομική κατάσταση στην Ελλάδα, διότι αυτό που έκανε η Ευρωπαϊκή Ένωση τους τελευταίους μήνες ήταν να λάβει σαφή μέτρα προς την κατεύθυνση αυτού που έχουμε αρχίσει να περιγράφουμε ως οικονομική διακυβέρνηση ή οικονομική κυβέρνηση της Ένωσης. Έχουν γίνει σαφή βήματα προόδου. Κατά καιρούς, μπορεί να έμοιαζαν αργά, πολύ αργά, όμως έχουν γίνει βήματα προόδου, σε κάθε περίπτωση, με ασφαλή και αποφασιστικό τρόπο, τα οποία οδηγούν στη διάσκεψη των αρχηγών κρατών και κυβερνήσεων της ΕΕ την Παρασκευή.
<P>
Πιστεύουμε ότι η οικονομική διακυβέρνηση, η οικονομική κυβέρνηση της Ένωσης πρέπει να έχει στέρεα θεμέλια. Το πρώτο από αυτά είναι η ανάληψη ευθύνης για τις δεσμεύσεις που ανελήφθησαν, για παράδειγμα κατά την υπογραφή και επικύρωση μιας Συνθήκης για την Ευρωπαϊκή Ένωση. Το δεύτερο είναι η αλληλεγγύη, η οποία είναι μια αρχή που βρίσκεται στον πυρήνα της Ευρωπαϊκής Ένωσης και όλων των πολιτικών της. Το τρίτο είναι ο συντονισμός της δημοσιονομικής εξυγίανσης, ο συντονισμός κατά την εξωτερική εκπροσώπηση της Ευρωπαϊκής Ένωσης -για παράδειγμα, με το βλέμμα στραμμένο στις συνεδριάσεις της ομάδας των G20- και ο συντονισμός για την ανάπτυξη και την έξοδο από την κρίση. Είμαι πεπεισμένος ότι αυτά θα αναφέρονται στο έγγραφο που προετοιμάζει ο Επίτροπος Rehn επί του θέματος και πρόκειται να παρουσιάσει στην Επιτροπή στις 12 Μαΐου.
<P>
Τέλος, θα ήθελα να πω ότι η οικονομική κυβέρνηση της Ένωσης που θεσπίζεται και αναπτύσσεται και για την οποία έχουν τεθεί τα θεμέλια στην Ευρωπαϊκή Ένωση, απαιτεί αποτελεσματικά μέσα και ένα στοιχείο εποπτείας. Είμαι βέβαιος ότι το έγγραφο που προετοιμάζει η Ευρωπαϊκή Επιτροπή θα αναφέρεται σε αυτό. Χρειαζόμαστε ποιότητα στα δημόσια οικονομικά. Χρειαζόμαστε εποπτεία του χρηματοπιστωτικού συστήματος, ευρωπαϊκή εποπτεία του χρηματοπιστωτικού συστήματος, και εν προκειμένω θα ήθελα να καλέσω το Ευρωπαϊκό Κοινοβούλιο να εγκρίνει μια δέσμη χρηματοοικονομικής εποπτείας το συντομότερο δυνατό. Αυτή η δέσμη πρέπει να περιλαμβάνει τους κανονισμούς και τις οδηγίες που συζητούνται εδώ στο Κοινοβούλιο και που πρόκειται να συζητηθούν στην αρμόδια επιτροπή εντός των επόμενων ημερών και, στη συνέχεια, στην αρμόδια σύνοδο της Ολομέλειας.
<P>
Χρειαζόμαστε επίσης μηχανισμούς για να αποτρέψουμε ενδεχόμενες κρίσεις καθώς και -όπως είπα προηγουμένως- την ικανότητα να υπάρχει μια ενιαία φωνή στην εξωτερική εκπροσώπηση της Ένωσης, και σε αυτήν την περίπτωση αναφέρομαι σαφώς στις συνεδριάσεις της ομάδας των G20. Θεωρώ ότι αυτά είναι βήματα προς την οικονομική κυβέρνηση ή διακυβέρνηση της Ένωσης· η βοήθεια και ο δανεισμός της Ελλάδας αποτελούν μέρος της, και γι' αυτόν τον λόγο πιστεύω ότι η Ευρωπαϊκή Ένωση κινείται προς τη σωστή κατεύθυνση και έχει παγιώσει αυτήν την κατεύθυνση.
<P>
Είμαι βέβαιος ότι οι αρχηγοί κρατών και κυβερνήσεων θα εγκρίνουν αυτό το πακέτο οικονομικής βοήθειας για την Ελλάδα, το οποίο αποτελεί, εν συντομία, όπως ανέφεραν στην ανακοίνωσή τους στις 11 Φεβρουαρίου, δέσμευση στη χρηματοοικονομική σταθερότητα, στην οικονομική σταθερότητα της ζώνης του ευρώ και ολόκληρης της Ευρωπαϊκής Ένωσης.
<SPEAKER ID="397" NAME="Jose Manuel Barroso" LANGUAGE="EN">
Κύριε Πρόεδρε, μου ζητήθηκε να προβώ σε δήλωση προς το Κοινοβούλιο πριν από τη διάσκεψη των αρχηγών κρατών και κυβερνήσεων της ζώνης του ευρώ την Παρασκευή.
<P>
Θα ήθελα να εκφράσω καταρχάς τα συλλυπητήριά μου στις οικογένειες των θυμάτων της βίας σήμερα στην Αθήνα. " διαφωνία και η διαμαρτυρία αποτελούν δικαίωμα κάθε πολίτη στις δημοκρατικές μας κοινωνίες, όμως τίποτα δεν δικαιολογεί την προσφυγή στη βία.
<P>
Θα ήθελα να αναφερθώ στο χρηματοδοτικό πακέτο στήριξης προς την Ελλάδα που επικυρώθηκε την προηγούμενη Κυριακή. Στη συνέχεια, θα σας πω μερικές από τις απόψεις μου για το τι πρέπει να γίνει, προκειμένου να αποτρέψουμε την επανάληψη μιας κρίσης αυτού του τύπου.
<P>
Όσον αφορά την Ελλάδα, συμφωνήθηκε από τις ελληνικές αρχές ένα πολυετές πρόγραμμα δημοσιονομικής εξυγίανσης και διαρθρωτικών μεταρρυθμίσεων. Αυτό προετοιμάστηκε από κοινού με την Επιτροπή, την Ευρωπαϊκή Κεντρική Τράπεζα και το Διεθνές Νομισματικό Ταμείο.
<P>
" ελληνική κυβέρνηση υπέβαλε ένα στέρεο και αξιόπιστο πακέτο, το οποίο θα οδηγήσει την οικονομία της σε μια βιώσιμη ατραπό και θα αποκαταστήσει την εμπιστοσύνη. Είναι σημαντικό να αναγνωρίσουμε το θάρρος που επέδειξε ο πρωθυπουργός κ. Παπανδρέου και η κυβέρνησή του.
<P>
" Ελλάδα θα καταβάλλει οδυνηρές προσπάθειες, όμως όλοι γνωρίζουμε ότι δεν υπάρχουν εναλλακτικές λύσεις.
<P>
Σε αντιστάθμιση, μετά από σύσταση της Επιτροπής και της Ευρωπαϊκής Κεντρικής Τράπεζας, ο συντονισμένος ευρωπαϊκός μηχανισμός βοήθειας προς την Ελλάδα ενεργοποιήθηκε. Πρόκειται για μια πρωτοφανή πράξη αλληλεγγύης, μοναδική σε ολόκληρο τον κόσμο.
<P>
" βοήθεια αυτή θα είναι αποφασιστικής σημασίας προκειμένου η Ελλάδα να αποκαταστήσει την οικονομία της και να διασφαλιστεί η χρηματοοικονομική σταθερότητα του συνόλου της ζώνης του ευρώ.
<P>
Επιτρέψτε μου να τονίσω ότι η Επιτροπή έχει διασφαλίσει ότι ο μηχανισμός, αν και στηρίζεται σε διμερή δάνεια, είναι ευρωπαϊκός. " Επιτροπή διαδραμάτισε καίριο ρόλο στη συγκρότησή του και θα συνεχίσει να διαδραματίζει σημαντικό ρόλο στη διαχείριση και την εφαρμογή του.
<P>
Ο ρόλος της Επιτροπής είναι και θα παραμείνει κεντρικής σημασίας στην αξιολόγηση της συμμόρφωσης της Ελλάδας με τις προϋποθέσεις του πακέτου. " Επιτροπή πρόκειται επίσης να διαχειρίζεται τα διμερή δάνεια από τα κράτη μέλη.
<P>
Μέχρι το τέλος της εβδομάδας θα υπάρχει ήδη μεγάλος αριθμός κρατών μελών που θα έχουν ολοκληρώσει τη διαδικασία για την παροχή αυτών των διμερών δανείων προς την Ελλάδα. Είμαι πεπεισμένος ότι η άνευ προηγουμένου χρηματοδοτική στήριξη που δίδεται στην Ελλάδα -110 δισεκατομμύρια ευρώ- και το πρόγραμμα προσαρμογής συνιστούν επαρκή αντίδραση στην ελληνική κρίση. Δεν έχουμε λόγο να αμφιβάλλουμε ότι θα εφαρμοστεί με σθένος τόσο από την Ελλάδα όσο και από τα κράτη μέλη της ζώνης του ευρώ.
<P>
Την άποψη αυτή συμμερίζονται και άλλοι που η γνώμη τους έχει σημασία. Παρατήρησα, για παράδειγμα, τη δήλωση υποστήριξης των πρώην, νυν και μελλοντικών προέδρων των υπουργών Οικονομικών της ομάδας των G20, η οποία δημοσιοποιήθηκε μόλις τώρα. Δυστυχώς, δεν φαίνεται να έχουν πεισθεί ακόμη όλοι οι παράγοντες της αγοράς. Πρέπει να πούμε δυνατά και ρητά ότι όσοι αμφιβάλλουν κάνουν λάθος. Θα επανέλθω σε αυτό αμέσως.
<P>
Στη διάσκεψη των αρχηγών κρατών και κυβερνήσεων της ζώνης του ευρώ την Παρασκευή, θα κοιτάξουμε πέρα από αυτήν τη συμφωνία τι πρέπει να κάνουμε για να αντλήσουμε τα σωστά διδάγματα από αυτήν την κατάσταση. Ασφαλώς η συζήτηση αυτή θα αποτελέσει την αφετηρία, διότι οι αποφάσεις πρέπει να συζητηθούν περαιτέρω και τελικά να ληφθούν και με τα 27 κράτη μέλη - τα κράτη μέλη της ζώνης του ευρώ αλλά και τα υπόλοιπα μέλη της Ευρωπαϊκής Ένωσης. Επιτρέψτε μου να το δηλώσω ρητά: η συζήτηση και λήψη αποφάσεων από τα 27 κράτη μέλη είναι πηγή δύναμης.
<P>
Ενώ πρέπει να επιταχύνουμε τις διαδικασίες μας, γεγονός είναι ότι η κοινή δράση των 27 -απαράμιλλη σε ολόκληρο τον κόσμο- παρέχει την καλύτερη δυνατή βάση για το κοινό μας μέλλον σε έναν όλο και πιο αλληλοσυνδεόμενο κόσμο.
<P>
Βλέπω δύο βασικούς άξονες προς εξέταση και δράση: πρώτον, μια επαναξιολόγηση των κανόνων για την οικονομική διακυβέρνηση, συμπεριλαμβανομένου του Συμφώνου Σταθερότητας και Ανάπτυξης, και δεύτερον, μεταρρύθμιση των χρηματοπιστωτικών αγορών.
<P>
" Επιτροπή έχει εργαστεί εντατικά για την οικονομική διακυβέρνηση και είναι έτοιμη να παρουσιάσει τις προτάσεις της σχετικά με τη βελτίωσή της την επόμενη Τετάρτη. Υπάρχουν τρία κύρια συστατικά στοιχεία που πρέπει να ληφθούν υπόψη. Πρώτον, ευθύνη: πρέπει να ενισχύσουμε το Σύμφωνο Σταθερότητας και Ανάπτυξης και κυρίως, τη συμμόρφωση των κρατών μελών. " αναγκαιότητα ενίσχυσης τόσο του προληπτικού όσο και του διορθωτικού σκέλους του Συμφώνου είναι προφανής. Είμαι ικανοποιημένος που οι περισσότεροι από όσους προηγουμένως αμφισβητούσαν -ή πρότειναν ακόμη και να αποδυναμωθεί- το Σύμφωνο, τώρα δέχονται την ανάγκη για αυστηρότερους κανόνες και -το πιο σημαντικό- για την αυστηρή εφαρμογή τους.
<P>
Δεύτερον, αλληλεξάρτηση: συμμετέχουμε σε αυτό όλοι μαζί. Νομίζω ότι η κρίση κατέδειξε σαφώς ότι πρέπει να αντιμετωπίσουμε τις ανισορροπίες μεταξύ των κρατών μελών, κυρίως εντός της ζώνης του ευρώ. Σε αυτό συμπεριλαμβάνονται οι αποκλίσεις στην ανταγωνιστικότητά τους, καθώς αυτή αποτελεί καίριο στοιχείο που προκαλεί άλλου είδους ανισορροπίες.
<P>
Αυτό δεν σημαίνει, φυσικά, ότι κάποιοι θα γίνουν λιγότερο ανταγωνιστικοί προκειμένου άλλοι να φανούν σχετικά πιο ανταγωνιστικοί. Ανταγωνιζόμαστε όλοι σε παγκόσμιες αγορές. Αυτό που χρειαζόμαστε είναι να ενισχύσουμε τη γενικότερη ανταγωνιστικότητά μας με έναν ισορροπημένο, αμοιβαία ενισχυτικό τρόπο. Πιστεύω, επίσης, ότι πρέπει να εξετάσουμε και τις λοιπές αιτίες των ανισορροπιών. Για να υπάρξει πρόοδος, θα προτείνουμε αυξημένη εποπτεία και αυξημένο συντονισμό της οικονομικής πολιτικής. Με χαρά διαπιστώνω μεγαλύτερη διαφάνεια τώρα όσον αφορά τα κράτη μέλη γι' αυτόν τον σκοπό.
<P>
Τρίτον, συνεκτικότητα: πρέπει να αναρωτηθούμε εάν το σύστημα των φορολογικών διατάξεων που διαθέτουμε είναι ολοκληρωμένο. Θεωρώ σκόπιμη τη δημιουργία ενός μόνιμου μηχανισμού για την αντιμετώπιση αρνητικών καταστάσεων. Εξάλλου, καλύτερα να προλαμβάνεις παρά να θεραπεύεις.
<P>
Ευελπιστώ ότι θα μπορέσουμε να επωφεληθούμε της συγκυρίας - και βασίζομαι σε εσάς να μας βοηθήσετε να εργαστούμε για αυτές τις μεταρρυθμίσεις. Πιστεύω από πολιτικής άποψης ότι, όσον αφορά την ευρωπαϊκή ολοκλήρωση, βρισκόμαστε τώρα σε μία από εκείνες τις στιγμές κατά τις οποίες, εάν δεν ενισχύσουμε την Ευρώπη, θα υστερήσουμε. Δεν πρέπει να υπάρξει στασιμότητα. Πρόκειται για μια κρίσιμη εποχή, η εποχή που ζούμε τώρα στην Ευρώπη, κατά την οποία δοκιμάζονται καθημερινά η αλληλεγγύη και η υπευθυνότητά μας. Ευελπιστώ ότι οι ηγέτες των κρατών μελών μας θα κατορθώσουν να αντεπεξέλθουν στην περίσταση, όχι μόνο βοηθώντας τους άλλους, αλλά επιδεικνύοντας υπευθυνότητα στο κοινό ευρωπαϊκό μας εγχείρημα.
<P>
Αυτές οι μεταρρυθμίσεις θα εισαχθούν στο άνευ προηγουμένου πλαίσιο των προσπαθειών που βρίσκονται ήδη σε εξέλιξη. Δεν υπάρχει αμφιβολία ότι τα επίπεδα του δημοσιονομικού ελλείμματος και του χρέους σε ορισμένα κράτη μέλη πρέπει να διορθωθούν με αποφασιστικότητα και μεγαλύτερη ταχύτητα σε σχέση με τη στοχοθεσία πριν από την κρίση.
<P>
Ωστόσο, πρέπει ακόμη να αναφέρουμε ότι δεν μπορούμε να αγνοήσουμε το γεγονός ότι η δημοσιονομική επιδείνωση το 2009 οφείλονταν σε μεγάλο βαθμό στην επίδραση των αυτόματων σταθεροποιητών ενόψει μιας άνευ προηγουμένου μείωσης της οικονομικής δραστηριότητας που προκλήθηκε από μια χρηματοπιστωτική κρίση η οποία δεν προήλθε από την Ευρώπη. Με άλλα λόγια, η γενική κατάσταση στη ζώνη του ευρώ ήταν σε μεγάλο βαθμό αποτέλεσμα πολιτικών κατά της ύφεσης που υποστηρίζονταν σε ολόκληρο τον κόσμο.
<P>
Υπήρξε πάντοτε σαφές ότι η κατάσταση θα διορθωνόταν στη συνέχεια και τα περισσότερα μέλη της ζώνης του ευρώ έχουν ήδη προβεί σε τολμηρές μεταρρυθμίσεις, για παράδειγμα των συνταξιοδοτικών τους συστημάτων. " υπευθυνότητα που επιδεικνύουν οι κυβερνήσεις πρέπει να συνδυαστεί με αυτήν των παραγόντων των χρηματοπιστωτικών αγορών. Γι' αυτόν τον λόγο, είναι εξίσου επείγον να συνεχίσουμε να διαθέτουμε έναν βιώσιμο και υπεύθυνο χρηματοπιστωτικό τομέα στην υπηρεσία της οικονομίας και των πολιτών της.
<P>
Πρέπει να λάβουμε υπόψη ότι οι παράγοντες των χρηματοπιστωτικών αγορών διαδραματίζουν καίριο ρόλο στη διαμόρφωση της ψυχολογίας της αγοράς. " ψυχολογία έχει επίσης μεγάλη σημασία στις αγορές. " χρηματοπιστωτική κρίση δημιουργήθηκε λόγω βραχυπρόθεσμης προσέγγισης, επίτασης των κυκλικών διακυμάνσεων και έλλειψης υπευθυνότητας. Αυτά πρέπει να διορθωθούν επειγόντως.
<P>
Χρειαζόμαστε ισχυρές και σταθερές ευρωπαϊκές αγορές χρηματοπιστωτικών υπηρεσιών για να προσφέρουμε τις αναγκαίες επενδύσεις για τη μελλοντική ανάπτυξη σύμφωνα με το όραμα της Ευρώπης για το 2020. Χρειαζόμαστε υπεύθυνη συμπεριφορά από όλους τους παράγοντες της αγοράς. Ήδη έχουμε κάνει πολλά όσον αφορά τη μεταρρύθμιση των χρηματοπιστωτικών αγορών. Βασίζομαι στο Κοινοβούλιο προκειμένου να το καταστήσει σαφές σε όλους.
<P>
Τα ευρωπαϊκά θεσμικά όργανα δρουν και πρέπει να φαίνεται ότι δρουν από κοινού: το Κοινοβούλιο, το Συμβούλιο και η Επιτροπή. Δώσαμε προτεραιότητα στην εργασία για την υπεύθυνη διαχείριση κινδύνου, ασφαλέστερες αγορές παραγώγων προϊόντων, καλύτερη χρηματοπιστωτική εποπτεία και διασφάλιση επαρκούς κεφαλαίου για τις τράπεζες προκειμένου να καλύπτουν τους πραγματικούς κινδύνους. Αυτή η εργασία πρέπει να επιταχυνθεί.
<P>
Τις προσεχείς εβδομάδες θα πρέπει να ολοκληρώσουμε τις μεταρρυθμίσεις που βρίσκονται σε εξέλιξη. Όπως ανέφερα στο Κοινοβούλιο πριν από δύο μόλις εβδομάδες, ευελπιστώ να σημειωθεί πρόοδος σύντομα όσον αφορά την πρότασή μας για τα αμοιβαία κεφάλαια κινδύνου και τα κεφάλαια ιδιωτικών συμμετοχών.
<P>
Θα επιθυμούσα ακόμη να επιτευχθεί σύντομα συμφωνία όσον αφορά αποτελεσματικά νέα ευρωπαϊκά εποπτικά καθεστώτα. Το Ευρωπαϊκό Συμβούλιο Συστημικού Κινδύνου και οι τρεις εποπτικές αρχές πρέπει να αρχίσουν τις εργασίες τους στις αρχές του 2011.
<P>
Δεν πρέπει όμως να είναι απλώς "χάρτινες τίγρεις": έχουμε κοινή ευθύνη να διασφαλίσουμε ότι έχουν τα απαραίτητα μέσα για να κάνουν τη δουλειά τους. Αυτό περιλαμβάνει εξουσίες λήψης δεσμευτικών αποφάσεων για την αντιμετώπιση πραγματικών έκτακτων αναγκών, την εφαρμογή των ευρωπαϊκών κανόνων -και επιμένω στους ευρωπαϊκούς κανόνες, όχι μόνο στους εθνικούς- και την επίλυση των διαφορών στο εσωτερικό των εθνικών εποπτικών αρχών. Είναι πλέον καιρός να λάβουμε αυτές τις αποφάσεις και να εξασφαλίσουμε ότι είναι φιλόδοξες.
<P>
Περισσότερες προτάσεις βρίσκονται σε εξέλιξη φέτος προκειμένου να βελτιωθεί η προστασία καταθετών και επενδυτών, να ενισχυθούν τα μέτρα ενάντια στην κατάχρηση της αγοράς, να βελτιωθεί περαιτέρω η ποιότητα και η ποσότητα του τραπεζικού κεφαλαίου και να αποτραπούν οι υπερβολικές πολλαπλασιαστικές επιπτώσεις.
<P>
Τους τελευταίους τρεις μήνες, και παραδόξως ακόμη και αυτήν την εβδομάδα, η κατάσταση στις αγορές δημόσιων δανείων έφερε στο φως νέες ανησυχίες. " Επιτροπή εργάζεται ήδη επάνω στη θεμελιώδη αναδιαμόρφωση των αγορών παραγώγων προϊόντων προκειμένου να αυξήσει τη διαφάνεια και την ασφάλεια σε αυτές τις αγορές. Σε ένα πρώτο στάδιο, θα παρουσιάσουμε τη νομοθεσία για την τυποποίηση των επιλέξιμων συμβάσεων παραγώγων, οι οποίες θα υποβληθούν σε εκκαθάριση μέσω κεντρικού αντισυμβαλλομένου, η οποία θα ρυθμίζεται και θα ελέγχεται επαρκώς. Εξετάζουμε τώρα επίσης εάν χρειάζονται περαιτέρω ειδικά μέτρα για τις δημόσιες αγορές παραγώγων προϊόντων.
<P>
" κρίση έφερε για μία ακόμη φορά στο προσκήνιο τον ρόλο των οργανισμών αξιολόγησης πιστοληπτικής ικανότητας. Οι οργανισμοί αυτοί διαδραματίζουν καίριο ρόλο στη λειτουργία των χρηματοπιστωτικών αγορών, όμως η πιστοληπτική ικανότητα εμφανίζεται υπερβολικά κυκλική, υπερβολικά εξαρτημένη από τη γενική διάθεση της αγοράς και όχι από τα θεμελιώδη στοιχεία - ανεξαρτήτως από το εάν η διάθεση της αγοράς είναι υπερβολικά αισιόδοξη ή απαισιόδοξη. Επειδή οι οργανισμοί αξιολόγησης πιστοληπτικής ικανότητας διαδραματίζουν τόσο καίριο ρόλο και έχουν τόσο μεγάλη επιρροή στις αγορές, φέρουν και την ιδιαίτερη ευθύνη να διασφαλίζουν ότι οι αξιολογήσεις τους είναι σταθερές και ολοκληρωμένες. Γι' αυτόν τον λόγο, το 2008 η Επιτροπή υπέβαλε ταχύτατα νέα νομοθεσία για αυτούς τους οργανισμούς, η οποία θα τεθεί σε ισχύ τους επόμενους μήνες.
<P>
Αυτοί οι κανόνες θα διασφαλίσουν ότι οι οργανισμοί αξιολόγησης πιστοληπτικής ικανότητας δρουν με μεγαλύτερη διαφάνεια, δημοσιεύουν τη μεθοδολογία τους και αποφεύγουν τις συγκρούσεις, όμως πρέπει να προχωρήσουμε ακόμη περισσότερο. Για να ενισχύσουμε την εποπτεία αυτών των παραγόντων σε ευρωπαϊκό επίπεδο, η Επιτροπή πιστεύει ότι πρέπει να τεθούν υπό την άμεση επίβλεψη της μελλοντικής Ευρωπαϊκής Αρχής Κινητών Αξιών και Αγορών, και αυτή είναι η πρότασή μας.
<P>
Μελετάμε επίσης εάν χρειάζονται περαιτέρω μέτρα για τη διασφάλιση της κατάλληλης αξιολόγησης ιδίως του δημόσιου χρέους. Πρέπει να μπούμε οι ίδιοι σε τάξη, ενώ πιέζουμε τους άλλους να κάνουν το ίδιο.
<P>
" Επιτροπή θα πράξει ό,τι είναι απαραίτητο για να διασφαλίσει ότι οι χρηματοπιστωτικές αγορές δεν συνιστούν πρόσφορο έδαφος προς κερδοσκοπία. Οι ελεύθερες αγορές αποτελούν τη βάση για τη λειτουργία των επιτυχημένων οικονομιών, όμως χρειάζονται κανόνες και συμμόρφωση, και οι κανόνες και η συμμόρφωση πρέπει να καταστούν πιο αυστηρά εάν η ανεύθυνη συμπεριφορά θέτει σε κίνδυνο αυτά που δεν μπορούν και δεν πρέπει να τεθούν σε κίνδυνο.
<P>
" συμπεριφορά στην αγορά πρέπει να βασίζεται σε στέρεη και αντικειμενική ανάλυση, και οι χρηματοπιστωτικές υπηρεσίες πρέπει να συνειδητοποιήσουν ότι είναι ακριβώς αυτό: υπηρεσίες και όχι αυτοσκοπός. Δεν πρέπει να αποκοπούν από την οικονομική και κοινωνική τους λειτουργία. Στην πραγματικότητα, οι παράγοντες της χρηματοπιστωτικής αγοράς έχουν ακόμη δουλειά, διότι οι ρυθμιστικές αρχές και οι δημοκρατικοί θεσμοί -σε τελική ανάλυση, οι φορολογούμενοι- σταθεροποίησαν τις αγορές κατά την οικονομική κρίση.
<P>
Δράσαμε με ταχύτητα τότε και, ακριβώς γι' αυτόν τον λόγο, θα δράσουμε με ταχύτητα και στο μέλλον. Επομένως, το μήνυμα από τη διάσκεψη αυτήν την Παρασκευή των αρχηγών κρατών και κυβερνήσεων της Ευρωομάδας πρέπει να είναι σαφές και θα είναι σαφές: θα κάνουμε ό,τι χρειάζεται - σε όλα τα μέτωπα.
<SPEAKER ID="398" NAME="Πρόεδρος">
Θα θέλαμε να εκφράσουμε και εμείς τα συλλυπητήριά μας όπως και ο κ. Barroso στην ομιλία του. Τα γεγονότα τα οποία ανέφερε ο κ. Barroso έλαβαν χώρα σήμερα στην Ελλάδα. Προσδοκούμε ότι θα αρθεί το διέξοδο στην Ελλάδα. Τα πρόσφατα προβλήματα εκεί προκαλούν την ανησυχία και το ενδιαφέρον όλων των βουλευτών του Ευρωπαϊκού Κοινοβουλίου.
<SPEAKER ID="399" NAME="Joseph Daul" LANGUAGE="FR">
Κύριε Πρόεδρε, κυρίες και κύριοι, εμείς στην Ευρώπη διερχόμαστε μια ιδιαίτερα δύσκολη περίοδο με τη σοβαρή κρίση στην Ελλάδα, τις συνέπειές της για τους πολίτες, τραγικές και δραματικές συνέπειες, όπως αναφέρατε, με τα χρέη να συσσωρεύονται στην πλειοψηφία των κρατών μελών και με μια ευρωπαϊκή αντίδραση που δεν ανταποκρίνεται πάντοτε στις προσδοκίες μας, αλλά τουλάχιστον είναι υπαρκτή.
<P>
Τώρα έχει έρθει η ώρα για τους Ευρωπαίους να αντλήσουν διδάγματα από τα γεγονότα αυτά και να ζητήσουν ριζικές μεταρρυθμίσεις στην ευρωπαϊκή διακυβέρνηση. Μεταρρυθμίσεις που θα διασφαλίσουν ότι τα κράτη μέλη θα σταματήσουν να λαμβάνουν αποφάσεις μόνα τους χωρίς καμία διαβούλευση με τους εταίρους τους -με τους οποίους, εξάλλου, μοιράζονται ένα νόμισμα, αξίες και, κατά συνέπεια, ένα κοινό πεπρωμένο- για τις δημοσιονομικές, φορολογικές και κοινωνικές τους προτεραιότητες. Αλλαγή στις νοοτροπίες των ανθρώπων, έτσι ώστε τα κόμματα, οι υπουργοί, οι συνάδελφοι από άλλα κράτη μέλη να σταματήσουν να δυσφημούν συστηματικά τις αποφάσεις που λαμβάνονται στην Ευρώπη, όταν και οι ίδιοι έχουν συμβάλει σε αυτές τις αποφάσεις.
<P>
Μπορούμε πραγματικά να συνεχίσουμε να ζητάμε αλληλεγγύη από τους εταίρους μας όταν αντιμετωπίζουμε δυσκολίες και να τους αγνοούμε παντελώς όταν τα πράγματα επιστρέφουν σε φυσιολογικούς ρυθμούς; Μπορούμε να συνεχίσουμε να ζητάμε σημαντική ενίσχυση από τους εταίρους μας χωρίς να είμαστε σε θέση να εγγυηθούμε πλήρη διαφάνεια στην παρουσίαση των λογαριασμών του Δημοσίου; Τέλος, μπορεί να συνεχίσει να μας εκπλήσσει το γεγονός ότι γίνονται ερωτήσεις όταν ζητάμε αλληλεγγύη από ανθρώπους μερικοί εκ των οποίων εργάζονται 35 ώρες και συνταξιοδοτούνται πριν από την ηλικία των 60 και άλλοι εργάζονται 48 ώρες και συνταξιοδοτούνται στην ηλικία των 67; Δεν το νομίζω. Αντιθέτως, νομίζω ότι ήρθε η ώρα να θέσουμε τα πραγματικά ερωτήματα και να δώσουμε τις πραγματικές απαντήσεις σε αυτά.
<P>
Οι απαντήσεις αυτές δεν είναι στην πλειοψηφία τους εθνικές αλλά ευρωπαϊκές στον κόσμο μέσα στον οποίο ζούμε. Οι απαντήσεις αυτές δεν έχουν στόχο να είναι αρεστές στην κοινή γνώμη, αλλά να είναι υπεύθυνες και λογικές. Οι απαντήσεις αυτές είναι δική μας ευθύνη, πρέπει να τις παράσχουμε χωρίς χρονοτριβή, διαφορετικά θα μας επιβληθούν ταχύτερα απ' ότι νομίζουμε. Όχι μόνο θα είναι σε θέση οι λαοί μας να μας κατηγορήσουν -και δικαίως- ότι αποτύχαμε να κάνουμε το καθήκον μας, ότι αποτύχαμε να τους πούμε την αλήθεια, αλλά θα πρέπει να υπομείνουν αποφάσεις που θα είναι πιο επώδυνες από αυτές που πρέπει να ληφθούν σήμερα. Πρέπει να κάνουμε σαφή έκκληση για μια οικονομική, μια κοινωνική και φορολογική Ευρώπη, κάτι που απαιτεί εξαιρετικά πρακτικά μέτρα από την πλευρά των κυβερνήσεών μας, τόσο της Δεξιάς όσο και της Αριστεράς.
<P>
Θα εισακουστεί το επιχείρημα αυτό από το Συμβούλιο; Θα μπορέσουμε να διασφαλίσουμε ότι θα ακουστεί δυνατά και καθαρά; Θέτω το ερώτημα στον κ. Verhofstadt, ο οποίος έχει κάποια εμπειρία αυτού του Συμβουλίου. Θεωρεί ότι είναι δυνατόν να συμμετέχουμε σε συζητήσεις μαζί εντός του Συμβουλίου; Θα ληφθεί υπόψη αυτό το επιχείρημα από την Επιτροπή; Το ελπίζω και σας προτρέπω σθεναρά, κύριε Barroso, να το λάβετε υπόψη: σας ζητώ, ως θεματοφύλακα των Συνθηκών, να διασφαλίσετε ότι οι αποφάσεις που λαμβάνουμε εφαρμόζονται ορθά και πραγματικά από τα κράτη μέλη. Παρατηρώ, όσον αφορά την οδηγία για τις υπηρεσίες, για παράδειγμα, ότι αυτό δεν συμβαίνει. Πρόκειται για μια χαμένη ευκαιρία σε ό,τι αφορά την ανάπτυξη και δεν μπορούμε να επιτρέψουμε να συνεχιστεί αυτό.
<P>
Κυρίες και κύριοι, δεν είμαι ιδεαλιστής. Δεν θεωρώ τον εαυτό μου αφελή, πιστεύω όμως ότι έφτασε η στιγμή της αλήθειας για την Ευρώπη και προτείνω να αντιμετωπίσουμε τις προκλήσεις αυτές με θάρρος, με αίσθημα ευθύνης, όπως έκαναν πριν από 60 χρόνια οι ιδρυτές της Ευρώπης, οι ιδρυτές εκείνοι που δεν δίστασαν να λάβουν γενναίες και οξυδερκείς αποφάσεις - ο Schuman, ο De Gasperi, ο Adenauer και άλλοι. Πρέπει να ακολουθήσουμε το παράδειγμά τους: δεν περίμεναν, δεν διενήργησαν δημοψήφισμα. Ανταποκρίθηκαν με όλο τους το θάρρος στα κρίσιμα ζητήματα που προέκυψαν.
<P>
Κυρίες και κύριοι, η κρίση την οποία διερχόμαστε μπορεί να αποβεί προς όφελός μας εάν έχουμε το θάρρος να λάβουμε τα σωστά μέτρα, μπορεί όμως να αποβεί εις βάρος μας εάν αποφύγουμε τις απαραίτητες μεταρρυθμίσεις. Χρειαζόμαστε επειγόντως οικονομική και κοινωνική διακυβέρνηση, χρειαζόμαστε επειγόντως προσαρμογή των κανόνων για τη φορολόγηση. Τέλος, πρέπει να προφυλαχθούμε από τη δημιουργία ενός τεχνητού χάσματος μεταξύ των κρατών μελών της Ευρώπης και των υπολοίπων. " ευρωπαϊκή αλληλεγγύη ισχύει για κάθε ένα από τα 27 κράτη. Καλώ εσάς, τα μέλη του Συμβουλίου, να δείτε την Ευρώπη όπως πραγματικά είναι. Σας καλώ να πραγματοποιήσετε μελέτες για το τι θα μας συμβεί εάν αύριο η Γαλλία και άλλες χώρες αντιμετωπίσουν τις ίδιες δυσκολίες με την Ελλάδα. Τι θα απογίνει το ευρώ μας; Τι θα είμαστε σε θέση να κάνουμε για τους ευρωπαίους πολίτες μας;
<P>
Σας ευχαριστώ για την προσοχή σας. Μοιραζόμαστε από κοινού αυτήν την ευθύνη και ο χρόνος δεν θα σταματήσει για μας.
<SPEAKER ID="400" NAME="Πρόεδρος">
Παρατηρώ ότι ένας από τους βουλευτές μας, ο κ. Madlener, ζήτησε να λάβει τον λόγο βάσει της διαδικασίας της μπλε κάρτας. Ωστόσο, είστε ήδη στον κατάλογο των ομιλητών. Έχω εδώ τον κ. Barry Madlener ως ομιλητή. Θα σας δώσω τον λόγο σε μερικά λεπτά. Σας υπόσχομαι ότι θα λάβετε τον λόγο.
<SPEAKER ID="401" NAME="Maria Badia i Cutchet" LANGUAGE="ES">
Κύριε Πρόεδρε, καταρχάς επιτρέψτε μου να εκφράσω εξ ονόματος της Ομάδας της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο, την πλήρη αλληλεγγύη μας στον ελληνικό λαό για τους θανάτους που συνέβησαν σήμερα. Θα ήθελα επίσης να απευθύνω έκκληση για επιστροφή στην ηρεμία και να πω στον ελληνικό λαό ότι είμαστε στο πλευρό του και ότι έχουν την υποστήριξη μας στις προσπάθειες που κάνουν σε αυτήν τη μακρά και δύσκολη δοκιμασία που αντιμετωπίζουν.
<P>
Θα ήθελα να απευθυνθώ ιδιαίτερα στον πρωθυπουργό, κ. Γεώργιο Παπανδρέου, και να τον ενθαρρύνω για τη σταθερότητα και το πολιτικό του θάρρος, καθώς και για όλη τη σκληρή δουλειά που κάνει προκειμένου να σώσει το μέλλον της χώρας του.
<P>
Τους επόμενους μήνες και χρόνια ευελπιστούμε ότι η Ευρωπαϊκή Ένωση θα κάνει ό,τι μπορεί για να στηρίξει τις αναγκαίες διαδικασίες μεταρρύθμισης. Δεν μπορούμε να συνεχίσουμε να διαδραματίζουμε απλώς έναν εποπτικό ρόλο. " Ευρωπαϊκή Ένωση πρέπει να διαδραματίσει ρόλο στη μεταρρύθμιση και να την υποστηρίξει. " επιτυχία της διαδικασίας μετασχηματισμού πρέπει να αποτελέσει κοινή επιτυχία για όλους σε μια ενωμένη Ευρώπη που επικαλείται ένα κοινό πεπρωμένο. Προκειμένου να επιτευχθεί αυτό, πρέπει να διασφαλίσουμε ότι τα ευρωπαϊκά και φορολογικά μέτρα έχουν κινητοποιηθεί επαρκώς παρέχοντας όλη τη δυνατή βοήθεια και στήριξη σε αυτήν τη δύσκολη περίοδο.
<P>
Επιπλέον, πέρα από την ελληνική κρίση, νομίζω ότι μπορούμε να συμπεράνουμε ότι οι τελευταίες εβδομάδες υπήρξαν εξαιρετικά διαφωτιστικές. Πρέπει να εφαρμόσουμε όσα διδαχθήκαμε για να ενισχύσουμε την οικονομική διακυβέρνηση και να οικοδομήσουμε μια Ευρωπαϊκή Ένωση που δεν είναι μόνο νομισματική αλλά πραγματικά οικονομική. Κάτι το οποίο ήταν αδιανόητο την εποχή του Jacques Delors τώρα έχει γίνει αναπόφευκτο, και οφείλουμε να ανταποκριθούμε στις απαιτήσεις των καιρών.
<P>
Για να επιτύχουμε όλους αυτούς τους φιλόδοξους στόχους, πρέπει πρώτα να μάθουμε να συνεργαζόμαστε. Το Σύμφωνο Σταθερότητας και Ανάπτυξης είναι ένα από τα στοιχεία που κατέδειξαν περισσότερο την ανάγκη συντονισμού των οικονομικών μας πολιτικών. Ο συντονισμός των οικονομικών μας πολιτικών πρέπει να είναι ενεργός και αποτελεσματικός και να εστιάζεται σε διαδικασίες βιώσιμης, ισχυρής ανάπτυξης την οποία μοιράζονται όλα τα κράτη μέλη και να διασφαλίζει θέσεις εργασίας. Ευελπιστούμε ότι η Ευρωπαϊκή Επιτροπή θα υποβάλλει σύντομα σχετικές προτάσεις που δεν θα περιορίζονται σε μια απλώς κατασταλτική λογική. Πρέπει να μάθουμε να οικοδομούμε και να γινόμαστε πιο ισχυροί μαζί.
<P>
Πρόεδρε Barroso, ελπίζω ότι κατανοείτε την επιτακτική ανάγκη να χρησιμοποιήσετε στο μέγιστο τον ρόλο που μπορεί να διαδραματίσει η Επιτροπή σε αυτήν τη φάση.
<P>
Δεύτερον, πρέπει να εξοπλιστούμε με τους μηχανισμούς που είναι αναγκαίοι για την αντιμετώπιση της κρίσης. Είναι πλέον καιρός να εγκρίνει το Συμβούλιο τη σύσταση ενός ευρωπαϊκού μηχανισμού χρηματοοικονομικής σταθερότητας, μια πρόταση που εγκρίθηκε τον Μάρτιο από τους πρωθυπουργούς και τους αρχηγούς του Κόμματος των Ευρωπαίων Σοσιαλιστών. Πρέπει να καταδικάσουμε την επιθετική και κερδοσκοπική συμπεριφορά ορισμένων οικονομικών αντιπροσώπων, όμως πρέπει και να καταλάβουμε ότι έχουμε σχεδιάσει ένα νομισματικό σύστημα που είναι ανεπαρκές σε περιόδους κρίσης.
<P>
Τρίτον, πρέπει να αναπτύξουμε μια νέα έννοια ευρωπαϊκής αλληλεγγύης. Είτε θα κινηθούμε προς ένα κοινό πεπρωμένο είτε θα πρέπει να αποδεχθούμε να υποκύψουμε στην αρνητική δυναμική του εθνικού εγωισμού και του καταστροφικού ανταγωνισμού. Δεν μπορούμε να λέμε ότι επιθυμούμε να συμβιώσουμε, ενώ την ίδια στιγμή λέμε ότι στην πράξη επιθυμούμε να δρούμε ανεξάρτητα ο ένας από τον άλλον. " τρέχουσα κρίση αποτελεί μια αποφασιστική δοκιμασία και πρέπει να κατανοήσουμε την πλήρη σημασία της.
<P>
Τέταρτον, πρέπει να αποδοθεί η αναγκαία σημασία στον χρηματοπιστωτικό τομέα. Οι ερχόμενες εβδομάδες και μήνες θα αποτελέσουν ευκαιρία για το Κοινοβούλιο να λάβει θέση σχετικά με μια σειρά εξαιρετικά σημαντικών νομοθετικών προτάσεων, όπως τα αμοιβαία κεφάλαια κινδύνου και η χρηματοπιστωτική εποπτεία.
<P>
Ζητώ από όλα τα θεσμικά όργανα να μας υποστηρίξουν σε αυτήν την υπεύθυνη προσέγγιση, προκειμένου να διασφαλίσουμε ότι η Ευρώπη θα θεσπίσει σύντομα ένα στέρεο σύστημα ρύθμισης και ελέγχου. Ευελπιστούμε ότι συνεργαζόμενοι θα μπορέσουμε να θεσπίσουμε έναν φόρο επί των χρηματοπιστωτικών συναλλαγών, έτσι ώστε τα χρηματοπιστωτικά ιδρύματα να συμβάλλουν δίκαια στην οικονομική προσπάθεια που όλοι μας πρέπει να κάνουμε.
<P>
Το μέλλον της Ελλάδας θα εξαρτηθεί σε μεγάλο βαθμό από την ανάπτυξη των γειτόνων της -τη δική μας- εφόσον είμαστε οι κύριοι οικονομικοί της εταίροι. Εάν δεν κατορθώσουμε να αντιμετωπίσουμε τις προκλήσεις που έχουν ήδη οριστεί στη στρατηγική για το 2020, εάν δεν κατορθώσουμε να διαμορφώσουμε μια κοινή πολιτική ατζέντα και εάν οι οικονομίες μας καταδικαστούν σε αργή ανάπτυξη με ελάχιστες ευκαιρίες απασχόλησης, δεν θα είμαστε σε θέση να αποτρέψουμε περαιτέρω επιθέσεις που μπορεί να είναι ακόμη πιο σοβαρές και δύσκολες για να αντιμετωπιστούν.
<P>
Το μέλλον της ηπείρου μας διακυβεύεται. Το μέλλον της Ευρώπης εξαρτάται από την ευφυΐα μας, την αλληλεγγύη και τη σταθερότητά μας.
<SPEAKER ID="402" NAME="Guy Verhofstadt">
εξ ονόματος της Ομάδας ALDE. - (FR) Κύριε Πρόεδρε, επιτρέψτε μου να αρχίσω λέγοντας ότι ελπίζω, όπως θεωρώ ότι ελπίζουν οι συνάδελφοί μου και ο Πρόεδρος της Επιτροπής, ότι το σύστημα που έχουμε εφαρμόσει θα λειτουργήσει. Είχα τις αμφιβολίες μου από την αρχή και άσκησα κριτική στο σύστημα των διμερών δανείων, όμως αυτό δεν σημαίνει ότι δεν ελπίζω ότι θα λειτουργήσει και θα βάλει τέλος στην κερδοσκοπία έναντι του ευρώ.
<P>
Διότι λίγο-λίγο -κυρίες και κύριοι- υπήρξε κερδοσκοπία και επίθεση έναντι του ευρώ και όχι μόνο επίθεση στην Ελλάδα ή επίθεση που συνδέεται με την κατάσταση των δημόσιων οικονομικών στην Ελλάδα. Συνεπώς, αυτό είναι πολύ πιο σοβαρό και πιο εκτεταμένο. Εγώ, από την πλευρά μου, ελπίζω ότι αυτό το σύστημα, μόλις επισημοποιηθεί στις 7 Μαΐου, θα είναι σε θέση να επιτύχει πλήρως τον στόχο του, για τον απλό λόγο ότι δεν έχουμε στη διάθεσή μας κανένα άλλο μέσο. Δεν έχουμε στη διάθεσή μας κανένα άλλο μέσο. Συνεπώς, το σύστημα αυτό πρέπει να λειτουργήσει και πρέπει να υποστηριχθεί.
<P>
Ωστόσο, είναι εξίσου σημαντικό -και αυτό είναι το δεύτερο θέμα που θέλω να θίξω- να κατανοήσουμε σαφώς ότι στο εγγύς μέλλον δεν θα είναι δυνατό να καταφεύγουμε σε αυτό σε κάθε περίπτωση. Πρέπει να δημιουργηθεί ένας διαρθρωτικός μηχανισμός το συντομότερο δυνατό· ίσως όχι για τους επόμενους μήνες αλλά ασφαλώς για τα επόμενα χρόνια, διότι θα αντιμετωπίσουμε παρόμοιες καταστάσεις ξανά. Επιπλέον, εάν επιθυμούμε να έχουμε πρόσβαση σε έναν διαρθρωτικό μηχανισμό για το μέλλον, πρέπει να λάβουμε υπόψη το εξής: πρέπει να αντληθούν διδάγματα από αυτά που συνέβησαν τους τελευταίους πέντε μήνες. Χρειαστήκαμε πέντε μήνες για να θέσουμε σε λειτουργία έναν μηχανισμό: τρεις μήνες για να αποφασίσουμε για την αρχή του, έπειτα δύο μήνες για να αποφασίσουμε τους όρους του. Γιατί; Διότι πρόκειται για ένα διακυβερνητικό σύστημα!
<P>
Για άλλη μία φορά, πιστεύω ότι το πρώτο δίδαγμα που πρέπει να αντλήσουμε για το μέλλον είναι ότι πρέπει να ακολουθήσουμε την Επιτροπή στην κοινοτική της προσέγγιση. Διότι η Επιτροπή είχε προτείνει ένα ευρωπαϊκό δάνειο: θα μπορούσε να είχε εγκριθεί αμέσως τον Δεκέμβριο ή τον Ιανουάριο και να είχε ήδη αντίκτυπο σήμερα και να έβαζε τέλος σε αυτήν την κερδοσκοπία έναντι του ευρώ.
<P>
Ευελπιστώ, συνεπώς, ότι στις 7 Μαΐου, η πρώτη απόφαση, το πρώτο δίδαγμα που πρέπει να αντληθεί από όσα συνέβησαν τους τελευταίους πέντε μήνες θα είναι να πούμε -με την ελπίδα ότι θα λειτουργήσει- ότι θα ζητήσουμε από την Επιτροπή να προτείνει ένα ευρωπαϊκό δάνειο που θα βάλει αμέσως τέλος στην κερδοσκοπία έναντι του ευρώ. Διότι ολόκληρη η αξιοπιστία και η ρευστότητα της Ευρωπαϊκής Ένωσης βασίζεται σε μια τέτοια πρόταση, η οποία δεν είναι συνήθης σε ένα διακυβερνητικό σύστημα, όπου 16 χώρες πρέπει να πουν "ναι", 16 κοινοβούλια ίσως πρέπει να πουν "ναι" και ούτω καθεξής.
<P>
Ευελπιστώ επίσης -αν και ο κ. Rehn έχει ήδη αρχίσει να υποβάλει προτάσεις- ότι το δεύτερο δίδαγμα που αντλούμε από όλα αυτά είναι ότι πρέπει να εισαγάγουμε έναν αριθμό διαρθρωτικών μεταρρυθμίσεων, δηλαδή ένα προληπτικό κεφάλαιο στο Σύμφωνο Σταθερότητας και Ανάπτυξης -το οποίο έχει προτείνει ο κ. Rehn- ένα ευρωπαϊκό νομισματικό ταμείο, έναν διαρθρωτικό μηχανισμό που μπορεί να χρησιμοποιηθεί άμεσα και, τρίτον, μια στρατηγική για το 2020 πολύ πιο ισχυρή από αυτήν που έχουμε σήμερα στα χαρτιά μας.
<P>
Έπειτα, χρειαζόμαστε μεταρρύθμιση όσον αφορά τους οργανισμούς αξιολόγησης πιστοληπτικής ικανότητας, ακόμη και εάν μοιάζουν με μετεωρολογικές προβλέψεις: είτε είναι υπερβολικά ευέλικτοι και επιθυμούμε να γίνουν λιγότερο ευέλικτοι είτε είναι εξαιρετικά δύσκαμπτοι και επιθυμούμε να γίνουν λίγο πιο ευέλικτοι. Ωστόσο, μια πρωτοβουλία σε ευρωπαϊκό επίπεδο είναι ασφαλώς μια καλή ιδέα την οποία πρέπει να εξετάσουμε.
<P>
Τέλος -αυτό είναι το τελευταίο θέμα που θα θίξω, κύριε Πρόεδρε- καλώ την ισπανική Προεδρία να συμφωνήσει ταχύτατα όσον αφορά τη χρηματοπιστωτική εποπτεία. Λυπάμαι, κύριε Lopez Garrido, όμως δεν είναι δικό μας το φταίξιμο αλλά του Συμβουλίου! Έχω άδικο να θεωρώ ότι το Συμβούλιο ήταν αυτό που άλλαξε τις προτάσεις της Επιτροπής; Υπήρξαν ορισμένες προτάσεις της Επιτροπής, στις οποίες ακόμη και εγώ άσκησα κριτική, ωστόσο και πάλι προχωρούσαν πολύ περισσότερο από αυτές του Συμβουλίου. Εμείς είμαστε αυτοί που κάνουμε και πάλι τη δουλειά της Επιτροπής επί του παρόντος, και έχω να σας υποβάλω μια αξιόλογη πρόταση.
<P>
Εάν θέλετε η χρηματοπιστωτική εποπτεία και οι προτάσεις να εφαρμοστούν μέσα σε έναν μήνα, τότε εγκρίνετε αμέσως, με το Συμβούλιο και το Ecofin, τις τροπολογίες που πρόκειται να σας υποβάλει το Κοινοβούλιο τις επόμενες ημέρες. Δεν θα πάρει χρόνο να τις εγκρίνετε και η χρηματοπιστωτική εποπτεία θα εφαρμοστεί. Ευελπιστώ ότι θα μπορέσετε να μεταφέρετε αυτά τα στοιχεία στους συναδέλφους σας στο Ecofin, οι οποίοι στην πρότασή τους περιέγραψαν απλώς ένα σύστημα για την αποφυγή της χρηματοπιστωτικής εποπτείας που θέσπισε η Επιτροπή.
<SPEAKER ID="403" NAME="Daniel Cohn-Bendit" LANGUAGE="FR">
Κύριε Πρόεδρε, κυρίες και κύριοι, θα κινηθώ στο ίδιο πλαίσιο που κινήθηκε η ομιλία του κ. Verhofstadt. Είναι σαφές ότι αφήσαμε την κατάσταση να επιδεινωθεί επί τέσσερις μήνες. Είναι σαφές ότι κάναμε λάθη. Είναι σαφές ότι αφήνοντας την κατάσταση να επιδεινωθεί δώσαμε ώθηση στις αγορές και την κερδοσκοπία. Τα μέλη εκείνα του Συμβουλίου που είναι υπεύθυνα οφείλουν τουλάχιστον να το παραδεχθούν! Θα πρέπει να πουν: "Εμείς φταίμε! Εμείς! Είναι δικό μας το λάθος!" " κ. Merkel, ο κ. Sarkozy δεν γνωρίζω τι ρόλο διαδραματίζουν ή τι κάνουν στη ζωή τους, όμως όλοι το διαβάσαμε στις εφημερίδες: έπρεπε να αναληφθεί δράση άμεσα. Αυτό είναι το πρώτο θέμα που επιθυμώ να θίξω.
<P>
Δεύτερον, θα ήθελα να γίνει επιτέλους κατανοητό ότι η αποστολή που αντιμετωπίζει η κυβέρνηση Παπανδρέου είναι σχεδόν αδύνατη. Καλώ το Ecofin, τους αρχηγούς κρατών και κυβερνήσεων να συνειδητοποιήσουν ότι οι χώρες τους είναι ανίκανες να εφαρμόσουν μεταρρυθμίσεις. Πόσο χρονικό διάστημα χρειάζεται η Γαλλία για τη μεταρρύθμιση του συνταξιοδοτικού συστήματος; Πόσο χρονικό διάστημα χρειάζεται η Γερμανία για τη θεμελίωση του συνταξιοδοτικού συστήματος; Τώρα, ζητείται από τον κ. Παπανδρέου να αλλάξει τα πάντα μέσα σε τρεις μήνες. Αυτό είναι τρελό.
<P>
Τα γεγονότα που σημειώνονται επί του παρόντος στην Ελλάδα το αποδεικνύουν. Στην Ελλάδα -ή μάλλον στον κ. Παπανδρέου- δεν δίδεται χρόνος να επιτύχει συναίνεση στην Ελλάδα. Κανένας δεν ταυτίζεται με το κράτος στην Ελλάδα. " πολιτική που ακολουθείται είναι καθένας για τον εαυτό του, το οποίο είναι λυπηρό, και δεκαετίες πολιτικής διαφθοράς στην Ελλάδα είναι εξίσου υπεύθυνες γι' αυτήν την κατάσταση. Αυτό που πρέπει, ωστόσο, να δημιουργηθεί είναι συνοχή. Πρέπει να δημιουργηθεί, δεν μπορεί να αποτελέσει αντικείμενο διατάγματος!
<P>
Εσείς στην Ισπανία θα δείτε τι θα συμβεί εάν αντιμετωπίσετε προβλήματα όπως και εκείνοι στην Πορτογαλία. Ο κ. Barroso όλο και κάτι γνωρίζει γι' αυτό, καθώς έχασε τις εκλογές με αυτόν τον τρόπο. Συνεπώς -όχι, δεν έχασε ποτέ εκλογές- αυτό που θέλω να πω είναι ότι πρέπει να έχουμε ένα αίσθημα ευθύνης και να μην ζητάμε το αδύνατο. Έχω την εντύπωση ότι κάποτε οι άνθρωποι θα έλεγαν, οι άνθρωποι θα άκουγαν: "Θέλω τα χρήματά μου πίσω". Τώρα, έχω την εντύπωση ότι σε κυβερνητικό επίπεδο, αυτό που ισχύει είναι: "Θέλω να κερδίσω χρήματα εις βάρος της Ελλάδας". Διότι και αυτό συνιστά πρόβλημα: δανειζόμενοι με 1,5% ή 3% και δανείζοντας στην Ελλάδα με 3%, 5% ή 6%, κερδίζονται χρήματα εις βάρος της Ελλάδας. Αυτό είναι απαράδεκτο!
<P>
Επιπλέον, η Ευρώπη μπορεί να αναλάβει πρωτοβουλίες. Ο κ. Verhofstadt έχει δίκιο όταν μιλάει για ένα ευρωπαϊκό νομισματικό ταμείο, για ένα ταμείο επενδύσεων και αλληλεγγύης προκειμένου να συγκεντρωθεί ένα ευρωπαϊκό δάνειο. Οι συνθήκες πρέπει να τροποποιηθούν. Λοιπόν, κυρίες και κύριοι, εμείς στο Κοινοβούλιο έχουμε την ευκαιρία να αναλάβουμε μια πρωτοβουλία για την τροποποίηση των Συνθηκών. Ας μην περιμένουμε το Συμβούλιο, είναι ανίκανο να λάβει μια απόφαση. Ας λάβουμε την πρωτοβουλία, μια κοινή πρωτοβουλία του Κοινοβουλίου για την τροποποίηση των Συνθηκών, έτσι ώστε επιτέλους να υπάρξει ένα ευρωπαϊκό νομισματικό ταμείο που θα μπορέσει πραγματικά να καταπολεμήσει την κερδοσκοπία. Μπορούμε να το κάνουμε, ναι, μπορούμε. Ας το κάνουμε.
<P>
Τώρα, θα ήθελα να αναφερθώ στον τρόπο με τον οποίο γίνεται η διαχείριση των γεγονότων στην Ελλάδα. Καλώ την Επιτροπή να συμπεριλάβει τη Γενική Γραμματεία Απασχόλησης στις προσπάθειες διαχείρισης έτσι ώστε να μπορέσουμε να κρίνουμε τι συμβαίνει στην Ελλάδα. Καλώ το Συμβούλιο να πει στο ΔΝΤ να συμπεριλάβει τη Διεθνή Οργάνωση Εργασίας στη διαχείριση των γεγονότων στην Ελλάδα, διότι αναφερόμαστε σε ανθρώπους. Υπάρχουν προβλήματα που αφορούν την απασχόληση, υπάρχουν εργαζόμενοι. Θεωρώ ότι το θέμα δεν είναι μόνο οικονομικό, πρέπει να υπάρχει και ασφάλεια και η ΔΟΕ ή η γενική Γραμματεία Απασχόλησης ορίζουν το ίδιο. Αυτό θα απέτρεπε την τρέλα που κάποιες φορές χαρακτηρίζει ορισμένους οι οποίοι λαμβάνουν αποφάσεις βάσει αποκλειστικά των χρηματοοικονομικών πτυχών.
<P>
Θέλω να αναφερθώ σε ένα τελευταίο σημείο. Υπάρχει τρόπος στήριξης του ελληνικού προϋπολογισμού και είναι απλός: η Ευρωπαϊκή Ένωση πρέπει να αναλάβει μια πρωτοβουλία με στόχο τον αφοπλισμό στην περιοχή. Με άλλα λόγια, μια πολιτική πρωτοβουλία μεταξύ Ελλάδας και Τουρκίας με στόχο τον αφοπλισμό. Με άλλα λόγια, μια πολιτική πρωτοβουλία ώστε να αποσυρθούν τα ρωσικά στρατεύματα...τα ελληνικά στρατεύματα...τα τουρκικά στρατεύματα -με συγχωρείτε- από τη Βόρεια Κύπρο. Ας αφοπλιστούν. Θα πω ένα πράγμα: οι άνθρωποι είναι, παρ' όλα αυτά, υποκριτές. Τους τελευταίους μήνες, η Γαλλία πούλησε έξι φρεγάτες στην Ελλάδα αξίας 2,5 δισεκατομμυρίων ευρώ, ελικόπτερα αξίας άνω των 400 εκατομμυρίων ευρώ και μερικά αεροσκάφη Rafale (ένα αεροσκάφος Rafale κοστίζει 100 εκατομμύρια ευρώ). Δυστυχώς, ωστόσο, οι κατασκοπευτικές μου προσπάθειες δεν μου επιτρέπουν να πω εάν ήταν 10, 20 ή 30 αεροσκάφη Rafale. Το κόστος ανέρχεται σε περίπου 3 δισεκατομμύρια ευρώ. Έπειτα, υπάρχει η Γερμανία, η οποία πούλησε έξι υποβρύχια στην Ελλάδα τους τελευταίους μήνες με παράδοση τα επόμενα χρόνια. Το κόστος ανέρχεται σε 1 δισεκατομμύριο ευρώ.
<P>
Ωστόσο, αυτό είναι εντελώς υποκριτικό. Τους δίνουμε χρήματα για να αγοράζουν τα όπλα μας. Ζητώ από την Επιτροπή να αναφέρει εδώ στο Ευρωπαϊκό Κοινοβούλιο και στο Συμβούλιο τον συνολικό αριθμό των όπλων που πούλησαν οι Ευρωπαίοι στην Ελλάδα και την Τουρκία τα τελευταία χρόνια. Ας υπάρξει επιτέλους διαφάνεια. Ας μάθουμε! Λοιπόν, αυτό έχω να σας πω, εάν θέλουμε να φερθούμε με υπευθυνότητα, πρέπει να διασφαλίσουμε την εδαφική ακεραιότητα της Ελλάδας: η Ελλάδα έχει 100.000 στρατιώτες, πάνω από 100.000 στρατιώτες! " Γερμανία έχει 200.000. Αυτό είναι εντελώς παράλογο: μια χώρα με 11 εκατομμύρια κατοίκους έχει πάνω από 100.000 στρατιώτες! Ας το θέσουμε αυτό στην Ελλάδα. Μπορεί να είναι πιο αποτελεσματικό από την περικοπή του μισθού κάποιου που κερδίζει 1.000 ευρώ. Αυτό είναι το αίτημά μου προς την Επιτροπή: να είστε λίγο πιο δίκαιοι.
<P>
(Χειροκροτήματα)
<SPEAKER ID="404" NAME="Derk Jan Eppink" LANGUAGE="NL">
Κύριε Πρόεδρε, ως γεννημένος αντι-επαναστάτης θα μιλήσω με λιγότερο πάθος από τον κ. Cohn-Bendit, όμως κατανοώ τώρα για ποιον λόγο το 1968 υπήρξε επιτυχία για αυτόν, εγώ ως παιδί μπορούσα μόνο να παρακολουθήσω τα γεγονότα στην τηλεόραση.
<P>
Κυρίες και κύριοι, συμμερίζομαι την ανησυχία του ευρωπαϊκού λαού για τις τρέχουσες εξελίξεις. Οι αποταμιευτές και οι συνταξιούχοι, για παράδειγμα, αναρωτιούνται πού πηγαίνει όλο αυτό. Τόσο τα ερωτήματα όσο και η ανησυχία είναι δικαιολογημένα. Ένα πακέτο ύψους 110 δισεκατομμυρίων ευρώ είναι ένα τεράστιο χρηματικό ποσό.
<P>
Στην αρχή συζητούσαμε για 35 δισεκατομμύρια, στη συνέχεια για 60 δισεκατομμύρια και τώρα για 110 δισεκατομμύρια ευρώ. Πρόκειται για ένα τεράστιο ποσό και το πακέτο λιτότητας στην Ελλάδα είναι εξίσου τεράστιο, ωστόσο δεν πρέπει να ξεχνάμε ότι η Ελλάδα ζούσε με πίστωση για υπερβολικά μεγάλο χρονικό διάστημα με ηλικία συνταξιοδότησης τα 53 έτη. Ποιος δεν θα το ήθελε αυτό; Το ερώτημα δεν είναι εάν η Ελλάδα θα καταφέρει να βγει από το αδιέξοδο. Βλέπουμε τώρα απεργίες, εξέγερση, ταραχές και ούτω καθεξής. Αυτό κάνει το ελληνικό πρόβλημα ευρωπαϊκό πρόβλημα, δικό μας πρόβλημα.
<P>
Το πρόβλημα στην Αθήνα, κύριε Cohn-Bendit, επηρεάζει τους Ολλανδούς, τους Φλαμανδούς, τους Γερμανούς -όλους μας- ενώ ο κίνδυνος μόλυνσης παραμένει. Έχω την άποψη ότι η Ελλάδα έπρεπε να έχει διωχθεί από τη ζώνη του ευρώ μόλις αποκαλύφθηκαν οι δημοσιονομικές καταχρήσεις. Θα έπρεπε να έχουμε θέσει ένα καταληκτικό όριο, όμως αυτό δεν έγινε και τώρα πρέπει να συνεχίσουμε και να ελπίζουμε στην επιτυχία ενάντια σε κάθε προσδοκία.
<P>
Πρέπει ακόμη να ξαναγράψουμε τους κανόνες του Συμφώνου Σταθερότητας και Ανάπτυξης. Δεν προσφέρει επί του παρόντος ούτε σταθερότητα ούτε οικονομική ανάπτυξη. Κατά τη γνώμη μου, πρέπει να ενισχυθεί η εποπτεία, η Ευρωπαϊκή Επιτροπή πρέπει να επιδείξει περισσότερο θάρρος και πρέπει να υπάρξει μεγαλύτερη παρακολούθηση της συμμόρφωσης με τους κανόνες. Αυτό απουσιάζει τα τελευταία χρόνια.
<P>
Κατά τη δική μου εκτίμηση, ωστόσο, χρειαζόμαστε επίσης μια διαδικασία εξόδου για τις χώρες που δεν μπορούν πλέον να τα βγάλουν πέρα στη ζώνη του ευρώ. Έχουμε μια διαδικασία εξόδου για την Ευρωπαϊκή Ένωση, όχι όμως για τη ζώνη του ευρώ, και θεωρώ ότι χρειαζόμαστε αυτήν την εναλλακτική επιλογή, έτσι ώστε μια χώρα να μπορεί να εισάγει και να υποτιμήσει το δικό της νόμισμα προκειμένου να βγει από τη δύσκολη θέση. Για ποιον λόγο υπάρχει διαδικασία εξόδου από την Ευρωπαϊκή Ένωση μέσω της Συνθήκης της Λισαβόνας, όχι όμως και από τη ζώνη του ευρώ;
<P>
Ο Επίτροπος Rehn μου είπε τελευταία ότι η αποχώρηση μιας χώρας από τη ζώνη του ευρώ θα αντιτίθετο σε μια ολοένα στενότερη ένωση, όμως επί του παρόντος η Ελλάδα καταδεικνύει πού βρίσκονται τα όρια αυτής της ολοένα στενότερης ένωσης. Ξαφνικά έχουμε ένα αδύναμο ευρώ και χαμηλό ρυθμό ανάπτυξης. Κυρίες και κύριοι, είμαστε όμηροι της θεωρίας της ολοένα στενότερης ένωσης. Κρατάμε ομήρους τους ευρωπαίους φορολογούμενους και αυτοί οι φορολογούμενοι γίνονται όλο και πιο ανήσυχοι κάθε μέρα που περνάει· αυτό δεν πρέπει να το ξεχνάμε.
<SPEAKER ID="405" NAME="Lothar Bisky" LANGUAGE="DE">
Κύριε Πρόεδρε, κυρίες και κύριοι, πρέπει ασφαλώς να παράσχουμε βοήθεια στην Ελλάδα. Ωστόσο, η αποκαλούμενη επιχείρηση διάσωσης περιλαμβάνει και ορισμένα παράλογα στοιχεία Με τη Γαλλία και τη Γερμανία να δρουν ως μεγάλες δυνάμεις, η διαδικασία της λήψης μιας απόφασης για το πακέτο βοήθειας υπήρξε πολύ ακριβή και παρατεταμένη.
<P>
Επί χρόνια, οι χρηματοπιστωτικές αγορές απορρυθμίζονται όλο και περισσότερο και τώρα όλοι παρατηρούν με έκπληξη ότι αυτό είναι ακριβό. Ποιος θα πληρώσει τώρα το τίμημα για τα πολιτικά λάθη; Οι εργαζόμενοι, οι απλοί πολίτες; Οι τράπεζες δεν έχουν καμία υποχρέωση. Όχι, για άλλη μία φορά οι φορολογούμενοι είναι αυτοί που καλούνται να πληρώσουν τον λογαριασμό και να βάλουν το χέρι βαθιά στην τσέπη για να κερδοσκοπούν οι τράπεζες. Για άλλη μία φορά, οι εξαρτώμενοι εργαζόμενοι πρέπει να δεχθούν περικοπές στους μισθούς. Με τις προσταγές του Διεθνούς Νομισματικού Ταμείου, έχει εξαλειφθεί οποιαδήποτε ομοιότητα με μια δημοκρατική διαδικασία λήψης αποφάσεων.
<P>
Στην περίπτωση της πετρελαιοκηλίδας στον Κόλπο του Μεξικού, ζητήθηκε να εφαρμοστεί η αρχή "ο ρυπαίνων πληρώνει". Πιστεύω ότι αυτό είναι σωστό. Όποιος ψάχνει για χρήματα ή χρυσό πρέπει να είναι και υπεύθυνος για τις ζημιές σε περιπτώσεις αμφιβολιών. Επί του παρόντος -τουλάχιστον στη Γερμανία- οι τράπεζες δεν υποχρεούνται καν να επιστρέψουν τα δάνεια που έχουν πάρει και με τα οποία κερδοσκοπούν έναντι του ευρώ - ναι, έναντι του ευρώ. Επιπλέον, εξακολουθούν να κερδοσκοπούν, παρά το γεγονός ότι επί αρκετό καιρό τώρα συζητάμε ότι κάτι πρέπει να γίνει γι' αυτό.
<P>
Έχουν υποβληθεί προτάσεις για το τι θα μπορούσε να γίνει. Απαγόρευση των συναλλαγών με πιστωτικά παράγωγα και των ακάλυπτων πωλήσεων, εισαγωγή ενός φόρου επί των χρηματοπιστωτικών συναλλαγών, ειδικά τέλη στις παροχές στον χρηματοπιστωτικό τομέα, ένας νομικά δεσμευτικός τραπεζικός και ασφαλιστικός φόρος - όλες αυτές οι προτάσεις έχουν υποβληθεί. Ασφαλώς, πρέπει και η Ελλάδα να κάνει αυτό που της αναλογεί. Όπως και οι άλλες χώρες της Ευρωπαϊκής Ένωσης, πρέπει και η Ελλάδα να φορολογήσει τις περιουσίες, να καταπολεμήσει τη διαφθορά και να μειώσει τις αμυντικές της δαπάνες. Ο κ. Cohn-Bendit μίλησε ήδη πολύ πειστικά γι' αυτό. Κατά συνέπεια, θα παραλείψω τα γεγονότα ως προς το ζήτημα αυτό και θα στηρίξω όσα είπε στην ομιλία του.
<P>
Κατανοώ τους ανθρώπους στην Αθήνα που βγαίνουν στους δρόμους και διαμαρτύρονται. Αυτό που δεν κατανοώ είναι η βία. Συμφωνώ με όλους όσοι εξέφρασαν τα συλλυπητήριά τους για τα θύματα, των οποίων η δοκιμασία είναι ιδιαίτερα λυπηρή. " βία θα επιτύχει το αντίθετο από αυτό που επιθυμούν οι έντιμοι διαδηλωτές. Ζητούμε να τεθεί τέλος στη βία.
<SPEAKER ID="406" NAME="Νικόλαος Σαλαβράκος">
εξ ονόματος της Ομάδας EFD. - Κύριε Πρόεδρε, ευχαριστώ πάρα πολύ. Προσπαθούμε να εξωραΐσουμε τους αριθμούς και είναι γνωστό ότι όταν ευημερούν οι αριθμοί δυστυχούν οι άνθρωποι. Θα πρέπει να βρούμε μια ισορροπία, και τους αριθμούς να ισορροπήσουμε και την ευτυχία των ανθρώπων να δώσουμε και να διατηρήσουμε.
<P>
Αποτέλεσμα αυτής της ανορθόδοξης συμπεριφοράς ήταν ότι σήμερα στην Ελλάδα θρηνούμε τρία θύματα, τον θάνατο τριών εργαζομένων από την επιθετική διαμαρτυρία άλλων εργαζομένων. Σε όλη την Ευρώπη σήμερα η οικονομική κρίση, που μας ήρθε από την άλλη πλευρά του Ατλαντικού και τείνει να γίνει χειρότερη σε εμάς, έχει τείνει να απαξιώσει την πολιτική ζωή και τους πολιτικούς.
<P>
Στην Ελλάδα, υπάρχει στα λαϊκά στρώματα μια πάρα πολύ κακή διάθεση απέναντι των πολιτικών: έχουμε 300 μέλη στην ελληνική Βουλή, ακούω τον παλμό της ελληνικής κοινωνίας που λέει "να κρεμάσουμε τους 300". Αυτά είναι επικίνδυνα πράγματα. Διαβάζω τα ίδια πράγματα και την ίδια απαξίωση της πολιτικής, η οποία έχει έρθει και σε άλλες χώρες της Ευρωπαϊκής Κοινότητας, και όλοι το ξέρουμε αυτό, όπως επίσης όλοι ξέρουμε ότι πρέπει να διατηρήσουμε τη δημοκρατία.
<P>
Με αυτά τα δεδομένα και με αυτές τις σκέψεις, διότι δεν μπορώ και δεν έχω τον χρόνο να επεκταθώ περισσότερο, εκείνο το οποίο θα ήθελα να τονίσω είναι ότι οι ηγέτες μεθαύριο θα πρέπει να κινηθούν πιο γρήγορα, και προς την κατεύθυνση μιας μονιμότερης λύσης, για περισσότερα κράτη. " Ελλάδα είναι το ένα, είναι η κορυφή του παγόβουνου. Υπάρχουν όμως και άλλα κράτη -και μέλη της ευρωζώνης και μη μέλη της ευρωζώνης- που αντιμετωπίζουν οικονομικά προβλήματα τα οποία θα γίνουν εντονότερα κατά τους προσεχείς μήνες.
<SPEAKER ID="407" NAME="Πρόεδρος">
Κύριε Σαλαβράκο, δεν σας διέκοψα, διότι είστε Έλληνας και τα λόγια σας είναι πολύ σημαντικά για όλους μας.
<SPEAKER ID="408" NAME="Barry Madlener" AFFILIATION="NI">
(NL) Κύριε Πρόεδρε, θα ήθελα να απευθυνθώ ιδιαίτερα στους κκ. Verhofstadt, Daul και Schulz -ο κ. Schulz δεν είναι παρών αυτήν τη στιγμή, όμως απευθύνομαι στην Ομάδα του, την Ομάδα της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο- καθώς είναι εν μέρει υπεύθυνοι για τα προβλήματα. Λένε ότι χρειάζεται αλληλεγγύη. Επιτρέψτε μου να σας υπενθυμίσω ότι η Ελλάδα υπήρξε ο μεγαλύτερος καθαρός δικαιούχος των ευρωπαϊκών πόρων επί χρόνια. Αυτό είχε ως αποτέλεσμα η Ελλάδα να "στήσει το παιχνίδι" και εσείς υπήρξατε υπερβολικά πρόθυμοι να πέσετε στην παγίδα, καθώς είστε όλοι τόσο Ευρώφιλοι και επιζητείτε την ευρωπαϊκή διεύρυνση τόσο πολύ που πάψατε να ασκείτε κριτική συνολικά και τώρα πρέπει εμείς να βρούμε λύση στο πρόβλημα.
<P>
Δεν γνωρίζω εάν θυμάστε ότι η Ισπανία -η επόμενη χώρα στη σειρά- νομιμοποίησε 2 εκατομμύρια παράνομους μετανάστες τα τελευταία 15 χρόνια. Όλοι θεωρήσατε ότι ήταν υπέροχο, τώρα όμως η Ισπανία έχει 20% ανεργία και αντιμετωπίζει και αυτή προβλήματα, όπως και η Πορτογαλία. Όλες αυτές είναι χώρες με σοσιαλιστικές κυβερνήσεις τις οποίες υποστηρίζατε με ευρωπαϊκούς πόρους επί χρόνια και οι οποίες "τα έκαναν θάλασσα" ζώντας πέρα από τις οικονομικές τους δυνατότητες. Επί χρόνια αποστρέφατε το βλέμμα, επί χρόνια εγκρίνατε αυτήν την κατάσταση και τώρα εμείς, οι πολίτες, πρέπει να πληρώσουμε το τίμημα. Θα έπρεπε να ντρέπεστε.
<P>
" μόνη λύση -την οποία δεν άκουσα κανέναν να αναφέρει εδώ- είναι τώρα να φανούμε αυστηροί απέναντι στην Ελλάδα. " Ελλάδα πρέπει να επαναφέρει την δραχμή, εφόσον η συμμετοχή της στη ζώνη του ευρώ είναι επισφαλής. Εάν η Ισπανία είναι η επόμενη, ας επαναφέρει απλώς την πεσέτα, το ίδιο ας κάνει και η Πορτογαλία με το εσκούδο και τότε θα είναι σε θέση να γίνουν ξανά ανταγωνιστικές. Αυτή η Ευρώπη είναι ελαττωματική και σύντομα οι πολίτες της βόρειας Ευρώπης θα αρνηθούν να συνεχίσουν να πληρώνουν για τα δικά σας λάθη και για τις αμελείς σοσιαλιστικές κυβερνήσεις σε αυτές τις χώρες. Εξάλλου, για να το επαναλάβω, η Ελλάδα, η Ισπανία και η Πορτογαλία -όλες σοσιαλιστικές χώρες- έχουν όλες λάβει πόρους από την Ευρωπαϊκή Ένωση. " μετανάστευση είναι ανεξέλεγκτη, ενώ εσείς αποστρέφατε το βλέμμα και δεν κάνατε τίποτα.
<SPEAKER ID="409" NAME="Σταύρος Λαμπρινίδης" AFFILIATION="S&amp;D">
Κύριε Πρόεδρε, ευχαριστώ. Θα ήθελα να αναφερθώ σε κάτι το οποίο είπε προηγουμένως ο κ. Σαλαβράκος και, συγκεκριμένα, ότι τρεις άνθρωποι, τρεις εργαζόμενοι, σκοτώθηκαν σήμερα στην Αθήνα από τρεις άλλους εργαζόμενους. Αυτό είναι απολύτως λάθος. Οι άνθρωποι αυτοί σκοτώθηκαν από δολοφόνους, από εγκληματίες. Οι εργαζόμενοι στην Αθήνα σήμερα είχαν μια μεγάλη ειρηνική πορεία. Αυτοί δεν σκότωσαν κανένα. Οι πραγματικοί εγκληματίες καταδικάστηκαν από τον πρωθυπουργό, τον Γιώργο Παπανδρέου, και από όλα τα πολιτικά κόμματα στη Βουλή, πριν από λίγη ώρα. Είναι πολύ μεγάλο λάθος αλλά και επικίνδυνο να γίνεται σύγχυση μεταξύ ειρηνικών διαδηλώσεων και εγκληματικών πράξεων όπως αυτές που συνέβησαν στην Αθήνα. Καταδικάζονται από όλους και δεν εκφράζουν ούτε τον έλληνα εργαζόμενο ούτε την πεποίθηση όλων ότι ενωμένοι πατριωτικά θα βγάλουμε τη χώρα από αυτήν την κρίση.
<SPEAKER ID="410" NAME="Πρόεδρος">
Δεν θα ήθελα να εμπλακώ σε μια συζήτηση σχετικά με αυτό. Ωστόσο, επιτρέψτε μου να πω ότι όλοι εμείς στο Κοινοβούλιο -όλοι οι βουλευτές του Ευρωπαϊκού Κοινοβουλίου και είμαι βέβαιος ότι σε αυτό συμπεριλαμβάνονται ο Πρόεδρος της Επιτροπής και ο κ. Lopez Garrido εξ ονόματος του Συμβουλίου- θα θέλαμε, για άλλη μία φορά, να εκφράσουμε την αλληλεγγύη μας στον ελληνικό λαό. Είναι φίλοι μας και γνωρίζουμε την τεράστια ευθύνη που υπάρχει και από τις δύο πλευρές της διαμάχης που έχει ξεσπάσει στην Ελλάδα. Πρόκειται για μια τεράστια ευθύνη.
<P>
Θα ήθελα να πω σε όλους ότι και εγώ έχω βιώσει αυτήν την ευθύνη, και μάλιστα και από τις δύο πλευρές. Υπήρξα μέλος συνδικαλιστικής οργάνωσης και ακτιβιστής και εξαιρετικά δραστήριος για πολλά χρόνια. Υπήρξα επίσης αρχηγός κυβέρνησης και κατανοώ τη δύσκολη κατάσταση που επικρατεί σήμερα στην Ελλάδα. Όλοι επιθυμούμε να επιδείξουμε αλληλεγγύη και να εκφράσουμε τη βαθύτατη συμπάθειά μας, ιδίως στις οικογένειες και τους οικείους των θυμάτων. Είναι φυσικό να θέλουμε να το κάνουμε και το θεωρούμε καθήκον μας στο Ευρωπαϊκό Κοινοβούλιο. Σας ευχαριστώ για την υπεύθυνη συζήτηση που πραγματοποιήθηκε σήμερα στο Κοινοβούλιο.
<P>
Γραπτές δηλώσεις (άρθρο 149 του Κανονισμού)
<SPEAKER ID="411" NAME="Ilda Figueiredo  " LANGUAGE="PT">
Διερχόμαστε μια δύσκολη κατάσταση. Υπάρχει προφανής έλλειψη αλληλεγγύης από τους αρχηγούς της Ευρωπαϊκής Ένωσης -ιδίως της Γερμανίας- όσον αφορά τη συμφωνία για την κατάσταση της Ελλάδας. Πρωτίστως, αναλαμβάνουν τον πολιτικό έλεγχο της χώρας, ενώ αναγκάζουν τους Έλληνες σε οπισθοδρόμηση δεκαετιών σε κοινωνικό επίπεδο. Το γεγονός αυτό θέτει υπό αμφισβήτηση όλες τις αρχές που διακήρυτταν πάντοτε της κοινωνικής και οικονομικής συνοχής, της σύγκλισης, της αλληλεγγύης και του αποκαλούμενου ευρωπαϊκού κοινωνικού προτύπου.
<P>
Όπως καταδεικνύεται σαφώς από τον αγώνα των εργαζομένων και των εργατικών τάξεων στην Ελλάδα, είναι απαράδεκτο να απαιτούμε από την ελληνική κυβέρνηση να θέσει σε κίνδυνο τα θεμελιώδη δικαιώματά τους. Αυτό επιβάλλεται με αντάλλαγμα ένα δάνειο με επιτόκιο υψηλότερο από αυτό του ίδιου του Διεθνούς Νομισματικού Ταμείου. Φαίνεται ότι δεν υπάρχουν όρια για τους αρχηγούς της ζώνης του ευρώ. Απέκτησαν κέρδη από την αστάθεια της Ελλάδας και τώρα επιβάλλουν την ιμπεριαλιστική τους θέση της απόλυτης κυριαρχίας στις εσωτερικές πολιτικές της χώρας με αντάλλαγμα ένα δάνειο από το επιτόκιο του οποίου θα έχουν και πάλι κέρδη.
<P>
" απόφαση αυτή πρέπει να αλλάξει στην επόμενη σύνοδο κορυφής. Οι αρχηγοί πρέπει να επιλέξουν μια μη επιστρεφόμενη επιχορήγηση από τον προϋπολογισμό της Ένωσης είτε σε έκτακτη βάση είτε με χρηματοδότηση από μελλοντικούς προϋπολογισμούς της Ένωσης. Οι πλουσιότερες χώρες της ζώνης του ευρώ οφείλουν να υιοθετήσουν την αρχή της οικονομικής και κοινωνικής συνοχής άπαξ διά παντός.

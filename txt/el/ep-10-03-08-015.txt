<CHAPTER ID="015">
Υγειονομικοί όροι που εφαρμόζονται στις μη εμπορικού χαρακτήρα μετακινήσεις ζώων συντροφιάς (συζήτηση)
<SPEAKER ID="084" NAME="Πρόεδρος">
" ημερήσια διάταξη προβλέπει τη συζήτηση της έκθεσης της κ. Bairbre de Brún, εξ ονόματος της Επιτροπής Περιβάλλοντος, Δημόσιας Υγείας και Ασφάλειας των Τροφίμων, σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου για την τροποποίηση του κανονισμού (ΕΚ) αριθ. 998/2003 για τους υγειονομικούς όρους που εφαρμόζονται στις μη εμπορικού χαρακτήρα μετακινήσεις ζώων συντροφιάς - C7-0035/2009 -
<SPEAKER ID="085" NAME="Bairbre de Brún" LANGUAGE="GA">
Κύριε Πρόεδρε, αυτός είναι ο πρώτος τροποποιημένος κανονισμός που παρουσιάζεται στη συνεδρίαση της Ολομέλειας και ο πρώτος που εμπίπτει στις διατάξεις της Συνθήκης της Λισαβόνας. Θα ήθελα να ευχαριστήσω τους σκιώδεις εισηγητές - την κ. Soullie, την κ. Willmott, την κ. Vălean, την κ. Evans, τον κ. Nicholson και την κ. Rosbach - για τη βοήθειά τους κατά τη διάρκεια μιας σειράς πολύπλοκων διαπραγματεύσεων· επίσης, ευχαριστώ τις νομικές υπηρεσίες του Κοινοβουλίου και τη Μονάδα Συναπόφασης για την εξαίρετη στήριξη που μου παρείχαν. Θα ήθελα επίσης να ευχαριστήσω το Συμβούλιο και την Επιτροπή.
<P>
" ουσία του φακέλου της Επιτροπής Περιβάλλοντος συμφωνήθηκε στις αρχές Δεκεμβρίου και από τις αρχές του τρέχοντος έτους καταπιαστήκαμε με την εξέταση ορισμένων πτυχών όσον αφορά τον τρόπο με τον οποίον μπορεί να εφαρμοστεί το άρθρο 290 της συνθήκης για τη λειτουργία της Ευρωπαϊκής Ένωσης σε σχέση με τον παρόντα φάκελο.
<P>
Ορισμένες φορές, είχαμε την εντύπωση ότι δεν θα κατορθώναμε ποτέ να καταλήξουμε σε συμφωνία. Εντούτοις, τα καταφέραμε. Συμφωνήσαμε σε μια λύση αναφορικά με τον εν λόγω φάκελο. Με τον τρόπο αυτόν, διασφαλίσαμε ότι οι ιδιοκτήτες ζώων συντροφιάς θα μπορούν να συνεχίσουν να ταξιδεύουν διασχίζοντας τα σύνορα της ΕΕ με τα κατοικίδιά τους, ενώ παράλληλα θα υπάρχει ένα μεταβατικό σύστημα το οποίο θα επιτρέπει σε ορισμένα κράτη μέλη να εφαρμόζουν αυστηρότερους ελέγχους, ανάλογα με τη νόσο, για ένα διάστημα δεκαοχτώ μηνών.
<P>
Ο τροποποιημένος κανονισμός που προτάθηκε αναγνωρίζει την πρόοδο που έχει σημειωθεί μέχρι τώρα. Προκειμένου να διασφαλίσουμε ότι η κατάσταση που επικρατεί στην ΕΕ αναφορικά με τη λύσσα θα βελτιωθεί από εδώ και στο εξής, το μεταβατικό σύστημα θα επεκταθεί σε πέντε κράτη μέλη έως τις 31 Δεκεμβρίου 2011 - έως τότε, οι διατάξεις σχετικά με τις μη εμπορικού χαρακτήρα μετακινήσεις ζώων συντροφιάς θα είναι οι ίδιες σε ολόκληρη την ΕΕ. Επίσης, έως τις 31 Δεκεμβρίου 2011, συνιστάται η εφαρμογή του μεταβατικού συστήματος και σε σχέση με την ταινία (Echinococcus multilocularis) και τα τσιμπούρια.
<P>
Όσον αφορά τις νέες διαδικασίες που αντικαθιστούν τη διαδικασία της επιτροπολογίας, η Επιτροπή θα πρέπει δυνάμει του παρόντος κανονισμού να έχει την εξουσία να υιοθετεί κατ' εξουσιοδότηση πράξεις, σύμφωνα με το άρθρο 290 της Συνθήκης, μέσω των οποίων το Ευρωπαϊκό Κοινοβούλιο και το Συμβούλιο θα παραχωρούν στην Επιτροπή την εξουσία να υιοθετεί μη νομοθετικές πράξεις γενικής εφαρμογής για να προσθέτει ή να τροποποιεί μη ουσιώδη στοιχεία.
<P>
Για παράδειγμα, προκειμένου να μπορέσουμε να περιορίσουμε νόσους εκτός της λύσσας - νόσους, η εμφάνιση των οποίων θα μπορούσε να αυξηθεί ως αποτέλεσμα των μετακινήσεων των ζώων συντροφιάς -, η Επιτροπή θα μπορούσε να υιοθετήσει προληπτικά υγειονομικά μέτρα μέσω των κατ' εξουσιοδότηση πράξεων. Κατά δεύτερον, προκειμένου να μπορέσει να σημειωθεί τεχνική πρόοδος, η Επιτροπή θα μπορούσε διαμέσου των κατ' εξουσιοδότηση πράξεων να τροποποιήσει τους τεχνικούς όρους όσον αφορά τον εντοπισμό των ζώων· και, τρίτον, θα μπορούσε μέσω των κατ' εξουσιοδότηση πράξεων να τροποποιήσει τους τεχνικούς όρους όσον αφορά τους εμβολιασμούς κατά της λύσσας, προκειμένου να υπάρξουν επιστημονικές και τεχνικές εξελίξεις.
<P>
Κατορθώσαμε να συμφωνήσουμε στη διατύπωση όλων αυτών, καθώς και στη θέσπιση ρυθμίσεων αναφορικά με την εφαρμογή του άρθρου 290 της Συνθήκης σε σχέση με τον παρόντα φάκελο, και διατηρήσαμε τη μεγαλύτερη δυνατή συνέπεια σε σχέση με τις εξουσίες που διαθέτει το Ευρωπαϊκό Κοινοβούλιο δυνάμει της Συνθήκης της Λισαβόνας.
<P>
" επίτευξη συμφωνίας κατά την πρώτη ανάγνωση καταδεικνύει πόσο σημαντικός είναι για όλους όσοι συμμετείχαν ο επείγων χαρακτήρας του εν λόγω φακέλου.
<P>
Τέλος, θα ήθελα να πω ότι το γεγονός ότι μια εισηγήτρια που προέρχεται από μία από τις μικρές πολιτικές ομάδες, ανέλαβε να διεκπεραιώσει έναν τόσο σύνθετο φάκελο με την ενεργή συνεργασία των σκιωδών εισηγητών από άλλες πολιτικές ομάδες αποτελεί μια σημαντική ένδειξη δημοκρατίας και αυτό είναι κάτι για το οποίο το θεσμικό αυτό όργανο θα πρέπει να είναι υπερήφανο. Θα ήθελα για ακόμη μια φορά να ευχαριστήσω όλους όσοι προέρχονται από τα τρία θεσμικά όργανα - το Κοινοβούλιο, το Συμβούλιο και την Επιτροπή -, οι οποίοι εργάστηκαν επίμονα πάνω σε αυτόν τον φάκελο. Ελπίζω ότι οι συνάδελφοι θα υποστηρίξουν το έργο αυτό με την ψήφο τους.
<SPEAKER ID="086" NAME="John Dalli" LANGUAGE="EN">
Κύριε Πρόεδρε, θα ήθελα να ευχαριστήσω την Επιτροπή Περιβάλλοντος, Δημόσιας Υγείας και Ασφάλειας των Τροφίμων για το έργο της σε σχέση με τον φάκελο αυτόν. Θα ήθελα να ευχαριστήσω ιδιαιτέρως την εισηγήτρια, την κ. de Brún, για τις προσπαθειές της να επιτευχθεί συμφωνία επί αυτού του ζητήματος, το οποίο είναι ιδιαίτερα ευαίσθητο για ορισμένα κράτη μέλη. Επίσης, εκτιμούμε το γεγονός ότι, πέρα από τα σχετικά ζητήματα, η εισηγήτρια έπρεπε να κατευθύνει τη διαδικασία μέσα από το δύσκολο θέμα των κατ' εξουσιοδότηση πράξεων. Σας ευχαριστώ πολύ.
<P>
Με χαροποιεί το γεγονός ότι οι έντονες συζητήσεις που πραγματοποιήθηκαν μεταξύ των τριών θεσμικών οργάνων οδήγησαν σε ένα συμβιβαστικό κείμενο, το οποίο σέβεται πλήρως τα τεχνικά μέτρα που πρότεινε η Επιτροπή και το οποίο εξετάζει επίσης το ζήτημα της αναγκαίας προσαρμογής των προτάσεων που έχουν γίνει σε σχέση με τη Συνθήκη της Λισαβόνας κατά τρόπο αποδεκτό από την Επιτροπή. Πράγματι, το κοινό μας έργο έγινε πολύπλοκο και επιβραδύνθηκε εξαιτίας αυτής της ευθυγράμμισης. Παρ' όλα αυτά, το Συμβούλιο είναι πλέον σε θέση να διασφαλίσει ότι το εν λόγω έργο θα ολοκληρωθεί εγκαίρως.
<P>
Προτού να πραγματοποιηθεί ψηφοφορία επί του συμβιβαστικού κειμένου, είμαι στην ευχάριστη θέση να επιβεβαιώσω ότι η Επιτροπή δεν προτίθεται να προτείνει κάποια περαιτέρω παράταση του μεταβατικού καθεστώτος, το οποίο θα λήξει στις 31 Δεκεμβρίου 2011. Αυτό σημαίνει ότι από την 1η Ιανουαρίου 2012 θα τεθούν σε εφαρμογή πλήρως εναρμονισμένοι κανόνες. Ωστόσο, η Επιτροπή σκοπεύει να προτείνει την αναθεώρηση του συνόλου του κανονισμού πριν από τις 30 Ιουνίου 2011 και, συγκεκριμένα, των πτυχών που έχουν να κάνουν με τις κατ' εξουσιοδότηση και τις εκτελεστικές πράξεις.
<P>
Όσον αφορά την κοινοποίηση των κατ' εξουσιοδότηση πράξεων, η Επιτροπή θα λάβει επίσης υπόψη τις περιόδους διακοπών των θεσμικών οργάνων, προκειμένου να διασφαλίσει ότι το Ευρωπαϊκό Κοινοβούλιο και το Συμβούλιο θα μπορούν να ασκήσουν τα προνόμιά τους μέσα στο πλαίσιο των χρονικών ορίων που προβλέπονται στις σχετικές νομοθετικές πράξεις.
<P>
Τέλος, μπορώ να επιβεβαιώσω τη δέσμευση της Επιτροπής, την οποία εξέφρασε από κοινού με το Κοινοβούλιο και το Συμβούλιο, ότι οι διατάξεις του παρόντος κανονισμού θα ισχύουν υπό την επιφύλαξη οιασδήποτε περαιτέρω θέσης των θεσμικών οργάνων όσον αφορά την εφαρμογή του άρθρου 290 της Συνθήκης για τη λειτουργία της Ευρωπαϊκής Ένωσης ή των επιμέρους νομοθετικών πράξεων που περιλαμβάνουν τέτοιου είδους διατάξεις. Ελπίζω ότι το Κοινοβούλιο θα στηρίξει το συμβιβαστικό κείμενο, το οποίο πιστεύω ακράδαντα ότι εξετάζει με τον κατάλληλο τρόπο όλους τους προβληματισμούς που τέθηκαν στο Σώμα.
<SPEAKER ID="087" NAME="Christofer Fjellner" LANGUAGE="SV">
Κύριε Πρόεδρε, κύριε Επίτροπε, η έκθεση αυτή είναι πολύ σημαντική, εν μέρει επειδή εξετάζει το πώς μπορούμε να διευκολύνουμε τους ιδιοκτήτες ζώων συντροφιάς στην Ευρώπη να διέρχονται τα εθνικά σύνορα μεταφέροντας τα κατοικίδιά τους και εν μέρει επειδή εξετάζει το ζήτημα της πρόληψης της επικίνδυνης εξάπλωσης των νόσων που μεταφέρονται από τα ζώα συντροφιάς σε ολόκληρη την Ευρώπη.
<P>
Ως σουηδός βουλευτής του Ευρωπαϊκού Κοινοβουλίου, ενδιαφέρομαι ιδιαιτέρως για το ζήτημα αυτό, διότι υπάρχουν δύο νόσοι που ευτυχώς δεν τις έχουμε ακόμη στη Σουηδία, δηλαδή η νανοταινία και, κυρίως, η λύσσα.
<P>
Κατά τη διάρκεια των συζητήσεων σχετικά με την εν λόγω πρόταση, με προβλημάτισε πολλές φορές το γεγονός ότι θα έπρεπε να τροποποιήσουμε τους κανονισμούς που διαθέτουμε επί του παρόντος στη Σουηδία και ότι αυτό θα είχε ως αποτέλεσμα να φθάσουν η νανοταινία και η λύσσα και στη Σουηδία. Κάτι τέτοιο θα είχε τρομερές συνέπειες, κυρίως όσον αφορά τον τρόπο με τον οποίο ασκούμε στη Σουηδία το δικαίωμα της δημόσιας πρόσβασης στην εξοχή, με άλλα λόγια όσον αφορά τη δυνατότητά μας να περιπλανιόμαστε ελεύθερα στα δάση και τα χωράφια.
<P>
Σήμερα είμαι ευτυχής που βλέπω ότι η Σουηδία θα μπορέσει να διατηρήσει το σημερινό της καθεστώς παρέκκλισης, τουλάχιστον για ένα μεταβατικό διάστημα, το οποίο θα μας επιτρέψει να διασφαλίσουμε ότι οι νόσοι αυτές δεν θα εισέλθουν στη χώρα μας.
<P>
Καθόλη τη διάρκεια της διαδικασίας, δεν μπορούσαμε να προεξοφλήσουμε ότι θα ίσχυε κάτι τέτοιο. Ακόμη και στο τέλος, πραγματοποιήθηκε κατά τη διαδικασία της επιτροπολογίας μια συζήτηση, η οποία φοβήθηκα ότι, όπως και να' χει, θα προκαλούσε αβεβαιότητα και θα δημιουργούσε κενά κατά την εφαρμογή της διαδικασίας, πράγμα που θα είχε ως αποτέλεσμα να υπάρχει ο κίνδυνος εισόδου των νόσων αυτών στη Σουηδία.
<P>
Θα ήθελα να εκφράσω τις θερμές μου ευχαριστίες σε όλους όσοι εργάστηκαν σκληρά για την εξεύρεση λύσεων, οι οποίες θα επιτρέψουν τις μετακινήσεις των ζώων συντροφιάς στην Ευρώπη και οι οποίες θα διασφαλίζουν τη διατήρηση του καθεστώτος παρέκκλισης στις χώρες όπου δεν έχουν εμφανιστεί συγκεκριμένες νόσοι, έτσι ώστε να μην υπάρχουν πουθενά στην Ευρώπη ανησυχίες σχετικά με την είσοδο νέων νόσων εξαιτίας της παρούσας πρότασης. Θα ήθελα να ευχαριστήσω την εισηγήτρια, το Συμβούλιο και τον Επίτροπο.
<SPEAKER ID="088" NAME="Linda McAvan" LANGUAGE="EN">
Κύριε Πρόεδρε, επιτρέψτε μου να ξεκινήσω, εκφράζοντας τις ευχαριστίες μου στην κ. de Brún που ανέλαβε τον φάκελο αυτόν, έχοντας την προσδοκία ότι θα τον περατώσει πολύ γρήγορα. Στη συνέχεια, όμως, ο φάκελος έγινε ιδιαίτερα πολύπλοκος, καθώς καταλήξαμε να διαπραγματευόμαστε εντελώς νέες κατ' εξουσιοδότηση πράξεις, οι οποίες δεν θα αποτελούν προηγούμενο για μελλοντικές πράξεις, επομένως την συγχαίρω, όπως συγχαίρω επίσης και το Συμβούλιο και την Επιτροπή. Κύριε Επίτροπε, πρώτο σας μέλημα εδώ είναι να βρείτε μια λύση.
<P>
Μεγάλο μέρος της συζήτησης περιστράφηκε γύρω από τις τεχνικές πτυχές αυτής της νομοθεσίας, πρόκειται όμως για μια σημαντική νομοθεσία για πολλούς πολίτες, καθώς έχει να κάνει με την ελεύθερη κυκλοφορία των κατοικίδιων ζώων τους σε ολόκληρη την ΕΕ. Όταν πριν από μερικά χρόνια υιοθετήσαμε για πρώτη φορά τη νομοθεσία αυτήν, υπήρχε μεγάλη υποστήριξη γι' αυτήν· έχουμε όμως και αυτήν τη μεταβατική περίοδο, την οποία ανέφερε ο κ. Fjellner, η οποία είναι σημαντική εάν θέλουμε να εμποδίσουμε την εξάπλωση των νόσων σε κράτη, στα οποία αυτές δεν έχουν εμφανιστεί.
<P>
Χαιρετίζω τη στήριξη της Επιτροπής όσον αφορά την παράταση της μεταβατικής περιόδου, έτσι ώστε όταν θα αποκτήσουμε πράγματι τη νέα νομοθεσία, να έχουν όλες οι χώρες την ίδια νομοθεσία. Έως τότε, θα έχουμε επιτύχει σε ολόκληρη την ΕΕ πολύ υψηλότερα επίπεδα σε σχέση με την υγεία και την καλή διαβίωση των ζώων.
<P>
Όσον αφορά το ζήτημα της επιτροπολογίας, η πολιτική μου Ομάδα υποστηρίζει τον συμβιβασμό που διαπραγματευτήκαμε. Πιστεύουμε ότι το Κοινοβούλιο θα πρέπει να είναι ισότιμο - ίσο - με το Συμβούλιο στο πλαίσιο της νομοθεσίας. Το όλο ζήτημα αφορούσε τις ομάδες εμπειρογνωμόνων και το ποιοι θα έπρεπε να είναι οι εμπειρογνώμονες αυτοί. Αυτό που θα θέλαμε να πούμε είναι ότι όταν κάνουμε λόγο για διαβουλεύσεις με εμπειρογνώμονες, πρέπει να εννοούμε όλους τους εμπειρογνώμονες και η Επιτροπή θα διαβουλεύεται με εμπειρογνώμονες από τα κράτη μέλη, από τις μη κυβερνητικές οργανώσεις, καθώς ίσως και εκείνους που προτείνει το Ευρωπαϊκό Κοινοβούλιο.
<P>
Είμαι ιδιαίτερα ευτυχής για το ότι έχουμε καταλήξει σε αυτήν τη συμφωνία. Μας παρέχει τη δυνατότητα να συμφωνήσουμε επί της μεταβατικής περιόδου προτού λήξει η ισχύς των παρεκκλίσεων και αναμένουμε να ακούσουμε τις νέες προτάσεις της Επιτροπής όσον αφορά τη μελλοντική νομοθεσία.
<SPEAKER ID="089" NAME="Adina-Ioana Vălean" LANGUAGE="EN">
Κύριε Πρόεδρε, ας μην ξεχνούμε ότι η ελεύθερη κυκλοφορία αποτελεί έναν από τους θεμελιώδεις πυλώνες της ενιαίας ευρωπαϊκής αγοράς, στόχος της οποίας είναι να επιτύχει την αύξηση του ανταγωνισμού και μεγαλύτερες οικονομίες κλίμακας και παρέχει στην ΕΕ την κύρια δύναμη έλξης που διαθέτει. Με τον καιρό, η δυνατότητα των πολιτών να κυκλοφορούν ελεύθερα στο πλαίσιο της ΕΕ δεν έχει καταστεί απλώς βασικό συστατικό στοιχείο της εσωτερικής αγοράς, αλλά και θεμελιώδες δικαίωμα.
<P>
Καταργώντας τους φραγμούς που δημιουργούσαν οι διάφορες εθνικές διατάξεις και κανονισμοί, οι ευρωπαίοι πολίτες καθώς και οι επιχειρήσεις έχουν τη δυνατότητα να ευημερήσουν. Εξίσου σημαντική είναι η δυνατότητα των ευρωπαίων πολιτών να μεταφέρουν μαζί τους τα κατοικίδια ζώα τους, χωρίς να υπόκεινται σε συγκεκριμένους εθνικούς κανονισμούς και πρότυπα, καθώς κάτι τέτοιο μπορεί να μειώσει σημαντικά το κόστος και τις προσπάθειες μετακίνησής τους. Με χαροποιεί το γεγονός ότι η πρόταση της Επιτροπής τείνει προς αυτήν την κατεύθυνση.
<P>
Επικροτώ το διαβατήριο γενικού καθεστώτος, το οποίο θα εναρμονίσει τα υγειονομικά μέτρα και τους ελέγχους που θα διευκολύνουν την ελεύθερη κυκλοφορία των ζώων συντροφιάς. Ταυτόχρονα, συμφωνώ με το ότι πρέπει να διασφαλίσουμε ένα υψηλό επίπεδο προστασίας για την υγεία των ανθρώπων και των ζώων. Αυτό το μεταβατικό καθεστώς θα μας δώσει το χρονικό περιθώριο να δημιουργήσουμε τις κατάλληλες υποδομές και να διορίσουμε το κατάλληλο προσωπικό. Επομένως αύριο, βάσει του εν λόγω επιχειρήματος, το Κοινοβούλιο θα ψηφίσει ασφαλώς υπέρ της παράτασης του μεταβατικού καθεστώτος για ορισμένα κράτη μέλη έως το τέλος του 2011, καθώς οι χώρες αυτές υποτίθεται ότι πρέπει να λάβουν υπόψη συγκεκριμένους κινδύνους για την υγεία.
<P>
Εντούτοις, αυτή δεν είναι η πρώτη φορά που σε ορισμένα κράτη μέλη δίνεται η δυνατότητα να εφαρμόσουν αυστηρότερους υγειονομικούς όρους από ό,τι στα άλλα. Αρχικά, η μεταβατική περίοδος διήρκεσε έως τον Ιούλιο του 2008. Έπειτα, η μεταβατική περίοδος παρατάθηκε έως το 2010. Τώρα έχουμε συμφωνήσει για μια νέα παράταση. Κατά συνέπεια, αν και καταλαβαίνω τους φόβους των κρατών μελών που θεωρούν ότι ο πληθυσμός των ζώων συντροφιάς στη χώρα τους είναι περισσότερο επιρρεπής σε ορισμένες νόσους και κατανοώ ότι η προτεινόμενη παράταση θα συμπληρωθεί ταυτόχρονα με χρηματοδοτούμενα από την ΕΕ προγράμματα εμβολιασμού για την εξάλειψη της λύσσας των άγριων ζώων σε ορισμένα κράτη μέλη, πιστεύω ότι αυτή θα πρέπει να είναι η τελευταία φορά που παρατείνεται η ειδική μεταχείριση που απολαμβάνουν οι χώρες αυτές. Γνωρίζουμε όλοι ότι τα ασύμμετρα μέτρα και οι αυτοεξαιρέσεις δεν θα επιφέρουν στον τομέα αυτόν τα πλήρη οφέλη της εσωτερικής αγοράς. Επομένως, ας συμφωνήσουμε όλοι ότι αυτό το μεταβατικό καθεστώς πρέπει να αρθεί και ότι πρέπει να διασφαλιστεί το συντομότερο δυνατό μια ισότιμη βάση.
<P>
Αρκετό ενδιαφέρον παρουσιάζει το γεγονός ότι το πιο επίμαχο ζήτημα στην έκθεση αυτήν δεν ήταν το περιεχόμενο, που πυροδότησε έντονες συζητήσεις μεταξύ μας σχετικά με το πώς θα εφαρμόσουμε τις νέες διατάξεις της Συνθήκης της Λισαβόνας αναφορικά με τη διαδικασία της επιτροπολογίας. Αυτός είναι ο πρώτος φάκελος συναπόφασης, στον οποίο πρόκειται να εφαρμοστούν οι εν λόγω διατάξεις. Λαμβάνοντας υπόψη τις εκτεταμένες εξουσίες του Κοινοβουλίου δυνάμει της νέας συνθήκης, ήταν ιδιαίτερα σημαντικό για εμάς να μην αποτελέσει ο συγκεκριμένος κανονισμός προηγούμενο για μελλοντικές αποφάσεις.
<P>
Από την άποψη αυτήν, επικροτώ τη γραπτή δήλωση που συμφωνήθηκε μεταξύ του Κοινοβουλίου και του Συμβουλίου κατά τη διάρκεια του τριμερούς διαλόγου, η οποία επισημαίνει ότι ο εν λόγω φάκελος δεν θα πρέπει να αποτελέσει προηγούμενο.
<SPEAKER ID="090" NAME="James Nicholson" LANGUAGE="EN">
Κύριε Πρόεδρε, καταρχάς επιτρέψτε μου να ξεκινήσω εκφράζοντας τις ευχαριστίες μου στην εισηγήτρια για τη σκληρή δουλειά που πραγματοποίησε σε σχέση με την έκθεση αυτήν. Αυτό που στην αρχή πολλοί από εμάς νόμισαν ότι ήταν ένας φάκελος, ο οποίος δεν θα μας δημιουργούσε ιδιαίτερα προβλήματα, αποδείχθηκε στη συνέχεια ότι ήταν πολύ πιο περίπλοκο από ό,τι πιστεύαμε.
<P>
Δυστυχώς, η εισηγήτρια έπρεπε να αναλάβει το βάρος του μεγαλύτερου μέρους των διαπραγματεύσεων, οπωσδήποτε όμως έπρεπε να εργαστεί πολύ σκληρά για να διασφαλίσει ότι η έκθεση αυτή θα εγκρινόταν μέσα στο απαραίτητο χρονικό πλαίσιο, πράγμα που ήταν πολύ σημαντικό καθώς βρισκόμασταν υπό πίεση προκειμένου να διασφαλίσουμε την παράταση της παρέκκλισής της, η οποία επρόκειτο να λήξει τον Ιούνιο του τρέχοντος έτους.
<P>
Κατά την άποψή μου, πρόκειται για ένα μικρό αλλά ζωτικής σημασίας νομοθέτημα, το οποίο θα προστατεύει τους τομείς και τις χώρες εκείνες που ανησυχούν για τον κίνδυνο της λύσσας· η νόσος αυτή συνεχίζει να εμφανίζεται σε ορισμένα μέρη της ΕΕ και ας ελπίσουμε ότι, έως το τέλος του 2011, τα προγράμματα εμβολιασμού θα αποδειχθούν επιτυχή για την οριστική εξάλειψη της νόσου.
<P>
Έως τότε, όμως, βρήκαμε έναν τρόπο, ο οποίος θα μας επιτρέψει να συνεχίσουμε να επιβάλλουμε τους ιδιαίτερους αυστηρότερους όρους μας δυνάμει της μεταβατικής περιόδου, προτού προχωρήσουμε μαζί με άλλα ευρωπαϊκά κράτη μέλη προς το γενικό καθεστώς.
<SPEAKER ID="091" NAME="Anna Rosbach" LANGUAGE="DA">
Κύριε Πρόεδρε, θα ήθελα να ευχαριστήσω την κ. de Brún για την εξαίρετη δουλειά που πραγματοποίησε όσον αφορά την ενημέρωση αυτού του τεχνικού κανονισμού για τις μετακινήσεις με ζώα συντροφιάς μέσα στην επικράτεια της ΕΕ. Πολλές συνηθισμένες οικογένειες αντιμετωπίζουν ως πρόκληση το να ολοκληρωθούν όλοι οι εμβολιασμοί και τα δικαιολογητικά που απαιτούνται, προκειμένου να πάνε όλα τα μέλη της οικογένειας μαζί διακοπές. Ωστόσο, όλα αυτά είναι απαραίτητα, διότι ορισμένες χώρες δίνουν μια σκληρή, μακρόχρονη μάχη ενάντια στις ανεξέλεγκτες νόσους των ζώων. Διάφορα μέτρα έχουν ληφθεί: η εφαρμογή καραντίνας για διάφορα χρονικά διαστήματα, οι διπλοί κτηνιατρικοί έλεγχοι τόσο πριν όσο και μετά από το ταξίδι, ανάλογα με τη χώρα προορισμού, οι δαπανηροί υποχρεωτικοί εμβολιασμοί των άγριων ζώων σε εθνικό επίπεδο είναι μερικά από αυτά. Ως εκ τούτου, κατανοώ ιδιαίτερα για ποιον λόγο ορισμένα κράτη μέλη φοβούνται να χαλαρώσουν τους αυστηρούς εθνικούς κανονισμούς τους και θεωρώ ότι είναι απαραίτητο να σεβαστούμε τις υψηλές απαιτήσεις ασφάλειας που διαθέτουν, τις οποίες θα ήθελα να μιμηθούν και άλλοι.
<P>
Κατά συνέπεια, θέλω να ρωτήσω την Επιτροπή μήπωςθα ήταν παρ' όλα αυτά καλή ιδέα να πραγματοποιούνται κτηνιατρικοί συνοριακοί έλεγχοι, κατά τους οποίους ο ιδιοκτήτης του ζώου συντροφιάς θα πρέπει να αποδεικνύει ότι το ζώο που ταξιδεύει μαζί του δεν πάσχει από επικίνδυνες ασθένειες, έχει εμβολιαστεί και τα δικαιολογητικά του είναι εντάξει, σύμφωνα με τους κανόνες της χώρας προορισμού. Κάτι τέτοιο θα παρείχε επίσης τη δυνατότητα να ελέγχουμε τις μεταφορές χοίρων και άλλων ζώων που δεν πληρούν τις κοινοτικές απαιτήσεις και μέσω των συνοριακών ελέγχων θα μπορούσαμε να αποκαλύψουμε και το λαθρεμπόριο κουταβιών και γατιών πολύ μικρής ηλικίας.
<SPEAKER ID="092" NAME="Horst Schnellhardt" AFFILIATION="PPE">
(DE) Κύριε Πρόεδρε, κύριε Επίτροπε, καλωσήρθατε στο Ευρωπαϊκό Κοινοβούλιο. Κυρίες και κύριοι, θα ήθελα επίσης να συγχαρώ την εισηγήτρια για το αξιόλογο έργο που πραγματοποίησε. Το έγγραφο καλύπτει πολλούς τομείς. Τα τελευταία χρόνια, έχουμε παρατηρήσει μια αύξηση στα ζώα συντροφιάς και τα οικόσιτα ζώα και, φυσικά, την επιθυμία να μπορούμε να πάρουμε τα ζώα αυτά μαζί στα ταξίδια μας. Αυτό είναι λογικό και δικαιολογημένο, καθώς το να μπορεί να πάρει κανείς μαζί του το κατοικίδιό του αυξάνει το αίσθημα ευχαρίστησης. Γι' αυτόν τον λόγο όμως, πρέπει να έχουμε στην Ευρώπη κανονισμούς για την πρόληψη της εξάπλωσης των επιδημιών των ζώων. Και τους έχουμε. Έχουμε πολύ καλούς κανονισμούς στην οδηγία 998/2003 και από το 2011 θα έχουμε την ευρωπαϊκή κάρτα εμβολιασμών, η οποία θα τεκμηριώνει με ακρίβεια ποιους εμβολιασμούς έχουν πραγματοποιήσει τα ζώα. Επιπλέον, από το 2011 η ηλεκτρονική σήμανση θα αποτρέπει τη σύγχυση και τις απάτες.
<P>
Τα τελευταία χρόνια, έχουμε κάνει πολλά για να μειώσουμε τις επιδημίες των ζώων στην Ευρώπη, ιδιαίτερα τη λύσσα, μεταξύ άλλων μέσω των επιτευγμάτων της Ευρωπαϊκής Επιτροπής που πρώτη προώθησε και χρηματοδότησε τους εμβολιασμούς των αλεπούδων. Πρόκειται για ένα πολύ σημαντικό ζήτημα και θα πρέπει να το αναγνωρίσουμε. Αυτοί οι ειδικοί κανονισμοί που εγκρίνονται επανειλημμένα για ορισμένες χώρες συνιστούν βάρος για τους πολίτες. Στην περίπτωση αυτήν, τα έξοδα δεν έχουν καμία σχέση με το όφελος. Έχω λάβει επιστολές από πολλούς πολίτες, οι οποίοι παραπονούνται για ενοχλητικές συμπεριφορές στα σύνορα. Επιτρέψτε μου να αναφέρω απλώς ως παράδειγμα το "νωμένο Βασίλειο: το να φθάσει κανείς δύο ημέρες νωρίτερα για εξάμηνη παραμονή συνεπάγεται 3.000 ευρώ πρόστιμο και το ζώο τίθεται σε καραντίνα για έξι εβδομάδες. Πρέπει να εξετάσουμε εάν αυτού του είδους η συμπεριφορά είναι σωστή. Ως εκ τούτου, κύριε Επίτροπε, θεωρώ ότι μπορούμε να δώσουμε παράταση ενός ακόμη έτους, μετά όμως αυτό πρέπει να σταματήσει. Διαθέτουμε ευρωπαϊκούς κανονισμούς που ισχύουν για όλους. Εάν η κατάσταση όσον αφορά τις επιδημίες των ζώων παραμείνει ως έχει - πρέπει να έχουμε πάντοτε υπόψη μας αυτό το ενδεχόμενο -, ο κίνδυνος της εξάπλωσης των νόσων δεν υφίσταται πλέον υπό αυτήν τη μορφή για τα ζώα συντροφιάς και τα οικόσιτα ζώα.
<SPEAKER ID="093" NAME="Jo Leinen" AFFILIATION="S&amp;D">
(DE) Κύριε Πρόεδρε, κύριε Επίτροπε, καλωσήρθατε στο Κοινοβούλιο. Θα ήθελα να συμφωνήσω με τον συνάδελφο βουλευτή κ. Schnellhardt, λέγοντας ότι έχετε ένα μείζονος σημασίας καθήκον στον τομέα αυτόν, να δημιουργήσετε δηλαδή πραγματικά ίσους όρους και στα 27 κράτη μέλη έως το 2010, έτσι ώστε τα κατοικίδια ζώα να μπορούν να κυκλοφορούν και να μεταφέρονται χωρίς εμπόδια από τη μια χώρα στην άλλη.
<P>
" ελεύθερη κυκλοφορία για τους σκύλους και τις γάτες ήταν ασφαλώς ο στόχος του κανονισμού του 2003. Σήμερα, για τρίτη φορά, κάνουμε μια εξαίρεση. Στην ΕΕ, ορισμένα πράγματα χρειάζονται πάρα πολύ χρόνο για να γίνουν: δέκα χρόνια για να συντονίσουμε τους κανονισμούς αυτούς. Καμία χώρα στην ΕΕ δεν θέλει να εισέλθουν οι νόσοι στο έδαφός της και αναρωτιέμαι επίσης γιατί 22 χώρες αποδέχονται την ιδέα να επιτρέπεται στους σκύλους και τις γάτες να ταξιδεύουν με τους ιδιοκτήτες τους, ενώ πέντε χώρες το αρνούνται.
<P>
Θα πρέπει να εξετάσετε εάν η πραγματικότητα και τα εμπόδια εξακολουθούν να ανταποκρίνονται σε αυτές τις ειδικές διατάξεις. Γνωρίζω ότι σε εθνικό επίπεδο πραγματοποιούνται ακανθώδεις συζητήσεις, τώρα όμως αποτελούμε έναν ενιαίο νομικό χώρο και είναι καιρός, έως το 2011 το αργότερο, να θεσπίσουμε την ελεύθερη κυκλοφορία, την ενιαία αγορά και για τα ζώα συντροφιάς. Ο ειδικός επί των ζώων, ο κ. Schnellhardt, ανέφερε ήδη τις προϋποθέσεις, δηλαδή ότι θα υπάρχει μια κάρτα εμβολιασμών και ότι θα χρησιμοποιούνται μέσα όπως η ηλεκτρονική σήμανση, τα οποία στη συνέχεια θα σας παρέχουν πρόσβαση στις πέντε χώρες, όταν θα είστε διακοπές ή θα ταξιδεύετε για επαγγελματικούς λόγους και θα θέλετε να πάρετε μαζί σας το κατοικίδιό σας.
<P>
Ο κανονισμός αυτός για τα ζώα συντροφιάς θα μείνει στην ιστορία. Πρόκειται, στην πραγματικότητα, για την πρώτη νομική πράξη μετά τη Συνθήκη της Λισαβόνας και θέλαμε να λειτουργήσουμε ισότιμα με το Συμβούλιο των Υπουργών όσον αφορά την εκχώρηση στην Επιτροπή του δικαιώματος θέσπισης κατ' εξουσιοδότηση πράξεων. Επρόκειτο για έναν επίπονο αγώνα, όμως άξιζε τον κόπο. Τα συγχαρητήριά μου στην κ. De Brún για την έκθεση αυτήν και, φυσικά, για αυτήν τη διαδικασία που σηματοδοτεί μια νέα εποχή. Αυτός είναι ο λόγος που η συγκεκριμένη έκθεση είναι τόσο σημαντική· διότι θεσπίζουμε ίσως και εκατό νομοθετικές πράξεις σε έναν χρόνο, αλλά 6.000 κατ' εξουσιοδότηση πράξεις, και από αυτό μπορούμε να αξιολογήσουμε πόσο σημαντικό είναι να θέσουμε εξαρχής στη σωστή τροχιά τη νέα διαδικασία.
<SPEAKER ID="094" NAME="Chris Davies" AFFILIATION="ALDE">
(ΕΝ) Κύριε Πρόεδρε, ήθελα να πω απλώς λίγα λόγια προς έπαινον της νομοθεσίας που διαθέτουμε. Γνωρίζω ότι αυτή βασίστηκε στο σύστημα του "νωμένου Βασιλείου για τις μετακινήσεις των ζώων συντροφιάς, το οποίο θεσπίστηκε περίπου πριν από μια δεκαετία. Το εν λόγω σύστημα μας βοήθησε να μειώσουμε σημαντικά τους κανονισμούς περί καραντίνας που διαθέταμε στη χώρα μας, οι οποίοι είχαν ταλαιπωρήσει ιδιαίτερα τόσο τα ζώα συντροφιάς όσο και τους ιδιοκτήτες τους. Γνωρίζω ότι το πρώτο ζώο που επωφελήθηκε από το σύστημα για τις μετακινήσεις των ζώων συντροφιάς ήταν ένας σκύλος με το όνομα Frodo Baggins και, στη συνέχεια, πολλές εκατοντάδες χιλιάδες ζώα είχαν τη δυνατότητα να ταξιδέψουν με μεγαλύτερη ελευθερία.
<P>
Έπειτα, η ΕΕ, ακολουθώντας παρόμοιες αρχές, δημιούργησε πριν από πέντε περίπου χρόνια τη νομοθεσία αυτήν, η οποία αποδείχθηκε ιδιαίτερα επιτυχής. Εκατοντάδες χιλιάδες ζώα ταξιδεύουν πλέον κάθε χρόνο με τους ιδιοκτήτες τους σε ολόκληρη την Ευρώπη. Μου έχουν πει ότι το 60% των ζώων αυτών τυχαίνει να είναι ζώα από τη Βρετανία, πράγμα που μπορεί να λέει κάτι για τον χαρακτήρα των Βρετανών, όμως δεν θα εξετάσουμε το θέμα αυτό σε αυτό το βήμα διαλόγου. Φυσικά, διατηρήσαμε επίσης καλές ισορροπίες. Μέλημά μας ήταν να επιτρέψουμε τις μετακινήσεις χωρίς να συμβάλουμε στην εξάπλωση των νόσων και η αλήθεια είναι ότι η λύσσα διατηρήθηκε σταθερά υπό έλεγχο - τα 2.700 περιστατικά που παρατηρήθηκαν πριν από 20 χρόνια μειώθηκαν σε λιγότερο από 300 περιστατικά πέρυσι, και ούτε ένα από αυτά δεν συνδεόταν με τη μετακίνηση οικόσιτων ζώων βάσει του συστήματος αυτού.
<P>
Είμαι κάπως απογοητευμένος διότι οι νυφίτσες δεν μετακινούνται στην έκταση που περίμενα αρχικά. Όταν πρωτοσυζητήθηκε η νομοθεσία αυτή, πολλοί ιδιοκτήτες νυφιτσών στο "νωμένο Βασίλειο ήρθαν και με ρώτησαν γιατί η νομοθεσία αυτή δεν μπορούσε να συμπεριλάβει και τα δικά τους ζώα. Ήθελαν να πηγαίνουν τα κατοικίδιά τους σε εκθέσεις νυφίτσας σε ολόκληρη την Ευρώπη. Ο Επίτροπος δείχνει έκπληκτος, όμως πραγματοποιήθηκε μια σχετική συζήτηση. Προφανώς, μπορεί κανείς να εμβολιάσει τη νυφίτσα του κατά της λύσσας, όμως ο εμβολιασμός δεν φαίνεται, επομένως δημιουργούσε προβλήματα. Τελικά, αποφασίσαμε ότι η συχνότητα εμφάνισης της λύσας στις οικόσιτες νυφίτσες ήταν τόσο μικρή που θα μπορούσαμε να τις συμπεριλάβουμε, προφανώς όμως έχουν σημειωθεί σχετικά λίγες μετακινήσεις, από ό,τι μου λένε. Ίσως, ένας λόγος γι' αυτό - για να απαντήσω στο σημείο που έθιξε ο Jo Leinen - είναι ότι σε ορισμένες χώρες, όπως στην Πορτογαλία, οι νυφίτσες εξακολουθούν να θεωρούνται παρασιτικά ζώα, επομένως οι ιδιοκτήτες ζώων συντροφιάς δεν είναι πρόθυμοι να μεταφέρουν τα ζώα τους στις χώρες αυτές. Τα πράγματα θα μπορούσαν να είναι και χειρότερα - θα μπορούσε να είναι η Κίνα, υποθέτω.
<P>
Κύριε Επίτροπε, για να ολοκληρώσω, το μεγάλο πλεονέκτημα για εμένα είναι ότι μπορώ πλέον να κοιτάζω τους πολίτες της εκλογικής μου περιφέρειας και, όταν με ρωτούν τι έχει κάνει η Ευρωπαϊκή Ένωση γι' αυτούς, μπορώ να τους πω ότι καταστήσαμε δυνατό να μπορούν να παίρνουν μαζί τους στις διακοπές το κατοικίδιό τους - τη γάτα τους, το σκύλο τους ή τη νυφίτσα τους.
<SPEAKER ID="095" NAME="John Stuart Agnew" AFFILIATION="EFD">
(ΕΝ) Κύριε Πρόεδρε, γνωρίζω ότι η αρχική ιδέα για τη δημιουργία των διαβατηρίων για ζώα συντροφιάς προήλθε από το κόμμα "Official Monster Raving Loony Party" του "νωμένου Βασιλείου, γεγονός που συνοψίζει με τον καλύτερο τρόπο αυτό το επικίνδυνο σύστημα.
<P>
Στη χώρα μου ίσχυε υποχρεωτική εξάμηνη καραντίνα για τα οικόσιτα ζώα. Βάσει του κοινοτικού συστήματος διαβατηρίων, αυτό το σημαντικό ανάχωμα κατά της εξάπλωσης της νόσου καταργήθηκε με συνοπτικές διαδικασίες. " μη εκλεγμένη Ευρωπαϊκή Επιτροπή μπόρεσε να υπερισχύσει της δημοκρατικά εκλεγμένης βρετανικής κυβέρνησης και να θεσπίσει ένα σύστημα χωρίς κάποιο διάστημα καραντίνας, το οποίο βασίζεται στους εμβολιασμούς και την ακρίβεια των δικαιολογητικών.
<P>
Ως γεωργός, γνωρίζω κάποια πράγματα για τους εμβολιασμούς. Σε καμία περίπτωση δεν διασφαλίζουν την προστασία από ζώα που διέρχονται τα σύνορα, μεταφέροντας ασθένειες. " αποτελεσματικότητα των εμβολιασμών μπορεί να διακυβευθεί από πολλούς παράγοντες, μεταξύ άλλων και από το να πραγματοποιηθούν σε ένα ζώο που ήδη πάσχει από τη νόσο, κατά της οποίας εμβολιάζεται. Τα εμβολιασμένα ζώα μπορούν επίσης να είναι φορείς της νόσου, χωρίς να εμφανίζουν κάποιο σύμπτωμα. Οι παρτίδες εμβολίων ποικίλης ποιότητας και τα πλαστογραφημένα δικαιολογητικά συνιστούν μια πραγματική πιθανότητα.
<P>
Γνωρίζω ότι δεν υπάρχει τυποποίηση ως προς την εφαρμογή του συστήματος. Ορισμένες χώρες απαιτούν το επίσημο διαβατήριο, ενώ άλλες δέχονται οιασδήποτε μορφής έγγραφα· αντίθετα, άλλες δεν αποδέχονται το διαβατήριο ως απόδειξη εμβολιασμού. Πολλές αεροπορικές εταιρείες δεν είναι σε θέση να παράσχουν λεπτομέρειες σχετικά με τις τυπικές διαδικασίες και το προσωπικό τους δεν είναι επαρκώς εκπαιδευμένο.
<P>
Με άλλα λόγια, πρόκειται για ένα ατύχημα που περιμένει να γίνει πραγματικότητα. Στη χώρα μου υπάρχει η παροιμία "Αν δεν χαλάσει, γιατί να το φτιάξεις"; Αυτή η συμβουλή πάει χαμένη όσον αφορά την Επιτροπή.
<P>
(Ο ομιλητής συμφωνεί να δεχθεί ερώτηση στο πλαίσιο της διαδικασίας της γαλάζιας κάρτας, σύμφωνα με το άρθρο 149, παράγραφος 8 του Κανονισμού)
<SPEAKER ID="096" NAME="Chris Davies" AFFILIATION="ALDE">
(ΕΝ) Κύριε Πρόεδρε, θα ήθελα απλώς να ρωτήσω τον αξιότιμοι κύριο: δεν θεωρεί ότι ο εξάψαλμός του κατά της Ευρωπαϊκής Ένωσης θα είχε ισχυρότερα ερείσματα, εάν η βρετανική κυβέρνηση δεν είχε εισαγάγει παρόμοια νομοθετικά μέτρα πριν από την Ευρωπαϊκή Ένωση;
<SPEAKER ID="097" NAME="John Stuart Agnew" AFFILIATION="EFD">
(ΕΝ) Κύριε Πρόεδρε, θεωρώ ότι η Ευρωπαϊκή Ένωση έχει γίνει πάρα πολύ μεγάλη, απαρτίζεται από πάρα πολλές κουλτούρες και πολύ απλά δεν εμπιστεύομαι καθόλου το σύστημα αυτό και τα πράγματα θα χειροτερεύσουν.
<SPEAKER ID="098" NAME="Mairead McGuinness" AFFILIATION="PPE">
(ΕΝ) Κύριε Πρόεδρε, καλωσορίζω τον Επίτροπο και ευχαριστώ την εισηγήτρια για το έργο της. Για να συνεχίσω απλώς με το ζήτημα που έθιξε ο κ. Agnew, δηλαδή το "αν δεν χαλάσει, μην το φτιάξεις", θεωρώ ότι αυτό ακριβώς κάνουμε εδώ: επεκτείνουμε τις παρεκκλίσεις εκεί όπου τα κράτη μέλη ζήτησαν να γίνει κάτι τέτοιο, επιτρέπουμε όμως τις μετακινήσεις των ζώων συντροφιάς. Είμαι βέβαιη ότι όσοι βρίσκονται στο θεωρείο των επισκεπτών θεωρούσαν ότι είναι πολύ απλό να μετακινούνται τα ζώα συντροφιάς από το ένα κράτος μέλος στο άλλο, επειδή όμως έχουμε να κάνουμε με ζητήματα που αφορούν τη υγεία των ζώων - και στην πραγματικότητα την ανθρώπινη υγεία-, το θέμα δεν είναι και τόσο απλό. Χρειαζόμαστε αυστηρούς κανόνες και ελέγχους, ενώ θα πρέπει παράλληλα να αναγνωρίσουμε ότι σε πολλούς βρετανούς πολίτες, αλλά και σε πολίτες από άλλα κράτη μέλη, αρέσει να παίρνουν μαζί τους τα κατοικίδιά τους.
<P>
Οι ανησυχίες μου αναφορικά με την εν λόγω έκθεση είχαν να κάνουν με το ότι αυτή ενδέχεται να οδηγηθεί σε τέλμα εξαιτίας των τεχνικών λεπτομεριεών των διαδικασιών μετά τη Συνθήκη της Λισαβόνας, για τις οποίες, ειλικρινά, πολλοί πολίτες που βρίσκονται εκτός της αίθουσας αυτής δεν θα πρέπει να ανησυχούν ή και να τις γνωρίζουν - αυτές έχουν σημασία για εμάς ως Κοινοβούλιο. Θεωρώ ότι η εισηγήτρια διευθέτησε πολύ καλά την υπόθεση για λογαριασμό μας και δέχθηκε συγχαρητήρια γι' αυτό. Ο κίνδυνος ήταν ότι, εάν ξέφευγε από τον έλεγχό μας, δεν θα διαθέταμε μέτρα για να αντιμετωπίσουμε τους προβληματισμούς της Σουηδίας, της Ιρλανδίας, του "νωμένου Βασιλείου και άλλων. Πλέον όμως βρισκόμαστε στη θέση που πρέπει.
<P>
Πιστεύω ότι το μέλλον είναι πολύ πιο σημαντικό. Κύριε Επίτροπε, αναφέρατε ότι σχεδιάζετε να εξετάσετε μια νέα νομοθεσία στο πλαίσιο αυτό. Πιστεύω ότι, στο στάδιο αυτό, η νέα νομοθεσία είναι αυτό που πρέπει να συζητήσουμε. Αυτό που θέλουμε όλοι σε αυτό το Σώμα είναι υψηλά πρότυπα υγείας για ζώα και ανθρώπους και αυτή η νέα νομοθεσία που υποσχεθήκατε θα πρέπει να διασφαλίζει κάτι τέτοιο.
<P>
Επομένως, μπράβο στην εισηγήτρια και σε όσους συνέβαλαν στο να φθάσει η έκθεση αυτή στο στάδιο που βρίσκεται σήμερα. Έχει ικανοποιήσει όλα τα μελήματα - ίσως όχι για όλους όσοι βρίσκονται στην άκρα Αριστερά, αλλά για την πλειονότητά μας. Ελπίζω ότι θα διαβουλευθείτε σοφά και εκτεταμένα όσον αφορά τις ανάγκες μας σε σχέση με τη νέα νομοθεσία για τις μετακινήσεις των ζώων συντροφιάς. Το έχουμε επιτύχει με τα ζώα εκμετάλλευσης· χρειαζόμαστε απλοποιημένους αλλά αποτελεσματικούς κανόνες για τα ζώα συντροφιάς.
<SPEAKER ID="099" NAME="Marita Ulvskog" AFFILIATION="S&amp;D">
(SV) Κύριε Πρόεδρε, ο Επίτροπος έκανε μια θετική πρόταση: να τροποποιήσουμε τον κανονισμό σχετικά με τους υγειονομικούς όρους που εφαρμόζονται στις μετακινήσεις των ζώων συντροφιάς. Είμαι ιδιαίτερα ικανοποιημένη με το γεγονός ότι η πρόταση αυτή θα μας επιτρέψει να παρατείνουμε το χρονικό διάστημα, κατά το οποίο ορισμένες χώρες, συμπεριλαμβανομένης της Σουηδίας, θα μπορέσουν να διατηρήσουν τους αυστηρότερους κανονισμούς τους όσον αφορά τη λύσσα και τη νανοταινία.
<P>
Το Υπουργείο Γεωργίας της Σουηδίας, το οποίο είναι η αρμόδια αρχή στη Σουηδία, είπε ότι χωρίς τη δυνατότητα των ειδικών ελέγχων, η ταινία, για παράδειγμα, πιθανότατα θα εδραιωνόταν στη Σουηδία. Κάτι τέτοιο θα είχε αρνητικές επιπτώσεις για την ελευθερία πρόσβασης στην εξοχή, η οποία αποτελεί σημαντικό μέρος της καθημερινής ζωής των πολιτών σε μια χώρα όπως η Σουηδία.
<P>
Θα ήθελα να ευχαριστήσω την Επιτροπή, την εισηγήτρια και τους σκιώδεις εισηγητές για το ότι άκουσαν τα αιτήματά μας και, κατά συνέπεια, κατέστησαν δυνατό να θεσπιστεί αυτό που αρχικά αποτελεί μια προσωρινή λύση.
<SPEAKER ID="101" NAME="Nessa Childers" AFFILIATION="S&amp;D">
(ΕΝ) Κύριε Πρόεδρε, καταρχάς θα ήθελα να ευχαριστήσω τη συνάδελφό μου, την κ. Brún, για τη σκληρή δουλειά που πραγματοποίησε σε σχέση με την έκθεση αυτήν.
<P>
Το περιστατικό μιας 38χρονης γυναίκας, η οποία απεβίωσε πέρυσι στο Βασιλικό Νοσοκομείο Βικτώρια του Μπέλφαστ, αποτελεί μια μικρή υπενθύμιση της συνεχιζόμενης απειλής που συνιστά η λύσσα στην Ιρλανδία. Πολλοί πιστεύουν ότι κόλλησε την ασθένεια καθώς προσπαθούσε να διαλύσει έναν καβγά μεταξύ δύο σκύλων, ενώ βρισκόταν στη Νότια Αφρική για διακοπές σε συνδυασμό με εργασία.
<P>
Πιο πρόσφατα, τέσσερις άνθρωποι έπρεπε να κάνουν προληπτικές ενέσεις στο Δουβλίνο, αφότου ένα γατάκι, το οποίο είχε εισαχθεί παράνομα, άρχισε να συμπεριφέρεται περίεργα και τους δάγκωσε.
<P>
" λύσσα αποτελεί μία από τις παλαιότερες ζωονόσους που προσβάλλει τους ανθρώπους και είναι πάντα μοιραία, εφόσον εκδηλωθούν συμπτώματα. Τα παγκόσμια πρότυπα μετακινήσεων συνεπάγονται ότι η νόσος είναι πάντα μπροστά στην πόρτα μας.
<P>
Γι' αυτόν ακριβώς τον λόγο, η Ιρλανδία εφαρμόζει αυστηρές πρακτικές καραντίνας στα εισαγόμενα ζώα και μόνο χάρη στα αυστηρά αυτά μέτρα κατορθώνουμε να παραμείνουμε απαλλαγμένοι από τη λύσσα. Προκειμένου να διατηρήσουμε αυτό το ρεκόρ, είναι ιδιαίτερα σημαντικό να μην επιτρέψουμε να λήξει τον Ιούλιο του 2010 η μεταβατική συμφωνία, την οποία θα παράτεινε η εν λόγω πρόταση έως το τέλος του επόμενου έτους.
<P>
Οι επιπρόσθετες δικλείδες ασφαλείας που προτάθηκαν είναι εξίσου σημαντικές τόσο για την υγεία των ανθρώπων όσο και για την υγεία των ζώων, καθώς θα μπορούσαν να βοηθήσουν να τερματιστεί ο αγώνας όχι μόνο ενάντια στη λύσσα, αλλά και ενάντια σε συγκεκριμένα είδη τσιμπουριών και ταινίας, τα οποία δεν απαντώνται σήμερα στην Ιρλανδία.
<P>
Αποδεχόμενο την εν λόγω πρόταση, το Σώμα θα διευκόλυνε την καταπολέμηση της λύσσας και θα παρείχε μια βάση για την εξάλειψή της σε ολόκληρη την Ευρώπη. Για τους λόγους αυτούς, δεν πρέπει να παραλείψουμε να επισημάνουμε τον επείγοντα χαρακτήρα του ζητήματος αυτού.
<SPEAKER ID="102" NAME="Miroslav Mikolášik" AFFILIATION="PPE">
(SK) Συμφωνώ με την τροποποίηση του κανονισμού η οποία αφορά τους υγειονομικούς όρους που εφαρμόζονται στις μη εμπορικού χαρακτήρα μετακινήσεις των ζώων συντροφιάς, ο οποίος διευκολύνει de facto τις διασυνοριακές μετακινήσεις εντός της Ευρωπαϊκής Ένωσης.
<P>
Θα ήθελα επίσης να εκφράσω τις ευχαριστίες μου για το έργο που πραγματοποίησε η εισηγήτρια, η οποία συνέταξε μια ύψιστης ποιότητας έκθεση που περιλαμβάνει τα μέτρα εκείνα που θα οδηγήσουν στους εμβολιασμούς κατά της λύσσας και άλλων νόσων, καθώς και σε άλλες προληπτικές ενέργειες. Είμαι πεπεισμένος ότι λαμβάνοντας ειδικά ένα τέτοιο μέτρο, θα εναρμονίσουμε πλήρως τα πρότυπα της εσωτερικής αγοράς της Ευρωπαϊκής Ένωσης και θα κινηθούμε προς την κατεύθυνση της μέχρι σήμερα πιο εκτεταμένης εξάλειψης του κινδύνου μετάδοσης των εν λόγω νόσων.
<P>
Εντούτοις, έχω επίγνωση των διαρκών απειλών και κινδύνων που υφίστανται κατά τη μεταφορά των ζώων και, ως εκ τούτου, υποστηρίζω μια λογική παράταση των μεταβατικών περιόδων για κράτη μέλη όπως η Μάλτα, η Ιρλανδία και η Σουηδία, τα εθνικά πρότυπα των οποίων είναι αυστηρότερα. Πρόκειται για μια συνετή προσέγγιση που δίνει ιδιαίτερη έμφαση στην πρόληψη και λαμβάνει υπόψη τα ειδικά χαρακτηριστικά των σχετικών χωρών.
<SPEAKER ID="103" NAME="Daciana Octavia Sârbu" AFFILIATION="S&amp;D">
(RO) Θα ήθελα καταρχάς να συγχαρώ την εισηγήτρια για τη σκληρή δουλειά της, καθώς και όλους όσοι κατέστησαν δυνατό να επιτευχθεί ο συμβιβασμός αυτός. Με χαροποιεί το γεγονός ότι η έκθεση επιτρέπει στα κράτη μέλη να συνεχίσουν να εφαρμόζουν τα δικά τους μέτρα προστασίας κατά της εξάπλωσης της λύσσας, καθώς και το ότι αυτό θα οδηγήσει σε ελεύθερες και ασφαλείς μετακινήσεις των ζώων συντροφιάς σε ολόκληρη την Ευρώπη μετά το 2011.
<P>
Θεωρώ ότι έχει επιτευχθεί ένας καλός συμβιβασμός, ο οποίος απαντά αποτελεσματικά στις δικαιολογημένες ανησυχίες των κρατών μελών σχετικά με την εξάπλωση ορισμένων νόσων, ενώ παράλληλα διασφαλίζει ότι, όταν γίνεται χρήση της εκχώρησης εξουσιών, η Επιτροπή θα συμβουλεύεται έναν αριθμό εμπειρογνωμόνων -από την Επιτροπή, τα κράτη μέλη, τις ΜΚΟ ή τα εθνικά κοινοβούλια.
<P>
Σε ένα ευρύτερο πλαίσιο, έχουμε λάβει γραπτές διαβεβαιώσεις ότι η παρούσα έκθεση δεν θα αποτελέσει προηγούμενο για τη μελλοντική χρησιμοποίηση της εκχώρησης εξουσιών. Αυτό θα έχει ως αποτέλεσμα να ληφθούν υπόψη οι προβληματισμοί του Κοινοβουλίου όσον αφορά τη δημιουργία προηγούμενου σε σχέση με τη νέα διαδικασία της επιτροπολογίας που προβλέπεται στη Συνθήκη της Λισαβόνας.
<SPEAKER ID="104" NAME="Andreas Mölzer" AFFILIATION="NI">
(DE) Κύριε Πρόεδρε, οι προσπάθειες της Ευρωπαϊκής Ένωσης να περιορίσει ή να εξαλείψει τελείως τις επιδημίες και τις νόσους των ζώων όπως η λύσσα είναι, φυσικά, εξαιρετικά αξιέπαινες και είναι οπωσδήποτε ιδιαίτερα θετικό το γεγονός ότι λαμβάνονται μέτρα για τη διευκόλυνση του διασυνοριακού τουρισμού με ζώα συνροφιάς.
<P>
" ευρωπαϊκή κάρτα εμβολιασμών, τα προγράμματα εμβολιασμών ή ακόμη και η ηλεκτρονική σήμανση των ζώων συντροφιάς αποτελούν στην πραγματικότητα εύλογα μέτρα που ενδέχεται να διευκολύνουν τον εν λόγω τουρισμό. Εντούτοις - και αυτό το γνωρίζω από τις εμπειρίες μας στην Αυστρία -, υπάρχουν φαινόμενα που τον απειλούν. Για παράδειγμα, το παράνομο λαθρεμπόριο κουταβιών που πραγματοποιείται από τις φθηνές χώρες της Ανατολικής Ευρώπης στην Κεντρική Ευρώπη ή την Ευρωπαϊκή Ένωση οδηγεί κατ' επανάληψη στην είσοδο νόσων στις χώρες προορισμού.
<P>
Οι μαζικές μεταφορές ζώων σε ολόκληρη την ΕΕ, συμπεριλαμβανομένης της Αυστρίας, θα μπορούσαν επίσης να επιτρέψουν την επανεμφάνιση επικίνδυνων νόσων. Επιπλέον, τα άγρια ζώα έχουν την τάση να αγνοούν τους συνοριακούς ελέγχους και ενδέχεται, φυσικά, να συντελούν κατ' επανάληψη στην εξάπλωση των επιδημιών των ζώων όπως η λύσσα. Στον τομέα αυτόν θα πρέπει να ληφθούν μέτρα.
<SPEAKER ID="105" NAME="John Dalli" LANGUAGE="EN">
Κύριε Πρόεδρε, νομίζω ότι μπορούμε να είμαστε όλοι υπερήφανοι για την ταχεία πρόοδο που έχει σημειωθεί σε σχέση με τον φάκελο αυτόν, ο οποίος συντάχθηκε κάτω από μεγάλη χρονική πίεση και σε ένα δύσκολο νομικό πλαίσιο.
<P>
" 18μηνη παράταση του μεταβατικού καθεστώτος που διέπει τις μετακινήσεις των ζώων συντροφιάς σε πέντε κράτη μέλη θα δώσει στα εν λόγω κράτη μέλη τον χρόνο να προσαρμοστούν στο καθεστώς που ισχύει στην υπόλοιπη Ευρωπαϊκή Ένωση. Επιβεβαίωσα επίσης ότι η Επιτροπή δεν προτίθεται να προτείνει μια περαιτέρω παράταση αυτής της μεταβατικής περιόδου.
<P>
Ταυτόχρονα, θα επιτρέψει στην Επιτροπή να προετοιμάσει μια περιεκτική πρόταση που θα έχει ως στόχο την αναθεώρηση του κανονισμού στο σύνολό του και, ειδικότερα, την εναρμόνιση των παλαιών διατάξεων για την επιτροπολογία με το πνεύμα και το γράμμα της Συνθήκης της Λισαβόνας.
<P>
Πρέπει να συμφωνήσω ότι ο φάκελος αυτός είναι σημαντικός για τους ευρωπαίους πολίτες και είμαι ικανοποιημένος διότι ολοκληρώθηκε επιτυχώς.
<SPEAKER ID="106" NAME="Bairbre de Brún" LANGUAGE="GA">
Κύριε Πρόεδρε, θα ήθελα και εγώ με τη σειρά μου να καλωσορίσω τον Επίτροπο Dalli στο Ευρωπαϊκό Κοινοβούλιο, καθώς και να επιδοκιμάσω την ευκαιρία να συνεργαστώ μαζί του. Επικροτώ τη δήλωση που πραγματοποίησε σήμερα το απόγευμα στο Κοινοβούλιο. Όπως είπε, η ουσία της έκθεσής μου συνάδει με την προσέγγιση που ακολουθεί η Επιτροπή στην πρότασή της.
<P>
Θα ήθελα επίσης να ευχαριστήσω όλους όσοι μίλησαν στην αποψινή συζήτηση, οι περισσότεροι εξ αυτών υπέρ του προτεινόμενου συστήματος, ενώ ελάχιστοι μόνο εξέφρασαν αντίθετη άποψη.
<P>
" πρόταση της Επιτροπής καθώς και η έκθεσή μου, ακολουθούν μια προσέγγιση βασισμένη σε επιστημονικά δεδομένα. Λαμβάνοντας υπόψη τις διαφορετικές συνθήκες που επικρατούν στα κράτη μέλη σε σχέση με τη λύσσα, η Επιτροπή επέλεξε μια ασφαλή και επιφυλακτική προσέγγιση. Σκοπίμως συμπίπτει το τέλος της προτεινόμενης παράτασης με το χρονικό διάστημα, στο οποίο αναμένεται ότι η Ευρωπαϊκή Επιτροπή θα σταματήσει την κοινοτική χρηματοδότηση για τα προγράμματα εμβολιασμού που έχουν ως στόχο την εξάλειψη της λύσσας των άγριων ζώων σε ορισμένα κράτη μέλη.
<P>
Όπως είπαν ο Επίτροπος Dalli και η κ. Vălean σε σχέση με την προτεινόμενη ημερομηνία, η δομή που εφαρμόζεται μπορεί να αλλάξει, ενώ το προσωπικό που βρίσκεται ήδη εκεί μπορεί να επανεκπαιδευθεί. Το μεταβατικό σύστημα θα παραταθεί σε πέντε κράτη μέλη έως το τέλος του 2011 και, έως τότε, οι διατάξεις σχετικά με τις μη εμπορικού χαρακτήρα μετακινήσεις των ζώων συντροφιάς θα είναι οι ίδιες σε ολόκληρη την ΕΕ. Στο μεταξύ, οι πολίτες θα μπορούν να διασχίζουν τα σύνορα της ΕΕ μαζί με τα κατοικίδιά τους, το μεταβατικό όμως σύστημα θα εφαρμοστεί προκειμένου να επιτρέψει σε ορισμένα κράτη μέλη να εφαρμόζουν αυστηρότερους ελέγχους κατά τη διάρκεια του χρονικού αυτού διαστήματος.
<P>
Θα ήθελα να ευχαριστήσω και πάλι όλους όσοι βοήθησαν στο έργο αυτό. Το εν λόγω έργο ήταν ορισμένες φορές περίπλοκο και, παρά το γεγονός ότι ήταν δύσκολο, τελικά άξιζε τον κόπο. Σας ευχαριστώ όλους.
<SPEAKER ID="107" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο, Τρίτη 9 Μαρτίου 2010.
<P>
Γραπτές δηλώσεις (άρθρο 149 του Κανονισμού)
<SPEAKER ID="108" NAME="Pavel Poc  " LANGUAGE="CS">
Στόχος του κανονισμού (ΕΚ) αριθ. 998/2003 σχετικά με τους υγειονομικούς όρους που εφαρμόζονται στις μη εμπορικού χαρακτήρα μετακινήσεις ζώων συντροφιάς, ο οποίος τέθηκε σε ισχύ στις 3 Ιουλίου 2003, ήταν να διευκολύνει τους ιδιοκτήτες ζώων συντροφιάς να ταξιδεύουν μαζί με αυτά. Κάτι τέτοιο επρόκειτο να επιτευχθεί με την καθιέρωση ενός διαβατηρίου, το οποίο θα έδειχνε ότι το ζώο έχει εμβολιαστεί κατά της λύσσας και θα όριζε την υποχρέωση σήμανσης των ζώων, προκειμένου να μπορούν αυτά να ταυτοποιηθούν με σαφήνεια. " προτεινόμενη τροπολογία, εκτός από το ότι εξειδικεύει περισσότερο τον αρχικό κανονισμό από τεχνικής πλευράς, παρατείνει εκ νέου το χρονικό διάστημα κατά το οποίο τα ταξίδια με σκύλους και γάτες προς τη Φινλανδία, την Ιρλανδία, τη Μάλτα, τη Σουηδία και το "νωμένο Βασίλειο θα διέπονται από αυστηρότερους όρους. Οι διαφορές στα μέτρα προστασίας που εφαρμόζουν τα προαναφερθέντα κράτη μέλη, και ιδιαίτερα οι διαφορές στα χρονικά περιθώρια για την πραγματοποίηση εμβολιασμών και ορολογικών εξετάσεων, καθώς και οι διαφορές στις προθεσμίες για την πραγματοποίηση εξετάσεων για παράσιτα, περιπλέκουν χωρίς λόγο και αυξάνουν το κόστος των μετακινήσεων στην ΕΕ με ζώα συντροφιάς. Στην πράξη, αυτό σημαίνει ότι ένας σημαντικός αριθμός ευρωπαίων πολιτών θα υπόκειται χωρίς λόγο σε διακριτική μεταχείριση για ακόμη ενάμισι χρόνο, όταν θα ασκεί το δικαίωμά του να μετακινούνται ελεύθερα μεταξύ των χωρών της ΕΕ. Οι επανειλημμένες παρατάσεις της χρονικής διάρκειας μαρτυρούν ενδεχομένως ότι η Επιτροπή όρισε λανθασμένα το χρονικό διάστημα στην αρχική οδηγία, χωρίς να λάβει υπόψη την πραγματική κατάσταση, ή ότι ορισμένα κράτη μέλη δεν μπόρεσαν ή δεν επιθυμούσαν να εφαρμόσουν εγκαίρως τον κανονισμό 998/2003. Εν πάση περιπτώσει, οι εξαιρέσεις αυτές δείχνουν ότι η Επιτροπή δεν ακολουθεί μια αμερόληπτη προσέγγιση όσον αφορά την εφαρμογή γενικών καθεστώτων στα κράτη μέλη της ΕΕ.

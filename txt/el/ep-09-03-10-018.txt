<CHAPTER ID="018">
Παιδιά μεταναστών (συζήτηση) 
<SPEAKER ID="524" NAME="Πρόεδρος">
Το επόμενο θέμα αφορά στη συζήτηση περί της προφορικής ερώτησης προς την Επιτροπή σχετικά με τα παιδιά μεταναστών που υποβλήθηκε από τον Jan Andersson εξ ονόματος της Επιτροπής Απασχόλησης και Κοινωνικών Υποθέσεων - B6-0014/2009).
<SPEAKER ID="525" NAME="Rovana Plumb" LANGUAGE="RO">
Καταρχάς θα ήθελα να ευχαριστήσω τους συναδέλφους μου στην Επιτροπή Απασχόλησης και Κοινωνικών Υποθέσεων καθώς επίσης και την Γραμματεία PSE από την Επιτροπή, για την προώθηση του θέματος σχετικά με τα παιδιά μεταναστών το οποίο συζητάμε σήμερα σε αυτή την ολομέλεια. Και τούτο διότι, όταν μιλάμε για τα παιδιά, μιλάμε για το μέλλον μας, το μέλλον της Ευρωπαϊκής Ένωσης.
<P>
" μετανάστευση εργασίας συνεχίζει να αυξάνεται, όχι μόνο σε παγκόσμιο επίπεδο, αλλά και εντός της ΕΕ. " μετανάστευση προσφέρει μεγάλες ευκαιρίες ανάπτυξης αλλά θέτει και σοβαρές προκλήσεις προς τα ανεπτυγμένα και τα λιγότερα ανεπτυγμένα ΚΜ της Ευρωπαϊκής Ένωσης. Μπορούμε να μιλάμε για την θετική επίδραση της μετανάστευσης σε οικονομικό επίπεδο στις χώρες καταγωγής των μεταναστών εργατών διότι αυτό μπορεί να μειώσει τα επίπεδα φτώχειας και να ενισχύσει τις επενδύσεις στο ανθρώπινο δυναμικό. Από την άλλη, η κατάσταση των παιδιών μεταναστών που έχουν παραμείνει στη χώρα προέλευσής τους ενώ οι γονείς τους μεταναστεύουν για να απασχοληθούν σε μια άλλη χώρα, έχει προκαλέσει σοβαρά προβλήματα σε ορισμένα κράτη μέλη στα τελευταία δύο χρόνια
<P>
Μολονότι εφαρμόζονται συνεκτικά μέτρα πολιτικής για τη βελτίωση των συνθηκών διαβίωσης και εκπαίδευσης των παιδιών μεταναστών που έχουν μεταβεί με τους εργαζόμενους γονείς τους σε χώρα της αλλοδαπής, το φαινόμενο των παιδιών που έχουν μείνει μόνα τους στην πατρίδα τους δεν έχει εξεταστεί επαρκώς. " μετανάστευση των γονέων στην αλλοδαπή προς εύρεση εργασίας αποτελεί κοινωνικό φαινόμενο με περίπλοκη επίδραση στη δυναμική και στην λειτουργία της οικογένειας, καθώς επίσης και στο σύνολο της κοινωνίας. Tα παιδιά που έχουν παραμείνει στην πατρίδα τους κινδυνεύουν να χάσουν την φροντίδα και την στοργή των γονέων τους.
<P>
" περίπλοκη σύνθεση του θέματος, των αιτιών και των συνεπειών που επιφέρει, της δυναμικής του και του τρόπου κατά τον οποίο εφαρμόζονται οι νομικές διατάξεις, καθώς επίσης και η περιπλοκότητα των πρακτικών των επαγγελματιών, δημιούργησαν προκλήσεις όχι μόνο για τις αρχές αλλά και για την κοινωνία των πολιτών. Σε αυτό το σημείο, η κοινωνία των πολιτών και τα ΜΜΕ στην Ρουμανία, παρουσίασαν μελέτες σύμφωνα με τις οποίες πάνω από σχεδόν 350.000 παιδιά το 2008 είχαν τουλάχιστον έναν γονέα που είχε μεταβεί σε χώρα της αλλοδαπής για εργασία, και σχεδόν 126.000 είχαν και τους δύο γονείς τους σε χώρα της αλλοδαπής για λόγους εργασίας.
<P>
Οι αρνητικές συνέπειες της αποχώρησης των γονέων γίνονται αισθητές περισσότερο από τα παιδιά σε ψυχολογικό επίπεδο. Το αίσθημα κατάθλιψης και η έλλειψη ενδιαφέροντος συμμετοχής στο σχολείο καθώς επίσης και σε εξωσχολικές δραστηριότητες, μπορεί να αποτελούν άμεσες συνέπειες της απουσίας των γονέων. Μια άμεση συνέπεια της μετανάστευσης των γονέων είναι το γεγονός ότι το παιδί στερείται την φροντίδα και την απαραίτητη επίβλεψη της φυσιολογικής του ανάπτυξης.
<P>
Σε περιπτώσεις όπου οι γονείς έχουν μεταναστεύσει και τα παιδιά έχουν μείνει πίσω με την φροντίδα από άτομα που δεν είναι σε θέση να παράσχουν την συναισθηματική και εκπαιδευτική υποστήριξη, και οι δυο αυτές συνέπειες μπορεί να έχουν, με τη σειρά τους, αρνητική επίδραση στην υγεία των παιδιών και την ψυχική υγεία εν γένει. Μπορεί να ωθηθούν σε συμπεριφορές που δεν συνάδουν με την ηλικία των παιδιών καθώς επίσης και να εκτεθούν σε άλλα είδη εκμετάλλευσης και κακοποίησης.
<P>
Ως μητέρα και ως Ευρωπαία σοσιαλο- δημοκράτης, κάνω έκκληση για σεβασμό των δικαιωμάτων κάθε παιδιού, για το δικαίωμά του σε ίσες ευκαιρίες και για τον ρόλο του κράτους, καθώς επίσης και για τον παραδειγματισμό των επόμενων γενεών. Ο εντοπισμός των πλέον ευπαθών, και περιθωριοποιημένων παιδιών πρέπει να είναι το βασικό επίκεντρο οιασδήποτε ερευνητικής προσπάθειας, διασφαλίζοντας ότι υπάρχει επαρκής δράση με σκοπό τη στήριξη των προσπαθειών των αρχών για την θωράκιση των δικαιωμάτων κάθε παιδιού.
<P>
Επίτροπε Špidla, θα ήθελα να σας ευχαριστήσω ειλικρινά για τη συμβολή σας στην προβολή του τηλεοπτικού μηνύματος ως μέρος της Ευρωπαϊκής διάσκεψης την οποία οργάνωσα στο Βουκουρέστι τον περασμένο Νοέμβριο σχετικά με το θέμα των παιδιών που μένουν μόνα στο σπίτι.
<P>
Εξ ονόματος της Επιτροπής Απασχόλησης και Κοινωνικών Υποθέσεων, λαμβάνοντας υπόψη τον περίπλοκο χαρακτήρα αυτού του θέματος, ειδικά κατά την τρέχουσα οικονομική και κοινωνική κρίση η οποία επηρεάζει κυρίως τις ευπαθείς ομάδες, στις οποίες ανήκουν τα παιδιά, θα ήθελα να σας ρωτήσω εάν η Επιτροπή πιστεύει εάν το πρόβλημα των παιδιών των μεταναστών εργαζομένων αποτελεί μόνον αρμοδιότητα της κυβέρνησης της χώρας προέλευσης ή και των κυβερνήσεων των χωρών που επωφελούνται από την παρουσία των μεταναστών στην αγορά εργασίας τους
<SPEAKER ID="526" NAME="Vladimír Špidla" LANGUAGE="CS">
Κυρία Πρόεδρε, κυρίες και κύριοι, αυτά αποτελούν αρνητικές ενδείξεις περί της εμφάνισης μιας σχετικά καινούργιας τάσης σε μεγάλο αριθμό ΚΜ. Γονείς εγκαταλείπουν τις χώρες προέλευσής τους για να εργαστούν σε ένα άλλο ΚΜ- οι επονομαζόμενοι "μετακινούμενοι εργαζόμενοι" και αφήνουν τα παιδιά τους πίσω υπό τη φροντίδα των συγγενών. Αυτές οι ρυθμίσεις υποτίθεται ότι είναι προσωρινές αλλά φαίνεται ότι συχνά κρατάνε πολύ. " ερώτηση εάν οι ρυθμίσεις για τα παιδιά λειτουργούν σε επίσημη ή όχι βάση εξαρτάται από τη διάρκεια του χρονικού διαστήματος που προτίθενται οι γονείς να εργαστούν στην αλλοδαπή. Ωστόσο, μετά από λίγο καιρό, αρκετά από αυτά τα παιδιά καταλήγουν να είναι οικότροφοι σε ιδρύματα διότι οι συγγενείς αδυνατούν να ανταπεξέλθουν με την κατάσταση εξαιτίας οικονομικών, προσωπικών ή άλλων πρακτικών λόγων.
<P>
Σε ΚΜ με υψηλά επίπεδα μετανάστευσης, αυτό το φαινόμενο δεν είναι καθόλου ασυνήθιστο. Έχει αρχίσει να τεκμηριώνεται και έχει προσελκύσει την προσοχή των ΜΜΕ. " Επιτροπή έχει οργανώσει αρκετές μελέτες οι οποίες θα συμβάλλουν στην συγκέντρωση αποδεικτικών στοιχείων και στην εξεύρεση λύσεων, παρά το γεγονός ότι αυτού του είδους λύσεις μπορούν να εφαρμοστούν παρά μόνο σε εγχώριο επίπεδρο. Επί του παρόντος, δεν υπάρχουν ακόμη τεκμηριωμένα δεδομένα που να επεξηγούν τη φύση, δομή και βασικές μορφές αυτού του φαινομένου, ακόμη κι αν οι αποδείξεις είναι αρκετά εμφανεί, όπως έχω ήδη αναφέρει. Εντός του πλαισίου της ανοιχτής μεθόδου συντονισμού στον κοινωνικό τομέα, ο αγώνας κατά της φτώχειας και του κοινωνικού αποκλεισμού αποτελεί προτεραιότητα. Τα ΚΜ πρέπει να ενισχύσουν τα προληπτικά μέτρα και να επικεντρωθούν στις πιο ευπαθείς οικογένειες. Συγκεκριμένα, αυτό σημαίνει η στήριξη προγραμμάτων ενίσχυσης οικογενειών σε δύσκολες συνθήκες προκειμένου να αποφευχθεί ο κίνδυνος αποκοπής των παιδιών από τις οικογένειές τους σε πρώιμο στάδιο.
<P>
Μια άλλη πλευρά του φαινομένου είναι ότι, συχνά, εμφανίζεται ως αρνητική συνέπεια της εργατικής κινητικότητας. " Επιτροπή, σε συνεργασία με το δίκτυο EURES, επικεντρώνεται στο πώς μπορεί βοηθήσει καλύτερα όσους επηρεάζονται από το συγκεκριμένο πρόβλημα των παιδιών που μένουν πίσω στο σπίτι με γονείς που είναι "μετακινούμενοι εργαζόμενοι" καθώς επίσης και πώς θα παράσχει πληροφορίες σχετικά με τις συνθήκες ζωής και απασχόλησης στις χώρες της ΕΕ σε όσους αναζητούν εργασία και στις οικογένειές τους. Μια τέτοια προσέγγιση μπορεί να συμβάλει στην μείωση των αρνητικών συνεπειών αυτού του φαινομένου το οποίο ορθώς συζητάμε σήμερα.
<SPEAKER ID="527" NAME="Μαρία Παναγιωτοπούλου-Κασσιώτου">
εξ ονόματος της ομάδας PPE-DE. - Κυρία Πρόεδρε, η πολιτική μου ομάδα συμμετείχε ενεργά στη συγγραφή αυτού του ψηφίσματος και βελτίωσε το κείμενο, έτσι ώστε να μη βρίσκει πια τόση κάλυψη η υποκρισία που υπάρχει στην εκμετάλλευση εργαζομένων από χώρες που δεν είναι κοινοτικές.
<P>
Ξέρουμε ότι οι γονείς παιδιών από κοινοτικές χώρες σε όποια άλλη χώρα και αν εργάζονται παίρνουν επίδομα για τα παιδιά τους. Ξέρουμε ότι οι χώρες που έχουν διμερείς σχέσεις μπορούν να έχουν την οικογενειακή σύνδεση. Γιατί λοιπόν εμφανίζεται αυτό το φαινόμενο, το οποίο ο Επίτροπος είπε ότι δεν μπορεί να μετρηθεί; Κι όμως έχουμε ταινίες, έχουμε ντοκουμέντα, που τα έχουν δείξει οι τηλεοράσεις όλου του κόσμου, και από τη Ρουμανία και από την Ουκρανία και από άλλες χώρες! Και εδώ στο Κοινοβούλιο έγινε προβολή μιας τέτοιας ταινίας και είδαμε την κατάσταση.
<P>
Είναι λοιπόν υποκρισία να λέμε πως δεν έχουμε στοιχεία, είναι υποκρισία να λέμε ότι δεν υπάρχει οικογένεια και γι' αυτό υπάρχουν τα εγκαταλελειμμένα παιδιά. Υπάρχει οικογένεια αλλά δεν υπάρχουν σωστές διμερείς σχέσεις και συμφωνίες ώστε να καλύπτονται οι γονείς και να μην εγκαταλείπουν τα παιδιά τους. Και δεν υπάρχει βοήθεια της Ευρωπαϊκής Ένωσης προς αυτές τις χώρες, για να φτιάξει τις υποδομές που θα βοηθήσουν όσα παιδιά βρέθηκαν σ' αυτή την κατάσταση να μπορέσουν να αποκατασταθούν, χωρίς να έχουν τα ίδια τραύματα για όλη τους τη ζωή.
<P>
" ευαισθητοποίηση των γονέων όταν έρχονται στις χώρες μας και πιάνουν δουλειά είναι νομίζω και δική μας υπόθεση. Αν ένα μέρος του σώματος πονάει, πονάει όλο το σώμα. Αν κάποιοι συνάνθρωποί μας, και μάλιστα παιδιά, υποφέρουν στις γειτονικές μας χώρες, αργότερα θα τους δούμε να έρχονται εδώ με άλλους πιο απειλητικούς τρόπους και τότε θα τους βάλουμε στις φυλακές μας
<SPEAKER ID="528" NAME="Inger Segelström" LANGUAGE="SV">
Κυρία Πρόεδρε, Επίτροπε Špidla, θα ήθελα να ξεκινήσω ευχαριστώντας τον Επίτροπο για την απάντησή του και την επιτροπή για την πρωτοβουλία της. Επιτέλους ήρθε η στιγμή να συζητηθεί το θέμα στο Κοινοβούλιο. Με τη συνθήκη της Λισαβώνας, θέματα που αφορούν τα παιδιά θα γίνουν στόχοι εντός της ΕΕ και θα αποκτήσουν νομική βάση. Πριν από ένα χρόνο, σε αναμονή της Συνθήκης, το Κοινοβούλιο υιοθέτησε μια στρατηγική περί παιδιών.
<P>
Είναι σκανδαλώδες ότι τα παιδιά απομένουν να ζουν τη ζωή τους μόνο τους. Φυσικά, μπορεί να τύχει σε μια μητέρα ή έναν πατέρα να υποχρεωθεί να μεταβεί στην αλλοδαπή προς αναζήτηση εργασίας ή καταφυγίου αλλά, εμείς οι Βουλευτές πρέπει να αναλάβουμε την ευθύνη όταν υιοθετούμε τέτοιους κανόνες, για παράδειγμα, ως προς το γεγονός ότι δίνεται άσυλο μόνο στον αιτούντα και όχι στην οικογένειά του, καθώς οι άντρες είναι συχνότερο να εγκαταλείπουν την χώρα και οι γυναίκες να μένουν πίσω με τα παιδιά. Ή, είναι επίσης σκανδαλώδες, όταν οι εργοδότες εισάγουν εργατικό δυναμικό και δεν ρωτάνε καν, ή δεν τους νοιάζει, εάν υπάρχουν παιδιά πίσω στην πατρίδα ή αδιαφορούν αν όντως υπάρχουν. Επομένως, στηρίζω πλήρως τα αιτήματα που περιέλαβε η Σοσιαλιστική Ομάδα στην ερώτησή της στο Ευρωπαϊκό Κοινοβούλιο. " Επιτροπή πρέπει να αντιδράσει βάσει των μελετών που διέταξε ο ίδιος ο Επίτροπος, και γρήγορα μάλιστα.
<P>
Πρέπει να υπάρξει αρτιότερη πληροφόρηση σε σχέση με τα δικαιώματα των παιδιών και την φοίτηση. Πρέπει επίσης να παράσχουμε πληροφόρηση και να διασφαλίσουμε το γεγονός ότι τα παιδιά που βρίσκονται σε αυτή την κατάσταση, θα λάβουν βοήθεια. Πρέπει να συμπεριλάβουμε τα ενδιαφερόμενα κόμματα και τους ΜΚΟ και να προβούμε σε προτάσεις. Πιστεύω, επίσης, ότι η σχετικά καινούργια ομάδα των προσφύγων μοναχικών παιδιών πρέπει να συμπεριληφθεί στο έργο που περιγράφει ο Επίτροπος. Τα παιδιά θα πρέπει να μεγαλώνουν με ζεστασιά και φροντίδα και δεν αποτελούν αντικείμενο υπό τον έλεγχο της αγοράς. Εμείς οι πολιτικοί έχουμε ένα καθήκον και πρέπει να το αποδεχτούμε, επομένως δώστε μας δικαιοδοσία σχετικά με την ένταξη της διάστασης των παιδιών και με την εκτίμηση των επιπτώσεων αυτού του τεράστιου προβλήματος στα παιδιά. Ειδάλλως, θα αναγκαστούμε να νιώθουμε ντροπή όταν θα έρθουμε αντιμέτωποι με τη νέα γενιά.
<SPEAKER ID="529" NAME="Jean Lambert">
εξ ονόματος της Ομάδας των Verts/ALE - Κυρία Πρόεδρε, θα ήθελα να ευχαριστήσω τον Επίτροπο για την προθυμία του να προχωρήσει με το θέμα των ερευνών και να επεκτείνει την πληροφόρηση σχετικά με το δίκτυο EURES, καθώς επίσης και να παράσχει μεγαλύτερη πληροφόρηση περί των οικογενειακών δικαιωμάτων και το δικαίωμα στην οικογενειακή επανένωση. Κάποιοι συνάδελφοι ανέφεραν το θέμα γιατί οι άνθρωποι αναγκάζονται να μεταβούν στην αλλοδαπή προς αναζήτηση εργασίας. Φυσικά, η ανάγκη προόδου στην καταπολέμηση της φτώχειας εντός της Ευρωπαϊκής Ένωσης αποτελεί άκρως σημαντικό θέμα. Ανυπομονούμε να σημειώσουμε πρόοδο στο θέμα, συμπεριλαμβανομένου του θέματος ελάχιστου εισοδήματος προκειμένου οι άνθρωποι να ζουν με αξιοπρέπεια. .
<P>
Αλλά θα πρέπει επίσης να έχουμε επίγνωση του γεγονότος ότι πολλοί γονείς που μετακομίζουν στην αλλοδαπή το κάνουν διότι πιστεύουν ότι είναι προς το συμφέρον των παιδιών τους, για να τους παράσχουν μεγαλύτερες ευκαιρίες. Πράγματι, συχνά θυσιάζουν τις καριέρες τους, τον δρόμο που είχαν επιλέξει προκειμένου να κάνουν αυτή την προσπάθεια και να το καταφέρουν. Όσο προσπαθούμε να επιλύσουμε τα προβλήματα των παιδιών, πρέπει να αποφεύγουμε την ενοχοποίηση όσων αποφασίζουν να φύγουν.
<SPEAKER ID="530" NAME="Alessandro Battilocchio" AFFILIATION="PSE">
Κυρία Πρόεδρε, η Ευρωπαϊκή Επιτροπή θα πρέπει να επικεντρωθεί σο θέμα αυτό. Όπως έχει υπογραμμιστεί αρκετές φορές από την UNICEF και από άλλους οργανισμούς, το θέμα επηρεάζει ένα τεράστιο αριθμό παιδιών ανά τον κόσμο και την Ευρώπη..
<P>
" απουσία των γονέων που δεν μπορούν να ανταποκριθούν στις ανάγκες των παιδιών τους ως προς την περίθαλψη, την προστασία και την εκπαίδευση, μπορεί να επιβαρύνει ακόμη περισσότερο τους κοινωνικούς και οικονομικούς κινδύνους και να οδηγήσει σε μεγαλύτερη ευπάθεια. " βασική ευθύνη για την ανάπτυξη ενός παιδιού έγκειται στους γονείς. Και οι γονείς, εκπληρώνοντας τις ευθύνες τους, έχουν το δικαίωμα να λαμβάνουν την απαραίτητη στήριξη από την κοινωνία και τις τοπικές αρχές, οι οποίες, δυστυχώς, συχνά αποτυγχάνουν στην εκπλήρωση των ευθυνών τους. Επομένως, αναφορικά με ένα τόσο σημαντικό θέμα, αναμένουμε χειροπιαστές ενέργειες από την Επιτροπή.
<SPEAKER ID="531" NAME="Flaviu Călin Rus" AFFILIATION="PPE-DE">
(RO) Σύμφωνα με την μελέτη που έγινε από την UNICEF, και τον οργανισμό Social Alternatives, στην Ρουμανία, σχεδόν 350.000 παιδιά το 2008 είχαν τουλάχιστον έναν γονέα που είχε μεταβεί σε χώρα της αλλοδαπής για εργασία, και σχεδόν 126.000 είχαν και τους δύο γονείς τους σε χώρα της αλλοδαπής για λόγους εργασίας. Αυτή η διαπίστωση είναι ανυσηχητική. Θεωρώ ότι αυτή η κατάσταση θα μπορούσε να βελτιωθεί με την υιοθέτηση των ακόλουθων μέτρων:
<P>
1. οι κρατικές κυβερνήσεις των χωρών καταγωγής των μεταναστών και οι κυβερνήσεις των χωρών που απορροφούν το εργατικό δυναμικό, ανά την Ευρωπαϊκή Ένωση, θα πρέπει να δημιουργήσουν ένα κοινό πρόγραμμα που θα προσφέρει στους μετανάστες την ευκαιρία πρόσβασης σε συγκεκριμένες υπηρεσίες παιδικής περίθαλψης, στο εκπαιδευτικό σύστημα, καθώς επίσης και σε μαθήματα ξένων γλωσσών. Κάθε μετανάστης θα πρέπει να έχει πρόσβαση σε αυτές τις υπηρεσίες.
<P>
2. " Ευρωπαϊκή Επιτροπή, μαζί με τις κυβερνήσεις των κρατών απασχόλησης των μεταναστών θα πρέπει να επινοήσουν μια στρατηγική για την παροχή συγκεκριμένων υποδομών στους φορείς απασχόλησης προκειμένου να μπορούν να προσφέρουν στους μετανάστες- υπαλλήλους την ευκαιρία να έχουν μαζί τους τα παιδιά τους στις χώρες όπου εργάζονται.
<P>
Θεωρώ ότι αυτά τα μέτρα θα πρέπει να συντελούν στην αρμονική ανάπτυξη και εξέλιξη αυτών των παιδιών καθώς, και αυτά τα παιδιά, είναι το μέλλον της Ευρώπης.
<SPEAKER ID="532" NAME="Gabriela Creţu" AFFILIATION="PSE">
(RO) Θα ήθελα να τονίσω ένα πράγμα. " εισροή εργατικού δυναμικού για την οποία μιλάμε προέρχεται από τις λιγότερο προς τις περισσότερο ανεπτυγμένες χώρες της ΕΕ.
<P>
" ευκαιρία πρόσβασης στις αγορές εργασίας στις ανεπτυγμένες χώρες θεωρείται, συνήθως, σημαντικό πλεονέκτημα και τα μεγάλα ποσά που μεταβιβάζονται πίσω στις χώρες καταγωγής αποτελούν πάντα το επιχείρημα σε παρόμοιες συζητήσεις. Ωστόσο, τα δεδομένα που παρουσιάζονται εδώ αποκαλύπτουν μια άλλη πλευρά: εκτός από τα πλεονεκτήματα που προκύπτουν από το χαμηλότερο κόστος εργασίας, οι ανεπτυγμένες χώρες εξωτερικεύουν μέρος του κόστους σύστασης. Αυτά τα κόστη είναι σημαντικά και έγκειται στις κοινότητες και στα κράτη καταγωγής των εργαζομένων, να πληρώσουν για αυτά
<P>
Σε αυτό το πλαίσιο, οι πολιτικές συνοχής και αλληλεγγύης μεταξύ των ΚΜ δεν πρέπει να ερμηνευτούν ως πράξη αλτρουισμού εκ μέρους των πλουσίων προς όφελος των φτωχών. Αυτές οι πολιτικές αποτελούν αναγκαιότητα καθώς είναι πράξεις δικαιοσύνης που διασφαλίζουν το γεγονός ότι η Ευρωπαϊκή Ένωση θα σεβαστεί τις αξίες και θα εμπνεύσει τον σεβασμό των πολιτών προς αυτές τις αξίες.
<SPEAKER ID="533" NAME="Nicodim Bulzesc" AFFILIATION="PPE-DE">
Κυρία Πρόεδρε, στο πλαίσιο αυτής της συζήτησης, δράττομαι της ευκαιρίας να τονίσω μια άλλη πλευρά των θεμάτων που έχουν ήδη αναφερθεί. Προσφάτως υπήρξα ο πιο φανατικός οπαδός της Ομάδας PPE-DE σχετικά με την έκθεση εκπαίδευσης των παιδιών μεταναστών. " έκθεση βασίζονταν στην ανακοίνωση της Επιτροπής περί "Μετανάστευσης και κινητικότητας: προκλήσεις και ευκαιρίες για τα εκπαιδευτικά συστήματα της ΕΕ".
<P>
Αυτό το έγγραφο είχε άριστη δομή και συνόψιζε πολύ καλά τα προβλήματα που αφορούσαν στην μετανάστευση και εκπαίδευση. Ωστόσο, μια πλευρά αυτών των προβλημάτων είχε παραληφθεί: η κατάσταση χιλιάδων Ευρωπαίων παιδιών που έμειναν πίσω από γονείς που ήθελαν να εργαστούν σε μια άλλη Ευρωπαϊκή χώρα, παιδιά τα οποία αποκαλούνταν γενικώς "τα ορφανά της Ευρωπαϊκής Ένωσης", τα οποία ανέρχονται σε 350.000 στην χώρα μου.
<P>
Έχω ήδη υποβάλλει μια γραπτή ερώτηση στην Επιτροπή σχετικά με αυτό το θέμα αλλά θα ήθελα να εγείρω το θέμα ξανά. Επομένως, Επίτροπε, θα μπορούσατε, σας παρακαλώ, να μας πείτε εάν η Επιτροπή ότι το θέμα αυτό αφορά μόνο τις κρατικές κυβερνήσεις ή χρειαζόμαστε Ευρωπαϊκή επέμβαση; Εάν ναι, ποιες ενέργειες έχει λάβει, ή πρόκειται να λάβει, η Επιτροπή προκειμένου να βοηθήσει αυτά τα παιδιά στα σχολικά τους χρόνια;
<SPEAKER ID="534" NAME="Silvia-Adriana Ţicău" AFFILIATION="PSE">
(RO) Έχουμε ένα ρητό στην Ρουμανία: ένας άνθρωπος με σωστή ανατροφή θεωρείται ότι πέρασε τα πρώτα επτά χρόνια της ζωής του στο σπίτι. Τα μικρά παιδιά πρέπει να είναι μαζί με την οικογένειά τους προκειμένου να απολαμβάνουν την άμεση επίβλεψη και φροντίδα των γονέων τους. Οι γονείς που αποφασίζουν να φύγουν για να εργαστούν προσωρινά σε άλλες χώρες πρέπει να έχουν στήριξη στην προσπάθειά τους να επιτύχουν την οικογενειακή επανένωση το συντομότερο δυνατό.
<P>
Σε πολλά ΚΜ, τα σχολεία περιλαμβάνουν υπηρεσίες διδασκαλίας της γλώσσας της χώρας διαμονής. Πράγματι, σε ορισμένα ΚΜ, οικογένειες που ζούσαν παρανόμως κατάφεραν να νομιμοποιηθούν εάν είχαν παιδιά εγγεγραμμένα σε σχολεία και κατάφεραν να εισαχθούν ακόμη και στο σύστημα κοινωνικής κατοικίας.
<P>
Τα παιδιά είναι το πολυτιμότερο αγαθό της κοινωνίας και είναι καθήκον μας να τους διασφαλίσουμε συνθήκες που θα συμβάλλουν στην αρμονική τους ανάπτυξη. " επίσημη μορφή μάθησης, η αγάπη και η ένταξη των παιδιών στην κοινωνία αποτελούν βασικούς όρους που επιτρέπουν στην κοινωνική Ευρώπη να προσφέρει ίσες ευκαιρίες σε όλους τους πολίτες της.
<P>
Συγχαίρω την κυρία Plumb για την πρωτοβουλία της. Αποτελεί θέμα τοπικής σπουδαιότητας με μεγάλη απήχηση για το μέλλον. Συγχαρητήρια.
<SPEAKER ID="535" NAME="Anna Záborská" AFFILIATION="PPE-DE">
(SK) Όταν μεταναστεύουν οι εργαζόμενοι, τα παιδιά γίνονται συχνά τα θύματα των βελτιωμένων οικονομικών συνθηκών των οικογενειών τους. " πρώην Τσεχοσλοβακική Δημοκρατία βίωσε ένα μεγάλο κύμα μετανάστευσης κατά τον Μεσοπόλεμο, κυρίως προς τις "ΠΑ. Ωστόσο, επρόκειτο περί μεταναστών που ζούσαν σε συνθήκες έσχατης ένδειας. Και ακόμη κι αν τα παιδιά παρέμεναν προσωρινά υπό την φροντίδα του ενός γονέα, θα ήταν για περιορισμένο χρονικό διάστημα.
<P>
Στη σημερινή καταναλωτική κοινωνία, στην οποία οι οικογενειακές σχέσεις είναι υπό απειλή, υπάρχουν σημαντικά τραγικότερες καταστάσεις. Συχνά, δεν είναι η έσχατη ένδεια που κινητοποιεί τους γονείς να εργαστούν στην αλλοδαπή. Συχνά, είτε ο ένας, είτε και οι δύο γονείς, δεν επιστρέφουν ποτέ ή μπορεί να είναι αδιάφοροι για την τύχη των παιδιών τους η οποία επαφίεται στους κοντινούς συγγενείς.
<P>
Θα πρέπει να έχουμε κατά νου αυτή την πλευρά σε σχέση με την περιφερειακή πολιτική ανάπτυξης και θα πρέπει να καταπολεμήσουμε τις περιφερειακές παραλλαγές, ειδικά εντός των νέων ΚΜ.
<SPEAKER ID="536" NAME="Vladimír Špidla" LANGUAGE="CS">
Κυρίες και Κύριοι, θεωρώ ότι η συζήτηση έχει αποδείξει σαφώς ότι πρόκειται περί ενός σοβαρού θέματος το οποίο πρέπει να δουλέψουμε, ανεξαρτήτως από το αν υπάρξουν μια δεδομένη χρονική στιγμή, λεπτομερείς πληροφορίες που θα μας επιτρέψουν να σχηματίσουμε μια τελική άποψη. Εν πάσει περιπτώσει, τα δεδομένα αποδεικνύουν ότι πρέπει να απευθύνουμε το θέμα και να προβούμε σε μια ενεργή προσέγγιση. Έχω δηλώσει ότι η Επιτροπή έχει ήδη ετοιμάσει κάποιες μελέτες, μια εκ των οποίων θα ολοκληρωθεί μέχρι το τέλος του τρέχοντος έτους. Θεωρώ ότι είναι επίσης σαφές ότι το βασικό μέρος της απάντησης και το βασικό μέρος της αντίδρασης πρέπει να προέλθει από τα ΚΜ, καθώς η οικογενειακή πολιτική αποτελεί, γενικά, θέμα των ΚΜ. Αναμφίβολα, φυσικά, υπάρχουν πιθανότητες για την ίδια την ΕΕ διότι θέματα που αφορούν τους εργαζόμενους μετανάστες αφορούν και την κοινωνική τους ασφάλιση, την μεταβίβαση των κοινωνικών εισφορών και μια πλειάδα άλλων θεμάτων. Επομένως, η απάντησή μου στην ερώτησή σας θα ήταν ότι αποτελεί, πάνω απ' όλα, θέμα των ΚΜ αλλά η ΕΕ έχει έναν ρόλο να παίξει και ο οποίος, κατά τη γνώμη μου, δεν είναι, σε καμία περίπτωση, ασήμαντος.
<SPEAKER ID="537" NAME="Πρόεδρος-">
Έχω λάβει μια πρόταση για την απόφαση 1 που υπεβλήθη σύμφωνα με τον Κανονισμό 108(5) του Εσωτερικού Κανονισμού.
<P>
" συζήτηση έληξε.
<P>
" ψηφοφορία θα λάβει χώρα την Πέμπτη 12 Μαρτίου 2009.

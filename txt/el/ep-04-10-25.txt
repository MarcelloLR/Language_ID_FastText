<CHAPTER ID="1">
<SPEAKER ID="1" LANGUAGE="" NAME="" AFFILIATION="Προέδρου">
<SPEAKER ID="2" LANGUAGE="" NAME="Πρόεδρος." AFFILIATION="">
<P>
   Κηρύσσω την επανάληψη της συνόδου του Ευρωπαϊκού Κοινοβουλίου που είχε διακοπεί στις 14 Οκτωβρίου 2004. 
<SPEAKER ID="3" LANGUAGE="" NAME="Πρόεδρος." AFFILIATION="">
<P>
   Πριν περάσουμε στην ημερήσια διάταξη, θα ήθελα να κάνω μερικά σχόλια σχετικά με το γεγονός ότι εχθές ήταν η Ημέρα των Ηνωμένων Εθνών, και ο, προσφάτως τιμηθείς με το βραβείο Ζαχάροφ, κ. Κόφι Ανάν υπογράμμισε, σε ομιλία του, ότι μπορούμε και πρέπει να κάνουμε περισσότερα για να επιτύχουμε τους στόχους της ειρήνης, των ανθρωπίνων δικαιωμάτων και της ανάπτυξης, που απετέλεσαν τις βάσεις για τη δημιουργία των Ηνωμένων Εθνών πριν από 59 χρόνια.
<P>
Όπως επεσήμανε το Ευρωπαϊκό Κοινοβούλιο τον περασμένο Ιανουάριο, η Ευρωπαϊκή Ένωση και τα κράτη μέλη της καλύπτουν περισσότερο από το ήμισυ των συνεισφορών στο σύστημα των Ηνωμένων Εθνών και σε ειρηνευτικές αποστολές. Η συμμετοχή μας στην αναπτυξιακή βοήθεια ξεπερνά το 60%. Επομένως, δικαιούμαστε έναν σημαντικό ρόλο στο μέλλον του Οργανισμού Ηνωμένων Εθνών, καθώς και στο έργο και τους στόχους του.
<SPEAKER ID="4" LANGUAGE="" NAME="Πρόεδρος." AFFILIATION="">
<SPEAKER ID="5" LANGUAGE="FR" NAME="Gollnisch (NI )." AFFILIATION="Agence">
<P>
   – Κύριε Πρόεδρε, σύμφωνα με το άρθρο 122 του παλαιού Κανονισμού και το άρθρο 145 του νέου Κανονισμού, έχω την τιμή να παρέμβω επί προσωπικού ζητήματος.
<P>
Προς μεγάλη μου έκπληξη πληροφορήθηκα, κύριε Πρόεδρε, ότι, πρώτον, με κατηγορήσατε με σφοδρότητα κατά τη διάρκεια μιας συνέντευξης Τύπου, παρουσία της κ. Leyla Zana· δεύτερον, συντάξατε ένα ανακοινωθέν το οποίο στρεφόταν προσωπικά εναντίον μου στις 14 Οκτωβρίου και, τρίτον, αναφερθήκατε σε μια καταδίκη εκ μέρους του Προεδρείου με ημερομηνία 13 Οκτωβρίου, η οποία συμπεριλαμβάνεται πράγματι στο σημείο 15 του καταλόγου των αποφάσεων του Προεδρείου και σας καλεί να καταδικάσετε τις υποτιθέμενες –παραθέτω αυτούσια– “ρεβιζιονιστικές δηλώσεις” μου. Ωστόσο, στην πραγματικότητα, κύριε Πρόεδρε, δεν προέβην σε καμία ρεβιζιονιστική δήλωση κατά την έννοια που νομίζω ότι αποδίδετε στον όρο αυτόν.
<P>
Το πρακτορείο τύπου , το οποίο απεργούσε την ημέρα της συνέντευξής μου αλλά εκπροσωπείτο από έναν δημοσιογράφο, επανόρθωσε πλήρως την εντύπωση που δημιουργήθηκε από ένα αποσπασματικό, διαστρεβλωμένο και κακόβουλο δελτίο. Το εβδομαδιαίο περιοδικό της Λυών, του οποίου ο διευθυντής έκδοσης, κ. Florent Dessus, έγκριτος δημοσιογράφος της Λυών, πρώην πρόεδρος του ριζοσπαστικού κόμματος, ανέκαθεν πολιτικός αντίπαλος και για μια ακόμη φορά ανταγωνιστής μου στις τελευταίες εκλογές, αλλά ο οποίος ήταν ο ίδιος παρών στην εν λόγω συνέντευξη, με δικαιώνει με αυτά τα λόγια: “όλες αυτές οι αντιδράσεις, όλος αυτός ο σάλος θα ήταν απολύτως δικαιολογημένος, αν ο κ. Gollnisch είχε πράγματι αρνηθεί την ύπαρξη των θαλάμων αερίων, πράγμα που δεν ισχύει στην προκειμένη περίπτωση. Αν είχε προβεί στις δηλώσεις που του αποδίδονται, θα ήμαστε οι πρώτοι που θα τις καταδικάζαμε, αλλά αποδεικνύεται ότι δεν είναι δυνατόν να τον υποχρεώσουμε να δηλώσει κάτι αντίθετο με όσα έχει δηλώσει”, και δημοσιεύει το πλήρες κείμενο της συνέντευξης Τύπου μου.
<SPEAKER ID="6" LANGUAGE="" NAME="Πρόεδρος." AFFILIATION="">
<P>
   Ευχαριστούμε πολύ, κύριε Gollnisch. Όπως θα έχετε καταλάβει, είμαστε έτοιμοι να εγκρίνουμε τα συνοπτικά πρακτικά της συνεδρίασης. Τα συνοπτικά πρακτικά λένε αυτά που λένε και αυτά που λένε αντανακλούν αυτά που έχουν ειπωθεί. Η Προεδρία –και όλο το Κοινοβούλιο, είμαι σίγουρος– θα χαρούν ιδιαίτερα να μάθουν ότι πραγματικά δεν είπατε αυτά που σας κατηγόρησαν ότι είπατε. Θα χαρούμε όλοι ιδιαίτερα αν πραγματικά δεν είπατε –και ακόμη περισσότερο αν, όχι μόνο δεν είπατε, αλλά ούτε καν σκεφτήκατε– τα πράγματα που ανάγκασαν το Προεδρείο του Κοινοβουλίου να αντιδράσει, και σε σχέση με τα οποία ενήργησα ως εκπρόσωπός του. Τα συνοπτικά πρακτικά που εγκρίνονται αντανακλούν αυτά που έχει πει ο Πρόεδρος. Τα σημερινά συνοπτικά πρακτικά θα καταγράψουν αυτό που είπατε, κύριε Gollnisch, και το γεγονός ότι διαβεβαιώσατε το Κοινοβούλιο ότι δεν είπατε τα πράγματα για τα οποία σας κατηγόρησαν θα καταγραφεί στα συνοπτικά πρακτικά. Αν αυτό είναι αλήθεια, πιστέψτε με, κανείς δεν θα χαρεί περισσότερο από μένα – και είμαι σίγουρος ότι όλο το Κοινοβούλιο θα χαρεί που κανένας βουλευτής του δεν είπε τα πράγματα που σας καταλόγισαν ότι είπατε.
<SPEAKER ID="7" LANGUAGE="" NAME="Πρόεδρος." AFFILIATION="">
<SPEAKER ID="8" LANGUAGE="" NAME="Tabajdi (PSE )." AFFILIATION="(HU">
<P>
    ) Κύριε Πρόεδρε, θέλω να επιστήσω την προσοχή σας στη δυσμενή διακριτική μεταχείριση που υφίστανται οι υπάλληλοι των νέων κρατών μελών, οι οποίοι εργάζονται στα θεσμικά όργανα της Ευρωπαϊκής Ένωσης. Οι υπάλληλοι των νέων κρατών μελών υφίστανται διακριτική μεταχείριση σε πολλούς τομείς. Ο πρώτος τομέας είναι η τροποποίηση του Κανονισμού Υπηρεσιακής Κατάστασης των υπαλλήλων, η νομοθεσία για τους δημοσίους υπαλλήλους. Ο δεύτερος τομέας περιλαμβάνει το γεγονός ότι δημιουργήθηκαν νέες βαθμίδες, και οι χαμηλότερες βαθμίδες ισχύουν για τους εκπροσώπους των νέων κρατών μελών. Ο τρίτος τομέας είναι ότι όλο το προσωπικό των γραμματειών των νέων κρατών μελών κατατάχθηκε στην τελευταία βαθμίδα. Ο τέταρτος τομέας διακρίσεων είναι ότι οι υπάλληλοι των παλαιών κρατών μελών ξάφνου προήχθησαν σε ανώτερη βαθμίδα, πριν από τον Μάιο του 2004. Διακρίσεις υπάρχουν επίσης τόσο στον τομέα των επιδομάτων όσο και όσον αφορά τις εξετάσεις των υποψηφίων στη μητρική τους γλώσσα. Κύριε Πρόεδρε, σας παρακαλώ να εξετάσετε το θέμα των διακρίσεων, διότι οι θιγόμενοι θέλουν να προσφύγουν στο Ευρωπαϊκό Δικαστήριο. Σας ευχαριστώ για την προσοχή σας. 
<SPEAKER ID="9" LANGUAGE="" NAME="Coveney (PPE-DE )." AFFILIATION="(">
<P>
   – Κύριε Πρόεδρε, στο προηγούμενο Κοινοβούλιο οι βουλευτές ενέκριναν με συντριπτική πλειοψηφία τον ορισμό ενός πρεσβευτή/απεσταλμένου για το AIDS.
<P>
Η ΕΕ εξακολουθεί να ασχολείται πολύ με την καταπολέμηση της έξαρσης του AIDS και την παροχή ενημέρωσης για τα προληπτικά προγράμματα υγείας και για τη στήριξη της πρόσβασης σε θεραπείες κατά των ιών του AIDS για όλους. Ωστόσο, τα προγράμματα της ΕΕ χρήζουν αυστηρότερου συντονισμού, προκειμένου να διασφαλιστεί ότι οι πρωτοβουλίες της ΕΕ για το AIDS παράγουν τα καλύτερα δυνατά αποτελέσματα. Πιστεύω ότι ο ορισμός ενός πρεσβευτή της ΕΕ για το AIDS θα ενίσχυε τη διεθνή προσπάθεια για την καταπολέμηση της διάδοσης αυτής της τραγικής νόσου. Ο συνολικός αριθμός των ατόμων που πάσχουν από AIDS αγγίζει σήμερα τα 40 εκατομμύρια παγκοσμίως και συνεχίζει να αυξάνεται. Είναι λογικό να επιζητούμε μια συντονισμένη πολιτική της ΕΕ για την καταπολέμηση του AIDS, υπό την ευθύνη ενός ενιαίου πρεσβευτή/απεσταλμένου για το AIDS, και προτρέπω το Κοινοβούλιο και την Επιτροπή να προωθήσουν αυτή την πρόταση και να προσδώσουν ώθηση στην προσπάθεια να τεθεί το AIDS στην κορυφή του προγράμματος εργασίας της ΕΕ σε θέματα ανάπτυξης. 
<SPEAKER ID="10" LANGUAGE="PL" NAME="Sonik (PPE-DE )." AFFILIATION="">
<SPEAKER ID="11" LANGUAGE="ES" NAME="Yañez-Barnuevo García (PSE )." AFFILIATION="">
<P>
   – Κύριε Πρόεδρε, σε ενάμισι έτος, στις 18 Ιουλίου 2006, θα συμπληρωθούν εβδομήντα χρόνια από το φασιστικό πραξικόπημα στην Ισπανία με επικεφαλής τον στρατηγό Φράνκο, το οποίο αποτέλεσε το προανάκρουσμα του Δευτέρου Παγκοσμίου Πολέμου και την αρχή ενός αιματηρού εμφυλίου πολέμου και σχεδόν τεσσάρων δεκαετιών δικτατορίας.
<P>
Εκατομμύρια Ισπανοί υπέστησαν άμεσα ή έμμεσα τις τραγικές επιπτώσεις της. Εκατοντάδες χιλιάδες δολοφονήθηκαν, φυλακίστηκαν ή κλείστηκαν σε περισσότερα από διακόσια στρατόπεδα συγκέντρωσης σε όλη την Ισπανία, το τελευταίο από τα οποία έκλεισε μόλις το 1962. Η μαζική τρομοκρατία, η γενικευμένη πείνα και τα συστηματικά βασανιστήρια σχημάτισαν το τρίγωνο αυτού που ο Paul Preston αποκαλεί ισπανική γενοκτονία. Ακόμη και σήμερα εξακολουθούν να ξεθάβονται πτώματα αγνοουμένων, ενώ εξακολουθεί να αναζητείται η σορός ενός από αυτούς, του ποιητή Φεντερίκο Γκαρθία Λόρκα.
<SPEAKER ID="12" LANGUAGE="PL" NAME="Chruszcz (IND/DEM )." AFFILIATION="">
<P>
    Κύριε Πρόεδρε, θα ήθελα να έχω μια απάντηση σε σχέση με τη διαμάχη ανάμεσα στην κρατική επιχείρηση Polska Żegluga Morska (Πολωνική Ατμοπλοϊκή Εταιρεία) και τον πολωνό υπουργό Οικονομικών, στο πλαίσιο των κανόνων που ισχύουν σε όλη την επικράτεια της Ευρωπαϊκής Ένωσης. Το υπουργείο Οικονομικών επιχείρησε να απολύσει τον διευθυντή της κρατικής επιχείρησης Polska Żegluga Morska, αντιβαίνοντας στις ανεξάρτητες αποφάσεις των αυτοδιοικούμενων οργάνων της επιχείρησης, και ανακοίνωσε επίσης ότι προγραμματίζεται η άμεση υπαγωγή όλων των κρατικών επιχειρήσεων της Πολωνίας στο υπουργείο Οικονομικών. Επιπλέον, απέρριψε το δικαίωμα του διευθυντή της κρατικής επιχείρησης και των αυτοδιοικούμενων οργάνων να εφεσιβάλουν τις αποφάσεις του υπουργείου ενώπιον ανεξάρτητου δικαστηρίου. Δεν συνιστούν, άραγε, οι ενέργειες του υπουργείου παραβίαση της αρχής της αποφυγής διακρίσεων όσον αφορά μορφές οικονομικής δραστηριότητας, εν προκειμένω, διάκριση σε βάρος κρατικής εταιρείας σε σχέση με άλλες πιθανές μορφές οικονομικής δραστηριότητας; Περαιτέρω, δεν συνιστά, άραγε, η άρνηση του υπουργείου να αναγνωρίσει το δικαίωμα άσκησης έφεσης του διευθυντή και των αυτοδιοικούμενων οργάνων της κρατικής επιχείρησης παραβίαση της παραγράφου 2 του άρθρου 6 της Συνθήκης της Ευρωπαϊκής Ένωσης και της Ευρωπαϊκής Σύμβασης για την Προστασία των Ανθρωπίνων Δικαιωμάτων και των Θεμελιωδών Ελευθεριών, του 1950; Σας ευχαριστώ. 
<SPEAKER ID="13" LANGUAGE="PL" NAME="Czarnecki, Ryszard (NI )." AFFILIATION="">
<SPEAKER ID="14" LANGUAGE="" NAME="Piotrowski (IND/DEM )." AFFILIATION="(">
<SPEAKER ID="15" LANGUAGE="" NAME="Παπαστάμκος (PPE-DE )." AFFILIATION="">
<P>
   – Κύριε Πρόεδρε, στις 15 Οκτωβρίου διοργανώθηκε στην Αθήνα με πρωτοβουλία της Δημάρχου Αθηναίων, κ. Μπακογιάννη, συνάντηση της Ομάδας του ΕΛΚ στην Επιτροπή των Περιφερειών με θέμα “Ασφάλεια και Πολιτική Προστασία στις ευρωπαϊκές πόλεις”. Ο Έλληνας Πρωθυπουργός, κ. Καραμανλής, στον χαιρετισμό του αναφέρθηκε μεταξύ άλλων στην αναγκαιότητα περαιτέρω ανάδειξης της πολιτικής προστασίας της Ευρωπαϊκής Ένωσης.
<P>
Κυρίες και κύριοι συνάδελφοι, είναι ευθύνη πρωτίστως ημών, των μελών του Ευρωπαϊκού Κοινοβουλίου, του κατεξοχήν δημοκρατικά νομιμοποιημένου οργάνου, να προσδώσουμε ουσιαστικό περιεχόμενο στο κοινοτικό πρόγραμμα δράσης που λήγει τον Δεκέμβριο του 2004, διότι το μέχρι τώρα θεσμικό κεκτημένο είναι πενιχρό. Αυτή την έκκληση απευθύνω στους συναδέλφους του Σώματος, να τονώσουμε, να αναδείξουμε την πολιτική προστασία εντός της Ευρωπαϊκής Ένωσης. 
<SPEAKER ID="16" LANGUAGE="PL" NAME="Pęk (IND/DEM )." AFFILIATION="">
<P>
    Κύριε Πρόεδρε, δράττομαι της ευκαιρίας για να αποδώσω εύσημα στον κ. Buttiglione, ο οποίος προσφάτως έγινε στόχος σοβινιστικών επιθέσεων εκ μέρους της Αριστεράς και όλων των ακροαριστερών. Κύριε Buttiglione, υπάρχουν ακόμα άνθρωποι, που ασπάζονται τις λογικές σας απόψεις. Θα σας παρακαλέσω να μην χάσετε την πίστη σας και να παραμείνετε φιλαλήθης, καθώς η αλήθεια δεν μπορεί να καταπνιγεί, ιδίως στο Ευρωπαϊκό Κοινοβούλιο, που από κάθε άποψη επιδιώκει να είναι το πρωτοπόρο θεσμικό όργανο στη δημιουργία ενός οικοδομήματος, εδραιωμένου στην αλήθεια, την εντιμότητα, την αξιοπιστία και τα ανθρώπινα δικαιώματα. Συνεπώς, θέλω να ρωτήσω, δεν συνιστά, άραγε, παραβίαση των ανθρωπίνων δικαιωμάτων η καταδίκη κάποιου λόγω εντιμότητας και επειδή εξέφρασε δημοσίως πεποιθήσεις που δεν βλάπτουν κανέναν; Κύριε Buttiglione, σας συγχαίρω θερμά, είμαι δε βέβαιος ότι η πλειονότητα των μελών του Ευρωπαϊκού Κοινοβουλίου σας υποστηρίζει. Οι καρδιές και οι ψυχές μας, μας λένε ότι θα είστε εξαίρετος Επίτροπος. 
<SPEAKER ID="17" LANGUAGE="" NAME="Bushill-Matthews (PPE-DE )." AFFILIATION="(">
<P>
   – Κύριε Πρόεδρε, κατά την Ώρα των Ερωτήσεων προς την Επιτροπή της τελευταίας περιόδου συνόδου, κατατέθηκαν 34 ερωτήσεις από βουλευτές του Ευρωπαϊκού Κοινοβουλίου, αλλά μόνο οι οκτώ έλαβαν απάντηση, πράγμα που αποτελεί ένα νέο ρεκόρ. Αυτό συνέβη επειδή οι Επίτροποι διέθεσαν κατά μέσο όρο σχεδόν δέκα λεπτά για κάθε απάντηση. Θα μπορούσατε να ζητήσετε από τη νέα Επιτροπή –εφόσον υπάρξει– να τηρεί οικειοθελώς τους λογικούς κανόνες του Σώματος, σύμφωνα με τους οποίους ο χρόνος αγόρευσης είναι μετρημένος και περιορισμένος; Κατ’ αυτόν τον τρόπο, οι βουλευτές θα μπορούν να θέτουν περισσότερες ερωτήσεις και, ελπίζω, να λαμβάνουν περισσότερες απαντήσεις. 
<SPEAKER ID="18" LANGUAGE="" NAME="Πρόεδρος." AFFILIATION="">
<SPEAKER ID="19" LANGUAGE="HU" NAME="Schmitt, Pál (PPE-DE )." AFFILIATION="">
<P>
    Το 1957, ο Albert Camus έγραψε ότι η καταδυναστευμένη και δέσμια Ουγγαρία είχε πράξει περισσότερα για την ελευθερία και τη δικαιοσύνη τα τελευταία είκοσι χρόνια από κάθε άλλο έθνος στον κόσμο. Θέλω να επιστήσω την προσοχή του Προέδρου και των συναδέλφων μου στο γεγονός ότι σήμερα πλέον η Ουγγαρία, στο σύνολό της, θυμάται την Επανάσταση του Οκτωβρίου του 1956, όταν ένα μικρό έθνος αγωνίστηκε ενάντια στην καταπίεση της πανίσχυρης Σοβιετικής Ένωσης. Οι άγνωστοι αλλά έκτοτε αναγνωρισμένοι ήρωες έγραψαν με το αίμα τους τις δύο λέξεις, “ελευθερία” και “δικαιοσύνη”, στους ουρανούς της Ευρώπης. Υπήρξαν ήρωες, υπήρξαν και προδότες. Κατά τη διάρκεια της κομμουνιστικής δικτατορίας και υπό το καθεστώς του κρατικού σοσιαλισμού, το έθνος κατέβαλε υψηλό τίμημα γι’ αυτή την επιθυμία για ελευθερία. Αρκετές χιλιάδες Ούγγροι εκτελέστηκαν ή καταδικάστηκαν σε θάνατο, αρκετές εκατοντάδες χιλιάδες εξαφανίστηκαν στη Σοβιετική Ένωση, ενώ δεκάδες χιλιάδες εστάλησαν σε στρατόπεδα καταναγκαστικής εργασίας και στις φυλακές. Επιπλέον, μερικές δεκάδες χιλιάδες επανεγκαταστάθηκαν εκτός των συνόρων της Ουγγαρίας και εκατομμύρια έχασαν τις περιουσίες τους. Ακόμα και με τη γνώση που μας εξασφαλίζει η παρέλευση 48 ετών, είμαστε όλοι υπερήφανοι για το γεγονός ότι εμείς οι Ούγγροι ήμασταν οι πρώτοι που προκαλέσαμε τη σοβιετική δικτατορία και διαμαρτυρηθήκαμε ενάντια στην κομμουνιστική τυραννία και κατοχή. Το γεγονός ότι μπορούμε να παρευρισκόμαστε εδώ μαζί σας, ως ελεύθερο και ανεξάρτητο μέλος στην οικογένεια της Ευρωπαϊκής Ένωσης, οφείλεται κατά μέγα μέρος στην αυτοθυσία πολλών χιλιάδων ηρώων της Ουγγρικής Επανάστασης, που έδωσαν τη ζωή τους για την ελευθερία. 
<SPEAKER ID="20" LANGUAGE="PL" NAME="Krupa (IND/DEM )." AFFILIATION="(Ο Πρόεδρος διακόπτει τον ομιλητή)">
<P>
    Κύριε Πρόεδρε, θέλω να διαμαρτυρηθώ για τις διακρίσεις κατά των Καθολικών. Σύμφωνα με την Ευρωπαϊκή Σύμβαση για την Προστασία των Ανθρωπίνων Δικαιωμάτων και των Θεμελιωδών Ελευθεριών, η άσκηση των δικαιωμάτων και ελευθεριών που θεσπίζονται σε αυτή τη Σύμβαση πρέπει να διασφαλίζονται χωρίς καμία απολύτως διάκριση. Αυτός είναι ο λόγος που θέλω να διαμαρτυρηθώ εντόνως τόσο για τη στάση του κ. Barroso έναντι των Καθολικών, όσο και για τη χρηματοδότηση εκ μέρους της Ευρωπαϊκής Επιτροπής της έκθεσης που πραγματοποιήθηκε σε μια τέντα στην πλατεία Schuman των Βρυξελλών. Αν συνδέσουμε αυτά τα δύο γεγονότα, αποτελούν τρανή έκφραση διάκρισης εναντίον των Καθολικών, αφού δεν προσβάλλουν μόνο τα αισθήματά τους αλλά πρωτίστως ασκούν επιβλαβή επιρροή στους νέους ανθρώπους, στην πορεία ολοκλήρωσής τους ως ανθρώπινα όντα, καθιστώντας τους ανερμάτιστους ανθρώπους, που δεν προσβλέπουν παρά μόνο στην πρόκληση και την οικονομική επιτυχία. Μήπως υποτίθεται ότι ο συνδυασμός εικόνων του Πάπα, την ώρα που προσεύχεται κατανυκτικά, με εικόνες ανδρών που συνουσιάζονται αποτελεί σύμβολο της διαφορετικότητας στην Ευρώπη; Δεν είναι, άραγε, σημάδι αλλοτρίωσης και έκπτωσης, και απειλή για τον πολιτισμό; Επιδιώκει η Ευρωπαϊκή Επιτροπή και εκείνοι που προσβλέπουν στα υψηλότερα αξιώματα στα θεσμικά όργανα να οικοδομήσουν ένα καλύτερο μέλλον στα ερείπια όλων εκείνων που είναι καθαγιασμένα, στερώντας από τους Ευρωπαίους την καλοσύνη και την ομορφιά; Μήπως δεν πρέπει οι σεξουαλικές επαφές·
<SPEAKER ID="21" LANGUAGE="NL" NAME="Van den Berg (PSE )." AFFILIATION="Le Joola">
<P>
   – Κύριε Πρόεδρε, πέρασαν δύο χρόνια από τότε που, τη νύχτα της 26ης και 27ης Οκτωβρίου, το επιβατηγό βυθίστηκε στα ανοικτά των ακτών της Σενεγάλης. Επισήμως, αυτή η τραγωδία στοίχισε τη ζωή σε 1863 άτομα, και οι σοροί της πλειονότητας των θυμάτων παραμένουν μέχρι σήμερα άγνωστοι στον βυθό. Επιζώντες συγγενείς, περιλαμβανομένων των συγγενών των Ολλανδών Roel και Lisette Arendshorst, προέβησαν επανειλημμένα σε εκκλήσεις τόσο ενώπιον του Προέδρου της Σενεγάλης Wade όσο και ευρωπαίων πολιτικών ώστε να προβούν σε ενέργειες για την ανάκτηση των σορών του πλοίου . Ο Πρόεδρος Wade απάντησε θετικά καταρχήν, εδώ στο Ευρωπαϊκό Κοινοβούλιο, πριν από ένα έτος. Σε πολλές περιπτώσεις, εδώ στο Σώμα, ζητήσαμε και από την Επιτροπή να αναλάβει δράση. Συνεπώς, θέλω να προβώ σε νέα έκκληση προς την Επιτροπή, προς το Συμβούλιο και προς τον Πρόεδρο Wade της Σενεγάλης. Οι συγγενείς των θυμάτων δικαιούνται να αποχαιρετήσουν τα αγαπημένα τους πρόσωπα με αξιοπρέπεια. Ζητούν έναν οριστικό τόπο ανάπαυσης, όπου να μπορούν να θρηνήσουν, πέραν δε τούτου, εξετάζουν και τη δυνατότητα αναγνώρισης των θυμάτων. Κύριε Πρόεδρε, σας απευθύνω προσωπική έκκληση, επικαλούμενος τον σεβασμό των αξιών που αναφέρονται στο Ευρωπαϊκό Σύνταγμα. Ο σεβασμός της ανθρώπινης αξιοπρέπειας απαιτεί την υποστήριξη της Ευρωπαϊκής Ένωσης· 
<SPEAKER ID="22" LANGUAGE="" NAME="Lévai (PSE )." AFFILIATION="(">
<SPEAKER ID="23" LANGUAGE="PL" NAME="Geringer de Oedenberg (PSE )." AFFILIATION="(Ο Πρόεδρος διακόπτει τον ομιλητή)">
<P>
    Κύριε Πρόεδρε, υπάρχει ένα θέμα στο οποίο πρέπει να επιστήσω την προσοχή του Σώματος. Παρήλθαν σχεδόν έξι μήνες από τη διεύρυνση της Ευρωπαϊκής Ένωσης, με την ένταξη δέκα νέων κρατών μελών. Έκτοτε, τα νέα και τα παλαιά κράτη μέλη υποτίθεται ότι συνιστούν μια ενιαία, κοινή δομή. Υποτίθεται ότι η ολοκλήρωση είναι πλέον γεγονός σε πολλούς τομείς· ωστόσο, παρατηρούμε αξιοσημείωτη καθυστέρηση στην πλήρη ενσωμάτωση των νέων κρατών μελών. Αυτός είναι ο λόγος που πιστεύω ότι πρέπει να εξεταστεί σοβαρά το ενδεχόμενο αναθεώρησης των μεταβατικών περιόδων, ούτως ώστε να μην υπάρχουν προσκόμματα στην αναπτυξιακή πορεία των νέων κρατών μελών, και ώστε να επιταχυνθεί η πλήρης ενσωμάτωσή τους με τα άλλα κράτη μέλη. Αυτό ισχύει πρωτίστως για τις μεταβατικές περιόδους ως προς την ελεύθερη κυκλοφορία προσώπων και υπηρεσιών. Αυτοί οι δύο τομείς είναι καίριας σημασίας για μια πραγματική ευρωπαϊκή ολοκλήρωση και για την ανάπτυξη της επιχειρηματικότητας, που είναι αναγκαία για την ανάπτυξη των εθνικών οικονομιών. Δεν πρέπει να παραμείνουμε απαθείς καθώς οι πάροχοι υπηρεσιών από τα νέα κράτη μέλη αντιμετωπίζουν δυσχερέστερες συνθήκες και μεγαλύτερες δυσκολίες στην ευρωπαϊκή αγορά έναντι εκείνων από τα παλαιά κράτη μέλη. Σε σχέση με την ελεύθερη κυκλοφορία των προσώπων, είναι επίσης προφανές ότι οι χώρες που άνοιξαν τις αγορές εργασίας τους μετά την 1η Μαΐου, όπως η Μεγάλη Βρετανία και η Σουηδία, δεν αντιμετωπίζουν·
<SPEAKER ID="24" LANGUAGE="" NAME="Grech (PSE )." AFFILIATION="(">
<SPEAKER ID="25" LANGUAGE="" NAME="Ludford (ALDE )." AFFILIATION="(">
<P>
Ωστόσο, πριν από μία εβδομάδα πραγματοποιήθηκε στο Βελιγράδι μια ιδιάζουσα παρουσίαση βιβλίου. Επρόκειτο για το βιβλίο του Ράντοβαν Κάρατζιτς, πρώην Προέδρου των Σέρβων της Βοσνίας. Ο κ. Κάρατζιτς καταζητείται για δύο κατηγορίες γενοκτονίας από το Δικαστήριο Εγκλημάτων Πολέμου των Ηνωμένων Εθνών στη Χάγη και, μαζί με τον Ράτκο Μλάντιτς, κρίθηκε ένοχος για τη σφαγή στη Σρεμπρένιτσα το 1995, όπου 7 000 μουσουλμάνοι άντρες και παιδιά σφαγιάσθηκαν συστηματικά, καθώς και για την πολιορκία του Σαράγεβο, η οποία προκάλεσε 12 000 θανάτους και φοβερές τραγωδίες.
<P>
Το βιβλίο του κ. Κάρατζιτς φέρει τον τίτλο . Ο κ. Κάρατζιτς δεν ήταν παρών στην παρουσίαση. Ωστόσο, το γεγονός ότι κατάφερε να εκδώσει ένα βιβλίο και να διαφύγει του NATO και της σερβοβοσνιακής αστυνομίας, οι οποίοι υποτίθεται ότι τον αναζητούν, αποτελεί από μόνο του ένα θαυμαστό χρονικό της νύχτας. Δεν εμπνέει εμπιστοσύνη το γεγονός ότι οι εν λόγω δυνάμεις καταβάλλουν επαρκείς προσπάθειες για τη δίωξη του ιδίου και του δικτύου των πιστών υποστηρικτών του, προκείμενου να μπορέσει να προσαχθεί ενώπιον της δικαιοσύνης. Ελπίζω το Κοινοβούλιο να μπορέσει να στείλει το μήνυμα ότι το NATO και η σερβοβοσνιακή αστυνομία πρέπει να προσπαθήσουν λίγο περισσότερο. 
<SPEAKER ID="26" LANGUAGE="" NAME="Eurlings (PPE-DE )." AFFILIATION="(">
<SPEAKER ID="27" LANGUAGE="" NAME="Πρόεδρος." AFFILIATION="">
<P>
   Είκοσι δύο βουλευτές έχουν ζητήσει τον λόγο. Είναι προφανές ότι δεν θα μπορέσουμε να τους ικανοποιήσουμε όλους, διότι θα υπερβαίναμε κατά πολύ τη μισή ώρα που προβλέπεται για τον σκοπό αυτόν. Θα δώσω τον λόγο σε δύο ακόμη άτομα σύμφωνα με τη σειρά με την οποία ζήτησαν τον λόγο, ζητώντας συγνώμη από τους υπόλοιπους 20 συναδέλφους. 
<SPEAKER ID="28" LANGUAGE="FR" NAME="Flautre (Verts/ALE )." AFFILIATION="(Ο Πρόεδρος διακόπτει τον ομιλητή)">
<P>
   – Κύριε Πρόεδρε, θα ήθελα να σας ενθυμίσω ότι αυτό το Σαββατοκύριακο διεξήχθησαν προεδρικές και βουλευτικές εκλογές στην Τυνησία. Όταν τα εκλογικά αποτελέσματα είναι αναμενόμενα δεν αποτελούν είδηση. Ωστόσο, όπως και άλλοι βουλευτές αυτού του Σώματος, πιστεύω ότι διαθέτω ορισμένες πληροφορίες συνταγματικής φύσεως. Ενθυμούμαστε το συνταγματικό πραξικόπημα το οποίο επέτρεψε στον πρόεδρο Ben Ali να θέσει υποψηφιότητα για τέταρτη φορά· γνωρίζουμε όμως επίσης ότι το Σύνταγμα ορίζει έναν αριθμό αυστηρών κωλυμάτων που εμποδίζουν και περιορίζουν την ικανότητά του να είναι υποψήφιος.
<P>
Διαθέτουμε επίσης συγκλίνουσες πληροφορίες σχετικά με τις συνθήκες υπό τις οποίες διεξήχθησαν αυτές οι εκλογές, κυρίως από την άποψη της πρόσβασης στα μέσα ενημέρωσης, η οποία χαρακτηρίζεται από την πλήρη έλλειψη πολυφωνίας. Ένας υποψήφιος, ο μοναδικός στις προεδρικές εκλογές που επέδειξε ψήγματα ανεξαρτησίας –και μάλιστα πολύ μεγαλύτερης σε σύγκριση με τον κ. Ben Ali– στερήθηκε του δικαιώματος έκδοσης και διανομής του επίσημου εκλογικού του μανιφέστου. Όλοι γνωρίζουμε ότι δεν επετράπη στον Σύνδεσμο Ανθρωπίνων Δικαιωμάτων της Τυνησίας, ένα όργανο το οποίο το Κοινοβούλιο εμπιστεύεται και συνομιλεί μαζί του, να ασκήσει κατά τον ενδεδειγμένο τρόπο το έργο του παρατηρητή σε αυτές τις εκλογές.
<SPEAKER ID="29" LANGUAGE="" NAME="Evans, Robert J.E. (PSE )." AFFILIATION="(">
<P>
   – Κύριε Πρόεδρε, τρέφω μεγάλο σεβασμό για την Ισπανία, η οποία αποτελεί ένα από τα αγαπημένα μου μέρη στην Ευρώπη. Ωστόσο, προς μεγάλη μου ανησυχία πληροφορήθηκα από τον Οργανισμό Προστασίας της Υγείας ότι από τα 6 000 κρούσματα σαλμονέλας που ανιχνεύθηκαν στο Ηνωμένο Βασίλειο, η πλειονότητα αποδίδεται σε εισαγόμενα αυγά από την Ισπανία. Δεν είμαι βέβαιος αν η πείρα στη βιομηχανία των αυγών περιλαμβάνεται στο εκτενές βιογραφικό σας σημείωμα, αλλά διερωτώμαι αν θα μπορούσα, μέσω υμών, να προωθήσω τη συνεργασία μεταξύ των ισπανικών αρχών και της Επιτροπής σε μια προσπάθεια επίλυσης της κατάστασης, προκειμένου να αποφευχθούν εκκλήσεις του κόσμου για απαγόρευση της εισαγωγής αυγών από την Ισπανία.
<SPEAKER ID="30" LANGUAGE="NL" NAME="Brepoels (PPE-DE )." AFFILIATION="">
<P>
   – Κύριε Πρόεδρε, σας ευχαριστώ. Θέλω να σας θέσω ένα προσωπικό ερώτημα. Την Κυριακή, στις 16 Οκτωβρίου, σας απέστειλα ένα επείγον μήνυμα σε σχέση με τη σύλληψη του συζύγου της Leyla Zana, όταν επέστρεψαν στην πατρίδα τους μετά την τελετή κατά τη συνεδρίαση της Ολομέλειας στις Βρυξέλλες. Σας ζήτησα να επικοινωνήσετε αμέσως με τις τουρκικές αρχές για να πληροφορηθείτε τα σχετικά με αυτή τη σύλληψη, που προσωπικά, όπως και πολλοί συνάδελφοι βουλευτές, θεωρήσαμε ότι αποτελεί απροκάλυπτη πρόκληση, καθώς είναι ξεκάθαρο σε όλους ότι αυτή η σύλληψη συνδέεται με την εμφάνιση της Leyla Zana στο Ευρωπαϊκό Κοινοβούλιο. Για την ώρα, δεν έλαβα απάντηση γι’ αυτό το θέμα. Γνωρίζετε ασφαλώς ότι την περασμένη Παρασκευή ασκήθηκε δίωξη κατά της Leyla Zana, η οποία αντιμετωπίζει κατηγορίες για τρίτη φορά. Κατά συνέπεια, θα παρακαλούσα το Ευρωπαϊκό Κοινοβούλιο, όπως στο παρελθόν, να δώσει την αναγκαία προσοχή σε αυτό και, ει δυνατόν, να αποστείλει αντιπροσωπεία για την παρακολούθηση της διαδικασίας, διότι, κατά τη γνώμη μου, αυτό είναι πολύ σημαντικό στο πλαίσιο των συνεχιζόμενων συζητήσεων σε σχέση με τις ενταξιακές διαπραγματεύσεις της Τουρκίας. 
<SPEAKER ID="31" LANGUAGE="PT" NAME="Figueiredo (GUE/NGL )." AFFILIATION="(Ο Πρόεδρος διακόπτει την ομιλήτρια)">
<P>
Πληροφορήθηκα ότι η ολλανδική Προεδρία κατέθεσε μόλις πρόταση στη Διάσκεψη των Επιτροπών Κοινοτικών και Ευρωπαϊκών Υποθέσεων (COSAC) με στόχο τον περιορισμό του αριθμού των γλωσσών εργασίας στις συναντήσεις της COSAC σε μόλις έξι. Γνωρίζω ότι, και στο Ευρωπαϊκό Κοινοβούλιο, υπήρξαν φορές που για λόγους οικονομίας μερικοί συνάδελφοι αντιμετώπισαν δυσκολίες στη χρήση της μητρικής τους γλώσσας ως γλώσσας εργασίας. Στην πρόταση που κατέθεσε η ολλανδική Προεδρία, διασφαλίζονται μόνο έξι γλώσσες εργασίας – εκείνες των έξι μεγαλυτέρων χωρών. Βέβαια, τα πορτογαλικά είναι η γλώσσα μιας χώρας που δεν είναι από τις μεγαλύτερες, συνεπώς κινδυνεύουν. Το ερώτημα, κύριε Πρόεδρε, είναι·
<SPEAKER ID="32" LANGUAGE="" NAME="Markov (GUE/NGL )." AFFILIATION="(">
<P>
   – Κύριε Πρόεδρε, το 1993, το Ευρωπαϊκό Κοινοβούλιο ενέκρινε ένα ψήφισμα στη μνήμη των θυμάτων του Εθνικοσοσιαλισμού. Πέρυσι, δέκα χρόνια μετά το γεγονός αυτό, πραγματοποιήθηκε επίσης μια έκθεση σχετικά με το θέμα στο παρόν Σώμα. Και το γερμανικό κοινό είναι εξαγριωμένο με τις παρατηρήσεις οι οποίες αποδίδονται στον κ. Gollnisch. Πρέπει ίσως να ζητήσουμε από εκείνον και από το Εθνικό Μέτωπο όχι να ισχυριστεί ότι δεν είπε αυτά τα πράγματα, αλλά να προβεί σε δήλωση στην οποία θα παίρνει ξεκάθαρα αποστάσεις από τον ιστορικό μηδενισμό, εκφράζοντας ρητώς την καταδίκη του για τον φασισμό και την παραδοχή του ότι το Ολοκαύτωμα συνέβη, καθώς και ότι η ιστορική έρευνα επί του θέματος βασίζεται σε πραγματικά γεγονότα. Πιστεύω πραγματικά ότι η αντίθεση στον φασισμό, στον αντισημιτισμό και στον ρατσισμό υπήρξε πάντα μια από τις αξίες αυτού του Σώματος, και μια αξία την οποία πρέπει να συνεχίσουμε να προασπίζουμε στο μέλλον.
<SPEAKER ID="33" LANGUAGE="ES" NAME="Iturgaiz Angulo (PPE-DE )." AFFILIATION="">
<P>
   – Κύριε Πρόεδρε, κυρίες και κύριοι, σήμερα, 25 Οκτωβρίου, είναι η ημέρα που εμείς στη Χώρα των Βάσκων γιορτάζουμε την 25η επέτειο του Καταστατικού Χάρτη της Γκουέρνικα. Σαν σήμερα, πριν από 25 χρόνια, εμείς οι Βάσκοι πήγαμε στις κάλπες σε αυτή την αυτόνομη ισπανική κοινότητα προκειμένου να επικυρώσουμε και να εγκρίνουμε κατά πλειοψηφία αυτόν τον Καταστατικό Χάρτη ως ένα νομικό και πολιτικό πλαίσιο το οποίο πηγάζει από το ισπανικό Σύνταγμα, και το οποίο έδωσε σε εμάς τους Βάσκους τον μεγαλύτερο βαθμό αυτοδιάθεσης που γνώρισε ποτέ αυτή η περιοχή.
<P>
Μπορώ να σας διαβεβαιώσω ότι ο Καταστατικός Χάρτης της Γκουέρνικα είναι το καλύτερο πλαίσιο για τη δημιουργία εμπιστοσύνης, ευημερίας, ανάπτυξης και ελευθερίας στη Χώρα των Βάσκων. Σε αντίθεση μάλιστα με όσους προσπαθούν να θέσουν σε κίνδυνο αυτά τα 25 έτη δημοκρατικών επιτυχιών, εμείς πιστεύουμε ότι Καταστατικός Χάρτης πρέπει να αποτελέσει τη βάση για να συνεχίσουμε να οικοδομούμε τη δημοκρατική συνύπαρξη για την επόμενη γενιά των Βάσκων. Επομένως, σήμερα είναι πιο απαραίτητο από ποτέ να διακηρυχθεί η εγκυρότητα του Καθεστώτος της Γκουέρνικα και, προς τον σκοπό αυτόν, καλώ την Προεδρία του Ευρωπαϊκού Κοινοβουλίου να αποστείλει στην Προεδρία του Βασκικού Κοινοβουλίου τα συγχαρητήριά μας με την ευκαιρία αυτής της επετείου. 
<SPEAKER ID="34" LANGUAGE="" NAME="Hudghton (Verts/ALE )." AFFILIATION="(">
<SPEAKER ID="35" LANGUAGE="" NAME="Πρόεδρος." AFFILIATION="">
<SPEAKER ID="36" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A6-0014/2004) του κ. Lipietz, εξ ονόματος της Επιτροπής Οικονομικής και Νομισματικής Πολιτικής, σχετικά με την ετήσια έκθεση της Ευρωπαϊκής Κεντρικής Τράπεζας για το 2003 (2004/2144(INI)). 
<SPEAKER ID="37" LANGUAGE="FR" NAME="Lipietz (Verts/ALE )," AFFILIATION="εισηγητής">
<P>
   . – Κύριε Πρόεδρε, κύριε Πρόεδρε της Ευρωπαϊκής Κεντρικής Τράπεζας (ΕΚΤ), κυρίες και κύριοι, θα ήθελα να επικροτήσω την ποιότητα και τον καινοτόμο χαρακτήρα ορισμένων σημείων στην έκθεση της ΕΚΤ για το 2003, η οποία παρουσιάστηκε υπό την καθοδήγηση του κ. Trichet.
<P>
Μια περίοδος όπως το 2003 μπορεί να αναλυθεί από δύο οπτικές: από την οπτική του τι ακριβώς συνέβη το 2003 και του τι αποφασίστηκε το 2003. Πρόκειται για δύο διακριτές έννοιες, καθώς, σύμφωνα με την οικονομετρία, οι συνέπειες των νομισματικών αποφάσεων παρουσιάζουν χρονική υστέρηση της τάξεως των 12 έως 18 μηνών σε σχέση με τις πραγματικές εξελίξεις. Συνεπώς, αυτό που συζητούμε εδώ σήμερα είναι, κατά μια έννοια, η πολιτική του 2002 και οι προσανατολισμοί του 2003.
<P>
Καταρχάς, το 2003 παρατηρήθηκε μεγάλη σταθερότητα τιμών: το ποσοστό αύξησης ήταν λίγο πάνω από 2% στις αρχές του έτους και ακόμη χαμηλότερο στα τέλη του έτους, παρά τις αυξήσεις στην τιμή του πετρελαίου. Δυστυχώς, το 2003 σημειώθηκε επίσης σημαντική ύφεση στην ΕΕ σε σχέση με τους κύριους ανταγωνιστές της, όπως είναι οι Ηνωμένες Πολιτείες, η Ιαπωνία και η Κίνα, μεταξύ άλλων.
<P>
Γι’ αυτόν τον λόγο, και έχοντας υπόψη αυτά τα δεδομένα, πρέπει να αναλύσουμε τους προσανατολισμούς, πρακτικούς αλλά και δογματικούς συγχρόνως, οι οποίοι ορίστηκαν το 2003 από την ΕΚΤ. Ας ξεκινήσουμε από τους πρακτικούς προσανατολισμούς: ενώ καθ’ όλη τη διάρκεια του 2002, και σε αντίθεση με την πολιτική των γειτόνων μας, όπως είναι η ίδια η Τράπεζα της Αγγλίας ή η Ομοσπονδιακή Τράπεζα των ΗΠΑ, οι οποίες προχώρησαν σε ταχύτατη μείωση των επιτοκίων τους, η ΕΚΤ διατήρησε τα ίδια επιτόκια, στην ουσία έως τον Δεκέμβριο. Από τον Δεκέμβριο του 2002 και καθ’ όλη τη διάρκεια, φέρ’ ειπείν, του πρώτου εξαμήνου του 2003, σημειώθηκε εξαιρετικά ταχεία πτώση των επιτοκίων στην Ευρώπη, τα θετικά αποτελέσματα της οποίας αρχίζουμε να διακρίνουμε το 2004.
<P>
Η πτώση των επιτοκίων περιγράφεται στην αποκαλούμενη “ανακοίνωση της 8ης Μαΐου”, η οποία εξετάζεται διεξοδικά και εξηγείται με άκρως ενδιαφέροντα τρόπο στην έκθεση της ΕΚΤ για το 2003· οφείλουμε να προσυπογράψουμε πλήρως τον εν λόγω προσανατολισμό και την αιτιολόγηση που παρέχεται στην έκθεση για το 2003. Πρώτον, για να αντιμετωπίσουμε τον κίνδυνο του αποπληθωρισμού, είναι σημαντικό, όπως μας αναφέρουν, να διατηρηθεί ο πληθωρισμός χαμηλότερος αλλά κοντά στο 2%, ούτως ώστε τα πραγματικά επιτόκια να κυμανθούν σε ενδεχομένως αρνητικά επίπεδα. Δεύτερον, μας αναφέρουν ότι ο δείκτης προσφοράς χρήματος Μ3 παίζει σημαντικό ρόλο μακροπρόθεσμα, αλλά όχι στη χάραξη της νομισματικής πολιτικής. Θεωρώ ότι αυτές οι δύο θεωρίες είναι απολύτως αιτιολογημένες. Η έκθεσή μας στηρίζει αυτόν τον σημαντικό προσανατολισμό και θα καταθέσουμε εκ νέου τις τροπολογίες προκειμένου να τον στηρίξουμε με ακόμη πιο ξεκάθαρο τρόπο.
<P>
Όσον αφορά το μέλλον, η έκθεση για το 2003 εμπεριέχει ένα επιπλέον σημείο εξαιρετικής σημασίας, το οποίο αποτελεί τη ρητή δήλωση της ΕΚΤ, ως δημόσιας αρχής, ότι είναι υπόλογη έναντι των πολιτών και ότι αυτή η υποχρέωση λογοδοσίας συνεπάγεται διάλογο με το Κοινοβούλιο. Πιστεύω ότι, θεωρώντας την ΕΚΤ ως ένα είδος εκτελεστικού οργάνου, δεδομένου ότι η σχέση της με τους πολίτες διέρχεται από τη διαμεσολάβηση του Κοινοβουλίου, αυτή η έκθεση της ΕΚΤ συνιστά ένα σημαντικό βήμα προόδου. Θεωρώ ότι οφείλουμε, ως εκ τούτου, να εμβαθύνουμε περαιτέρω αυτόν τον διάλογο, και στην έκθεσή μας υποβάλλουμε προτάσεις προς αυτήν την κατεύθυνση.
<P>
Τρίτον, στις προτάσεις μας για το μέλλον, λαμβάνουμε φυσικά υπόψη την ένταξη των νέων χωρών. Θεωρούμε ότι για τις εν λόγω χώρες πρέπει να υπάρξει ίση μεταχείριση και να ισχύσουν τα ίδια κριτήρια σύγκλισης με εκείνα που έχουν εφαρμοστεί έως τώρα για όλες τις χώρες. Δεν πρόκειται για ζήτημα δύο μέτρων και δύο σταθμών: οι ίδιοι κανόνες που εφαρμόστηκαν το 1997 ισχύουν και για το 2005, το 2006 και το 2007.
<SPEAKER ID="38" LANGUAGE="" NAME="" AFFILIATION="Αντιπροέδρου">
<SPEAKER ID="39" LANGUAGE="FR" NAME="Trichet," AFFILIATION="Πρόεδρος της ΕΚΤ">
<P>
   .  Κύριε Πρόεδρε, κύριε Lipietz, κυρίες και κύριοι, θα ήθελα καταρχάς να υπογραμμίσω, εξ ονόματος της Ευρωπαϊκής Κεντρικής Τράπεζας και των συναδέλφων μου στο Διοικητικό Συμβούλιο, πόσο συμμεριζόμαστε την επιθυμία σας για τη διατήρηση των γόνιμων σχέσεων οι οποίες έχουν αναπτυχθεί τα τελευταία χρόνια μεταξύ των θεσμικών οργάνων μας, όπως δήλωσε προ ολίγου ο εισηγητής. Χαίρομαι που μετέχω σε αυτόν τον διάλογο, από την πλευρά της ΕΚΤ, σε αυτό το πνεύμα ειλικρίνειας και συνεργασίας.
<P>
Έχω την τιμή, όπως ήδη αναφέρθηκε, να σας παρουσιάσω σήμερα την ετήσια έκθεση για το 2003, η οποία αποτελεί ένα από τα κύρια μέσα που διαθέτει η ΕΚΤ για να παρουσιάσει τη νομισματική πολιτική και τις δραστηριότητες οι οποίες εμπίπτουν στους τομείς αρμοδιότητάς της, στους ευρωπαίους πολίτες και σε εσάς, τους αντιπροσώπους των ευρωπαίων πολιτών. 
<SPEAKER ID="40" LANGUAGE="" NAME="" AFFILIATION="(">
<P>
 H ΕΚΤ αποδίδει τη μεγαλύτερη δυνατή σημασία στον τακτικό διάλογο με το ευρωπαϊκό κοινό και με τους εκλεγμένους αντιπροσώπους του. 
<SPEAKER ID="41" LANGUAGE="" NAME="" AFFILIATION="(">
<P>
 Κύριε Πρόεδρε, η νομισματική πολιτική της ΕΚΤ ασκήθηκε σε κλίμα αρκετής αβεβαιότητας και προκλήσεων το 2003. Στο πρώτο μισό του έτους, η πραγματική αύξηση του ΑΕγχΠ παρέμεινε στάσιμη λόγω σημαντικής αβεβαιότητας που σχετιζόταν με γεωπολιτικές εντάσεις και αναταράξεις στις τιμές του πετρελαίου και στις χρηματαγορές. Με την άμβλυνση των οικονομικών και γεωπολιτικών αβεβαιοτήτων, οι προοπτικές για την οικονομική δραστηριότητα έγιναν βαθμιαία λαμπρότερες μετά το θέρος του 2003. Παρ’ όλα αυτά, το συνολικό ΑΕγχΠ στην ευρωζώνη αυξήθηκε μόλις κατά 0,5% το 2003.
<P>
Ο ετήσιος πληθωρισμός του ΕνΔΤΚ σημείωσε ελαφρά επιβράδυνση το 2003, πέφτοντας στο 2,1% κατά μέσο όρο από το 2,3% κατά μέσο όρο για τα έτη 2001 και 2002. Η διατήρηση του πληθωρισμού άνω του 2% ήταν αποτέλεσμα κυρίως αυξήσεων σε ορισμένες μεταβλητές συνιστώσες του ΕνΔΤΚ, συγκεκριμένα στις τιμές του πετρελαίου και, κατά το δεύτερο μισό του 2003, στις τιμές των τροφίμων. Οι αυξήσεις στους έμμεσους φόρους και στις διοικητικά καθοριζόμενες τιμές αύξησαν επίσης τον πληθωρισμό το 2003. Μεσοπρόθεσμα, ωστόσο, προσδοκούμε οι εξελίξεις των τιμών να παραμείνουν ευθυγραμμισμένες με τη σταθερότητα των τιμών μετά την προοδευτική εξάλειψη της επιρροής αυτών των μεταβλητών στοιχείων του ΕνΔΤΚ.
<P>
Αυτή η προσδοκία, που προέκυψε από την οικονομική μας ανάλυση, ήταν πλήρως ευθυγραμμισμένη με τη νομισματική μας ανάλυση. Η δυναμική νομισματική μεγέθυνση στις αρχές του 2003 οφειλόταν κατά μεγάλο μέρος στο υψηλό επίπεδο αβεβαιότητας που επικρατούσε την εποχή εκείνη στην οικονομία και στις χρηματαγορές και το οποίο προέτρεπε σε στροφές των χαρτοφυλακίων προς ασφαλέστερα, βραχυπρόθεσμα ρευστοποιήσιμα στοιχεία ενεργητικού, που συμπεριλαμβάνονται στο Μ3. Για τη συγκράτηση των μεσοπρόθεσμων πληθωριστικών πιέσεων στο πρώτο μισό του 2003, όπως είπε ο κ. Lipietz, τα βασικά επιτόκια της ΕΚΤ μειώθηκαν κατά 25 μονάδες βάσης τον Μάρτιο του 2003 και κατά 50 μονάδες βάσης τον Ιούνιο του ιδίου έτους. Έτσι, τον Ιούνιο του 2003, το επιτόκιο των κύριων δραστηριοτήτων αναχρηματοδότησης άγγιξε το 2%. Έκτοτε, το επιτόκιο αυτό παρέμεινε αμετάβλητο σε αυτό το ιστορικά πολύ χαμηλό επίπεδο, ενώ η διατήρηση των πληθωριστικών προσδοκιών σύμφωνα με τον ορισμό μας για τη σταθερότητα των τιμών συνέβαλε πολύ σημαντικά στο χαμηλό επίπεδο των μεσοπρόθεσμων και μακροπρόθεσμων ονομαστικών και πραγματικών επιτοκίων. Η προκύπτουσα καμπύλη απόδοσης δημιούργησε ένα οικονομικό κλίμα εξαιρετικά ευνοϊκό για την οικονομική ανάκαμψη.
<P>
Η οικονομική ανάκαμψη, η οποία ξεκίνησε στο δεύτερο μισό του 2003, συνεχίστηκε και φέτος. Όσον αφορά τον ετήσιο ρυθμό ανάπτυξης, αγγίξαμε το 2% στο δεύτερο τρίμηνο του τρέχοντος έτους. Σε γενικές γραμμές, η αύξηση της παραγωγής τους τελευταίους 12 μήνες προσέγγισε τις τρέχουσες εκτιμήσεις για τη δυνητική ανάπτυξη στην ευρωζώνη.
<P>
Αναμένουμε τη συνέχιση αυτής της τάσης ανάπτυξης στα επόμενα τρίμηνα. Ως προς την εξωτερική αγορά, η παγκόσμια οικονομία καταγράφει επί του παρόντος τη μεγαλύτερη ανάπτυξη των τελευταίων 30 ετών. Το προσεχές έτος αναμένεται κάποια συγκράτηση, αλλά προβλέπεται ότι οι εξαγωγές της ευρωζώνης θα εξακολουθήσουν, παρ’ όλα αυτά, να ωφελούνται από τις ευνοϊκές συνθήκες της παγκόσμιας ζήτησης το 2005.
<P>
Ως προς την εγχώρια αγορά, οι επενδύσεις θα πρέπει κανονικά να ωφεληθούν από το θετικό παγκόσμιο κλίμα, τις πολύ ευνοϊκές συνθήκες χρηματοδότησης στην ευρωζώνη και τις βελτιώσεις της αποτελεσματικότητας των επιχειρήσεων. Σε ολόκληρη την ευρωζώνη υπάρχει περιθώριο για ενίσχυση της ιδιωτικής κατανάλωσης, αλλά φυσικά υπάρχει κάποια αβεβαιότητα ως προς τις προβλέψεις. Ένας από τους κινδύνους πηγάζει από τις εξελίξεις στις πετρελαιαγορές. Αν οι τιμές του πετρελαίου διατηρηθούν σε υψηλά επίπεδα ή αν ακόμη σημειώσουν περαιτέρω αύξηση, θα μπορούσαν να υποβαθμίσουν τη δύναμη της ανάκαμψης, τόσο εντός όσο και εκτός της ευρωζώνης, παρά το γεγονός ότι η ένταση πετρελαίου της ευρωζώνης είναι σημαντικά χαμηλότερη απ’ ό,τι στη δεκαετία του 1970. Πρέπει, επίσης, να λάβουμε υπόψη ότι μέρος της αύξησης της τιμής του πετρελαίου οφείλεται στην έντονη παγκόσμια ζήτηση, κάτι που δεν ίσχυε κατά την πρώτη και τη δεύτερη πετρελαϊκή κρίση, αλλά εξακολουθεί να αληθεύει ότι η αύξηση της τιμής του πετρελαίου συνιστά ανεπιθύμητο πλήγμα για τον εφοδιασμό στην οικονομία της ευρωζώνης συνολικά. Για την ήπια απορρόφηση της κρίσης από τις τιμές του πετρελαίου, δεν πρέπει να επαναληφθούν τα λάθη πολιτικής του παρελθόντος και κυρίως πρέπει να αποφευχθούν οι δευτερογενείς επιπτώσεις.
<P>
Όσον αφορά τις τιμές των καταναλωτών, οι εξελίξεις στις πετρελαιαγορές είχαν άμεσες επιπτώσεις στον ΕνΔΤΚ της ευρωζώνης. Μετά τον ετήσιο ρυθμό αύξησης του 1,7% κατά το πρώτο τρίμηνο του 2004, ο πληθωρισμός άγγιξε το 2,3% κατά το δεύτερο τρίμηνο και το 2,2% κατά το τρίτο τρίμηνο.
<P>
Οι δείκτες πληθωρισμού κατά το τελευταίο έτος σημείωσαν επίσης άνοδο λόγω των εξαιρετικά έντονων αυξήσεων των έμμεσων φόρων και των διοικητικά καθοριζόμενων τιμών σε ολόκληρη την ευρωζώνη. Ωστόσο, ατενίζοντας το μέλλον, οι διαθέσιμες πληροφορίες δεν υποδεικνύουν –κατά τη δική μας άποψη– ότι δημιουργούνται ισχυρότερες υποβόσκουσες πληθωριστικές πιέσεις στην εγχώρια αγορά προς το παρόν. Οι μισθολογικές εξελίξεις έχουν διατηρηθεί σε συγκρατημένα επίπεδα από το τελευταίο τρίμηνο του 2003 και η τάση αυτή αναμένεται να συνεχιστεί. Εφόσον δεν υπάρξουν περαιτέρω σημαντικές κρίσεις στις τιμές, ο ετήσιος δείκτης πληθωρισμού αναμένεται να πέσει κάτω από το 2% κατά τη διάρκεια του 2005.
<P>
Ωστόσο, οφείλω να επισημάνω ότι, κατά τα τελευταία τρίμηνα, έχουμε παρατηρήσει αρκετές ανοδικές τάσεις, οι οποίες απειλούν τις προβλέψεις περί σταθερότητας των τιμών και για τις οποίες απαιτείται συνεχής επαγρύπνηση. Το ζήτημα αυτό σχετίζεται και πάλι με τις εξελίξεις στις τιμές του πετρελαίου και στις πιθανές δευτερογενείς επιπτώσεις που πηγάζουν από τη διαδικασία καθορισμού των μισθών και των τιμών. Άλλες ανησυχίες σχετίζονται με τις μακροπρόθεσμες προσδοκίες του πληθωρισμού, καθώς και με τις νομισματικές τάσεις. Πράγματι, η καθοδική τάση που παρατηρήθηκε στην ετήσια αύξηση εισόδου από τα μέσα του 2003 μοιάζει να έχει ανασχεθεί κατά το θέρος του τρέχοντος έτους και οι βραχυπρόθεσμες δυναμικές εισόδου έχουν ενισχυθεί. Αυτό αντικατοπτρίζει εν μέρει το γεγονός ότι τα ιστορικά χαμηλά επίπεδα των επιτοκίων στην ευρωζώνη εξακολουθούν να στηρίζουν τη νομισματική ανάπτυξη.
<P>
Επίσης, τα χαμηλά επιτόκια τροφοδοτούν την αύξηση των πιστώσεων στον ιδιωτικό τομέα και έχουμε παρατηρήσει μια διαρκή σημαντική αύξηση των δανείων για αγορά κατοικίας. Δεδομένης της σημαντικής αύξησης του Μ3 τα τελευταία χρόνια, παρατηρείται επί του παρόντος σαφώς μεγαλύτερη ρευστότητα στην ευρωζώνη απ’ ό,τι απαιτείται για τη χρηματοδότηση μη πληθωριστικής ανάπτυξης.
<P>
Θα αναφερθώ τώρα σε άλλες πτυχές τις οποίες εξετάζουμε. Μια χρηστή και αξιόπιστη νομισματική πολιτική αποτελεί σαφώς αναγκαία προϋπόθεση της βιώσιμης ανάπτυξης και της δημιουργίας απασχόλησης· ωστόσο, δεν επαρκεί από μόνη της. Θα πρέπει να πληρούνται άλλες προϋποθέσεις, ειδικότερα χρηστές φορολογικές πολιτικές και κατάλληλες διαρθρωτικές μεταρρυθμίσεις. Από αυτή την άποψη, στον τομέα της φορολογικής πολιτικής, το παρελθόν έτος αποδείχτηκε απογοητευτικό. Το μέσο φορολογικό έλλειμμα στην ευρωζώνη αυξήθηκε από 2,4% σε 2,7%. Επιπλέον, η φορολογική κατάσταση εξακολούθησε να εγείρει σοβαρές ανησυχίες σε χώρες οι οποίες είχαν ήδη σημειώσει σημαντικές ανισορροπίες το 2002.
<P>
Ο συνολικός λόγος του φορολογικού ελλείμματος προς το ΑΕγχΠ στην ευρωζώνη δεν αναμένεται να σημειώσει βελτίωση το 2004 και ο μέσος λόγος του χρέους προς το ΑΕγχΠ αναμένεται να επιδεινωθεί περαιτέρω. Το γεγονός αυτό σαφώς εγείρει ανησυχίες. Οι φορολογικές πολιτικές στην ΟΝΕ αντιμετώπισαν πέρυσι ορισμένες σημαντικές προκλήσεις. Στις 25 Νοεμβρίου 2003, το Συμβούλιο της ΕΕ αποφάσισε να μην ενεργήσει βάσει της σύστασης της Επιτροπής και συμφώνησε να αφήσει εκκρεμή τη διαδικασία υπερβολικού ελλείμματος για τις ενδιαφερόμενες χώρες. Την ίδια κιόλας ημέρα, το Διοικητικό Συμβούλιο της ΕΚΤ υποστήριξε τη θέση της Επιτροπής. Το Σύμφωνο Σταθερότητας και Ανάπτυξης αποτελεί τον ακρογωνιαίο λίθο της ΟΝΕ. Είναι το κλειδί για την παροχή οικονομικής λογικής σε μια ενιαία νομισματική ζώνη που δεν διαθέτει ομοσπονδιακή κυβέρνηση και για τη διασφάλιση μακροοικονομικής σταθερότητας σε διαρκή βάση.
<P>
Το Διοικητικό Συμβούλιο της ΕΚΤ είναι της άποψης ότι απαιτούνται ουσιαστικές βελτιώσεις κατά την εφαρμογή του Συμφώνου, ιδίως όσον αφορά το προληπτικό σκέλος του. Ταυτόχρονα, τάσσεται κατά των αλλαγών στο κείμενο της Συνθήκης ή στους κανονισμούς που συνιστούν τη βάση του Συμφώνου, ενώ επιμένουμε στη σημασία να διατηρηθεί εντελώς ακέραιο το ονομαστικό όριο του 3% στο διορθωτικό σκέλος του Συμφώνου.
<P>
Θέλω επίσης να επισημάνω –όπως έχει πράξει και το Συμβούλιο ECOFIN– την κεφαλαιώδη σημασία της αξιόπιστης και έγκαιρης υποβολής των οικονομικών στατιστικών των κυβερνήσεων, οι οποίες δεν πρέπει να υπόκεινται, με κανέναν τρόπο, σε πολιτικές παρεμβάσεις και εκλογικούς κύκλους. Ως προς το σημείο αυτό συμφωνούμε πλήρως με το ECOFIN.
<P>
Όσον αφορά ένα θετικότερο σημείο, τόσο το 2003 όσο και το 2004 σημειώθηκε κάποια πρόοδος προς την κατεύθυνση των διαρθρωτικών μεταρρυθμίσεων σε αρκετές χώρες της ευρωζώνης. Αν και η εφαρμογή των μεταρρυθμίσεων αυτών δεν ήταν πάντοτε εύκολη, είμαι πεπεισμένος ότι θα μπορέσουμε να δούμε τα θετικά αποτελέσματά τους τα επόμενα χρόνια. Δήλωσα σαφώς ότι η ΕΚΤ υποστηρίζει τις κυβερνήσεις, τα κοινοβούλια και τους κοινωνικούς εταίρους που έχουν ξεκινήσει αυτές τις αναγκαίες μεταρρυθμίσεις στην ευρωζώνη. Ωστόσο, δεν μπορούμε να εφησυχάσουμε. Σε πολλούς τομείς απαιτούνται περαιτέρω μεταρρυθμίσεις. Η διαδικασία διαρκούς μεταρρύθμισης είναι το κλειδί για τη βελτίωση του παραγωγικού δυναμικού της ευρωζώνης και τη διασφάλιση της ανάπτυξης και των ευκαιριών απασχόλησης στο μέλλον.
<P>
Το 2003 σημαδεύθηκε επίσης από τις τελικές προετοιμασίες για τη διεύρυνση της Ευρωπαϊκής Ένωσης, με την προσχώρηση 10 νέων κρατών μελών, η οποία άρχισε να ισχύει από 1ης Μαΐου 2004. Όσον αφορά την ΕΚΤ, η ενσωμάτωση των κεντρικών τραπεζών των 10 νέων κρατών μελών εξελίχθηκε ομαλά. Παραμένουν σημαντικές προκλήσεις για τις χώρες αυτές στην πορεία τους προς την υιοθέτηση του ευρώ. Την περασμένη εβδομάδα, η ΕΚΤ, όπως και η Επιτροπή, δημοσίευσε την πρώτη Έκθεση Σύγκλισης για τις εν λόγω χώρες, καθώς και για τη Σουηδία. Η έκθεση εντοπίζει ορισμένους τομείς προτεραιότητας, στους οποίους οι χώρες θα χρειαστεί να καταβάλουν περαιτέρω προσπάθειες για να μπορέσουν να υιοθετήσουν το ευρώ. Η εικόνα που αναδύεται παρουσιάζει σημαντικές διαφοροποιήσεις από χώρα σε χώρα, όμως πολλές εξ αυτών αντιμετωπίζουν παρόμοιες προκλήσεις όσον αφορά τη σταθερότητα των τιμών, τη φορολογική βιωσιμότητα, τη σταθερότητα των συναλλαγματικών ισοτιμιών και τη σύγκλιση των επιτοκίων. Επιπλέον, δεν έχει ακόμη επιτευχθεί νομοθετική σύγκλιση σε όλες τις χώρες, κυρίως στον τομέα της ανεξαρτησίας των κεντρικών τραπεζών. Όσα και να πω για τη σημασία της τελευταίας για την επιτυχή πορεία της νομισματικής πολιτικής δεν θα είναι αρκετά.
<P>
Η ΕΚΤ εκτίμησε ιδιαιτέρως τα ευνοϊκά σχόλια που περιέχονταν στο σχέδιο ψηφίσματος του Ευρωπαϊκού Κοινοβουλίου για τη στρατηγική της νομισματικής πολιτικής της ΕΚΤ κατά το 2003. Επιδιώξαμε σε κάθε περίπτωση να επιδείξουμε έντονη δέσμευση στην επίτευξη του πρωταρχικού μας στόχου, που είναι η σταθερότητα των τιμών. Ο πληθωρισμός παραμένει σε χαμηλά επίπεδα, παρά την ύπαρξη μιας σειράς ανεπιθύμητων αναταραχών. Δεν θέλω να επεκταθώ περισσότερο επί του ζητήματος, αλλά θα υπογραμμίσω την πρόκληση της σταθερής διατήρησης των μεσοπρόθεσμων και μακροπρόθεσμων προσδοκιών για τον πληθωρισμό – ως εξέχουσας σημασίας για την επίτευξη σταθερότητας των τιμών και την εδραίωση μιας εξαιρετικά ευνοϊκής καμπύλης απόδοσης, διότι, σε μεσοπρόθεσμη και μακροπρόθεσμη βάση, αυτές οι πληθωριστικές προσδοκίες ενσωματώνονται στα επιτόκια της αγοράς.
<P>
Όσον αφορά τα πρακτικά, τονίζω ότι η ΕΚΤ παρουσιάζει και εξηγεί τις αποφάσεις της για τη νομισματική πολιτική μέσω αναλυτικών δημοσίων δηλώσεων σε συνεντεύξεις Τύπου που πραγματοποιούνται αμέσως μετά τις συνεδριάσεις του Διοικητικού Συμβουλίου. Με την υιοθέτηση αυτής της διαδικασίας το 1999, η ΕΚΤ συνέβαλε στη βελτίωση της παγκόσμιας κατάστασης όσον αφορά τη διαφάνεια των κεντρικών τραπεζών και αποτέλεσε την πρώτη κεντρική τράπεζα που εξέδωσε αναλυτική διάγνωση εξηγώντας τις αποφάσεις της νομισματικής της πολιτικής αμέσως μετά τη λήψη τους. Η ενημέρωση που παρέχεται από την ΕΚΤ κατ’ αυτόν τον τρόπο μοιάζει, κατά βάση, με εκείνη που άλλες κεντρικές τράπεζες δημοσιεύουν σε συνοπτικά πρακτικά, καθώς αντικατοπτρίζει σωστά το σύνολο των συζητήσεων στο Διοικητικό Συμβούλιο. Η ΕΚΤ είναι η μόνη μεγάλη κεντρική τράπεζα που επιτρέπει την άμεση αλληλεπίδραση με τα μέσα ενημέρωσης. Αυτά τα χαρακτηριστικά καθιστούν την ΕΚΤ, κατά την άποψή μας, μια από τις πιο διαφανείς κεντρικές τράπεζες στον κόσμο. 
<SPEAKER ID="42" LANGUAGE="FR" NAME="" AFFILIATION="">
<SPEAKER ID="43" LANGUAGE="" NAME="Lauk (PPE-DE )." AFFILIATION="(">
<P>
   – Κύριε Πρόεδρε, κυρίες και κύριοι, η ετήσια έκθεση της Ευρωπαϊκής Κεντρικής Τράπεζας για το 2003 έχει συνταχθεί υπό νέα μορφή, η οποία είναι πιο σαφής και κατανοητή, με περισσότερες λεπτομέρειες και μεγαλύτερη διαφάνεια, και ως προς τις πτυχές κρίσιμης σημασίας της τρέχουσας πολιτικής. Η έκθεση καθιστά κατ’ αυτόν τον τρόπο τις πολιτικές της ΕΚΤ περισσότερο προσβάσιμες στους αναγνώστες, δηλαδή στους πολίτες, άρα διαπιστώνουμε ότι το έργο της ΕΚΤ σχετικά με το όλο θέμα είναι θετικό.
<P>
Η πρωτότυπη έκθεση του κ. Lipietz περιέχει ορισμένες επικρίσεις σε βάρος της ΕΚΤ, οι οποίες δεν μας βρίσκουν σύμφωνους. Ας αρχίσω με την πολιτική επιτοκίων, σχετικά με την οποία θεωρούμε λανθασμένη την άσκηση γενικής κριτικής. Γνωρίζουμε ότι η πολιτική επιτοκίων είναι εξισορροπητική ενέργεια, αλλά, συνολικά, το 2003 συνεχίστηκαν οι καλές επιδόσεις της ΕΚΤ στη διατήρηση της σταθερότητας της κατάστασης. Η οικονομία βρίσκεται σε ανάπτυξη, το ευρώ είναι σταθερό και τα επιτόκια είναι χαμηλά με πραγματικούς όρους.
<P>
Υπάρχει μια δεύτερη επίκριση, την οποία δεν υιοθετούμε, καθώς συντασσόμαστε με την άποψη ότι οι ευθύνες της ΕΚΤ είναι καθορισμένες με σαφή και σωστό τρόπο, και είναι, πρωτίστως, η σταθερότητα των τιμών και τα συγκρατημένα ποσοστά πληθωρισμού. Όταν υπάρχουν αυτά, δημιουργούνται οι σημαντικές προϋποθέσεις για οικονομική ανάπτυξη και απασχόληση, ενώ, παρ’ όλο που αυτό δεν είναι βέβαια αρκετό, δεν πρέπει να θεωρούμε την ΕΚΤ υπεύθυνη για την πλήρη απασχόληση ή την οικονομική ανάπτυξη. Κάτι τέτοιο θα σήμαινε ότι την επιφορτίζουμε με ένα πολύ μεγάλο βάρος. Τα θέματα αυτά πρέπει να αντιμετωπίζονται από τις εθνικές κυβερνήσεις. Ο κ. Trichet τόνισε ότι ακριβώς σε αυτά τα σημεία είναι σημαντική η δημοσιονομική πολιτική, και οι εθνικές κυβερνήσεις απέτυχαν να εκπληρώσουν τις ευθύνες τους σχετικά. Δεν μπορούμε να διορθώσουμε αυτό το γεγονός επιβαρύνοντας υπερβολικά την ΕΚΤ.
<P>
Συμμεριζόμαστε επίσης την άποψη, την οποία εξέφρασε ο κ. Trichet, ότι οι ατομικές ψήφοι των μελών του Διοικητικού Συμβουλίου δεν πρέπει να δημοσιεύονται. Κάτι τέτοιο θα πολιτικοποιούσε την ΕΚΤ και δεν θα ήταν καθόλου θετικό για την τρέχουσα οικονομική ανάπτυξη της Ευρώπης. Όταν θα έχουμε επιτύχει την πρακτική εφαρμογή της στρατηγικής της Λισαβόνας, τότε η θέση μας θα είναι διαφορετική και θα είμαστε σε θέση να συζητήσουμε εκ νέου το θέμα.
<P>
Συνοψίζοντας, πρέπει να δώσουμε στην ΕΚΤ την ελευθερία να ενεργεί με τον τρόπο τον οποίο ορίζει η Συνθήκη του Μάαστριχτ για την Ευρωπαϊκή Ένωση. Η έκθεση Lipietz ξαναγράφτηκε επιτυχώς με την έγκριση, στην Επιτροπή Οικονομικών και Νομισματικών Υποθέσεων, των τροπολογιών οι οποίες κατατέθηκαν επί των σημείων αυτών, οπότε διερωτόμαστε ακόμα γιατί ο εισηγητής δεν έχει πάρει αποστάσεις από αυτήν. Θεωρούμε την έκθεση, ως έχει, ισορροπημένη και καλή, και με τη μορφή αυτή την υιοθετούμε. Δεν πιστεύουμε ότι χρειάζεται να τροποποιηθεί. 
<SPEAKER ID="44" LANGUAGE="MT" NAME="Muscat (PSE )." AFFILIATION="">
<P>
   – Συζητήσεις όπως αυτή που διεξάγεται σήμερα είναι πολύ σημαντικές, καθώς αφορούν εκατομμύρια ανθρώπων σε ολόκληρη την ήπειρο. Ενίοτε, το βρίσκω διασκεδαστικό που στο Ευρωπαϊκό Κοινοβούλιο, καθώς φαίνεται, διαπράττουμε το σφάλμα να σκεφτόμαστε ότι ολόκληρη η συζήτηση αφορά αποκλειστικά εμάς τους οικονομολόγους ή τους τραπεζίτες. Ενίοτε, καταλήγουμε να μιλάμε τόσο περίπλοκα, που ειλικρινά πιστεύω ότι υπάρχουν άνθρωποι στο Κοινοβούλιο, για να μην αναφερθώ σε εκείνους που μας εξέλεξαν και στους οποίους λογοδοτούμε, που δεν ξέρουν καν για τι πράγμα μιλάμε. Όπως είπα, τα ζητήματα που συζητάμε σήμερα και που είναι το θέμα της έκθεσης της Κεντρικής Τράπεζας αφορούν την καθημερινότητα εκατομμυρίων ανθρώπων. Κύριε Πρόεδρε, κατάγομαι από ένα πολύ μικρό χωριό, με 800 συνολικά κατοίκους, στο μικρότερο κράτος μέλος της Ευρωπαϊκής Ένωσης, τη Μάλτα.
<SPEAKER ID="45" LANGUAGE="" NAME="Klinz (ALDE )." AFFILIATION="(">
<P>
   – Κύριε Πρόεδρε, κυρίες και κύριοι, θα ήθελα να ξεκινήσω συγχαίροντας θερμά τον κ. Trichet για τον τρόπο με τον οποίο κατάφερε να συνεχίσει με επιτυχία το έργο του προκατόχου του, κ. Wim Duisenberg. Κύριε Trichet, η επίδοσή σας κατά τη διάρκεια της θητείας σας μέχρι σήμερα συνέβαλε στη διασφάλιση, αλλά και στην περαιτέρω ενίσχυση, της αξιοπιστίας και της ανεξαρτησίας της Ευρωπαϊκής Κεντρικής Τράπεζας. Μέσω της ετήσιας έκθεσης για το 2003 και του νομισματικού διαλόγου, στον οποίο συμμετείχατε εσείς και τα μέλη του Διοικητικού Συμβουλίου, η ΕΚΤ εκπλήρωσε πλήρως το καθήκον της να λογοδοτεί στο Ευρωπαϊκό Κοινοβούλιο. Τα στοιχεία που καθιστούν την έκθεση πειστική είναι η μορφή της, η σαφήνειά της και ο πλούτος χρήσιμων πληροφοριών τις οποίες περιέχει.
<P>
Λέγοντας αυτά, έχω κατά νου τις αναγκαίες μεταρρυθμίσεις που πρέπει να γίνουν στο φορολογικό σύστημα, στην αγορά εργασίας, στα συστήματα κοινωνικής ασφάλισης και στον τομέα της υγείας, οι οποίες, επί μακρόν, αναβάλλονται ή αντιμετωπίζονται μόνο με ολιγοψυχία. Αναφερθήκατε ήδη σε αυτά τα θέματα στην ομιλία σας, κύριε Trichet.
<P>
Όντας το μοναδικό θεσμικό όργανο στην Ευρωπαϊκή Ένωση το οποίο εκλέγεται άμεσα και διαθέτει δημοκρατική νομιμοποίηση, το Ευρωπαϊκό Κοινοβούλιο δεν θα παραλείψει και φέτος να διαδραματίσει τον ρόλο του ως ο πρωταγωνιστής της διαφάνειας. Αν και γνωρίζω ότι εσείς, κύριε Trichet, υιοθετείτε διαφορετική γραμμή σχετικά με το θέμα, έχοντας αυτή ακριβώς τη σκέψη κατά νου, προτείνουμε η ΕΚΤ να δημοσιεύει ολοκληρωμένα πρακτικά των συνεδριάσεων του Διοικητικού Συμβουλίου, συμπεριλαμβανομένων των αποτελεσμάτων των ψηφοφοριών σε πλήρη μορφή, αν και χωρίς απόδοση των ατομικών ψήφων. Πιστεύουμε επίσης ότι θα ήταν λογικό να εκπονεί μια ετήσια έκδοση για την οικονομική ανάπτυξη αντίστοιχη με τη “Λευκή Βίβλο” της Ομοσπονδιακής Τράπεζας των ΗΠΑ, κάτι που επίσης έχει ζητήσει η ομάδα του Ευρωπαϊκού Λαϊκού Κόμματος. Αυτό θα προσέφερε στο κοινό τη δυνατότητα να έχει άμεσα προσβάσιμη πληροφόρηση από πρώτο χέρι σχετικά με τις οικονομικές θέσεις της χώρας του και όλων των χωρών της ευρωζώνης. Ένα τέτοιο εγχειρίδιο θα συνέβαλλε στη μεγαλύτερη διαφάνεια και θα μπορούσε να αυξήσει την ταύτιση του κοινού με την Ευρωπαϊκή Ένωση.
<P>
Εν είδει συμπεράσματος, επιτρέψτε μου να ζητήσω από την Ευρωπαϊκή Κεντρική Τράπεζα να συνεχίσει οπωσδήποτε να ελέγχει, με αυστηρό και προσεκτικό μάτι, την τήρηση του Συμφώνου Σταθερότητας και Ανάπτυξης, από κοινού με την Eurostat, ώστε να υποχρεώνει τις χώρες της ευρωζώνης να παρουσιάζουν αξιόπιστα στοιχεία. Δεν πρέπει να επιτραπεί η επανάληψη αυτού που συνέβη με την Ελλάδα. Προσβλέπουμε, κύριε Trichet, στα σχόλιά σας και σε συνεχιζόμενη στενή συνεργασία μαζί σας στο μέλλον. 
<SPEAKER ID="46" LANGUAGE="" NAME="Wagenknecht (GUE/NGL )." AFFILIATION="(">
<P>
   – Κύριε Πρόεδρε, κυρίες και κύριοι, υπάρχουν οικονομικές θεωρίες οι οποίες είναι σε εκπληκτικό βαθμό ανεπηρέαστες από την πραγματικότητα. Μια από αυτές είναι η υπόθεση ότι μια κεντρική τράπεζα η οποία πασχίζει να διατηρήσει τις τιμές σταθερές συμβάλλει, εκ των προτέρων, όσο το δυνατόν καλύτερα στην πλήρη απασχόληση και την ανάπτυξη. Το γεγονός ότι οι τιμές στην ευρωζώνη είναι σταθερές επί σειρά ετών δεν αποτελεί αντικείμενο διαφωνίας. Αν παραβλέψουμε τον αντίκτυπο που έχει η αύξηση των τιμών του πετρελαίου και η έμμεση φορολογία, ο πληθωρισμός στην ευρωζώνη βρίσκεται επί του παρόντος μόλις πάνω από το 1%, ποσοστό που αγγίζει τα όρια του αποπληθωρισμού. Το γεγονός αυτό μας επέφερε άραγε μικρότερη ανεργία και μεγαλύτερη ανάπτυξη; Η κρίση, βέβαια, δεν αποδίδεται μόνο στην άστοχη νομισματική πολιτική. Οφείλεται, πάνω απ’ όλα, σε μια πολιτική η οποία περιγράφεται ως μεταρρυθμιστική, ενώ είναι δέσμια του κέρδους, καταστρέφει τα δικαιώματα των εργαζομένων, ενθαρρύνει το μισθολογικό ντάμπινγκ και ιδιωτικοποιεί τις παροχές κοινωνικής ασφάλισης, συμβάλλοντας με τον τρόπο αυτόν στη συρρίκνωση της αγοραστικής δύναμης των λαϊκών στρωμάτων και στην αύξηση της ανέχειας στην Ευρώπη.
<SPEAKER ID="47" LANGUAGE="SV" NAME="Lundgren (IND/DEM )." AFFILIATION="">
<P>
Δυστυχώς, η πολιτική της Ευρωπαϊκής Κεντρικής Τράπεζας επιδείνωσε αυτά τα προβλήματα ανεργίας σε αρκετά κράτη μέλη. Όπως και οι περισσότερες σύγχρονες κεντρικές τράπεζες, η Ευρωπαϊκή Κεντρική Τράπεζα ενεργεί κυρίως με βάση τον στόχο της καταπολέμησης του πληθωρισμού. Αυτό είναι απολύτως σύμφωνο προς την οικονομική θεωρία, το ποσοστό, όμως, πληθωρισμού που τέθηκε είναι εξαιρετικά χαμηλό. Οι κεντρικές τράπεζες στη Μεγάλη Βρετανία, στη Σουηδία, στη Νέα Ζηλανδία και στις Ηνωμένες Πολιτείες ορίζουν ως στόχο υψηλότερα επίπεδα πληθωρισμού. Η σύγχρονη έρευνα καταδεικνύει ότι το ποσοστό του πληθωρισμού πρέπει να τίθεται κατά μέσο όρο στο 2,5% ή ενδεχομένως στο 3% στη διάρκεια ενός οικονομικού κύκλου, ούτως ώστε να μην ωθεί αναίτια τους ανθρώπους στην ανεργία. Η ΕΚΤ και οι ανώτατοι αξιωματούχοι της πρέπει, συνεπώς, να αυξήσουν το ποσοστό πληθωρισμού κατά μέσο όρο τουλάχιστον στο 2,5%. Δικαιολογείται κάποιος να ασκήσει έντονη κριτική σε σχέση με την αδυναμία τους να προσαρμόσουν την πολιτική τους στον τρόπο με τον οποίο λειτουργεί η ευρωπαϊκή μικτή οικονομία. 
<SPEAKER ID="48" LANGUAGE="" NAME="Martin, Hans-Peter (NI )." AFFILIATION="(">
<P>
   – Κύριε Πρόεδρε, επιτρέψτε μου να θέσω ευθύς αμέσως μια ερώτηση στον κ. Trichet, στην οποία δεν υποχρεούται να μου απαντήσει, αν και θα με ενδιέφερε να μάθω πώς αισθάνεται σχετικά. Κύριε Trichet, πώς αισθανθήκατε σήμερα το πρωί, όταν διαβάσατε στην εφημερίδα την καταδικαστική αξιολόγηση της στρατηγικής της Λισαβόνας από τον κ. Πρόντι, ο οποίος είναι ακόμη Πρόεδρος της Επιτροπής και ενδέχεται να παραμείνει Πρόεδρος για λίγο ακόμα; Μήπως ανέκυψε και σε εσάς το ερώτημα σε ποιο σημείο κάναμε λάθος εμείς στην Ευρώπη; Δεν μπορεί να έχει σχέση με το αξιοθρήνητο γεγονός ότι εμείς στην Ευρώπη, που εκπροσωπούμαστε από αντιπροσώπους, ορισμένους από τους οποίους είχαμε ήδη τη δυνατότητα να ακούσουμε σε αυτή την αίθουσα σήμερα, είμαστε εγκλωβισμένοι σε μια ιδεολογική διαμάχη μέχρι θανάτου για το ποιος πρέπει να είναι ο πρωταρχικός σκοπός της Ευρωπαϊκής Κεντρικής Τράπεζας, αντί να υιοθετούμε μια πιο ρεαλιστική προσέγγιση;
<P>
Θα ήθελα απλώς να ζητήσω από τον συντηρητικό φίλο μου, κ. Lauk, να ξαναδιαβάσει την ομιλία την οποία μόλις ανέγνωσε, κάνοντας αναφορά στις αμερικανικές συνθήκες. Θα καθίστατο, μάλλον, τότε σαφές –ακόμα και για εκείνον– ότι η σταθερότητα των τιμών και η οικονομική ανάπτυξη είναι στοιχεία τα οποία μια κεντρική τράπεζα πρέπει να παρακολουθεί αδιάλειπτα, αν θέλει οι ενέργειές της να είναι αποτελεσματικές.
<P>
Το ίδιο, βέβαια, αληθεύει για το άλλο κρίσιμο ερώτημα σχετικά με τον πληθωρισμό, το οποίο, εσείς, ο νέος Πρόεδρος, πρέπει να θέσετε στον εαυτό σας. Ήταν εμφανές από την ομιλία σας ότι υπάρχουν ορισμένες περιοχές στις οποίες φαίνεται ήδη ότι υπάρχει πορεία επανόδου από τον αποπληθωρισμό στον πληθωρισμό. Αυτό που κατάφερε η ελληνική κυβέρνηση, με τη λιγότερο ή περισσότερο ενεργή συνεργασία ή, εν πάση περιπτώσει, αμέλεια της Eurostat, θα μπορούσε ενδεχομένως να καταστεί πρόβλημα σε άλλες χώρες. Συνεπώς, σας ζητώ πραγματικά, προς το συμφέρον όλων εκείνων στην ευρωζώνη που πιστεύουν στο ευρώ –και, όντας ο ίδιος Αυστριακός, συμπεριλαμβάνω σε αυτούς και τον εαυτό μου– να είστε πολύ πιο αυστηρός και πολύ πιο προσεκτικός από τον προκάτοχό σας. Αν μπορώ να αναφέρω έναν τρίτο τομέα στον οποίο επιθυμώ διακαώς να επιστήσω την προσοχή σας, νομίζω ότι υπάρχουν, τόσο στον δικό σας τομέα όσο και στη συλλογή στοιχείων, πραγματικά σοβαρά προβλήματα με τη διαφάνεια. Συμμερίζομαι την άποψη ότι μεγαλύτερη διαφάνεια θα αποτελούσε θετικό στοιχείο. Ο Πρόεδρος μου διέθεσε δύο λεπτά και τριάντα δευτερόλεπτα και θα ήθελα να τα χρησιμοποιήσω ολόκληρα.
<SPEAKER ID="49" LANGUAGE="" NAME="Karas (PPE-DE )." AFFILIATION="(">
<P>
   – Κύριε Πρόεδρε, κύριε Επίτροπε, κυρίες και κύριοι, θα ήθελα να ξεκινήσω με ευχαριστίες: για την εποικοδομητική συνεργασία και τον αυξημένο διάλογο, για την οικοδόμηση εμπιστοσύνης, η οποία υπήρξε συνεπής και στέφθηκε με επιτυχία, και για την προάσπιση εκ μέρους σας του Συμφώνου Σταθερότητας και Ανάπτυξης. Ο κ. Hans-Peter Martin είναι μέλος της Επιτροπής Οικονομικών και Νομισματικών Υποθέσεων εδώ και λίγο καιρό, και αυτός είναι μάλλον ο λόγος για τον οποίο δεν έχει ακόμα συνειδητοποιήσει ότι υπάρχει σχέση μεταξύ σταθερών τιμών, χαμηλού πληθωρισμού, ανάπτυξης και απασχόλησης. Θα ήθελα επίσης να σας συγχαρώ που συμβάλατε στο να δοθεί στη σταθερότητα των τιμών μια συγκεκριμένη θέση στο Σύνταγμα, ως ευρωπαϊκό στόχο και όχι μόνο ως κάτι στο οποίο αποσκοπεί η Ευρωπαϊκή Κεντρική Τράπεζα, καθώς και για την επιτυχία της πολιτικής σας να καταστεί η ΕΚΤ πιο ανεξάρτητη και πιο ισχυρός και επικοινωνιακός παράγοντας.
<SPEAKER ID="50" LANGUAGE="FR" NAME="Hamon (PSE )." AFFILIATION="">
<SPEAKER ID="51" LANGUAGE="NL" NAME="Blokland (IND/DEM )." AFFILIATION="">
<P>
   – Κύριε Πρόεδρε, καταρχάς, θέλω να συγχαρώ τον κ. Trichet για την παρουσίαση της πρώτης ετήσιας έκθεσής του εκ μέρους της Ευρωπαϊκής Κεντρικής Τράπεζας. Διάβασα αυτή την έκθεση με περισσότερο ενδιαφέρον από το σύνηθες. Ως εισηγητής της ετήσιας έκθεσης για το 2002, με ενδιέφερε πρωτίστως να δω με ποιον τρόπο ελήφθησαν υπόψη οι επιδιώξεις που εξέφρασε το Κοινοβούλιο σε ψήφισμά του τον Ιούλιο του 2003. Αυτό το σύντομο και περιεκτικό ψήφισμα εμπεριείχε όχι μόνο πολιτικές αλλά και πρακτικές επιδιώξεις. Στην πρώτη παράγραφο του ψηφίσματος του περασμένου έτους σε σχέση με την ετήσια έκθεση του 2003, το Κοινοβούλιο ζητούσε από την ΕΚΤ να συστήσει μια ομάδα εργασίας για τη διερεύνηση της ανάγκης θέσπισης του χαρτονομίσματος του ενός ευρώ. Προσωπικά, δεν αντιλαμβάνομαι την ανάγκη έκδοσης αυτού του χαρτονομίσματος· θα ήθελα όμως να το ερευνήσει η Τράπεζα με στόχο την εμπιστοσύνη στο νόμισμα. Στη σελίδα 101 της ετήσιας έκθεσής σας, αναφέρετε ότι το Εκτελεστικό Συμβούλιο θα επανεξετάσει αυτό το θέμα το φθινόπωρο του 2004. Το πρώτο μου ερώτημα προς εσάς, κύριε Trichet, είναι για ποιον λόγο, σύμφωνα με το ψήφισμα του Κοινοβουλίου, δεν συστήσατε μια ομάδα εργασίας. Επίσης, τώρα που βρισκόμαστε στο φθινόπωρο του 2004, θέλω πολύ να μας ενημερώσετε σχετικά με τη θέση που έλαβε το Εκτελεστικό Συμβούλιο όσον αφορά το χαρτονόμισμα του ενός ευρώ. 
<SPEAKER ID="52" LANGUAGE="" NAME="Radwan (PPE-DE )." AFFILIATION="(">
<P>
   – Κύριε Πρόεδρε, κυρίες και κύριοι, θα ήθελα κι εγώ να ξεκινήσω την ομιλία μου εκφράζοντάς σας τις ευχαριστίες μου, κύριε Trichet, και ως εκ τούτου να τονίσω ότι, για την Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, το θεσμικό σας όργανο προασπίζεται τώρα ένα ισχυρό ευρώ – όχι μόνο τον χαμηλό πληθωρισμό, αλλά και την τήρηση του Συμφώνου Σταθερότητας και Ανάπτυξης.
<P>
Στο σημείο αυτό, αναφέρομαι ιδιαίτερα στο παράδειγμα της Ελλάδας, στο οποίο χρειάζεται η Ευρώπη να ασκήσει πιο αυστηρό έλεγχο, και το οποίο –δυστυχώς– πολύ σπάνια ακούω να αναφέρεται, ακόμα και σήμερα. Θα μπορούσα, για παράδειγμα, να φανταστώ μια μελλοντική αντιστροφή του βάρους της απόδειξης, έτσι ώστε η Επιτροπή και η Eurostat να υποχρεούνται να εξετάσουν κατά πόσον τα στοιχεία είναι αξιόπιστα και, αν δεν είναι, να υπάρχει δυνατότητα να ζητηθούν νέα στοιχεία. Διαφορετικά, δεν θα θεωρείται ότι τα στοιχεία διαβιβάστηκαν.
<P>
Αυτό θα ήταν ένα πρώτο βήμα, και περιμένουμε ότι πρέπει να συζητήσουμε και να αποφασίσουμε, διαρκούσης της θητείας αυτού του Κοινοβουλίου, αν θα προστεθούν και άλλα τραπεζογραμμάτια. Επιτρέψτε μου να θέσω αυτό το ερώτημα όχι μόνο στη Eurostat και στην Επιτροπή, αλλά και στην ΕΚΤ: εργάζεστε αποδεχόμενοι ότι τα στοιχεία τα οποία σας παρουσιάστηκαν είναι σωστά; Θεωρώ απαράδεκτο το γεγονός ότι μέχρι σήμερα κατέστη αδύνατο να δοθεί μια απάντηση εάν τα στοιχεία, όπως υποβλήθηκαν, είναι ακριβή ή όχι.
<P>
Επιτρέψτε μου να στραφώ εν συντομία σε όσα είπατε σχετικά με την Ευρωπαϊκή Επιτροπή Ρυθμιστικών Αρχών των Αγορών Κινητών Αξιών (CESR). Το πρόβλημα με αυτή τη διαδικασία είναι ότι οι αρχές σε κρατικό επίπεδο μας παρουσιάζουν ήδη τετελεσμένα γεγονότα και ότι καθίσταται όλο και πιο δύσκολο για το νομικό σύστημα να παρακάμψει αυτό το γεγονός και να καταλήξει σε επαναπροσδιορισμούς. Σας ζητούμε να φροντίσετε, ώστε αυτές οι ρυθμιστικές αρχές να μην στερούνται νομικής βάσης επί της οποίας να μπορούν να ενεργήσουν. 
<SPEAKER ID="53" LANGUAGE="ES" NAME="Sánchez Presedo (PSE )." AFFILIATION="">
<P>
   – Κύριε Πρόεδρε, κύριε Trichet, κύριε Almunia, κυρίες και κύριοι, θα ήθελα να σας καλωσορίσω θερμά όλους σε αυτή τη συζήτηση, η οποία αποδεικνύει το δημοκρατικό στοιχείο της ανεξαρτησίας της Ευρωπαϊκής Κεντρικής Τράπεζας, το οποίο αντιπροσωπεύει ο κοινοβουλευτικός έλεγχος και η υπευθυνότητα.
<P>
Συμφωνώ απόλυτα με τις πτυχές της έκθεσης του κ. Lipietz στις οποίες παρέχεται μια θετική αξιολόγηση για την αντίδραση της Ευρωπαϊκής Κεντρικής Τράπεζας κατά τη διάρκεια του 2003: χαμηλά επίπεδα επιτοκίων, αποσαφήνιση της έννοιας της σταθερότητας και διεύρυνση της ζώνης του ευρώ.
<P>
Η ανησυχία πηγάζει από την αργή οικονομική δραστηριότητα κατά τη διάρκεια του 2003, ιδιαίτερα στη ζώνη του ευρώ, και από τους συνεχιζόμενους κινδύνους για την ανάπτυξη. Η Ένωση σχεδιάστηκε για να φέρει τόσο σταθερότητα όσο και ανάπτυξη· το ένα από τα δύο μόνο δεν αρκεί.
<P>
Η πρωτοβουλία του Επιτρόπου Almunia είναι, επομένως, πολύ επίκαιρη, και θα χρειαστεί στήριξη. Επομένως, δεδομένου του αδιαμφισβήτητου ρόλου της νομισματικής πολιτικής για την προώθηση των επενδύσεων και της παραγωγικότητας στο εσωτερικό και της ανταγωνιστικότητας στο εξωτερικό, το ψήφισμα της έκθεσης πρέπει να δώσει μεγαλύτερη έμφαση σε μια στενή σύνδεση της Ευρωπαϊκής Κεντρικής Τράπεζας με την πολιτική επενδύσεων και ανάπτυξης.
<SPEAKER ID="54" LANGUAGE="ES" NAME="García-Margallo y Marfil (PPE-DE )." AFFILIATION="">
<P>
Δεύτερον, θέλω να ζητήσω από τον Πρόεδρο να πει στον Επίτροπο, που βρίσκεται δίπλα του, ότι η πρότασή του να γίνει το σύμφωνο πιο ευέλικτο, η θέσπιση ενός συμφώνου “à la carte”, αποτελεί μια πραγματική ωρολογιακή βόμβα για τις τιμές, εξουδετερώνοντας τις προσπάθειες της Κεντρικής Τράπεζας, για τα επιτόκια και, επομένως, για τις επενδύσεις και την απασχόληση, για τις μελλοντικές συντάξεις και για τις μεταρρυθμίσεις της Λισαβόνας. Διότι αν το σύμφωνο καταργηθεί ή γίνει πιο ευέλικτο, θα χρειαστούμε τους αυριανούς φόρους για να πληρώσουμε τις σημερινές υποχρεώσεις.
<SPEAKER ID="55" LANGUAGE="" NAME="Πρόεδρος." AFFILIATION="">
<P>
   Επειδή έχουμε υπερβεί τον διαθέσιμο χρόνο γι’ αυτήν τη συζήτηση, δεν μπορώ να δώσω τον λόγο στον κ. Trichet για να απαντήσει σε ορισμένες από τις πολύ ενδιαφέρουσες ερωτήσεις που έχουν τεθεί. Θα σας παρακαλούσα, κύριε Trichet, να απαντήσετε γραπτώς σε όσους βουλευτές έθεσαν ερωτήσεις, υποβάλλοντας ένα αντίγραφο στον Πρόεδρο του Κοινοβουλίου. 
<SPEAKER ID="56" LANGUAGE="ES" NAME="Almunia," AFFILIATION="Επιτροπή">
<P>
   . Κύριε Πρόεδρε, θέλω καταρχάς να ευχαριστήσω τον κ. Lipietz για το έργο του κατά την εκπόνηση αυτής της έκθεσης, καθώς και όλους τους αξιότιμους βουλευτές του Κοινοβουλίου που μίλησαν και συμμετείχαν στην εξέτασή της και στη συζήτησή της πριν από τη σημερινή συνεδρίαση της Ολομέλειας για τις συνεισφορές τους στην έκθεση, ενώ, φυσικά, θέλω επίσης να συγχαρώ τον Πρόεδρο της Ευρωπαϊκής Κεντρικής Τράπεζας, τον κ. Trichet, για την εξαιρετική ποιότητα της έκθεσης που συζητάμε σήμερα.
<P>
Κατά τη διάρκεια της συζήτησης αυτής διαπιστώθηκε μεγάλη συμφωνία απόψεων, και αυτό αντανακλάται στην έκθεση και έχει εκφραστεί από την πλειονότητα των βουλευτών που έλαβαν τον λόγο. Καταρχάς, η επιτυχία της οικονομικής και νομισματικής ένωσης· το 2003 ήταν το πέμπτο έτος οικονομικής και νομισματικής ένωσης, και κατά τη διάρκεια αυτών των πέντε ετών η σταθερότητα των τιμών βελτιώθηκε σημαντικά· τα επιτόκια μειώθηκαν και οι συνθήκες χρηματοδότησης της οικονομίας είναι πολύ πιο σταθερές και ικανοποιητικές από εκείνες που θα είχαν διαμορφωθεί αν δεν είχαμε αποφασίσει να προβούμε στο εξαιρετικά σημαντικό βήμα οικοδόμησης μιας οικονομικής και νομισματικής ένωσης και να δημιουργήσουμε ένα κοινό νόμισμα με ένα σύστημα που κατοχυρώνει το ανεξάρτητο καθεστώς της Ευρωπαϊκής Κεντρικής Τράπεζας.
<P>
Συμφωνώ επίσης με εκείνους που δήλωσαν ότι η μακροοικονομική σταθερότητα, οι υγιείς μακροοικονομικές πολιτικές, η σταθερότητα των τιμών και τα χαμηλά επιτόκια αποτελούν αναγκαία συνθήκη, αλλά δεν εξηγούν από μόνα τους την κατάσταση ανάπτυξης στην Ευρωπαϊκή Ένωση, ιδιαίτερα το έτος 2003, στο οποίο αναφέρεται η έκθεση που συζητάμε σήμερα, αλλά επίσης κατά τη διάρκεια του 2004.
<P>
Η μακροοικονομική σταθερότητα, οι υγιείς μακροοικονομικές πολιτικές, η ανεξαρτησία της Ευρωπαϊκής Κεντρικής Τράπεζας, είναι αναγκαίες προϋποθέσεις, αλλά δεν είναι επαρκείς. Και φυσικά θα έχουμε την ευκαιρία να το συζητήσουμε αυτό από την επόμενη εβδομάδα. Η αναζωογόνηση της στρατηγικής της Λισαβόνας· η νέα ώθηση των διαρθρωτικών μεταρρυθμίσεων, σύμφωνα με τους στόχους και τις κατευθυντήριες γραμμές που συμφωνήθηκαν τον Μάρτιο του 2000, είναι βασικές προκειμένου να επιτευχθεί σταθερή και βιώσιμη ανάπτυξη σε μια Ευρωπαϊκή Ένωση που δεν πρέπει μόνο να αναπτύσσεται αλλά, επιπλέον, πρέπει να αναπτύσσεται σε συνθήκες σταθερότητας, προωθώντας την κοινωνική συνοχή και τη βιωσιμότητα της ανάπτυξής μας και του αναπτυξιακού μας προτύπου.
<P>
Θα ήθελα να προβώ σε ορισμένα συγκεκριμένα σχόλια, κύριε Πρόεδρε. Καταρχάς, το Σύμφωνο Σταθερότητας και Ανάπτυξης συνεχίζει να έχει πλήρη ισχύ και υπάρχουν ορισμένες φράσεις στην αιτιολογική έκθεση που θα μπορούσαν να δώσουν την εντύπωση ότι η σοβαρή πολιτική σύγκρουση τον Νοέμβριο του 2003 στο Συμβούλιο τραυμάτισε θανάσιμα το Σύμφωνο Σταθερότητας και Ανάπτυξης. Όπως, όμως, συζητήσαμε εδώ τον περασμένο μήνα, το Σύμφωνο ισχύει· το Ευρωπαϊκό Σύνταγμα μόλις επικύρωσε τους γενικούς στόχους της σταθερότητας όσον αφορά το έλλειμμα και το χρέος, το πλαίσιο της οικονομικής διακυβέρνησης εξακολουθεί να είναι εκείνο που αποφασίστηκε στην αρχή της Οικονομικής και Νομισματικής Ένωσης. Αυτό που πρέπει να κάνουμε είναι να βελτιώσουμε την εφαρμογή του, όπως είπε ο κ. Trichet, και, εν πάση περιπτώσει, να συζητήσουμε αν, βάσει της εμπειρίας μας και της εφαρμογής του Συμφώνου Σταθερότητας και Ανάπτυξης αυτά τα τελευταία χρόνια, υπάρχουν δυνατότητες βελτίωσης της εφαρμογής του, όχι προκειμένου να αλλάξουν οι στόχοι της σταθερότητας και της ανάπτυξης, αλλά προκειμένου να γίνει πραγματικότητα κατά τρόπο πιο αποτελεσματικό και συνεπή από ό,τι έχουμε καταφέρει μέχρι τώρα.
<P>
Δεύτερον, θα ήθελα να κάνω ένα σχόλιο, όπως θα έλεγε ο κ. Trichet, σχετικά με τα κέρματα του ενός και των δύο λεπτών του ευρώ. Τα τραπεζογραμμάτια υπόκεινται στην αρμοδιότητα της Ευρωπαϊκής Κεντρικής Τράπεζας, και ο κ. Trichet θα πει αυτό που πρέπει να πει εκπροσωπώντας την Τράπεζα. Τα κέρματα του ευρώ και οι υποδιαιρέσεις τους είναι αρμοδιότητα του Συμβουλίου –που καθόρισε με κανονισμό ποια είναι αυτά τα κέρματα– και της Επιτροπής – η οποία πρέπει να διασφαλίσει την τήρηση των κανονισμών. Ανεξάρτητα, λοιπόν, από τις αποφάσεις που λαμβάνονται, ή που πρόκειται να ληφθούν στο μέλλον, σε ορισμένα κράτη μέλη της ζώνης του ευρώ, τα κέρματα του ενός και των δύο λεπτών συνεχίζουν να αποτελούν νόμιμο χρήμα και αυτό θεσπίζεται στους κανονισμούς και είναι καθήκον της Επιτροπής να διασφαλίσει ότι θα συνεχίσει να ισχύει το ίδιο και στο μέλλον.
<P>
Τέλος, ένα σχόλιο σχετικά με την οικονομική κατάσταση στην οποία αναφέρθηκε ο κ. Trichet. Αύριο, μετά τη συνεδρίαση του σώματος των Επιτρόπων εδώ στο Στρασβούργο, θα έχω την ευκαιρία να ενημερώσω το Κοινοβούλιο και την κοινή γνώμη μέσω των μέσων μαζικής ενημέρωσης για τις οικονομικές προβλέψεις της Επιτροπής αυτό το φθινόπωρο, λαμβάνοντας υπόψη κάτι που πρόκειται να συζητήσουμε σε λίγο, δηλαδή τις ασφαλώς όχι θετικές, αλλά, αντιθέτως, αρνητικές συνέπειες της αύξησης των τιμών του πετρελαίου που αντιμετωπίζουμε τους τελευταίους μήνες. 
<SPEAKER ID="57" LANGUAGE="FR" NAME="Trichet," AFFILIATION="Πρόεδρος της ΕΚΤ">
<SPEAKER ID="58" LANGUAGE="" NAME="Πρόεδρος." AFFILIATION="">
<P>
   Η συζήτηση έληξε. Η ψηφοφορία θα διεξαχθεί αύριο, στις 12.30. 
<SPEAKER ID="59" LANGUAGE="" NAME="" AFFILIATION="Αντιπροέδρου">
<SPEAKER ID="60" LANGUAGE="ES" NAME="Ortuondo Larrea (ALDE )." AFFILIATION="">
<P>
   – Κύριε Πρόεδρε, ο προτελευταίος ομιλητής, κατά τη συζήτηση διαδικαστικών θεμάτων, εξέφρασε τη χαρά του για το γεγονός ότι σήμερα είναι η 25η επέτειος από την έγκριση του Καταστατικού Χάρτη Αυτονομίας της Χώρας των Βάσκων, και με την ευκαιρία αυτής της επετείου, πρότεινε να συγχαρεί το Σώμα το Βασκικό Κοινοβούλιο για τη συμπλήρωση σήμερα, 25 Οκτωβρίου, 25 ετών από την έγκριση αυτού του Καταστατικού Χάρτη.
<P>
Θα ήθελα να επισημάνω ότι ξέχασε να αναφέρει ότι, μετά από 25 χρόνια ισχύος αυτού του Καταστατικού Χάρτη, υπάρχουν ακόμη 37 μεταφορές νομοθεσίας που εκκρεμούν, και μιλάμε για έναν οργανικό νόμο του ισπανικού κράτους που δεν έχει εφαρμοστεί πλήρως. 
<SPEAKER ID="61" LANGUAGE="ES" NAME="García-Margallo y Marfil (PPE-DE )." AFFILIATION="">
<P>
   – Κύριε Πρόεδρε, θα ήθελα να συγχαρώ το Βασκικό Κοινοβούλιο γι’ αυτό που συνέβη πριν από 25 χρόνια, ανεξάρτητα από το ποια ήταν η πορεία που ακολούθησε αυτός ο Καταστατικός Χάρτης, η οποία πιστεύω ότι ήταν πολύ ικανοποιητική. Η παρέμβαση, όμως, του κ. Ortuondo μου φαίνεται κάπως παράλογη, εφόσον αυτό που προτείνει θα ήταν σαν να μην συγχαίρουμε τους Γάλλους για τη Γαλλική Επανάσταση επειδή δεν εφαρμόστηκαν ορισμένοι μεταγενέστεροι νόμοι. 
<SPEAKER ID="62" LANGUAGE="" NAME="" AFFILIATION="">
<SPEAKER ID="63" LANGUAGE="" NAME="Ryan (UEN )." AFFILIATION="(">
<P>
   – Θα ήθελα να εστιάσω σε ένα από τα σημεία της έκθεσης Lipietz: στο ενδεχόμενο κατάργησης των κερμάτων του 1 και των 2 λεπτών. Το ζήτημα αυτό έχει εγείρει ανησυχίες στα περισσότερα κράτη μέλη. Οι οργανώσεις καταναλωτών της Ιρλανδίας ανησυχούν για τις ενδεχόμενες πληθωριστικές επιπτώσεις της μείωσης της χρήσης ή και της απόσυρσης αυτών των μικρών κερμάτων, κατά το παράδειγμα άλλων κρατών μελών.
<P>
Η Κεντρική Τράπεζα της Ιρλανδίας, όπως και άλλων κρατών μελών, γνωρίζει ότι το κόστος κοπής και διανομής των δύο αυτών κερμάτων είναι σημαντικά υψηλότερο της ονομαστικής αξίας τους. Το γεγονός αυτό δεν μετριάζει τις ανησυχίες. Κύριε Trichet, μπορείτε να μας δώσετε τα στοιχεία για τις πληθωριστικές επιπτώσεις ή για την περίπτωση κατάργησης των κερμάτων του 1 και των 2 λεπτών; Εν κατακλείδι, υποστηρίζει η ΕΚΤ ότι η κατάργηση αυτών των κερμάτων στο μέλλον αποτελεί θετική κίνηση; 
<SPEAKER ID="64" LANGUAGE="" NAME="Πρόεδρος." AFFILIATION="">
<P>
   – Η ημερήσια διάταξη προβλέπει τη δήλωση της Επιτροπής σχετικά με την αναδιάρθρωση του τομέα της αυτοκινητοβιομηχανίας. Θα δώσω αμέσως τον λόγο στον κ. Rehn, εξ ονόματος της Επιτροπής. 
<SPEAKER ID="65" LANGUAGE="" NAME="Rehn," AFFILIATION="Επιτροπή">
<P>
   . – Κύριε Πρόεδρε, όλοι γνωρίζουμε τα τελευταία νέα σχετικά με τις περικοπές ευρείας κλίμακας των θέσεων εργασίας που ανακοινώθηκαν πριν από λίγες ημέρες από μια μεγάλη εταιρεία κατασκευής αυτοκινήτων. Η Επιτροπή κατανοεί πλήρως τις ανησυχίες και εκφράζει τη συμπαράστασή της στους εργαζομένους στο Rüsselsheim, στο Bochum, στο Trollhättan και αλλού. Παρακολουθούμε πολύ στενά τις εξελίξεις μέσω των κοινοτικών δυνατοτήτων που έχουμε στη διάθεσή μας προκειμένου να βελτιωθούν οι βιομηχανικές συνθήκες της αυτοκινητοβιομηχανίας στην Ευρώπη.
<P>
Οι δυσκολίες στον τομέα αυτόν πηγάζουν εν μέρει από τη γενική οικονομική ύφεση που παρατηρείται τα τελευταία χρόνια. Ο χαμηλός ρυθμός αύξησης του ΑΕγχΠ είχε αντίκτυπο και στην αυτοκινητοβιομηχανία. Ως εκ τούτου, παρατηρήσαμε πτώση των πωλήσεων αυτοκινήτων και μείωση των θέσεων απασχόλησης στην αυτοκινητοβιομηχανία. Επομένως, η βελτίωση της γενικότερης εμπιστοσύνης των καταναλωτών και του δυναμισμού της οικονομίας είναι σημαντική και για τη ζήτηση και τις πωλήσεις αυτοκινήτων. Η ανταγωνιστικότητα, η οικονομική μεταρρύθμιση και η νέα βιομηχανική πολιτική κατέχουν σήμερα υψηλή θέση στο πολιτικό πρόγραμμα εργασίας της Επιτροπής και θα λάβουν ακόμη μεγαλύτερη προσοχή από τη νέα Επιτροπή. Σύντομα θα μάθουμε επίσης την πρόταση του κ. Kok για την αναθεώρηση της στρατηγικής της Λισαβόνας, προκειμένου να δοθεί μεγαλύτερη έμφαση στον υψηλότερο ρυθμό ανάπτυξης και στη δημιουργία καλύτερων θέσεων εργασίας.
<P>
Για να μπορέσει να αξιολογήσει καλύτερα την ανταγωνιστικότητα της αυτοκινητοβιομηχανίας, η Επιτροπή διενήργησε μια μελέτη, την οποία θα δημοσιεύσουμε σε μερικές εβδομάδες στο πλαίσιο της ετήσιας έκθεσής μας για την ανταγωνιστικότητα. Η μελέτη δείχνει ότι η αυτοκινητοβιομηχανία αντιπροσωπεύει το 6% της απασχόλησης στον κατασκευαστικό τομέα και το 7% της παραγωγής του κατασκευαστικού τομέα, ποσοστά που την καθιστούν σημαντική κινητήρια δύναμη της ευρωπαϊκής οικονομίας. Η προστιθέμενη αξία και η απασχόληση που παρέχει έχουν σημειώσει, ωστόσο, μείωση κατά την περίοδο μεταξύ 2000 και 2002. Παρόμοια εξέλιξη στην απασχόληση διαπιστώθηκε στις ΗΠΑ και στην Ιαπωνία.
<P>
Εναπόκειται στη νέα Επιτροπή να τοποθετηθεί ως προς τη σύσταση μιας τέτοιας ομάδας. Ο Επίτροπος κ. Verheugen, ή μάλλον ο διορισθείς Αντιπρόεδρος κ. Verheugen, δήλωσε κατά την ακρόασή του ενώπιόν σας στο Ευρωπαϊκό Κοινοβούλιο ότι εξετάζει το ενδεχόμενο της σύστασης μιας τέτοιας ομάδας. Θα έχει σαφώς την υποστήριξή μου εάν επιλέξει να ενεργήσει κατ’ αυτόν τον τρόπο.
<SPEAKER ID="66" LANGUAGE="" NAME="Mann, Thomas (PPE-DE )." AFFILIATION="(">
<P>
   – Μήπως η Ευρώπη απέτυχε ως βιομηχανικός χώρος; Προκειμένου να εξοικονομήσει 500 εκατομμύρια ευρώ, ο αμερικανικός όμιλος General Motors προσπαθεί να περικόψει 12 000 θέσεις εργασίας στην ΕΕ. Η αυτοκινητοβιομηχανία μας είναι μια βασική βιομηχανία. Δύο εκατομμύρια άνθρωποι εργάζονται σε αυτήν και δέκα εκατομμύρια σε επιχειρήσεις που την προμηθεύουν. Αν τώρα οδηγείται σε μια τεχνητή κρίση, το μόνο που θέλω να τονίσω είναι ότι, από το 1990, στη Γερμανία έχουν δημιουργηθεί εκατό χιλιάδες νέες θέσεις εργασίας σε αυτόν τον τομέα – ή μήπως η Γερμανία απέτυχε ως βιομηχανικός χώρος; Στην αυτοκινητοβιομηχανία Opel, στο Rüsselsheim, πρόκειται να περικοπούν 4 500 θέσεις εργασίας. Οι άνθρωποι που πλήττονται κατοικούν στην εκλογική μου περιφέρεια και τους έχω γνωρίσει. Ο φόβος πλανάται στον αέρα.
<P>
Σε τελική ανάλυση, έχουν ήδη εργαστεί επί σειρά ετών, συμβάλλοντας στη μείωση του κόστους του μοντέλου Olympia. Τώρα που βρίσκονται σε εξέλιξη διαπραγματεύσεις για λιγότερες ώρες εργασίας και αποποίηση μισθού, για να καταργηθούν οι νυχτερινές βάρδιες και οι περικοπές στα επίπεδα στελέχωσης, οι συνέπειες για τη διοίκηση της επιχείρησης πρέπει να συζητηθούν. Στην Adam Opel AG, υπήρξαν έξι πρόεδροι Διοικητικού Συμβουλίου μέσα σε πέντε χρόνια, χάθηκε η παρακολούθηση των τάσεων και οι σειρές που δεν είναι αρκετά καινοτόμες ή ελκυστικές, απέτυχαν να προσελκύσουν πελάτες, η ποιότητα θυσιάστηκε στον βωμό της βραχυπρόθεσμης μείωσης του κόστους, διακινδυνεύοντας κατ’ αυτόν τον τρόπο την καλή φήμη της επιχείρησης, ενώ όλα αυτά ισοδυναμούν με σοβαρά λάθη εκ μέρους της διοίκησης. Τώρα που καταβάλλεται προσπάθεια να χρησιμοποιηθεί η αναδιάρθρωση της αυτοκινητοβιομηχανίας ως πρόσχημα για να καταστεί η συμμετοχή των εργαζομένων στη διαχείριση κενό γράμμα, αυτό είναι που ονομάζω πρόκληση. Η συμμετοχή των εργαζομένων, ιδίως σε δύσκολους καιρούς, οδήγησε σε συναίνεση, εξασφάλισε εργασιακή ειρήνη και λειτούργησε πάντα προς όφελος και των δύο πλευρών. Η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών μπορεί μόνο να ελπίζει ότι η διοίκηση και οι εκπρόσωποι των εργαζομένων μπορούν να συνεργαστούν και να καταλήξουν σε συμφωνία σχετικά με το μέλλον τους στην Ευρώπη. Από την εμπειρία μου, οι εργαζόμενοι είναι πάντα πρόθυμοι να δεχτούν μέτρα λιτότητας, αν αυτά εξασφαλίζουν μακροπρόθεσμα τις θέσεις εργασίας τους. 
<SPEAKER ID="67" LANGUAGE="" NAME="Bullmann (PSE )." AFFILIATION="(">
<P>
   – Κύριε Πρόεδρε, κυρίες και κύριοι, οι σοσιαλδημοκράτες βουλευτές του Ευρωπαϊκού Κοινοβουλίου, υποστηρίζουν την απαίτηση που προβάλλει το προσωπικό των ευρωπαϊκών θυγατρικών της General Motors να μην κλείσει κανένα εργοστάσιο και να μην επιτραπεί καμία περικοπή θέσεων εργασίας. Τι, λοιπόν, υποκρύπτει αυτή η κρίση; Οφείλεται στα έτη, αν όχι δεκαετίες, κακοδιοίκησης του ομίλου σε υψηλό επίπεδο. Δεν υπήρξε στρατηγική ικανή να αντιμετωπίσει την Ενωμένη Ευρώπη, και ίσως το μεγαλύτερο σφάλμα από όλα ήταν ότι δεν υπήρξε καμία στρατηγική για την ευρωπαϊκή εσωτερική αγορά, καμία στρατηγική για τους ευρωπαίους καταναλωτές και καμία στρατηγική για αξιοποίηση της γνώσης, της τεχνογνωσίας και των δεξιοτήτων των εργαζομένων των σχετικών εταιρειών. Αυτή η πραγματικότητα καταδεικνύει με πολύ ξεκάθαρο τρόπο ότι χρειάζεται αλλαγή κατεύθυνσης σε αυτόν τον τομέα. Ειπώθηκε, και μάλιστα ορθώς, ότι η βιομηχανική πολιτική πρέπει να μπει και πάλι στην ημερήσια διάταξη για τα ευρωπαϊκά θεσμικά όργανα. Ένας καλός τρόπος να γίνει αυτό θα ήταν, πιστεύουμε, να συζητήσουμε τώρα πώς θα συνενωθούν οι θυγατρικές της General Motors σε μια ευρωπαϊκή εταιρεία, αλλά ζητούμε επίσης να έχει η Επιτροπή μεγαλύτερη ανάμειξη και να ξεκινήσουμε διάλογο για τη βιομηχανική πολιτική με κάθε τομέα, διάλογο, ο οποίος θα διευκολύνει την προώθηση της καινοτομίας στις διάφορες βιομηχανίες που είναι σημαντικές για την Ευρώπη.
<SPEAKER ID="68" LANGUAGE="" NAME="Harms (Verts/ALE )." AFFILIATION="(">
<P>
   – Κύριε Πρόεδρε, κυρίες και κύριοι, κύριε Επίτροπε, θέλω, τόσο προσωπικά όσο κι εξ ονόματος της πολιτικής ομάδας μου, να εκφράσω την αλληλεγγύη μου στους εργαζομένους της Opel σε όλη την Ευρώπη, αλλά θέλω ιδιαίτερα να στηρίξω τους εργαζομένους στο Bochum, οι οποίοι προχώρησαν σε απεργία. Πιστεύουμε ότι αυτή είναι μια κατάλληλη αντίδραση στην περιφρονητική στάση της διοίκησης, διότι πώς αλλιώς μπορεί κανείς να την περιγράψει, αν όχι ως τεράστια και βαθιά περιφρόνηση, όταν μια εταιρεία σχεδιάζει μαζικές περικοπές θέσεων εργασίας, αλλά εκείνοι που βρίσκονται στην κορυφή της διοίκησης δεν θεωρούν απαραίτητο να γνωστοποιήσουν αυτά τα σχέδια στους εργαζομένους των πολύ παραγωγικών εργοστασίων τους, οι οποίοι πρέπει, αντ’ αυτού, να μαθαίνουν για τη μοίρα τους από τις εφημερίδες;
<P>
Οι συνάδελφοί μου έχουν ήδη πει ό,τι χρειάζεται να ειπωθεί σχετικά με τα λάθη της διοίκησης. Ας μιλήσουμε για το έργο που πρέπει να γίνει σε αυτόν τον τομέα στο μέλλον, συμπεριλαμβανομένου του έργου της Επιτροπής. Αν η Επιτροπή εκλεγεί –κάτι που, όπως έχουν σήμερα τα πράγματα, δεν πιστεύω ότι θα συμβεί– ο κ. Verheugen, την επόμενη κιόλας εβδομάδα, οφείλει να αναλάβει το καθήκον αυτό ως μέρος της στρατηγικής της Λισαβόνας. Δεν γνωρίζω αν είμαστε επί του παρόντος προετοιμασμένοι, από πολιτική άποψη, για το τι μας περιμένει. Συμμερίζομαι τους φόβους του κ. Bullmann. Πιστεύω ότι απέχουμε πολύ από το σημείο στο οποίο θα έχουμε αντιλήψεις στραμμένες προς το μέλλον για την αυτοκινητοβιομηχανία –ή τη βιομηχανία μετακίνησης– ως προς την οποία χάθηκαν πολλές ευκαιρίες για καινοτομία τις τελευταίες δεκαετίες. Ο κ. Rehn έκανε λόγο για την πολιτική έρευνας και ανάπτυξης. Ελπίζω ειλικρινά ότι η νέα ενεργειακή κρίση θα στρέψει πραγματικά την ευρωπαϊκή πολιτική έρευνας προς την κατεύθυνση να αποκτήσουμε τη δυνατότητα να διαθέτουμε, κάποια στιγμή στο εγγύς μέλλον, αυτοκίνητα με κινητήρα ενός λίτρου, δηλαδή τα αυτοκίνητα του μέλλοντος, κατασκευασμένα σε γερμανικά και σε ευρωπαϊκά εργοστάσια. Θα ανοίξουν αγορές με ηγετική θέση, και διαθέτουμε αρκετές δυνατότητες σε αυτές – μόνον, όμως, εφόσον εγκαταλείψουμε τη λανθασμένη προσέγγιση που ακολουθούμε μέχρι σήμερα για όλο και πιο μεγάλα, όλο και πιο γρήγορα αυτοκίνητα σε όλο και πιο υψηλές τιμές.
<P>
Καταγόμενος ο ίδιος από την Κάτω Σαξονία, θα ήθελα να ασχοληθώ με ένα ιδιαίτερο πρόβλημα, το οποίο επηρεάζει τη αυτοκινητοβιομηχανία σε αυτή την περιοχή, αλλά και στη Γερμανία και στην Ευρώπη. Τα τελευταία χρόνια, η Επιτροπή, εκπροσωπούμενη από τον κ. Bolkestein, εξαπέλυσε επανειλημμένως επίθεση κατά του Νόμου VW, βάσει του οποίου λειτουργεί η Volkswagen. Ο όμιλος συμβαίνει να είναι ένα ζωντανό παράδειγμα καινοτόμου επιχειρηματικής κουλτούρας. Βλέπουμε πώς θα είναι το μέλλον της συμμετοχής των εργαζομένων στη διαχείριση – χάρη στον Νόμο VW, στη Volkswagen, με τον επιμερισμό των θέσεων εργασίας, την αποποίηση μισθού, το σχέδιο απασχόλησης “5 000 επί 5 000”. Αυτές είναι ιδέες τις οποίες θα μπορούσαν κάλλιστα να μάθουν άλλες επιχειρήσεις, αλλά αυτή η συνεχιζόμενη επίθεση κατά του Νόμου VW, ο οποίος, κατά τη γνώμη μου, δεν συνιστά παραβίαση των κανόνων για την εσωτερική αγορά, είναι και μια επίθεση ενάντια σε αυτή την υποδειγματική επιχειρηματική κουλτούρα. 
<SPEAKER ID="69" LANGUAGE="SV" NAME="Sjöstedt (GUE/NGL )." AFFILIATION="">
<SPEAKER ID="70" LANGUAGE="FR" NAME="Louis (IND/DEM )." AFFILIATION="">
<P>
Θα ήθελα να επιστήσω την προσοχή σας σε δύο καίρια στοιχεία, προτού υποβάλω δύο προτάσεις. Πρώτον, η αυτοκινητοβιομηχανία αντιμετωπίζει σχεδόν αποπληθωριστικές συνθήκες και χειμάζεται από έναν ανταγωνισμό ο οποίος δεν υπόκειται σχεδόν σε κανέναν περιορισμό. Δεύτερον, αποτελεί έναν από τους στυλοβάτες της ευρωπαϊκής βιομηχανίας, που είναι υπεύθυνος για δύο εκατομμύρια άμεσες θέσεις εργασίας και περισσότερες από οκτώ εκατομμύρια έμμεσες θέσεις εργασίας, ενώ αντιπροσωπεύει το 24% της έρευνας και της ανάπτυξης. Αποτελεί σταθερή εγγύηση για τη θέση της Ευρώπης στην παγκόσμια οικονομία και, εντούτοις, αυτή η βιομηχανία απειλείται. Πρέπει να ενεργήσουμε σύντομα και αποφασιστικά· οι προτάσεις μου έχουν ως εξής.
<P>
Έχοντας υπόψη τη δήλωση της Επιτροπής, πρέπει να υπογραμμιστεί ότι, από τη διεύρυνση και εξής, μόνο τρεις χώρες εκ των 25 κρατών μελών μπορούν πράγματι να χαρακτηρισθούν μεγάλες δυνάμεις στον τομέα του αυτοκινήτου: η Γαλλία, η Γερμανία και η Ιταλία. Είναι επομένως επιτακτικό τα άλλα κράτη μέλη, καθώς και η Επιτροπή, να κατανοήσουν τη σημασία αυτού του βιομηχανικού τομέα για ολόκληρη την Ευρώπη. Ειδικότερα, η Ευρωπαϊκή Ένωση δεν θα πρέπει να επιβάλει πρόσθετους κανονιστικούς περιορισμούς, οι οποίοι να μην είναι αυστηρώς ανάλογοι των πραγματικών αναγκών για το περιβάλλον και την ασφάλεια. Πρέπει πάνω από όλα να μεριμνήσουμε για τη διατήρηση της ανταγωνιστικότητας της ευρωπαϊκής αυτοκινητοβιομηχανίας. Σε στενή συνεργασία με αυτή τη βιομηχανία, πρέπει τώρα να απομακρυνθούμε από τη λογική της μείωσης των ρυπογόνων εκπομπών, ένα καθήκον το οποίο σχεδόν επιτύχαμε, και να κινηθούμε προς τη νέα προτεραιότητα της μείωσης των εκπομπών CO2.
<SPEAKER ID="71" LANGUAGE="NL" NAME="Belet (PPE-DE )." AFFILIATION="">
<P>
   – Κύριε Πρόεδρε, κύριε Επίτροπε, δεν έχω σκοπό να επαναλάβω αυτά που ήδη είπαν πολλοί άλλοι συνάδελφοι βουλευτές, περιλαμβανομένου του κ. Mann, σχετικά με την αυτοκινητοβιομηχανία, ότι είναι ένας από τους πλέον σημαντικούς κλάδους στη Δυτική Ευρώπη, καθώς και για την ανάγκη να διατηρήσει αυτή τη θέση. Απασχολεί άμεσα 1,2 εκατομμύρια εργαζομένους, όπως όμως ανέφερε η Επιτροπή, υφίσταται τεράστια πίεση, πίεση όχι μόνο από τον εντεινόμενο ανταγωνισμό στην Ασία, αλλά και από τον αυξανόμενο ανταγωνισμό στα νέα δέκα κράτη μέλη. Τα γεγονότα στο Bochum δεν αποτελούν μεμονωμένο φαινόμενο· η θυγατρική της Opel στην Antwerp πλήττεται και αυτή σκληρά, ενώ, πριν από αυτή, επλήγη η Φλάνδρα από άλλα σοβαρά μέτρα εκσυγχρονισμού. Θα γνωρίζετε ασφαλώς τι συνέβη στο εργοστάσιο της Ford στο Genk και για το κλείσιμο της Renault στο Vilvoorde. Κατά συνέπεια, αποτελεί επιτακτική ανάγκη να προσφέρει η Επιτροπή μια προοπτική στην αυτοκινητοβιομηχανία.
<P>
Χαίρομαι ιδιαιτέρως που αναφερθήκατε στη δημιουργία ομάδας υψηλού επιπέδου. Αυτό, βεβαίως, αποτελεί εξαιρετικό νέο. Το μόνο ερώτημα είναι: για πότε; Δεδομένου ότι ο χρόνος είναι σημαντικός, ποιο είναι το σχετικό χρονοδιάγραμμα; Κύριε Επίτροπε, νομίζω ότι πρέπει να θέσουμε πολύ χειροπιαστούς και πολύ φιλόδοξους στόχους. Επιτρέψτε μου να σας δώσω ένα παράδειγμα: το 2015, το ευρωπαϊκό αυτοκίνητο θα πρέπει να είναι ένα 100% οικολογικό αυτοκίνητο, 100% ασφαλές για τους επιβάτες, με μηδενικό κίνδυνο για τους μη εποχούμενους χρήστες των δρόμων, ενώ, πάνω απ’ όλα, θα πρέπει να επιτρέπει την αυτόματη ρύθμιση της κυκλοφορίας. Κύριε Επίτροπε, δεν είναι κακό να εκφράζεται πότε-πότε και κανένας ευσεβής πόθος. Αυτός είναι ο μόνος τρόπος, αν δεν θέλουμε να δημιουργηθεί μια ανταγωνιστική κατάσταση στο πλαίσιο της οποίας η παλαιά Ευρώπη, αν μπορώ να το θέσω έτσι, θα είναι στα μαχαίρια με τις περιφέρειες της νέας.
<SPEAKER ID="72" LANGUAGE="" NAME="Kuhne (PSE )." AFFILIATION="(">
<P>
   – Κύριε Πρόεδρε, εμείς οι Σοσιαλδημοκράτες συνηγορούμε υπέρ μιας ενιαίας στρατηγικής για όλα τα εργοστάσια της General Motors στην Ευρώπη. Με την ανησυχία μας για την κοινωνική ευθύνη, διακινδυνεύουμε πάντα να απομονωθούμε, και μερικές φορές επιτρέπουμε να συμβεί αυτό, αλλά υπάρχουν σημεία σχετικά με αυτό το θέμα τα οποία σχετίζονται με την οικονομία με την παραδοσιακή έννοια της λέξης.
<P>
Παρ’ όλα αυτά, πρέπει να προστεθούν στον κατάλογο αρκετά λάθη της διοίκησης, για τα οποία οι εκπρόσωποι των εργαζομένων είχαν κρούσει τον κώδωνα του κινδύνου πολλές φορές. Ένα από αυτά τα λάθη είναι το γεγονός ότι, σε αντίθεση με τη Volkswagen και με τους Ιάπωνες, η Opel δεν πωλεί τα αυτοκίνητά της εκτός Ευρώπης, στις ΗΠΑ, για παράδειγμα. Δεν κάνω σε αυτό το σημείο λόγο για τα ευρωπαϊκά μοντέλα κορυφαίας ποιότητας, τα οποία πωλούνται εκεί. Ένα επιπρόσθετο λάθος ήταν ότι τα υλικά αγοράζονταν φθηνά, έχοντας ως αποτέλεσμα τη δαπάνη διορθωτικών εργασιών τα Σαββατοκύριακα. Τα νέα μοντέλα εργασίας εισήχθησαν απότομα και ο όμιλος έγινε υπερβολικά συγκεντρωτικός. Είναι απαραίτητο να επιστήσουμε την προσοχή σε αυτά τα σημεία, ιδιαίτερα τώρα –και συμφωνώ πάρα πολύ με τον κ. Mann επ’ αυτού– που οι εκπρόσωποι των συνδέσμων βιομηχάνων και των ιδεολόγων που προσλαμβάνουν καταβάλλουν κοπιώδεις προσπάθειες να διαλύσουν τα είδη συμμετοχής των εργαζομένων στη διαχείριση, τα οποία εμείς στην Ευρώπη εισαγάγαμε ως τμήμα του κοινωνικού μας προτύπου και να τα κηρύξουν ασυμβίβαστα με τον σύγχρονο κόσμο.
<P>
Εφόσον έτσι έχει η κατάσταση, συμφωνώ με πολλά από όσα είπατε, κύριε Mann· ωστόσο, γιατί η πολιτική ομάδα σας, με την πλειοψηφία που κατέχει στο Σώμα, αρνείται να καταθέσει ένα ψήφισμα; Ίσως δεν επιθυμούν να εγκριθεί αυτή την εβδομάδα στο Σώμα η ουσία των όσων είπατε. Το σημείο αυτό πρέπει να αντιμετωπιστεί κατά μέτωπο, διότι με πολλά από όσα είπατε εμείς οι Σοσιαλδημοκράτες μπορούμε να συμφωνήσουμε. Προκαλεί αμηχανία και μόνο να εγείρει ο συνάδελφος από το κόμμα σας στο Bochum το ερώτημα κατά πόσον η κρίση θα είχε επιλυθεί, αν όσοι προωθούν το εμπόριο και τη βιομηχανία σε περιφερειακό ή τοπικό επίπεδο θα ήταν σε θέση να πράξουν κάτι διαφορετικό. Οι απαντήσεις αυτές είναι κοντόφθαλμες – αυτό που χρειαζόμαστε τώρα είναι κάτι διαφορετικό!
<SPEAKER ID="73" LANGUAGE="" NAME="Markov (GUE/NGL )." AFFILIATION="(">
<P>
Η General Motors πρέπει να θυμάται το απόφθεγμα του Henry Ford ότι “τα αυτοκίνητα δεν αγοράζουν αυτοκίνητα”, με το οποίο δικαιολόγησε τον διπλασιασμό των μισθών των εργαζομένων, ώστε να τονωθεί η ζήτηση. Η Ευρωπαϊκή Ένωση έχει στη διάθεσή της πολλά νομικά μέσα, όπως τις οδηγίες σχετικά με τις ομαδικές απολύσεις και σχετικά με τις Ευρωπαϊκές Επιτροπές Επιχείρησης, οι οποίες είναι πολύ σημαντικές, αλλά έχουν σχεδιαστεί ως διορθωτικά μέτρα, προσπαθώντας να διορθώσουν την κατάσταση αφού έχει επέλθει το γεγονός.
<SPEAKER ID="74" LANGUAGE="NL" NAME="Oomen-Ruijten (PPE-DE )." AFFILIATION="">
<P>
   – Κύριε Πρόεδρε, επιτρέψτε καταρχάς να απαντήσω στον κ. Kuhne. Δεν θέλαμε ψήφισμα γι’ αυτό το θέμα και ο λόγος είναι ότι θα ήμασταν αναγκασμένοι να γράψουμε: “Θέλουμε όλοι οι Ευρωπαίοι να αποσύρουν άμεσα τα αυτοκίνητά τους για καινούργια και να διασφαλίσουμε ότι θα αγοράζουν νέα Opel και Volkswagen”. Η οικονομία μας δεν είναι κεντρικά σχεδιαζόμενη· δεν μπορεί να ρυθμίσει κάτι τέτοιο. Αυτό που συμβαίνει, πολύ απλά, είναι ότι η καταναλωτική ζήτηση υφίσταται καθίζηση στην κοινωνία μας. Δεν υπάρχει εμπιστοσύνη στην οικονομία, ούτε στην Ευρώπη, πολύ δε περισσότερο στη Γερμανία. Αυτός είναι ο λόγος που αγοράζονται ολοένα και λιγότερα αυτοκίνητα, γεγονός που με τη σειρά του έχει επιπτώσεις στην παραγωγή.
<P>
Οι μονάδες παραγωγής επιχειρούν σε κάθε περίπτωση να μειώσουν το κόστος παραγωγής. Προχωρούν σε μηχανοργάνωση, μετεγκαθίστανται και ούτω καθεξής. Εκείνο που δείχνουν ακριβώς οι περικοπές στη Volkswagen και στην Opel είναι η ανάγκη να επιλέξουμε μιαν άλλη οδό. Ποια είναι αυτή η άλλη οδός; Συμμερίζομαι την άποψή σας ότι θα πρέπει να απαιτήσουμε από τους εργαζόμενους να είναι περισσότερο ευέλικτοι, ούτως ώστε να διασφαλίσουμε ότι μπορεί να γίνει κάτι και για τις συνθήκες εργασίας· οι εργαζόμενοι, όμως, δεν μπορούν να επιλύσουν μόνοι τους το πρόβλημα. Μολονότι πρέπει να αποκαταστήσουμε την εμπιστοσύνη στην οικονομία, οι εργαζόμενοι στις εν λόγω εταιρείες πρέπει να λάβουν επίσης υποστήριξη όχι μόνο από κυβερνήσεις, αλλά και από κοινωνικούς εταίρους, προκειμένου να αντιμετωπιστούν από κοινού τα προβλήματα. Δεν αναφέρομαι μόνο στο κόστος εργασίας, διότι μόλις μάθαμε από τον Επίτροπο ότι το κόστος εργασίας στην ΕΕ παραμένει χαμηλότερο εκείνου των Ηνωμένων Πολιτειών. Εκείνο που αποδεικνύεται επιζήμιο στην Ευρώπη είναι το έμμεσο κόστος εργασίας.
<SPEAKER ID="75" LANGUAGE="SV" NAME="Andersson (PSE )." AFFILIATION="">
<P>
    Κύριε Πρόεδρε, η αναδιάρθρωση της αυτοκινητοβιομηχανίας έχει δρομολογηθεί εδώ και πολύ καιρό. Στη χώρα μου, τη Σουηδία, όπου η αυτοκινητοβιομηχανία διαδραματίζει εξαιρετικά σημαντικό ρόλο, οι μεγάλες αυτοκινητοβιομηχανίες μας εξαγοράστηκαν από πολυεθνικές κοινοπραξίες. Αυτό συνέβη στο Trollhättan, όπου τώρα το εργοστάσιο της Saab ανήκει στην General Motors.
<P>
Για το Trollhättan, αυτό έχει τεράστια σημασία. Έξι χιλιάδες άτομα απασχολούνται άμεσα στη βιομηχανία, ενώ άλλα 6 000 άτομα εξαρτώνται από αυτή, σε μια πόλη με πληθυσμό περίπου 50 000. Θέλω, εν προκειμένω, να επισημάνω ότι δεν ήταν οι εργάτες αλλά η εταιρεία εκείνη που για πολύ καιρό έσφαλλε στους υπολογισμούς της.
<P>
Αρκετοί στη χώρα μας ισχυρίζονται ότι δεν χρειαζόμαστε περισσότερη συνεργασία σε ευρωπαϊκό επίπεδο, αλλά συμβαίνει το αντίθετο. Χρειαζόμαστε περισσότερη συνεργασία, εν μέρει ανάμεσα στις συνδικαλιστικές οργανώσεις, όπου υπάρχει εποικοδομητική συνεργασία μεταξύ της IG Metall και της Σουηδικής Ένωσης Εργαζομένων στη Μεταλλουργία, και εν μέρει ανάμεσα στους πολιτικούς και στα συνδικάτα. Χρειαζόμαστε, επίσης, πολιτική συνεργασία σε ευρωπαϊκό επίπεδο. Είναι καλή ιδέα μια ομάδα υψηλού επιπέδου που να χαράσσει κατευθυντήριες γραμμές για τη βιομηχανική πολιτική· χρειαζόμαστε όμως και την άλλη διάσταση, και συγκεκριμένα την επανεξέταση της οδηγίας για τα Ευρωπαϊκά Συμβούλια Εργαζομένων και της οδηγίας για τις μαζικές απολύσεις. Χρειάζεται να ενισχύσουμε αυτές τις οδηγίες, ούτως ώστε να ενισχύσουμε τη θέση των εργαζομένων κατά την πραγματοποίηση αναδιαρθρώσεων. 
<SPEAKER ID="76" LANGUAGE="SV" NAME="Hökmark (PPE-DE )." AFFILIATION="">
<P>
Το θέμα δεν είναι ότι χρειαζόμαστε τώρα μια ευρωπαϊκή πολιτική για τις αυτοκινητοβιομηχανίες. Έχουμε πείρα από τη δεκαετία του ’70, όταν ασκήθηκαν εθνικές πολιτικές για τα ναυπηγεία σε μεγάλο αριθμό διαφορετικών ευρωπαϊκών χωρών. Αυτές οι πολιτικές έθεσαν τέρμα στην ανάπτυξη και δεν συνέβαλαν στη διάσωση θέσεων εργασίας, αλλά στην κατασπατάληση κεφαλαίου. Εκείνο που χρειάζεται τώρα είναι μια πολιτική που να επιτρέπει στις ευρωπαϊκές εταιρείες να αναπτύσσουν την ανταγωνιστικότητά τους. Είναι παράλογο να επιδιώκουμε να έχουμε μια πολιτική ανταγωνισμού εντός της Ευρωπαϊκής Ένωσης η οποία να δυσχεραίνει τον ανταγωνισμό των ευρωπαϊκών εταιρειών σε παγκόσμια κλίμακα, σε μια αγορά στην οποία ο ανταγωνισμός είναι παγκόσμιος. Όταν ανησυχούμε για μια βιομηχανία η οποία οφείλει να είναι ανταγωνιστική σε παγκόσμιο επίπεδο, οι συνθήκες που την καθιστούν ανταγωνιστική δεν μπορούν να αξιολογηθούν με βάση τη μικροκλίμακα των εθνικών αγορών.
<SPEAKER ID="77" LANGUAGE="ES" NAME="Ayala Sender (PSE )." AFFILIATION="">
<P>
   – Κύριε Πρόεδρε, θέλω καταρχάς να εκφράσω τη σταθερή μας δέσμευση και αλληλεγγύη προς τους εργαζομένους της General Motors και των θυγατρικών της που φοβούνται σήμερα για τις δουλειές τους, για το μέλλον των οικογενειών τους και για το μέλλον των περιφερειών τους.
<P>
Γνωρίζω ότι οι εργαζόμενοι της General Motors προσπαθούν να συμμετάσχουν στην ευρωπαϊκή επιτροπή και προσπαθούν να προλάβουν προβλήματα κρίσης, προβλέποντας πιθανά σενάρια, και σε αυτή την περίπτωση η διοίκηση της επιχείρησης είναι εκείνη που τους εγκατέλειψε και εκείνη που διέπραξε τα σφάλματα.
<P>
Επιπλέον, στην περίπτωση της General Motors, αυτοί οι εργαζόμενοι –και το γνωρίζω καλά αυτό, διότι αυτή είναι η περίπτωση του εργοστασίου του Figueruelas, στην περιοχή μου, την Αραγονία– μόλις υπέγραψαν μια συμφωνία στην οποία επέδειξαν μεγάλη ικανότητα διαπραγμάτευσης, διαλόγου, διορατικότητας και προσαρμογής στις απαιτήσεις της ευελιξίας, ακριβώς προκειμένου να προκαταλάβουν τους οικονομικούς κύκλους, αλλά, παρ’ όλα αυτά, η διοίκηση –όχι η διοίκηση στην Αραγονία, αλλά η ευρωπαϊκή διοίκηση– τους εγκατέλειψε για άλλη μια φορά.
<SPEAKER ID="78" LANGUAGE="" NAME="Harbour (PPE-DE )." AFFILIATION="(">
<P>
   – Κύριε Πρόεδρε, όπως δήλωσαν ορισμένοι συνάδελφοί μου, δεν πρόκειται για κάτι καινούργιο. Η αυτοκινητοβιομηχανία είναι ίσως μια από πιο ανταγωνιστικές κατασκευαστικές βιομηχανίες με τις οποίες ασχολούμαστε. Υπάρχουν πάνω από δέκα μεγάλοι κατασκευαστές αυτοκινήτων στην Ευρώπη, οι οποίοι δαπανούν δισεκατομμύρια στην έρευνα και την ανάπτυξη. Πρόκειται για μια ανταγωνιστική αγορά. Αναπόφευκτα θα υπάρξουν αλλαγές. Θέλω να υπενθυμίσω στους συναδέλφους μου ότι πριν από τρία χρόνια έκλεισε ένα από τα μεγαλύτερα εργοστάσια της General Motors στο Ηνωμένο Βασίλειο. Θα διαβάσω έναν τίτλο από το σημερινό φύλλο της , που αγόρασα στο αεροπλάνο καθ’ οδόν σήμερα το πρωί: “Η παραγωγή αυτοκινήτων αγγίζει επίπεδα ρεκόρ”. Είναι πιθανό στο Ηνωμένο Βασίλειο να παραχθεί φέτος ένας αριθμός ρεκόρ αυτοκινήτων. Το ρεκόρ αυτό έσπασε τελευταία φορά το 1972. Το μήνυμα προς τους πολλούς ανθρώπους που αντιμετωπίζουν με αβεβαιότητα το μέλλον στο Rüsselsheim, το Bochum και το Trollhättan –και έχω επισκεφθεί ορισμένα από αυτά τα εργοστάσια– είναι ότι η ζωή συνεχίζεται και μετά την αναδιάρθρωση. Αυτός είναι ο λόγος που η αυτοκινητοβιομηχανία του Ηνωμένου Βασιλείου τα πάει σχετικά καλά. Δεν εφησυχάζω, αλλά είναι γεγονός. Θα πρέπει να αναλογιστούμε γιατί η General Motors μάς λέει ότι χρειάζεται να εξοικονομήσει 500 εκατομμύρια ευρώ ετησίως από δαπάνες για να καταστεί ανταγωνιστική. Είμαι σίγουρος ότι μπορεί να αιτιολογήσει αυτά τα μεγέθη.
<P>
Πρέπει να συνεργαστούμε. Αυτό το μήνυμα πρέπει να εκπέμψουμε. Είναι αδύνατο να επιτευχθούν επίπεδα ρεκόρ στην παραγωγή αυτοκινήτων του Ηνωμένου Βασιλείου με απαράμιλλα στην Ευρώπη επίπεδα ποιότητας και παραγωγικότητας σε πολλά εργοστάσια, χωρίς τη συνεργασία μεταξύ των διευθυντών και του εργατικού δυναμικού, καθώς και με τους προμηθευτές και τους πελάτες. Όπως ανέφερε ο κ. Rehn σήμερα το απόγευμα, πρέπει να ενθαρρύνουμε την Επιτροπή να εξετάσει τις συνθήκες ανταγωνισμού.
<P>
Δεν θέλουμε ένα βιομηχανικό σχέδιο για την αυτοκινητοβιομηχανία. Δεν θέλουμε η Επιτροπή ή οι πολιτικοί να υποδεικνύουν στις εταιρείες αυτοκινήτων τι να κάνουν. Είμαστε μια ανταγωνιστική αγορά. Όμως, οι ευρωπαίοι καταναλωτές επιθυμούν αυτά τα 500 εκατομμύρια ευρώ να διατεθούν για καθαρότερα, ασφαλέστερα αυτοκίνητα. Αυτή είναι η αλλαγή που απαιτείται. 
<SPEAKER ID="79" LANGUAGE="" NAME="Duin (PSE )." AFFILIATION="(">
<P>
Πιστεύω ότι μπορούμε να αντλήσουμε κάποια αισιοδοξία από όσα είπαν οι κκ. Rehn και Verheugen στις ακροάσεις. Δεν μπορεί κανείς παρά να χαιρετίσει τη σύσταση μιας ομάδας υψηλού επιπέδου αυτού του είδους· “υψηλό επίπεδο”, ωστόσο, δεν σημαίνει μόνο τον τάδε ή τον δείνα πρόεδρο του διοικητικού συμβουλίου της τάδε ή της δείνα επιχείρησης, αλλά και τους εκπροσώπους των εργαζομένων. Δεν πρέπει να συμμετέχει μόνο η Επιτροπή, αλλά και το Ευρωπαϊκό Κοινοβούλιο. Νομίζω ότι μπορούμε να βρούμε τέτοια παραδείγματα και στη ναυπηγική βιομηχανία.
<P>
Θα ήθελα να πω κάτι ακόμα, και αυτό είναι ότι η απερχόμενη Επιτροπή, όσον αφορά τις θέσεις εργασίας στην αυτοκινητοβιομηχανία, δεν περιεβλήθη μόνο με δόξα. Θα ανέφερα μόνο τη νομοθεσία για τη Volkswagen, αλλά και την οδηγία σχετικά με τον σχεδιασμό των οχημάτων, ως παραδείγματα για το πόσο επείγουσα είναι η ανάγκη τροποποιήσεων. 
<SPEAKER ID="80" LANGUAGE="SV" NAME="Rehn," AFFILIATION="Επιτροπή.">
<P>
     Κύριε Πρόεδρε, θέλω καταρχάς να διορθώσω τον κ. Sjöstedt, ο οποίος δήλωσε ότι είναι ο μόνος εργαζόμενος αυτοκινητοβιομηχανίας εδώ στο Ευρωπαϊκό Κοινοβούλιο. Αυτό δεν είναι αλήθεια. Ένα μέλος του γραφείου μου, η κ. Asenius, είναι πρώην εργαζομένη σε γραμμή συναρμολόγησης ενός εργοστασίου αυτοκινήτων στο Gothenburg, εγώ δε ο ίδιος εργάστηκα τα καλοκαίρια και τις Κυριακές ως πωλητής ανταλλακτικών αυτοκινήτων, πράγμα που μας δίνει, ελπίζω, κάποιου είδους πρακτική εμπειρία στα θέματα της αυτοκινητοβιομηχανίας. 
<SPEAKER ID="81" LANGUAGE="" NAME="" AFFILIATION="(">
<P>
Το συμπέρασμά μας, το οποίο νομίζω ότι αποτελεί μάλλον κοινό τόπο σε αυτό το Σώμα και στην Επιτροπή, είναι ότι χρειαζόμαστε μια νέα προσέγγιση της βιομηχανικής πολιτικής. Αυτό δεν σημαίνει να επιλέγουμε τους νικητές, όπως κάναμε τη δεκαετία του 1970, πράγμα που συχνά σήμαινε, στην ουσία, να συντηρούμε τους ηττημένους, αλλά να υιοθετήσουμε μια διπλή πολιτική, η οποία να βασίζεται σε μια οριζόντια άποψη της ανταγωνιστικότητας, της εκπαίδευσης, της καινοτομίας, της τεχνολογίας, της περιφερειακής πολιτικής κ.ο.κ., σε συνδυασμό με μια χρηστή τομεακή ανάλυση διαφόρων τομέων, ώστε να γνωρίζουμε ποιος συνδυασμός πολιτικών είναι ο καταλληλότερος για κάθε τομέα.
<P>
Εκτιμώ, συνεπώς, την υποστήριξή σας για την εξέταση του ενδεχομένου σύστασης της ομάδας υψηλού επιπέδου, η οποία, κατά την άποψή μου, θα εργαστεί κατά τον ίδιο ακριβώς τρόπο με τον κλωστοϋφαντουργικό τομέα. Λαμβάνω δεόντως υπόψη την αντίληψή σας περί του επείγοντος του θέματος και θα το διαβιβάσω στον διορισθέντα Αντιπρόεδρο, Günter Verheugen. Είμαι σίγουρος ότι θα το λάβει υπόψη του, εφόσον οι διορισμοί μας επιβεβαιωθούν την Τετάρτη.
<P>
Ο κ. Belet μού ζήτησε να ονειρεύομαι. Πράγματι, ονειρεύομαι καθαρότερα και ασφαλέστερα αυτοκίνητα. Ονειρεύομαι και προσδοκώ ότι η ευρωπαϊκή αυτοκινητοβιομηχανία, όπως και ο δημόσιος τομέας, θα διαθέσουν περισσότερους πόρους στην έρευνα και την καινοτομία. Θα ήθελα να δω τους κοινωνικούς εταίρους και όλους τους ενδιαφερόμενους να επικεντρώνουν τις προσπάθειές τους στην ανταγωνιστικότητα αυτού του καίριου τομέα της ευρωπαϊκής οικονομίας. Αξίζει να εστιάσουμε στην ομάδα υψηλού επιπέδου και είμαι σίγουρος ότι θα έχουμε καλή συνεργασία με το Ευρωπαϊκό Κοινοβούλιο σε αυτά τα ζητήματα. 
<SPEAKER ID="82" LANGUAGE="" NAME="Πρόεδρος." AFFILIATION="ΓΡΑΠΤΗ ΔΗΛΩΣΗ (ΑΡΘΡΟ 142)">
<SPEAKER ID="83" LANGUAGE="PT" NAME="Figueiredo (GUE/NGL )." AFFILIATION="">
<P>
    Μας ανησυχεί βαθύτατα η αναδιάρθρωση που μόλις ανακοίνωσε η General Motors Ευρώπης, η οποία έχει στόχο την περικοπή 12 000 θέσεων εργασίας βραχυπρόθεσμα σε όλα τα ευρωπαϊκά της εργοστάσια και τη μείωση των διαρθρωτικών δαπανών κατά 600 εκατομμύρια δολάρια ΗΠΑ σε ετήσια βάση.
<P>
Πριν από λίγους μήνες, ο όμιλος της General Motors Βορείου Αμερικής, εφέρετο να σχεδιάζει δραστική μείωση του εργατικού του δυναμικού και να προβαίνει σε περικοπές στα ευρωπαϊκά εργοστάσια της Opel, της Vauxhall και της Saab.
<P>
Όπως αναφέρεται στην ανακοίνωση που εγκρίθηκε πρόσφατα από τους εργαζομένους της Opel στην Azambuja, στην Πορτογαλία, δεν πρέπει να επιτραπεί τα μέτρα εξυγίανσης της General Motors να συνεχίσουν να πλήττουν το εργατικό δυναμικό. Οι εργαζόμενοι είναι εκείνοι που εκπλήρωσαν τους όρους της λεγομένης “Συμφωνίας της Ολυμπίας”, ενώ το Διοικητικό Συμβούλιο της General Motors Ευρώπης εκπλήρωσε τις υποχρεώσεις του κατά τρόπο αποσπασματικό και άστοχο, ενεργώντας συγκρουσιακά και με περιφρόνηση. Πράττοντας κατ’ αυτόν τον τρόπο, έδειξαν την άγνοιά τους σε σχέση με την ευρωπαϊκή αγορά αυτοκινήτου.
<P>
Η οικονομική επιτυχία της General Motors Ευρώπης δεν μπορεί να στηρίζεται αποκλειστικά στην εισαγωγή αμερικανικών εμπορικών σημάτων και αμερικανικών στρατηγικών. Είναι σημαντικό η παραγωγή να διατηρείται σε διάφορες χώρες στην Ευρώπη.
<P>
Συνεπώς, θέλουμε να εκφράσουμε την αλληλεγγύη μας και την υποστήριξή μας προς τους εργαζομένους των εργοστασίων της General Motors Ευρώπης, στον αγώνα τους εναντίον των απολύσεων, εναντίον του κλεισίματος εργοστασίων και εναντίον της παραβίασης των συλλογικών συμβάσεων εργασίας. Πρέπει να προασπίσουμε τα δικαιώματά τους. 
<SPEAKER ID="84" LANGUAGE="" NAME="Πρόεδρος." AFFILIATION="">
<P>
Θα δώσω αμέσως τον λόγο στον κ. Almunia. 
<SPEAKER ID="85" LANGUAGE="ES" NAME="Almunia," AFFILIATION="Επιτροπή">
<P>
    Κύριε Πρόεδρε, κυρίες και κύριοι, η τιμή του πετρελαίου έχει αυξηθεί σημαντικά εφέτος, αγγίζοντας ιστορικές ανώτατες τιμές –σε δολάρια– σε ονομαστικούς όρους. Οι επιπτώσεις της στην οικονομία οφείλονται κυρίως στη μεγάλη αύξηση των τελευταίων μηνών, καθώς, αν λάβουμε υπόψη την εξέλιξη της συναλλαγματικής ισοτιμίας ευρώ-δολαρίου και τον πληθωρισμό, το τωρινό επίπεδο των πραγματικών τιμών, σε ευρώ, είναι ανάλογο με εκείνο του 2000.
<P>
Η ανοδική τάση ενισχύθηκε εξάλλου από ορισμένες κερδοσκοπικές κινήσεις, οφειλόμενες στην αστάθεια των τιμών που προκλήθηκε από τους παράγοντες αβεβαιότητας τους οποίους μόλις ανέφερα. Αυτή η αύξηση έχει προφανώς αρνητικό αντίκτυπο στην ανάπτυξη για το 2004, όπως επίσης και στην προβλεπόμενη ανάπτυξη για το προσεχές έτος. Η τιμή του πετρελαίου σε δολάρια είναι σήμερα ανώτερη κατά 60% από την προβλεπόμενη πριν από έξι μήνες, όταν η Επιτροπή δημοσιοποίησε τις εαρινές οικονομικές προβλέψεις της. Αύριο, η Επιτροπή θα δημοσιοποιήσει τις φθινοπωρινές οικονομικές προβλέψεις της, που συμπεριλαμβάνουν μια εκτίμηση της τιμής του πετρελαίου, φυσικά μεγαλύτερη από την εκτίμηση που είχε δημοσιευθεί έξι μήνες πριν.
<P>
Σύμφωνα με το οικονομετρικό μοντέλο προσομοιώσεων της Γενικής Διεύθυνσης Οικονομικών και Χρηματοδοτικών Υποθέσεων, αν η τιμή του βαρελιού του πετρελαίου διατηρούνταν στα 50 δολάρια –και σήμερα πιστεύω ότι το βαρέλι του Brent έκλεισε πάνω από τα 51 δολάρια– οι επιπτώσεις θα ήταν συσσωρευμένη απώλεια ανάπτυξης σε μια τριετία κατά μία σχεδόν μονάδα ακαθάριστου εγχωρίου προϊόντος, αν η τιμή του βαρελιού παραμείνει στα 50 δολάρια όλη αυτή την περίοδο. Στην πραγματικότητα, οι οικονομικές προβλέψεις που θα παρουσιάσει αύριο η Επιτροπή έχουν βασιστεί στην υπόθεση υψηλότερης τιμής του πετρελαίου από εκείνη που υπολογίσαμε την άνοιξη, μολονότι είναι επίσης αλήθεια ότι, σε σχέση με τις εκτιμήσεις του μακροοικονομικού μοντέλου, οι προβλέψεις μας για την εξέλιξη της τιμής του πετρελαίου για το 2005 και 2006 είναι ελαφρά πιο αισιόδοξες. Δεν περιμένουμε, συνεπώς, να διατηρηθεί αυτό το επίπεδο των 50 δολαρίων, αλλά περιμένουμε, αντιθέτως, να μειωθεί σταδιακά.
<P>
Ακόμη και έτσι, παρά αυτόν τον αρνητικό αντίκτυπο, οι ευρωπαϊκές οικονομίες είναι σε θέση να αντέξουν αυτή την αύξηση τιμών, κυρίως χάρη σε δύο παράγοντες. Αφενός, η πραγματική τιμή του πετρελαίου –όπως ανέφερα– είναι σημαντικά χαμηλότερη από προηγούμενες ανώτατες τιμές. Όχι μόνο δεν είναι υψηλότερη από την ανώτατη τιμή του 2000, αλλά είναι επίσης πολύ χαμηλότερη από την ανώτατη τιμή σε πραγματικούς όρους του 1981, ενώ είναι επίσης σημαντικά χαμηλότερη από την τιμή του 1973, περισσότερα από 30 χρόνια πριν. Επιπλέον, οι ευρωπαϊκές οικονομίες, εν τω μεταξύ, κατά τη διάρκεια αυτών των 30 ετών, έχουν αυξήσει σημαντικά την ενεργειακή τους απόδοση, μειώνοντας την εξάρτησή τους από το πετρέλαιο σε σύγκριση με τη δεκαετία του ’80, γεγονός που μας κάνει λιγότερο ευάλωτους σε αυξήσεις των ενεργειακών τιμών. Πέρα από αυτό, οι σημαντικές αλλαγές στη διαμόρφωση των μισθών στις ευρωπαϊκές οικονομίες, που είναι σήμερα λιγότερο συνδεδεμένοι με την εξέλιξη των τιμών, πρέπει να μειώσει τις δευτερογενείς επιπτώσεις της αύξησης των ενεργειακών τιμών ή του πληθωρισμού, στις οποίες αναφέρθηκε σήμερα το απόγευμα ο Πρόεδρος της Ευρωπαϊκής Κεντρικής Τράπεζας. Σε αντίθεση με προηγούμενες κρίσεις, μέχρι στιγμής τουλάχιστον, ο πληθωρισμός δεν αναμένεται να αυξηθεί, παρά την αύξηση των τιμών του πετρελαίου.
<P>
Ανεξαρτήτως αυτών, πρέπει να αναγνωρίσουμε, κύριε Πρόεδρε, ότι ορισμένοι τομείς έχουν πληγεί ιδιαίτερα λόγω των χαρακτηριστικών τους και των ειδικών συνθηκών, και αναφέρομαι, προφανώς, όπως και ο τίτλος αυτής της συζήτησης, στη γεωργία και την αλιεία. Η Επιτροπή έχει απόλυτη επίγνωση των συγκεκριμένων δυσκολιών που δημιουργούνται σε αυτούς τους τομείς λόγω της αύξησης των τιμών των καυσίμων. Και στις δύο περιπτώσεις, οι παραγωγοί τόσο στον γεωργικό όσο και στον αλιευτικό τομέα, δεν έχουν μεγάλη δυνατότητα να μετακυλίσουν την αύξηση του κόστους τους στις τιμές τους. Επομένως, δεν υπάρχει αμφιβολία για την ανάγκη συγκεκριμένων δράσεων, οπότε η Επιτροπή, ανταποκρινόμενη στο αίτημα που διατύπωσε την προηγούμενη εβδομάδα η Ευρωομάδα, δεσμεύτηκε να παρουσιάσει τον επόμενο μήνα στην Ευρωομάδα και στο ECOFIN έκθεση σχετικά με τα μέτρα που μπορούν να λάβουν τα κράτη μέλη σύμφωνα με τις διατάξεις της Συνθήκης, χωρίς να παραβιάζουν επομένως την ισχύουσα νομοθεσία σε θέματα κρατικών ενισχύσεων και τηρώντας την αρχή που πιστεύουμε ότι είναι βασική στη Οικονομική και Νομισματική Ένωση, ότι οι μεμονωμένες πρωτοβουλίες των κρατών μελών πρέπει να συντονίζονται προκειμένου να αποφευχθούν στρεβλώσεις στον ανταγωνισμό.
<SPEAKER ID="86" LANGUAGE="ES" NAME="Fraga Estévez (PPE-DE )." AFFILIATION="">
<P>
Αυτή η δήλωση χρησιμεύει ελάχιστα ή και καθόλου στην αλιεία σήμερα, διότι γνωρίζουμε ήδη την άποψη του Επιτρόπου Fischler, που είναι ότι πρέπει να μετακυλίσουμε τις αυξήσεις στους καταναλωτές. Το πρόβλημα είναι ότι ο Επίτροπος –και χαίρομαι που εσείς δηλώσατε ακριβώς το αντίθετο σήμερα, κύριε Επίτροπε– αγνοούσε ότι αυτή η λύση είναι αδύνατη λύση για τον τομέα της αλιείας, στον οποίο οι τιμές μειώνονται συνεχώς λόγω της μικρής ζήτησης.
<P>
Η κατάσταση είναι πολύ διαφορετική, κύριε Πρόεδρε. Οι κρίσεις των τιμών του πετρελαίου το 1993, 1994, 2002 και 2004 αποδεικνύουν ήδη ότι αυτό δεν είναι ένα πρόβλημα που χαρακτηρίζει την τρέχουσα κατάσταση, αλλά ένα πρόβλημα κυκλικού χαρακτήρα, και πρέπει να εργαστούμε στη βάση ότι οι κύκλοι θα είναι κάθε φορά ολοένα και πιο σύντομοι, καθόσον μιλάμε για μια πηγή ενέργειας που εξαντλείται.
<SPEAKER ID="87" LANGUAGE="" NAME="Μπατζελή (PSE )." AFFILIATION="">
<P>
Η ανάπτυξη της ασιατικής ζώνης αλλά και μια σειρά γεωπολιτικών παραγόντων είναι μεταξύ των παραγόντων, που έχουν δημιουργήσει τη σημερινή οικονομική διαταραχή από το πετρέλαιο. Συνεπώς δεν είναι καθόλου απίθανο οι τιμές του πετρελαίου να σταθεροποιηθούν σε επίπεδα αρκετά υψηλότερα από αυτά που στο παρελθόν θεωρούσαμε κανονικά. Για την Ευρωπαϊκή Ένωση έχει δηλωθεί από την ίδια την Επιτροπή ότι μια αύξηση κατά 25% της τιμής του πετρελαίου τη φετινή χρονιά θα μειώσει κατά 0,17% τον ρυθμό ανάπτυξης.
<P>
Να τονισθεί, πρώτον, ότι σχεδόν το σύνολο των προϋπολογισμών των κρατών μελών έχει καταρτισθεί με βάση την αξία πετρελαίου στα 29 δολάρια. Δεύτερον, να τονισθεί η ανάγκη διαμόρφωσης ενός σταθερού και αποτελεσματικού ευρωπαϊκού πλαισίου αντιμετώπισης των ανοδικών τάσεων αλλά και των ξαφνικών διακυμάνσεων στις τιμές του πετρελαίου. Τρίτον, να τονισθεί η ανάγκη της ανάπτυξης και ενεργοποίησης σχεδίου αντιμετώπισης της κρίσης και της δημιουργίας ενός αποτελεσματικού πλαισίου πρόληψης των κρίσεων, όπου αυτές μπορούν να αναφέρονται στο νέο σύμφωνο σταθερότητας. Τέταρτον, να τονισθεί η ανάγκη της αποφυγής των κερδοσκοπικών τάσεων της αγοράς. Πέμπτον, να τονισθεί η ανάγκη της στήριξης των ευπαθών κοινωνικών στρωμάτων, γεγονός που θα αμβλύνει τις μειώσεις στο εισόδημά τους και θα αποτρέψει την κοινωνική και οικονομική περιθωριοποίησή τους. Τέλος, να τονισθεί η ανάγκη της οικονομικής στήριξης των γεωργικών εκμεταλλεύσεων και επιχειρήσεων, οι οποίες έχουν ήδη επιβαρυνθεί από την αύξηση του κόστους της παραγωγής και όντως δεν μπορούν να το μετακυλίσουν στον καταναλωτή.
<SPEAKER ID="88" LANGUAGE="FR" NAME="Morillon (ALDE )." AFFILIATION="">
<P>
Κύριε Almunia, η ερώτησή μου είναι η ίδια που είχα προετοιμάσει με τους συναδέλφους μου της Επιτροπής Αλιείας· προτίθεται η Επιτροπή να ενεργήσει εξ ονόματος των περιοχών που πλήττονται περισσότερο; Προτίθεται, για παράδειγμα, να υποβάλει προτάσεις ώστε να καθίσταται δυνατή η λήψη μέτρων στο πλαίσιο του ισχύοντος Χρηματοδοτικού Μέσου Προσανατολισμού για την Αλιεία, του μελλοντικού Ευρωπαϊκού Ταμείου Αλιείας, ή τυχόν άλλων μηχανισμών, προκειμένου να βελτιωθεί η οικονομική κατάσταση και να προστατευθεί, ως εκ τούτου, το μέλλον περιοχών οι οποίες δεν έχουν ουσιαστικές εναλλακτικές δυνατότητες; 
<SPEAKER ID="89" LANGUAGE="" NAME="Hudghton (Verts/ALE )." AFFILIATION="(">
<P>
Η εκτίναξη στα ύψη του κόστους των καυσίμων θα μπορούσε να αποτελέσει τη χαριστική βολή για πολλές επιχειρήσεις –και μια ψαρόβαρκα στη Σκωτία θεωρείται πολύ συχνά επιχείρηση, οικογενειακή επιχείρηση– οι οποίες υποχρεώθηκαν από την ΚΑΠ να λειτουργήσουν φέτος μόνο 15 ημέρες τον μήνα.
<P>
Ο κ. Fischler, δυστυχώς, ήταν εξίσου ανάλγητος, δηλώνοντας προφανώς ότι η αλιεία, σε αντίθεση με τον γεωργικό τομέα, θα μπορούσε εύκολα να αντεπεξέλθει στις αυξήσεις των τιμών των καυσίμων αυξάνοντας τις τιμές των ιχθύων. Πολύ καλή η πρότασή του, αλλά τι έχει να πει για τους καταναλωτές και για το γεγονός ότι τα αλιευτικά προϊόντα είναι σχετικά υγιή και συνιστώνται από τους διαιτολόγους στους καταναλωτές;
<P>
Ο γεωργικός τομέας της Σκωτίας υποφέρει εξίσου από το υψηλό κόστος των καυσίμων, όχι απλώς μέσω της άμεσης χρήσης των καυσίμων στα αγροκτήματα, αλλά και εξαιτίας του υπερβολικού κόστους αποστολής των προϊόντων τους σε απομακρυσμένες αγορές, μια οικονομική πίεση την οποία το υπουργείο Οικονομικών του Ηνωμένου Βασιλείου ενίσχυσε με τη μορφή αδίκως υψηλών επιπέδων φορολόγησης. Ωστόσο, από όλα αυτά πλήττονται άνθρωποι και κοινότητες, και όχι απλώς επιχειρήσεις. Η , η εφημερίδα των Νήσων Orkney, κάνει λόγο για αύξηση κατά 67% της τιμής των καυσίμων, η οποία αυξάνει σε υπερβολικά επίπεδα τις δαπάνες της εταιρείας Orkney Ferries. Στις Νήσους Orkney, στις Νήσους Shetland και στις Δυτικές Νήσους είναι ενίοτε φυσιολογικό, και μάλιστα αναγκαίο, να χρησιμοποιεί ο κόσμος δύο πορθμεία για να μεταβεί στην εργασία του ή στην αγορά. Η αύξηση της τιμής των καυσίμων δεν επηρεάζει μόνο τις επιχειρήσεις, έχει αντίκτυπο σε μια ολόκληρη κοινότητα. 
<SPEAKER ID="90" LANGUAGE="" NAME="Παπαδημούλης (GUE/NGL )." AFFILIATION="">
<SPEAKER ID="91" LANGUAGE="" NAME="Καρατζαφέρης (IND/DEM )." AFFILIATION="">
<P>
   – Κύριε Πρόεδρε, γιατί υπάρχει τόσος πανικός από τη Σουηδία μέχρι την Ελλάδα και από την Πορτογαλία μέχρι την Πολωνία; Γιατί η Επιτροπή πιάστηκε αδιάβαστη; Γιατί επιτρέψατε τα πράγματα να εξελιχθούν με αυτόν το τρόπο τόσο πολύ άσχημα για τα ευρωπαϊκά νοικοκυριά, για τη βιομηχανία, για την αλιεία; Δεν είδε η Επιτροπή πόσο άλλαξε ο χάρτης τα τελευταία χρόνια; Δεν είδε την παρέμβαση των Αμερικανών; Ελέγχει τα πετρέλαια του Ιράκ με την εισβολή. Ελέγχει τα πετρέλαια της Σαουδικής Αραβίας με τον έλεγχο της βασιλικής οικογένειας. Ελέγχει τα πετρέλαια της Λιβύης με την ομηρία του Καντάφι. Ελέγχει τα πετρέλαια της Βενεζουέλας με την προσπάθεια αποσταθεροποίησης του Τσάβες. Ελέγχει τα πετρέλαια της Ρωσίας με τις πελατειακές σχέσεις που έχει με τον Πούτιν. Ελέγχει τα πετρέλαια και παίζει παιχνίδια με τα πετρέλαια εις βάρος της Ευρωπαϊκής Ένωσης και εις βάρος της Κίνας. Μια Κίνα που έχει ανάγκη μεγάλη για πετρέλαιο (ένα στα δώδεκα βαρέλια που παράγονται πηγαίνουν εκεί) και μια Ευρώπη η οποία με ανατιμημένο το νόμισμά της και με το πετρέλαιο στα 55 δολάρια, έχει προϊόντα ιδιαίτερα απρόσιτα και ακριβά, που δεν πλησιάζονται πλέον στα ράφια. Σε λίγο καιρό θα δείτε προβλήματα τεράστια. Οι Κράισλερ θα πλημμυρίσουν την Ευρώπη· λιγότερα Ρενό, λιγότερες Μερσεντές, λιγότερα Φίατ. Περισσότερα αμερικάνικα αυτοκίνητα θα είναι το αποτέλεσμα, και αυτό αντιλαμβάνεται ο καθένας τι σημαίνει για την οικονομία.
<SPEAKER ID="92" LANGUAGE="PL" NAME="Golik (NI )." AFFILIATION="">
<P>
    Κύριε Πρόεδρε, τα γεγονότα έχουν ως εξής: από την αρχή του έτους, η τιμή του βαρελιού του πετρελαίου αυξήθηκε κατά 65%, υπερβαίνοντας το εξωπραγματικό όριο των 50 δολαρίων ΗΠΑ. Σύμφωνα με τις προβλέψεις ορισμένων αναλυτών και οικονομολόγων, στους προσεχείς μήνες η τιμή μπορεί να ανέλθει στα 70 ή 80 δολάρια το βαρέλι. Τα αποτελέσματα μιας τέτοιας αύξησης περιλαμβάνουν μαζική αύξηση του κόστους σε όλους τους τομείς, ιδίως στις μεταφορές, στη γεωργία και στους τομείς στους οποίους έγινε σήμερα αναφορά. Παράλληλα, υπήρξε περαιτέρω επιβράδυνση της οικονομικής μεγέθυνσης. Αυτό μπορεί να υπολογιστεί με βάση τον ακόλουθο πολύ απλό τύπο: αν η τιμή ενός βαρελιού αυξηθεί κατά 5 δολάρια ΗΠΑ, η οικονομική μεγέθυνση μειώνεται κατά 0,3%. Η αύξηση συνετέλεσε, επίσης, στην ενίσχυση του δολαρίου έναντι του ευρώ και των άλλων νομισμάτων της Ευρωπαϊκής Ένωσης, καθώς και σε ανισορροπίες στο ισοζύγιο πληρωμών των χωρών με σημαντικότατο μερίδιο εισαγωγών, και τέλος, στο να καταστεί η Ευρωπαϊκή Ένωση λιγότερο ανταγωνιστική και να απομακρυνθεί ακόμα περισσότερο από τους στόχους της στρατηγικής της Λισαβόνας. Οι Πολωνοί αγρότες ήταν καταχαρούμενοι που έλαβαν τις πρώτες τους πληρωμές από την Ευρωπαϊκή Ένωση. Δυστυχώς, ήδη γνωρίζουν καλά ότι αυτές οι πληρωμές θα χρησιμοποιηθούν κυρίως όχι για την ανάπτυξη των αγροκτημάτων, αλλά για την κάλυψη του κόστους που επιφέρει η άνοδος των τιμών του πετρελαίου και των λιπασμάτων. Ο κόσμος δεν ανέμενε αυτές τις αυξήσεις των τιμών, αλλά ούτε και η Ευρωπαϊκή Ένωση ανέμενε κάτι τέτοιο όταν σχεδίαζε τη μακροπρόθεσμη πολιτική της, η οποία συνίσταται σε προγράμματα για την αντικατάσταση των ορυκτών καυσίμων από εναλλακτικά και ανανεώσιμα καύσιμα. Χρειάζονται άμεσα μέτρα για την τροποποίηση και επιτάχυνση του προγράμματος του 2000, κατά τον ίδιο τρόπο που ενήργησε η Αμερική στην περίπτωση των βιοκαυσίμων, με τη χώρα να χρησιμοποιεί πλέον 10% βιοκαύσιμα στο πετρέλαιο και να παράγει 70 εκατομμύρια τόνους βιοκαυσίμων ετησίως. Ένα άλλο παράδειγμα είναι εκείνο της γερμανικής οικονομίας και της παραγωγής ηλεκτρισμού. Πρέπει να ενθαρρυνθεί ιδιαιτέρως η παραγωγή βιοκαυσίμων, η αύξηση των οποίων θα αποτελούσε τον απλούστερο και ταχύτερο τρόπο περιορισμού των εισαγωγών. Αυτό θα βελτίωνε το ισοζύγιο πληρωμών της Ευρωπαϊκής Ένωσης με την αύξηση του αριθμού των θέσεων εργασίας στις γεωργικές περιοχές, με την επιτάχυνση της ανάπτυξης της περιβόητης πολυλειτουργικής γεωργίας, καθώς και μέσω της αύξησης της κερδοφορίας στη γεωργία, καθιστώντας την ανεξάρτητη από την ασφυκτική στήριξη μέσω των επιδοτήσεων. Είναι πλέον καιρός να προβούμε σε ταχεία αλλαγή πολιτικής, ώστε να καταστούμε ανεξάρτητοι από τις αυξήσεις των τιμών, τις εισαγωγές πετρελαίου και τις υπερβολικές εκπομπές ρύπων που ευθύνονται για το φαινόμενο του θερμοκηπίου, και είναι πλέον καιρός να επιλέξουμε την οδό της προστασίας του περιβάλλοντος. 
<SPEAKER ID="93" LANGUAGE="FR" NAME="Guellec (PPE-DE )." AFFILIATION="">
<P>
Κατά την άποψή μου, ένα από τα μαθήματα που μας δίδαξε η κρίση της περιόδου 1993-1994, η οποία προκάλεσε εκτεταμένη κατάρρευση των δομών, έγκειται στην αναγκαιότητα να ενεργούμε ταχύτατα. Οι προτάσεις που μόλις ακούσαμε, κυρίως εκείνες που υπέβαλαν η κ. Fraga και ο Πρόεδρος της Επιτροπής Αλιείας, κ. Morillon, προβλέπουν τη θέσπιση ενός ανωτάτου ορίου στην τιμή του πετρελαίου ντήζελ, τη μείωση των οικονομικών, κοινωνικών και φορολογικών δαπανών και προπαντός την παροχή νομισματικών προκαταβολών, ανάλογων προς τις ανάγκες των αλιέων, οι οποίοι αντιμετωπίζουν ήδη πολυάριθμα και πολύ σοβαρά προβλήματα. Γι’ αυτόν τον λόγο, αναμένουμε από την Επιτροπή να υιοθετήσει μια θέση, συγχρόνως κατανοητή και σχεδιασμένη έτσι ώστε να αποφευχθεί η κατάρρευση των δομών σε περιοχές οι οποίες εξαρτώνται σε μεγάλο βαθμό από την αλιεία. Με άλλα λόγια, κατά τις περιόδους κρίσης πρέπει να λαμβάνονται μέτρα σε ευρωπαϊκό αλλά και σε εθνικό επίπεδο, προσαρμοσμένα στις τοπικές συνθήκες. 
<SPEAKER ID="94" LANGUAGE="ES" NAME="Miguélez Ramos (PSE )." AFFILIATION="">
<P>
   – Κύριε Πρόεδρε, αυτό που πρόσεξα ιδιαίτερα σήμερα στο παρόν Κοινοβούλιο είναι η απουσία του αρμόδιου Επιτρόπου για τους δύο τομείς –τη γεωργία και την αλιεία– ο οποίος θα έπρεπε να λάβει την πρωτοβουλία να προτείνει μέτρα για την άμβλυνση των αρνητικών επιπτώσεων της αύξησης της τιμής του πετρελαίου σε δύο τομείς που είναι αδιαμφισβήτητα δική του ευθύνη. Πρόκειται για δύο στρατηγικούς τομείς για τη διατήρηση της απασχόλησης και για τον επισιτιστικό εφοδιασμό της Ένωσης. Όπως αναγνώρισε ο Επίτροπος Almunia, και οι δύο τομείς δυσκολεύονται να μετακυλίσουν την αύξηση στις τιμές τους, κάτι που ο κ. Fischler φαίνεται ότι δεν έχει κατανοήσει ακόμη.
<P>
Πιστεύω ότι είναι καθήκον μας –και καθήκον της Επιτροπής επίσης– να ενεργούμε χωρίς καθυστέρηση σε καταστάσεις κρίσης. Σχετικά, θα ήθελα να πω στον Επίτροπο Almunia ότι δεν θέλουμε να επιστρέψουμε στο σενάριο του 2000, όταν η Επιτροπή αποφάσισε να κηρύξει τις κρατικές ενισχύσεις που λάμβαναν αυτοί οι επαγγελματίες παράνομες και να απαιτήσει την επιστροφή τους. Μια παρόμοια κατάσταση θα ζημίωνε την αξιοπιστία των θεσμικών οργάνων, όχι μόνο των κοινοτικών, αλλά και των εθνικών. Από αυτή την άποψη, συμφωνώ με τον Επίτροπο για την ανάγκη να θεσπιστεί ένας μηχανισμός ικανός να αντιμετωπίσει αυτή την κατάσταση σε κοινοτική κλίμακα, εφόσον θέτει σε κίνδυνο δύο από τους πιο ευαίσθητους παραγωγικούς τομείς μας. Δεν πιστεύω ότι είναι υπερβολική απαίτηση να περιμένουμε έναν μήνα, εφόσον αυτό θα μας επιτρέψει να σχεδιάσουμε ένα κατάλληλο κοινοτικό πλαίσιο ικανό να καθορίσει το εύρος και τη διάρκεια τυχόν μέτρων που μπορεί να υιοθετήσει είτε η Ευρωπαϊκή Ένωση είτε τα διάφορα κράτη μέλη, καθώς αυτός είναι ο μοναδικός τρόπος, πιστεύουμε, να αποφευχθούν προβλήματα στρέβλωσης του ανταγωνισμού που θα μπορούσαν να προκληθούν αν κάθε κράτος μέλος υιοθετήσει μεμονωμένα μέτρα. 
<SPEAKER ID="95" LANGUAGE="ES" NAME="Herranz García (PPE-DE )." AFFILIATION="">
<P>
   – Κύριε Πρόεδρε, η τιμή των γεωργικών καυσίμων αυξήθηκε κατά 40% από τις αρχές αυτού του έτους. Αν εξετάσουμε μια περίπτωση που γνωρίζω καλά –την περίπτωση της Ισπανίας– αυτή η αύξηση είχε ως αποτέλεσμα πολύ μεγάλες απώλειες για τους παραγωγούς και δεν τέθηκε σε εφαρμογή κανένα εθνικό μέτρο αποζημίωσης για να τους ανακουφίσει εγκαίρως. Οι ισπανοί αγρότες είναι πολύ ανήσυχοι για την αδράνεια της ισπανικής κυβέρνησης σε αυτό το θέμα.
<P>
Προκειμένου να επιλυθεί αυτό το πρόβλημα, προτείνω πέντε μέτρα: καταρχάς, τα κράτη μέλη πρέπει να λάβουν μέτρα κατά συντονισμένο τρόπο προκειμένου να αποφευχθούν στρεβλώσεις του ανταγωνισμού μεταξύ γειτονικών χωρών· δεύτερον, η Ευρωπαϊκή Επιτροπή πρέπει να είναι όσο το δυνατόν πιο γενναιόδωρη κατά τη χορήγηση των εθνικών ενισχύσεων· τρίτον, η Ευρωπαϊκή Ένωση πρέπει να εξετάσει ώριμα μια για πάντα τους πόρους που έχει στη διάθεσή της για να αντιμετωπίζει τις κρίσεις που συμβαίνουν εδώ και χρόνια – ας θυμηθούμε το 1993-1994 ή το 2000 και το γεγονός ότι όλα εκείνα τα χρόνια στα οποία οι τιμές του πετρελαίου αυξάνονταν ήταν ολέθρια για τους παραγωγούς· τέταρτον, σε σχέση με το θέμα που απορρίφθηκε στη Διάσκεψη των Προέδρων την περασμένη εβδομάδα, πρότεινα να ζητηθεί από την Ευρωπαϊκή Ένωση να επισπεύσει την έκθεση που πρέπει να παρουσιάσει σχετικά με τις ενισχύσεις για την παραγωγή βιοκαυσίμων με σκοπό να αναθεωρηθεί το ταχύτερο δυνατόν η κοινοτική νομοθεσία, προκειμένου να μειωθεί η εξάρτηση των γεωργών και της Ευρωπαϊκής Ένωσης από το πετρέλαιο· και, πέμπτον, ως τελευταίο μέτρο, προτείνω επίσης η Επιτροπή Γεωργίας αυτού του Κοινοβουλίου να εκπονήσει μια έκθεση με στόχο την εξεύρεση μακροπρόθεσμων βιώσιμων λύσεων. 
<SPEAKER ID="96" LANGUAGE="HU" NAME="Kósáné Kovács (PSE )." AFFILIATION="">
<P>
    Θέλω να προβώ σε ορισμένα σχόλια σχετικά με το θέμα μας από την οπτική γωνία των χωρών που έχουν φτωχούς ενεργειακούς πόρους. Η αύξηση της τιμής του πετρελαίου οδήγησε σε γενική αύξηση των τιμών και στη χώρα μας. Κατά συνέπεια, η οικονομική μεγέθυνση σημείωσε επιβράδυνση, η κατάσταση του προϋπολογισμού δημιουργεί αβεβαιότητες και η ανταγωνιστικότητα της γεωργίας επιδεινώθηκε επειδή, δυστυχώς, η γεωργία των χωρών με φτωχούς ενεργειακούς πόρους είναι ενεργοβόρα και, συνεπώς, υπονομεύεται η απασχόληση και τα κοινωνικά επιτεύγματα. Το κόστος ζωής αυξάνεται και βαθαίνει η φτώχεια. Είναι μια θλιβερή εικόνα. Οι παράλογα υψηλές τιμές του πετρελαίου θέτουν σε κίνδυνο την παγκόσμια οικονομική μεγέθυνση και δεν μπορώ παρά να επισημάνω αυτό που είπε ο Επίτροπος Almunia, ότι πρέπει να αντιμετωπιστεί ο βασικός λόγος για τις αυξήσεις των τιμών, δηλαδή η διεθνής κερδοσκοπία.
<P>
Απαιτείται μια συντονισμένη ευρωπαϊκή προσπάθεια, όχι μόνο γι’ αυτό, αλλά και για να γίνει πραγματικότητα το όνειρο μιας ανοικτής Ευρώπης, παρά τα όποια προβλήματα. Με συλλογική προσπάθεια, τα θεσμικά όργανα της Ευρωπαϊκής Ένωσης πρέπει, συνεπώς, να βοηθήσουν στην πρόληψη των κρίσεων που προκαλούν οι αυξήσεις των τιμών. Πρέπει να αυξήσουν την αναλογία των ανανεώσιμων πηγών ενέργειας, ώστε να υπάρχει μικρότερη εξάρτηση από την αγορά πετρελαίου. Επιπλέον, πρέπει να βοηθήσουν στη δημιουργία ενός συστήματος παρακολούθησης, το οποίο να αναλύει τις διακυμάνσεις των τιμών του πετρελαίου και να καθορίζει το επίπεδο των στρατηγικών αποθεμάτων πετρελαίου. Όλα αυτά σχεδιάζονται για το μέλλον από τον László Kovács, υποψήφιο Επίτροπο, η εμπειρογνωμοσύνη του οποίου αμφισβητήθηκε από ορισμένους εδώ στο Σώμα. 
<SPEAKER ID="97" LANGUAGE="" NAME="Schierhuber (PPE-DE )." AFFILIATION="(">
<SPEAKER ID="98" LANGUAGE="FI" NAME="Paasilinna (PSE )." AFFILIATION="">
<P>
   – Κύριε Πρόεδρε, κύριε Επίτροπε, κυρίες και κύριοι συνάδελφοι, η τιμή του πετρελαίου εξακολουθεί να είναι χαμηλότερη τώρα από όσο ήταν στις αρχές της δεκαετίας του ’80, αυτό όμως δεν μας δίδαξε να διατηρούμε αποθέματα. Οι τιμές των καυσίμων φαίνεται να ακολουθούν τις διακυμάνσεις της ισοτιμίας του δολαρίου, του νομίσματος μιας χώρας που στην παρούσα φάση βρίσκεται σε πόλεμο. Γιατί δεν αναφέρουμε αυτές τις τιμές σε ευρώ, όπως πρότεινε ο κ. Karlsson στην έκθεσή του; Δυστυχώς, η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών απέρριψε την έκθεση για τις κατεπείγουσες προμήθειες, εδώ στο ΕΚ, σχεδόν πριν από ένα έτος. Ίσως τα υφιστάμενα ενεργειακά προβλήματα των Ηνωμένων Πολιτειών και της Ευρώπης να μας ξύπνησαν. Η ασταθής κατάσταση στην Αφρική, στη Μέση Ανατολή και στη Ρωσία οδήγησε σε προβλήματα στην προμήθεια πετρελαίου. Όχι μόνο εμείς, αλλά και οι Ηνωμένες Πολιτείες, η Ιαπωνία, η Κίνα και η Ινδία, όλοι ανταγωνίζονται για το ρωσικό πετρέλαιο. Πρέπει να διασφαλίσουμε ότι θα έχουμε σταθερή προμήθεια καυσίμων.
<P>
Τα κράτη μέλη πρέπει να προετοιμαστούν για μακρές περιόδους υψηλών τιμών με την εφαρμογή ενδιάμεσων φορολογικών λύσεων, τη συσσώρευση αποθεμάτων, κάτι που χρειαζόμαστε, την εκμετάλλευση νέων ενεργειακών πόρων, καθώς και με τη μείωση της κατανάλωσης σε συνδυασμό με αύξηση της αποδοτικότητάς της. Όταν απορρίφθηκε η έκθεση του κ. Karlsson, το Κοινοβούλιο κάλεσε την Επιτροπή να συντάξει σχέδιο νέας πρότασης επί του θέματος. Πότε προτίθεται να υλοποιήσει η Επιτροπή αυτή την πρόταση; Προφανώς, είναι αναγκαίο να μειώσουμε την εξάρτησή μας από το πετρέλαιο και να αναπτύξουμε νέους ενεργειακούς πόρους. 
<SPEAKER ID="99" LANGUAGE="FI" NAME="Kauppi (PPE-DE )." AFFILIATION="">
<P>
Τα νέα επίσης περιλαμβάνουν την κρίσιμη φάση την οποία διέρχεται η βιομηχανική διαμάχη στην πετρελαϊκή βιομηχανία της Νορβηγίας, και αυτό ανέβασε την τιμή του αργού πετρελαίου στις βόρειες χώρες. Αν την εξετάσουμε σε ένα ιστορικό πλαίσιο, η τρέχουσα τιμή του πετρελαίου ανά βαρέλι, που υπερβαίνει τα 55 δολάρια ΗΠΑ, εύκολα υπερβαίνει το επίπεδο των 40 δολαρίων, το οποίο θεωρείτο ότι θα επιβράδυνε σημαντικά την παγκόσμια οικονομική μεγέθυνση. Αν διατηρηθούν τα τρέχοντα επίπεδα τιμών, οι προβλέψεις για την παγκόσμια οικονομία θα πρέπει να αναθεωρηθούν προς τα κάτω. Αν η κατάσταση συνεχιστεί για πολύ καιρό, θα αντιμετωπίσουμε και εμείς πρόβλημα.
<P>
Ο μόνος τρόπος με τον οποίο μπορούμε να επιδράσουμε στην τιμή του πετρελαίου, ή σε οποιασδήποτε άλλης μορφής πηγή ενέργειας, είναι να διασφαλίσουμε ότι, μακροπρόθεσμα, η ευρωπαϊκή ενεργειακή πολιτική θα είναι αρκούντως διαφοροποιημένη ως προς τις πηγές ενέργειας. Συγκεκριμένα, πρέπει να στηρίξουμε ένα διαφοροποιημένο ενεργειακό μίγμα, το οποίο να περιλαμβάνει όλες τις βασικές μορφές ενέργειας και ιδίως την πυρηνική ενέργεια. Η εξάρτηση από το πετρέλαιο είναι επίσης πολύ σημαντικό θέμα από την άποψη των σχέσεων με τη Ρωσία, όπως, για παράδειγμα, μόλις προανέφερε ο κ. Paasilinna. Η Ρωσία πωλεί ενέργεια όπου μπορεί να εξασφαλίσει καλύτερη τιμή γι’ αυτή, και η Κίνα και η Ινδία, ως μείζονες καταναλωτές, έχουν εν προκειμένω το πλεονέκτημα σε σχέση με την Ευρώπη. Συνεπώς, δεν πρέπει να βασιστούμε στην εισαγόμενη ενέργεια. Τουναντίον, πρέπει να διασφαλίσουμε ότι παράγουμε εμείς οι ίδιοι μεγαλύτερη αναλογία της ενέργειάς μας στην Ευρώπη, με λογικό κόστος, και κατά τρόπο που να είναι φιλικός προς το περιβάλλον. 
<SPEAKER ID="100" LANGUAGE="ES" NAME="Almunia," AFFILIATION="Επιτροπή">
<P>
Δεύτερον, πιστεύω ότι πρέπει να είμαστε συνετοί όταν αξιολογούμε την πιθανή εξέλιξη της τιμής του πετρελαίου, εκφέροντας κρίσεις σχετικά με το ποια μπορεί να είναι αυτή η εξέλιξη. Είναι αλήθεια ότι ορισμένοι οικονομολόγοι μιλούν για 60 και 70 δολάρια, αλλά είναι επίσης αλήθεια ότι οι μελλοντικές αγορές θα λειτουργούν στη βάση της μείωσης του τωρινού επιπέδου των 50 δολαρίων ανά βαρέλι και, επομένως, οι παράγοντες της αγοράς δεν περιμένουν περαιτέρω αυξήσεις στην τιμή του πετρελαίου αλλά, αντίθετα, μια τάση κατά την προσεχή διετία να μετριαστεί η κατάσταση της αγοράς, δεδομένου ότι, όπως ανέφεραν ορισμένοι βουλευτές, το ποσοστό της αύξησης της τιμής του πετρελαίου τους τελευταίους μήνες δεν ανταποκρίνεται ούτε στην αντικειμενική κατάσταση της προσφοράς και της ζήτησης στην αγορά ούτε σε άλλους γεωπολιτικούς παράγοντες που επηρεάζουν την κατάσταση, αλλά σε κερδοσκοπικές ενέργειες που δεν είναι δυνατόν να διατηρηθούν επ’ άπειρον.
<P>
Τρίτον, συμφωνώ απόλυτα με όσους ομιλητές επέμειναν στην ανάγκη να συνεχίσουμε να σημειώνουμε πρόοδο σε σχέση με την ενεργειακή αποδοτικότητά μας και τις πολιτικές που μειώνουν την εξάρτησή μας από το πετρέλαιο ως πηγή ενέργειας. Πιστεύω ότι η Ευρωπαϊκή Ένωση έχει σημειώσει σημαντική πρόοδο τα τελευταία 20 ή 25 χρόνια σε αυτόν τον τομέα, και πρέπει να συνεχίσουμε να σημειώνουμε πρόοδο προς αυτή την κατεύθυνση και να εντατικοποιούμε όπου είναι απαραίτητο –και πιστεύω ότι σε ορισμένες πτυχές είναι σαφέστατα απαραίτητο– τις κοινές δράσεις σε ευρωπαϊκό επίπεδο σε σχέση με την ενεργειακή πολιτική.
<P>
Για να δώσω ένα παράδειγμα, ενώ είπα προηγουμένως ότι, εφόσον η τιμή του βαρελιού του πετρελαίου διατηρηθεί στα 50 δολάρια τα επόμενα δύο χρόνια, μέχρι το τέλος του 2006, αυτό θα προκαλούσε στην οικονομία της Ευρωπαϊκής Ένωσης μείωση της ανάπτυξης γύρω στη μία μονάδα, οι επιπτώσεις στην οικονομία των Ηνωμένων Πολιτειών θα ήταν πολύ μεγαλύτερες, διότι ο βαθμός εξάρτησής τους από το πετρέλαιο ως κύρια πηγή ενέργειας είναι πολύ μεγαλύτερος από αυτόν των χωρών της Ευρωπαϊκής Ένωσης. Επιπλέον, δεδομένου ότι οι επιπτώσεις της τιμής του πετρελαίου είναι αρνητικές, αλλά δεν κατανέμονται εξίσου στους διάφορους τομείς της κοινωνίας μας και στους διαφορετικούς παραγωγικούς τομείς, όπως επεσήμαναν πολλοί ομιλητές, είναι σαφές ότι πρέπει να ανακατανείμουμε τις προσπάθειές μας προκειμένου να αντιμετωπίσουμε την κατάσταση των τομέων που πλήττονται περισσότερο από την αύξηση. Η πλειονότητα εξάλλου των ομιλητών που αναφέρθηκαν σε αυτή την άνιση κατανομή των προσπαθειών αναφέρθηκαν, πολύ σωστά, καταρχάς στον τομέα της αλιείας, αλλά και στη γεωργία.
<P>
Καταρχάς, πρέπει, προφανώς, να δοθεί προσοχή στη αρχή του συντονισμού – δεν ωφελεί κανέναν να υιοθετηθούν μονομερή μέτρα σε εθνικό επίπεδο σχετικά με ζητήματα που πρέπει να αποφασίζονται σε ευρωπαϊκό επίπεδο, είτε από το Συμβούλιο ECOFIN είτε από το Συμβούλιο Γεωργίας. Στις 18 του τρέχοντος μηνός, το Συμβούλιο Γεωργίας άρχισε να εξετάζει αυτό το θέμα και στην πρώτη συζήτηση οι θέσεις των διαφόρων κρατών μελών δεν συνέπεσαν. Επομένως, είναι αλήθεια ότι η Επιτροπή πρέπει να αναλάβει πρωτοβουλίες και η νέα Επιτροπή –η οποία ελπίζω ότι θα επικυρωθεί την προσεχή Τετάρτη– όπως γνωρίζουν οι αξιότιμοι βουλευτές, δεν θα έχει μόνο μια νέα Επίτροπο για τη Γεωργία, αλλά επίσης έναν Επίτροπο αρμόδιο ειδικά για την αλιεία, τον κ. Borg, και έναν νέο Επίτροπο Ενέργειας, όπως είπε η αξιότιμη βουλευτής.
<P>
Ωστόσο, πέρα από τις πρωτοβουλίες της Επιτροπής, πρέπει να επιτευχθεί συναίνεση σε επίπεδο Συμβουλίου τόσο ως προς τον συντονισμό, που είναι αρμοδιότητα του Συμβουλίου ECOFIN όσον αφορά τα μέτρα δημοσιονομικής φύσεως, όσο και ως προς τα τυχόν μέτρα που θα μπορούσαν να υιοθετηθούν σε επίπεδο παραγωγικών τομέων, τα οποία συζητήθηκαν κατά την πρώτη συζήτηση στις 18 του μηνός. Δεν υπήρξε απόλυτη συμφωνία μεταξύ των κρατών μελών.
<SPEAKER ID="101" LANGUAGE="" NAME="Πρόεδρος." AFFILIATION="ΓΡΑΠΤΕΣ ΔΗΛΩΣΕΙΣ (ΑΡΘΡΟ 142)">
<SPEAKER ID="102" LANGUAGE="PT" NAME="Ribeiro (GUE/NGL )." AFFILIATION="">
<P>
   – Η τιμή του βαρελιού του πετρελαίου ξεπέρασε το ψυχολογικό φράγμα των 50 δολαρίων ΗΠΑ. Μολονότι αυτή η τιμή υφίσταται διακυμάνσεις, η τάση είναι αυξητική.
<P>
Το Διεθνές Νομισματικό Ταμείο αναφέρει ότι η αύξηση της τιμής του βαρελιού κατά 8 δολάρια ΗΠΑ θα σημάνει πτώση της οικονομικής μεγέθυνσης κατά 0,5%. Κατά συνέπεια, ενώ η κάμψη δεν είναι τόσο σοβαρή όσο στις δεκαετίες του ’70 και του ’80, οι κίνδυνοι για την παγκόσμια οικονομία και για την πολυδιαφημισμένη της ανάκαμψη είναι τεράστιοι.
<SPEAKER ID="103" LANGUAGE="" NAME="Τούσσας (GUE/NGL )." AFFILIATION="">
<SPEAKER ID="104" LANGUAGE="" NAME="" AFFILIATION="(Η συνεδρίαση λήγει στις 20.35)">
<P>
(1) 
<SPEAKER ID="105" LANGUAGE="" NAME="" AFFILIATION="Ημερήσια διάταξη της επόμενης συνεδρίασης"/>

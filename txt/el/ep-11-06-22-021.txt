<CHAPTER ID="021">
Μείωση των εκπομπών αερίων του θερμοκηπίου και εκτίμηση του κινδύνου διαρροής άνθρακα (συνοπτική παρουσίαση)
<SPEAKER ID="309" NAME="Πρόεδρος">
Το επόμενο σημείο είναι η έκθεση του Bas Eickhout, εξ ονόματος της Επιτροπής Περιβάλλοντος, Δημόσιας Υγείας και Ασφάλειας των Τροφίμων, σχετικά με την ανάλυση επιλογών για την κατά πέραν του 20% μείωση των εκπομπών αερίων του θερμοκηπίου και εκτίμηση του κινδύνου διαρροής άνθρακα.
<SPEAKER ID="310" NAME="Bas Eickhout" LANGUAGE="EN">
Κυρία Πρόεδρε, εάν οι βουλευτές εξετάσουν τα ηλεκτρονικά τους μηνύματα και όλα τα αιτήματα από τους εκπροσώπους ομάδων συμφερόντων και τη βιομηχανία, καθώς και τα υπέρ και τα κατά στον τομέα του κλίματος, μπορούν να καταλήξουν στο συμπέρασμα ότι το κλίμα έχει επανέλθει αδιαμφισβήτητα στην πολιτική ατζέντα.
<P>
Αυτό είναι πολύ θετικό, διότι το κλίμα ποτέ δεν διαγράφηκε από το επιστημονικό θεματολόγιο. Εάν εξετάσουμε τον τρόπο με τον οποίο εξελίσσεται εν τω μεταξύ η επιστήμη, τα επιχειρήματα που συνηγορούν υπέρ δυναμικότερων πολιτικών για το κλίμα ενισχύονται καθημερινά ολοένα και περισσότερο. Στο πολιτικό πεδίο, ωστόσο, επικρατεί μάλλον σιωπή όσον αφορά το μέτωπο του κλίματος μετά την Κοπεγχάγη και το Κανκούν. Τώρα, όμως, έχει επανέλθει αδιαμφισβήτητα στην πολιτική ατζέντα.
<P>
Πρόκειται για θετική εξέλιξη. Εντούτοις, εκείνο που έχει μείζονα σημασία είναι το γεγονός ότι έχει μετατραπεί πλέον σε διαφορετική συζήτηση. Το ζήτημα δεν αφορά πλέον μόνο το κλίμα. Μετατρέπεται ολοένα περισσότερο σε οικονομική συζήτηση, σε οικονομική επιχειρηματολογία. Εάν μελετήσουμε τους νέους βιομηχανικούς κλάδους που βασίζονται στις κλιματικές πολιτικές, θα διαπιστώσουμε ότι ζητούν περισσότερο φιλόδοξες πολιτικές για το κλίμα. Ή ας μελετήσουμε το ζήτημα της πετρελαϊκής μας εξάρτησης και την κατάσταση στη βόρειο Αφρική: η συζήτηση σχετικά με την πετρελαϊκή εξάρτηση αποκτά ολοένα μεγαλύτερη σημασία για την οικονομική μας θέση στην ΕΕ.
<P>
Αλλά ας δούμε και όλες τις επιστολές που προέρχονται από τον βιομηχανικό κλάδο, ο οποίος ασκεί έντονες πιέσεις για να προχωρήσουμε στο 30%, επειδή είναι προς το συμφέρον του· εάν εντείνουμε τις φιλοδοξίες μας για το κλίμα, θα αυξηθούν τα κέρδη του. Αυτό καταδεικνύει σαφώς ότι υπάρχει ουσιαστικός αναπροσανατολισμός της συζήτησης σχετικά με τις κλιματικές πολιτικές. Αυτό είναι πολύ σημαντικό. Δεν πρόκειται για την οικονομία έναντι της οικολογίας· πρόκειται για την οικονομία και την οικολογία. Αυτό είναι κρίσιμης σημασίας.
<P>
Ποιο είναι, λοιπόν, το περιεχόμενο της έκθεσης; Ασφαλώς, ζητούμε από την Επιτροπή να υποβάλει πρόταση για τη μείωση των εκπομπών κατά 25% σε εγχώριο επίπεδο. Αυτό είναι πολύ σημαντικό, διότι έτσι θα μπορέσουμε να μειώσουμε ακόμα περισσότερο την εξάρτησή μας από το πετρέλαιο· θα μπορέσουμε να αποκομίσουμε τα παράλληλα οφέλη για την υγεία· θα μπορέσουμε επίσης να αξιοποιήσουμε πραγματικά τις δυνατότητες εξοικονόμησης ενέργειας. Επομένως, η εξοικονόμηση ενέργειας αποτελεί εξίσου καίριο στοιχείο της έκθεσης, διότι, εάν επιτύχουμε τους στόχους μας όσον αφορά την εξοικονόμηση ενέργειας, θα βρισκόμαστε ήδη σε τροχιά επίτευξης του στόχου του 25% σε εγχώριο επίπεδο στην ΕΕ.
<P>
Στην έκθεση, ζητούμε 30% συνολικά, συνεπώς, 25% σε εγχώριο επίπεδο, αλλά 30% στο σύνολο. Εξακολουθούν να υφίστανται πολλές αντισταθμίσεις στην αγορά, άρα, εάν επιτύχουμε το 25% σε εγχώριο επίπεδο, συζητούμε και για τον στόχο του 30% συνολικά. Επιπλέον, με τον τρόπο αυτόν, περιορίζεται κάπως ο ρόλος της αντιστάθμισης, στοιχείο που αποτελεί επίσης μέρος της συζήτησης· και συμπεριλαμβάνεται στην έκθεση.
<P>
Πρόκειται επίσης για συζήτηση σχετικά με την προσαρμογή του συστήματος εμπορίας δικαιωμάτων εκπομπών. Επιτρέψτε μου να γίνω απολύτως σαφής. Εάν εντείνουμε τις φιλοδοξίες για το κλίμα μέσω της εξοικονόμησης ενέργειας και αναλάβουμε πρωτοβουλίες μόνο σε σχέση με την εξοικονόμηση ενέργειας, η τιμή του άνθρακα θα μειωθεί· οι μελέτες εκτιμούν από 15 ευρώ σε 0 ευρώ ανά τόνο άνθρακα. Επομένως, πρέπει να κινητοποιηθούμε και στο πλαίσιο του συστήματος εμπορίας δικαιωμάτων εκπομπών, προκειμένου να διασφαλίσουμε ότι θα επιτύχουμε τη σωστή τιμή και θα διαθέτουμε πραγματικά τα κίνητρα ώστε να στραφούμε σε πράσινες τεχνολογίες.
<P>
" αυριανή ψηφοφορία θα είναι κρίσιμη για τη μελλοντική οικονομία, για την πράσινη οικονομία. Προτρέπω την Επιτροπή να δώσει συνέχεια στο αίτημα που θα υποβάλουμε αύριο ως Κοινοβούλιο, καταθέτοντας νομοθετική πρόταση. Το Συμβούλιο προχωρά, το Κοινοβούλιο θα διατυπώσει τη θέση του αύριο, και, στη συνέχεια, εναπόκειται στην Επιτροπή να υποβάλει πρόταση. Γνωρίζουμε ότι, κατά τη συζήτηση μιας νομοθετικής πρότασης, δεν θα υπάρχει πλέον στο Συμβούλιο βέτο για καμία χώρα.
<P>
Όπως θα διαπιστώσουμε αύριο, θα επιτύχουμε πλειοψηφία στο Κοινοβούλιο, το ίδιο και στο Συμβούλιο, ούτως ώστε να εντείνουμε τις φιλοδοξίες μας για το κλίμα και να διασφαλίσουμε ότι η πραγματική οικονομία του μέλλοντος είναι η πράσινη οικονομία.
<SPEAKER ID="311" NAME="Jo Leinen" AFFILIATION="S&amp;D">
(DE) Κυρία Πρόεδρε, κύριε Oettinger, κυρίες και κύριοι, η Ομάδα της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο στηρίζει την έκθεση του κ. Eickhout, διότι αποστέλλει ένα ηχηρό μήνυμα, τόσο στο εσωτερικό όσο και στο εξωτερικό, ότι δεν εγκαταλείπουμε τον αγώνα κατά της κλιματικής αλλαγής. Σε εσωτερικό επίπεδο, πρόκειται για το μήνυμα ότι αντιμετωπίζουμε με σοβαρότητα την υπόσχεση που δώσαμε στο πλαίσιο της δέσμης μέτρων για το κλίμα το 2008, όσον αφορά την επίτευξη του στόχου του 20% σε ανανεώσιμες πηγές ενέργειας και του στόχου του 20% σε εξοικονόμηση ενέργειας. Κύριε Oettinger, μας υποβάλατε σήμερα μια πρόταση και καλούμαστε να επιτελέσουμε μείζον έργο. Αμφότερα τα μέτρα θα οδηγήσουν, από κοινού, στη μείωση των εκπομπών CO2 κατά 25% στο εσωτερικό της ΕΕ. Ποιος θα μπορούσε να είναι αντίθετος σε αυτό; Κάτι τέτοιο είναι αδύνατον, διότι πρόκειται για νομοθετική δέσμη που έχουμε εγκρίνει. Επιπλέον, έχουμε ευθύνη απέναντι στον υπόλοιπο κόσμο. Πρέπει επίσης να επιτύχουμε επίπεδο της τάξης του 5% όσον αφορά τους μηχανισμούς καθαρής ανάπτυξης. Το σύνολο ανέρχεται στο 30%. Ευελπιστώ να μην αποδυναμωθεί αυτός ο στόχος. " τροπολογία επί της παραγράφου 3 θα κατέστρεφε ολόκληρη την έκθεση. Σε περίπτωση που εγκριθεί η συγκεκριμένη τροπολογία, θα καταψηφίσουμε την έκθεση αύριο. Ελπίζω να μην συμβεί αυτό, διότι πρέπει να στείλουμε ένα ηχηρό μήνυμα.
<SPEAKER ID="312" NAME="Jacek Olgierd Kurski" AFFILIATION="ECR">
(PL) Κυρία Πρόεδρε, έχω την εντύπωση ότι πρόκειται για ένα νέο είδος παραφροσύνης και κοσμικής θρησκείας στην Ευρώπη. Δεν υπάρχει επιστημονική βάση που να αποδεικνύει ότι ο άνθρωπος διαδραματίζει καθοριστικό ρόλο στην αύξηση των ατμοσφαιρικών εκπομπών CO2. Το κλίμα επηρεάζεται από κύκλους που διαρκούν πολλούς αιώνες. Ερευνητές όπως ο καθηγητής κ. Jaworowski, ένας εξέχων κλιματολόγος από την Πολωνία, έχουν εκδώσει γνωμοδοτήσεις εμπειρογνωμοσύνης σχετικά με αυτά τα ζητήματα.
<P>
Γιατί η Γροιλανδία έχει αυτό το όνομα ("Πράσινη γη"), ενώ σήμερα καλύπτεται εξ ολοκλήρου από πάγους; " απάντηση είναι ότι κάποτε ήταν ένα πράσινο νησί, αλλά το κλίμα άλλαξε, ανεξαρτήτως των ανθρωπίνων δραστηριοτήτων. Επομένως, πρέπει να αντιταχθούμε σε αυτό το νέο είδος κοσμικής θρησκείας και παραφροσύνης, από το οποίο προκύπτει και το ερώτημα σχετικά με το κατά πόσον ήταν εύλογο να προσχωρήσουν στην Ευρωπαϊκή Ένωση χώρες όπως η Πολωνία, δεδομένου ότι η χώρα θα υποχρεωθεί να δαπανά μακράν περισσότερα χρήματα για τη μείωση των εκπομπών CO2 από τα καθαρά κέρδη που της έχει αποφέρει μέχρι στιγμής η πολιτική συνοχής. Εφόσον η μείωση των εκπομπών CO2 κατά 20% είναι άσκοπη, η περαιτέρω μείωση κατά 30% είναι, συνεπώς, ακόμα πιο άσκοπη. Για τον λόγο αυτόν, θα ψηφίσω κατά.
<SPEAKER ID="313" NAME="Paul Rübig" AFFILIATION="PPE">
(DE) Κυρία Πρόεδρε, πιστεύω ότι και η Φουκουσίμα έχει αλλάξει τον κόσμο όσον αφορά τις εκπομπές CO2. Το ζητούμενο είναι απλώς να διασφαλίσουμε ότι διαθέτουμε αξιόπιστο ενεργειακό εφοδιασμό. Θα πρέπει να συμπληρώσουμε ή να αντικαταστήσουμε την πυρηνική ενέργεια με φυσικό αέριο και γαιάνθρακα. " καύση φυσικού αερίου και γαιάνθρακα θα οδηγήσει, ασφαλώς, σε εκπομπές CO2. Επομένως, το επίπεδο του 20% που έχουμε θέσει επί του παρόντος εμείς οι ίδιοι είναι πολύ υψηλό. Θα πρέπει να είμαστε ικανοποιημένοι με το γεγονός ότι διαθέτουμε αποθεματικό με τη μορφή της ενεργειακής απόδοσης, διότι αυτό το αποθεματικό θα μας επιτρέψει να στηρίξουμε τις νέες μορφές ενέργειας που χρειαζόμαστε για να αντικαταστήσουμε την πυρηνική ενέργεια. Το φυσικό αέριο και ο γαιάνθρακας θα διαδραματίσουν σημαντικό ρόλο στην αντικατάσταση της πυρηνικής ενέργειας. Εκτιμώ ότι οι συνδικαλιστικές ενώσεις και οι εργοδότες ανησυχούν ιδιαίτερα για το γεγονός ότι οι πολιτικές για το CO2 θα έχουν ως αποτέλεσμα τη μεταφορά θέσεων εργασίας πέραν των συνόρων της Ευρώπης και ότι ολόκληρη η βιομηχανία πρώτων υλών, είτε πρόκειται για τον χάλυβα είτε για το αλουμίνιο και το χαρτί, θα εγκαταλείψει την Ευρώπη, σε περίπτωση που θεσπίσουμε υπερβολικά αυστηρούς κανονισμούς εν προκειμένω. Θα ήθελα να προειδοποιήσω τους πάντες ότι προχωρούμε με υπερβολικά ταχείς ρυθμούς σε αυτόν τον τομέα. Οι πολιτικές μας πρέπει να είναι βιώσιμες και ρεαλιστικές.
<SPEAKER ID="314" NAME="Jaroslav Paška" AFFILIATION="EFD">
(SK) Κυρία Πρόεδρε, στο πλαίσιο της ομιλίας μου, θα ήθελα να επιστήσω την προσοχή στη γνωμοδότηση της Επιτροπής Βιομηχανίας, Έρευνας και Ενέργειας, η οποία επισημαίνει στο σημείο 3 της γνωμοδότησής της ότι οι υφιστάμενες διατάξεις της πολιτικής της Ευρωπαϊκής Επιτροπής στον τομέα της κλιματικής αλλαγής θα οδηγήσουν σε μετεγκατάσταση της παραγωγής πέραν των συνόρων της Ευρώπης, και φοβούμαι πως η επικείμενη αύξηση των τιμών για τις εκπομπές διοξειδίου του άνθρακα θα οξύνουν ακόμα περισσότερο αυτήν την τάση.
<P>
Ταυτόχρονα, η γνωμοδότηση της επιτροπής τονίζει ότι η υφιστάμενη μείωση της παραγωγής εκπομπών στην Ευρώπη δεν μπορεί να ερμηνευθεί ως ένδειξη ότι η ΕΕ βρίσκεται σε τροχιά επίτευξης του στόχου της μείωσης των εκπομπών. Θα πρέπει να εκληφθεί περισσότερο ως απόρροια της μειωμένης βιομηχανικής παραγωγής και της μετεγκατάστασης της παραγωγής μακριά από την Ευρώπη, με συνέπεια την αύξηση της ανεργίας στην Ευρώπη. Επομένως, πιστεύω ακράδαντα ότι, για να μειώσουμε τις εκπομπές αερίων του θερμοκηπίου, πρέπει να προωθήσουμε με μεγαλύτερη συνέπεια νέες καινοτόμες πράσινες τεχνολογίες, ούτως ώστε να ανταποκριθούμε στην ανάγκη προστασίας της ποιότητας του αέρα όχι μόνο με διοικητικά και χρηματοδοτικά μέσα, αλλά με την υποστήριξη περισσότερο της έρευνας και την εφαρμογή νέων τεχνολογιών στην πράξη.
<SPEAKER ID="315" NAME="Maria Da Graça Carvalho" AFFILIATION="PPE">
(PT) Κυρία Πρόεδρε, η στρατηγική της Ευρώπης για την ενέργεια και το κλίμα πρέπει να συνδυάζει την οικονομική ανταγωνιστικότητα με την ενεργειακή ασφάλεια και τους προβληματισμούς για το περιβάλλον. Ο σκοπός της υπέρβασης του στόχου του 20% για τη μείωση των εκπομπών αερίων του θερμοκηπίου πρέπει να εναρμονίζεται με αυτούς τους στόχους. Συμφωνώ με την πρόταση να ενταθούν οι προσπάθειες μείωσης για τη μετάβαση από το 20% στο 25%, όπου το επιπλέον 5% αντιστοιχεί στην αύξηση της ενεργειακής απόδοσης.
<P>
Ωστόσο, είναι απαραίτητο να βρεθούν λύσεις για τη διατήρηση της ανταγωνιστικότητας της ευρωπαϊκής βιομηχανίας. Στο πλαίσιο αυτό, επικροτώ το γεγονός ότι υπάρχει, για πρώτη φορά, ευρεία συναίνεση στο Κοινοβούλιο υπέρ της συμπερίληψης μιας τομεακής προσέγγισης. " εν λόγω προσέγγιση θα καταστήσει τον στόχο μείωσης των εκπομπών αερίων του θερμοκηπίου που έχει τεθεί για μια δεδομένη χώρα συμβατό με την ολιστική, συνολική αντιμετώπιση κάθε βιομηχανικού κλάδου, ούτως ώστε να αποτραπεί η διαρροή άνθρακα.
<SPEAKER ID="316" NAME="Zbigniew Ziobro" AFFILIATION="ECR">
(PL) Κυρία Πρόεδρε, οι πολίτες αναμένουν από εμάς, τους πολιτικούς, να είμαστε ρεαλιστές, ορθολογιστές και αποτελεσματικοί σε όλες τις ενέργειές μας. Οι φορολογούμενοι μπορούν να μας συγχωρήσουν για πολλά πράγματα, αλλά δεν πρόκειται να μας συγχωρήσουν εάν δαπανούμε τα χρήματά τους και στη συνέχεια δεν έχουμε τίποτα να επιδείξουμε. Όταν συζητούμε για την υπερθέρμανση του πλανήτη, θα πρέπει να την προσεγγίζουμε ως ορθολογικό εγχείρημα. Ας αφήσουμε προς στιγμήν στην άκρη ζητήματα σχετικά με τη νομιμότητα ή μη της συγκεκριμένης θεωρίας, η οποία αποτέλεσε τη βάση των πολιτικών μας αποφάσεων επί αυτού του ζητήματος. Γνωρίζουμε ότι τα επιστημονικά στοιχεία αμφισβητούνται, αλλά δεν επιθυμούμε να επιλύσουμε εδώ αυτήν την διαφωνία.
<P>
Ωστόσο, θα ήθελα να επισημάνω ότι ένα χαρακτηριστικό γνώρισμα των αερίων του θερμοκηπίου είναι ότι δεν γνωρίζουν σύνορα. Ακόμα και αν η Ευρωπαϊκή Ένωση εγκρίνει τα αυστηρότερα δυνατά όρια για τις εκπομπές αερίων του θερμοκηπίου, το αποτέλεσμα θα είναι το ίδιο εάν δεν εγκρίνουν ταυτόχρονα ανάλογα όρια και η Κίνα, η Ινδία και άλλες αναπτυσσόμενες χώρες. Εάν περιοριστεί η παραγωγή, επιπλέον του γεγονότος ότι θα πληγούν οικονομικά οι ευρωπαίοι φορολογούμενοι, θα αυξηθεί η ανεργία, και θα μεταφερθούν θέσεις εργασίας εκτός των συνόρων της Ευρωπαϊκής Ένωσης.
<P>
Λαμβάνοντας υπόψη τα ανωτέρω, ας ενεργήσουμε ορθολογικά, εάν αναλάβουμε τελικά οιαδήποτε δράση επί του ζητήματος, ούτως ώστε αυτή η διαδικασία να καταστεί παγκόσμια, διότι μόνο τότε θα είναι αποτελεσματική. Εάν αληθεύει ότι τα αέρια του θερμοκηπίου που ελευθερώνει σε έναν μήνα η Κίνα αντιστοιχούν σε ετήσια μείωση κατά 20% στην Ευρώπη, τότε αυτό λέει πολλά.
<SPEAKER ID="317" NAME="Elena Băsescu" AFFILIATION="PPE">
(RO) Κυρία Πρόεδρε, καταρχάς θα ήθελα να συγχαρώ τον κ. Eickhout για την κατάρτιση της παρούσας έκθεσης.
<P>
Θεωρώ ζωτικής σημασίας τη μείωση των εκπομπών αερίων του θερμοκηπίου στην Ευρώπη, με βάση τα συμπεράσματα της διάσκεψης του Κανκούν. Αυτό σημαίνει ότι η ΕΕ πρέπει να διατηρήσει τον παγκόσμιο ηγετικό της ρόλο στον τομέα της προστασίας του περιβάλλοντος. Για τον λόγο αυτόν, πρέπει να επιφέρει μεταρρυθμίσεις στην εφαρμογή της πράσινης πολιτικής της. Θα ήθελα να τονίσω ότι είναι σημαντικό να αναθεωρηθούν οι μηχανισμοί για την παρακολούθηση των εκπομπών και ότι είναι αναγκαίο να ληφθούν υπόψη στο πλαίσιο ολόκληρου του προϋπολογισμού.
<P>
Θα ήταν εξίσου χρήσιμο να βελτιωθεί το ισχύον σύστημα εμπορίας δικαιωμάτων εκπομπών της ΕΕ. Υπό αυτό το πρίσμα, έχει υποβληθεί σύσταση για την επέκταση του πεδίου εφαρμογής του εν λόγω συστήματος σε εγκαταστάσεις πέραν του βιομηχανικού κλάδου.
<P>
Οφείλω να επιστήσω την προσοχή στον αντίκτυπο της ευρωπαϊκής περιβαλλοντικής πολιτικής στις μακροπρόθεσμες επενδύσεις σε διάφορες μορφές πράσινης τεχνολογίας.
<SPEAKER ID="318" NAME="Günther Oettinger" LANGUAGE="DE">
Κυρία Πρόεδρε, αξιότιμοι βουλευτές, η κ. Hedegaard επιθυμεί να σας διαβιβάσω τους χαιρετισμούς της. Δεν μπόρεσε να παρευρεθεί απόψε και μου ζήτησε να προβώ σε ορισμένες σημαντικές παρατηρήσεις εξ ονόματός της και εξ ονόματος της Επιτροπής.
<P>
Θα ήθελα να ευχαριστήσω το Κοινοβούλιο, όλους τους βουλευτές του Σώματος και τον εισηγητή για αυτήν τη σημαντική και μακρόπνοη έκθεση.
<P>
Εξακολουθούμε να αποδίδουμε μεγάλη σημασία στον στόχο του περιορισμού της υπερθέρμανσης του πλανήτη στους 2°C. Για τον λόγο αυτόν, έχουμε καθορίσει βραχυπρόθεσμους και μεσοπρόθεσμους στόχους για το 2020 και μια μακροπρόθεσμη στρατηγική για το 2050. Είναι σαφές ότι πρέπει επίσης να αναλύσουμε τα ενδιάμεσα στάδια στο χρονοδιάγραμμα μεταξύ 2020 και 2050 και να θέσουμε πρόσθετους ενδιάμεσους στόχους.
<P>
Πέρυσι, η ΕΕ έθεσε τον στόχο του 20%, ο οποίος καλύπτει την περίοδο των επόμενων εννέα ετών. Αυτό έγινε πριν από σχεδόν έναν χρόνο στο Κοινοβούλιο και προηγουμένως στην Επιτροπή και στο Συμβούλιο. Φυσικά, υπό το πρίσμα των τεχνικών δυνατοτήτων, των οικονομικών επιπτώσεων και των χρηματοπιστωτικών αλλαγών, υπάρχουν επιχειρήματα που συνηγορούν υπέρ του καθορισμού υψηλότερων στόχων. Ωστόσο, θέσαμε τον στόχο του 20% μόλις πριν από σχεδόν έναν χρόνο. Δεν πιστεύω ότι οι πληροφορίες στις οποίες βασίσαμε την απόφασή μας έχουν μεταβληθεί έκτοτε. Δηλώσαμε ότι η Ευρώπη θα μειώσει τις εκπομπές κατά 30%, εάν είναι διατεθειμένες να προβούν σε δεσμευτικές συμφωνίες και άλλες σημαντικές περιοχές του πλανήτη, διότι το κλίμα συνιστά παγκόσμιο ζήτημα. Πιστεύουμε ότι υπάρχουν ακόμα δυνατότητες να επιτευχθούν δεσμευτικές συμφωνίες ή επιμέρους συμφωνίες. Για τον λόγο αυτόν, οι όροι είναι 20% μόνο για την Ευρώπη και 30% εφόσον έχουμε εταίρους, με άλλα λόγια τις "ΠΑ ή την Κίνα. Πιστεύω ότι πρόκειται για σοβαρή, μακρόπνοη και δίκαιη προσφορά.
<P>
Κατά τη διάρκεια του τελευταίου έτους, η Επιτροπή συζήτησε και ενέκρινε μια ανακοίνωση, η οποία επισημαίνει τις επιλογές για την κατά πέραν του 20% μείωση των εκπομπών αερίων του θερμοκηπίου σύμφωνα με τα συμπεράσματα, με άλλα λόγια, μείωση κατά 30%. Εξετάζει επίσης κατά πόσον είναι τεχνικά και οικονομικά εφικτός αυτός ο στόχος και εάν θα έχει αντίκτυπο στο κόστος, αν και πιθανολογούμε ότι το κόστος θα είναι χαμηλότερο από τις προηγούμενες εκτιμήσεις. Πιστεύουμε ότι, επί του παρόντος, θα πρέπει να δοθεί προτεραιότητα στην αρχή του αξιόπιστου σχεδιασμού. Αυτό σημαίνει ότι η βιομηχανία, η οικονομία και οι ιδιώτες έχουν την ασφάλεια να προγραμματίζουν εκ των προτέρων με βάση τους στόχους, που εγκρίθηκαν πέρυσι με δημοκρατική πλειοψηφία, του 20% μόνο για την ΕΕ και του 30% εφόσον θα είναι διατεθειμένοι να συνάψουν δεσμευτικές συμφωνίες και άλλοι σημαντικοί εταίροι.
<P>
Χρησιμοποιήθηκε ένα είδος αυτόματου μηχανισμού, ο οποίος κατέδειξε ότι εάν προστεθεί η ενεργειακή απόδοση στη μείωση των εκπομπών CO2 κατά 20%, τότε καθίσταται αυτομάτως εφικτός ο στόχος του 25%. Ωστόσο, θα ήθελα να σας υπενθυμίσω ότι, ταυτοχρόνως, και βάσει των ίδιων πληροφοριών, το Κοινοβούλιο συζητά τον στόχο 20-20-20 εδώ και μερικά χρόνια. Δεν έγινε καμία αναφορά στο γεγονός ότι το τελευταίο 20% μετατρέπει αυτομάτως το δεύτερο 20% σε 25%, απλώς επειδή εγκρίθηκε αργότερα και τώρα εξετάζεται από την Επιτροπή. Το στοιχείο αυτό δεν μπορούσε να συνάδει με το πνεύμα της αρχικής σύλληψης. Ουδέποτε αναφέρθηκε σε ομιλίες το 2007 ή το 2009. Πρόκειται για μια νέα ιδέα, η οποία προτείνεται προς συζήτηση. Εντούτοις, δεν συμφωνώ με τον αυτόματο μηχανισμό. Εάν εμείς στην Επιτροπή και στην Ευρωπαϊκή Ένωση είχαμε αντιμετωπίσει την ενεργειακή απόδοση με μεγαλύτερη σοβαρότητα σε προηγούμενο στάδιο, πιθανόν να μην είχε ανακύψει το ζήτημα του αυτόματου μηχανισμού.
<P>
Έπειτα υπάρχει το ζήτημα της εξισορρόπησης των συμφερόντων της οικονομίας και του περιβάλλοντος. Πιστεύω ότι η καινοτομία, ειδικότερα στον τομέα του περιβάλλοντος, προσφέρει για τους μηχανικούς και τους τεχνικούς σημαντικές ευκαιρίες δημιουργίας προστιθέμενης αξίας με ποικίλους τρόπους και, κατ' επέκταση, θέσεων εργασίας. Πρέπει να έχουμε ως στόχο να διασφαλίσουμε ότι θα δημιουργηθούν στην Ευρώπη αυτές οι νέες θέσεις εργασίας στους τομείς της ενέργειας και του κλίματος. Από την άλλη πλευρά, οφείλουμε να διασφαλίσουμε ότι δεν θα χάσουμε αναγκαίες θέσεις εργασίας. Τι εννοώ με αυτό; Εννοώ ότι ο πλανήτης δεν θα πρέπει να παράγει περισσότερο αλουμίνιο και χάλυβα από όσο χρειάζεται. Ωστόσο, η ποσότητα του χάλυβα, του αλουμινίου και του χαλκού που είναι αναγκαία στην Ευρώπη και στον υπόλοιπο κόσμο θα πρέπει να παράγεται, στο μέτρο του δυνατού, εδώ, στην Ευρώπη, αν μη τι άλλο, εφόσον παράγεται επί του παρόντος στην Ευρώπη. Είναι αποδεκτή η μετεγκατάσταση ή η αποφυγή της παραγωγής χάλυβα, αλουμινίου και χαλκού όπου αυτό είναι δυνατόν να επιτευχθεί. Ωστόσο, η ποσότητα του χάλυβα, του αλουμινίου και του χαλκού που είναι αναγκαία στην Ευρώπη και στον υπόλοιπο κόσμο θα πρέπει, εφόσον είναι εφικτό, να παράγεται στην Ευρώπη, σε ανταγωνισμό με άλλες περιοχές. Πιστεύουμε ότι θα ήταν εσφαλμένη η σκόπιμη μεταφορά της παραγωγής.
<P>
Επομένως, κατά την εξισορρόπηση αυτών των συμφερόντων, πρέπει να συνεχίσουμε στο μέλλον να εξετάζουμε εάν οι υψηλότεροι στόχοι για τη μείωση των εκπομπών CO2 είναι εφικτοί, κατά πόσον θα συμβάλουν στη διατήρηση των θέσεων εργασίας στις "παλαιές βιομηχανίες" και εάν μπορούμε να αποτρέψουμε τη μεταφορά αυτών των θέσεων εργασίας σε άλλες περιοχές. Ένα πράγμα είναι σαφές: θα προτιμούσα οι θέσεις εργασίας στη βιομηχανία και παραγωγή χάλυβα να παραμείνουν στην Ευρώπη με μείωση των εκπομπών CO2 κατά 20%, παρά να μεταφερθούν στη Βραζιλία, τη Μαλαισία ή την Αμερική, όπου τα επίπεδα των εκπομπών CO2 θα είναι 100%. Διότι, στην τελευταία περίπτωση, θα διαθέταμε να χρήματά μας σε μια εσφαλμένη λύση. Είναι προτιμότερο να έχουμε μείωση των εκπομπών κατά 20% και να διατηρήσουμε τις θέσεις εργασίας, την προστιθέμενη αξία και τα φορολογικά έσοδα παρά να χάσουμε τις θέσεις εργασίας, να έχουμε καθαρή συνείδηση στην Ευρώπη και 100% εκπομπές στην Αμερική και την Ασία, όπου θα μεταφερθούν οι θέσεις εργασίας και τα φορολογικά έσοδα. Πρόκειται για ιδιαίτερα ρεαλιστική προσέγγιση, η οποία λαμβάνει, παρ' όλα αυτά, υπόψη το περιβάλλον και την οικονομία. Καλείτε την Επιτροπή να υποβάλει περισσότερο μακρόπνοες προτάσεις σε επιμέρους τομείς. Θα χαρούμε να ικανοποιήσουμε τις απαιτήσεις σας. Βασιζόμαστε στο γεγονός ότι και άλλες κυβερνήσεις ανά τον κόσμο θα σημειώσουν πρόοδο στο πλαίσιο άλλων παγκόσμιων διασκέψεων, αλλά και μετά τις εκλογές στις "ΠΑ, οι οποίες που θα διεξαχθούν φέτος, στα τέλη του φθινοπώρου.
<P>
Τέλος, θα ήθελα να ενθαρρύνω το Κοινοβούλιο να συνεχίσει να μας στηρίζει με τη συμβολή των εμπειρογνωμόνων του και να μας διαβιβάζει τις δέουσες απαιτήσεις. Πιστεύουμε ότι η Ευρωπαϊκή Ένωση παραμένει επί της σωστής οδού και θέλουμε να διασφαλίσουμε, μέσω ελέγχων και διαφάνειας, ότι θα επιτύχουμε τον στόχο του 20% αφενός και ότι τίποτα δεν θα πάει στραβά στην Ευρώπη αφετέρου. Το φθινόπωρο θα σας παρουσιάσουμε τις σκέψεις μας σχετικά με την αναθεώρηση του συστήματος εμπορίας δικαιωμάτων εκπομπών. Όπως υποσχεθήκαμε σήμερα στην πρόταση για την ενεργειακή απόδοση, θα υποβάλουμε έκθεση σχετικά με το κατά πόσον η αύξηση της απόδοσης θα οδηγήσει σε σημαντική αλλαγή στην αγορά CO2. Εφόσον παραστεί ανάγκη, θα πρέπει να διερευνήσουμε εξίσου εάν θα υπάρξουν ενδεχομένως ελλείψεις, ούτως ώστε να διασφαλίσουμε ότι η εμπορία δικαιωμάτων εκπομπών θα εξακολουθήσει να συνιστά αποτελεσματικό μέσο για τη μείωση των εκπομπών CO2 στο πλαίσιο της οικονομίας της αγοράς.
<SPEAKER ID="319" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Πέμπτη 23 Ιουνίου 2011.
<P>
Γραπτές δηλώσεις (άρθρο 149 του Κανονισμού)
<SPEAKER ID="319" NAME="Sergio Berlato" LANGUAGE="IT">
Επωφελούμαι της ευκαιρίας για να εκφράσω την αντίθεσή μου σε τυχόν μονομερή αύξηση του ευρωπαϊκού στόχου για την κατά πέραν του 20% μείωση των εκπομπών αερίων του θερμοκηπίου έως το 2020, δεδομένης της απουσίας παγκόσμιας συμφωνίας για το κλίμα που να περιλαμβάνει όλες τις μείζονες πηγές εκπομπών. Δεν θα πρέπει να λησμονούμε, μάλιστα, ότι η Ευρωπαϊκή Ένωση εξακολουθεί να αποτελεί τη μοναδική περιοχή στον κόσμο που έχει εγκρίνει νομικά δεσμευτικούς στόχους για τη μείωση των εκπομπών. " άμεση συνέπεια αυτού του γεγονότος είναι ότι η ευρωπαϊκή βιομηχανία είναι εκτεθειμένη σε ισχυρό ανταγωνισμό από παγκόσμιους ανταγωνιστές, οι οποίοι δεν δεσμεύονται από τους ίδιους περιορισμούς. Κατά την άποψή μου, λοιπόν, προτεραιότητα της Ένωσης θα πρέπει να αποτελέσει καταρχάς η επίτευξη των στόχων 20-20-20, οι οποίοι καθορίζονται στη δέσμη μέτρων για το κλίμα και την ενέργεια και είναι ήδη εξαιρετικά φιλόδοξοι. Μόνο κατ' αυτόν τον τρόπο θα μπορέσουμε να χαράξουμε μια περιβαλλοντική πολιτική για την Ένωση, η οποία θα επιτρέπει στις ευρωπαϊκές επιχειρήσεις να παραμείνουν ανταγωνιστικές σε παγκόσμιο επίπεδο, ούτως ώστε να είναι σε θέση να στηρίξουν την οικονομική ανάπτυξη και, προπαντός, τη δημιουργία θέσεων εργασίας. Εν κατακλείδι, συμμερίζομαι τις ανησυχίες που εξέφρασαν οι εκπρόσωποι της ιταλικής βιομηχανίας ότι η βιομηχανία δεν είναι επί του παρόντος σε θέση να αναλάβει πιο φιλόδοξες δεσμεύσεις από εκείνες που έχει ήδη θέσει το Ευρωπαϊκό Συμβούλιο και έχει επιβεβαιώσει η Επιτροπή στην οδηγία για την εμπορία δικαιωμάτων εκπομπών.
<SPEAKER ID="319" NAME="Elisabetta Gardini" LANGUAGE="IT">
Ο χάρτης πορείας της Επιτροπής για τη μετάβαση σε μια ανταγωνιστική οικονομία χαμηλών ανθρακούχων εκπομπών το 2050 επισημαίνει ότι η επίτευξη του στόχου του 20% όσον αφορά την ενεργειακή απόδοση αναμένεται να οδηγήσει αυτόματα σε μείωση των εκπομπών κατά 25%, χωρίς καμία αλλαγή στο ισχύον νομοθετικό πλαίσιο. Ελλείψει διεθνούς συμφωνίας, η μονομερής αύξηση του στόχου για τη μείωση των εκπομπών θα έθετε σε κίνδυνο την ανταγωνιστικότητα της βιομηχανίας μας, καθώς και την οικονομική ανάπτυξη και τις θέσεις εργασίας στην Ευρωπαϊκή Ένωση. Αντιθέτως, θα πρέπει να ακολουθήσουμε την οδό της εξοικονόμησης ενέργειας και των ανανεώσιμων πηγών ενέργειας. Εν προκειμένω, συντάσσομαι με τον Επίτροπο κ. Oettinger όσον αφορά τη νέα πρόταση για την ενεργειακή απόδοση, η οποία θα οδηγήσει ασφαλώς σε εξοικονόμηση ενέργειας για ιδιώτες και επιχειρήσεις, βοηθώντας τους να διαχειριστούν την κατανάλωσή τους. Επιπλέον, κατά τη συζήτηση σχετικά με τις μελλοντικές πολιτικές της ΕΕ για το κλίμα, δεν μπορούμε να αγνοήσουμε το νέο ευρωπαϊκό και διεθνές σενάριο για την ενέργεια, το οποίο προέκυψε μετά τις εξεγέρσεις στη βόρειο Αφρική και την πυρηνική κρίση. Αυτοί οι παράγοντες θα έχουν σημαντικό αντίκτυπο στο ενεργειακό κόστος σε μεσοπρόθεσμο ορίζοντα, και θα πρέπει να αξιολογήσουμε τις επιπτώσεις τους στην υφιστάμενη περιβαλλοντική στρατηγική της Ευρώπης. Αρκεί να λεχθεί ότι η εγκατάλειψη της πυρηνικής ενέργειας θα υποχρεώσει τη Γερμανία να χρησιμοποιήσει περισσότερα ορυκτά καύσιμα, αυξάνοντας έτσι τα επίπεδα των αερίων του θερμοκηπίου που εκπέμπει. Πρέπει, επομένως, να αναπροσανατολίσουμε τις περιβαλλοντικές πολιτικές μας, ούτως ώστε να δημιουργήσουμε την αναγκαία σύγκλιση με τις ενεργειακές πολιτικές μας, εγκαταλείποντας τις παραδοσιακές τομεακές προσεγγίσεις.
<SPEAKER ID="320" NAME="Adam Gierek" LANGUAGE="PL">
Οι οικονομίες ορισμένων κρατών μελών της ΕΕ, συμπεριλαμβανομένης της γενέτειράς μου, της Πολωνίας, υφίστανται ήδη τις δυσμενείς επιπτώσεις της δέσμης μέτρων για το κλίμα και την ενέργεια, η οποία επιβλήθηκε αυθαίρετα και χρησιμοποιήθηκε ως μέσο εφαρμογής του πολιτικού στόχου 20-20-20. Ωστόσο, διαστρεβλώνεται συχνά και αυτός ο πολιτικός στόχος: γίνεται λόγος για μείωση της ενεργειακής κατανάλωσης κατά 20%, ενώ ο πραγματικός στόχος είναι η αύξηση της ενεργειακής απόδοσης κατά 20%, που δεν είναι το ίδιο πράγμα. Ο όρος "απόδοση" χρησιμοποιείται συχνά με εσφαλμένο τρόπο στα έγγραφα της ΕΕ, λόγω παρανόησης του όρου "ενεργειακή απόδοση" και των μεθόδων για την αξιολόγησή της ή, με άλλα λόγια, εάν αναφερόμαστε στο εθνικό ακαθάριστο ποσοστό απόδοσης, στο κατά κεφαλήν ποσοστό απόδοσης ή στην απόδοση μετατροπής, για παράδειγμα, στη μετατροπή της πρωτογενούς ενέργειας σε ωφέλιμο έργο. " έμφαση στην αύξηση της απόδοσης, και όχι στον περιορισμό της κατανάλωσης, θα έχει ως αποτέλεσμα να δοθεί προτεραιότητα σε τεχνολογικές καινοτομίες, εξέλιξη που θα είναι προς όφελός μας. Αυτές οι καινοτομίες διαθέτουν το μεγαλύτερο δυναμικό για τον περιορισμό των εκπομπών και, μάλιστα, κατά μακράν υψηλότερο ποσοστό από τον στόχο του 20%.
<P>
Τα κράτη μέλη θα πρέπει να έχουν το δικαίωμα να κάνουν τις δικές τους επιλογές όσον αφορά τις μεθόδους και τα χρονοδιαγράμματα για τον περιορισμό των εκπομπών, ειδικότερα δε μέσω της αύξησης της απόδοσης. Στην περίπτωση της Πολωνίας, αυτό αφορά κυρίως τις τεράστιες δυνατότητες που παρουσιάζει, πρώτον, η μαζική βελτίωση της θερμικής απόδοσης των νέων και παλαιών κτιρίων και, δεύτερον, η ευρεία αντικατάσταση των παλαιών εγκαταστάσεων θέρμανσης στις κατοικίες με σύγχρονες εγκαταστάσεις θέρμανσης. " δέσμη μέτρων για το κλίμα και την ενέργεια πρέπει να αναθεωρηθεί, προκειμένου να διασφαλισθεί ότι τα κράτη μέλη θα προσαρμοστούν καλύτερα στη μείωση των εκπομπών.
<SPEAKER ID="321" NAME="Jolanta Emilia Hibner" LANGUAGE="PL">
" κλιματική αλλαγή αποτελεί σοβαρή πρόκληση για τη διεθνή κοινότητα. Τα αποτελέσματα που παρουσιάστηκαν καταδεικνύουν ότι η Ευρώπη επιδιώκει την άσκηση αποτελεσματικής πολιτικής για το κλίμα. Θα ήταν λάθος εκ μέρους της ΕΕ να θέσει νέους μονομερείς στόχους, δεδομένου ότι δεν υφίστανται κανονισμοί σε παγκόσμιο επίπεδο που να περιέχουν δεσμευτικούς στόχους μείωσης. " Πολωνία εκφράζει ανησυχίες για την πρόταση του εισηγητή κ. Eickhout, η οποία καλύπτει πολλά ζητήματα που θα μπορούσαν να συνιστούν απειλή για την ευρωπαϊκή οικονομία. " επιβολή περαιτέρω μείωσης των εκπομπών από 20% σε 30% ενδέχεται να προκαλέσει σοβαρή ζημία όσον αφορά την κλιματική αλλαγή. Εάν το κόστος παραγωγής στην Ευρώπη είναι υπερβολικά υψηλό, το παγκόσμιο ποσοστό εκπομπών θα αυξηθεί, λόγω της αύξησης των εισαγωγών προϊόντων από χώρες χαμηλής απόδοσης στον τομέα των εκπομπών.
<P>
" ευρωπαϊκή βιομηχανία έχει αποδείξει ότι μπορούμε να βασιζόμαστε στη δέσμευσή της για την αναζήτηση καινοτόμων λύσεων, οι οποίες θα συμβάλουν στην καταπολέμηση της κλιματικής αλλαγής. Πρωτοποριακά επιτεύγματα είναι εφικτά μόνο υπό την προϋπόθεση ότι βασίζονται σε άρτια σχεδιασμένες, μακροπρόθεσμες επενδύσεις.
<P>
Λαμβάνοντας υπόψη το ιδιαίτερα υψηλό επίπεδο χρήσης άνθρακα στον ενεργειακό τομέα της Πολωνίας, ήδη από το 2013, η πολωνική βιομηχανία θα αναγκαστεί να επωμιστεί σημαντικά υψηλότερο κόστος σε σύγκριση με τους ευρωπαίους ανταγωνιστές της, λόγω του συστήματος εμπορίας δικαιωμάτων εκπομπών. Αυτό ενδέχεται να προκαλέσει τεράστια προβλήματα όσον αφορά την επίτευξη του αρχικού στόχου μείωσης σε συνδυασμό με τη διατήρηση της χρηματοοικονομικής ρευστότητας. " περαιτέρω αύξηση του στόχου μείωσης κατά 5% ή 10% θα προκαλέσει την κατάρρευση πολλών πολωνικών εταιρειών, και δεν μπορούμε να επιτρέψουμε μια τέτοια εξέλιξη.
<SPEAKER ID="321" NAME="Ian Hudghton" LANGUAGE="EN">
Όταν η γενέτειρά μου, η Σκωτία, ενέκρινε τον νόμο περί της κλιματικής αλλαγής το 2009, απηύθυνε έκκληση για μείωση των εκπομπών κατά 42% έως το 2020. Αυτοί οι στόχοι είναι φιλόδοξοι, αλλά τους θεωρούμε ζωτικό μέρος των προσπαθειών μας για την καταπολέμηση της κλιματικής αλλαγής. Ο συνάδελφος βουλευτής κ. Eickhout επεσήμανε τα πολυάριθμα οφέλη που συνεπάγονται για την ΕΕ οι πιο φιλόδοξοι στόχοι, και οιεσδήποτε πρωτοβουλίες αναλαμβάνονται στο παρόν Σώμα για τον περιορισμό των φιλοδοξιών μας θα απορριφθούν από τους πολίτες της Ευρώπης.
<SPEAKER ID="322" NAME="Jaromír Kohlíček" LANGUAGE="CS">
Στην αρχική μορφή της, η έκθεση παρουσιάζει τεράστιο ερασιτεχνικό ενθουσιασμό και μια μάλλον μη ρεαλιστική προσπάθεια να αγνοήσει τη σημερινή πραγματικότητα όσον αφορά τον εφοδιασμό με ηλεκτρική ενέργεια, παραθέτοντας, παράλληλα, έναν κατάλογο ευσεβών πόθων. Κατά πάσα πιθανότητα, όλοι οι πολίτες της ΕΕ θα επικροτήσουν τα τολμηρά σχέδια για μείωση των εκπομπών κατά 80-95% έως το 2050. Ωστόσο, εξετάζοντας τις λεπτομέρειες, διαπιστώνουμε ότι το σχέδιο, ως έχει επί του παρόντος, θα έπρεπε να βασίζεται στις απόλυτα ρεαλιστικές δυνατότητες που προσφέρουν οι υφιστάμενοι ενεργειακοί πόροι. Είναι αδύνατον να εξαλειφθεί η χρήση άνθρακα και φυσικού αερίου εν μία νυκτί, και, παρεμπιπτόντως, έχει αυξηθεί αισθητά η χρήση φυσικού αερίου στα κράτη μέλη της ΕΕ κατά τα τελευταία έτη. Σε σχέση με την υστερία που προέκυψε μετά τον σεισμό στην Ιαπωνία και τα προβλήματα στον αντιδραστήρα του πυρηνικού σταθμού στη Φουκουσίμα, οι πολίτες ορισμένων κρατών μελών της ΕΕ αποφάσισαν να εγκαταλείψουν την πυρηνική ενέργεια σε σχετικά σύντομο χρονικό διάστημα, παρότι εξακολουθούν να μην υπάρχουν ενδείξεις γενικευμένου προβλήματος. Μιλώντας με απτά στοιχεία,, παρατηρούμε ότι η ΕΕ δεν διαθέτει γραμμές μεταφοράς, οι οποίες θα μπορούσαν να μεταφέρουν επαρκή ποσότητα ηλεκτρικής ενέργειας από τον Βορρά προς τον Νότο ή από την Ανατολή προς τη Δύση. Γνωρίζουμε πολύ καλά ότι ο άνεμος δεν πνέει σε μόνιμη βάση, ακόμα και στη βόρεια Γερμανία, και ότι οι ηλιακές κυψέλες, οι οποίες έχουν απόδοση περίπου 11%, μπορούν να μετατρέψουν σε ηλεκτρικό ρεύμα μόνο την ηλιακή ενέργεια που πέφτει επάνω τους. Συνεπώς, η απόδοση των μονάδων ηλιακής ενέργειας αυξομειώνεται σημαντικά κατά τη διάρκεια της ημέρας και του έτους. Στηρίζω τα συμπεράσματα της έκθεσης της Συνομοσπονδιακής Ομάδας της Ευρωπαϊκής Ενωτικής Αριστεράς/Αριστερά των Πρασίνων των Βορείων Χωρών, αλλά πρέπει οπωσδήποτε να ακολουθήσει λεπτομερής ανάλυση των σχεδίων.
<SPEAKER ID="322" NAME="Eija-Riitta Korhola" LANGUAGE="FI">
" ευρωπαϊκή πολιτική για το κλίμα και την ενέργεια χαρακτηρίζεται από πληθώρα παράλογων λύσεων. Δημιούργησε το σύστημα εμπορίας δικαιωμάτων εκπομπών, το οποίο αυξάνει με τεχνητό τρόπο την τιμή της ηλεκτρικής ενέργειας και ωθεί προς τα άνω το κόστος, χωρίς να αποφέρει σχεδόν κανένα όφελος για το κλίμα ή το περιβάλλον. Επέβαλε την αιολική ενέργεια σε μέρη όπου δεν πνέουν άνεμοι. Τα τιμολόγια τροφοδότησης κατέστησαν επικερδές κάτι που ποτέ δεν θα έπρεπε ουσιαστικά να είναι επικερδές. Το εισόδημα ανακατανεμήθηκε και μεταφέρθηκε από τη βιομηχανία σε εταιρείες που παράγουν ηλεκτρική ενέργεια για το χρηματιστήριο. Έχουν τεθεί στόχοι για τις ανανεώσιμες πηγές ενέργειας στο πλαίσιο ενός χρονοδιαγράμματος, το οποίο στερείται ρεαλισμού σε τέτοιον βαθμό που θέτει σε κίνδυνο τη βιώσιμη δασοκομία. Δεν έχουμε πλέον την πολυτέλεια για τέτοιου είδους πρακτικές, τώρα που η παγκόσμια οικονομία διέρχεται κρίση και διακυβεύεται η αξιοπιστία του ευρώ. Υπό το πρίσμα των ανωτέρω, αδυνατώ να κατανοήσω την ανυπομονησία του Κοινοβουλίου να αυξήσει τους μονομερείς μας στόχους για τη μείωση των εκπομπών, ενώ τα συνολικά περιβαλλοντικά οφέλη θα είναι ελάχιστα σε σύγκριση με την επιβάρυνση για τη βιομηχανία και τις θέσεις εργασίας μας. Δεδομένου ότι η Γερμανία έχει πλέον δηλώσει ότι εγκαταλείπει την πυρηνική ενέργεια, είναι προφανές ότι η ΕΕ δεν θα επιτύχει τους στόχους της για τη μείωση των εκπομπών, λόγω της αυξημένης χρήσης ενέργειας από ορυκτά καύσιμα. Αντιθέτως, θα αυξηθεί το κόστος τόσο των δικαιωμάτων εκπομπών όσο και της ηλεκτρικής ενέργειας. Οι εργοδότες και οι εργαζόμενοι θα πρέπει να πληρώσουν το τίμημα, ενώ οι εκπομπές θα συνεχίσουν να αυξάνονται εκτός των συνόρων μας. Είναι πλέον καιρός να επιδείξουμε κοινή λογική. Είναι σαφές ότι δεν μπορούμε να επιτύχουμε παγκόσμια στήριξη για δεσμευτικές μειώσεις εκπομπών, και αυτός είναι ο λόγος για τον οποίο πρέπει να δοθεί έμφαση σε τεχνικές λύσεις και να εξετασθεί το πρόβλημα υπό διαφορετικό πρίσμα: χρειαζόμαστε διαφορετική στρατηγική για τον έλεγχο των παραγόντων που επηρεάζουν το κλίμα. Οι βραχυπρόθεσμοι παράγοντες είναι τα αερολύματα, η αιθάλη, το μεθάνιο και το όζον στην ατμόσφαιρα: δρουν με διαφορετικό τρόπο από ό,τι οι μακροπρόθεσμοι παράγοντες, όπως το διοξείδιο του άνθρακα, οι υδρογονάνθρακες ή τα οξείδια του αζώτου. " εστίαση των στόχων μας μόνο σε έναν παράγοντα, το διοξείδιο του άνθρακα, αποδεικνύει ότι αγνοούμε τον σύνθετο χαρακτήρα του προβλήματος.
<SPEAKER ID="323" NAME="Bogdan Kazimierz Marcinkiewicz" LANGUAGE="PL">
Την παραμονή της ψηφοφορίας επί της έκθεσης σχετικά με την πιθανή αύξηση του στόχου για μείωση των εκπομπών αερίων του θερμοκηπίου από 20% σε 30% έως το 2020, θα ήθελα να εκφράσω την ανησυχία μου για τα συμπεράσματα, τα οποία είναι υπερβολικά. Σε γενικές γραμμές, συμφωνούμε με την εφαρμογή των στόχων 20-20-20, οι οποίοι έχουν ήδη καθορισθεί, αλλά θα ήταν τεράστιο τόσο το μέγεθος όσο και το κόστος των δεσμεύσεων που συνδέονται με την πιθανή έγκριση της μείωσης των εκπομπών αερίων του θερμοκηπίου κατά 30%. Οι επενδυτές, οι οποίοι επιβαρύνονται ήδη με το κόστος που συνεπάγεται ο ανταγωνισμός με τρίτες χώρες όπου οι περιβαλλοντικοί κανονισμοί είναι λιγότερο αυστηροί από ό,τι στην Ευρώπη, αντιμετωπίζουν το δίλημμα κατά πόσον πρέπει να παραμείνουν στην Ευρώπη ή να προβούν σε μετεγκατάσταση των εταιρειών τους.
<P>
" μονομερής αύξηση των στόχων δεν συνιστά αποτελεσματικό τρόπο αντιμετώπισης της κλιματικής αλλαγής. Το προτεινόμενο σενάριο μείωσης κατά 30% θα έχει τεράστιο αντίκτυπο στους κλάδους που συμμετέχουν στο σύστημα εμπορίας δικαιωμάτων εκπομπών και θα τους αναγκάσει να λάβουν σαφώς περισσότερα μέτρα σε σύγκριση με τους κλάδους που δεν συμμετέχουν στο σύστημα.
<SPEAKER ID="323" NAME="Bogusław Sonik" LANGUAGE="PL">
Τα μέτρα που στοχεύουν στον καθορισμό ακόμα υψηλότερων στόχων μείωσης είναι επιζήμια για την ευρωπαϊκή βιομηχανία συνολικά. Οι πιέσεις που ασκούνται στη βιομηχανία από την πολιτική για το κλίμα συνεπάγονται μετεγκαταστάσεις σε χώρες των οποίων οι πολιτικές στον συγκεκριμένο τομέα χαρακτηρίζονται από την κοινή λογική. Σε παγκόσμια κλίμακα, τα εν λόγω μέτρα δεν θα μειώσουν τις εκπομπές αερίων που είναι επιβλαβή για το κλίμα. Το φαινόμενο της "διαρροής άνθρακα", ή η μετεγκατάσταση βιομηχανιών εκτός των συνόρων της ΕΕ, δεν αποτελεί μύθο, αλλά πραγματική απειλή για την οικονομική ανάπτυξη και τις θέσεις εργασίας στην Ευρώπη.
<P>
Σύμφωνα με την έκθεση της Παγκόσμιας Τράπεζας, η εφαρμογή της ευρωπαϊκής δέσμης μέτρων για το κλίμα και την ενέργεια συνεπάγεται ετήσιες ζημίες για την πολωνική οικονομία, έως το 2020, της τάξης του 1,4% του ΑΕγχΠ, καθώς και ζημίες για την ΕΕ συνολικά της τάξης του 0,55%. " Παγκόσμια Τράπεζα εκτιμά επίσης ότι οι τιμές της ηλεκτρικής ενέργειας θα αυξηθούν κατά περίπου 26,2% στην Πολωνία και κατά 12,6% στην ΕΕ συνολικά. Ο προηγούμενος στόχος της ΕΕ για μείωση των εκπομπών CO2 κατά 20% είναι ήδη δύσκολο να γίνει αποδεκτός από τον βιομηχανικό κλάδο της Πολωνίας και της κεντρικής Ευρώπης, λόγω του υψηλού ποσοστού άνθρακα που χρησιμοποιείται στις οικείες βιομηχανίες παραγωγής ενέργειας. Ωστόσο, αποδεχθήκαμε αυτήν την πρόκληση και δρομολογήσαμε την εκπλήρωση των υποχρεώσεών μας.
<P>
" Πολωνία δεν έχει τη δυνατότητα να αυξήσει στο 30% τον στόχο για τη μείωση των εκπομπών διοξειδίου του άνθρακα. Μια λύση θα ήταν η προαιρετική συμμετοχή των κρατών μελών σε μια ομάδα χωρών για την περαιτέρω μείωση των εκπομπών CO2. Κατά τη διάρκεια της αυριανής ψηφοφορίας, θα ήθελα να ζητήσω να υπερισχύσει η κοινή λογική έναντι φιλοδοξιών μείωσης του CO2 που είναι οικονομικά αβάσιμες.
<SPEAKER ID="323" NAME="Csaba Sándor Tabajdi" LANGUAGE="HU">
" Ευρωπαϊκή Ένωση, συμπεριλαμβανομένης της Ουγγαρίας, μπορεί να διατηρήσει την ηγετική θέση της όσον αφορά την καταπολέμηση της κλιματικής αλλαγής μόνο μέσω της εξεύρεσης νέων τεχνολογικών και οικονομικών λύσεων και μέσω της συνεχούς καινοτομίας. " Ουγγαρία θα μπορούσε να αναδειχθεί πραγματικός νικητής στον τομέα της πράσινης οικονομικής ανάπτυξης. " χώρα μας εξακολουθεί να κατέχει δικαιώματα εκπομπών CO2 αξίας αρκετών δισεκατομμυρίων φιορινιών, τα οποία θα πρέπει να τεθούν εκ νέου προς πώληση από την κυβέρνηση το συντομότερο δυνατόν. Δεδομένης της αφθονίας των πόρων που διαθέτουμε, θα μπορούσαμε να παράγουμε τεράστιες ποσότητες πρώτων υλών για την παραγωγή βιοενέργειας. Αυτός είναι ο λόγος για τον οποίο θεωρώ αδιανόητο το γεγονός ότι η νέα αγροτική στρατηγική της Ουγγαρίας αποκλείει τη χορήγηση ενισχύσεων για την παραγωγή γεωργικών πρώτων υλών με στόχο την παραγωγή ενέργειας. Είναι καιρός η ουγγρική κυβέρνηση να προβεί σε δέσμευση για την επέκταση της χρήσης ανανεώσιμων πηγών ενέργειας και να στηρίξει την καινοτόμο εθνική ανάπτυξη. " ΕΕ, η οποία ευθύνεται επί του παρόντος μόνο για το 12% των παγκόσμιων εκπομπών αερίων του θερμοκηπίου, δεν μπορεί να καταπολεμήσει μόνη της την κλιματική αλλαγή. " περιβαλλοντική συνείδηση ενισχύεται στις μεγάλες αναδυόμενες χώρες, όπως η Κίνα, η Βραζιλία, η Ινδία ή η Ρωσία, και είναι πιθανόν να ανοίξουν τεράστιες αγορές για τις ευρωπαϊκές εταιρείες στον τομέα των εναλλακτικών πηγών ενέργειας. Ωστόσο, οι ευρωπαϊκές εταιρείες θα είναι ανταγωνιστικές σε αυτές τις αγορές μόνο υπό την προϋπόθεση ότι το ευρωπαϊκό ρυθμιστικό πλαίσιο τούς παρέχει κίνητρα ώστε να επιδιώκουν τη συνεχή καινοτομία και ανάπτυξη. Προς τον σκοπό αυτόν, πρέπει να εγκρίνουμε φιλόδοξους στόχους για τη μείωση των εκπομπών CO2. Χάρη στο θετικό ισοζύγιο CO2 των νέων κρατών μελών, οι εκπομπές της ΕΕ των 27 έχουν ήδη μειωθεί κατά 17% σε σύγκριση με τα επίπεδα του 1990. Επομένως, η αύξηση αυτού του στόχου στο 30% έως το 2020 είναι απολύτως ρεαλιστική.

<CHAPTER ID="019">
Η στρατηγική για την τρίτη συνεδρίαση των μερών της Σύμβασης σχετικά με την πρόσβαση στην πληροφόρηση, τη δημόσια συμμετοχή στη διαδικασία λήψεως απόφασης και την πρόσβαση στη δικαιοσύνη σε θέματα περιβάλλοντος (συζήτηση) 
<SPEAKER ID="497" NAME="Πρόεδρος">
H ημερήσια διάταξη προβλέπει τη συζήτηση σχετικά με την προφορική ερώτηση (Ο-054/2008) του κ. Ouzký, εξ ονόματος της Επιτροπής Περιβάλλοντος, Δημόσιας Υγείας και Ασφάλειας των Τροφίμων, προς την Επιτροπή: " στρατηγική της Επιτροπής για την τρίτη συνεδρίαση των μερών της Σύμβασης σχετικά με την πρόσβαση στην πληροφόρηση, τη δημόσια συμμετοχή στη διαδικασία λήψεως απόφασης και την πρόσβαση στη δικαιοσύνη σε θέματα περιβάλλοντος (B6-0157/2008).
<P>
Θα ήθελα να ρωτήσω όλους εσάς που είστε παρόντες αν θα έχει κάποιο νόημα να πραγματοποιήσουμε αυτήν τη συζήτηση. Νομίζω ότι δεν μπορούμε να συνεχίσουμε τη συζήτηση χωρίς την παρουσία του εισηγητή, έτσι λοιπόν ζητώ την άδειά σας να κλείσω τη σημερινή συζήτηση. Υπάρχει καμία αντίρρηση;
<SPEAKER ID="499" NAME="Mάριος Ματσάκης" AFFILIATION="ALDE">
(EN) Κύριε Πρόεδρε, θα ήθελα μερικές διευκρινήσεις. Υπάρχει κάποιος λόγος για τον οποίο αυτοί οι άνθρωποι δεν βρίσκονται εδώ, γιατί δεν είναι εδώ ο εισηγητής; Υπάρχει κάποια δικαιολογία ή κάποια πληροφορία;
<SPEAKER ID="500" NAME="Πρόεδρος">
Ο λόγος είναι ότι δεν βρίσκονται εδώ μαζί μας, και είναι ο μόνος λόγος που μπορώ να γνωρίζω. Δεν έχουμε ιδέα· δεν έχουμε μυστικούς πράκτορες.
<SPEAKER ID="501" NAME="Eija-Riitta Korhola" AFFILIATION="PPE-DE">
(FI) Kύριε Πρόεδρε, όλοι γνωρίζουμε ότι ο κ. Wojciechowski, ως Πρόεδρος της επιτροπής, είναι ο μόνος επίσημος συντάκτης της ερώτησης. Προσωπικά υπήρξα για πολλά χρόνια εισηγήτρια για τη Σύμβαση του Aarhus. Άφησα ένα φανταστικό επίσημο γεύμα με σπαράγγια για να έρθω εδώ και να μιλήσω συγκεκριμένα για το θέμα αυτό, και θα ήθελα να πω αυτά που θέλω.
<P>
(Ο Πρόεδρος διακόπτει την ομιλήτρια)
<SPEAKER ID="502" NAME="Πρόεδρος">
Mε όλο το σεβασμό για το φανταστικό σας γεύμα με σπαράγγια, δεν μπορούμε να προχωρήσουμε χωρίς τον συντάκτη της ερώτησης. Δεν ξέρω ποιες μυστικές σχέσεις έχετε με τον συντάκτη της ερώτησης, αλλά δυστυχώς δεν μπορούμε να συνεχίσουμε. Λυπάμαι πολύ, κυρία Επίτροπε.
<SPEAKER ID="503" NAME="Inés Ayala Sender" AFFILIATION="PSE">
(ES) Κύριε Πρόεδρε, δεν έχω καταλάβει ποιο άρθρο του Κανονισμού δεν μας επιτρέπει να συζητήσουμε το ζήτημα. " Επίτροπος είναι εδώ και ασφαλώς αξίζει να την σεβαστούμε. Νομίζω ότι όλοι οι παρόντες βουλευτές είναι έτοιμοι και πρόθυμοι να συζητήσουν το θέμα αυτό. Κατανοώ πλήρως τις προτιμήσεις και τις προτεραιότητες του κ. Ouzký, και τις σέβομαι απόλυτα, αλλά επί του παρόντος, αν δεν μας απαγορεύει ρητά ο Κανονισμός να συζητήσουμε το θέμα, αισθάνομαι ότι από σεβασμό προς την Επίτροπο και τους συναδέλφους μας βουλευτές, οφείλουμε να προχωρήσουμε σε συζήτηση.
<SPEAKER ID="504" NAME="Πρόεδρος">
Νομίζω ότι όλα αυτά τα παίρνουμε πολύ στα σοβαρά. Πώς μπορούμε να συζητήσουμε χωρίς την ερώτηση και χωρίς τον συντάκτη της ερώτησης; Με όλο το σεβασμό προς τις άλλες υποχρεώσεις του κ. Ouzký, εκείνος δεν είναι μαζί μας και δεν παρουσιάζει την ερώτηση. Παρόλο που διαθέτω ισχυρή φαντασία, δεν μπορώ να φανταστώ την απάντηση στην ερώτηση χωρίς την ουσία της ερώτησης, παρά την παρουσία της Επιτρόπου και των δύο κύριων ομιλητών που είναι εξέχοντα μέλη του Ευρωπαϊκού Κοινοβουλίου από την Ομάδα PPE-DE και την Ομάδα PSE. Έτσι, αν θέλουμε να συμπεριφερθούμε με σοβαρότητα, νομίζω ότι πρέπει να σταματήσουμε τη συζήτηση. Αν θέλετε να συνεχίσετε να απαντάτε στην ερώτηση χωρίς να υπάρχει ερώτηση, προσωπικά δεν έχω αντίρρηση.
<P>
Προτείνω να λήξει η συνεδρίαση. Θα έχουμε τη δυνατότητα να συνεχίσουμε.
<SPEAKER ID="505" NAME="Aνδρούλα Βασιλείου">
Μέλος της Επιτροπής. - (EN) Κύριε Πρόεδρε, θα στείλω την απάντηση στην ερώτηση γραπτώς.
<P>
Γραπτή απάντηση της Επιτροπής
<P>
Το 2008 θα σηματοδοτήσει την δέκατη επέτειο της έγκρισης της Σύμβασης του Aarhus. H τρίτη συνεδρίαση των μερών της Σύμβασης, η οποία θα πραγματοποιηθεί τον Ιούνιο στη Ρίγα, θα είναι μια ευκαιρία για τα μέρη να επανεξετάσουν την πρόοδο που επιτεύχθηκε στην εφαρμογή της Σύμβασης, να συλλογιστούν και να σχεδιάσουν τις προκλήσεις που βρίσκονται ενώπιον τους.
<P>
" Ευρωπαϊκή Κοινότητα αποτελεί μέρος της Σύμβασης από τον Μάιο του 2005. Τα έτη πριν και μετά το 2005 η ΕΕ ενέκρινε διάφορες νομοθετικές πράξεις για να διασφαλίσει την εφαρμογή της Σύμβασης. Ωστόσο, οι προκλήσεις παραμένουν, μεταξύ άλλων και στο επίπεδο της ίδιας της Σύμβασης, όπως για παράδειγμα, η συμφωνία όλων των μερών που δεν έχει επιτευχθεί ακόμα σχετικά με τις προβλέψιμες και σταθερές οικονομικές ρυθμίσεις.
<P>
Οι προτεραιότητες της Επιτροπής για την τρίτη συνεδρίαση των μερών μπορούν να συνοψιστούν στα εξής:
<P>
· Έγκριση ενός μακροπρόθεσμου στρατηγικού σχεδίου που θα τονίζει τις φιλόδοξες αλλά ρεαλιστικές προτεραιότητες για τα επόμενα χρόνια με πραγματικό και προβλέψιμο τρόπο. Στο πλαίσιο αυτό θέλω να τονίσω τη σημασία της εφαρμογής η οποία, κατά την άποψη της Επιτροπής, πρέπει να είναι η πρώτη προτεραιότητα·
<P>
· Έγκριση των σταθερών και προβλέψιμων οικονομικών ρυθμίσεων οι οποίες θα διασφαλίσουν ότι τα προγράμματα εργασίας της Σύμβασης μπορούν να προχωρήσουν σε μια σωστή οικονομική βάση·
<P>
· Έγκριση μιας ερμηνευτικής απόφασης από τη συνάντηση των μερών η οποία θα αποσαφηνίζει τις προϋποθέσεις σύμφωνα με τις οποίες τίθενται σε ισχύ οι τροπολογίες της Σύμβασης. " απόφαση αυτή έχει πρακτική συνάφεια και σημασία ήδη από τώρα καθώς θα εφαρμοστεί στην τροποποίηση της Σύμβασης που εγκρίθηκε το 2005 σχετικά με τους γενετικώς τροποποιημένους οργανισμούς·
<P>
· Συνέχιση της εργασίας με σεβασμό στην συμμετοχή του κοινού, ειδικά σε διεθνή φόρουμ και πρόσβαση στη δικαιοσύνη για περιβαλλοντικά θέματα· και
<P>
· Συμβολή στον διορισμό μελών με υψηλά προσόντα στην Επιτροπή Συμμόρφωσης, η οποία είναι ο κύριος μηχανισμός συμμόρφωσης της Σύμβασης, ώστε να μπορέσει να προσφέρει χρήσιμη βοήθεια στα μέρη για την περαιτέρω εφαρμογή της Σύμβασης.
<P>
" Επιτροπή διευκολύνει την ένταξη βουλευτών του Ευρωπαϊκού Κοινοβουλίου ως παρατηρητές στις κοινοτικές αντιπροσωπείες που θα παρακολουθούν συνεδριάσεις των διοικητικών οργάνων πολυμερών συμφωνιών, κάτι το οποίο έχει ήδη γίνει σε κάποιες περιπτώσεις.
<P>
Χαιρετίζω τη συμμετοχή βουλευτών του Ευρωπαϊκού Κοινοβουλίου στην τρίτη συνεδρίαση των μερών, και με ενδιαφέρει να ακούσω τις προτεραιότητες και τις προσδοκίες σας από αυτήν τη συνεδρίαση.
<SPEAKER ID="506" NAME="Πρόεδρος">
Θα ήθελα να πληροφορήσω το Σώμα ότι η συνεδρίαση θα λήξει τώρα καθώς ο συντάκτης της ερώτησης απουσιάζει. Θα δοθεί γραπτή απάντηση στην ερώτηση.

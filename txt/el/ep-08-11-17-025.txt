<CHAPTER ID="025">
Προστασία του καταναλωτή σε πιστωτικά και χρηματοοικονομικά θέματα (συνοπτική παρουσίαση) 
<SPEAKER ID="200" NAME="Πρόεδρος">
" ημερήσια διάταξη προβλέπει τη συζήτηση της έκθεσης της κ. Iotova, εκ μέρους της Επιτροπής Εσωτερικής Αγοράς και Προστασίας των Καταναλωτών, για την προστασία του καταναλωτή: προστασία του καταναλωτή σε πιστωτικά και χρηματοοικονομικά θέματα.
<SPEAKER ID="201" NAME="Iliana Malinova Iotova">
εισηγήτρια. - (BG) " έκθεση για τη χρηματοοικονομική εκπαίδευση, η οποία θα τεθεί σε ψηφοφορία στην αυριανή συνεδρίαση ολομέλειας, είναι σημαντικότερη από ποτέ. Είναι σαφές ότι η οικονομική κρίση που αντιμετωπίζουμε τώρα μπορεί να αποφευχθεί, αν οι καταναλωτές είναι καλά ενημερωμένοι για τους κινδύνους που συνεπάγονται διάφοροι τύποι πίστωσης. Μπορούμε αναμφίβολα να πούμε ότι, αν κατά το παρελθόν είχαμε επικεντρωθεί περισσότερο στη χρηματοοικονομική εκπαίδευση των πολιτών, δεν θα αντιμετωπίζαμε την παρούσα κατάσταση, ή τουλάχιστον η κρίση δεν θα είχε λάβει τις διαστάσεις που έχει. Χάριν του μέλλοντος, πρέπει να εξασφαλίσουμε ότι δίνεται στα παιδιά μας η ευκαιρία να μάθουν και να χειρίζονται σωστά πιστωτικές κάρτες και δάνεια οπουδήποτε στην Ευρώπη. Πρέπει να επικεντρωθούμε στα σπουδαστικά ενυπόθηκα δάνεια και στα συνταξιοδοτικά και επενδυτικά κεφάλαια. Αυτά τα χρηματοοικονομικά προϊόντα επηρεάζουν σε μεγάλο βαθμό τις ζωές των καταναλωτών, για αυτό πρέπει να ληφθούν υπόψη. Δεν πρέπει να λησμονούμε ότι όλο και περισσότεροι νέοι άνθρωποι βυθίζονται στα χρέη, χωρίς να υποψιάζονται καν τι αντίκτυπο θα έχει αυτό στις ζωές τους.
<P>
Έχουμε αναλώσει πολλούς μήνες εργαζόμενοι με σχολαστικότητα επί των κειμένων της έκθεσης. Διεξαγάγαμε μια πολύ ενδιαφέρουσα δημόσια συζήτηση με τους εκπροσώπους τραπεζών και χρηματοπιστωτικών ιδρυμάτων της Ευρώπης και των "ΠΑ ακριβώς πριν από την κρίση. Ακόμα και τότε, τα προβλήματα είχαν σαφώς εστιαστεί και είχε δοθεί το σήμα συναγερμού. Από την άλλη πλευρά, ήμαστε σε θέση να διαπιστώσουμε την εμπειρία και την καλή πρακτική της χρηματοοικονομικής εκπαίδευσης σε χώρες με παράδοση σε αυτό τον τομέα και οι οποίες συνεχώς εργάζονται για να τη βελτιώσουν - το "νωμένο Βασίλειο, τη Γαλλία, τη Γερμανία και αλλού, και ακούσαμε τις απόψεις εκείνων που κάνουν τα πρώτα τους βήματα σε αυτό τον τομέα. Είμαι ικανοποιημένη με τα αποτελέσματα της ψηφοφορίας επί της έκθεσης στην Επιτροπή Εσωτερικής Αγοράς και Προστασίας των Καταναλωτών, καθώς και με την απόφαση της Επιτροπής για τους προϋπολογισμούς που χρειάζονται για την παροχή βοήθειας για το έργο.
<P>
Λάβαμε επίσης πολλές ενθαρρυντικές απαντήσεις από κορυφαία χρηματοοικονομικά εκπαιδευτικά ιδρύματα για την έκθεση πρωτοβουλίας. Πιστεύω ότι έχουμε καταλήξει σε μια λύση συμβιβασμού που ικανοποιεί όλες τις πολιτικές ομάδες, για αυτό ελπίζω ότι η αυριανή ψηφοφορία επί της έκθεσης θα είναι επιτυχής. Μπορούμε να ξεπεράσουμε την παρούσα οικονομική κρίση μόνο μέσω κοινών προσπαθειών, για αυτό πρέπει να ενωθούμε και να συνεργαστούμε σε αυτή την κοινή πρωτοβουλία. Είναι καιρός να δράσουμε και να εξασφαλίσουμε ότι οι Ευρωπαίοι καταναλωτές έχουν τις γνώσεις που χρειάζονται σχετικά με τις καταναλωτικές και άλλους τύπους πιστώσεων, ώστε να μην επαναληφθεί μια παρόμοια οικονομική καταστροφή. Για να επιτευχθεί αυτό, είναι πολύ σημαντικό τα κράτη μέλη να εφαρμόσουν τα μέτρα που έχουν ληφθεί και να συνεργαστούν στενά. Τέλος, θα ήθελα να ευχαριστήσω θερμά τα μέλη της Ευρωπαϊκής Επιτροπής για τη βοήθεια που μου έδωσαν.
<SPEAKER ID="202" NAME="Danuta Hübner">
Μέλος της Επιτροπής. - Κύριε Πρόεδρε, αυτή η έκθεση είναι πολύ καίρια. Τονίζει πολλές από τις προκλήσεις που αντιμετωπίζουν οι Ευρωπαίοι καταναλωτές στο πλαίσιο της τρέχουσας οικονομικής κρίσης. Για αυτό, απευθύνω πολλές ευχαριστίες στην κ. Iotova για το εξαίρετο έργο.
<P>
" Επιτροπή αναγνώρισε τη σπουδαιότητα της χρηματοοικονομικής εκπαίδευσης για την ορθή λειτουργία της εσωτερικής αγοράς στην Κοινοποίησή μας, η οποία υιοθετήθηκε τον περσινό Δεκέμβριο. Οι καταναλωτές πρέπει οπωσδήποτε να ενδυναμωθούν, ώστε να λαμβάνουν υπεύθυνες αποφάσεις όσον αφορά τα προσωπικά τους οικονομικά, και μόνο κατ' αυτό τον τρόπο θα είναι σε θέση να δρέψουν τα απτά οφέλη από την οικονομική ολοκλήρωση στην Ευρωπαϊκή Ένωση.
<P>
" εκπαίδευση είναι αρμοδιότητα των κρατών μελών. Ο ρόλος της Επιτροπής από αυτή την άποψη είναι κυρίως υποστηρικτικός, αλλά εντούτοις σημαντικός.
<P>
Το εθνικό επίπεδο είναι το πιο κατάλληλο για την παροχή προγραμμάτων εκπαίδευσης των καταναλωτών και είναι επίσης το πιο αποδοτικό και αποτελεσματικό. Τα κράτη μέλη έχουν ένα βασικό ρόλο να διαδραματίσουν, για παράδειγμα υιοθετώντας εθνικές στρατηγικές χρηματοοικονομικής εκπαίδευσης που βασίζονται στη συνεργασία του δημόσιου με τον ιδιωτικό τομέα.
<P>
Πιστεύουμε ότι ο ρόλος της Επιτροπής είναι να δράσει ως ο κινητήριος μοχλός της χρηματοοικονομικής εκπαίδευσης σε όλη την ΕΕ, παρουσιάζοντας τα οφέλη, συντονίζοντας τις προσπάθειες, επιδεικνύοντας τη βέλτιστη πρακτική.
<P>
Από αυτή την άποψη, έχουμε υλοποιήσει διάφορες πρακτικές πρωτοβουλίες και δημιουργήσαμε την ομάδα εμπειρογνωμόνων επί της χρηματοοικονομικής εκπαίδευσης, η οποία πραγματοποίησε την πρώτη της διάσκεψη τον Οκτώβριο, αφιερωμένη σε συζητήσεις επί των εθνικών στρατηγικών για τη χρηματοοικονομική εκπαίδευση.
<P>
Επίσης, προοδεύουμε στην ανάπτυξη των ηλεκτρονικών εργαλείων Dolcetta για τους διδάσκοντες, προκειμένου να καταστήσουμε ευκολότερη για αυτούς την ενσωμάτωση των χρηματοοικονομικών θεμάτων στα υπάρχοντα προγράμματα σπουδών. Σύντομα, θα δημοσιεύσουμε την ευρωπαϊκή βάση δεδομένων για τη χρηματοοικονομική εκπαίδευση, μια ηλεκτρονική βιβλιοθήκη των συστημάτων που λειτουργούν από διάφορους τύπους παροχέων. Τέλος, η Επιτροπή προσφέρει τακτικά την υποστήριξή της σε επιλεγμένα συμβάντα, δίνοντας προβολή στη χρηματοοικονομική εκπαίδευση.
<P>
Συμφωνούμε πλήρως με τη γενική ουσία αυτής της κοινοβουλευτικής έκθεσης και με την πλειονότητα των προτάσεών της. Το ζήτημα μείζονος σημασίας είναι η εκπαίδευση παιδιών και νέων και η Επιτροπή συμμερίζεται με το Κοινοβούλιο την πεποίθηση ότι η χρηματοοικονομική παιδεία πρέπει να διδάσκεται στο σχολείο.
<P>
Είμαστε έτοιμοι και πρόθυμοι να βοηθήσουμε τα κράτη μέλη να αναπτύξουν τα βασικά εκπαιδευτικά τους προγράμματα στον τομέα των προσωπικών οικονομικών, ενώ ανάλογο ενδιαφέρον υπάρχει για την ιδέα της ανάθεσης στην Επιτροπή της διεξαγωγής ενημερωτικών εκστρατειών στα μέσα ενημέρωσης της ΕΕ για τη χρηματοοικονομική εκπαίδευση. Τέτοιες ενημερωτικές εκστρατείες πρέπει να προσαρμόζονται στις συγκεκριμένες ανάγκες του κοινού και είναι πιο αποτελεσματικές όταν λειτουργούν στο εθνικό ή ακόμα και στο τοπικό επίπεδο. Και πάλι είμαστε έτοιμοι να βοηθήσουμε.
<P>
Θα ήθελα να ολοκληρώσω ευχαριστώντας το Κοινοβούλιο για το άρτιο έργο του σε αυτόν το φάκελο και προσβλέπω στη συνέχιση του διαλόγου μεταξύ του Κοινοβουλίου και της Επιτροπής για τα σημαντικά ζητήματα της χρηματοοικονομικής εκπαίδευσης των καταναλωτών.
<SPEAKER ID="203" NAME="Πρόεδρος">
Ολοκληρώνεται το θέμα συζήτησης.
<P>
" ψηφοφορία θα διεξαχθεί αύριο στις 12 το μεσημέρι.
<P>
Γραπτές δηλώσεις (άρθρο 142 του Κανονισμού)
<SPEAKER ID="204" NAME="Dragoş Florin David  " AFFILIATION="PPE-DE">
γραπτώς. - (RO) " άγνοια του νόμου δεν μας εξαιρεί από τις συνέπειές του, κατά τον ίδιο τρόπο που η άγνοια των χρηματοοικονομικών μηχανισμών δεν μας εξαιρεί από τις απώλειες που προκύπτουν.
<P>
Τα χρηματοπιστωτικά και τραπεζικά ιδρύματα και οι ασφαλιστικές εταιρείες είχαν και εξακολουθούν να έχουν υποχρέωση να παρέχουν στους καταναλωτές "οδηγίες χρήσης" για τα χρηματοοικονομικά μέσα, προκειμένου να μπορούν να λαμβάνουν αποφάσεις βασισμένες σε επαρκή πληροφόρηση. Για αυτό πιστεύω ότι η ανάγκη εκπαίδευσης των πολιτών της Ευρώπης σε χρηματοοικονομικά, τραπεζικά και ασφαλιστικά θέματα από κυβερνητικά και μη κυβερνητικά ιδρύματα είναι μια καλή λύση για εκείνους που πραγματικά το επιθυμούν. Εντούτοις, η παροχή πληροφοριών στους πολίτες που χρησιμοποιούν αυτά τα μέσα πρέπει να είναι ένα έργο που επιτελείται από τους παροχείς υπηρεσιών σε αυτό τον τομέα. Νομίζω ότι είναι η υποχρέωση της Επιτροπής της ΕΕ και των κρατών μελών να προειδοποιούν και να ενημερώνουν τους πολίτες της Ευρώπης για την επιβλαβή φύση συγκεκριμένων προϊόντων ή υπηρεσιών και να ρυθμίζουν την ευρωπαϊκή αγορά, ώστε αυτά τα επιβλαβή προϊόντα ή υπηρεσίες να μην μπορούν να εμφανιστούν στην αγορά.
<P>
Θα ήθελα να ολοκληρώσω συγχαίροντας την εισηγήτρια, κ. Iotova, και τους συναδέλφους μας από την Επιτροπή Διεθνούς Εμπορίου και την Επιτροπή Οικονομικών και Νομισματικών Υποθέσεων για τον αποτελεσματικό τρόπο με τον οποίο κατήρτισαν αυτό το ψήφισμα.
<SPEAKER ID="205" NAME="Zita Pleštinská" AFFILIATION="PPE-DE">
γραπτώς. - (SK) " κρίση των επισφαλών ενυπόθηκων δανείων έχει επιβεβαιώσει ότι το επίπεδο χρηματοοικονομικής ενημέρωσης μεταξύ των πολιτών της ΕΕ είναι χαμηλό. Οι καταναλωτές δεν είναι επαρκώς εξοικειωμένοι με τους κινδύνους της χρεοκοπίας και του υπερβολικού χρέους. Οι πληροφορίες για τα χρηματοοικονομικά προϊόντα από χρηματοοικονομικά ιδρύματα, οι οποίες παρέχονται κυρίως μέσω διαφημίσεων, είναι δυσνόητες και ορισμένες φορές προκαλούν σύγχυση. Δεν παρέχουν στους καταναλωτές επαρκή πληροφόρηση πριν από την υπογραφή συμβολαίων.
<P>
Το έργο της ενημέρωσης των καταναλωτών σχετικά με τα οικονομικά και τα δάνεια πρέπει να ξεκινά στο σχολείο, όπου οι αυριανοί καταναλωτές πρέπει να εξοικειωθούν με τα προϊόντα του τραπεζικού τομέα. Ιδιαίτερη έμφαση πρέπει να δοθεί σε προγράμματα για νέους, συνταξιούχους και ευπαθείς ομάδες.
<P>
Πιστεύω ακράδαντα ότι η Επιτροπή πρέπει να δημιουργήσει ένα στοιχείο προϋπολογισμού για προγράμματα χρηματοοικονομικής εκπαίδευσης σε επίπεδο ΕΕ, τα οποία θα μπορούσαν να ενώσουν όλους τους αρμόδιους φορείς, όπως το κράτος, οι μη κυβερνητικές οργανώσεις, οι οργανώσεις των καταναλωτών και τα χρηματοπιστωτικά ιδρύματα.
<P>
Θα ήθελα να δώσω ιδιαίτερη έμφαση στο ρόλο των καταναλωτικών οργανώσεων σε Κοινοτικό επίπεδο και επίσης σε ενδο-κρατικό επίπεδο, εφόσον γνωρίζουν καλύτερα τις συγκεκριμένες ανάγκες των ομάδων-στόχων στον τομέα των εκπαιδευτικών προγραμμάτων. Πολλά κράτη μέλη αποτυγχάνουν να εκχωρήσουν επαρκή χρηματοδότηση για τις πολιτικές προστασίας των καταναλωτών στους προϋπολογισμούς τους και αποτυγχάνουν να δώσουν προσοχή ή οικονομική στήριξη στις δραστηριότητες των καταναλωτικών οργανώσεων.
<P>
Λίγοι είναι οι καταναλωτές που μπορούν να αντεπεξέλθουν οικονομικά στις υπηρεσίες προσωπικών χρηματοοικονομικών συμβούλων και, συνεπώς, πιστεύω ακράδαντα ότι στους καταναλωτές πρέπει να παρέχονται ανεξάρτητες συμβουλές για κατάλληλα επιμορφωτικά προγράμματα μέσω εκπαιδευτικών προγραμμάτων της ΕΕ και εντός του πλαισίου των καταναλωτικών οργανώσεων.
<SPEAKER ID="206" NAME="Marian Zlotea  " LANGUAGE="RO">
Θα ήθελα να συγχαρώ την κ. Iotova για το αντικείμενο που πραγματεύεται αυτή η έκθεση. Θεωρώ τη χρηματοοικονομική εκπαίδευση πολύ σημαντικό θέμα. Επί του παρόντος, στη Ρουμανία, αντιμετωπίζουμε το πρόβλημα ανθρώπων που δεν καταφέρνουν πλέον να αποπληρώσουν τα χρέη τους, επειδή έχουν λάβει πίστωση από διαφορετικές τράπεζες. Όχι μόνο έλαβαν ακατάλληλες συμβουλές για τις επιπτώσεις αυτής της πίστωσης, αλλά δεν τους έχει δοθεί κανένα είδος επαρκούς χρηματοοικονομικής εκπαίδευσης που να τους επιτρέπει να αποφασίσουν ποια χρηματοοικονομική υπηρεσία μπορεί να τους ταιριάζει καλύτερα.
<P>
Δεν πρέπει να συγχέουμε τη χρηματοοικονομική εκπαίδευση με τις πληροφορίες που παρέχονται στους καταναλωτές. Τα προγράμματα της χρηματοοικονομικής εκπαίδευσης πρέπει να αναπτυχθούν σύμφωνα με τις ηλικιακές ομάδες και τις ανάγκες των διαφόρων τμημάτων του πληθυσμού.
<P>
Ελπίζω ότι η υπηρεσία Dolceta θα μεταφραστεί στα ρουμανικά και στα βουλγαρικά το συντομότερο δυνατό, ώστε όλοι οι πολίτες των κρατών μελών να μπορούν να επωφεληθούν από αυτήν.

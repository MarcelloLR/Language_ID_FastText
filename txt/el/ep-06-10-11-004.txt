<CHAPTER ID="004">
Έγκριση των συνοπτικών πρακτικών της προηγούμενης συνεδρίασης
<SPEAKER ID="010" NAME="Tunne Kelam" AFFILIATION="PPE-DE">
(EN) Κύριε Πρόεδρε, σας ευχαριστώ για αυτήν τη δήλωση σχετικά με την δολοφονία της ρωσίδας δημοσιογράφου Anna Politkovskaya. " Ρωσία έχει εξελιχθεί σε μία από τις χώρες με τις περισσότερες θανατηφόρες επιθέσεις εις βάρος δημοσιογράφων και ο άγριος θάνατός της ...
<P>
(Ο Πρόεδρος διακόπτει τον ομιλητή)
<SPEAKER ID="011" NAME="Πρόεδρος">
Κύριε Kelam, φοβάμαι ότι δεν μπορώ να σας δώσω τον λόγο. Κύριε Kelam, δεν μπορώ να σας δώσω τον λόγο σε αυτό το σημείο. Ρωτάμε αν υπάρχουν παρατηρήσεις σχετικά με τα συνοπτικά πρακτικά. Θα έχετε την ευκαιρία να εκφράσετε τις απόψεις σας σχετικά με το θέμα αυτό κατά τη διάρκεια των παρεμβάσεων ενός λεπτού. Προς το παρόν, ωστόσο, βρισκόμαστε στη διαδικασία έγκρισης των συνοπτικών πρακτικών.
<P>
Υπάρχουν παρατηρήσεις σχετικά με τα συνοπτικά πρακτικά;
<SPEAKER ID="012" NAME="Tunne Kelam" AFFILIATION="PPE-DE">
(EN) Κύριε Πρόεδρε, έχω εντολή, εξ ονόματος της Ομάδας ΕΛΚ-ΕΔ, να επεκτείνω το θέμα ...
<P>
(Ο Πρόεδρος διακόπτει τον ομιλητή)
<SPEAKER ID="013" NAME="Πρόεδρος">
Αυτή δεν είναι η κατάλληλη στιγμή, κύριε Kelam. Μπορείτε να το κάνετε αυτό κάποια άλλη στιγμή, αλλά δεν μπορώ να σας δώσω τον λόγο τώρα. Λυπάμαι, κύριε Kelam. Λυπάμαι. Δεν είναι αυτή η κατάλληλη στιγμή να μιλήσετε εξ ονόματος των Ομάδων. Αυτή τη στιγμή εγκρίνουμε τα συνοπτικά πρακτικά.
<P>
Σχετικά με τα συνοπτικά πρακτικά, υπάρχουν παρατηρήσεις;
<SPEAKER ID="014" NAME="Daniel Cohn-Bendit" AFFILIATION="Verts/ALE">
(FR) Κύριε Πρόεδρε, εάν αυτό δημιουργεί πρόβλημα, τότε και εγώ ο ίδιος δημιουργώ πρόβλημα. Ζητούμε αλλαγή στην ημερήσια διάταξη, στην πραγματικότητα σε ένα θέμα της ημερησίας διάταξης. Αυτό είναι όλο, και θα σας παρακαλούσαμε η αλλαγή να πραγματοποιηθεί πάραυτα.
<SPEAKER ID="015" NAME="Πρόεδρος">
Με συγχωρείτε. Είναι πολύ σαφές τι σημαίνει συνοπτικά πρακτικά στα ισπανικά. Είναι εξαιρετικά σαφές. Μιλάμε για την έγκριση των συνοπτικών πρακτικών και φαντάζομαι ότι οι διερμηνείς είναι ικανοί να σας μεταφράσουν αυτά που λέμε.
<P>
Έχετε παρατηρήσεις σχετικά με τα συνοπτικά πρακτικά; Αν δεν έχετε, θα έχετε την ευκαιρία να μιλήσετε για άλλα θέματα της ημερήσιας διάταξης αργότερα.
<SPEAKER ID="016" NAME="Gay Mitchell" AFFILIATION="PPE-DE">
(EN) Κύριε Πρόεδρε, δεν θέλω να καθυστερήσω τις εργασίες, αλλά στην Ώρα των Ερωτήσεων στην τελευταία περίοδο συνόδου επικράτησε χάος. Σας ζητώ να διασφαλίσετε ότι αυτό δεν θα ξανασυμβεί. " Ώρα των Ερωτήσεων μετακινείται συνεχώς και δεν δίνεται στους βουλευτές η ευκαιρία να επιτελέσουν το καθήκον τους.
<P>
(Χειροκροτήματα)
<SPEAKER ID="017" NAME="Πρόεδρος">
Σας ευχαριστώ πολύ. Θα προσπαθήσουμε να διασφαλίσουμε ότι δεν θα επικρατήσει χάος αυτή τη φορά, τουλάχιστον κατά την κρίση σας.
<P>
(Το Σώμα εγκρίνει τα συνοπτικά πρακτικά της προηγούμενης συνεδρίασης)

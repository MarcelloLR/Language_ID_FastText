<CHAPTER ID="005-06">
6. Εφαρμογή της οδηγίας 2004/38/ΕΚ σχετικά με το δικαίωμα των πολιτών της Ένωσης και των μελών των οικογενειών τους να κυκλοφορούν και να διαμένουν ελεύθερα στην επικράτεια των κρατών μελών (ψηφοφορία) 
<P>
Κοινή πρόταση ψηφίσματος
<P>
- Πριν από την ψηφοφορία:
<SPEAKER ID="076" NAME="Joseph Daul">
εξ ονόματος της Ομάδας PPE-DE. - (FR) Κύριε Πρόεδρε, κυρίες και κύριοι, επικαλούμαι τα άρθρα 19 και 166 του Κανονισμού. Πριν το Σώμα ψηφίσει επί της κοινής πρότασης ψηφίσματος ορισμένων Ομάδων σχετικά με την ελεύθερη κυκλοφορία, θα ήθελα να καταδικάσω σθεναρά εξ ονόματος της Ομάδας μου την προσωπική επίθεση στην παράγραφο 13 κατά του Αντιπροέδρου της Επιτροπής, Franco Frattini.
<P>
Θέλω να καταγγείλω μια πολιτικά αναξιοπρεπή κίνηση από τους ιταλούς Σοσιαλιστές, που συνεχίζουν ορισμένοι συνάδελφοί μου, η οποία είναι κατώτερη των προκλήσεων που αντιμετωπίζουμε. Κάτι ακόμη πιο σοβαρό, αυτή η αναληθής διαστρέβλωση των σχολίων του κ. Frattini, την οποία πρέπει να απορρίψει το Κοινοβούλιο, θα συνεπάγεται ότι δεν μπορούμε να λάβουμε μια ψύχραιμη απόφαση.
<P>
Εάν η Ομάδα μας καταψηφίσει το παρόν ψήφισμα λόγω αυτής της κίνησης, αυτό δεν θα μειώσει με κανέναν τρόπο τη στήριξή μας προς όλους τους Ρουμάνους και τους άλλους υπηκόους της ΕΕ που υπακούουν τη νομοθεσία και σέβονται τη χώρα υποδοχής τους.
<P>
" Ευρώπη είναι θεμελιωμένη στο κράτος δικαίου, κάτι το οποίο επιβεβαιώνουμε στο ψήφισμα που υπέγραψε η Ομάδα μου σχετικά με την κοινή πρωτοβουλία των ιταλών και των ρουμάνων συναδέλφων μας. Το ζήτημα της ελεύθερης κυκλοφορίας δεν αποτελεί μόνο εθνικό αλλά ευρωπαϊκό θέμα. Δεν πρόκειται για διευθέτηση πολιτικών λογαριασμών, αλλά για θέμα αξιών, κυρίες και κύριοι.
<P>
(Χειροκροτήματα)
<SPEAKER ID="077" NAME="Martin Schulz">
εξ ονόματος της Ομάδας PSE. - (DE) Κύριε Πρόεδρε, διεξήγαμε μια εκτεταμένη συζήτηση σε αυτήν την Αίθουσα στην οποία έλαβε μέρος ο Επίτροπος Frattini. Ο Επίτροπος απάντησε μετριοπαθέστατα στις παρατηρήσεις του και στις απαντήσεις του στις ομιλίες διάφορων βουλευτών. Το ψήφισμα επικρίνει μόνο ένα θέμα· δηλαδή ότι μπορεί να αποδειχθεί ότι ο Επίτροπος Frattini έδωσε στο κοινό εσφαλμένες πληροφορίες σχετικά με ένα συγκεκριμένο θέμα της ευρωπαϊκής νομοθεσίας.
<P>
Το γεγονός ότι το ψήφισμά μας το διορθώνει αυτό, και επίσης διευκρινίζει ότι ο Επίτροπος που είναι αρμόδιος για τη νομική προστασία των πολιτών της Ευρώπης προέβη σε μια εσφαλμένη δήλωση δημοσίως σχετικά με ένα σημαντικό θέμα των δικαιωμάτων των πολιτών, αποτελεί καθήκον του Σώματος και δεν έχει καμία σχέση με θεωρίες συνομωσίας. Ωστόσο, γνωρίζουμε πολύ καλά, κύριε Daul, ότι είστε αξιολύπητος, επειδή δεχθήκατε πίεση από το Forza Italia προκειμένου να προβείτε σε αυτήν τη δήλωση. Αυτά έχω να πω για το θέμα.
<P>
(Χειροκροτήματα από την αριστερή πτέρυγα)
<SPEAKER ID="078" NAME="Πρόεδρος">
Δεν θέλουμε τώρα να διεξαγάγουμε συζήτηση εδώ.
<SPEAKER ID="079" NAME="Monica Frassoni">
εξ ονόματος της Ομάδας Verts/ALE. - (IT) Κύριε Πρόεδρε, κυρίες και κύριοι, θεωρώ ότι πρέπει να σχολιάσουμε τη δήλωση του προέδρου, κ. Daul, χωριστά. Το Σώμα θα εκφράζει την άποψη της πλειοψηφίας και έχει κάθε δικαίωμα να επικρίνει ή να λογοκρίνει τους Επιτρόπους. Πρόκειται για το κυρίαρχο δικαίωμα του Κοινοβουλίου.
<P>
Ο λόγος που το πράξαμε αυτό ήταν επειδή ο κ. Frattini παρερμήνευσε το κοινοτικό δίκαιο, και παρόλο που είναι δύσκολο να ακουστώ πάνω από όλες αυτές τις φωνές, θα ήθελα να επαναλάβω ότι εδώ ενεργούμε ως βουλευτές του ΕΚ προς έναν ευρωπαίο Επίτροπο και θα συνεχίσουμε να το πράττουμε!
<P>
(Χειροκροτήματα από την αριστερή πτέρυγα)
<SPEAKER ID="080" NAME="Πρόεδρος">
Παρακαλώ να είμαστε πιο συγκρατημένοι όσον αφορά αυτό το θέμα.
<SPEAKER ID="081" NAME="Graham Watson">
εξ ονόματος της Ομάδας ALDE. - (EN) Κύριε Πρόεδρε, θα ήθελα να μιλήσω εν συντομία σχετικά με ένα θέμα επί της διαδικασίας. Ανεξάρτητα από κάθε κομματική πολιτική συζήτηση, δεν είναι καθόλου συνετό οι Επίτροποι να εμπλέκονται σε κομματικά πολιτικά θέματα στις χώρες τους ή σε οποιαδήποτε χώρα. Θεωρώ ότι δεν είναι παράλογο το Σώμα να υπενθυμίσει στην Επιτροπή τα καθήκοντά της ως προς αυτό.
<P>
(Χειροκροτήματα από την αριστερή πτέρυγα)
<SPEAKER ID="082" NAME="Πρόεδρος">
Τώρα έχω τρεις ακόμη ομιλίες και στη συνέχεια θα λήξει αυτή η σύντομη συζήτηση.
<SPEAKER ID="083" NAME="Francis Wurtz">
εξ ονόματος της Ομάδας GUE/NGL. - (FR) Κύριε Πρόεδρε, δεν νομίζω ότι πρέπει να προσθέσω περισσότερα σε όσα έχουν πει η Monica Frassoni, ο Graham Watson και ο Martin Schulz. Θα ήθελα απλώς να πω το εξής: θα ήταν συνετό, όταν αμφισβητούνται οι δηλώσεις οποιουδήποτε Επιτρόπου από τέσσερις Ομάδες που δεν ανήκουν όλες στο ίδιο μισό της Αίθουσας, να αναλογιστεί ο Επίτροπος τι δεν πρέπει να επαναλάβει εάν επιθυμεί να έχει την εμπιστοσύνη του Κοινοβουλίου.
<P>
(Χειροκροτήματα)
<SPEAKER ID="084" NAME="Antonio Tajani" AFFILIATION="PPE-DE">
(IT) Κύριε Πρόεδρε, κυρίες και κύριοι, σύμφωνα με τα άρθρα 151 και 19 του Κανονισμού, σας ζητώ να αξιολογήσετε το αποδεκτό της παραγράφου 13, η οποία περιέχει μια αδικαιολόγητη και αστήρικτη προσωπική επίθεση κατά του Αντιπροέδρου της Επιτροπής. Πρόκειται για ένα κείμενο το οποίο, εάν εγκριθεί, έπειτα από τις δηλώσεις του εκπροσώπου του Προέδρου της Επιτροπής που υπερασπίστηκε τον κ. Frattini, θα προκαλέσει μια απρεπή σύγκρουση μεταξύ του Κοινοβουλίου και της Επιτροπής για εσωτερικούς πολιτικούς λόγους. Συνεπώς, σας ζητώ να θέσετε το κείμενο της πρότασης σε ψηφοφορία χωρίς την παράγραφο 13 και, ταυτόχρονα, καλώ τους συντάκτες να αποσύρουν το κείμενο μέσω προφορικής τροπολογίας.
<P>
- Πριν από την ψηφοφορία επί της παραγράφου 1:
<SPEAKER ID="086" NAME="Roberta Angelilli" AFFILIATION="UEN">
(IT) Κύριε Πρόεδρε, κυρίες και κύριοι, θα ήθελα να προσθέσω την ακόλουθη προφορική τροπολογία: "εκφράζει τη βαθιά λύπη του για τη δολοφονία στη Ρώμη της Giovanna Reggiani στις 31 Οκτωβρίου 2007 και εκφράζει τα θερμά του συλλυπητήρια στους συγγενείς της".
<P>
(Το Σώμα εγκρίνει την προφορική τροπολογία)
<P>
- Πριν από την ψηφοφορία επί της παραγράφου 13:
<SPEAKER ID="088" NAME="Roberta Angelilli">
εξ ονόματος της Ομάδας UEN. - (IT) Κύριε Πρόεδρε, κυρίες και κύριοι, θα ήθελα να προσθέσω την ακόλουθη προφορική τροπολογία: "θεωρεί ότι η εκπαίδευση και η καταπολέμηση της πρόωρης εγκατάλειψης του σχολείου στις κοινότητες των Ρομά αποτελούν βασικά μέσα για την καταπολέμηση του κοινωνικού αποκλεισμού, της εκμετάλλευσης και της εγκληματικότητας".
<P>
(Το Σώμα απορρίπτει την προφορική τροπολογία)
<P>
- Πριν από την ψηφοφορία επί της αιτιολογικής σκέψης ΣΤ:
<SPEAKER ID="090" NAME="Roberta Angelilli" AFFILIATION="UEN">
(IT) Κύριε Πρόεδρε, κυρίες και κύριοι, λαμβανομένης υπόψη της σημασίας των όρων που διατυπώνονται στα άρθρα 5, 6, 7 και 8 της οδηγίας 2004/38/ΕΚ σχετικά με το δικαίωμα εισόδου και τη διαμονή.
<P>
(Το Σώμα απορρίπτει την προφορική τροπολογία)

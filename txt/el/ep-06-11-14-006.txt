<CHAPTER ID="006">
Κοινή επιχείρηση για το ευρωπαϊκό σύστημα διαχείρισης της εναέριας κυκλοφορίας (SESAR) (συζήτηση) 
<SPEAKER ID="037" NAME="Πρόεδρος">
" ημερήσια διάταξη προβλέπει τη συζήτηση της έκθεσης της κ. Hennicot-Schoepges, εξ ονόματος της Επιτροπής Βιομηχανίας, Έρευνας και Ενέργειας, σχετικά με την πρόταση κανονισμού του Συμβουλίου που αφορά τη σύσταση μιας κοινής επιχείρησης για την εφαρμογή του ευρωπαϊκού συστήματος νέας γενιάς για τη διαχείριση της εναέριας κυκλοφορίας (SESAR) - C6-0002/2006 -.
<SPEAKER ID="038" NAME="Jacques Barrot">
Αντιπρόεδρος της Επιτροπής. (FR) Κυρία Πρόεδρε, κυρίες και κύριοι βουλευτές, η έκθεση της κ. Hennicot-Schoepges, επί της οποίας καλείστε να αποφανθείτε, είναι μια πληρέστατη έκθεση υψηλής ποιότητας. Θέλω να ευχαριστήσω την κ. Hennicot-Schoepges και την Επιτροπή Βιομηχανίας, Έρευνας και Ενέργειας, καθώς και τον κ. Bradbourn, την Επιτροπή Μεταφορών και Τουρισμού και την Επιτροπή Νομικών Θεμάτων για τη στήριξη που παρείχαν στην πρόταση της Επιτροπής για το SESAR, ένα μείζονος σημασίας ευρωπαϊκό πρόγραμμα.
<P>
" έκθεσή σας, κυρία Hennicot-Schoepges, συμπίπτει με τη θέση της Επιτροπής, η οποία είναι σε θέση να υποστηρίξει την πλειονότητα των τροπολογιών σας. Δεν θα υπεισέλθω στις λεπτομέρειες της συζήτησης για όλες τις προτεινόμενες τροπολογίες. Περιορίζομαι μόνο σε ορισμένες παρατηρήσεις γενικής φύσεως.
<P>
Καταρχάς, διαπιστώνω ότι σε ό,τι αφορά τα μείζονα τεχνολογικά και βιομηχανικά προγράμματα, όπως είναι το SESAR και το GALILEO, το Ευρωπαϊκό Κοινοβούλιο και η Επιτροπή έχουν την ίδια θεώρηση για τη στρατηγική σημασία ανάλογων πρωτοβουλιών. Το SESAR είναι πρόγραμμα ουσιώδες για την ανταγωνιστικότητα της ευρωπαϊκής αεροναυπηγικής βιομηχανίας. Εντάσσεται στην προσπάθεια του προγράμματος τεχνολογικής καινοτομίας της Κοινότητας, το οποίο βρίσκεται στο επίκεντρο της στρατηγικής της Λισαβόνας.
<P>
Είναι ουσιώδες, σε αυτόν τον τομέα τον τόσο κρίσιμο για την ευρωπαϊκή οικονομία, οι δημόσιοι φορείς και ο ιδιωτικός τομέας να διαθέσουν από κοινού τους πόρους τους για να οικοδομήσουν μαζί αυτό που θα αποτελέσει την πλέον αποδοτική, την πλέον αξιόπιστη, την πλέον ασφαλή υποδομή ελέγχου εναέριας κυκλοφορίας στον κόσμο. Αυτή η σύμπραξη δημοσίου και ιδιωτικού τομέα επιτάσσει σαφή κατανομή των ρόλων των μεν και των δε, καθώς και διαφανείς διαδικασίες, οι οποίες να επιτρέπουν την αποτροπή δυνητικών περιπτώσεων σύγκρουσης συμφερόντων. " Επιτροπή, επομένως, διάκειται ευνοϊκά στις τροπολογίες που κατέθεσε το Κοινοβούλιο και οι οποίες διέπονται από αυτή τη λογική.
<P>
Όσον αφορά ορισμένα μέσα παρέμβασης του Ευρωπαϊκού Κοινοβουλίου, τίθεται ένα ζήτημα επί της αρχής. Το SESAR είναι μια σύμπραξη δημοσίου και ιδιωτικού τομέα και η εκ των ων ουκ άνευ προϋπόθεση της συμμετοχής του ιδιωτικού τομέα είναι η διαχείριση του προγράμματος να γίνεται βάσει επιχειρηματικής λογικής. Άλλωστε, και η κ. Hennicot-Schoepges το υπογράμμισε ορθότατα στην έκθεσή της, το δικαίωμα ψήφου στο διοικητικό συμβούλιο της κοινής επιχείρησης SESAR πρέπει να είναι ζυγιασμένο και σταθμισμένο σε συνάρτηση με τη χρηματοδοτική συνεισφορά, κάτι το οποίο αποτελεί μια εκ των βασικών αρχών χρηστής διαχείρισης κάθε ιδιωτικής επιχείρησης.
<P>
Επομένως, θεωρώ δύσκολο να αποδεχθώ την τροπολογία που κατέθεσε το Ευρωπαϊκό Κοινοβούλιο και η οποία έχει στόχο να εξασφαλίσει την εκπροσώπηση του Κοινοβουλίου στο διοικητικό συμβούλιο. Το Ευρωπαϊκό Κοινοβούλιο, που είναι το κύριο όργανο δημοσιονομικού ελέγχου της Κοινότητας, δεν μπορεί να ασκεί αυτόν τον έλεγχο και ταυτόχρονα να έχει θέση έστω και απλού παρατηρητή σε ένα συμβούλιο, το οποίο καλείται να ελέγξει.
<P>
Με την ίδια λογική, η βιομηχανία επιζητεί η επιλογή του εκτελεστικού διευθυντή να γίνεται με αντικειμενικά κριτήρια βάσει της εμπειρίας και των τεχνικών γνώσεων, και όχι βάσει πολιτικών κριτηρίων. Είναι σημαντικό να αναγνωρίσουμε ότι η κοινή επιχείρηση SESAR είναι ένα μέσο διαχείρισης ενός προγράμματος έρευνας και τεχνολογικής ανάπτυξης και δεν έχει κανέναν ρόλο κανονιστικού χαρακτήρα.
<P>
Κατά συνέπεια, δεν έχει λόγο ύπαρξης η άμεση συμμετοχή του Ευρωπαϊκού Κοινοβουλίου στη διαδικασία επιλογής του εκτελεστικού διευθυντή της κοινής επιχείρησης SESAR. Ωστόσο, η Επιτροπή υποστηρίζει όλες τις τροπολογίες που στοχεύουν στη διασφάλιση της σωστής και αδιάλειπτης ενημέρωσης του Κοινοβουλίου για το πρόγραμμα SESAR.
<P>
Κυρία Πρόεδρε, εκφράζω τη χαρά μου για το έργο του Κοινοβουλίου. Είμαι πεπεισμένος ότι αυτές οι λίγες αποκλίσεις στις απόψεις δεν θα θέσουν προσκόμματα στις κοινές μας προσπάθειες για την επιτυχία του προγράμματος προς όφελος της Ευρωπαϊκής Ένωσης. Προσθέτω δε ότι η περιβαλλοντική μας πολιτική θα βρει εν προκειμένω ένα συμπληρωματικό στήριγμα, στον βαθμό που το SESAR σημαίνει ότι τα αεροπλάνα θα μπορούν να απογειωθούν εγκαίρως, δεν θα αναγκάζονται να κάνουν κύκλους στον ουρανό και, επομένως, θα εξοικονομούν ενέργεια και δεν θα εκπέμπουν περιττούς ρύπους διοξειδίου του άνθρακα. Αυτός ακριβώς είναι ο λόγος που το SESAR είναι ένα πρόγραμμα καθ' όλα αναγκαίο από πάσης απόψεως, και για την ασφάλεια των επιβατών, και για την εξοικονόμηση ενέργειας, και για την ποιότητα του περιβάλλοντος.
<SPEAKER ID="040" NAME="Erna Hennicot-Schoepges " AFFILIATION="PPE-DE">
εισηγήτρια. - (FR) Κύριε Πρόεδρε, κύριε Επίτροπε, κυρίες και κύριοι συνάδελφοι, εξετάζουμε σήμερα μια έκθεση, αντικείμενο της οποίας είναι η δημιουργία μιας κοινής επιχείρησης για την ανάπτυξη του νέας γενιάς ευρωπαϊκού συστήματος διαχείρισης της εναέριας κυκλοφορίας (SESAR).
<P>
Το SESAR είναι η τεχνική πτυχή του ενιαίου ευρωπαϊκού ουρανού, η οποία θα επιτρέψει την προσαρμογή του ελέγχου της εναέριας κυκλοφορίας στις νέες τεχνολογίες, τη διασφάλιση της ασφάλειας και της κανονικότητας των πτήσεων, την οργάνωση των υπηρεσιών εναέριας κυκλοφορίας και τον καθορισμό των ρόλων και των ευθυνών μεταξύ των εποπτικών αρχών και των παρόχων υπηρεσιών.
<P>
Όπως είπατε, κύριε Επίτροπε, το πρόγραμμα διαλαμβάνει σε διάφορα επίπεδα κεφαλαιώδη σημασία για το μέλλον της ευρωπαϊκής πολιτικής αεροπορίας. Πρόκειται άλλωστε για ένα από τα κοινά προγράμματα υποδομής, τα οποία επεσήμανε το Ευρωπαϊκό Συμβούλιο το 1994. Ήδη χάσαμε ουκ ολίγον χρόνο.
<P>
Το SESAR θα είναι άκρως απαραίτητο δεδομένου του γεγονότος ότι οι εναέριες μεταφορές, οι οποίες συνεισφέρουν 220 δισεκατομμύρια ευρώ στο ευρωπαϊκό ΑΕγχΠ και απασχολούν 3,1 εκατομμύρια εργαζομένους, αναμένεται να υπερδιπλασιαστούν μέσα στην επόμενη εικοσαετία. Δεδομένου ότι ο απαρχαιωμένος χαρακτήρας του εξοπλισμού ελέγχου, η τεχνολογία του οποίου σε ορισμένες περιπτώσεις χρονολογείται από τη δεκαετία του '70, δεν επιτρέπει πλέον να εγγυηθούμε την αξιοπιστία του, ο αντίκτυπος του SESAR για την ασφάλεια είναι σημαντικός.
<P>
Το ίδιο ισχύει για το περιβάλλον. " υλοποίηση αυτού του προγράμματος θα επιτρέψει σημαντική εξοικονόμηση καυσίμων, αφενός χάρη στη βελτιστοποίηση των δρομολογίων και στην καλύτερη χρήση του εναέριου χώρου, αφετέρου δε, χάρη στη μείωση του χρόνου αναμονής των αεροσκαφών. " Επιτροπή εκτιμά ότι η μείωση των αερίων που προκαλούν το φαινόμενο του θερμοκηπίου θα είναι της τάξης του 4 με 6 % ανά πτήση. Οι δε χρήστες θα διαπιστώσουν επίσης μείωση του χρόνου αναμονής τους.
<P>
" Επιτροπή προτείνει τη δημιουργία μιας κοινής επιχείρησης, η οποία θα πρέπει να υλοποιηθεί ταχέως, πριν μάλιστα από το τέλος της φάσης καθορισμού, η οποία αφορά το διάστημα από το 2005 έως το 2007, και η οποία συγχρηματοδοτείται με ποσό ύψους 60 εκατομμυρίων ευρώ από τον κοινοτικό προϋπολογισμό και το Eurocontrol. Από το 2008 έως το 2013, η κοινή επιχείρηση θα διασφαλίσει τη φάση ανάπτυξης χάρη σε έναν προϋπολογισμό της τάξεως των 300 εκατομμυρίων ευρώ ετησίως, ο οποίος κατανέμεται μεταξύ τριών εταίρων: της Επιτροπής, του Eurocontrol και μιας κοινοπραξίας ιδιωτικών επιχειρήσεων. Ακολουθεί η φάση εγκατάστασης, την ευθύνη της οποίας θα αναλάβει η βιομηχανία, και η οποία προβλέπεται να διαρκέσει από το 2014 ως το 2020.
<P>
Αυτή η πρώτη σύμπραξη δημοσίου και ιδιωτικού τομέα στον τομέα της πολιτικής αεροπορίας θα παράσχει πολλές ευκαιρίες απασχόλησης. Θα αποτελέσει επίσης ένα μείζον πρόγραμμα έρευνας και ανάπτυξης, το οποίο θα μπορέσει να επεκταθεί σε αγορές εκτός των συνόρων της Ένωσης, με την προϋπόθεση να μην καθυστερήσει η έναρξη ισχύος του. " διαδικασία ενισχυμένης συνεργασίας μεταξύ των δύο κοινοβουλευτικών μας επιτροπών αντικατοπτρίζει τη συνάφεια αυτού του προγράμματος με δύο τομείς, δηλαδή την έρευνα και τα δίκτυα μεταφορών.
<P>
" Επιτροπή βάσισε το σχέδιό της στο άρθρο 171, πράγμα που σημαίνει ότι το Κοινοβούλιο δεν ενεπλάκη μέσω της διαδικασίας συναπόφασης. Θέλω, ωστόσο, να υπογραμμίσω την καλή συνεργασία με την Επιτροπή και να πω ότι το Κοινοβούλιο θα παρακολουθεί πολύ προσεχτικά τις εξελίξεις και ότι θα κάνει χρήση όλων των μέσων που διαθέτει, έστω και αν δεν εκπροσωπείται στο διοικητικό συμβούλιο.
<P>
Οι τροποποιήσεις που κάναμε αποσαφηνίζουν το κείμενο όσον αφορά τις δυνητικές περιπτώσεις σύγκρουσης συμφερόντων. Ζητήσαμε επίσης από την Επιτροπή να συντάξει ένα νέο έγγραφο, το οποίο να αφορά αποκλειστικά την τρίτη φάση, ούτως ώστε να αρθούν οι περισσότερες αμφιβολίες που γεννήθηκαν από το πρώτο σχέδιο.
<P>
Το SESAR είναι ένα πρόγραμμα που θα εξυπηρετήσει το συμφέρον των πολιτών, που θα θέσει τη βιομηχανία της ευρωπαϊκής πολιτικής αεροπορίας στην αιχμή του δόρατος της προόδου και θα βελτιώσει την ανταγωνιστικότητά μας. Το ενδιαφέρον της βιομηχανίας γι' αυτό το σχέδιο δικαιολογεί τη χρηματοδοτική της συμμετοχή και η κατανομή των δικαιωμάτων ψήφου θα πρέπει να μην προκαλέσει διοικητικά βάρη. Το Κοινοβούλιο θεώρησε καλό να διατηρήσει τη δυνατότητα της θέσπισης τέλους, δεδομένου ότι μέχρι σήμερα η συνεισφορά της βιομηχανίας δεν έχει ακόμη επιβεβαιωθεί με αριθμητικά στοιχεία.
<P>
Μένει να ευχηθούμε, κύριε Επίτροπε, το SESAR να μην υποστεί τις καθυστερήσεις του Galileo, ούτε την κατάρρευση της Airbus, και να αποδείξει ότι η ευρωπαϊκή έρευνα, η τεχνογνωσία του Eurocontrol και οι ικανότητες των εμπλεκόμενων κλάδων μπορούν να συζευχθούν για την πρόοδο. Τέλος, είναι αυτονόητο, κύριε Επίτροπε, ότι τα κράτη μέλη πρέπει να ετοιμαστούν να οργανώσουν την κατανομή του ελέγχου εναέριας κυκλοφορίας σύμφωνα με την τεχνολογική εξέλιξη.
<P>
Για να ολοκληρώσω, θέλω να ευχαριστήσω όλους τους συναδέλφους και κατά πρώτον τον συν-εισηγητή, κ. Bradbourn.
<SPEAKER ID="041" NAME="Philip Bradbourn " AFFILIATION="PPE-DE">
συντάκτης γνωμοδότησης της Επιτροπής Μεταφορών και Τουρισμού. - (EN) Κύριε Πρόεδρε, το σχέδιο SESAR θα ωφελήσει σε μεγάλο βαθμό όχι μόνο τους τομείς των αερομεταφορών της Ευρώπης, αλλά και τους καταναλωτές. Όταν ξεκινήσει το σχέδιο SESAR, η αποδοτικότητα των αεροπορικών εταιρειών θα βελτιωθεί, με πιο άμεσες διαδρομές, λιγότερο συνωστισμό στους αιθέρες και μεγαλύτερη αξιοπιστία για τους επιβάτες. Το περιβάλλον θα ωφεληθεί επίσης από το σύστημα, διότι θα συντομευτούν οι διαδρομές και θα μειωθεί η αναμονή προσγείωσης και έτσι θα μειωθούν οι εκπομπές διοξειδίου του άνθρακα που προκαλούν οι αερομεταφορές.
<P>
Ωστόσο, μου φαίνεται ότι, με ένα τόσο σημαντικό σχέδιο, είναι απαράδεκτο το γεγονός, δεδομένου ότι η αρχική νομοθεσία για τον ενιαίο ουρανό αντιμετωπίστηκε στο πλαίσιο της συναπόφασης, ότι η διαδικασία υλοποίησης θα διεξαχθεί μόνο στο πλαίσιο της διαδικασίας διαβούλευσης. Αυτό ασφαλώς εγείρει το ερώτημα γιατί η Επιτροπή αισθάνεται ότι μπορεί να διαλέγει προσεκτικά το πότε θα εμπλέκει το μόνο δημοκρατικά εκλεγμένο θεσμικό όργανο της ΕΕ στην ανάπτυξη αυτών των προτάσεων. Πιο ανησυχητικό είναι το γεγονός ότι η Επιτροπή και το Eurocontrol προσπαθούν να συγκεντρώσουν το 60% των δικαιωμάτων ψήφου στο Διοικητικό Συμβούλιο.
<P>
Το σχέδιο SESAR πρέπει να καθοδηγείται από τη βιομηχανία και όχι από γραφειοκράτες. Δεν μπορούμε να περιμένουμε από τη βιομηχανία να πληρώσει για την ανάπτυξη ενός σχεδίου όταν θα έχει ελάχιστο έλεγχο επί της διεύθυνσής του. Γι' αυτό εγώ και ο συνεισηγητής στην αρμόδια επί της ουσίας επιτροπή, εξ ονόματος της Ομάδας μας, καταθέσαμε μια τροπολογία για τη μείωση των δικαιωμάτων ψήφου, ώστε να δώσουμε στη βιομηχανία και στους παρόχους υπηρεσιών αεροναυτιλίας το κίνητρο να συμμετάσχουν από την αρχή της προσπάθειας.
<P>
Το σχέδιο SESAR μπορεί να συμβάλει στη διαμόρφωση του μέλλοντος των ευρωπαϊκών αερομεταφορών. Μπορεί να αποτελέσει θετική δύναμη για αλλαγή αν έχει την υποστήριξη όλων των φορέων στους τομείς επί ίσης και δίκαιης βάσης. Συνεπώς, ζητώ από το Σώμα να υποστηρίξει την τροπολογία μας και να δώσει σε αυτό το σημαντικό σχέδιο ακριβώς την κατεύθυνση που χρειάζεται.
<SPEAKER ID="042" NAME="Reinhard Rack">
εξ ονόματος της Ομάδας PPE-DE. - (DE) Κύριε Πρόεδρε, τα επόμενα χρόνια θα έχουμε μεγαλύτερη κυκλοφορία, τόσο στην ξηρά όσο και στη θάλασσα και κυρίως στον αέρα. " αύξηση της κυκλοφορίας σημαίνει περισσότερα και καινούργια προβλήματα. Ο αυξανόμενος όγκος της κυκλοφορίας πρέπει να αντιμετωπιστεί και τα σχετικά προβλήματα για το περιβάλλον και την υγεία πρέπει να επιλυθούν ικανοποιητικά. Όλα αυτά θα κοστίσουν πολλά χρήματα.
<P>
Για τα θέματα που αναφέρθηκαν, χρειαζόμαστε πρωτίστως έξυπνες λύσεις, νέες τεχνολογίες και μία καλύτερη διοικητική μέριμνα. Βασικά, στα θέματα αυτά θα έπρεπε να επικεντρωθούμε ήδη σήμερα. Δυστυχώς, όμως, δεν έχουμε ακόμη προχωρήσει τόσο. Μερικά πράγματα έχουν βέβαια ήδη δρομολογηθεί. Αναφέρομαι για παράδειγμα στο Galileo, όμως είμαστε ακόμα επικεντρωμένοι σε προπαρασκευαστικά θέματα όπως: πώς θα δομήσουμε την οργάνωση της διοίκησης; Τι θα κάνουμε με το Eurocontrol; Πώς θα κάνουμε τον ιδιωτικό τομέα να συμμετάσχει στο σχέδιό μας; Και πολλά άλλα ακόμα...
<P>
Θα ήθελα να απευθύνω μερικές προειδοποιήσεις για το θέμα των συμπράξεων μεταξύ δημόσιου και ιδιωτικού τομέα (ΣΔΙΤ). Εμείς συζητάμε και επικεντρωνόμαστε σε ενδεχόμενες συγκρούσεις συμφερόντων. Αυτό είναι σωστό και σημαντικό, θα πρέπει όμως να κάνουμε ακόμα πολύ περισσότερα προκειμένου να συμμετάσχει πραγματικά η οικονομία στο σχέδιό μας. Πάντως, στο παρελθόν, σχεδόν όλες ανεξαιρέτως οι εμπειρίες με πρότυπα ΣΔΙΤ δεν σημείωσαν ιδιαίτερη επιτυχία. Αναφέρω ως εξαίρεση το Marco Polo, μια και σε μερικές εβδομάδες αρχίζει το πρόγραμμα που το ακολουθεί. Σε αυτό βρήκαμε τον σωστό συνδυασμό κινήτρων για τον ιδιωτικό τομέα και το δημόσιο συμφέρον. Σε αυτό θα πρέπει να επικεντρωθούμε κι αυτή τη φορά, και μάλιστα περισσότερο από πριν.
<P>
Κατά τα άλλα, ευχαριστώ θερμά τους δύο εισηγητές για το έργο τους και ελπίζω ότι παρά το θέμα της συναπόφασης ή απλά της διαβούλευσης του Ευρωπαϊκού Κοινοβουλίου για το ζήτημα αυτό, θα προσεγγίσουμε τον στόχο μας επικεντρωμένα και από κοινού. Ίσως να καταφέρουμε επίσης να συντομεύσουμε κάπως τα χρονοδιαγράμματα. Αυτό θα ήταν πάρα πολύ καλό.
<SPEAKER ID="043" NAME="Britta Thomsen">
εξ ονόματος της Ομάδας PSE. - (DA) Κύριε Πρόεδρε, θέλω να ευχαριστήσω την εισηγήτρια για το έξοχο έργο της σχετικά με την έκθεση για ένα κοινό ευρωπαϊκό σύστημα διαχείρισης της εναέριας κυκλοφορίας, το SESAR. Συμφωνώ ότι είναι ανάγκη να αναπτύξουμε μια νέα γενιά ευρωπαϊκού συστήματος εναέριας κυκλοφορίας, ούτως ώστε να μπορέσουμε να εξασφαλίσουμε την ασφαλή και ομαλή ροή της εναέριας κυκλοφορίας στην Ευρώπη για τα επόμενα 20 χρόνια. Τα σημερινά συστήματα ελέγχου εναέριας κυκλοφορίας είναι ξεπερασμένα και περιορίζονται άνευ λόγου από ειδικές τοπικές συνθήκες. Κατά συνέπεια, δεν ενδείκνυνται για μια ταχεία, αξιόπιστη και οικονομικά βιώσιμη ανάπτυξη της εναέριας κυκλοφορίας στην Ευρώπη. Επομένως, το SESAR είναι κατά βάση μια υγιής πρωτοβουλία, η οποία θα προσδώσει μεγαλύτερη αποδοτικότητα στο σύστημα διαχείρισης της εναέριας κυκλοφορίας στην Ευρώπη. Το SESAR θα διασφαλίσει ασφαλέστερες και αποδοτικότερες μεταφορές σε σύγκριση με ό,τι παρέχεται μέσω των υφιστάμενων συστημάτων ελέγχου εναέριας κυκλοφορίας, σε προσιτές τιμές.
<P>
Όταν όμως έρχεται η ώρα να εξεταστούν θέματα του περιβάλλοντος, η πρόταση της Επιτροπής δεν αναδεικνύει επαρκώς τις προκλήσεις, τις οποίες θέτει η αύξηση της εναέριας κυκλοφορίας στα αμέσως επόμενα χρόνια στην Ευρώπη. Το SESAR δεν πρέπει απλώς να εγγυηθεί την ασφαλή διαχείριση της εναέριας κυκλοφορίας. Πρέπει να ενσωματώσει τα περιβαλλοντικά πλεονεκτήματα. Κατά συνέπεια, δύναμαι να υποστηρίξω τις τροπολογίες, οι οποίες υπογραμμίζουν ότι το SESAR αναμένεται να συμβάλει σε πιο αποδοτικά, από ενεργειακής άποψης, αεροπορικά δρομολόγια, τα οποία απαιτούν την κατανάλωση λιγότερων καυσίμων και είναι φιλικά προς το περιβάλλον.
<P>
Μια ακόμη σημαντική διάσταση που πρέπει να ληφθεί υπόψη είναι ότι πρέπει να καταστεί σαφές τι όφελος προσδοκάται να αντλήσουν τα κράτη μέλη από το SESAR, όσον αφορά δηλαδή τα ιδιοκτησιακά δικαιώματα επί των υλικών και άυλων περιουσιακών στοιχείων, τα οποία δημιουργούνται μέσω της κοινής επιχείρησης SESAR. Στην παρούσα φάση, δεν είναι σαφές τι πρόκειται να συμβεί σε σχέση με τα ιδιοκτησιακά δικαιώματα επί περιουσιακών στοιχείων, τα οποία δημιουργούνται μέσω της κοινής επιχείρησης SESAR, όταν σε δεδομένη στιγμή η ιδιοκτησία του SESAR μεταβιβασθεί στη βιομηχανία. Επομένως, είναι κρίσιμο η γνώση και τα κεφάλαια, τα οποία δημιουργούνται μέσω του SESAR, να είναι μονίμως διαθέσιμα στα συμβαλλόμενα μέρη για ιδίους στόχους, τη μη εμπορική ανάπτυξη του προϊόντος. Δεν θέλουμε να περιέλθουμε σε μια κατάσταση, όπου όλα τα κράτη μέλη θα έχουν τυποποιήσει την τεχνολογία τους σε ένα ευρωπαϊκό σύστημα διαχείρισης της εναέριας κυκλοφορίας, ενώ ταυτόχρονα, ιδιωτική επιχείρηση θα κατέχει τα δικαιώματα αυτής της τεχνολογίας.
<P>
Θέλω να ευχαριστήσω και πάλι την κ. Hennicot-Schoepges για την έκθεσή της και ευελπιστώ ότι, χάρη στις κοινές προσπάθειές μας, θα μπορέσουμε να ξεκινήσουμε το SESAR εντός του προβλεπομένου χρονοδιαγράμματος.
<SPEAKER ID="044" NAME="Fiona Hall">
εξ ονόματος της Ομάδας ALDE. - (EN) Κύριε Πρόεδρε, θα ήθελα να ευχαριστήσω την εισηγήτρια για το έργο της. Χρειαζόμαστε ένα σύστημα νέας γενιάς για τη διαχείρισης της εναέριας κυκλοφορίας προκειμένου να βελτιώσει η Ευρώπη την ασφάλεια των αερομεταφορών και την περιβαλλοντική απόδοση. Το σχέδιο SESAR θα προσφέρει ό,τι δεν είναι ικανές να προσφέρουν οι αρχαϊκές και κατακερματισμένες σημερινές τεχνολογίες ελέγχου εναέριας κυκλοφορίας.
<P>
" κοινή επιχείρηση SESAR πρέπει να θεμελιωθεί τώρα με τέτοιον τρόπο ώστε να αποφύγουμε τα περιττά προβλήματα και τις καθυστερήσεις στη συνέχεια. " προσέγγιση μιας κοινής επιχείρησης δημόσιου και ιδιωτικού τομέα είναι ακόμα αρκετά νέα και ελπίζω ότι η Επιτροπή θα είναι ειλικρινής και διαφανής ως προς τα διδάγματα της κοινής επιχείρησης Galileo. " κοινή επιχείρηση SESAR πρέπει να αναθεωρείται περιοδικά ώστε να διασφαλιστεί ότι δεν θα επαναληφθούν τα αρχικά προβλήματα που προέκυψαν στο Galileo.
<P>
Το Κοινοβούλιο, καθώς και το Συμβούλιο, πρέπει να τηρούνται ενήμερα και να ζητείται η γνώμη τους σχετικά με θέματα όπως η προσχώρηση νέων μελών και ο διορισμός του εκτελεστικού διευθυντή. Υπήρχε η ακλόνητη άποψη στην επιτροπή ότι ο διορισμός του εκτελεστικού διευθυντή πρέπει να γίνει με τη διεξαγωγή ανοιχτού διαγωνισμού και με κριτήρια την ικανότητα και την εμπειρία. Σε καμία περίπτωση δεν πρέπει να είναι πολιτικός διορισμός ή προνόμιο.
<P>
" επιτροπή τόνισε επίσης την αυξανόμενη σημασία του Eurocontrol. " συμμετοχή του είναι ουσιαστική, δεδομένης της εμπειρίας και της εμπειρογνωμοσύνης του.
<P>
Τέλος, όσον αφορά την έδρα της κοινής επιχείρησης, συμφωνώ με την αρχική πρόταση της Επιτροπής ότι για πρακτικούς λόγους η έδρα θα πρέπει να βρίσκεται στις Βρυξέλλες. Το άνοιγμα συζήτησης για το θέμα της έδρας θα αποτελούσε άσκοπο χάσιμο χρόνου και θα παρέτεινε τη φάση σύστασης της κοινής επιχείρησης. Αυτό το θέμα δεν θα μείνει απαρατήρητο από τους βουλευτές οι οποίοι καταδικάζουν το χάσιμο χρόνου, χρημάτων και ενέργειας που προκαλείται από την αδυναμία μόνιμης εγκατάστασης του Κοινοβουλίου στις Βρυξέλλες.
<SPEAKER ID="045" NAME="Eva Lichtenberger">
εξ ονόματος της Ομάδας Verts/ALE. - (DE) Κύριε Πρόεδρε, κύριε Επίτροπε, κυρίες και κύριοι, εάν χρησιμοποιηθεί σωστά και τεθεί σε εφαρμογή το συντομότερο δυνατόν, το SESAR μπορεί να συνεισφέρει σημαντικά στη μείωση των βλαβερών για το κλίμα αερίων. Με την καλή συνεργασία με τις μετεωρολογικές υπηρεσίες και την ανάλογη ρύθμιση του ύψους και της ταχύτητας των πτήσεων μπορούν να μειωθούν τόσο οι κύκλοι των αεροπλάνων πάνω από τις πόλεις καθώς περιμένουν να προσγειωθούν όσο και οι ουρές συμπύκνωσης, που εμφανίζονται όλο και πιο συχνά σε πρόσφατες έρευνες ως αίτιο κλιματικών προβλημάτων.
<P>
Προϋπόθεση για μια αποτελεσματικότερη λειτουργία είναι η δημιουργία κατάλληλων τμημάτων εναέριου χώρου που μπορούν να συμβάλουν στην εξοικονόμηση καυσίμων. Δυστυχώς, η σχετική εργασία προχωρεί πάρα πολύ αργά. Εδώ υπάρχει ανάγκη δράσης τόσο στην Αυστρία όσο και στους βόρειους και ανατολικούς γείτονές της.
<P>
Αναφορικά με τον τρόπο οργάνωσης, που υπήρξε μείζον θέμα συζήτησης στην επιτροπή μας, θεωρώ ότι δεν πρέπει σε καμία περίπτωση να παραμεριστεί το Eurocontrol. Το δημόσιο συμφέρον -που συμπεριλαμβάνει, και πρέπει κατά τη γνώμη μας να συμπεριλαμβάνει, πράγματα όπως η προστασία του κλίματος- πρέπει να διαφυλάσσεται από κάποιο κεντρικό όργανο και το Eurocontrol είναι προφανώς πιο κατάλληλο για τον σκοπό αυτόν από τις ψήφους της βιομηχανίας και μόνο. " συμμετοχή της βιομηχανίας στον τομέα αυτόν μπορεί να εξασφαλιστεί και με άλλους τρόπους.
<SPEAKER ID="046" NAME="Jaromír Kohlíček">
εξ ονόματος της Ομάδας GUE/NGL. - (CS) Κυρίες και κύριοι συνάδελφοι, η εναέρια κυκλοφορία πάνω από την Ευρώπη σταδιακά αρχίζει να έρχεται αντιμέτωπη με περιορισμούς, οι οποίοι απορρέουν από την τεράστια συγκέντρωση αεροδρομίων και την ανάγκη διαχείρισης του ολοένα και μεγαλύτερου αριθμού απογειούμενων αεροσκαφών. Ορισμένα από αυτά τα προβλήματα επιλύθηκαν ήδη μέσω της συμφωνίας του Διεθνούς Oργανισμού Πολιτικής Aεροπορίας και άλλης νομοθεσίας, η οποία έχει θεσπιστεί σε διάφορα επίπεδα. Το θέμα της εναέριας κυκλοφορίας επιλύεται κυρίως μέσω μιας διεθνούς σύμβασης για τη διαχείριση της εναέριας κυκλοφορίας μεσαίου ύψους πάνω από την κεντρική Ευρώπη, η οποία δεν έχει ακόμη τεθεί πλήρως σε ισχύ. Το πρόγραμμα SESAR θα προετοιμάσει το έδαφος για να υπάρξει αισθητή πρόοδος σε αυτό το θέμα.
<P>
Δράττομαι αυτής της ευκαιρίας για να θέσω δύο ερωτήματα. Το πρώτο αφορά τη χρηματοδότηση των έργων. Νιώθω ότι θα πρέπει να είμαστε πολύ επιφυλακτικοί στη χρήση ιδιωτικών κεφαλαίων, διότι αυτό είναι ένα από τα καίριας σημασίας έργα σε αυτόν τον τομέα. Είναι σημαντικό, κατά την άποψή μου, η μερίδα του λέοντος της χρηματοδότησης να μην προέλθει από τον ιδιωτικό τομέα. Αντιθέτως, η χρηματοδότηση πρέπει να προέλθει από τα τέλη του Eurocontrol και από τον προϋπολογισμό της ΕΕ.
<P>
Ένα δεύτερο ερώτημα, το οποίο αναμφίβολα είναι σημαντικό και έχει μείνει ανεπίλυτο για πολύ καιρό είναι ο καθορισμός των κατηγοριών του αεροπορικού στόλου, στις οποίες θα ισχύσει το νέο σύστημα εναέριας κυκλοφορίας. Εκκρεμεί το ζήτημα της διαφοροποίησης μεταξύ αεροσκαφών και υπερελαφρών αεροπλάνων. Ισχύει διαφορετική κατηγοριοποίηση στην Ευρώπη σε σύγκριση με τα ισχύοντα στις "νωμένες Πολιτείες. Κατά συνέπεια, συνιστώ ο καθοριστικός παράγοντας που θα πρέπει να οριστεί στο καταστατικό της κοινής επιχείρησης να είναι τα αεροσκάφη βάρους 600 κιλών σε αναμονή. Πιστεύω ότι η εναρμόνιση του ορισμού κατ' αυτόν τον τρόπο θα είναι επωφελής για τις μελλοντικές διαπραγματεύσεις όσον αφορά όχι μόνο την εναέρια κυκλοφορία, αλλά και τις αερομεταφορές συνολικά. Εν κατακλείδι, θέλω να πω ότι η Ομάδα μου υποστηρίζει σθεναρά το σχέδιο SESAR.
<SPEAKER ID="047" NAME="Mieczysław Edmund Janowski">
εξ ονόματος της Ομάδας UEN. - (PL) Κύριε Πρόεδρε, θέλω να ευχαριστήσω την εισηγήτρια για το έργο της. Τα προβλήματα εναέριας κυκλοφορίας, η οποία στην παρούσα φάση αυξάνεται με ρυθμό 5% ετησίως, επιτάσσουν λύση που να είναι ταχεία, συνολική και αποτελεσματική, την ίδια στιγμή όμως να προσφέρει πιο μακροπρόθεσμο χρονικό ορίζοντα. Αν δεν γίνουν αμέσως τα αναγκαία βήματα, ο εναέριος χώρος της Ευρώπης σύντομα θα χαρακτηρίζεται από κυκλοφοριακή συμφόρηση. Συνεπώς, καλό είναι να υλοποιήσουμε την κοινή επιχείρηση SESAR, η οποία θα χρησιμεύσει στη διαχείριση της αεροπορίας και στην ασφαλή λειτουργία των ευρωπαϊκών αεροδρομίων. Με χαροποιούν τα νέα ότι τα μέτρα θα βελτιώσουν την ακρίβεια των ανταποκρίσεων και την αεροπορική ασφάλεια, ενώ θα έχουν και θετική συνέπεια για το περιβάλλον.
<P>
Αυτή η επιχείρηση αναμένεται να δημιουργήσει πολλές θέσεις εργασίας υψηλής εξειδίκευσης. " συγχρηματοδότηση αυτού του έργου από την Ευρωπαϊκή Ένωση και τον ιδιωτικό τομέα είναι πολύ σημαντικό θέμα. Ευελπιστώ να εγκριθεί αυτό το έργο, διότι αξίζει να υλοποιηθεί. Ωστόσο, θα πρέπει να ενθαρρύνει συμβατές λύσεις σε άλλα μέρη του κόσμου. Θα πρέπει επίσης να διερευνήσουμε ριζικά καινοτόμες λύσεις, λόγου χάρη, αερομεταφερόμενα κέντρα εναέριου ελέγχου.
<SPEAKER ID="048" NAME="Γεώργιος Καρατζαφέρης">
εξ ονόματος της Ομάδας IND/DEM. - Κύριε Πρόεδρε, κύριε Επίτροπε, είναι μια πολύ καλή ιδέα το SESAR, αλλά θα πρέπει, όμως, να μας πείτε ευθέως κάτι το οποίο δεν γνωρίζετε ούτε εσείς: Ποιος θα είναι ο χώρος δράσης. Ποιος είναι ο εναέριος χώρος της Ευρώπης στη νοτιοανατολική πλευρά; Γνωρίζουμε; Να προσδιορίσουμε αυτόν τον χώρο. Πριν από μερικούς μήνες ένα τουρκικό πολεμικό αεροσκάφος έριξε ένα ελληνικό πολεμικό νοτιοδυτικά της Ρόδου σε ευρωπαϊκό χώρο, ενώ από πάνω, σε απόσταση οπτικής επαφής ήταν ένα επιβατικό αεροσκάφος της Αιγύπτου. Φανταστείτε τι θα μπορούσε να είχε γίνει!
<P>
Πώς λοιπόν θα προσδιορίσουμε το χώρο δράσης, όταν περνώντας από το βόρειο κομμάτι της Κύπρου, που είναι μέλος της Ευρωπαϊκής Ένωσης, δεν ισχύει το FIR της Λευκωσίας, αλλά της Τουρκίας. Προσδιορίστε πρώτα το χώρο και μετά είναι καλοδεχούμενο το SESAR, το οποίο, εν πάση περιπτώσει, γίνεται για την ταχύτερη διακίνηση των επιβατών. Και καλά, εναερίως θα το πετύχουμε, επιγείως όμως τι γίνεται όταν με τα διάφορα μπουκαλάκια, με τις κολόνιες κλπ., καθυστερούμε μισή ώρα παραπάνω προκειμένου να μην πάρει κάποιος ένα γραμμάριο περισσότερο αποσμητικό. Αυτά είναι κουταμάρες και βλακείες. Εάν θέλετε λοιπόν να προσδιορίσετε κάτι σωστό, να το κάνετε καθ' ολοκληρία.
<SPEAKER ID="049" NAME="Emanuel Jardim Fernandes" AFFILIATION="PSE">
(PT) Κύριε Πρόεδρε, κύριε Επίτροπε, κυρίες και κύριοι συνάδελφοι, λαμβανομένης υπόψη της συμβολής του στην απασχόληση και στον διπλασιασμό του ΑΕΕ στις δύο επόμενες δεκαετίες, το νέας γενιάς ευρωπαϊκό σύστημα διαχείρισης της εναέριας κυκλοφορίας (SESAR) θα είναι μια από τις προτεραιότητες της ΕΕ και των κρατών μελών της και παράγοντας ζωτικής σημασίας προκειμένου να αντιμετωπιστούν οι προκλήσεις στις ερχόμενες δεκαετίες. Θα παράσχει ασφάλεια και ευελιξία στις αερομεταφορές σε ευρωπαϊκό και παγκόσμιο επίπεδο και θα βελτιώσει τη λειτουργία της αγοράς, την ανταγωνιστικότητα, τη διαχείριση του περιβαλλοντικού αντίκτυπου και την ευρωπαϊκή συνοχή.
<P>
Θέλω να αναφερθώ σε ορισμένα σημαντικά σημεία. Πρώτον, η νομική βάση δεν πρέπει να συνίσταται μόνο στο άρθρο 161, αλλά να βασίζεται τόσο στο άρθρο 161 όσο και στο άρθρο 163, με στόχο την αύξηση και την ενίσχυση της ανάμιξης του Κοινοβουλίου. Δεύτερον, όπως προτείνατε, κύριε Επίτροπε, με στόχο την παροχή αποτελεσματικής διαχείρισης της εναέριας κυκλοφορίας και τεχνολογίας χωρίς να επωμιστεί υπερβολικό βάρος ο φορολογούμενος, πρέπει να εξασφαλιστεί ένας ρόλος στο μοντέλο διαχείρισης για την ιδιωτική πρωτοβουλία, τη βιομηχανία, τους φορείς εκμετάλλευσης και την επιστημονική κοινότητα, ενώ κεντρικότατος ρόλος πρέπει να ανατεθεί στην Επιτροπή και στο Eurocontrol, που είναι οι εταίροι με τη μεγαλύτερη δημόσια ευθύνη από πλευράς χρηματοδοτικής στήριξης και δικαιώματος ψήφου.
<SPEAKER ID="050" NAME="Seán Ó Neachtain" AFFILIATION="UEN">
(EN) Κύριε Πρόεδρε, η Ευρωπαϊκή Ένωση υποχρεώθηκε να αναπτύξει αυτό το σύστημα ελέγχου της εναέριας κυκλοφορίας, συνδέοντας τα 40 διαφορετικά δίκτυα που λειτουργούν επί του παρόντος στην ΕΕ, ως αποτέλεσμα της προβλεπόμενης αύξησης στον όγκο της εναέριας κυκλοφορίας. Γι' αυτό πιστεύω ότι το σύστημα SESAR έχει τεράστια σημασία και συγχαίρω και τους δύο εισηγητές για το έργο τους.
<P>
Παρεμπιπτόντως, δεν πιστεύω ότι μια συμφωνία ανοικτού ουρανού ΕΕ"ΠΑ θα καταστεί δυνατή στο εγγύς μέλλον, λόγω του αποτελέσματος των πρόσφατων εκλογών στις "νωμένες Πολιτείες. Οι ευρωπαϊκές κυβερνήσεις θα πρέπει λοιπόν να συνάψουν μεμονωμένες συμφωνίες με την αμερικανική κυβέρνηση σε αυτόν τον τομέα. Μάλιστα, ένα μέλος της ιρλανδικής κυβέρνησης επεσήμανε ότι αυτή είναι η οδός που θα πρέπει να ακολουθήσει η ιρλανδική κυβέρνηση προκειμένου να συνάψει μια συμφωνία για τις αερομεταφορές.
<P>
Θέλω επίσης να καταγραφεί στα πρακτικά ότι μια συμφωνία αυτού του είδους θα πρέπει να εγγυάται το μέλλον του αεροδρομίου Shannon στη δυτική Ιρλανδία, υπό τη σημερινή μορφή του, λόγω της σημασίας του σε αυτή την περιοχή ως ζωτικός οικονομικός κόμβος.
<SPEAKER ID="051" NAME="Jacques Barrot">
Αντιπρόεδρος της Επιτροπής. (FR) Κύριε Πρόεδρε, θέλω να ευχαριστήσω τους ομιλητές, που εξέφρασαν όλοι τους το ενδιαφέρον του Ευρωπαϊκού Κοινοβουλίου για το πρόγραμμα SESAR, ο αντίκτυπος του οποίου θα είναι λίαν επωφελής όχι μόνο για τις αερομεταφορές, αλλά και για τα θέματα ποιότητας του περιβάλλοντος και εξοικονόμησης ενέργειας.
<P>
Θέλω να πω στον κ. Bradbourn ότι επιλέξαμε τη νομική βάση που θεωρήσαμε ως την πλέον κατάλληλη γι' αυτόν τον κανονισμό. Το ζητούμενο είναι η δημιουργία μιας κοινής επιχείρησης με αποστολή τη διαχείριση ενός προγράμματος έρευνας και τεχνολογικής ανάπτυξης. Αυτή η νομική βάση είναι το άρθρο 171 της Συνθήκης, όπως μόλις είπε ο κ. Fernandez, και αυτό το επιβεβαίωσε η Επιτροπή Νομικών Θεμάτων του Κοινοβουλίου και η Επιτροπή.
<P>
Θέλω να υπογραμμίσω το γεγονός ότι, όπως είπε ο κ. Rack, έχουμε εν προκειμένω ένα παράδειγμα καλής σύμπραξης δημοσίου και ιδιωτικού τομέα (ΣΔΙΤ) με τη στήριξη, βεβαίως, όχι μόνο του Eurocontrol -για την οποία επιμείνατε- αλλά και ολόκληρου του κλάδου των αερομεταφορών - ο οποίος φυσικά θα είναι ο κύριος δικαιούχος και, ως εκ τούτου, ενδιαφέρεται ιδιαίτερα για την πλήρη εφαρμογή του SESAR. Έστω και αν η διαδικασία αυτή προβλέπει τη διαβούλευση με το Κοινοβούλιο, και όχι συναπόφαση, είναι αυτονόητο, κύριε Πρόεδρε, ότι δεσμεύομαι να κρατώ τακτικά ενήμερο και με απόλυτη διαφάνεια το Κοινοβούλιο, αφού, όπως υπογράμμισε η εισηγήτρια, κ. Hennicot-Schoepges, είναι αυτονόητο ότι πρέπει να μεριμνήσουμε για την αποφυγή κάθε καθυστέρησης στα εν λόγω προγράμματα.
<P>
Αυτά ήθελα να πω, εκφράζοντας τις θερμές ευχαριστίες μου προς το Κοινοβούλιο για την πολύτιμη βοήθεια την οποία μας παρέχει για να περατώσουμε επιτυχώς αυτό το πρόγραμμα το οποίο, επαναλαμβάνω, αναμένεται να προσφέρει στην Ευρωπαϊκή Ένωση το καλύτερο δυνατό σύστημα εναέριας κυκλοφορίας.
<SPEAKER ID="052" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί σήμερα, στις 11.30.

<CHAPTER ID="014">
Προετοιμασίες για τη σύνοδο του Ευρωπαϊκού Συμβουλίου (24 Ιουνίου 2011) (συνέχεια της συζήτησης)
<SPEAKER ID="032" NAME="Πρόεδρος">
" ημερήσια διάταξη προβλέπει τη συνέχιση της συζήτησης σχετικά με τις δηλώσεις του Συμβουλίου και της Επιτροπής όσον αφορά τις προετοιμασίες για τη σύνοδο του Ευρωπαϊκού Συμβουλίου στις 23-24 Ιουνίου 2011.
<SPEAKER ID="033" NAME="Guy Verhofstadt">
εξ ονόματος της Ομάδας ALDE. - (EN) Κύριε Πρόεδρε, καταρχάς, το καίριο ερώτημα που πρέπει να τεθεί στη σημερινή συζήτηση είναι τι μπορούμε να αναμένουμε από το Ευρωπαϊκό Συμβούλιο που θα διεξαχθεί την Πέμπτη και την Παρασκευή. " ελπίδα μου, και η ελπίδα της πολιτικής μου ομάδας -όπως πιστεύω και της πλειονότητας των μελών αυτού του Κοινοβουλίου- είναι ότι θα καταστεί δυνατό να ολοκληρωθεί αυτή η σύνοδος κορυφής με την υιοθέτηση μιας πιο αποφασιστικής, πιο ολοκληρωμένης και πιο τολμηρής προσέγγισης όσον αφορά την τρέχουσα κρίση. Ας είμαστε ειλικρινείς: δεν έχουμε υιοθετήσει μια συνολική και ολοκληρωμένη προσέγγιση έναντι της τρέχουσας κρίσης. Μια τέτοια προσέγγιση δεν περιλαμβάνεται στις προτάσεις που εξετάζουμε σήμερα είτε στο Συμβούλιο είτε στο Κοινοβούλιο.
<P>
Θα έλεγα στον κ. Martin Schulz ότι διατηρώ και εγώ ορισμένες αμφιβολίες σχετικά με τους οργανισμούς αξιολόγησης και τον ρόλο τους στην τρέχουσα κρίση, όμως πρέπει να προσπαθήσουμε να εντοπίσουμε τα λάθη και τις αιτίες της κρίσης που οφείλονται σε εμάς τους ίδιους, και ίσως όχι εκτός της Ευρωπαϊκής Ένωσης και εκτός των θεσμικών της οργάνων.
<P>
Πρέπει να είμαστε ειλικρινείς και σχετικά με ένα επιπλέον ζήτημα: η κρίση δεν έχει παρέλθει. Όσοι πιστεύουν ότι με το να δοθούν λίγα παραπάνω χρήματα στην Ελλάδα θα τεθεί τέλος σε αυτήν την κρίση -όσον αφορά την Ελλάδα και το ευρώ- σφάλλουν. " τρέχουσα κρίση δεν έχει παρέλθει, και θα συνεχιστεί αν, πρώτον, δεν βρούμε μια διαρθρωτική λύση για την περίπτωση της Ελλάδας και αν, δεύτερον, δεν δημιουργήσουμε μια γνήσια οικονομική και πολιτική ένωση στην Ευρώπη. Μόνο τέτοιου είδους μέτρα μπορούν να θέσουν τέλος στην κρίση που πλήττει το ευρώ και την Ελλάδα.
<P>
Επαναλαμβάνω: είναι δυνατόν να έχουμε ένα νόμισμα και 17 κυβερνήσεις, 17 οικονομικές στρατηγικές και 17 αγορές ομολόγων - όπως συμβαίνει σήμερα και είναι μια κατάσταση που δεν συναντούμε σε καμία άλλη περιοχή του κόσμου; Μόνο εμείς στην Ευρώπη πιστεύουμε ότι μπορούμε να έχουμε μια νομισματική ένωση με 17 διαφορετικές πολιτικές, 17 διαφορετικές κυβερνήσεις και 17 διαφορετικές αγορές ομολόγων.
<P>
Αυτό δεν το λέμε μόνο εμείς - οι φεντεραλιστές στο Ευρωπαϊκό Κοινοβούλιο. Χθες, ο κ. Lipsky, ο σημερινός διευθύνων σύμβουλος του Διεθνούς Νομισματικού Ταμείου (ΔΝΤ), δήλωσε ότι η Ευρώπη πρέπει να δημιουργήσει μια πολιτική και οικονομική ένωση για να αντιμετωπίσει αυτήν την κρίση. Την ίδια ημέρα, ο κ. Geithner, υπουργός Οικονομικών των "ΠΑ, είχε δηλώσει επίσης: "ίσως μπορέσουν να φανούν νηφάλιοι και να συνομιλήσουν μεταξύ τους· θα ήταν καλό να δημιουργήσουν μια οικονομική και πολιτική ένωση". Αν στην άλλη πλευρά του Ατλαντικού γνωρίζουν τι πρέπει να κάνουμε, γιατί εμείς δεν έχουμε το σθένος να επιδιώξουμε την πραγματοποίηση αυτού του τεράστιου βήματος προς τα εμπρός για τη συγκρότηση μιας οικονομικής και πολιτικής ένωσης; Αυτό είναι το μείζον ερώτημα που τίθεται στο αυριανό Συμβούλιο.
<P>
Ως προς το δεύτερο σχόλιό μου, πρέπει να βοηθήσουμε την Ελλάδα - και όχι μόνον με αμυντικό τρόπο. Χρειαζόμαστε ένα τολμηρό πρόγραμμα λιτότητας, και αυτό ακριβώς συζητά επί του παρόντος η ελληνική κυβέρνηση. Ίσως υπάρχουν σχέδια να προχωρήσουμε περισσότερο από ό,τι προβλέπουν τα όσα έχουν προταθεί μέχρι σήμερα. Αν ισχύει κάτι τέτοιο, χρειαζόμαστε ένα θετικό σχέδιο.
<P>
" χώρα αυτή δεν μπορεί να εξέλθει από την κρίση μόνο μέσω της λιτότητας. Χρειάζονται ανάπτυξη και επενδύσεις, και σε αυτούς τους τομείς μπορούμε να συνεισφέρουμε στο πλαίσιο της Ευρωπαϊκής Ένωσης. Μπορούμε, για παράδειγμα, να προσφέρουμε εγγυήσεις για ιδιωτικές επενδύσεις. Οι ιδιωτικές επενδύσεις είναι πλέον ανύπαρκτες στην Ελλάδα. Ας τους δώσουμε δάνεια από την Ευρωπαϊκή Τράπεζα Επενδύσεων. Γιατί να μην αξιοποιήσουμε μέρος του προγράμματος ιδιωτικοποιήσεων όχι για τη δημοσιονομική εξυγίανση, αλλά για τη δημιουργία νέων επενδύσεων και ευκαιριών ανάπτυξης στην Ελλάδα;
<P>
Έχω τώρα ένα αίτημα το οποίο θέλω να απευθύνω στον κ. Daul, οπότε θα συνεχίσω στη γαλλική γλώσσα.
<P>
(FR) Θα διατυπώσω το σχόλιό μου στα γαλλικά. " πολιτική ομάδα του κ. Daul περιλαμβάνει και μέλη του κόμματος της Νέας Δημοκρατίας. Πρέπει να είμαστε απολύτως σαφείς επ' αυτού. Επιπλέον, αν θέλουμε όλες οι υπόλοιπες χώρες να δώσουν χρήματα στην Ελλάδα, είναι αναγκαίο να επιτευχθεί πολιτική συναίνεση και στο εσωτερικό της Ελλάδας. Νομίζω ότι μπορούμε να ζητήσουμε από τον κ. Daul, ο οποίος είχε δίκιο σε αυτά που είπε, να πείσει τους πολιτικούς φίλους του να συμφωνήσουν σε αυτήν την πολιτική συναίνεση, προκειμένου να υλοποιηθεί αυτή η πολιτική υπέρ της Ελλάδας.
<P>
(Χειροκροτήματα)
<P>
Αυτό είναι που χρειαζόμαστε. Γνωρίζω πολύ καλά πόσο δυσάρεστο είναι το καθήκον που σας αναθέτουμε, κύριε Daul, όμως γνωρίζω ότι είστε σε θέση να αντεπεξέλθετε σε αυτήν την πρόκληση. Είναι γεγονός ότι μια χώρα η οποία αντιμετωπίζει τέτοιες καταστάσεις έχει απόλυτη ανάγκη την πολιτική ενότητα, δεδομένου ότι η κατάσταση δεν πρόκειται να διορθωθεί με μικροκομματικά παιχνίδια, όπως συμβαίνει σήμερα στην Ελλάδα. Αυτό το βίωσα από πρώτο χέρι στο Βέλγιο επί εννέα χρόνια, κύριε Lange.
<P>
(EN) Κύριε Πρόεδρε, ας είμαστε ειλικρινείς. Έχουμε ανάγκη μια πιο τολμηρή δέσμη μέτρων οικονομικής διακυβέρνησης από ό,τι μας προτείνεται σήμερα.
<P>
Θέλω να θέσω ένα ερώτημα απευθείας στον Πρόεδρο Barroso: χθες, ο εκπρόσωπος της Ευρωπαϊκής Επιτροπής δήλωσε στη συνέντευξη Τύπου ότι δεν απαιτείται περαιτέρω προώθηση της ψηφοφορίας με αντεστραμμένη ειδική πλειοψηφία στη δέσμη μέτρων για τη διακυβέρνηση. Σας καλώ, κύριε Barroso, να μεταβάλετε τη στάση σας. Καλώ την Επιτροπή, σε συνεργασία με το Ευρωπαϊκό Κοινοβούλιο, να εφαρμόσει μια πιο κοινοτική μέθοδο σε σχέση με τη δέσμη μέτρων για την οικονομική διακυβέρνηση.
<P>
(Ο ομιλητής δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="036" NAME="Joseph Daul" AFFILIATION="PPE">
(FR) Κύριε Πρόεδρε, θέλω να πω τα εξής στον πρόεδρο της Ομάδας της Συμμαχίας Φιλελευθέρων και Δημοκρατών για την Ευρώπη: τον διαβεβαιώνω ότι, όταν ο ίδιος, με τις φιλελεύθερες κυβερνήσεις του, μπορέσει να εξασφαλίσει πλήρη αλληλεγγύη για όλες τις επιμέρους χώρες, εγώ και η Ομάδα μου θα τον έχουμε προλάβει ως προς την περίπτωση της Ελλάδας, και εγώ θα του το υπενθυμίσω αυτό σε τούτη την αίθουσα.
<SPEAKER ID="037" NAME="Guy Verhofstadt" AFFILIATION="ALDE">
(FR) Κύριε Πρόεδρε, στις περισσότερες από τις χώρες στις οποίες αναφερόταν ο κ. Daul συμμετέχουμε σε κυβερνήσεις συνασπισμού με Χριστιανοδημοκράτες, οπότε αυτό σίγουρα επηρεάζει το αποτέλεσμα. Εντούτοις, δεν νομίζω ότι είναι σκόπιμο σήμερα το απόγευμα, πριν από μια τόσο σημαντική σύνοδο του Συμβουλίου, να παίζουμε το χαρτί του μικροκομματικού οφέλους στρέφοντας τη μία κυβέρνηση εναντίον της άλλης. Σας απευθύνω έκκληση, κύριε Daul, να μην στρέφετε τους Φιλελεύθερους κατά της Ομάδας του Ευρωπαϊκού Λαϊκού Κόμματος (Χριστιανοδημοκράτες) ή κατά των Σοσιαλιστών. Αυτό που σας ζήτησα ήταν να πείσετε τους φίλους σας στη Νέα Δημοκρατία, ένα κόμμα, παρεμπιπτόντως, του οποίου πολλά μέλη είναι και δικοί μας φίλοι, σε ορισμένες μάλιστα περιπτώσεις μετακινήθηκαν στην πολιτική ομάδα την οποία εκπροσωπώ, με έναν και μόνον στόχο: να ενωθεί ο λαός της Ελλάδας, έτσι ώστε να μπορέσει να εξέλθει η χώρα από την κρίση την οποία βιώνει. Επ' αυτού μπορείτε να διαδραματίσετε πολύ σημαντικό ρόλο. Ευελπιστώ, λοιπόν, ότι δεν θα μας απογοητεύσετε.
<P>
(Ο ομιλητής δέχεται να απαντήσει σε δύο ερωτήσεις, του κ. Κουμουτσάκου και του κ. Ransdorf, στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="038" NAME="Γεώργιος Κουμουτσάκος" AFFILIATION="PPE">
Κύριε Πρόεδρε, με χαρά άκουσα τον Πρόεδρο κύριο Verhofstadt να λέει ότι όλοι πλέον έχουν αντιληφθεί ότι το πρόβλημα της Ελλάδας είναι ευρωπαϊκό πρόβλημα. Ποιο είναι το καθήκον της Ελλάδας, κύριε Πρόεδρε; Το καθήκον είναι να προωθήσει τις μεγάλες διαρθρωτικές μεταρρυθμίσεις και να προχωρήσει σε ιδιωτικοποιήσεις.
<P>
Θέλω, λοιπόν, να ενημερώσω τον κύριο Πρόεδρο -γιατί προφανώς είναι παραπληροφορημένος- ότι στα δύο αυτά θέματα, που είναι ο σκληρός πυρήνας των μεταρρυθμίσεων, η Νέα Δημοκρατία όχι μόνο έχει συμφωνήσει, αλλά οι προτάσεις είναι δικές της. Δικές της προτάσεις που η κυβέρνηση ενάμιση χρόνο τώρα αδυνατεί να πραγματοποιήσει. Αυτή είναι η αλήθεια.
<SPEAKER ID="039" NAME="Miloslav Ransdorf" AFFILIATION="GUE/NGL">
(CS) Κύριε Πρόεδρε, άκουσα με προσοχή τον κ. Verhofstadt, Πρόεδρο της Ομάδας της Συμμαχίας Φιλελευθέρων και Δημοκρατών για την Ευρώπη, και θέλω να τον ρωτήσω αν μήπως λανθασμένα νομίζω ότι το έμβλημά του είναι ίσως ότι η Ελλάδα είναι παντού, καθώς η Ελλάδα δεν είναι απλώς ένα κράτος μέλος της Ευρωπαϊκής Ένωσης, αλλά στην πραγματικότητα είναι μια κατάσταση του νου, και ότι, επομένως, η Ελλάδα είναι παντού.
<SPEAKER ID="040" NAME="Guy Verhofstadt" AFFILIATION="ALDE">
(EN) Κύριε Πρόεδρε, είναι προφανές ότι, αν δεν λύσουμε το ελληνικό πρόβλημα, θα αντιμετωπίσουμε τεράστια προβλήματα σε ολόκληρη τη ζώνη του ευρώ. Ήδη σήμερα αντιμετωπίζουμε προβλήματα στην Πορτογαλία· ήδη αντιμετωπίζουμε προβλήματα στην Ιρλανδία. " απόκλιση των επιτοκίων δανεισμού σήμερα -μεταξύ Πορτογαλίας και Γερμανίας και μεταξύ Ιρλανδίας και Γερμανίας- υπερβαίνει τις 800 μονάδες βάσεις.
<P>
Επομένως, αυτό που κάνουμε -με την αλληλεγγύη που χρειαζόμασταν από την αρχή αλλά που δεν επιδείχθηκε- δεν αφορά μόνον την Ελλάδα· πρέπει να αφορά το σύνολο των κρατών μελών της ζώνης του ευρώ. Λόγω αυτής ακριβώς της έλλειψης αλληλεγγύης, τον Δεκέμβριο του 2009, δημιουργήσαμε ένα πολύ σοβαρότερο πρόβλημα - το πρόβλημα που αντιμετωπίζουμε σήμερα.
<SPEAKER ID="041" NAME="Jan Zahradil">
εξ ονόματος της Ομάδας ECR. - (EN) Κύριε Πρόεδρε, είναι πολύ διασκεδαστικό να βρίσκεται κανείς σήμερα σε τούτη την Αίθουσα.
<P>
Υπάρχουν ακόμα, επιτρέψτε μου να σας υπενθυμίσω, πολλοί εξ ημών οι οποίοι βιώσαμε τον Κομμουνισμό και έκτοτε σημειώσαμε τεράστια και ταχεία πρόοδο για να προετοιμαστούμε για την ένταξή μας στην Ευρωπαϊκή Ένωση.
<P>
Υποχρεωθήκαμε ορθώς να παράσχουμε εχέγγυα, να αποδείξουμε ότι πληρούμε τα κριτήρια της Κοπεγχάγης, να αποδείξουμε ότι διαθέτουμε οικονομίες της αγοράς σε πλήρη λειτουργία και ούτω καθεξής· δυστυχώς, όμως, οι ίδιοι εξονυχιστικοί έλεγχοι δεν εφαρμόστηκαν σε ορισμένες ευρωπαϊκές χώρες κατά την είσοδό τους στην ευρωζώνη. Γιατί; Για τον απλούστατο λόγο ότι σχεδιάστηκε ως πολιτικό και όχι ως οικονομικό εγχείρημα, με αποτέλεσμα να αγνοηθούν τα κριτήρια· τροποποιήθηκαν στοιχεία προκειμένου να ενταχθούν στην ευρωζώνη χώρες οι οποίες δεν ήταν ακόμη έτοιμες. Αυτός είναι ο πυρήνας του προβλήματος και τώρα αντιμετωπίζουμε τις συνέπειες και βρισκόμαστε σε μια κρίσιμη καμπή.
<P>
Πιστέψτε με, παρότι τα περισσότερα μέλη της Ομάδας μου προέρχονται από χώρες εκτός της ζώνης του ευρώ, δεν επιθυμούμε την αποτυχία του ευρώ. Ταυτόχρονα όμως η υπεράσπιση του ευρώ δεν μπορεί να επιδιώκεται με οποιοδήποτε κόστος.
<P>
Βρισκόμαστε σίγουρα στις τελευταίες σελίδες του κεφαλαίου των διασώσεων. Αυτό το Ευρωπαϊκό Συμβούλιο πρέπει να στείλει ένα σαφές μήνυμα ότι, αν η θέση μιας χώρας εντός της ευρωζώνης δεν είναι βιώσιμη, τότε, σε περίπτωση που δεν προβεί σε δραστικές μεταρρυθμίσεις, η ευρωζώνη δεν πρέπει να διστάσει να εγείρει το ενδεχόμενο αναδιάρθρωσης του χρέους της ή ακόμη -όσο σκληρό και αν ηχεί αυτό- και εξόδου της από αυτή.
<P>
Κύριε Barroso, αν δεν το πράξετε, τότε θα σας πω τι ακριβώς θα ακολουθήσει: οι αντίπαλοί σας -ή μάλλον οι αντίπαλοι του διαδόχου σας- δεν θα είναι ευγενικοί, αξιοπρεπείς ευρωσκεπτικιστές όπως εγώ, αλλά πραγματικά άγριοι αντιευρωπαϊστές. Και γιατί θα συμβεί αυτό; Διότι θα εκλεγούν από εξοργισμένους γερμανούς φορολογούμενους και απελπισμένους γάλλους και ολλανδούς επιχειρηματίες του ιδιωτικού τομέα που θα έχουν βαρεθεί να πληρώνουν τα χρέη άλλων και γνωρίζω ότι ούτε εσείς ο ίδιος επιθυμείτε να συμβεί αυτό. Ας ενεργήσουμε, λοιπόν, αναλόγως.
<P>
Ομοίως, θέλω να σας παρακαλέσω να σταματήσετε να χρησιμοποιείτε ή να εκμεταλλεύεστε κάθε κρίση ως ευκαιρία για περαιτέρω προώθηση της υπερεθνικής στρατηγικής προς την κατεύθυνση ενός είδους δημοσιονομικής ή φορολογικής ένωσης, διότι αυτό δεν θα μας οδηγήσει πουθενά.
<P>
" κρίση αυτή δεν είναι κρίση της Ευρώπης. Είναι απλώς η κρίση μιας εσφαλμένης, παρωχημένης αντίληψης της ευρωπαϊκής ολοκλήρωσης και αυτό είναι όλο.
<SPEAKER ID="043" NAME="Rebecca Harms" LANGUAGE="DE">
Κύριε Πρόεδρε, κυρία Győri, κυρίες και κύριοι, με εκπλήσσει ο ιδιαίτερα τραχύς τόνος τον οποίο προσέλαβε ξαφνικά η συζήτηση για τη βαθύτερη κρίση την οποία διέρχεται η Ευρωπαϊκή Ένωση εδώ και πολύ καιρό. Όταν διαπιστώνουμε ότι σήμερα καλούμαστε να υπερασπιστούμε το σύστημα Σένγκεν, ότι δεν μπορέσαμε να εγγυηθούμε την ελευθερία του Τύπου στην Ουγγαρία κατά τη διάρκεια της τρέχουσας Προεδρίας του Συμβουλίου, ότι χρειάστηκε να περάσει μεγάλο χρονικό διάστημα ακόμη και για να αρχίσουμε να αναζητούμε κοινή ευρωπαϊκή στάση έναντι των εξελίξεων στη Λιβύη και την Αίγυπτο, τότε δεν είναι να απορεί κανείς για το γεγονός, ενόψει της επιδείνωσης της κατάστασης στην Ελλάδα, το μόνο που μπορούμε να πούμε είναι ότι, ενώ διαθέτουμε πλέον πολλούς ηγέτες στην Ευρώπη, δεν διαθέτουμε ηγεσία.
<P>
Φρονώ ότι αυτό είναι ένα από τα μείζονα προβλήματα και δεν το έχουμε διαχειριστεί με ενδεδειγμένο τρόπο. Κατά τη διάρκεια αυτής της κρίσης, η οποία έχει διαρκέσει πολύ περισσότερο από την κρίση στην Ελλάδα, αντιμετωπίζουμε επίσης το φαινόμενο όλες οι λύσεις που προτείνει το Συμβούλιο να έρχονται πολύ καθυστερημένα και να έχουν πολύ περιορισμένο πεδίο εφαρμογής. " ιδέα ότι η Ευρωπαϊκή Ένωση μπορεί να συνεχίσει να λειτουργεί όπως επιθυμούμε και να διασφαλίζει μια καλύτερη ζωή σε όλους τους Ευρωπαίους μόνο αν διασώσουμε την Ελλάδα και σταθεροποιήσουμε τον Νότο δεν έχει μεταφερθεί καθόλου μέχρι στιγμής στους πολίτες και πιστεύω ότι ένα είναι το θεσμικό όργανο που έχει την αποκλειστική ευθύνη γι' αυτήν την κατάσταση, το Ευρωπαϊκό Συμβούλιο. Θα προσέθετα δε ότι ούτε η συμπεριφορά του Κοινοβουλίου είναι ιδιαίτερα υποδειγματική. Για παράδειγμα, το Κοινοβούλιο αρνήθηκε να συνέλθει εγκαίρως πριν από αυτήν την ιστορική συνεδρίαση του Συμβουλίου, ώστε να εγκρίνει ένα ψήφισμα για την αντιμετώπιση των προβλημάτων που σχετίζονται άμεσα με αυτήν την ιστορική κρίση. Θεωρώ πολύ λυπηρό το γεγονός ότι ακόμη και οι βουλευτές της Αριστεράς που κάθονται στα δεξιά μου εδώ στο Σώμα δεν μπόρεσαν να συγκεντρωθούν εγκαίρως προκειμένου να εκδώσουν μια δήλωση εξ ονόματος του Κοινοβουλίου για το θέμα της Ελλάδας.
<P>
Θέλω να θίξω για μια ακόμη φορά το θέμα των προσκομμάτων που δημιουργούνται στην Ελλάδα, διότι νομίζω ότι ο κ. Daul έχει ευθύνη απέναντι στο κόμμα της Νέας Δημοκρατίας. Ωστόσο, για να είμαστε δίκαιοι, η Ομάδα της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο έχει επίσης ευθύνη απέναντι στον κ. Παπανδρέου και την κυβέρνησή του. Όσο και αν με ευχαριστεί το γεγονός ότι χθες έλαβε ψήφο εμπιστοσύνης, η ελληνική κυβέρνηση θα συμμετάσχει επίσης στη λήψη αποφάσεων για τη χάραξη δίκαιων προγραμμάτων εξόδου από την κρίση. Το γεγονός ότι τα βάρη κατανέμονται με τόσο άνισο τρόπο, ότι τα επωμίζονται μόνο τα κατώτερα στρώματα της κοινωνίας, ενώ δεν εισάγεται κανένα τέλος υπεραξίας στην Ελλάδα και η φοροδιαφυγή είναι επίσης διαδεδομένη στη χώρα, δημιουργεί συνθήκες αδικίας. " εθνική αλληλεγγύη που αναφέρθηκε πρέπει να υποχρεώσει και την ελληνική ελίτ, η οποία άλλωστε επωφελείται ακόμα και σήμερα από την κρίση, να αναλάβει εξίσου μερίδιο της ευθύνης.
<P>
(Χειροκροτήματα)
<P>
Εμμένουμε στις απόψεις τις οποίες έχουμε διατυπώσει ήδη σε πολλές περιπτώσεις σε σχέση με την Ελλάδα. Μεγαλύτερα χρονικά περιθώρια, πιο ευνοϊκά δάνεια - εκτιμούμε άλλωστε ότι είναι αναγκαία και η ήπια, συστηματική και ασφαλής αναδιάρθρωση του χρέους. Εκτιμώ ότι αποτελεί έκφραση της ανικανότητας της πολιτικής ηγεσίας στην Ευρωπαϊκή Ένωση το γεγονός ότι ένα μέτρο το οποίο αναγνωρίζουμε ότι είναι ορθό, ότι δηλαδή οι ιδιώτες πιστωτές πρέπει να επωμιστούν μέρος του βάρους, δεν εφαρμόζεται επειδή φοβόμαστε τους οργανισμούς αξιολόγησης πιστοληπτικής ικανότητας. Επομένως, το πρόβλημα που μας οδήγησε σε αυτήν την κρίση εξακολουθεί να λειτουργεί ως κυρίαρχος παράγοντας και μέχρι στιγμής καμία πολιτική ηγεσία δεν φαίνεται πρόθυμη να το αντιμετωπίσει. Πιστεύω ότι αυτό είναι το κύριο ζήτημα που πρέπει να συζητηθεί κατά τη σύνοδο του Ευρωπαϊκού Συμβουλίου που θα διεξαχθεί το προσεχές διήμερο.
<P>
Κύριε Barroso, εύχομαι καλή επιτυχία στο σχέδιό σας για δικαιότερη φορολόγηση ως διέξοδο από την κρίση. Δεν γνωρίζω αν συνεχίζετε να προωθείτε τον φόρο επί των χρηματοπιστωτικών συναλλαγών. Εμείς πάντως συνεχίζουμε να τον υποστηρίζουμε. Το Κοινοβούλιο έχει εκφράσει πολλές φορές την υποστήριξή του για το μέτρο αυτό. Ωστόσο, εκτιμώ παράλληλα ότι η φοροδιαφυγή, οι άδικες πριμοδοτήσεις και όλοι οι παράγοντες που συνέβαλαν στην πρόκληση της οικονομικής κρίσης δεν έχουν ακόμη αντιμετωπιστεί. Φέρετε και εσείς μερίδιο της ευθύνης γι' αυτό. Σας ευχαριστώ για την προσοχή σας.
<SPEAKER ID="044" NAME="Lothar Bisky" LANGUAGE="DE">
Κύριε Πρόεδρε, αν δούμε την κατάσταση που επικρατεί σήμερα στην Ελλάδα, μπορούμε να αντλήσουμε διδάγματα. Οι απαιτήσεις για εφαρμογή λιτότητας καθώς και για εκποίηση των τελευταίων ποσοτήτων αργύρου υπό κρατική ιδιοκτησία δεν θα σώσουν την Ελλάδα. Ωστόσο, συνεχίζεται η ίδια πορεία όπως και πριν. Πριν ζητηθεί η ανάληψη δεσμεύσεων, απαιτούνται ακόμη περισσότερα μέτρα λιτότητας και ιδιωτικοποιήσεων. Ταυτόχρονα, εξακολουθεί να γίνεται προσπάθεια, μέσω του ευρωπαϊκού εξαμήνου, να προωθηθεί αυτή η εμπειρία πτώχευσης ως πρότυπο για τα κράτη μέλη.
<P>
" όλη κατάσταση έχει προχωρήσει σε τόσο ακραίο σημείο ώστε να εξετάζουμε ακόμη και τη σύσταση ενός οργανισμού ιδιωτικοποιήσεων με βάση το πρότυπο του γερμανικού οργανισμού Treuhand. Κύριε Lange, ο γερμανικός οργανισμός Treuhand έκανε μια σειρά από θετικά πράγματα. Ωστόσο, οδήγησε και σε μαζική αποβιομηχάνιση και κατασπατάληση κρατικών περιουσιακών στοιχείων. Οι συνέπειες είναι αισθητές ακόμα και σήμερα. Δεν θέλω πάντως να αποδώσω με αλαζονικό τρόπο αυτές τις εξελίξεις στα λάθη άλλων.
<P>
" διάθεση πρόσθετης ενίσχυσης ύψους δισεκατομμυρίων ευρώ στην Ελλάδα, χωρίς ξεκάθαρη αλλαγή πορείας, δεν είναι τίποτα περισσότερο από ένα δίχτυ ασφαλείας για τις τράπεζες. Από αυτήν την άποψη, μπορούμε να τα καταφέρουμε και χωρίς την εθελοντική συμμετοχή του ιδιωτικού τομέα, όπως μας πληροφορούν. Εν τοιαύτη περιπτώσει, θα έλεγα ότι αυτό δεν είναι παρά ένας ακόμη πολιτικός ελιγμός.
<P>
Τα πράγματα θα συνεχίσουν όπως και πριν. " μόνη εναλλακτική λύση, κατά την άποψή μου, είναι η ριζική αλλαγή της οικονομικής και δημοσιονομικής μας πολιτικής. Ωστόσο, δεν διαθέτουμε το θάρρος για να πράξουμε κάτι τέτοιο. Οι πραγματικές αιτίες της κρίσης δεν αντιμετωπίζονται. Εκεί έγκειται το πρόβλημα. Δεν έχουμε το θάρρος να ενισχύσουμε τη δημοκρατία και τη διαφάνεια, περιορίζοντας την άσκηση πολιτικής δραστηριότητας πίσω από κλειστές πόρτες. Αυτό θέτει σε κίνδυνο την ευρωπαϊκή ιδέα και επιτρέπει στον στενόμυαλο εθνικισμό να κερδίζει έδαφος.
<P>
Ζητώ να αποσταλούν σαφή μηνύματα από τη σύνοδο κορυφής, όμως το μήνυμα δεν πρέπει να είναι "ας συνεχίσουμε όπως και πριν".
<SPEAKER ID="045" NAME="Nigel Farage">
εξ ονόματος της Ομάδας EFD. - (EN) Κύριε Πρόεδρε, κάθε φορά που ρωτώ τον κ. Barroso τι προτείνει ως "σχέδιο Β", δηλώνει ότι δεν είναι αναγκαίο να υπάρξει "σχέδιο Β".
<P>
Κύριε Barroso, κάθε φορά που προβλέπω ότι μια ακόμη χώρα βρίσκεται στα πρόθυρα διάσωσης δηλώνετε: "όχι, όχι, δεν υπάρχει πρόβλημα". Τώρα λοιπόν, στα πρόθυρα της δεύτερης διάσωσης της Ελλάδας, μας δηλώνετε και πάλι: "δεν υπάρχει εναλλακτική λύση". Πρέπει να ακολουθήσουμε αυτήν την πορεία. Πρέπει να αγνοήσουμε το γεγονός ότι η αγορά ισπανικών ομολόγων μάς δείχνει ότι έχει σειρά η συγκεκριμένη χώρα. Μια χαρά μας έχετε μπλέξει. Έχετε ιστορικό 100% αστοχίας όσον αφορά το σύνολο των προβλέψεών σας σχετικά με το ευρώ και δηλώνετε σήμερα ότι αυτή η δέσμη μέτρων θα βάλει την Ελλάδα σε τροχιά ανάπτυξης, όμως αυτό δεν αληθεύει. Θα βάλει την Ελλάδα σε πορεία προς μια τρίτη διάσωση, την οποία θα κληθούμε να συζητήσουμε σε λίγους μόλις μήνες.
<P>
Οφείλω να πω ότι θεωρώ πραγματικά αποκρουστικό να βλέπω τη χώρα που εφηύρε κατ' ουσίαν τη δημοκρατία να υφίσταται εκβιασμούς από εσάς και το ολοένα και πιο σιχαμερό Διεθνές Νομισματικό Ταμείο και να λένε στους πολίτες της ότι πρέπει να αποδεχτούν αυτήν τη δέσμη μέτρων λιτότητας. Πρέπει να αποδεχτούν τον περιορισμό της οικονομίας τους σε ένα επίπεδο το οποίο θα τους οδηγήσει σε γενικευμένη οικονομική ύφεση. Τους λένε μάλιστα ότι δεν υπάρχει εναλλακτική λύση· είναι μια μορφή σαδο-μονεταρισμού, και τους οδηγεί στην απόγνωση. Βρίσκονται στους δρόμους και εκδηλώνονται φαινόμενα βίας, και η κατάσταση αυτή, ειλικρινά, δεν μπορεί παρά να επιδεινωθεί. Δεν τους έχετε στερήσει μόνον χρηματικούς πόρους· τους έχετε στερήσει την ίδια τη δημοκρατία τους.
<P>
Εκείνο που θα έκαναν οι καλοί Ευρωπαίοι, οι πραγματικά καλοί Ευρωπαίοι, θα ήταν να δώσουν στους Έλληνες μια εναλλακτική λύση, βοηθώντας τους να επανεκδώσουν το εθνικό τους νόμισμα, κάτι που θα τους επέτρεπε να προβούν σε υποτίμηση και να μπορέσουν να επαναδιαπραγματευτούν τα χρέη τους, καθώς ο λόγος χρέους προς ΑΕγχΠ έχει περάσει το σημείο μη επιστροφής. Τότε, και μόνο τότε, θα μπορούσαν να λειτουργήσουν αποτελεσματικά τα μέτρα λιτότητας. Μόνο τότε θα αποδεχόταν ο ελληνικός λαός την ανάγκη πραγματοποίησης αυτών των περικοπών. Αν συνεχιστεί η ίδια πορεία, θα οδηγήσει στην κοινωνική και οικονομική καταστροφή.
<P>
(Ο ομιλητής δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="046" NAME="Νίκη Τζαβέλα" AFFILIATION="EFD">
Κύριε Πρόεδρε, θα ήθελα να ρωτήσω τον κύριο Farage αν ξέρει το ύψος του εξωτερικού χρέους της Μεγάλης Βρετανίας και αν πιστεύει ότι η Μεγάλη Βρετανία μπορεί μόνη, ως μοναχικό νησί, να τα βγάλει πέρα.
<SPEAKER ID="047" NAME="Nigel Farage" AFFILIATION="EFD">
(EN) Κύριε Πρόεδρε, το "νωμένο Βασίλειο πέρασε από τις ίδιες συμπληγάδες ακριβώς πριν από είκοσι χρόνια. Είχαμε ενταχθεί στον μηχανισμό συναλλαγματικών ισοτιμιών. Είχαμε παγιδευτεί, καθώς προσπαθούσαμε να προσδέσουμε το νόμισμά μας στο γερμανικό μάρκο, με αποτέλεσμα τα επιτόκιά μας να είναι διπλάσια από τα φυσιολογικά.
<P>
Αυτό κόστισε τις θέσεις εργασίας 1 εκατ. Βρετανών, χωρίς να υπάρχει πραγματικός λόγος. Ευτυχώς, υποχρεωθήκαμε να βγούμε εκ των πραγμάτων από τον μηχανισμό συναλλαγματικών ισοτιμιών, τα επιτόκια μειώθηκαν και ζήσαμε μια περίοδο άνθησης κατά τη διάρκεια της δεκαετίας του 1990.
<P>
Δεν είναι δυνατόν να συγχωνευθούν διαφορετικές οικονομίες οι οποίες ακολουθούν διαφορετικούς ρυθμούς ανάπτυξης και διαφορετικά ρεύματα συναλλαγών σε διεθνές επίπεδο. Εμείς διδαχθήκαμε από τα σφάλματά μας. Δόξα τω Θεώ, δεν προσχωρήσαμε στο ευρώ. Όσοι το έπραξαν, φοβούμαι ότι σήμερα βρίσκονται παγιδευμένοι σε μια οικονομική φυλακή.
<SPEAKER ID="048" NAME="Barry Madlener" AFFILIATION="NI">
(NL) Κύριε Πρόεδρε, την περασμένη Τρίτη ο κ. Barroso δήλωσε ότι η Ελλάδα μπορεί να υπολογίζει στην ευρωπαϊκή στήριξη. "" Ευρώπη θα υλοποιήσει τις δεσμεύσεις της", επεσήμανε.
<P>
Σε τι ακριβώς στηρίζει ο κ. Barroso αυτή του τη δυνατότητα; Δεν αληθεύει ότι η παροχή οικονομικής βοήθειας στην Ελλάδα απαγορεύεται ρητώς από τη Συνθήκη της Λισαβόνας; Δεν αληθεύει ότι τα κοινοβούλια των κρατών μελών πρέπει να εγκρίνουν αυτήν τη βοήθεια σε εθνικό επίπεδο; Δεν αληθεύει ότι έχουν το δικαίωμα να πουν ακόμα και "όχι";
<P>
Οι εξουσίες της Επιτροπής επεκτείνονται όλο και περισσότερο. Είναι καιρός να θέσουμε τέλος σε αυτήν την επέκταση. " Επιτροπή θεωρεί ότι αποτελεί κυβερνήτη όλων των ευρωπαϊκών χωρών, κατ' εξοχήν αρμόδιο όργανο για τη λήψη των τελικών αποφάσεων υπό την ηγεσία του κ. Barroso. Ο κ. Barroso δεν έχει εκλεγεί δημοκρατικά. Κανένας ευρωπαίος πολίτης δεν έχει εκλέξει το συγκεκριμένο πρόσωπο. Μόνο μία λέξη θεωρώ ότι περιγράφει μια κυβέρνηση η οποία κυβερνά χωρίς να σέβεται τους κανόνες της δημοκρατίας, και η λέξη αυτή είναι "δικτατορία". Πρόκειται για μια γραφειοκρατική δικτατορία η οποία επιθυμεί να υποτάξει τους Έλληνες αλλά και να λαμβάνει τις κρίσιμες αποφάσεις στις Κάτω Χώρες. Είναι απαράδεκτο να αποφασίζει ο κ. Barroso για το αν πρέπει να χορηγήσουν ή όχι βοήθεια οι Κάτω Χώρες. Μόνο ένα Σώμα μπορεί να αποφανθεί για το εάν οι Κάτω Χώρες πρέπει να βοηθήσουν την Ελλάδα και αυτό είναι το ολλανδικό κοινοβούλιο.
<P>
" χορήγηση βοήθειας στην Ελλάδα είναι άσκοπη. Βλάπτει την ολλανδική οικονομία και τους πολίτες των Κάτω Χωρών. Επ' αυτού, ο κ. Barroso είχε όντως δίκιο. Εξάλλου, την Τρίτη, δήλωσε και ο ίδιος ότι, ακόμη και αν το ελληνικό χρέος εξαφανιζόταν ως διά μαγείας, το πρόβλημα δεν θα λυνόταν.
<P>
" ευρωπαϊκή σύνοδος κορυφής είναι βέβαιο ότι δεν μπορεί να καταλήξει σε διαφορετικό συμπέρασμα. " μόνη μακροπρόθεσμη λύση στο συγκεκριμένο πρόβλημα είναι να επιστρέψουν οι Έλληνες στη δραχμή, η οποία θα μπορούσε εν συνεχεία να υποτιμηθεί. Έτσι, τα υπόλοιπα κράτη μέλη δεν θα ήταν υποχρεωμένα να πληρώσουν τον λογαριασμό.
<SPEAKER ID="049" NAME="José Manuel Barroso" LANGUAGE="EN">
Κύριε Πρόεδρε, θέλω απλώς να απαντήσω σε δύο συγκεκριμένα ερωτήματα που μου απευθύνθηκαν προσωπικά.
<P>
Δεν θα υπεισέλθω σε αυτήν την ιδεολογική συζήτηση κατά της Ευρώπης στην οποία -επιτρέψτε μου να επισημάνω- βλέπω με ενδιαφέρον την άκρα δεξιά και την άκρα αριστερά να ενώνουν τις φωνές τους κατά του ευρώ και κατά του ευρωπαϊκού εγχειρήματος. Γι' αυτό θέλω να απευθύνω εκ νέου έκκληση σε όλες τις δημοκρατικές δυνάμεις στην Ευρώπη, σε τούτο το Κοινοβούλιο, στην Ελλάδα, να ενωθούν και να υιοθετήσουν μια συναινετική προσέγγιση προκειμένου να καταβληθεί κάθε δυνατή προσπάθεια ώστε να εξασφαλιστούν η ανάπτυξη και η ευημερία στην Ευρώπη.
<P>
Οι δύο συγκεκριμένες ερωτήσεις αφορούσαν τον χρηματοπιστωτικό φόρο και τη θέση μας σχετικά με την αντεστραμμένη ειδική πλειοψηφία.
<P>
Ως προς το θέμα του χρηματοπιστωτικού φόρου, θέλω να επιβεβαιώσω ότι η πρόταση την οποία θα καταθέσει η Επιτροπή, πιθανώς τον Οκτώβριο, θα αφορά έναν φόρο επί των χρηματοπιστωτικών συναλλαγών. Έχουμε διεξαγάγει σχετική αξιολόγηση επιπτώσεων. Εκτιμούμε ότι προσφέρονται δύο δυνατότητες: ένας φόρος επί των χρηματοπιστωτικών συναλλαγών και ένας φόρος επί των χρηματοπιστωτικών δραστηριοτήτων. Αποφασίσαμε να υποβάλουμε τώρα μια πρόταση για έναν φόρο επί των χρηματοπιστωτικών συναλλαγών και ένας λόγος είναι ακριβώς το γεγονός ότι δεν υφίσταται ισοδύναμο του ΦΠΑ για τις χρηματοπιστωτικές συναλλαγές. Επομένως, θα υποβάλουμε την πρόταση αυτή τον Οκτώβριο.
<P>
(Χειροκροτήματα).
<P>
Το δεύτερο ζήτημα τέθηκε από τον κ. Verhofstadt. Θέλω να καταστήσω σαφές ότι η Επιτροπή υποστηρίζει τη θέση του Κοινοβουλίου ως προς την ψηφοφορία με αντεστραμμένη ειδική πλειοψηφία. Είμαστε υποστηρικτές της φιλόδοξης θέσης σας. Ταυτόχρονα -και ο Olli Rehn θα έχει την ευκαιρία να σας μιλήσει αργότερα, το απόγευμα- θα απευθύνουμε έντονη έκκληση σε εσάς και στο Συμβούλιο προκειμένου να διερευνηθεί κατά πόσον είναι δυνατόν να επιτευχθεί τελική συμφωνία. Θεωρούμε άλλωστε ότι, χάρη στις θέσεις του Κοινοβουλίου, έχει επιτευχθεί πολύ ουσιαστική πρόοδος όσον αφορά τη δέσμη μέτρων που εξετάζεται αυτήν την περίοδο.
<P>
Θέλω λοιπόν να συγχαρώ το Ευρωπαϊκό Κοινοβούλιο, όσους από εσάς εργαστήκατε περισσότερο γι' αυτό το θέμα, καθώς και την ουγγρική Προεδρία του Συμβουλίου, η οποία επιτέλεσε επίσης σημαντικό έργο. Τέλος, θέλω να πω σε όλες και όλους σας ότι, από άποψη ευθυνών, το κόστος της μη επίτευξης συμφωνίας ως προς το θέμα αυτό θα είναι εξαιρετικά υψηλό, αν ληφθεί υπόψη η τρέχουσα κατάσταση.
<P>
" Επιτροπή υποστηρίζει την κοινοτική προσέγγιση. " Επιτροπή υποστηρίζει το υψηλότερο δυνατό επίπεδο φιλοδοξίας και αυτή είναι νομίζω και η δική σας γραμμή.
<P>
Αυτές είναι οι συγκεκριμένες απαντήσεις στα συγκεκριμένα ερωτήματα.
<SPEAKER ID="050" NAME="Manfred Weber" AFFILIATION="PPE">
(DE) Κύριε Πρόεδρε, κυρία Προεδρεύουσα του Συμβουλίου, κύριε Barroso, κυρίες και κύριοι, έχουν ήδη λεχθεί πολλά για το ζήτημα της Ελλάδας. Θέλω απλώς να προσθέσω δύο σκέψεις για το ίδιο θέμα.
<P>
" πρώτη συνίσταται στο ότι, παρ' όλες τις ανησυχίες και τον φόβο που αισθάνονται οι πολίτες, δεν πρέπει να παραμελήσουμε τις αρχές μας. Οι δύο αρχές που χαρακτηρίζουν την Ευρώπη είναι η αλληλεγγύη -και παραμένουμε προσηλωμένοι σε αυτήν την αρχή- και το αίσθημα ατομικής ευθύνης - ότι δηλαδή ο ελληνικός λαός και όλοι οι αποδέκτες πράξεων αλληλεγγύης πρέπει να αναλαμβάνουν και οι ίδιοι τις ευθύνες τους.
<P>
" δεύτερη σκέψη μου αφορά το σχόλιο που έγινε σχετικά με το πόσο σημαντική είναι η δοκιμασία για την Ευρώπη καθώς και την ανησυχία ότι το ευρωπαϊκό εγχείρημα ενδέχεται ακόμη και να καταρρεύσει και ότι φαντάσματα του παρελθόντος, τα οποία νομίζαμε ότι είχαν εκλείψει, είναι πιθανό να επιστρέψουν στην Ευρωπαϊκή Ένωση. Θα ήθελα να τα αντιστρέψω όλα αυτά, και να τα προσεγγίσω από θετική σκοπιά. Δεν πρέπει να μιλάμε μόνο για τα προβλήματα, αλλά και για τις επιτυχίες. Για παράδειγμα, πρέπει να αναφέρουμε ότι ορισμένα από τα κράτη της Βαλτικής κατάφεραν να ξεπεράσουν την κρίση και ότι, χάρη στην ευρωπαϊκή στήριξη, η Ιρλανδία θα καταφέρει να επιστρέψει στις αγορές ομολόγων το προσεχές έτος. Αυτό θα μπορούσε να αποτελέσει θαυμάσια ευκαιρία για να αποδείξουμε στους πολίτες ότι είμαστε ισχυρότεροι όταν δρούμε από κοινού, παρά όταν είμαστε μόνοι.
<P>
Σε αυτό το πλαίσιο, είναι πολύ δύσκολο να στρέψουμε την προσοχή μας στο δεύτερο μείζον θέμα της συνόδου του Συμβουλίου, δηλαδή τη μετανάστευση. Ωστόσο, υπάρχει ένας θαυμάσιος συνδετικός κρίκος ο οποίος συνδέει τα δύο θέματα, δεδομένου ότι, σε σχέση με το θέμα της μετανάστευσης, ιδίως στο πλαίσιο του συστήματος Σένγκεν, διαπιστώνουμε ότι εφαρμόζεται η ίδια ακριβώς αρχή, ότι δηλαδή μία από τις μεγαλύτερες επιτυχίες της Ευρώπης τίθεται σήμερα υπό αμφισβήτηση λόγω εθνικού εγωισμού. Είμαι βέβαιος ότι έχουμε δει όλοι τα στοιχεία σύμφωνα με τα οποία στην Ιταλία έχουν φτάσει 18.000 πρόσφυγες. Ωστόσο, όλοι γνωρίζουμε ότι, για την Ιταλία, 18.000 πρόσφυγες δεν είναι καθόλου υπερβολικό βάρος, καθώς μόνο το Βέλγιο υποδέχτηκε το περασμένο έτος τουλάχιστον διπλάσιο αριθμό προσφύγων. Επομένως, δεν ήταν σωστή η αντίδραση της Ιταλίας. Ήταν μια αντίδραση που απέβλεπε στη χάραξη εσωτερικής πολιτικής από τον υπουργό Μεταρρυθμίσεων της Ιταλίας, Umberto Bossi. Για μερικές εκατοντάδες άτομα, η Γαλλία αντέδρασε επαναφέροντας τους ελέγχους στα σύνορα, και αυτό συνέβη εξίσου για εσωτερικούς πολιτικούς λόγους. Και στην περίπτωση της Δανίας, οι λόγοι είχαν χαρακτηριστικά εσωτερικής πολιτικής.
<P>
Ζητώ λοιπόν η σύνοδος του Συμβουλίου να στείλει σαφή μηνύματα. Όταν θα συζητηθούν τα θέματα της μετανάστευσης και του Σένγκεν, οι αρχηγοί κρατών και κυβερνήσεων της Ευρωπαϊκής Ένωσης πρέπει να απαντήσουν στέλνοντας το σαφές μήνυμα ότι δεν θέλουμε εθνικούς εγωισμούς, ιδίως σε αυτόν τον τομέα. Απεναντίας, θέλουμε να υπερασπιστούμε την τεράστια επιτυχία της ελεύθερης Ευρώπης. Κύριε Barroso, να είστε βέβαιος ότι θα έχετε τη στήριξη του Κοινοβουλίου στο θέμα αυτό.
<SPEAKER ID="051" NAME="Hannes Swoboda" AFFILIATION="S&amp;D">
(DE) Κύριε Πρόεδρε, κυρία Προεδρεύουσα του Συμβουλίου, κύριε Πρόεδρε της Επιτροπής, θέλω καταρχάς να πω λίγα λόγια σχετικά με ένα προσφιλές μου θέμα· αναφέρομαι, φυσικά, στην Κροατία. Ελπίζω ότι θα μπορέσουμε να λάβουμε μια απόφαση η οποία θα καθιστά δυνατή την άμεση ένταξη της Κροατίας στην Ευρωπαϊκή Ένωση. " Επιτροπή έχει κάνει πολύ καλή δουλειά - ο Επίτροπος Füle, εσείς ο ίδιος, κύριε Barroso, αλλά και η ουγγρική Προεδρία ως προς τις δικές της αρμοδιότητες. Θα στέλναμε ένα θετικό και σημαντικό μήνυμα σε μια προβληματική περιοχή όπως τα Βαλκάνια, αν μια χώρα η οποία έχει εκπληρώσει πλήρως τις υποχρεώσεις της γινόταν το επόμενο κράτος μέλος της Ένωσης. Όταν λέω ότι έχει "εκπληρώσει πλήρως τις υποχρεώσεις της", αυτό δεν σημαίνει ότι έχουν επιλυθεί όλα τα προβλήματα. Προσφάτως είδαμε να εκτυλίσσονται απαράδεκτα γεγονότα στο Split σε σχέση με την παρέλαση υπερηφάνειας των ομοφυλοφίλων. Ωστόσο, είναι σημαντικό να προστατεύει η κυβέρνηση τις θεμελιώδεις ελευθερίες και τα θεμελιώδη δικαιώματα.
<P>
Επιτρέψτε μου να προσθέσω λίγα λόγια σε σχέση με την Ελλάδα. Κύριε Barroso, είπατε ότι θα είναι δύσκολο να εξηγήσουμε στους πολίτες τυχόν αδυναμία εξεύρεσης λύσης, για παράδειγμα όσον αφορά τη δέσμη μέτρων για την οικονομική διακυβέρνηση. Εντούτοις, κύριε Barroso, θα είναι επίσης δύσκολο να εξηγήσουμε στους πολίτες την αποκλειστική επικέντρωσή μας σε μέτρα λιτότητας. Μιλήσατε για την ανάπτυξη και είπατε ότι χρειαζόμαστε μέτρα που να προάγουν την ανάπτυξη - ποια ακριβώς θα είναι αυτά τα μέτρα, όμως, κύριε Barroso; Δεν είναι δυνατόν να πιστεύετε ότι από μόνη της η λιτότητα θα οδηγήσει σε ανάπτυξη αν δεν προσφέρει παράλληλα εναλλακτικές λύσεις. Ο κ. Verhofstadt επεσήμανε μερικά προβλήματα. Τις απόψεις αυτές δεν τις υποστηρίζουν μόνον αριστεροί οικονομολόγοι - παραδείγματος χάριν, στο οικονομικό της τμήμα, η χθεσινή Le Monde, η οποία δεν είναι αριστερών πεποιθήσεων εφημερίδα, το κατέστησε απολύτως σαφές: είναι μεν αναγκαία η λιτότητα -πράγματι, είναι επιβεβλημένο να τεθούν ορισμένοι περιορισμοί- αλλά απαιτούνται ταυτόχρονα ανάπτυξη και επενδύσεις.
<P>
Ως προς το θέμα των ιδιωτικοποιήσεων, κύριε Barroso, γνωρίζετε πολύ καλά πώς να εξαναγκάσετε την Ελλάδα να προχωρήσει γρήγορα σε ένα κύμα άμεσων ιδιωτικοποιήσεων - όπως είπε ο κ. Bisky, το ξεπούλημα είναι εύκολο. Ωστόσο, πρέπει να δώσουμε στην Ελλάδα χρόνο ώστε να ιδιωτικοποιήσει εκείνους τους φορείς που είναι σκόπιμο να ιδιωτικοποιήσει σε μια χρονική συγκυρία κατά την οποία θα λάβει ικανοποιητικό χρηματικό αντίτιμο.
<P>
Δεύτερον, πρέπει να πούμε ότι οφείλουμε επίσης να επενδύσουμε μέρος των χρημάτων. Αν υποστηρίζετε ότι θέλετε να αποδεσμευτούν πόροι από τις πολιτικές περιφερειακής ανάπτυξης και τα διαρθρωτικά ταμεία, τότε πρέπει να εγκαταλείψουμε την υποχρέωση συγχρηματοδότησης, ειδάλλως η Ελλάδα δεν θα μπορέσει να αξιοποιήσει τα αντίστοιχα κονδύλια. Όλα αυτά είναι προτάσεις τις οποίες αναμένουμε από την Επιτροπή, κύριε Barroso. Υποστηρίζουμε την εφαρμογή πολιτικών λιτότητας και εξοικονόμησης πόρων όπου αυτές είναι απαραίτητες και τασσόμαστε επίσης υπέρ των περιορισμών και των μέτρων αναδιάρθρωσης. Ωστόσο, τα μέτρα αυτά δεν θα προσφέρουν αποτελέσματα χωρίς ανάπτυξη.
<P>
Σε τελική ανάλυση, αν συνεχίσουμε τις ίδιες πολιτικές, δεν θα σώσουμε ούτε την Ελλάδα ούτε τις τράπεζές μας, ούτε βεβαίως τους φορολογουμένους μας· απεναντίας, θα οδηγηθούμε σε χάος.
<P>
Συνεπώς, κύριε Barroso -και αυτό ισχύει φυσικά και για το Συμβούλιο- εκτός από τα διαρθρωτικά μέτρα, απαιτείται και ανάπτυξη. " υποβολή προτάσεων υπέρ της ανάπτυξης και της απασχόλησης είναι ζωτικής σημασίας για το μέλλον της Ελλάδας, αλλά και για το μέλλον της ίδιας της Ευρώπης.
<P>
(Ο ομιλητής δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="052" NAME="Miloslav Ransdorf" AFFILIATION="GUE/NGL">
(CS) Κύριε Πρόεδρε, θέλω να ρωτήσω τον κ. Swoboda αν συμφωνεί με την άποψη ότι η κρίση χρησιμοποιείται σε ορισμένα κράτη μέλη ως μέσο απαλλαγής των πολιτών από περιουσιακά τους στοιχεία διά της κλοπής. Θεωρεί μήπως ότι υπάρχει και μια τέτοια πτυχή στο όλο ζήτημα;
<SPEAKER ID="053" NAME="Hannes Swoboda" AFFILIATION="S&amp;D">
(DE) Κύριε Πρόεδρε, σε όλες τις χώρες που διέρχονται κρίση, υπάρχουν πραγματικά προβλήματα. Δεν έχει κανένα απολύτως νόημα να το αρνούμαστε. " κατάσταση αυτή μπορεί να οδηγήσει σε καταχρήσεις από δύο διαφορετικές πλευρές. Μπορεί να γίνει κατάχρησή της, όπως συμβαίνει στην περίπτωση της δράσης ορισμένων οργανισμών αξιολόγησης της πιστοληπτικής ικανότητας, παραδείγματος χάριν, μέσω της παροχής συμβουλών οι οποίες ωθούν χώρες στην οικονομική καταστροφή. Ωστόσο, μπορεί επίσης να γίνει κατάχρησή της μέσω πολιτικών δηλώσεων σύμφωνα με τις οποίες δεν χρειάζεται να αλλάξουμε τίποτε. Αν ορισμένοι από τους διαδηλωτές, στην Ελλάδα, λόγου χάρη, ή σε άλλες χώρες, πιστεύουν ότι δεν χρειάζεται να αλλάξουμε τίποτε και ότι μπορούμε να συνεχίσουμε όπως πριν, τότε διαπράττουν σφάλμα. Επομένως, τασσόμαστε υπέρ του να παράσχουμε πλήρη στήριξη στα μέτρα που προτείνει η κυβέρνηση του κ. Παπανδρέου. Τα μέτρα αυτά αποτελούν ένα βήμα προς τη σωστή κατεύθυνση. Πρέπει να υποστηριχθούν και αυτό οφείλουν να το αναγνωρίσουν και ορισμένοι από τους συνδικαλιστές στην Ελλάδα - ο μόνος τρόπος για να ξεπεραστεί αυτή η κρίση είναι, ταυτόχρονα, να εφαρμόσουμε από κοινού και μια πολιτική ανάπτυξης. Ήθελα αυτό να καταστεί σαφές. Με άλλα λόγια, δεν επιτρέπονται καταχρήσεις από καμία πλευρά. Αυτό είναι εξαιρετικά σημαντικό.
<SPEAKER ID="054" NAME="Alexander Graf Lambsdorff" AFFILIATION="ALDE">
(DE) Κύριε Πρόεδρε, μετά τη χθεσινή ψήφο εμπιστοσύνης στην Αθήνα, η οποία οδήγησε στο αποτέλεσμα που όλοι γνωρίζουμε, η εφημερίδα Bild της Γερμανίας τύπωσε τον τίτλο "Ο έλληνας πρωθυπουργός επιβίωσε - η Ευρώπη μπορεί πλέον να αναστενάξει με ανακούφιση". Οφείλω να πω ότι αισθάνθηκα και εγώ ικανοποίηση από το αποτέλεσμα αυτής της ψηφοφορίας, νομίζω όμως ότι είναι υπερβολικά νωρίς για να αισθανόμαστε ανακούφιση.
<P>
Αυτό οφείλεται στο γεγονός ότι πρέπει τώρα, την προσεχή εβδομάδα, να τεθεί με επιτυχία σε εφαρμογή η εκτεταμένη δέσμη μέτρων λιτότητας. Αυτή είναι η επόμενη μεγάλη δοκιμασία. Ακόμα και τότε, θα απέχουμε πολύ από το να είμαστε σε θέση να αναπνεύσουμε με ανακούφιση. Θα συνεχίσει να είναι αναγκαία η ανάληψη περαιτέρω πρωτοβουλιών και η λήψη νέων μέτρων προτού καταστεί δυνατή η υπέρβαση της τρέχουσας κρίσης. Εκτιμώ ότι αυτό που ελέχθη στο Σώμα είναι πολύ σωστό. Οι πολίτες της Ελλάδας χρειάζονται ένα φως στην άκρη του τούνελ. Εντούτοις, θέλω να ξεκαθαρίσω ότι και οι πολίτες των χωρών από τις οποίες προέρχεται το μεγαλύτερο μέρος της βοήθειας έχουν εξίσου ανάγκη το φως στην άκρη του τούνελ. Έχουν την αίσθηση ότι δίνουν, και δίνουν, και δίνουν, χωρίς να υπάρχει τέλος. Στην Ελλάδα, οι πολίτες έχουν την αίσθηση ότι κάνουν διαρκώς οικονομίες, χωρίς επίσης να υπάρχει τέλος.
<P>
Γι' αυτό είναι τόσο σημαντική μια στρατηγική υπέρ της ανάπτυξης. Γι' αυτό έχουν τόσο κρίσιμη σημασία οι ιδιωτικοποιήσεις, προκειμένου να ανοίξει και να ελευθερωθεί αυτή η αγκυλωμένη οικονομία. Γι' αυτό είναι σωστό να προωθήσουμε και να υποστηρίξουμε αποφασιστικά τη μείωση του δημοσίου χρέους της Ελλάδας. " Νέα Δημοκρατία πρέπει να υιοθετήσει αυτούς τους στόχους. Τα όσα συμβαίνουν σε σχέση με τον κ. Σαμαρά καταδεικνύουν πλήρη ανευθυνότητα. Ωστόσο, είναι σκόπιμο να παράσχουμε εγγυήσεις όσον αφορά την πραγματοποίηση επενδύσεων, λόγου χάρη. Είναι επίσης σκόπιμο να αναζητήσουμε αχρησιμοποίητα κονδύλια της ΕΕ, κύριε Barroso, και να τα διαθέσουμε στην Ελλάδα, καθώς, σε τελική ανάλυση, η ενίσχυση της ανάπτυξης δεν θα ωφελήσει μόνο την Ελλάδα, αλλά και το σύνολο της Ευρώπης.
<P>
Αν στρέψουμε για λίγο το βλέμμα στο μέλλον, ένα πράγμα είναι επίσης σημαντικό: το σύμφωνο σταθερότητας και ανάπτυξης πρέπει να ενισχυθεί. Πρέπει να αποτρέψουμε μελλοντικές κρίσεις. Εδώ υπεισέρχεται το θέμα της αντεστραμμένης ειδικής πλειοψηφίας· κανένας απλός πολίτης δεν πρόκειται να καταλάβει τι σημαίνει αυτό στην πράξη. Για να το θέσω απλά, είτε το σύμφωνο σταθερότητας και ανάπτυξης θα διαθέτει αυτό το ιδιαίτερο τεχνικό στοιχείο που μόλις ανέφερα, οπότε θα είναι πραγματικά ισχυρό, ή δεν θα το διαθέτει, οπότε θα είναι ανίσχυρο. Εν τοιαύτη περιπτώσει δεν θα μπορέσουμε να υποστηρίξουμε αυτήν τη δέσμη μέτρων. " ψηφοφορία με αντεστραμμένη ειδική πλειοψηφία στην προληπτική φάση του Συμφώνου Σταθερότητας και Ανάπτυξης είναι απολύτως επιβεβλημένη κατά τη δική μας εκτίμηση.
<P>
Κύριε Barroso, σας άκουσα με πολύ μεγάλη ικανοποίηση να εξηγείτε για μια ακόμη φορά ότι η Επιτροπή έχει την ίδια ακριβώς γνώμη. Ευελπιστώ ότι το Σώμα θα υποστηρίξει με ουσιαστικό τρόπο αυτό το εγχείρημα.
<SPEAKER ID="055" NAME="Sven Giegold" AFFILIATION="Verts/ALE">
(DE) Κύριε Πρόεδρε, ευχαριστώ τον κ. Lambsdorff, είμαι της γνώμης ότι η Ελλάδα χρειάζεται επειγόντως πολιτική ενότητα. Ωστόσο, αυτό βεβαίως προϋποθέτει ότι οι προτάσεις που θα κατατεθούν για την αντιμετώπιση των προβλημάτων της χώρας θα είναι επί της ουσίας δίκαιες. " ενότητα στο εσωτερικό της χώρας θα διασφαλιστεί μόνο εάν ανανεωθεί η εμπιστοσύνη στην πολιτική και οικονομική ελίτ της. Για να καταστεί αυτό δυνατό, οι προτάσεις που θα υποβληθούν πρέπει να επιφέρουν ενότητα. Ωστόσο, το ερώτημα που θέλω να σας θέσω είναι το εξής: περιμένω να επιδείξει έναν βαθμό συνέπειας και η δική σας πολιτική ομάδα. Εδώ ζητείτε την έκδοση ευρωομολόγων, αλλά στη Γερμανία αντιμετωπίζετε κάθε συζήτηση περί ευρωομολόγων ως ένα είδος βλασφημίας. Από τη δική σας κοινοβουλευτική ομάδα στο γερμανικό κοινοβούλιο προέρχονται οι μεγαλύτερες αντιδράσεις απέναντι σε ένα κοινό ευρωπαϊκό...
<P>
(Ο Πρόεδρος διακόπτει τον ομιλητή)
<SPEAKER ID="056" NAME="Πρόεδρος">
Κύριε Giegold, δεν μπορείτε να χρησιμοποιείτε τη διαδικασία της γαλάζιας κάρτας αν δεν σκοπεύετε να θέσετε ερώτηση. Επομένως, δεν νομίζω ότι οφείλει να δώσει οποιαδήποτε απάντηση ο κ. Graf Lambsdorff.
<SPEAKER ID="057" NAME="Νίκη Τζαβέλα" AFFILIATION="EFD">
Κύριε Πρόεδρε, ως Ελληνίδα, θα ήθελα να ευχαριστήσω την Ευρωπαϊκή Επιτροπή, το Συμβούλιο και το Ευρωπαϊκό Κοινοβούλιο για όλη τη στήριξη που έχουν παράσχει στην Ελλάδα μέχρι τώρα. Ιδιαίτερα, θα ήθελα να ευχαριστήσω τους εργαζόμενους στην Επιτροπή που επί 18 μήνες τώρα δουλεύουν πολύ σκληρά για την επίλυση της ελληνικής κρίσης.
<P>
Κυρίες και κύριοι, μιλήσαμε πολύ στο Ευρωκοινοβούλιο σήμερα για την Ευρώπη. Θα ήθελα να κάνω μόνο ένα σχόλιο πατριωτικού περιεχομένου σε αυτό το πολυεθνικό ακροατήριο. Την Ευρώπη εμείς οι Έλληνες την ονομάσαμε "Ευρώπη" και συμβάλαμε αποφασιστικά σε αυτό που λέμε "ευρωπαϊκός πολιτισμός" και "ευρωπαϊκές αρχές". Τι ζητάμε οι έλληνες πολιτικοί και ο ελληνικός λαός; Ζητάμε το σεβασμό σας και την αλληλεγγύη σας. Τι μπορούμε να υποσχεθούμε; Ότι θα δουλέψουμε πολύ σκληρά για να ορθοποδήσει η χώρα, την οποία εμείς οι ίδιοι -και εμείς έχουμε πρώτα από όλα το πρόβλημα και την ενοχή- τη φθάσαμε εκεί.
<P>
Κύριε Πρόεδρε, επιτρέψτε μου τρεις προτάσεις: .....
<P>
(Ο Πρόεδρος διακόπτει την ομιλήτρια.)
<SPEAKER ID="058" NAME="Andrew Henry William Brons" AFFILIATION="NI">
(EN) Κύριε Πρόεδρε, στην ημερήσια διάταξη του Συμβουλίου περιλαμβάνεται η παρουσία μεγάλου αριθμού δήθεν αιτούντων άσυλο από τη Λιβύη και την Τυνησία. " Τυνησία είναι μια χώρα η οποία ανέτρεψε τον δικτάτορά της· από ποιον λοιπόν προσπαθούν να ξεφύγουν αυτοί οι Τυνήσιοι; Από τη δημοκρατία; Ίσως πρέπει να περιμένουμε να δούμε τον κ. Ben Ali, τον άρτι αποχωρήσαντα δικτάτορα, πρώτο-πρώτο στην ουρά.
<P>
" Λιβύη είναι εμπόλεμη ζώνη. Εντούτοις, δεν αιτείται κανείς άσυλο μόνο και μόνο επειδή ζει σε μια επικίνδυνη χώρα. Πρέπει να συντρέχουν ιδιαίτεροι λόγοι που να αφορούν το συγκεκριμένο άτομο και να το θέτουν προσωπικά σε κίνδυνο. " όλη συζήτηση φαίνεται να περιστρέφεται γύρω από το αν πρέπει να τους υποδεχτεί η Ιταλία ή η Μάλτα, για την εξέταση των αιτήσεών τους, ως χώρες πρώτης άφιξής τους, ή αν πρέπει να τους δεχτούν άλλα κράτη μέλη, τα οποία θα εξετάσουν και τα αιτήματά τους. " απάντησή μου είναι ότι δεν πρέπει να γίνουν δεκτοί σε καμία χώρα και ότι πρέπει, αργά ή γρήγορα, να επιστραφούν στη Βόρεια Αφρική.
<P>
Αν οι κανόνες που διέπουν το άσυλο στην ΕΕ ορίζουν ότι ο ισχυρισμός και μόνον ενός ατόμου ότι είναι αιτών άσυλο αρκεί για να δημιουργήσει υποχρέωση υποδοχής και φιλοξενίας του, τότε οι κανόνες πρέπει να αλλάξουν. Οι κανόνες θεσπίζονται από ανθρώπους και μπορούν να καταργηθούν από ανθρώπους. Αν αυτό σημαίνει ότι τα κράτη μέλη, ή η ίδια η ΕΕ, πρέπει να καταγγείλουν άλλες διεθνείς συμφωνίες, έχει καλώς. Τα κράτη μέλη έχουν γίνει αγνώριστα εξαιτίας της μετανάστευσης. Είναι καιρός να σταματήσουμε τα μεταναστευτικά ρεύματα και να ενθαρρύνουμε την αντιστροφή της.
<P>
Στην ημερήσια διάταξη περιλαμβάνεται επίσης η προσχώρηση της Κροατίας. Ποια μέτρα θα λάβει η ΕΕ ώστε να διασφαλιστεί ότι το δημοψήφισμα θα διεξαχθεί δίκαια, κατά τρόπο που θα επιτρέπει στις δύο πλευρές να διατυπώσουν τις απόψεις τους και να δαπανήσουν ίσα χρηματικά ποσά; Υποπτεύομαι ότι η διεξαγωγή ελεύθερου και δίκαιου δημοψηφίσματος δεν αποτελεί προτεραιότητα. " χώρα θα κατακλυστεί από προπαγάνδα υπέρ της ΕΕ και όσοι επιχειρηματολογούν κατά της προσχώρησης της Κροατίας θα αποκλειστούν σταδιακά από τον διάλογο.
<SPEAKER ID="059" NAME="Ildikó Gáll-Pelcz" AFFILIATION="PPE">
(HU) Κύριε Πρόεδρε, η προσεχής σύνοδος του Ευρωπαϊκού Συμβουλίου θα αφορά επίσης την εμπιστοσύνη. Έχουμε φτάσει σε μια ιστορική καμπή. Είναι ιστορική διότι θα προσδιορίσουμε τις προκλήσεις στις οποίες οφείλει να ανταποκριθεί η Ευρωπαϊκή Ένωση και στις οποίες οφείλουμε πλέον να δώσουμε μόνο υπεύθυνες απαντήσεις. Οι απαντήσεις αυτές, ωστόσο, συνδέονται πολύ στενά μεταξύ τους.
<P>
Καταρχάς, όμως, θέλω να συγχαρώ την ουγγρική Προεδρία για το εξαίρετο έργο της και να της εκφράσω τις ευχαριστίες μου γι' αυτό. Ειδικότερα, θέλω να ευχαριστήσω για τις προσπάθειές της την υπουργό Επικρατείας κ. Enikő Győri, η οποία ήταν πάντα παρούσα σε όλες τις εξελίξεις. Έθεσε ένα αυστηρό χρονοδιάγραμμα το οποίο η Προεδρία στο σύνολό της κατάφερε να τηρήσει, διατηρώντας ταυτόχρονα φιλική προς το Κοινοβούλιο στάση, για την οποία ευχαριστώ και πάλι τα μέλη της ουγγρικής Προεδρίας.
<P>
Αυτό το εξάμηνο αποτέλεσε πραγματική πρόκληση, όχι μόνο επειδή ήταν μια νέα εμπειρία για την ουγγρική Προεδρία, αλλά και επειδή ήταν νέα τα ίδια τα καθήκοντα τα οποία κλήθηκε να ασκήσει η Προεδρία. Σκεφτείτε μόνο τη δρομολόγηση και τη θεσμική κατοχύρωση του ευρωπαϊκού εξαμήνου, καθώς και την "εξάδα" της οικονομικής διακυβέρνησης, η οποία διαμορφώθηκε βάσει της διαδικασίας συναπόφασης και η οποία θα επιφέρει μια ριζικά νέα οικονομική προσέγγιση.
<P>
Υπάρχουν μεγάλες προσδοκίες για την επικείμενη σύνοδο του Συμβουλίου, καθώς και σε σχέση με πτυχές της δέσμης μέτρων που δεν έχουν ακόμη επιλυθεί μέσω συμβιβασμού. Ταυτόχρονα, το Συμβούλιο και το Κοινοβούλιο φέρουν τεράστια ευθύνη για τη συμφωνία, διότι πρέπει να αποφασίσουν αν θέλουν να ακολουθήσουν τις κακές πρακτικές που οδήγησαν στην αποδυνάμωση του Συμφώνου Σταθερότητας και Ανάπτυξης και εμμέσως στην κρίση, ή αν θέλουν να θέσουν τέλος στην πολιτική σύναψης συμφωνιών σε επίπεδο κρατών μελών και αποδοχής κακών διαπραγματεύσεων, προσφέροντας επιτέλους τη δυνατότητα ανάπτυξης μιας νέας προσέγγισης όσον αφορά την οικονομική πολιτική η οποία θα παρέχει κοινές ευρωπαϊκές λύσεις, θα εδράζεται σε από κοινού θεσπισθέντες κανόνες, και θα ολοκληρώσει επιτέλους την πτυχή της οικονομικής πολιτικής όσον αφορά την ευρωπαϊκή ολοκλήρωση, αποβλέποντας σε μια ισχυρή Ευρώπη. Οι πολίτες, τα εθνικά κοινοβούλια και οι αγορές αναμένουν από την Ευρωπαϊκή Ένωση να διαμορφώσει την ευρωπαϊκή οικονομία κατά τρόπο ομοιογενή, σύμφωνα με κοινά αποδεκτούς κανόνες, έτσι ώστε να διασφαλιστεί η σταθερότητα του κοινού νομίσματος και να προστατευθούν αποτελεσματικά οι ευρωπαίοι πολίτες από την κρίση.
<SPEAKER ID="060" NAME="Juan Fernando López Aguilar" AFFILIATION="S&amp;D">
(ES) Κύριε Πρόεδρε, οι βουλευτές του Ευρωπαϊκού Κοινοβουλίου κατανοούν πλήρως ότι η συζήτηση σχετικά με το Ευρωπαϊκό Συμβούλιο που πρόκειται να συνεδριάσει στις 23 και 24 Ιουνίου θα συνεχίσει να επικεντρώνεται στην επίμονη κρίση και στα προβλήματα που αντιμετωπίζουν το ευρώ και η Ελλάδα. Ωστόσο, θέλω να συνταχθώ με όσους επεσήμαναν ότι η ημερήσια διάταξη δεν εξαντλείται σε αυτό το θέμα. Έχουμε επίσης καθήκον να συζητήσουμε τα ερωτήματα που έχουν τεθεί για στοιχεία τα οποία απαρτίζουν τον πυρήνα του χώρου ελευθερίας, δικαιοσύνης και ασφάλειας, συγκεκριμένα ως προς το σύστημα Σένγκεν, το οποίο αποτελεί ίσως τον πλέον καίριο μηχανισμό για την ελεύθερη κυκλοφορία των προσώπων.
<P>
Δεν είναι δυνατόν να επιτρέψουμε η κραυγή υπέρ της δημοκρατίας που έχει εξαπλωθεί σε όλη τη Βόρεια Αφρική να αντιμετωπιστεί με οποιονδήποτε άλλον τρόπο εκτός από μια σαφή, κατηγορηματική απάντηση. Επιπλέον, η απάντηση αυτή δεν μπορεί να είναι η μεταρρύθμιση της Συνθήκης Σένγκεν. Απεναντίας, πρέπει να είναι η ενίσχυση της Συνθήκης Σένγκεν. Υπάρχουν προηγούμενα τα οποία καταδεικνύουν σαφώς ότι, απέναντι σε απρόσμενες, απότομες μεταναστευτικές πιέσεις, όπως συνέβη στις Καναρίους Νήσους της Ισπανίας μεταξύ 2004 και 2006, η απάντηση δεν μπορεί να είναι απλώς περισσότερη, καλύτερη Ευρώπη, αλλά και μια υποστηρικτική συμβολή υπέρ του αιτήματος για βελτίωση της ποιότητας της δημοκρατίας στις γειτονικές χώρες.
<P>
Γνωρίζουμε ότι η Μάλτα, η Ιταλία και η Γαλλία έχουν υποστεί τέτοιου είδους πιέσεις, αλλά οφείλουμε να δηλώσουμε κατηγορηματικά ότι το Συμβούλιο πρέπει να αναλάβει τις ευθύνες του, ολοκληρώνοντας τη δέσμη μέτρων για το άσυλο, ολοκληρώνοντας τη δέσμη μέτρων για τη μετανάστευση, ολοκληρώνοντας τη μεταρρύθμιση του κανονισμού που διέπει τη λειτουργία του Frontex και, επιπλέον, επικαιροποιώντας τη ρήτρα αλληλεγγύης που περιλαμβάνεται στο άρθρο 80 της Συνθήκης για τη λειτουργία της Ευρωπαϊκής Ένωσης, πράγμα που συνεπάγεται την επικαιροποίηση της οδηγίας 2001/55/ΕΚ.
<P>
Τέλος, θέλω και εγώ να εκφράσω την ανησυχία μου σχετικά με το μήνυμα που εστάλη, με στόχο τη θέσπιση ενός μηχανισμού απόκρισης ο οποίος θα επιτρέπει την επαναφορά των εσωτερικών συνόρων της Ένωσης σε ορισμένες έκτακτες περιστάσεις. Πρέπει να είμαστε απολύτως σαφείς σχετικά με το τι αντιμετωπίζουμε και το ποια θα είναι η ευρωπαϊκή διάσταση, αποκλειστικά σε σχέση με τα θεσμικά όργανα της ΕΕ, έτσι ώστε να μην ακολουθήσουμε ολισθηρή, ή ακόμη και αντιπαραγωγική, πορεία.
<SPEAKER ID="061" NAME="Adina-Ioana Vălean" AFFILIATION="ALDE">
(EN) Κύριε Πρόεδρε, μετά από μια εποχή ανοίγματος, ανεκτικότητας και ενθουσιασμού για την Ευρώπη, βλέπουμε τα τελευταία χρόνια να υποσκάπτεται η ενότητά μας και να διχάζονται οι Ευρωπαίοι, ακόμα και σε τούτο το Σώμα, για θέματα όπως η ελεύθερη κυκλοφορία των προσώπων, η μετανάστευση, το εθνικό συμφέρον και, πάνω απ' όλα, το χρήμα.
<P>
Δυστυχώς, η τρέχουσα παγκόσμια οικονομική κρίση αναδεικνύει τις χειρότερες εθνικιστικές και λαϊκιστικές τάσεις μας. Το χάος των καθημερινών διαδηλώσεων στην Ελλάδα από εθνικούς πολιτικούς και συμφέροντα επιτείνει απλώς τη σύγχυση και δημιουργεί ακόμη μεγαλύτερες ευκαιρίες για κερδοσκοπία στις αγορές. Ο κίνδυνος μετάδοσης του προβλήματος σε όλα τα κράτη μέλη είναι πραγματικός.
<P>
Ενώ η Ελλάδα φέρει μέρος της ευθύνης για την κρίση της, ένα άλλο μέρος της ευθύνης βαρύνει και τους ευρωπαίους ηγέτες μας. Αν πριν από ένα έτος η ΕΕ είχε αναλάβει ομόφωνη και πλήρη δέσμευση για την παροχή βοήθειας στην Ελλάδα, δεν θα χρειαζόταν τώρα να περνάμε από το ένα σχέδιο διάσωσης στο άλλο.
<P>
Δεν χρειαζόμαστε άλλες τεχνικές λύσεις. Αυτό που χρειαζόμαστε είναι συνοχή, αποφασιστικότητα και ενότητα, διότι βρισκόμαστε στο μέσο ενός ψυχολογικού πολέμου και οι αγορές δοκιμάζουν την ενότητα της Ευρώπης, όχι το ελληνικό σχέδιο λιτότητας.
<P>
Είναι σημαντικό να στείλουμε ένα σαφές μήνυμα στήριξης και ενθάρρυνσης, το οποίο θα βεβαιώνει ότι η Ευρώπη βρίσκεται στο πλευρό της Ελλάδας.
<P>
Επιπλέον, πρέπει να μειώσουμε το επιτόκιο δανεισμού και να επιδείξουμε μεγαλύτερη ευελιξία όσον αφορά την πρόσβαση σε κονδύλια της ΕΕ. Εξάλλου, η Ελλάδα πρέπει να είναι επίσης διατεθειμένη να πάρει την τύχη της στα χέρια της. Ενώ οι μεταρρυθμίσεις και τα μέτρα λιτότητας είναι αναγκαία, δεν πρέπει να λησμονούμε ότι δεν αρκούν, μακροπρόθεσμα, για την ανάκαμψη της χώρας. Πρέπει να επιστρέψουμε στα βασικά, να ενθαρρύνουμε τις επενδύσεις και να προωθήσουμε την οικονομική μεγέθυνση.
<P>
Ευελπιστώ ότι αύριο κανένας ευρωπαίος ηγέτης δεν θα κηρύξει πτώχευση ως προς την επίδειξη αλληλεγγύης, διότι η Ελλάδα δεν είναι παρά μια σελίδα στο βιβλίο της Ευρώπης· επομένως, αν σταθούμε στο πλευρό της Ελλάδας, στεκόμαστε στο πλευρό της Ευρώπης.
<SPEAKER ID="062" NAME="Mario Borghezio" AFFILIATION="EFD">
(IT) Κύριε Πρόεδρε, κυρίες και κύριοι, ως προς το θέμα της Ελλάδας, το μόνο που θα πω είναι ότι αρκεί κανείς να ακούσει αυτήν τη συζήτηση για να αντιληφθεί σε τι στάδιο βρίσκεται η ευρωπαϊκή διακυβέρνηση. Κατ' ουσίαν, προσανατολίζεται εκ του προχείρου, χωρίς σαφείς στόχους. Δεν ακούσαμε τίποτα το οποίο θα με ενθάρρυνε αν ήμουν πολίτης της Ελλάδας - ίσως έλληνας εργαζόμενος ή μικροεπιχειρηματίας μπροστά στο φάσμα της καταστροφής.
<P>
Όσον αφορά τη μετανάστευση, άκουσα να ασκείται κριτική στην Ιταλία επειδή δεν θέλει να υποδέχεται πρόσφυγες. Πριν από λίγες ώρες, όμως, η κ. Malmström εξέδωσε δημόσια δήλωση στην οποία αναφέρει ότι, όταν ξεκίνησε η τραγωδία της εξόδου από τη Λιβύη, όλοι δεσμεύτηκαν για υποδοχή τουλάχιστον 800 προσφύγων ανά χώρα. Στην πράξη, κανείς δεν τους δέχεται, γι' αυτό υπογράμμισε τη θετική περίπτωση της Νορβηγίας. Αποβιβάζονται στη Lampedusa και ορισμένοι στη Μάλτα, και εμείς είμαστε οι μόνοι που τους υποδεχόμαστε. " Ιταλία τους έχει δεχτεί. " Ιταλία. Υπήρξαν αναφορές στον υπουργό, κ. Bossi, καθώς και στον υπουργό Εσωτερικών, κ. Maroni: και οι δύο αυτοί υπουργοί ανήκουν σε αυτό το ρατσιστικό κόμμα της Λίγκας του Βορρά, το οποίο όμως υποδέχτηκε τους πρόσφυγες. Αν δεν κατατεθούν αποδείξεις περί του αντιθέτου, αυτή είναι η αλήθεια.
<P>
Τέλος, υπάρχει το κεφάλαιο της Κροατίας. Είναι πολύ σημαντικό να ενταχθεί η Κροατία στην Ένωση, αλλά είναι εξίσου σημαντικό να θυμόμαστε ότι ο Πάπας προειδοποίησε τους Κροάτες να φανούν προσεκτικοί απέναντι σε έναν γραφειοκρατικό, συγκεντρωτικό οργανισμό.
<SPEAKER ID="063" NAME="Mario Mauro" AFFILIATION="PPE">
(IT) Κύριε Πρόεδρε, κυρίες και κύριοι, η πολυπλοκότητα και, αν θέλετε, η σκληρότητα της ημερήσιας διάταξης του Συμβουλίου της 24ης Ιουνίου είναι τα στοιχεία που μας φέρνουν με τόσο οδυνηρό τρόπο μπροστά στις αδυναμίες των μέσων που έχουμε στη διάθεσή μας.
<P>
Τι ακριβώς διαθέτουμε; Διαθέτουμε την Ευρωπαϊκή Ένωση. " Ευρωπαϊκή Ένωση είναι ένα έργο εν εξελίξει, ένα ημιτελές εγχείρημα, το οποίο αποτύχαμε επανειλημμένως να ολοκληρώσουμε ακριβώς λόγω της αδυναμίας και του φόβου μας. " Ευρωπαϊκή Ένωση είναι το μέσο που έχουμε στη διάθεσή μας, αλλά όχι οι "νωμένες Πολιτείες της Ευρώπης. Αυτό σημαίνει ότι, όταν οι εθνικές κυβερνήσεις αμφιταλαντεύονται λόγω εσωτερικών ζητημάτων, δεν διαθέτουμε κανένα μέσο που θα μπορούσαμε να ενεργοποιήσουμε προκειμένου να υλοποιήσουμε μια πολιτική η οποία θα αποτελούσε ενδεχομένως τη λύση στα προβλήματά μας. Για να μπορέσουμε επιτέλους να αποκτήσουμε τις "νωμένες Πολιτείες της Ευρώπης, απαιτούνται ηγετικές ικανότητες, όχι μόνο από τις εθνικές κυβερνήσεις, αλλά κυρίως από τα ευρωπαϊκά θεσμικά όργανα.
<P>
Πιστεύω -ο Πρόεδρος Barroso δεν είναι πλέον παρών- ότι η σύνεση την οποία επέδειξε εξασφάλισε την επανεκλογή του. Θα ήθελα πάρα πολύ να τον ψηφίσω για τρίτη φορά, αυτήν τη φορά όμως για το θάρρος του. Με άλλα λόγια, καθώς έχει επανεκλεγεί μία φορά για τη σύνεσή του, θα ήθελα να τον εκλέξουμε μια τρίτη φορά για το θάρρος του. Συνεπώς, ενόψει της δύσκολης ημερήσιας διάταξης την οποία καλείται να διαχειριστεί το Συμβούλιο στις 24 Ιουνίου, προσβλέπω στην επίδειξη ηγετικού πνεύματος από την Επιτροπή και τα ευρωπαϊκά θεσμικά όργανα προκειμένου να πεισθούν οι εθνικές κυβερνήσεις να θέσουν τα ιδεώδη μας πάνω από τα επιμέρους συμφέροντά μας.
<P>
Εκτιμώ ότι μόνο έτσι μπορούμε να προοδεύσουμε. Διαφορετικά, θα συνεχίσουμε να διεξάγουμε συζητήσεις στις οποίες θα γκρινιάζουμε για το γεγονός ότι ίσως η γαλλική κυβέρνηση ανέλαβε για εσωτερικούς λόγους μια πρωτοβουλία για το σύστημα Σένγκεν, ή η ιταλική κυβέρνηση αρνήθηκε να δεχτεί τον έναν ή τον άλλο πρόσφυγα, ή η ελληνική κυβέρνηση παραμένει πολύ αδύναμη για να μπορέσει να αναλάβει με ουσιαστικό τρόπο την ευθύνη για τις αποφάσεις που η ίδια έχει λάβει. Το μείζον ζήτημα, όμως, βρίσκεται αλλού: αν δεν διευκρινιστεί ο πολιτικός χαρακτήρας του ευρωπαϊκού εγχειρήματος, δεν θα μπορέσουμε να αντιμετωπίσουμε πραγματικά τα προβλήματά μας.
<SPEAKER ID="064" NAME="Άννυ Ποδηματά" AFFILIATION="S&amp;D">
Κύριε Πρόεδρε, επιτρέψτε μου πρώτα από όλα να προσθέσω και εγώ στις ευχαριστίες που εξέφρασε η συνάδελφος κυρία Τζαβέλα -και θέλω να την ευχαριστήσω για αυτό- τις ευχαριστίες και προς τα κοινοβούλια και τους λαούς της Ευρώπης για την υποστήριξη που έδωσαν και συνεχίζουν να δίνουν στη χώρα μου.
<P>
" Ελλάδα, κύριε Πρόεδρε, όπως απέδειξαν και οι εξελίξεις των τελευταίων ημερών, είναι αποφασισμένη να συνεχίσει και να επιταχύνει τις προσπάθειες για δημοσιονομική εξυγίανση και για προώθηση των διαρθρωτικών μεταρρυθμίσεων. Όμως, για να στεφθούν οι προσπάθειες αυτές με επιτυχία, υπάρχουν δύο προϋποθέσεις. " πρώτη προϋπόθεση είναι να είμαστε σε θέση να δώσουμε στους πολίτες εκτός από τη λιτότητα και μια θετική προοπτική, μια προοπτική ανάπτυξης, μια προοπτική απασχόλησης, μια προοπτική δημιουργίας θέσεων εργασίας. " δεύτερη προϋπόθεση είναι ένα περιβάλλον ασφάλειας και υποστήριξης από την πλευρά της Ευρωπαϊκής Ένωσης, ένα περιβάλλον πολιτικής συνοχής γιατί σε όλη τη διάρκεια της κρίσης, αλλά ιδιαίτερα τις τελευταίες εβδομάδες, παρακολουθήσαμε και παρακολουθούμε έναν άτυπο δημόσιο διάλογο μεταξύ ευρωπαϊκών πρωτευουσών, της Ευρωπαϊκής Επιτροπής, της Ευρωπαϊκής Κεντρικής Τράπεζας, με μια ιδιότυπη επιδιαιτησία από την πλευρά των οίκων αξιολόγησης πιστοληπτικής ικανότητας σε ό,τι αφορά την περίφημη συμμετοχή του ιδιωτικού τομέα στο νέο πακέτο διάσωσης της ελληνικής οικονομίας.
<P>
Αυτή η ιδιότυπη επιδιαιτησία, αγαπητοί συνάδελφοι, δεν τιμά ούτε την Ευρωπαϊκή Ένωση ούτε την πολιτική. Πρέπει να τεθεί ένα τέλος σε αυτήν την κακοφωνία γιατί μόνο μέσα σε ένα περιβάλλον πολιτικής συνοχής θα μπορούμε να ελπίζουμε ότι οι πολύ σκληρές προσπάθειες που καταβάλλει ο ελληνικός λαός έχουν τις προϋποθέσεις να στεφθούν με επιτυχία.
<SPEAKER ID="065" NAME="Sarah Ludford" AFFILIATION="ALDE">
(EN) Κύριε Πρόεδρε, το μείζον ερώτημα που έχουν να αντιμετωπίσουν αύριο οι ηγέτες της ΕΕ είναι το κατά πόσον είναι ικανοί να αντεπεξέλθουν στο καθήκον της διάσωσης των ευρωπαϊκών επιτευγμάτων στη ζώνη του κοινού νομίσματος και ελεύθερης κυκλοφορίας. " ιδέα της "περισσότερης Ευρώπης" δεν είναι πανάκεια, όμως σε θεμελιώδη ζητήματα όπως αυτά που μας απασχολούν απαιτείται όντως ενισχυμένη ικανότητα λήψης αποφάσεων σε ευρωπαϊκό επίπεδο. Επικροτώ τη σημερινή δήλωση του Προέδρου Barroso, η οποία ήταν πολύ πιο αυστηρή από την απάντηση που έδωσε τον Μάιο στη συζήτησή μας για το σύστημα Σένγκεν και τη μετανάστευση. Έπρεπε από τότε να είχε αποδοκιμάσει την Ιταλία και τη Γαλλία, όπως το έπραξε νωρίτερα στη συζήτηση ο Manfred Weber από την Ομάδα του ΕΛΚ.
<P>
Σε ένα εξαιρετικό άρθρο που δημοσιεύθηκε στους χθεσινούς Financial Times, ο κ. Mario Monti καταδίκασε τόσο την υπερβολική διαλλακτικότητα απέναντι στα μεγάλα κράτη μέλη όσο και την "κουλτούρα της ευγένειας" που επικρατεί στους κόλπους του Συμβουλίου, η οποία σημαίνει ότι τα κράτη μέλη αποφεύγουν να εγκαλέσουν το ένα το άλλο για τις αποτυχίες τους. Θα προτιμούσα να χρησιμοποιήσω μια πιο απερίφραστη διατύπωση: "το ένα χέρι νίβει τ' άλλο". Αυτή η πρακτική υπήρξε καταστροφική στο ζήτημα των παραπλανητικών στατιστικών στοιχείων της Ελλάδας. Απαιτούνται αρμοδιότητες σε επίπεδο ΕΕ για τη λήψη αποφάσεων και την παρέμβαση σε μείζονα θέματα, όμως απαιτείται επίσης ειλικρίνεια, χωρίς την οποία η αμοιβαία εμπιστοσύνη είναι αδύνατη.
<SPEAKER ID="066" NAME="Fiorello Provera" AFFILIATION="EFD">
(IT) Κύριε Πρόεδρε, κυρίες και κύριοι, έχουμε διαπιστώσει εκ των πραγμάτων ότι καμία χώρα δεν μπορεί να αντιμετωπίσει μόνη της το πρόβλημα της μετανάστευσης. Είναι επιβεβλημένο να αποκτήσουμε μια πολιτική η οποία θα διέπει τα μεγάλα μεταναστευτικά ρεύματα και η οποία θα υποστηρίζει την αναπτυξιακή συνεργασία και θα προβλέπει τη σύναψη πολυμερών και διμερών συμφωνιών με τις χώρες προέλευσης και διέλευσης των μεταναστών.
<P>
Δυστυχώς, τα νέα ευρωπαϊκά μέσα εξωτερικής δράσης δεν έχουν χρησιμοποιηθεί σύμφωνα με το πνεύμα ή το όραμα των Συνθηκών, όπως διαπιστώνει σήμερα η Ιταλία. Τα κράτη μέλη που βρίσκονται στην πρώτη γραμμή αναγκάστηκαν στην πράξη να διαχειριστούν την κρίση των προσφύγων με μονομερείς πρωτοβουλίες, χωρίς να μπορούν να υπολογίζουν στην ευρωπαϊκή αλληλεγγύη. Καλώ λοιπόν την Επιτροπή να προσδιορίσει τις περιπτώσεις στις οποίες μπορούμε να μιλάμε για "μαζική εισροή εκτοπισθέντων" σύμφωνα με τους όρους της οδηγίας 2001/55/ΕΚ σχετικά με την προσωρινή προστασία, θέτοντας έτσι ακριβή, μετρήσιμα κριτήρια τα οποία να μπορούν να θεωρηθούν μόνιμα. Μια τέτοια διευκρίνιση είναι σημαντική προκειμένου να προωθηθεί μια αποτελεσματική κοινή πολιτική για τη μετανάστευση και να διασφαλιστεί ο δίκαιος επιμερισμός των βαρών.
<SPEAKER ID="067" NAME="Jean-Pierre Audy" AFFILIATION="PPE">
(FR) Κύριε Πρόεδρε, θέλω και εγώ να εκφράσω τα θερμά μου συγχαρητήρια στην υπουργό Győri, την ασκούσα την Προεδρία του Συμβουλίου, για την Προεδρία της. Θέλω επίσης να καλωσορίσω τον Αντιπρόεδρο της Ευρωπαϊκής Επιτροπής και να διατυπώσω δύο σχόλια.
<P>
Το πρώτο αφορά την Ελλάδα. Νομίζω ότι είναι αναγκαίο να εξυγιανθεί η οικονομία της χώρας και να εκπονηθούν μέτρα προώθησης της οικονομικής μεγέθυνσης. Όσον αφορά τη δημοσιονομική εξυγίανση, είναι σαφές ότι είναι εξαιρετικά δύσκολο να ξεπεράσουμε το παρελθόν ενώ ταυτόχρονα σχεδιάζουμε το μέλλον. Προτείνω να συσταθεί ένα είδος "πιστωτικού διαμεσολαβητή", ο οποίος θα μπορούσε να στεγάσει το επισφαλές χρέος της Ελλάδας σε ένα κατάλληλο χρηματοπιστωτικό μέσο ή σε μια τράπεζα επισφαλειών. Δεδομένου ότι η πολιτική συναίνεση στην οποία καταλήξαμε συνίσταται στο να μην επιτρέψουμε απώλειες κεφαλαίων, γιατί να μην διαχωρίσουμε το ελληνικό χρέος κατά τρόπο που να επιτρέπει στην ελληνική κυβέρνηση να διαχειριστεί τις μελλοντικές της προοπτικές ενώ αυτός ο διαμεσολαβητής θα αναλάβει την τακτοποίηση των χρεών του παρελθόντος μέσω αναδιάρθρωσης;
<P>
Όσον αφορά τα επιτόκια, απαιτείται συνδρομή από τον κλάδο των τραπεζών, οι οποίες άντλησαν τεράστια κέρδη αγοράζοντας χρέος με επιτόκιο 16% και διπλασιάζοντας στη συνέχεια τα κεφάλαιά τους, όταν το επιτόκιο μειώθηκε στο 8%. Προτείνω επίσης να διεξαχθεί έρευνα για τις χρηματοπιστωτικές συναλλαγές που αφορούν δημόσιο χρέος, η οποία θα μπορούσε να ανατεθεί στην Ευρωπαϊκή Αρχή Κινητών Αξιών και Αγορών. Μέχρις ενός σημείου, τα πιστωτικά ιδρύματα συνέπραξαν, κατά το γαλλικό δίκαιο, σε μορφές ενίσχυσης μηχανισμών υπερχρέωσης. Επομένως, εμπλέκονται σε παραβάσεις και προκάλεσαν ζημίες για τις οποίες οφείλουν να επανορθώσουν.
<P>
Ως προς το θέμα της οικονομικής μεγέθυνσης, πρέπει να στηρίξουμε το σχέδιο που πρότεινε ο Πρόεδρος Barroso για τη διάθεση 1 δισ. ευρώ, και πρέπει να υλοποιήσουμε ένα γνήσιο σχέδιο ανάπτυξης για την Ελλάδα. Συμφωνώ με την ιδέα που πρότεινε ο κ. Cohn-Bendit: γιατί να μην εστιάσουμε την προσοχή μας στις στρατιωτικές δαπάνες, οι οποίες αντιστοιχούν στο 4% του ΑΕγχΠ; Επιπλέον, αν η Ευρωπαϊκή Ένωση μπορούσε να διαιτητεύσει μεταξύ Τουρκίας και Κύπρου, νομίζω ότι θα βοηθούσαμε την Ελλάδα να εξοικονομήσει 2% του ΑΕγχΠ της.
<P>
Αυτά είναι τα μέτρα που θα μπορούσαν να συμβάλουν στην υλοποίηση ενός γνήσιου αναπτυξιακού σχεδίου για την Ελλάδα.
<SPEAKER ID="068" NAME="Edite Estrela" AFFILIATION="S&amp;D">
(PT) Κύριε Πρόεδρε, οι προσδοκίες μου όσον αφορά την προσεχή σύνοδο του Συμβουλίου είναι μάλλον περιορισμένες, καθώς στην Ευρωπαϊκή Ένωση επικρατούν διχαστικές τάσεις: αντί να λαμβάνονται αποφάσεις επικρατεί διστακτικότητα, ενώ αντί της αλληλεγγύης κυριαρχεί ο εγωισμός. Αυτή είναι η κατεύθυνση προς την οποία κινείται η Ευρώπη.
<P>
Ας εξετάσουμε την περίπτωση της Ελλάδας. Δεν θα μιλήσω για τη δική μου χώρα, την Πορτογαλία, καθώς η νέα κυβέρνηση μόλις ανέλαβε την εξουσία. Το μόνο που μπορώ να κάνω, λοιπόν, είναι να της ευχηθώ καλή επιτυχία για το καλό τόσο των Πορτογάλων όσο και της Ευρώπης. Ας μιλήσουμε για την Ελλάδα, λοιπόν. " Ελλάδα δεν είναι μια οποιαδήποτε χώρα. Είναι πλήρες μέλος της Ευρωπαϊκής Ένωσης επί δεκαετίες, ενώ ανήκει και στην Ευρωομάδα. Είναι σημαντικό να θυμόμαστε άλλωστε ότι η Ελλάδα υπήρξε το λίκνο της δημοκρατίας. Αυτά τα γεγονότα έπρεπε να αρκούν ώστε η Ελλάδα να αντιμετωπίζεται με μεγαλύτερο σεβασμό από την Ευρωπαϊκή Ένωση. Οι Έλληνες φέρουν ευθύνη για τη φοβερή κατάσταση στην οποία βρίσκονται, το ίδιο όμως και τα ευρωπαϊκά θεσμικά όργανα.
<P>
Ο κ. Παπανδρέου, ο πρωθυπουργός, έκανε ό,τι μπορούσε για να εξέλθει η χώρα του από αυτήν τη δύσκολη κατάσταση. Επιδεικνύοντας τεράστια γενναιότητα και αξιοπρέπεια, υιοθέτησε τα μέτρα λιτότητας, ανεξάρτητα από το πόσο εφαρμόσιμα ήταν αυτά. Ό,τι συμβαίνει σήμερα στην Ελλάδα μπορεί μια μέρα να συμβεί στην Ιρλανδία ή την Πορτογαλία, στην Ισπανία ή το Βέλγιο, στην Ιταλία ή τη Γαλλία. Θέλω να απευθύνω ένα ερώτημα στα ευρωπαϊκά θεσμικά όργανα: πώς είναι δυνατόν χώρες οι οποίες αντιμετωπίζουν σοβαρές δυσκολίες να αντεπεξέλθουν στα σκανδαλώδη επιτόκια που τους επιβάλλονται και ταυτοχρόνως να μειώσουν το δημοσιονομικό έλλειμμα και το δημόσιο χρέος τους, να προωθήσουν την οικονομική μεγέθυνση και να δημιουργήσουν θέσεις εργασίας; Δεν αντιλαμβάνεστε ότι με τέτοιου είδους θεραπείες οι χώρες αυτές διατρέχουν τον κίνδυνο να πεθάνουν όχι από την ασθένεια αλλά από τη θεραπεία;
<P>
Αυτές οι επιλογές είναι λανθασμένες. Εκείνο που απαιτείται εν προκειμένω είναι ένα συντονισμένο σχέδιο προστασίας του ενιαίου νομίσματος, καταπολέμησης της κερδοσκοπίας με αντικείμενο το δημόσιο χρέος και καταδίκης των οργανισμών αξιολόγησης, οι οποίοι φέρουν το μέγιστο μέρος της ευθύνης για την κρίση την οποία βιώνουμε.
<SPEAKER ID="069" NAME="Charles Goerens" AFFILIATION="ALDE">
(FR) Κύριε Πρόεδρε, το πρώτο προληπτικό μέτρο που πρέπει να λάβουμε, αν θέλουμε να αποτρέψουμε μια εκτεταμένη πυρκαγιά, είναι να σταματήσουμε να παίζουμε με τη φωτιά. Συμφωνώ με τη δήλωση του Προέδρου Barroso ότι η ελληνική κυβέρνηση πρέπει να καταβάλει κάθε δυνατή προσπάθεια ώστε να τακτοποιήσει τα του οίκου της, προκειμένου να μπορέσει, με τη σειρά της, να αναλάβει δράση η Ευρωπαϊκή Ένωση. Με άλλα λόγια, η Ελλάδα πρέπει να ανακτήσει την αξιοπιστία της.
<P>
Δεν είναι μήπως αλήθεια ότι την ίδια έκκληση για υπευθυνότητα πρέπει να απευθύνουμε σε όλες τις κυβερνήσεις της ΕΕ; Έχουν κατανοήσει όλοι οι πολιτικοί ηγέτες τις επιπτώσεις των δηλώσεών τους σχετικά με την Ελλάδα τους τελευταίους 18 μήνες; Το Ευρωπαϊκό Συμβούλιο πρέπει επιτέλους να θέσει τέλος, αύριο κιόλας, στις διχογνωμίες μεταξύ των μελών του.
<P>
Τέσσερα πράγματα απαιτούνται προκειμένου η ελληνική κρίση να μην οδηγήσει σε φαινόμενο ντόμινο για όλη τη ζώνη του ευρώ, όπως φοβούνται πολλοί: πρώτον, μια ενωμένη Ελλάδα με σχέδιο οικονομικής και δημοσιονομικής ανάκαμψης· δεύτερον, μια Ευρωπαϊκή Ένωση και μια Ευρωομάδα που είναι ενωμένες για την υποστήριξη του ίδιου στόχου· τρίτον, περισσότερος χρόνος από ό,τι είχε αρχικά προβλεφθεί, ιδίως όσον αφορά τις ιδιωτικοποιήσεις· και, τέταρτον, γνήσια αλληλεγγύη η οποία θα περιλαμβάνει όχι μόνο νέα δάνεια, αλλά, πρωτίστως, τεχνική βοήθεια από τους εταίρους της Ελλάδας, και ιδίως από την Επιτροπή.
<SPEAKER ID="070" NAME="Paulo Rangel" AFFILIATION="PPE">
(PT) Κύριε Πρόεδρε, πρέπει καταρχάς να επισημάνω ότι αναμένω από αυτό το Ευρωπαϊκό Συμβούλιο αποφάσεις με ιδιαίτερα υψηλό αίσθημα ευθύνης, ιδίως ενόψει του οικονομικού κλίματος που αντιμετωπίζουμε τις τελευταίες εβδομάδες. Πρέπει να είναι πιο υπεύθυνο από το προηγούμενο Συμβούλιο, το οποίο προσπάθησε να αναβάλει τον χειρισμό ενός μείζονος προβλήματος για τρεις μήνες με αποκλειστικό γνώμονα τα εκλογικά προγράμματα. Εκείνο που προσδοκώ από την υπευθυνότητα ως προς τη λήψη αποφάσεων είναι ουσιαστικά να γίνει αντιληπτό ότι τα οικονομικά και δημοσιονομικά ζητήματα έχουν ζωτική και αποφασιστική σημασία για την Ευρώπη, αλλά κυρίως ότι είναι καθοριστικής σημασίας για την επίτευξη του πρωταρχικού σκοπού της Ευρώπης που είναι η διατήρηση της ειρήνης.
<P>
Αν προσεγγίσουμε τα προβλήματα με τρόπο που να οδηγεί μόνο στην καλλιέργεια δυσπιστίας μεταξύ των κρατών μελών, στη διασπορά διχόνοιας μεταξύ των επιμέρους κρατών, στην υποκίνηση και όξυνση διαφορών και αντιπαλοτήτων μεταξύ νοτίων και βορείων καθώς και κεντρικών και περιφερειακών κρατών, το τελικό αποτέλεσμα θα είναι η παρακμή της Ευρωπαϊκής Ένωσης.
<P>
Εκτιμώ ότι το μείζον ζήτημα που διακυβεύεται σε αυτό το Ευρωπαϊκό Συμβούλιο, ανεξάρτητα από τεχνικές λύσεις ή πολιτικές διαφωνίες, είναι να αποφασίσουμε αν επιθυμούμε ή όχι να συνεχίσει το ευρωπαϊκό εγχείρημα να αποτελεί αποδεκτό σχέδιο για μια στρατηγική υπέρ της ειρήνης στην Ευρώπη. Αυτό ακριβώς διακυβεύεται κατά τη δική μου εκτίμηση.
<P>
Ένα στοιχείο που παρατηρώ στις ομιλίες πολλών ηγετών, είτε σε χώρες που αντιμετωπίζουν δυσκολίες είτε σε χώρες που πληρώνουν εισφορές και είναι καθαροί συνεισφέροντες, είναι μια ανεύθυνη ρητορική η οποία ενίοτε επικαλείται ακόμη και ορισμένα εξαιρετικά αρνητικά στερεότυπα των εθνικοτήτων τους. Γι' αυτόν, και μόνο γι' αυτόν, τον λόγο, απευθύνω έκκληση στο αίσθημα ευθύνης των ευρωπαίων αρχηγών κυβερνήσεων προκειμένου να συμφωνήσουμε στην εφαρμογή λύσεων οι οποίες θα επιτρέψουν στην Ευρώπη να βρει διέξοδο και να ξεπεράσει τα σημερινά της προβλήματα.
<SPEAKER ID="071" NAME="Gianni Pittella" AFFILIATION="S&amp;D">
(IT) Κύριε Πρόεδρε, κυρίες και κύριοι, ο αμοιβαίος φόβος και η δυσπιστία -όπως επεσήμανε προ ολίγου ο κ. Mauro- κατευθύνουν τις αποφάσεις που λαμβάνουν οι ευρωπαϊκές κυβερνήσεις για την αντιμετώπιση της κρίσης.
<P>
" Ευρώπη μου δημιουργεί την εντύπωση ποδοσφαιρικής ομάδας η οποία χάνει 2-0 αλλά οι παίκτες της πιστεύουν ότι μπορούν να κερδίσουν το παιχνίδι, όχι περνώντας την μπάλα στους συμπαίκτες τους, αλλά προσπαθώντας να σημειώσουν ατομικό τέρμα. Κανένας αγώνας δεν κερδίζεται, όμως, όταν παίζει κανείς μόνος του. Ούτε καν ο Μαραντόνα ή ο Πελέ δεν θα μπορούσαν να κερδίσουν με ατομική και μόνο προσπάθεια τον αγώνα για την έξοδο από αυτήν την κρίση. " ελληνική κρίση θα μπορούσε να είχε περιοριστεί στα πρώτα της στάδια. Αντί αυτού, προχωρήσαμε ακάθεκτοι και φτάσαμε σήμερα σε ένα πολύ δύσκολο σημείο, το οποίο πρέπει να ξεπεράσουμε εγκαταλείποντας άπαξ διά παντός τις καταστροφικές αντιζηλίες και τις αποτυχημένες οικονομικές συνταγές.
<P>
Πρέπει να πούμε την αλήθεια και να παραδεχτούμε ότι πολλοί από τους σημερινούς αρχηγούς κυβερνήσεων αποδεικνύονται ηγέτες δεύτερης κατηγορίας. Δεν μπορούν να κατανοήσουν ότι η κρίση δεν προκλήθηκε, φυσικά, από την Ελλάδα, ή από την κατάσταση του δημοσίου χρέους, αλλά από τις χρηματοπιστωτικές αγορές, οι οποίες μέχρι πρότινος λειτουργούσαν χωρίς επαρκές ρυθμιστικό πλαίσιο. Τώρα, οι κυβερνήσεις μας προσφέρουν και πάλι το ίδιο δηλητηριώδες δόλωμα: ας τακτοποιήσουμε τα δημόσια οικονομικά μας και μετά θα δούμε ποιος θα έχει μείνει ζωντανός. Κανείς δεν θα μείνει ζωντανός, όμως, και πάνω απ' όλα δεν θα μείνει ζωντανό το ζωτικό τμήμα της ευρωπαϊκής κοινωνίας. Αντ' αυτού, πρέπει να θέσουμε ως στόχο την οικονομική μεγέθυνση, διαθέτοντας πόρους υπέρ της έρευνας, της κατάρτισης και των σημαντικών προκλήσεων και δρομολογώντας έναν ενάρετο κύκλο.
<P>
Τέλος, πρέπει να μιλάμε με ειλικρίνεια για τα θέματα μετανάστευσης. Το σύστημα Σένγκεν δεν πρέπει να θιγεί· στη χειρότερη των περιπτώσεων μπορεί να ενισχυθεί, αλλά δεν πρέπει να θιγεί, διότι αποτελεί αναπαλλοτρίωτο επίτευγμα το οποίο κρατά ενωμένη την Ευρωπαϊκή Ένωση. " διαχείριση των μεταναστευτικών ρευμάτων πρέπει να ασκείται από τις Βρυξέλλες με τρόπο που να ανταμείβει την ένταξη, την αλληλεγγύη και την ασφάλεια.
<SPEAKER ID="072" NAME="Marian-Jean Marinescu" AFFILIATION="PPE">
(RO) Κύριε Πρόεδρε, το επικείμενο Συμβούλιο θα σημάνει και τη λήξη της ουγγρικής Προεδρίας. Πρέπει να επικροτηθούν οι προσπάθειες της εν λόγω Προεδρίας για την ολοκλήρωση σημαντικών θεμάτων, περιλαμβανομένων και ορισμένων τα οποία υπήρξαν εξαιρετικά αμφιλεγόμενα.
<P>
" επικείμενη σύνοδος κορυφής είναι πολύ σημαντική, διότι θα φανεί το αν θα υλοποιηθεί ή όχι το ευρωπαϊκό εξάμηνο. Οι συναφείς συστάσεις πρέπει να εφαρμοστούν από τα κράτη μέλη, προκειμένου να μην τεθεί σε κίνδυνο η σταθερότητα. Τώρα πρέπει να αποδείξουν τα κράτη μέλη την υπευθυνότητά τους και την προσήλωσή τους στον στόχο της συμμόρφωσης με τον νέο μηχανισμό.
<P>
Απαιτούνται προγράμματα σταθερότητας ή σύγκλισης καθώς και προγράμματα εσωτερικών μεταρρυθμίσεων· από μόνα τους, όμως, δεν είναι αρκετά. Πρέπει να επιτευχθεί συμφωνία επί του περιεχομένου της οικονομικής διακυβέρνησης. Το Κοινοβούλιο εξασφάλισε με μεγάλες προσπάθειες μια συμβιβαστική θέση, η οποία ευελπιστώ ότι θα υποστηριχθεί κατά την αυριανή ψηφοφορία. Τώρα είναι η σειρά του Συμβουλίου να εγκρίνει αυτήν την υψίστης σημασίας για την Ένωση δέσμη μέτρων.
<P>
Προσφάτως, ο χώρος Σένγκεν αποτέλεσε μείζον θέμα συζήτησης. Ο μηχανισμός αξιολόγησης πρέπει προφανώς να ανανεωθεί. " μονομερής επαναφορά των συνόρων δεν αποτελεί λύση. Αν ένα κράτος μέλος αδυνατεί να αντεπεξέλθει στα καθήκοντά του ως προς τον έλεγχο των εξωτερικών συνόρων, πρέπει να λαμβάνονται μέτρα στήριξης και να αναλαμβάνει δράση ο Frontex.
<P>
Αν η κατάσταση δεν επιλυθεί, το Συμβούλιο, μετά από πρόταση της Επιτροπής, μπορεί να αποφασίζει με ειδική πλειοψηφία να επαναφέρει τους ελέγχους στα σύνορα για περιορισμένο χρονικό διάστημα. Πιστεύω ότι η μονομερής επαναφορά των ελέγχων στα σύνορα, όπως συμβαίνει σήμερα, δεν είναι λύση.
<P>
" έγκριση της έκθεσης της Προεδρίας σχετικά με τα μέσα προώθησης της ένταξης των Ρομά στην Ευρωπαϊκή Ένωση καθώς και των συμπερασμάτων όσον αφορά τη δρομολόγηση της στρατηγικής της ΕΕ για την περιοχή του Δούναβη μπορούν να αποτελέσουν σημαντικά βήματα στην πορεία υλοποίησης αυτών των ζωτικών για την Ευρωπαϊκή Ένωση πολιτικών.
<SPEAKER ID="073" NAME="Tunne Kelam" AFFILIATION="PPE">
(EN) Κύριε Πρόεδρε, η αδυναμία του Συμφώνου Σταθερότητας διαδραμάτισε ρόλο στην εμβάθυνση της οικονομικής κρίσης, η οποία έχει εξελιχθεί σε κρίση αξιοπιστίας.
<P>
Κανείς δεν είναι αθώος στην προκειμένη περίπτωση. Βρισκόμαστε πλέον σε κατάσταση έκτακτης ανάγκης, στην οποία το μόνο που έχει σημασία είναι η αλληλεγγύη και η υπευθυνότητα, όμως αλληλεγγύη δεν σημαίνει μόνο "όλοι για έναν". Κατά τον ίδιο ακριβώς τρόπο σημαίνει και "ένας για όλους". Κάθε κράτος μέλος οφείλει να αναλάβει τις ευθύνες που του αναλογούν ως συνιδιοκτήτης της Ένωσής μας και να αρχίσει να δρα για το κοινό καλό της Ευρώπης.
<P>
Χρειαζόμαστε όντως περισσότερη Ευρώπη, και περισσότερη Ευρώπη σημαίνει περισσότερη πειθαρχία, περιλαμβανομένων συγκεκριμένων μέτρων εις βάρος όσων συνεχίζουν να παραβιάζουν τους κανόνες.
<P>
Προκειμένου να αποκατασταθεί η αξιοπιστία της ευρωζώνης, ο ρόλος της Επιτροπής πρέπει να αποβλέπει στο να καταστεί πιο ισχυρή και ανεξάρτητη κατά την άσκηση της οικονομικής διακυβέρνησης και τη διεξαγωγή της επιτήρησης. " Επιτροπή πρέπει να λάβει εντολή να αξιολογήσει την οικονομική κατάσταση στα κράτη μέλη, κατά τρόπο που να της επιτρέπει να απευθύνει έγκαιρες συστάσεις και προειδοποιήσεις.
<P>
Ωστόσο, το κρίσιμο ζήτημα θα είναι η πολιτική βούληση και η δυνατότητα επιβολής προστίμων. " επιβολή αυτών των προστίμων πρέπει να αποτελεί τον κανόνα, και όχι αντικείμενο πολιτικής διαπραγμάτευσης. Ο ρόλος του Συμβουλίου πρέπει να περιοριστεί αναλόγως, όσον αφορά τις διαδικασίες που μπορεί να οδηγήσουν σε επιβολή κυρώσεων. " αξιοπιστία της ΕΕ μπορεί να αποκατασταθεί μέσω της βελτίωσης της ποιότητας των στατιστικών, αποτρέποντας κάθε ενδεχόμενο μελλοντικής χειραγώγησης και παραποίησης δημοσιονομικών στοιχείων.
<P>
" χώρα μου, η Εσθονία, αντιμετώπισε βαθιά οικονομική κρίση πριν από τρία χρόνια. Ωστόσο, λάβαμε μέτρα, ισοσκελίσαμε τον προϋπολογισμό μας και εισήλθαμε στη ζώνη του ευρώ. " Λετονία έλαβε επίσης μέτρα και είναι εμφανές ότι επανέρχεται σε τροχιά ομαλότητας.
<P>
Όλοι για έναν και ένας για όλους. Όλοι πρέπει να αναλάβουμε δράση για να αναμορφώσουμε τις κοινωνίες μας. " περικοπή δαπανών είναι οδυνηρή, αλλά δεν παύει να είναι ο μόνος τρόπος αποκατάστασης της ανάπτυξης και της σταθερότητας.
<SPEAKER ID="074" NAME="Seán Kelly" AFFILIATION="PPE">
(EN) Κύριε Πρόεδρε, ακούσαμε να γίνεται πολύς λόγος σήμερα για διαρκείς συνεισφορές ή διαρκείς περικοπές. Θέλω να προσθέσω μια επιπλέον διάσταση στο όλο μίγμα, και αυτή αφορά τις "διαρκείς κλοπές". Αναφέρομαι ειδικότερα στο επιτόκιο που χρεώνει η ΕΚΤ στη χώρα μου, την Ιρλανδία. Αγωνιζόμαστε σθεναρά για να επιτύχουμε τους στόχους μας στο πλαίσιο του προγράμματος διάσωσης. Αλλά το επιτόκιο αυτό δεν μας βοηθά.
<P>
Ευτυχώς, το Ευρωπαϊκό Κοινοβούλιο και η Επιτροπή έχουν αντιληφθεί ότι ο τρόπος με τον οποίο αντιμετωπιζόμαστε είναι άδικος. " επιβολή ενός τέτοιου επιτοκίου ισοδυναμεί με το να δένουμε μια πέτρα στον λαιμό ενός ανθρώπου που πνίγεται, τη στιγμή που στέλνουμε τη ναυαγοσωστική λέμβο για να τον σώσουμε.
<P>
Καλώ το Συμβούλιο, κατά την αυριανή κιόλας συνεδρίασή του, να μειώσει το επιτόκιο που έχει επιβληθεί στην Ιρλανδία. Αν το πράξει αυτό, θα επανέλθουμε σε τροχιά ανάπτυξης, θα εκπληρώσουμε τις δεσμεύσεις μας και θα ξαναγίνουμε σημαντικό κράτος, θα γίνουμε δηλαδή και πάλι ισότιμο μέλος της Ευρώπης.
<SPEAKER ID="075" NAME="Csaba Sándor Tabajdi" AFFILIATION="S&amp;D">
(HU) Κύριε Πρόεδρε, ευελπιστούμε ότι το Ευρωπαϊκό Συμβούλιο θα υιοθετήσει τους τρεις επιτυχημένους στόχους της ουγγρικής Προεδρίας: τη στρατηγική του Δούναβη, τη στρατηγική για τους Ρομά και την ολοκλήρωση των ενταξιακών διαπραγματεύσεων με την Κροατία. Ο βασικός στόχος, εντούτοις, είναι η υιοθέτηση της "εξάδας", της δέσμης νομοθετικών μέτρων για την οικονομική διακυβέρνηση. Οι ούγγροι εμπειρογνώμονες και διπλωμάτες αξίζουν εύσημα για το εξαίρετο έργο τους, διότι κατάφεραν να μειώσουν τον αριθμό των εκκρεμοτήτων μεταξύ του Συμβουλίου και του Ευρωπαϊκού Κοινοβουλίου σε ελάχιστα μόνο ζητήματα. Για να ξεπεραστεί το αδιέξοδο των διαπραγματεύσεων, η ουγγρική κυβέρνηση πρέπει να επιτύχει συμβιβασμούς στο ανώτατο δυνατό επίπεδο. Το αν η κυβέρνηση του Viktor Orbán διαθέτει επαρκές πολιτικό κεφάλαιο για να τα καταφέρει είναι πάντως ακόμα αβέβαιο. Είναι σε θέση ο κ. Matolcsy, ο οποίος στο παρελθόν είχε επιτεθεί ανοικτά με σκληρές εκφράσεις κατά του ευρωπαϊκού εξαμήνου, να επιχειρηματολογήσει πειστικά υπέρ της ενίσχυσης της οικονομικής διακυβέρνησης; Ευελπιστώ ότι θα καταστεί, παρόλ' αυτά, δυνατή η επίτευξη προόδου στους κόλπους του Συμβουλίου. " Ευρώπη έχει ανάγκη τη θέσπιση της οικονομικής διακυβέρνησης το συντομότερο δυνατόν.
<SPEAKER ID="076" NAME="Ilda Figueiredo" AFFILIATION="GUE/NGL">
(PT) Κύριε Πρόεδρε, τα σοβαρά οικονομικά και κοινωνικά προβλήματα που πλήττουν πολλά κράτη μέλη της Ένωσης πρέπει να μελετηθούν πολύ προσεκτικά από το προσεχές Ευρωπαϊκό Συμβούλιο του Ιουνίου, το οποίο οφείλει να προβληματιστεί βαθιά για τις αιτίες τους και να αναλάβει τις ευθύνες που του αναλογούν για τις ολοένα και πιο νεοφιλελεύθερες πολιτικές της Ένωσης, όπως οι ιδιωτικοποιήσεις και η υποτίμηση της εργασίας, οι οποίες προκαλούν όξυνση των κοινωνικών ανισοτήτων, αύξηση των οικονομικών αποκλίσεων και περισσότερη ανεργία, φτώχεια και κοινωνικό αποκλεισμό. Τα μέλη του Συμβουλίου αδιαφορούν για τον καθημερινό αγώνα των εργαζομένων και των απλών ανθρώπων και, δυστυχώς, η πρότασή τους είναι να μονιμοποιηθούν οι νεοφιλελεύθερες πολιτικές οι οποίες έχουν προκαλέσει ήδη σοβαρές κρίσεις στην Ελλάδα και την Ιρλανδία και απειλούν την Πορτογαλία και άλλα κράτη μέλη.
<P>
Εν τέλει, η επιδίωξή τους είναι να διευκολύνουν την αύξηση της κερδοφορίας του κεφαλαίου και της κερδοσκοπίας στο χρηματοπιστωτικό σύστημα, πάντα εις βάρος των ίδιων κοινωνικών ομάδων: των εργαζομένων, των πολύ μικρών, των μικρών και μεσαίων επιχειρήσεων, των αγροτών και των ανθρώπων που πλήττονται από τις περικοπές των επενδύσεων και από τις πολιτικές λιτότητας.
<SPEAKER ID="077" NAME="Franz Obermayr" AFFILIATION="NI">
(DE) Κύριε Πρόεδρε, η σημερινή μεταναστευτική πολιτική της ΕΕ έχει αποτύχει. Ένα παράδειγμα είναι τα σχέδια της Επιτροπής για τις λεγόμενες εταιρικές σχέσεις κινητικότητας, σκοπός των οποίων είναι να δοθεί επίφαση νομιμότητας στη μαζική εισροή μεταναστών από τη βόρεια Αφρική. " κ. Malmström έχει δηλώσει επανειλημμένως ότι η Ευρώπη εξαρτάται, δήθεν, από τη μετανάστευση από τη Βόρεια Αφρική. Ωστόσο, αγνοείται εσκεμμένα το γεγονός ότι πολλά κράτη μέλη αντιμετωπίζουν υψηλά επίπεδα ανεργίας, ιδίως μεταξύ των νέων. Στη Λιβύη, ο πληθυσμός διπλασιάστηκε τα τελευταία 20 έτη. Έτσι, αν ανοίγονταν οι πύλες στη Βόρεια Αφρική, οι ασκούμενες πιέσεις στην ευρωπαϊκή αγορά εργασίας θα αυξάνονταν ακόμη περισσότερο. Επομένως, δεν χρειαζόμαστε ακόμη περισσότερη μετανάστευση από τη Βόρεια Αφρική, αλλά μάλλον τον συνολικό τερματισμό της μετανάστευσης. Οι πολίτες μας δεν επιθυμούν τη σύναψη εταιρικών σχέσεων κινητικότητας σε αυτόν τον τομέα· απεναντίας, τάσσονται υπέρ των συμφωνιών επανεισδοχής. Οι συμπολίτες μας δεν επιθυμούν ανοικτά σύνορα, αλλά επαναφορά των ελέγχων και ενίσχυση του Frontex. Αυτό πρέπει να ληφθεί υπόψη κατά τη συζήτηση της "προόδου" ως προς την εφαρμογή της μεταναστευτικής πολιτικής κατά την προσεχή σύνοδο του Συμβουλίου.
<SPEAKER ID="078" NAME="Lena Kolarska-Bobińska" AFFILIATION="PPE">
(PL) Κύριε Πρόεδρε, αφιερώσαμε το μεγαλύτερο μέρος αυτής της συζήτησης στο ζήτημα της ελληνικής κρίσης, και πολύ σωστά, δεδομένου ότι πρόκειται για μείζονος σημασίας πρόβλημα. Ωστόσο, κατά τη διάρκεια της χθεσινής συζήτησης, ο κ. Barroso ζήτησε την υποστήριξή μας και για το θέμα της ζώνης Σένγκεν. Το γεγονός ότι ο κ. Barroso ζήτησε την υποστήριξη του Κοινοβουλίου μας σημαίνει ότι μάλλον προβλέπει πολύ δύσκολες καταστάσεις και δύσκολες συνομιλίες με τους αρχηγούς των διαφόρων κυβερνήσεων. Θέλω να επισημάνω ότι η ζώνη Σένγκεν, και η ελευθερία μετακινήσεων την οποία εξασφαλίζει στο εσωτερικό της Ευρώπης, υπήρξε, για εμένα προσωπικά, ως Πολωνή, αλλά και για το σύνολο του πολωνικού λαού, σύμβολο ελευθερίας καθώς και της ίδιας της Ένωσης, και ένα από τα βασικά πλεονεκτήματα και τις σπουδαιότερες αρετές της Ευρωπαϊκής Ένωσης. Δεν είναι δυνατόν να επιτρέψουμε τον περιορισμό αυτής της ελευθερίας ή την αποσύνθεση της ζώνης Σένγκεν, διότι αυτού ακριβώς του είδους οι αποφάσεις και πολιτικές καθορίζουν την εικόνα που έχουν οι πολίτες για την ΕΕ. Συνεπώς, απευθύνω έκκληση υπέρ της προάσπισης όχι μόνο του συστήματος Σένγκεν, αλλά και της ένταξης σε αυτό της Ρουμανίας και της Βουλγαρίας, ή μάλλον της συμμετοχής τους στο συγκεκριμένο σύστημα όσο το δυνατόν συντομότερα.
<SPEAKER ID="079" NAME="Bogusław Liberadzki" AFFILIATION="S&amp;D">
(PL) Κύριε Πρόεδρε, κατά τη διάρκεια της σημερινής συζήτησης είδα με μεγάλη ικανοποίηση ποια είναι τα δύο στρατόπεδα που έχουν διαμορφωθεί όσον αφορά τους λόγους για τους οποίους έχουμε περιέλθει στη σημερινή κατάσταση, καθώς και τις αντίστοιχες προτάσεις: οι νεοφιλελεύθεροι από τη μία πλευρά, και οι βουλευτές της Αριστεράς από την άλλη. Είναι προφανές ότι, μετά από πολύμηνες συζητήσεις σχετικά με την κατάσταση στην Ευρώπη, καταλήξαμε στο συμπέρασμα, πρώτον, ότι οι κίνδυνοι που μας απειλούν είναι πολύ σοβαροί και, δεύτερον, ότι η συνεργασία είναι αναγκαία. Σε σχέση με αυτό το θέμα, επικροτώ επίσης τη σημερινή δήλωση του κ. Barroso ότι θα κατατεθεί πρόταση για την επιβολή φόρου επί των χρηματοπιστωτικών συναλλαγών. Με χαροποιεί ιδιαίτερα αυτή η εξέλιξη. Είναι κρίμα που δεν επεξεργαζόμαστε ήδη ένα τελικό σχέδιο, γεγονός όμως είναι ότι υπάρχει σχέδιο και αυτό είναι ιδιαίτερα θετικό. Αν μου επιτρέπετε, θέλω να υπογραμμίσω ένα ακόμη ζήτημα: προς το παρόν επικεντρωνόμαστε στην ευρωζώνη, αλλά στην Ευρωπαϊκή Ένωση υπάρχει και μια "ζώνη εκτός του ευρώ", και πρέπει να μεριμνήσουμε ώστε να μην αντιμετωπίσει ούτε αυτή προβλήματα.
<SPEAKER ID="080" NAME="Simon Busuttil" AFFILIATION="PPE">
(MT) Κύριε Πρόεδρε, ως προς το θέμα της μετανάστευσης, αναμένουμε τρία πράγματα από την αυριανή σύνοδο. Πρώτον, να προστατευθεί η ζώνη Σένγκεν, καθώς προσφέρει ελευθερία στους πολίτες μας και αποτελεί ένα από τα πλέον ορατά στους πολίτες στοιχεία της Ευρωπαϊκής Ένωσης. Δεύτερον, αναμένουμε να αναληφθεί από κοινού ευθύνη για τον έλεγχο και των εξωτερικών συνόρων, όχι μόνον των εσωτερικών. Αυτό προϋποθέτει ενίσχυση του Frontex, καθώς και αυξημένη αλληλεγγύη και επιμερισμό των ευθυνών με δίκαιο και αμερόληπτο τρόπο. Θα απαιτήσει επίσης μεγαλύτερη συνεργασία με τις χώρες της νοτίου Μεσογείου στις οποίες έχουν υπάρξει επαναστάσεις. Πάνω απ' όλα, εκείνο που απαιτείται με επιτακτικό τρόπο αύριο είναι να επιδειχθεί γνήσια πολιτική βούληση. Αν απουσιάζει η πολιτική βούληση, δεν πρόκειται ποτέ να κάνουμε πράξη τις διακηρύξεις μας.
<SPEAKER ID="081" NAME="Maroš Šefčovič" LANGUAGE="EN">
Κύριε Πρόεδρε, η σημερινή φορτισμένη και ζωηρή συζήτηση αναδεικνύει με σαφή τρόπο τον καίριο χαρακτήρα και την κρίσιμη σπουδαιότητα της ημερήσιας διάταξης του Ευρωπαϊκού Συμβουλίου για το μέλλον της Ευρώπης.
<P>
" Ελλάδα πρωταγωνίστησε σε μεγάλο βαθμό στην πλειονότητα των παρεμβάσεών μας. Γνωρίζουμε ότι η κατάσταση στην Ελλάδα είναι πολύ δύσκολη και ότι δεν υπάρχουν εύκολες λύσεις. Συμφωνώ με όσες και όσους υποστηρίξατε ότι είναι πολύ σημαντικό να δείξουμε στον ελληνικό λαό ότι δεν του ζητούνται μόνο περικοπές και λιτότητα, αλλά ότι υπάρχει και φως στην άκρη του τούνελ και ότι μπορούμε να βοηθήσουμε πραγματικά την Ελλάδα να επανέλθει σε τροχιά ανάπτυξης.
<P>
" λιτότητα πρέπει, συνεπώς, να συνοδεύεται από την προώθηση πολιτικών και μέτρων υπέρ της ανάπτυξης. Είμαι απόλυτα βέβαιος ότι η Ευρωπαϊκή Ένωση και η Επιτροπή μπορούν να επιτύχουν αυτόν τον στόχο. Μπορούμε να βοηθήσουμε την Ελλάδα να βελτιώσει τις διοικητικές της ικανότητες. Μπορούμε να βοηθήσουμε την Ελλάδα να απορροφήσει καλύτερα τους πόρους των διαρθρωτικών ταμείων και να τους διοχετεύσει σε τομείς στρατηγικής σημασίας για την ανάπτυξη, ενώ μπορούμε επίσης να βοηθήσουμε τις ελληνικές αρχές να βελτιώσουν την ποιότητα των φοροεισπρακτικών τους μηχανισμών.
<P>
Ξέρουμε πώς μπορούμε να βοηθήσουμε χώρες να βελτιώσουν τα εκπαιδευτικά τους συστήματα. Νομίζω ότι όλοι μπορούμε να το πράξουμε τώρα και η Επιτροπή είναι έτοιμη να προχωρήσει προς αυτήν την κατεύθυνση. Είμαστε πρόθυμοι να καταρτίσουμε προγράμματα τεχνικής βοήθειας που θα συνοδεύουν τα δύσκολα μέτρα λιτότητας τα οποία θα υποχρεωθούν να εφαρμόσουν οι ελληνικές αρχές. Κατ' αυτόν τον τρόπο, θέλουμε να δείξουμε ξεκάθαρα το ενδιαφέρον της Ευρώπης· η Ευρώπη επιδεικνύει αλληλεγγύη και μπορεί να προσφέρει βοήθεια όταν μια χώρα αντιμετωπίζει δυσκολίες τέτοιας έκτασης.
<P>
Ωστόσο, το ίδιο μήνυμα πρέπει να στείλει και το ελληνικό πολιτικό σύστημα. Μπορούμε να καταβάλουμε τις μέγιστες δυνατές προσπάθειες, αλλά και οι ελληνικές αρχές οφείλουν να επιδείξουν σαφώς πολιτική ενότητα καθώς και αποφασιστικότητα για την αντιμετώπιση των δύσκολων προβλημάτων που μαστίζουν τη χώρα. Αυτή είναι η προσωπική μου έκκληση και η έκκληση της Επιτροπής προς τους πολιτικούς στην Ελλάδα: συνεργαστείτε, δείξτε μας ότι είστε ενωμένοι, δείξτε μας ότι προσεγγίζετε με ενιαίο τρόπο αυτά τα πολύ δύσκολα θέματα. " συγκυρία είναι κατάλληλη και μια τέτοια χειρονομία θα ήταν εξαιρετικό δείγμα υπευθυνότητας.
<P>
Λίγοι ήταν οι ομιλητές που έθιξαν το πολύ σημαντικό στοιχείο της ολοκλήρωσης του ευρωπαϊκού εξαμήνου. Ωστόσο, εγώ θα το αναφέρω εδώ διότι χρειαζόμαστε τη βοήθεια των μελών του Ευρωπαϊκού Κοινοβουλίου, οι οποίοι μπορούν να επιστρέψουν στις εκλογικές τους περιφέρειες και να εξηγήσουν στους πολίτες ότι το ευρωπαϊκό εξάμηνο έχει ολοκληρωθεί οπότε ξεκινούν πλέον τα εθνικά εξάμηνα. Νομίζω ότι γνωρίζουμε τι πρέπει να κάνουμε· υπάρχουν συστάσεις ανά χώρα οι οποίες είναι πολύ δίκαιες, ειλικρινείς και λεπτομερείς για καθένα από τα κράτη μέλη, αλλά τώρα απαιτείται η συνεργασία των εθνικών αρχών και των εθνικών κυβερνήσεων προκειμένου να υλοποιηθούν πρακτικά οι μεταρρυθμίσεις στα κράτη μέλη. Μόνο έτσι θα αλλάξουμε προς το καλύτερο την ποιότητα και την ανταγωνιστικότητα της ευρωπαϊκής οικονομίας και θα δώσουμε νέα ώθηση στην ευρωπαϊκή οικονομία.
<P>
Θέλω να επιβεβαιώσω για μια ακόμη φορά ότι η Ευρωπαϊκή Επιτροπή θα προτείνει έναν φόρο επί των χρηματοπιστωτικών συναλλαγών. Οφείλαμε προηγουμένως να διεξαγάγουμε μια πολύ διεξοδική μελέτη επιπτώσεων, η οποία όμως αναμένεται σύντομα να ολοκληρωθεί. Αυτή θα είναι μία από τις προτάσεις μας και μία από τις συνεισφορές μας στον παγκόσμιο διάλογο για τα πολύ σημαντικά αυτά θέματα. Και πάλι, η Ευρώπη θα αναλάβει ηγετικό ρόλο ως προς το θέμα αυτό, ευελπιστούμε δε ότι οι διεθνείς εταίροι μας θα ακολουθήσουν το παράδειγμά μας.
<P>
Αρκετοί από τους ομιλητές αναφέρθηκαν στη ζώνη Σένγκεν και στη σημασία της εφαρμογής μεταναστευτικών πολιτικών υψηλής ποιότητας. Θέλω να σας διαβεβαιώσω ότι έχουμε πλήρη επίγνωση του γεγονότος ότι η ελευθερία και τα δικαιώματα των προσώπων για ελεύθερη κυκλοφορία εντός της Ευρώπης είναι ένα από τα σημαντικότερα επιτεύγματα της Ένωσης και πρέπει να διαφυλάσσεται ως κόρη οφθαλμού. " Επιτροπή θα ενεργήσει ως θεματοφύλακας των Συνθηκών και θα είναι έτοιμη να αναλάβει δράση αν τεθούν υπό αμφισβήτηση τα βασικά θεμέλια αυτών των αρχών.
<P>
Μετά τις πρόσφατες εξελίξεις, πρέπει επίσης να αναγνωρίσουμε ότι χρειαζόμαστε μια σύνθετη λύση που θα καλύπτει όλες τις πτυχές της μετανάστευσης και ότι πρέπει να εδραιώσουμε την εμπιστοσύνη στο σύστημα. Ως εκ τούτου, η Επιτροπή είναι πεπεισμένη ότι μόνο μια συντονισμένη και κοινοτικού χαρακτήρα διαδικασία είναι ενδεδειγμένη, σε αντίθεση με μονομερείς πρωτοβουλίες των κρατών μελών για επαναφορά των ελέγχων στα εσωτερικά σύνορα.
<P>
Χρειαζόμαστε επίσης ένα κοινό ευρωπαϊκό σύστημα ασύλου το οποίο θα είναι πιο αποτελεσματικό και θα παρέχει αυξημένη προστασία. Θα καταβάλουμε κάθε δυνατή προσπάθεια προκειμένου να διασφαλιστεί η ολοκλήρωση και η πλήρης εφαρμογή αυτού του συστήματος έως το 2012. Αυτή είναι η θέση της Επιτροπής και ευελπιστώ ότι θα υποστηριχθεί από το Ευρωπαϊκό Κοινοβούλιο και τα κράτη μέλη.
<P>
Επιτρέψτε μου να κάνω μια σύντομη αναφορά στην οικονομική διακυβέρνηση και τη λεγόμενη "εξάδα". Ακούσατε ήδη την τοποθέτηση του Προέδρου της Επιτροπής και θα έχετε την ευκαιρία να συζητήσετε λεπτομερέστερα το θέμα αυτό με τον συνάδελφό μου, κ. Olli Rehn. Θέλω να υπογραμμίσω ένα μόνο στοιχείο και αυτό είναι η σημασία της επίτευξης συμφωνίας το συντομότερο, διότι ο χρόνος πιέζει και πρέπει να είναι εγκαίρως έτοιμα τα νέα μέσα που θα εφαρμόσουμε για τη μελλοντική διαχείριση των ευρωπαϊκών οικονομιών με καλύτερο και πιο αξιόπιστο τρόπο.
<P>
Ένα καταληκτικό σχόλιο σχετικά με την Κροατία. Νομίζω ότι είναι καιρός και πρέπει να συγχαρούμε την Κροατία, διότι βρίσκεται κοντά σε μια ιστορική στιγμή και πιστεύω ότι έτσι θα δώσουμε ένα πολύ θετικό μήνυμα, όχι μόνον για το σύνολο των Κροατών, αλλά και για όλους τους λαούς των Δυτικών Βαλκανίων.
<P>
Θα ήθελα επίσης να συγχαρώ το Ευρωπαϊκό Κοινοβούλιο και τον εισηγητή του, κ. Swoboda, καθώς και την ουγγρική Προεδρία, η οποία προώθησε με εξαιρετικό τρόπο την υπόθεση της κροατικής προσχώρησης, επιτρέποντάς μας να έχουμε αυτά τα πολύ καλά αποτελέσματα αυτήν τη στιγμή.
<P>
Τις τελευταίες ευχαριστίες μου θέλω να τις απευθύνω στην κ. Enikő Győri. Δήλωσε επανειλημμένως ότι ήθελε να ηγηθεί μιας φιλικής προς το Κοινοβούλιο Προεδρίας. Νομίζω ότι το έχει αποδείξει με τη συχνή παρουσία της σε τούτο το Σώμα. Θέλω επίσης να την ευχαριστήσω για την άριστη συνεργασία της με την Επιτροπή.
<SPEAKER ID="082" NAME="Enikő Győri" LANGUAGE="HU">
Κύριε Πρόεδρε, κυρία Επίτροπε, κυρίες και κύριοι, επιτρέψτε μου να χρησιμοποιήσω τη μητρική μου γλώσσα σε αυτήν την τελευταία συμμετοχή μου στη σύνοδο της Ολομέλειας. Καταρχάς, θέλω να σας ευχαριστήσω όλες και όλους για την αναγνώριση του έργου μας, καθώς ακούσαμε πολλούς ευρωπαίους βουλευτές από διάφορες πολιτικές ομάδες να διαπιστώνουν ότι η ουγγρική Προεδρία έκανε καλή δουλειά. Προσωπικά πιστεύω ότι αξίζει πραγματικά να ασκεί κανείς την Προεδρία της Ευρωπαϊκής Ένωσης με τρόπο φιλικό προς το Κοινοβούλιο.
<P>
Ο Πρόεδρος Barroso αναφέρθηκε στη λεγόμενη "εξάδα", ενώ ο Αντιπρόεδρος Šefčovič σχολίασε τις διαπραγματεύσεις με την Κροατία και τα διαφορετικά επιμέρους ζητήματα. " ύπαρξη της διαδικασίας συναπόφασης στην Ευρωπαϊκή Ένωση παρέχει στο Συμβούλιο και στην Προεδρία τη δυνατότητα να καλλιεργήσουν προσωπικές σχέσεις με έναν μεγάλο αριθμό βουλευτών και να ενισχύσουν την αμοιβαία επίγνωση εντός των θεσμικών οργάνων για τα προβλήματα αλλήλων, γεγονός που πιστεύω ότι αποτελεί σπουδαία ευκαιρία για όλους μας.
<P>
Σας ευχαριστώ για τη διοργάνωση της σημερινής συζήτησης. Εκτιμώ ότι συμφωνούμε ως προς τις θεμελιώδεις αρχές και τις βασικές αξίες, για τις οποίες έγινε πολύς λόγος σήμερα, ενώ συζητήθηκαν ακόμη και διαφορετικές φιλοσοφίες για την ευρωπαϊκή ολοκλήρωση, και οφείλω να πω ότι οι περισσότερες από τις παρεμβάσεις των βουλευτών αντικατόπτριζαν αυτήν τη σύγκλιση των θέσεών μας. Συμφωνούμε επίσης ότι το Ευρωπαϊκό Συμβούλιο καλείται σήμερα να αντιμετωπίσει εξαιρετικά δύσκολα προβλήματα. Θα ήμουν πιο προσεκτική ως προς τη χρήση της λέξης "ιστορικός", διότι νομίζω ότι η υπερβολικά συχνή χρήση της την αποδυναμώνει.
<P>
Συμφωνώ απολύτως με τη διαπίστωση ότι ο φόβος και η δυσπιστία είναι κακοί σύμβουλοι και ότι οι ηγέτες της ΕΕ δεν πρέπει να αφεθούν στο έλεος τέτοιων συναισθημάτων στις συνεδριάσεις τους αύριο και μεθαύριο. Αποτελεί πεποίθησή μου, και πεποίθηση της ουγγρικής Προεδρίας, ότι πρέπει να βασίζουμε όλες τις ενέργειές μας στην εμπιστοσύνη -θα προσέθετα δε στην αμοιβαία εμπιστοσύνη- στην ανάληψη ευθυνών και στην αλληλεγγύη, όπως ακριβώς μας προτρέψατε. Είτε πρόκειται για την οικονομική πολιτική, είτε για τις μεταρρυθμίσεις του συστήματος Σένγκεν, το άσυλο ή τη διεύρυνση, αυτή πρέπει να είναι η βάση των ενεργειών μας. " λύση -όπως προτείνει η μεγάλη πλειονότητα των βουλευτών- είναι περισσότερη Ευρώπη, ισχυρότερη Ευρώπη· σε αυτό ακριβώς το πνεύμα εργάστηκε το τελευταίο εξάμηνο η ουγγρική Προεδρία. Έχουμε όντως την ακλόνητη πεποίθηση ότι η βαθύτερη ολοκλήρωση είναι η λύση στα κοινά μας προβλήματα.
<P>
Τέλος, θέλω να σας εκθέσω εν συντομία τα θέματα που ανατέθηκαν στην ουγγρική Προεδρία σε προηγούμενα Ευρωπαϊκά Συμβούλια, ειδικότερα: ποια θα είναι τα αποτελέσματα και τα επιτεύγματα που θα παρουσιαστούν στη σύνοδο κορυφής που αρχίζει αύριο, καθώς, σε τελική ανάλυση, έπρεπε να καταλήξουμε σε συμφωνία μαζί σας σχετικά με συγκεκριμένους φακέλους, ενώ έπρεπε ταυτόχρονα να επιτύχουμε συμφωνίες σε σχέση και με άλλα θέματα.
<P>
Επιτρέψτε μου να ξεκινήσω από τα οικονομικά θέματα. Έχουμε ήδη αναφερθεί στο ευρωπαϊκό εξάμηνο, και θέλω να ευχαριστήσω τον Αντιπρόεδρο Šefčovič, διότι είναι πραγματικά χρήσιμο να εξηγηθεί στους πολίτες τι ακριβώς σημαίνει το εξάμηνο. Αφορά την εξασφάλιση της αναγκαίας διαφάνειας η οποία θα μας επιτρέψει να γνωρίζουμε σε τι κατάσταση βρίσκεται κάθε στιγμή η διαχείριση των οικονομικών των κρατών μελών, έτσι ώστε να μπορούμε να τους στέλνουμε εγκαίρως προειδοποιητικά μηνύματα. Επικροτώ το γεγονός ότι το Ευρωπαϊκό Κοινοβούλιο παρακολούθησε με μεγάλη προσοχή αυτήν την πρακτική· σε αυτό το ευρωπαϊκό εξάμηνο ενθαρρύνουμε τα κράτη μέλη να εφαρμόζουν αυστηρότερη δημοσιονομική διαχείριση και, ταυτόχρονα, θέτουμε τις βάσεις για την προώθηση της ανάπτυξης μέσω σκληρής δουλειάς και δημιουργικότητας.
<P>
Όσον αφορά στην "εξάδα", σύντομα θα διεξαχθεί ενδελεχής συζήτηση επί του θέματος στο Κοινοβούλιο. Επιτρέψτε μου να σας αναφέρω δύο λόγους για τους οποίους προκρίνω την έγκριση της τρέχουσας συμφωνίας. Πρώτον, διότι η συγκεκριμένη δέσμη μέτρων είναι καλή. Είναι καλύτερη από την αρχική πρόταση του Συμβουλίου, ενώ το Κοινοβούλιο εξασφάλισε παραχωρήσεις από το Συμβούλιο για όλα τα θέματα της ημερήσιας διάταξής του. Εξασφαλίσαμε παραχωρήσεις ακόμα και όσον αφορά την ψηφοφορία με αντεστραμμένη ειδική πλειοψηφία. Οφείλω λοιπόν να διαφωνήσω με τη γνώμη του κ. Lambsdorff ότι η όλη δέσμη έχει μόνο έναν αποτελεσματικό μοχλό υλοποίησης, δηλαδή την αντεστραμμένη ειδική πλειοψηφία. Το πλεονέκτημα αυτής της δέσμης είναι άλλωστε το γεγονός ότι ενσωματώνει στο σύστημα πολλά στοιχεία ελέγχου και αντισταθμίσεων, μέσω των οποίων θα είναι δυνατή η μελλοντική αποφυγή κρίσεων όπως αυτή του 2008.
<P>
Όσον αφορά στην ελεύθερη κυκλοφορία των προσώπων, επιτρέψτε μου να σας πω ότι στο Συμβούλιο Δικαιοσύνης και Εσωτερικών Υποθέσεων της 9ης Ιουνίου, η ουγγρική Προεδρία ενέκρινε ομοφώνως ένα συμπέρασμα στο οποίο δηλώνεται ότι η ελεύθερη κυκλοφορία πρέπει να διατηρηθεί, ότι πρέπει να αναθεωρήσουμε τα μέτρα που έχουμε ήδη στη διάθεσή μας, και μόνο εφόσον τα εξαντλήσουμε και ανακύψουν πραγματικά νέα προβλήματα, τα οποία να καθιστούν αναγκαία την προσαρμογή του ισχύοντος κεκτημένου μας, μπορούμε να λάβουμε έκτακτα μέτρα για έκτακτες καταστάσεις, και ότι οι λεπτομέρειες πρέπει να καθοριστούν όταν κατατεθεί συγκεκριμένη νομοθετική πρόταση, η οποία, εξ όσων γνωρίζω, αναμένεται το προσεχές φθινόπωρο.
<P>
Μόλις ενημερώθηκα ότι, παράλληλα με την τρέχουσα σύνοδο της Ολομέλειας, το Συμβούλιο κατέληξε σε συμφωνία επί του μόνου εκκρεμούς ζητήματος όσον αφορά τον Frontex, οπότε οι διαπραγματεύσεις για την ενίσχυση του Frontex έχουν ολοκληρωθεί με επιτυχία. Ευχαριστώ το Κοινοβούλιο για τη συνεργασία του.
<P>
Το άλλο θέμα που μας ανατέθηκε από το Ευρωπαϊκό Συμβούλιο ήταν η αύξηση της δανειοδοτικής ικανότητας της Ευρωπαϊκής Τράπεζας Επενδύσεων, και επ' αυτού μπορέσαμε να καταλήξουμε σε συμφωνία με το Ευρωπαϊκό Κοινοβούλιο, κάτι που αποτελεί μία ακόμη επιτυχία της Προεδρίας μας, εκτιμώ δε ότι πρόκειται για ένα σημαντικό βήμα προς την κατεύθυνση της εξομάλυνσης της κατάστασης στις χώρες της Βόρειας Αφρικής.
<P>
Επιτρέψτε μου μια γρήγορη παρέκβαση, καθώς πρέπει να απαντήσω στα σχόλια του κ. Tabajdi. Οφείλω να απορρίψω τις παρατηρήσεις του σχετικά με τα μέλη της ουγγρικής κυβέρνησης, οι οποίες πιστεύω ότι στηρίζονται σε εσωτερικά πολιτικά κίνητρα. Πρώτον, παρακαλώ να ρωτήσετε τους συναδέλφους σας στην Επιτροπή Οικονομικής και Νομισματικής Πολιτικής του Ευρωπαϊκού Κοινοβουλίου για το έργο του υπουργού Εθνικής Οικονομίας György Matolcsy, διότι η ατμόσφαιρα που επικράτησε στη χθεσινή ακρόαση ήταν κάπως διαφορετική από αυτήν που μας περιγράψατε εδώ σήμερα. Θα σας συνιστούσα επίσης να διαβάσετε τις απαντήσεις των κρατών μελών στις προτάσεις της Επιτροπής σχετικά με το ευρωπαϊκό εξάμηνο. Ο καθένας είναι ελεύθερος να αντιδρά και να επικρίνει το περιεχόμενο, δεδομένου ότι όλα είναι αποτέλεσμα συζητήσεων και ανταλλαγών απόψεων στην Ευρωπαϊκή Ένωση και είναι αλήθεια ότι πολλά κράτη μέλη έχουν ήδη επικρίνει το περιεχόμενο. Δεύτερον, επιτρέψτε μου να σας επισημάνω ένα από τα θετικά χαρακτηριστικά της ουγγρικής Προεδρίας, το κλειδί της επιτυχίας μας για την επίτευξη συμφωνιών με τα ευρωπαϊκά θεσμικά όργανα σε τόσα πολλά θέματα, δηλαδή τον σεβασμό των Συνθηκών και των αρμοδιοτήτων των θεσμικών οργάνων. Υποβάλαμε την "εξάδα" στο Συμβούλιο γνωρίζοντας ότι η ουγγρική Προεδρία έκανε ό,τι ήταν δυνατόν για να επιτευχθεί συμφωνία, κάτι για το οποίο μας επαίνεσαν ο Πρόεδρος Barroso και οι συνάδελφοί σας σε τούτο το Σώμα στις συνεδριάσεις των αρμοδίων επιτροπών. Συνεπώς, τώρα υποβάλλουμε τη συγκεκριμένη δέσμη στο Ευρωπαϊκό Συμβούλιο, του οποίου Πρόεδρος είναι ο κ. Herman Van Rompuy και ο οποίος είναι αρμόδιος για να αποφασίσει τα επόμενα βήματα.
<P>
Τελευταίο αλλά εξίσου σημαντικό, θέλω να αναφερθώ στο θέμα της προσχώρησης της Κροατίας. Όπως είπα στην αρχή της ομιλίας μου, είμαι προσεκτική ως προς τη χρήση της λέξης "ιστορικός". Ωστόσο, στην περίπτωση της Κροατίας, νομίζω ότι βρισκόμαστε πράγματι μπροστά σε μια ιστορική στιγμή, διότι στέλνουμε ένα πολύ σημαντικό μήνυμα στα Δυτικά Βαλκάνια, ότι δηλαδή έχουν θέση στους κόλπους της Ευρωπαϊκής Ένωσης. Ελπίζω ειλικρινώς ότι οι αρχηγοί κρατών και κυβερνήσεων της ΕΕ θα λάβουν αύριο και μεθαύριο την πολιτική απόφαση για την προσχώρηση της Κροατίας και ότι θα μπορέσουν να ολοκληρωθούν οι διαπραγματεύσεις κατά τις τελευταίες ώρες της ουγγρικής Προεδρίας, έως τις 30 Ιουνίου το αργότερο. " Ευρωπαϊκή Επιτροπή εργάστηκε σε εικοσιτετράωρη βάση για να μπορέσει να εκδώσει θετική έκθεση στις 10 Ιουνίου. Μπορώ να σας διαβεβαιώσω ότι τόσο οι Κροάτες όσο και η ουγγρική Προεδρία εργάζονται νυχθημερόν για να επιτευχθεί αυτό το αποτέλεσμα. Οι ομάδες εργασίας του Συμβουλίου συνεδρίαζαν καθημερινά για να μπορέσουμε να ολοκληρώσουμε τις αναγκαίες εργασίες.
<P>
Τέλος, θέλω να ευχαριστήσω όχι μόνο το Σώμα -κάτι που έπραξα ήδη- αλλά και τους εταίρους μας στην τριάδα, την Ισπανία και το Βέλγιο, για την άψογη συνεργασία και για το γεγονός ότι καταφέραμε να υλοποιήσουμε το 18μηνο πρόγραμμα της τριάδας, εύχομαι δε στην Πολωνία ό,τι καλύτερο, προσβλέποντας σε μια ακόμη φιλική προς το Κοινοβούλιο Προεδρία.
<SPEAKER ID="083" NAME="Πρόεδρος">
" συζήτηση έληξε.
<P>
Γραπτές δηλώσεις (άρθρο 149 του Κανονισμού)
<SPEAKER ID="084" NAME="Carlos Coelho" LANGUAGE="PT">
Το προσεχές Ευρωπαϊκό Συμβούλιο έχει ιδιαίτερη σπουδαιότητα διότι στο επίκεντρο των συζητήσεων θα τεθούν οι δύο μεγάλες πτυχές της ευρωπαϊκής ολοκλήρωσης. " πρώτη είναι η οικονομική ολοκλήρωση, με τη μορφή της δέσμης μέτρων για την οικονομική διακυβέρνηση, η οποία αναμένεται να επιτρέψει την εξεύρεση των βέλτιστων λύσεων για την έξοδο από την οικονομική και χρηματοπιστωτική κρίση, καθώς και τη λήψη συγκεκριμένων μέτρων στις περιπτώσεις χωρών που αντιμετωπίζουν ιδιαίτερα έντονα οικονομικά προβλήματα· προς τον σκοπό αυτόν, το Συμβούλιο πρέπει να στείλει ένα σαφές μήνυμα αλληλεγγύης και υπευθυνότητας. Δεύτερον, η περίοδος προβλημάτων και έντονων μεταναστευτικών πιέσεων την οποία διερχόμαστε δεν πρέπει να χρησιμοποιηθεί ως πρόφαση για να υπονομευθεί η μεγάλη επιτυχία της ζώνης Σένγκεν, η οποία είναι συνώνυμη της ελεύθερης κυκλοφορίας. Δεν μπορούμε να κάνουμε στροφή εκατόν ογδόντα μοιρών σε σχέση με την επιτυχημένη αυτή πολιτική· απεναντίας, πρέπει να τη διαφυλάξουμε, να την ενισχύσουμε και να την αναπτύξουμε περαιτέρω. Ευελπιστώ ότι αυτό το Συμβούλιο θα απευθύνει ένα ισχυρό, σαφές μήνυμα προς αυτήν την κατεύθυνση, τονίζοντας ότι τα κράτη μέλη οφείλουν να σέβονται και να εφαρμόζουν τους κανόνες που διέπουν το σύστημα Σένγκεν, σωστά και αποτελεσματικά. Πρέπει δε να επιστήσει την προσοχή στην ανάγκη βελτίωσης της αλληλεγγύης και του επιμερισμού των ευθυνών μεταξύ των κρατών μελών, αλλά και αύξησης των αρμοδιοτήτων και των πόρων του Frontex. Πρέπει να τονίσει επίσης την ανάγκη θέσπισης ενός πραγματικού μηχανισμού αξιολόγησης του Σένγκεν, ο οποίος θα ελέγχει τη συμμόρφωση με τους κανόνες και τους ελέγχους στα σύνορα, θα εντοπίζει τυχόν προβλήματα, θα συμβάλλει στην επίλυσή τους και, ως έσχατο μέσο, θα επιβάλλει κυρώσεις σε κράτη μέλη τα οποία επιμένουν να μην συμμορφώνονται.
<SPEAKER ID="084" NAME="João Ferreira" LANGUAGE="PT">
Οι δραματικές συνέπειες των λεγομένων μέτρων λιτότητας είναι εξαιρετικά ορατές. Όπως είχαν προειδοποιήσει πολλοί πριν από ένα έτος, το πρόγραμμα του Διεθνούς Νομισματικού Ταμείου και της Ευρωπαϊκής Ένωσης (ΔΝΤ-ΕΕ) για την Ελλάδα δεν έχει προκαλέσει απλώς οικονομική και κοινωνική καταστροφή, αλλά έχει επίσης αποδειχθεί ανίκανο να εκπληρώσει τους στόχους που υποτίθεται ότι δικαιολογούσαν την επιβολή του: οι στόχοι της μείωσης του ελλείμματος δεν έχουν επιτευχθεί, το δημόσιο χρέος της χώρας υπολογίζεται ότι κυμαίνεται αυτήν τη στιγμή περίπου στο 170%, ενώ τα επιτόκια που ζητούν οι αγορές για το δημόσιο χρέος έχουν εκτοξευθεί στα ύψη. Παρά ταύτα, το Ευρωπαϊκό Συμβούλιο προετοιμάζει νέα επίθεση. Εκτός από τα πανομοιότυπα προγράμματα του ΔΝΤ και της ΕΕ που θέλουν να εφαρμόσουν στην Ιρλανδία και τώρα στην Πορτογαλία, ετοιμάζονται να εντείνουν την επίθεση εις βάρος της Ελλάδας, συνθλίβοντας ακόμη περισσότερο τον πληθυσμό της.
<P>
Αυτές είναι οι πιο πρόσφατες εξελίξεις σε αυτήν τη διαδικασία παρεμβάσεων και εκβιασμών, η οποία έχει ξεκάθαρα αποικιοκρατικά χαρακτηριστικά. Σκοπεύουν να χρησιμοποιήσουν την οικονομική διακυβέρνηση για να θεσμοθετήσουν και να μονιμοποιήσουν τις πολιτικές παρέμβασης και τα μέτρα που συνδέονται με τα σημερινά, συνεχιζόμενα, παραδείγματα παρεμβάσεων του ΔΝΤ και της Ευρωπαϊκής Ένωσης. Επιθυμούν να γίνει μόνιμο καθεστώς η "πολλαπλή συμμόρφωση", όπως και ο εξωτερικός έλεγχος των εθνικών λογαριασμών και των πολιτικών, τις οποίες θα εποπτεύουν στενά οι μεγάλες δυνάμεις της ΕΕ. Τυχόν παραβίαση (ή ακόμη και απλή απειλή παραβίασης) των εντολών τους, θα επισύρει αυστηρές κυρώσεις. Οι εξελίξεις αυτές είναι απαράδεκτες και καταδεικνύουν πόσο οπισθοδρομική, αντιδραστική και αντιδημοκρατική είναι στην πραγματικότητα αυτή η Ευρωπαϊκή Ένωση.
<SPEAKER ID="085" NAME="Lidia Joanna Geringer de Oedenberg" LANGUAGE="PL">
Διανύουμε μια κρίσιμη περίοδο, κατά την οποία αποφασίζεται το οικονομικό μέλλον της Ευρώπης με τη μορφή της δέσμης μέτρων για την οικονομική διακυβέρνηση. Επιπλέον, σε λίγες ημέρες, η ΕΕ θα αποφασίσει για την εκταμίευση της επόμενης δόσης οικονομικής βοήθειας προς την Ελλάδα. Κατά τη γνώμη μου, αν θέλουμε να ξεπεράσουμε την κρίση, χρειαζόμαστε μεγαλύτερη οικονομική ολοκλήρωση στο εσωτερικό της Ευρώπης και όχι πρόσθετες κυρώσεις ή περιορισμούς. " σημερινή Ευρωπαϊκή Ένωση περιλαμβάνει τόσο τη ζώνη του ευρώ όσο και τις υπόλοιπες χώρες, και ενώ, ομολογουμένως, η ζώνη του ευρώ μοιράζεται ένα κοινό νόμισμα, απαρτίζεται επίσης από 17 αγορές ομολόγων και 17 κυβερνητικές στρατηγικές ανάπτυξης.
<P>
" πολιτική μου ομάδα, η Ομάδα της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο, τάσσεται συνεπώς υπέρ της υιοθέτησης θετικών λύσεων, όπως είναι η στενότερη οικονομική ολοκλήρωση. Πιστεύουμε επίσης ότι τα βάρη πρέπει να τα επωμιστούν οι υπεύθυνοι για την οικονομική κρίση, εξ ου και η ιδέα της επιβολής φόρου στις χρηματοπιστωτικές συναλλαγές και όχι στα θύματα της κρίσης, όπως είναι, λόγου χάρη, οι πολίτες της Ελλάδας.
<P>
" προσεχής σύνοδος του Ευρωπαϊκού Συμβουλίου είναι η τελευταία που διεξάγεται υπό την ουγγρική Προεδρία του Συμβουλίου, η οποία δεν κέρδισε τους επαίνους που δικαιωματικά θα της άξιζαν, διότι μια σειρά από συγκεκριμένα εγχειρήματα που περιλαμβάνονται στην ατζέντα της ΕΕ και τα προώθησαν οι Ούγγροι, όπως η δέσμη μέτρων για την οικονομική διακυβέρνηση, επισκιάστηκαν από πολιτικά ζητήματα, όπως ο νόμος για τα μέσα ενημέρωσης ή το ουγγρικό Σύνταγμα. Ευελπιστώ ότι η Πολωνία, η οποία θα αναλάβει προσεχώς την Προεδρία, δεν θα ακολουθήσει το παράδειγμα των γειτόνων μας και ότι η προεκλογική εκστρατεία για την ανάδειξη των μελών του πολωνικού κοινοβουλίου δεν θα επισκιάσει τις επιτυχίες της.
<SPEAKER ID="086" NAME="Sylvie Guillaume" LANGUAGE="FR">
Αναρωτιέμαι ποιο θα είναι το αποτέλεσμα αυτού του Συμβουλίου. Υποτίθεται ότι αποτελεί μια ευκαιρία συζήτησης της προόδου που έχει σημειωθεί ως προς την εφαρμογή της πολιτικής ασύλου και μετανάστευσης, καθώς και των συνεπειών των αραβικών επαναστάσεων στα σύνορα της Ευρώπης. Αν η επιλογή μας είναι να αξιοποιήσουμε αυτήν την ευκαιρία για να ενισχύσουμε τους ελέγχους στα εξωτερικά σύνορα, πρέπει να πούμε ευθύς εξαρχής ότι επιλέγουμε για μια ακόμη φορά λάθος στόχο. Δεν αρκεί απλώς να εφαρμόζουμε μια κατασταλτική πολιτική η οποία γνωρίζουμε ότι είναι αναποτελεσματική και προκαλεί απέραντη ανθρώπινη δυστυχία. Ας μην ξεχνάμε ότι υπάρχουν άνθρωποι που χρήζουν προστασίας στις πύλες της Ευρώπης, πύλες οι οποίες παραμένουν κλειστές για τους ανθρώπους αυτούς, με πρόσχημα το κόστος και τις καταχρήσεις. Μετά και την πρόσφατη Παγκόσμια "μέρα Προσφύγων, πρέπει να επιμείνουμε, πρωτίστως, στις ευθύνες μας ως Ευρωπαίων, στις ευθύνες τις οποίες, εσφαλμένα, φοβούνται να επωμιστούν τα κράτη μέλη. Διαφορετικά, η προθεσμία του 2012, για την οποία δεσμεύτηκαν τα ίδια τα κράτη μέλη, μπορεί κάλλιστα να χαθεί.
<SPEAKER ID="087" NAME="Zita Gurmai" LANGUAGE="EN">
Προετοιμαζόμαστε για μια πολυάσχολη σύνοδο του Ευρωπαϊκού Συμβουλίου η οποία, κατά τη γνώμη μου, μπορεί να θεωρηθεί ότι έχει ακόμη και ιστορική σημασία. " ουγγρική Προεδρία έχει ορισμένες σημαντικές επιτυχίες στο ενεργητικό της: τη στρατηγική του Δούναβη και την υιοθέτηση της στρατηγικής για τους Ρομά. Ωστόσο, ευελπιστώ ότι, μετά το υψηλού επιπέδου έργο που επιτέλεσε κατά τρόπο επαγγελματικό, θα διαθέτει αρκετό πολιτικό κύρος και ευελιξία ώστε να υλοποιήσει σημαντικούς στόχους και σε άλλους τομείς, όπως είναι η ένταξη της Κροατίας, η μετανάστευση και το πολύ επιτακτικό ζήτημα της οικονομικής διακυβέρνησης. Πρέπει να εργαστούμε σκληρά για να επιτευχθεί συναίνεση μεταξύ των 27 κρατών μελών, η οποία να αντικατοπτρίζει την ενότητα της Ευρώπης και τη βούλησή της να ξεπεράσει την κρίση και να διαφυλάξει το ουσιαστικό περιεχόμενο της ευρωπαϊκής ολοκλήρωσης. Μου προκάλεσε δέος η πολύ δύσκολη συγκυρία κατά την οποία ανέλαβε η χώρα μου για πρώτη φορά την Προεδρία της ΕΕ, και ευελπιστώ ότι το Ευρωπαϊκό Συμβούλιο την τρέχουσα εβδομάδα θα ανταποκριθεί στις προσδοκίες που έχουν δημιουργηθεί.
<SPEAKER ID="088" NAME="Andreas Mölzer" LANGUAGE="DE">
Ενώ ο Καναδάς, που είναι πρωταθλητής της παγκόσμιας μετανάστευσης, προσελκύει περισσότερους μετανάστες υψηλής ειδίκευσης από οποιαδήποτε άλλη περιοχή του κόσμου -εξάλλου, όσοι δεν μπορούν να κερδίσουν τα προς το ζην εγκαταλείπουν πολύ γρήγορα τη χώρα- η Ευρώπη μοιάζει σχεδόν να εφαρμόζει μια "φιλανθρωπική μεταναστευτική πολιτική για ανειδίκευτους εργάτες". Γεγονός είναι ότι οι περισσότεροι από τους Αφρικανούς που εισέρχονται στην Ευρώπη δεν είναι πρόσφυγες, είναι οικονομικοί μετανάστες. Αυτό το παζάρι ανθρώπινων όντων που παραπλανητικά χαρακτηρίζονται "πρόσφυγες", καθώς και οι ανθρωπιστικές εκκλήσεις για παροχή ασύλου, βλάπτουν ανεπανόρθωτα το σύστημα παροχής ασύλου.
<P>
" ευρωπαϊκή πολιτική στον τομέα του ασύλου είναι καταδικασμένη σε αποτυχία λόγω των ανεπιθύμητων παρενεργειών προηγούμενων προτάσεων: ο κανονισμός του Δουβλίνου είχε ως στόχο να αποτρέψει τις μετακινήσεις από χώρα σε χώρα προς αναζήτηση ευνοϊκών συνθηκών χορήγησης ασύλου. Τώρα, οι χώρες με εύκολα προσβάσιμα εξωτερικά σύνορα έχουν πλημμυρίσει, αλλά οι περισσότεροι από τους αιτούντες άσυλο εξακολουθούν να καταλήγουν στις χώρες με τα πιο γενναιόδωρα συστήματα κοινωνικής ασφάλισης. Άλλωστε, η χορήγηση στους αιτούντες άσυλο καθεστώτος ισοτιμίας με τον εθνικό πληθυσμό όσον αφορά την πρόσβαση στην αγορά εργασίας και την κοινωνική ασφάλιση ήταν απολύτως αναμενόμενο ότι θα συνέβαλλε στην αύξηση της οικονομικής μετανάστευσης.
<P>
Τα ενισχυμένα δικαιώματα των παράνομων μεταναστών καθιστούν την απέλαση σχεδόν αδύνατη. " θέσπιση ενιαίας νομοθεσίας για το άσυλο θα ήταν επιθυμητή μόνο εάν στηριζόταν στην πλέον αυστηρή εθνική νομοθεσία περί ασύλου, όπως αυτήν της Δανίας, για παράδειγμα, και αν επιβάλλονταν κυρώσεις για τις παραβιάσεις της νομοθεσίας, όπως η έκδοση τουριστικών θεωρήσεων για παράνομους μετανάστες.
<P>
Ένα ευρωπαϊκό σύστημα ασύλου που θα στηρίζεται στις κεντρικές αρχές του ανθρωπισμού και στην εφαρμογή μακροχρόνιων διοικητικών διαδικασιών πρέπει να απορριφθεί κατηγορηματικά. Πρέπει επιτέλους να γίνει σαφής διάκριση μεταξύ προσφύγων, οι οποίοι δικαιούνται άσυλο, και οικονομικών μεταναστών. Επιπλέον, ο Frontex και οι συμφωνίες επανεισδοχής πρέπει να αναπτυχθούν περαιτέρω και οι παράνομοι μετανάστες πρέπει να απελαύνονται συστηματικά.
<SPEAKER ID="089" NAME="Cristian Dan Preda" LANGUAGE="RO">
Ενόψει της συνόδου του Ευρωπαϊκού Συμβουλίου στις 23-24 Ιουνίου, θέλω να εγείρω το θέμα της προσχώρησης της Κροατίας. Θα ήθελα καταρχάς να εκφράσω την ιδιαίτερη χαρά μου διότι η θέση μου, η οποία υποστηρίχθηκε από μια τροπολογία στο ψήφισμα σχετικά με την έκθεση προόδου 2010 για την Κροατία, την οποία κατέθεσα μαζί με τον συνάδελφό μου κ. Bernd Posselt, αναμένεται σύντομα να εφαρμοστεί στην πράξη. Γι' αυτό επικροτώ τη συμφωνία που επετεύχθη στο Συμβούλιο Γενικών Υποθέσεων σχετικά με την ολοκλήρωση των διαπραγματεύσεων με την Κροατία μέχρι το τέλος του μήνα. Ευελπιστώ δε ότι το Ευρωπαϊκό Συμβούλιο θα επισημοποιήσει αυτήν την εξέλιξη. Μετά από έξι χρόνια διαπραγματεύσεων, είναι πλέον καιρός να αναγνωριστούν οι προσπάθειες της Κροατίας για την εκπλήρωση των κριτηρίων προσχώρησης. Ελπίζω ότι το 2013 θα μπορέσουμε να καλωσορίσουμε την Κροατία ως το 28ο κράτος μέλος της Ένωσης. " απόφαση του Συμβουλίου θα στείλει ένα εξαιρετικά ισχυρό μήνυμα στο σύνολο των χωρών των Δυτικών Βαλκανίων, ενθαρρύνοντας τις κυβερνήσεις της περιοχής να συνεχίσουν τις μεταρρυθμίσεις τους. " διαδικασία αυτή είναι μακρά και απαιτεί θυσίες. Ωστόσο, οι προσπάθειες ένταξης ανταμείβονται στο τέλος. Παράλληλα, επικροτώ τη θετική στάση των κροατικών αρχών όσον αφορά την εφαρμογή του μηχανισμού παρακολούθησης μέχρι και τη στιγμή της οριστικής προσχώρησης, ως πρόσθετο κίνητρο. Ωστόσο, δεν πρέπει να δοθεί δυνατότητα παράτασης της χρήσης αυτού του μέτρου και μετά την ημερομηνία προσχώρησης.
<SPEAKER ID="090" NAME="Joanna Senyszyn" LANGUAGE="PL">
Ο χώρος Σένγκεν είναι ένα από τα θέματα που θα συζητηθούν κατά την προσεχή σύνοδο του Συμβουλίου. Σε αυτό το πλαίσιο, θέλω να επιστήσω την προσοχή του Σώματος στον διαρκώς αυξανόμενο αριθμό των ατόμων που κάνουν λόγο για την επαναφορά των συνοριακών ελέγχων. " Δανία σχεδίαζε να λάβει μια απόφαση προς αυτήν την κατεύθυνση. Οι λόγοι τους οποίους επικαλέστηκε, δηλαδή η καταπολέμηση του διασυνοριακού εγκλήματος και η αύξηση της παράνομης μετανάστευσης, είναι πολύ σοβαρά προβλήματα, τα οποία όμως δεν μπορούν να λυθούν με το κλείσιμο των συνόρων. Αυτή η πορεία δράσης αντίκειται στους κανονισμούς της ΕΕ για την ελεύθερη κυκλοφορία αγαθών και υπηρεσιών. Θα προκαλέσει επίσης όξυνση των φαινομένων ξενοφοβίας και θα οδηγήσει σε αύξηση της επιρροής των κομμάτων που προβάλλουν λαϊκιστικά και εθνικιστικά συνθήματα.
<P>
Αυτό που χρειαζόμαστε πάνω απ' όλα είναι κοινές και πιο αποτελεσματικές λύσεις για την προστασία των εξωτερικών συνόρων της ΕΕ και ενιαία πρότυπα που θα εφαρμόζονται από όλα τα κράτη μέλη όσον αφορά την πολιτική μετανάστευσης. Σε αυτό το πλαίσιο, καλώ την Ευρωπαϊκή Επιτροπή είτε να εμμείνει αποφασιστικά στην αντίθεσή της σε κάθε προσπάθεια επαναφοράς των συνοριακών ελέγχων, είτε να θεσπίσει κοινές, ενιαίες και εύλογες ρυθμίσεις, κριτήρια και μηχανισμούς για το ενδεχόμενο επαναφοράς αυτών των ελέγχων.
<SPEAKER ID="091" NAME="Silvia-Adriana Ţicău" LANGUAGE="RO">
Καταρχάς, συμμερίζομαι τα αισθήματα των συναδέλφων μου βουλευτών, οι οποίοι υποστήριξαν ότι πρέπει να επιδείξουμε αλληλεγγύη προς την Ελλάδα. " Ευρωπαϊκή Ένωση πρέπει να υποστηρίξει με σταθερότητα και ομοφωνία αυτήν την απόφαση.
<P>
Δεύτερον, ο χώρος Σένγκεν είναι ένα από τα σπουδαιότερα επιτεύγματα της ΕΕ και οφείλουμε να τηρούμε και να προασπίζουμε τις αρχές που διέπουν τη λειτουργία του. Σε αυτό το πλαίσιο, φρονώ ότι η επαναφορά των συνοριακών ελέγχων εντός του χώρου Σένγκεν δεν είναι αποδεκτή, όπως δεν είναι αποδεκτή η θέσπιση πρόσθετων κριτηρίων για τα κράτη μέλη που επιθυμούν να ενταχθούν στον χώρο Σένγκεν και να εκπληρώσουν τα ειδικά τεχνικά κριτήρια.
<P>
Τρίτον, επικροτώ την έγκριση από το Ευρωπαϊκό Συμβούλιο της στρατηγικής της ΕΕ για την περιοχή του Δούναβη. " συνεργασία στην περιοχή του Δούναβη έχει μακρά ιστορία. Ένα από τα πρώτα ευρωπαϊκά θεσμικά όργανα, η Ευρωπαϊκή Επιτροπή του Δούναβη, ιδρύθηκε το 1856 με έδρα το Galaţi της Ρουμανίας και στόχο τη διασφάλιση της ελεύθερης ναυσιπλοΐας στον Δούναβη. Καλώ τα ενδιαφερόμενα κράτη μέλη να δώσουν προτεραιότητα στην υλοποίηση αυτής της στρατηγικής, διασφαλίζοντας έτσι την οικονομική και κοινωνική ανάπτυξη των περισσότερων από 120 εκατ. πολιτών που ζουν σε αυτήν τη μακροπεριφέρεια.
<P>
Τέλος, καλώ το Ευρωπαϊκό Συμβούλιο και τα κράτη μέλη να άρουν τους φραγμούς που εμποδίζουν επί του παρόντος την ελεύθερη κυκλοφορία των ρουμάνων και βουλγάρων εργαζομένων. " άρση αυτών των φραγμών ισοδυναμεί με τον σεβασμό των θεμελιωδών αρχών της ΕΕ, όπως είναι η ελεύθερη κυκλοφορία των προσώπων και η αλληλεγγύη.
<SPEAKER ID="091" NAME="Angelika Werthmann" LANGUAGE="DE">
Το Ευρωπαϊκό Συμβούλιο έχει προβεί σε ορισμένους σχεδιασμούς στο πλαίσιο της ημερήσιας διάταξης της συνόδου του. Ως προς το θέμα της ελληνικής κρίσης, θα καταστεί επιτέλους σαφές ότι η Ευρωπαϊκή Ένωση δεν στηρίζεται μόνο στο "δούναι" ή το "λαβείν", αλλά λειτουργεί με βάση την αρχή του "δούναι και λαβείν". Ωστόσο, αυτό σημαίνει επίσης ότι, αν μια χώρα λαμβάνει βοήθεια, η χώρα αυτή πρέπει επίσης να εφαρμόζει τα μέτρα που έχουν θεσπιστεί προς τον σκοπό αυτόν. " βελτίωση του Συμφώνου Σταθερότητας και Ανάπτυξης είναι ιδιαίτερα ευπρόσδεκτη, απλώς για να αποτραπεί το ενδεχόμενο νέων οικονομικών καταστροφών σε άλλα κράτη μέλη. Όσον αφορά την προγραμματισμένη προσχώρηση της Κροατίας, το γεγονός ότι η Κροατία πληροί τα κριτήρια ένταξης πρέπει να επικροτηθεί· πρέπει ωστόσο να τεθεί το ερώτημα με ποιον ακριβώς τρόπο θα χρηματοδοτηθεί στην πράξη το ποσό των περίπου 500 εκατ. ευρώ το οποίο δικαιούται η Κροατία.

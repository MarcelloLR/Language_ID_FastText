<CHAPTER ID="009-04">
4. Λίβανος (ψηφοφορία) 
<P>
- Πριν από την ψηφοφορία
<SPEAKER ID="088" NAME="Jana Hybášková" AFFILIATION="PPE-DE">
(EN) Κύριε Πρόεδρε, ζητώ μια γλωσσική διόρθωση, διότι οι διαπραγματεύσεις για το ψήφισμα έγιναν στη γαλλική γλώσσα. Στα γαλλικά εκεί που γράφει "notamment du Hezbollah" στην πρώτη σειρά της παραγράφου 5, πρέπει να λέει "especially Hizbollah" στα αγγλικά και "a zejména Hizballáhu" στα τσεχικά. Δεν μπορώ να είμαι υπεύθυνη για άλλες γλωσσικές εκδοχές.
<P>
- Μετά την ψηφοφορία επί της παραγράφου 1:
<SPEAKER ID="090" NAME="Pasqualina Napoletano">
εξ ονόματος της Ομάδας PSE. - (IT) Κύριε Πρόεδρε, κυρίες και κύριοι, η τροπολογία αντικαθιστά την παράγραφο 1 του αρχικού κειμένου ως εξής:
<P>
"χαιρετίζει τη συμφωνία που συνήφθη στη Ντόχα για την εκλογή του στρατηγού Michel Suleiman ως προέδρου της Δημοκρατίας τις επόμενες μέρες, τη δημιουργία νέας κυβέρνησης εθνικής ενότητας και την έκδοση του εκλογικού νόμου· ζητεί από τα συμβαλλόμενα μέρη να εφαρμόσουν πλήρως τη συμφωνία· τονίζει τη σημασία της θετικής αντίδρασης εκ μέρους της διεθνούς κοινότητας· συγχαίρει τα συμβαλλόμενα μέρη στο Λίβανο για την επίτευξη της συμφωνίας και το κράτος του Κατάρ και τον Σύνδεσμο Αραβικών Κρατών για την επιτυχή διαμεσολάβηση".
<P>
(Το Σώμα εγκρίνει την προφορική τροπολογία)

<CHAPTER ID="006">
Τροποποίηση της οδηγίας 2003/87/ΕK ώστε να ενταχθούν οι αεροπορικές δραστηριότητες στο σύστημα εμπορίας δικαιωμάτων εκπομπής αερίων θερμοκηπίου εντός της Kοινότητας (συζήτηση) 
<SPEAKER ID="094" NAME="Πρόεδρος">
" ημερήσια διάταξη προβλέπει τη συζήτηση σχετικά με τη σύσταση για τη δεύτερη ανάγνωση εξ ονόματος της Επιτροπής Περιβάλλοντος, Δημόσιας Υγείας και Ασφάλειας των Τροφίμων, σχετικά με την κοινή θέση του Συμβουλίου όσον αφορά τη θέσπιση οδηγίας του Ευρωπαϊκού Κοινοβουλίου και του Συμβουλίου για την τροποποίηση της οδηγίας 2003/87/EΚ ώστε να ενταχθούν οι αεροπορικές δραστηριότητες στο σύστημα εμπορίας δικαιωμάτων εκπομπής αερίων θερμοκηπίου εντός της Κοινότητας [05058/3/2008 - C6-0177/2008 - (Εισηγητής: Peter Liese)
<SPEAKER ID="095" NAME="Nathalie Kosciusko-Morizet">
Προεδρεύουσα του Συμβουλίου. - (FR) Κυρία Πρόεδρε, θα ήθελα καταρχάς να εκφράσω την ευγνωμοσύνη μου στη Σλοβενική Προεδρία, στον εισηγητή του Κοινοβουλίου και στην Επιτροπή, οι οποίοι ένωσαν τις προσπάθειές τους για την επίτευξη συμφωνίας ώστε να ενταχθούν οι αεροπορικές δραστηριότητες στο σύστημα εμπορίας δικαιωμάτων εκπομπής αερίων θερμοκηπίου εντός της Κοινότητας, και γνωρίζω πως ήταν κάτι δύσκολο.
<P>
Αυτή η συμφωνία αποτελεί ένα πολύ σημαντικό πολιτικό μήνυμα και ένα μέσο για την επίτευξη των φιλόδοξων στόχων που έχουμε θέσει προκειμένου να καταπολεμήσουμε την κλιματική αλλαγή. Είναι επίσης φιλόδοξο εγχείρημα το οποίο αποτελεί μέρος ενός ευρύτερου πολιτικού πλαισίου, δηλαδή των τρεχουσών διαπραγματεύσεων όσον αφορά το πακέτο ενέργεια/κλίμα στην Ευρώπη και των διαπραγματεύσεων που διεξάγονται ανά τον κόσμο σχετικά με την καταπολέμηση της κλιματικής αλλαγής.
<P>
Το διεθνές οικονομικό και πολιτικό πλαίσιο είναι δύσκολο και κατέστησε τη διαπραγμάτευση αυτού του κειμένου εξαιρετικά περίπλοκη. Πολλοί παράγοντες έπρεπε να ληφθούν υπόψη: πρώτα από όλα, η αυξανόμενη τιμή του πετρελαίου, καθώς και η ανάγκη διατήρησης της παγκόσμιας ανταγωνιστικότητας των ευρωπαϊκών αεροπορικών εταιρειών, η επιθυμία της Ένωσης και η δέσμευση για την καταπολέμηση της κλιματικής αλλαγής, καθώς και η επίτευξη μιας διεθνούς συμφωνίας στην Κοπεγχάγη το 2009. Ήταν εξαιρετικά σημαντικό να ληφθούν υπόψη τα συμφέροντα όλων των μερών, συμπεριλαμβανόμενων των συμφερόντων των περιφερειών οι οποίες, ως αποτέλεσμα της γεωγραφικής τους κατάστασης, είναι εξαιρετικά εξαρτημένες από την αεροπορία για την ανάπτυξή τους ή για τις διασυνδέσεις τους με τα ηπειρωτικά.
<P>
Λάβαμε επίσης υπόψη μας τις αεροπορικές εταιρείες στα νέα κράτη μέλη, όπου το ποσοστό κινητικότητας είναι χαμηλό επί του παρόντος αλλά αναπτύσσεται ταχέως. Τέλος, η συγκεκριμένη κατάσταση των μικρών και μεσαίων επιχειρήσεων λαμβάνεται επίσης υπόψη, με αποτέλεσμα ο συμβιβασμός που παρουσιάζεται σήμερα εδώ, να είναι ένα ισορροπημένο, αλλά παρόλα αυτά φιλόδοξο πακέτο μέτρων. Αυτός ο συμβιβασμός αναγνωρίζει ότι η αεροπορική βιομηχανία θα πρέπει να συμβάλει στις προσπάθειες μείωσης των εκπομπών CO2, και την ίδια στιγμή επιτρέπει ο τομέας, ο οποίος είναι εμφανώς εξαιρετικά σημαντικός, να προετοιμαστεί και να προσαρμοστεί στις νέες περιβαλλοντικές απαιτήσεις.
<P>
Το ποσοστό των δικαιωμάτων εκπομπών που μπορεί να εκπλειστηριαστεί είναι μέτριο, πολύ μέτριο, και το όριο που χρησιμοποιείται για να υπολογιστούν τα δικαιώματα εκπομπών που αποδίδονται στους διάφορους φορείς είναι ρεαλιστικά. Από τη μια πλευρά, θα πρέπει να λάβει υπόψη τα αντίστοιχα μέτρα που θα μπορούσαν να εφαρμόσουν τρίτες χώρες και, από την άλλη, θα μπορέσει, πάνω από όλα να θεωρηθεί ως προάγγελος μιας μελλοντικής καθολικής συμφωνίας όσον αφορά τη συμμετοχή διεθνών αεροπορικών δραστηριοτήτων στην αγορά άνθρακα. Αυτή είναι η φιλοδοξία μας.
<P>
Τα κράτη μέλη και η Επιτροπή επιθυμούν επομένως να διεξάγουν τις συζητήσεις στα διάφορα διεθνή όργανα για τη θέσπιση των όρων μιας τόσο καθολικής συμφωνίας, ή διμερών συμφωνιών, με σκοπό τη σφυρηλάτηση των δεσμών μεταξύ του ευρωπαϊκού συστήματος και των άλλων εθνικών ή περιφερειακών συστημάτων στο μέλλον.
<P>
Τέλος, φροντίσαμε να στείλουμε ένα συγκεκριμένο μήνυμα στις αναπτυσσόμενες χώρες, πολλές αεροπορικές εταιρείες των οποίων θα μπορούσαν να εξαιρεθούν από το σχήμα λόγω της ρήτρας de minimis που έχει ενσωματωθεί στο κείμενο της συμφωνίας.
<P>
Συμπερασματικά, στο ίδιο πνεύμα, το κείμενο υποδεικνύει ότι οι διαδικασίες πλειστηριασμού πρέπει να χρησιμοποιηθούν για να αντιμετωπίσουν τις επιπτώσεις της αλλαγής του κλίματος εντός και εκτός της Ευρώπης μέσω μιας ολόκληρης σειράς μέτρων που προβλέπονται στο κείμενο. Ιδιαίτερη έμφαση πρέπει να δοθεί στα μέτρα που αποσκοπούν στη διευκόλυνση της προσαρμογής στην κλιματική αλλαγή στις αναπτυσσόμενες χώρες, στην αεροναυτική έρευνα και στις μορφές μεταφορών χαμηλών εκπομπών.
<SPEAKER ID="096" NAME="Σταύρος Δήμας">
Μέλος της Επιτροπής. - Κυρία Πρόεδρε, θα ήθελα πρώτα απ' όλα να ευχαριστήσω και να συγχαρώ τον εισηγητή Δρα Liese για το εξαίρετο έργο του επί της πρότασης για ένταξη των αερομεταφορών στο σύστημα εμπορίας δικαιωμάτων εκπομπής της Ευρωπαϊκής Ένωσης καθώς και το Ευρωπαϊκό Κοινοβούλιο για τη θετική και εποικοδομητική του συμβολή.
<P>
Εκφράζω την ικανοποίησή μου, διότι κατέστη δυνατόν να επιτευχθεί συμφωνία σε δεύτερη ανάγνωση. Τα μέλη του Ευρωπαϊκού Κοινοβουλίου διαδραμάτισαν καίριο ρόλο ώστε να διασφαλιστεί η ακεραιότητα της πρότασης της Επιτροπής και να τεθούν υψηλότεροι στόχοι για το περιβάλλον σε ορισμένα σημαντικά σημεία.
<P>
Με την επίτευξη συμφωνίας για την οδηγία τα θεσμικά όργανα της Κοινότητας απέδειξαν ότι η Ευρωπαϊκή Ένωση μπορεί να υιοθετεί συγκεκριμένα μέτρα για την επίτευξη των φιλόδοξων στόχων της σχετικά με την κλιματική αλλαγή.
<P>
" οδηγία αυτή αποτελεί το πρώτο από μια σειρά μέτρων που αποσκοπούν στην υλοποίηση του στόχου της Ευρωπαϊκής Ένωσης για τα αέρια του θερμοκηπίου για το 2020. " υιοθέτησή της αποτελεί θετικό μήνυμα για τις επικείμενες διαπραγματεύσεις της δέσμης μέτρων για το κλίμα και την ενέργεια.
<P>
Όλοι οι κλάδοι της οικονομίας οφείλουν να συμβάλουν στην επίτευξη των στόχων της Ευρωπαϊκής Ένωσης για την κλιματική αλλαγή. " ένταξη του κλάδου των αερομεταφορών στο σύστημα εμπορίας δικαιωμάτων εκπομπών αποτελεί αναπόσπαστο στοιχείο της συνολικής προσέγγισης της Ευρωπαϊκής Ένωσης για την αντιμετώπιση των επιπτώσεων των αερομεταφορών στην κλιματική αλλαγή.
<P>
Οι εκπομπές από τις αερομεταφορές αυξάνονται ραγδαία· έχουν σχεδόν διπλασιαστεί σε σύγκριση με το 1990 και αναμένεται να διπλασιαστούν ξανά μέχρι το 2020. Συνεπώς είναι αναγκαίο να αναληφθεί αποφασιστική δράση, η οποία δεν είναι εφικτή σε επίπεδο κρατών μελών αλλά μόνο σε επίπεδο Ευρωπαϊκής Ένωσης.
<P>
" επίτευξη συμφωνίας σε δεύτερη ανάγνωση επιβεβαιώνει επίσης την ισχύ του συστήματος εμπορίας δικαιωμάτων εκπομπών της Ευρωπαϊκής Ένωσης, που είναι το μεγαλύτερο παγκοσμίως. Με τις διεθνείς διαπραγματεύσεις για τη σύναψη διεθνούς συμφωνίας για το κλίμα μετά το 2012 το σύστημα εμπορίας εκπομπών της Ευρωπαϊκής Ένωσης μπορεί να αποτελέσει το θεμέλιο πάνω στο οποίο θα οικοδομηθεί η παγκόσμια αγορά διοξειδίου του άνθρακα.
<P>
" συμμετοχή στο σύστημα εμπορίας δικαιωμάτων εκπομπών της Ευρωπαϊκής Ένωσης θα δώσει την ευκαιρία στις αεροπορικές εταιρίες να αποκτήσουν την απαραίτητη εμπειρία ενόψει των μελλοντικών περιορισμών των εκπομπών διοξειδίου του άνθρακα σε παγκόσμιο επίπεδο.
<P>
Παράλληλα με την υιοθέτηση και την εφαρμογή της οδηγίας η Επιτροπή θα εξακολουθήσει να καταβάλλει προσπάθειες στο πλαίσιο της Σύμβασης πλαισίου των "νωμένων Εθνών για την αλλαγή του κλίματος και της Διεθνούς Οργάνωσης Πολιτικής Αεροπορίας για την επίτευξη μιας αποτελεσματικής συμφωνίας σε παγκόσμιο επίπεδο με στόχο την αντιμετώπιση των εκπομπών από τις αερομεταφορές.
<P>
Θα συνεχίσουμε να πιέζουμε για την ένταξη των αερομεταφορών σε διεθνές καθεστώς ελέγχου της κλιματικής αλλαγής μετά το 2012, έτος λήξης των στόχων του Κιότο.
<P>
Ωστόσο δεν πρόκειται να επιτευχθεί παγκόσμια συμφωνία, αν κανείς δεν είναι διατεθειμένος να ηγηθεί αυτής της παγκόσμιας προσπάθειας. Με την ένταξη των αερομεταφορών στο σύστημα εμπορίας δικαιωμάτων εκπομπών της Ευρωπαϊκής Ένωσης αναλαμβάνουμε αυτόν τον ηγετικό ρόλο αλλά τονίζουμε ταυτόχρονα ότι είμαστε ανοιχτοί στο διάλογο με τους εταίρους μας, ο οποίος ελπίζουμε να καταλήξει σε ένα παγκόσμιο σύστημα.
<P>
Σε ορισμένα καίρια σημεία το Ευρωπαϊκό Κοινοβούλιο διαπραγματεύτηκε με επιτυχία, με αποτέλεσμα η τελική νομοθετική πράξη να υπερβαίνει την αρχική πρόταση της Επιτροπής, ιδίως όσον αφορά το ανώτατο όριο και το ποσοστό δικαιωμάτων που τίθεται σε δημοπρασία.
<P>
Με ευχαριστεί ιδιαιτέρως το γεγονός ότι το Ευρωπαϊκό Κοινοβούλιο επέμενε σε όλη τη διάρκεια της διαπραγματευτικής διαδικασίας στην ανάγκη εξασφάλισης μιας φιλόδοξης οδηγίας για την αντιμετώπιση των επιπτώσεων των αερομεταφορών στην κλιματική αλλαγή. " συμφωνία για την οδηγία αυτή αποτελεί σημαντικό βήμα προόδου στην καταπολέμηση της κλιματικής αλλαγής. Συνεπώς η Ευρωπαϊκή Επιτροπή είναι σε θέση να αποδεχθεί τη συμβιβαστική δέσμη, ώστε να επιτευχθεί η συμφωνία σε δεύτερη ανάγνωση.
<SPEAKER ID="097" NAME="Peter Liese" LANGUAGE="DE">
Κυρία Πρόεδρε, κύριε Επίτροπε, κυρία Προεδρεύουσα του Συμβουλίου, κυρίες και κύριοι, οι εκπομπές αερίων του θερμοκηπίου από τις αεροπορικές δραστηριότητες έχουν στην πραγματικότητα διπλασιαστεί από το 1990, πιθανόν δε έχουν υπερδιπλασιαστεί, δεδομένου ότι τα πιο πρόσφατα στοιχεία δεν είναι ακόμη διαθέσιμα. Αυτό δεν συμβαδίζει σε καμία περίπτωση με τον στόχο της Ένωσης για μείωση κατά 20% των αερίων του θερμοκηπίου έως το 2020, που πρόκειται μάλιστα να αυξηθεί στο 30% αν συμμετάσχουν και άλλοι. " απόφαση να συμπεριληφθεί η αεροπορία στην εμπορία δικαιωμάτων εκπομπών έχει επομένως καθυστερήσει και είναι καλό το ότι βλέπουμε πως έχει επιτευχθεί τώρα συμβιβασμός στη δεύτερη ανάγνωση.
<P>
Αυτή η συμφωνία αποτελεί ένα σημαντικό μήνυμα για το γενικό πακέτο για το κλίμα και την ενέργειας που εξακολουθούμε να ελπίζουμε να ολοκληρώσουμε αυτό το έτος, αν καταστεί δυνατό. Θα ήθελα να ευχαριστήσω όλους αυτούς που συνέβαλαν σε αυτό το επιτυχημένο αποτέλεσμα, δηλαδή τους σκιώδεις εισηγητές, τους εκπροσώπους άλλων επιτροπών, όπως τον κ. Jarzembowski της Επιτροπής Μεταφορών και Τουρισμού, τα διάφορα μέλη του προσωπικού, τους εκπροσώπους της Επιτροπής και του Συμβουλίου και κυρίως τη Σλοβενική προεδρία, της οποίας η αντιμετώπιση κατά τη γνώμη μου υπήρξε αριστοτεχνική όσον αφορά τις δύσκολες συζητήσεις που διεξήχθησαν σε επίπεδο Συμβουλίου.
<P>
Έπρεπε να διαφωνήσουμε και να παλέψουμε όσον αφορά πολλά σημαντικά ζητήματα, αλλά στο τέλος καταλήξαμε σε έναν αποτελεσματικό συμβιβασμό που περιλαμβάνει πολλά στοιχεία που μπορούν γενικά να θεωρηθούν θετικά. " εμπορία δικαιωμάτων εκπομπών για τον τομέα των αερομεταφορών θα καταστεί δυνατό να λειτουργήσει ομαλά άμεσα, κάτι που δεν ίσχυε για την παραγωγή ενέργειας και τις βιομηχανίες έντασης ενέργειας. Δεν θα υπάρξουν εθνικά σχέδια κατανομής και επομένως δεν θα υπάρξουν σχετικά προβλήματα όπως η υπερβολική χορήγηση, η στρέβλωση του ανταγωνισμού και άλλα παρόμοια. Θα εφαρμόσουμε ένα τυποποιημένο ευρωπαϊκό σύστημα διανομής βασισμένο σε κριτήρια αναφοράς και δημοπράτηση, κάτι που σημαίνει πως οι επιχειρήσεις που έχουν ήδη επενδύσει στις καθαρές τεχνολογίες θα ανταμειφθούν αντί να "τιμωρηθούν", όπως συνέβαινε σε ορισμένες περιπτώσεις στο παρελθόν.
<P>
Είναι σημαντικό να πείσουμε το Συμβούλιο των Υπουργών να συμφωνήσει σε μια διατύπωση που θα αφορά την αντιστοίχηση των εσόδων, κάτι που υπερβαίνει οτιδήποτε το Συμβούλιο ήταν προετοιμασμένο να δεχτεί οπουδήποτε. Αυτό έχει να κάνει με την προστασία του κλίματος: δεν θέλουμε να επιβληθούν νέοι φόροι εδώ, αλλά να διασφαλίσουμε ότι γίνεται εγγραφή των εσόδων. Με ενδιαφέρει προσωπικά να επικεντρώσουμε τη στήριξη σε αυτούς που χρησιμοποιούν μέσα μεταφοράς φιλικά προς το περιβάλλον όπως τρένα και λεωφορεία, γιατί και αυτοί υποφέρουν από τις υψηλές τιμές του πετρελαίου και, συγκριτικά με τις αεροπορικές εταιρίες, κάποιες φορές πρέπει να αντιμετωπίσουν διαφόρων ειδών φόρους, κάτι που στη χώρα μου σημαίνει ότι πρέπει να καταβάλλουν περιβαλλοντικό φόρο. Πρέπει πραγματικά να σκεφτούμε να πραγματοποιήσουμε κάποιες αλλαγές όσον αφορά αυτό και αυτή τη στιγμή έχουμε την ευκαιρία να το κάνουμε.
<P>
" επαναστατική πτυχή είναι ότι συμπεριλαμβάνονται πτήσεις και αεροπορικές εταιρίες από τρίτες χώρες. Αυτό είναι απαραίτητο για περιβαλλοντικούς λόγους, γιατί τα δύο τρίτα των εκπομπών που καλύπτονται από το σύστημά μας δεν προέρχονται από εσωτερικές ευρωπαϊκές αερομεταφορές αλλά από διηπειρωτικές πτήσεις. Θέλουμε επίσης να ενσωματώσουμε τρίτες χώρες για λόγους ανταγωνισμού. Είμαστε πεπεισμένοι ότι οι κανονισμοί μας είναι συμβατοί με το διεθνές δίκαιο, για παράδειγμα τη Σύμβαση του Σικάγο, και υπάρχουν αρκετές νομικές γνωμοδοτήσεις που το στηρίζουν αυτό.
<P>
Πρέπει να αποδεχτούμε το γεγονός ότι η παρούσα κυβέρνηση στις "νωμένες Πολιτείες αντιμετωπίζει το ζήτημα αυτό διαφορετικά. Δεν είμαι από αυτούς που ασκούν κριτική στον Πρόεδρο Μπους για οτιδήποτε κάνει - συνηθίζω να είμαι περισσότερο διορατικός - αλλά σε αυτήν την περίπτωση θεωρώ πραγματικά απαράδεκτο το γεγονός ότι η κυβέρνηση των "νωμένων Πολιτειών λέει πως πρέπει να εξακολουθήσουμε να διαπραγματευόμαστε σε διεθνές επίπεδο, κάτι που σημαίνει σε επίπεδο ΔΟΠΑ. " ΔΟΠΑ υπήρξε αρμόδια για τη μείωση των αεροπορικών εκπομπών από το 1997, με άλλα λόγια από το Κιότο και μετά, και έως τώρα δεν έχει επιτύχει τίποτα, απολύτως τίποτα, και ένας από τους βασικούς λόγους για αυτό είναι η αντίσταση της σημερινής αμερικανικής κυβέρνησης.
<P>
Για αυτόν τον λόγο θα ήθελα να πω κάτι για ακόμη μια φορά, σαφώς: θέλουμε να επιτευχθεί διεθνής συμφωνία, αλλά ρεαλιστικά πρέπει να ειπωθεί ότι αυτό θα επιτευχθεί μόνον όταν στον Λευκό Οίκο μπει κάποιος, είτε αυτός είναι ο John McCain είτε ο Barack Obama, ο οποίος θα πάρει στα σοβαρά την προστασία του κλίματος. Τότε θα καταφέρουμε να συντελεστεί κάποια πρόοδος και εδώ. Γενικά, πιστεύω πως ο καθένας πρέπει να κάνει παραχωρήσεις, αλλά αυτός είναι ένας καλός συμβιβασμός και θα ήμουν ικανοποιημένος αν το Κοινοβούλιο τον ψηφίσει με μεγάλη πλειοψηφία.
<SPEAKER ID="098" NAME="Georg Jarzembowski" LANGUAGE="DE">
Κυρία Πρόεδρε, κυρία Προεδρεύουσα του Συμβουλίου, κύριε Επίτροπε, εξ ονόματος της ομάδας του Ευρωπαϊκού Λαϊκού Κόμματος και των Ευρωπαίων Δημοκρατών θα ήθελα να ευχαριστήσω τον εισηγητή, κ. Liese, ειλικρινά για όσα έχουν επιτευχθεί. Υπάρχουν δύο πτυχές όσον αφορά αυτό: πρώτον υπάρχει ένα καλά ισορροπημένο και επιτυχημένο αποτέλεσμα των διαπραγματεύσεων μεταξύ του Κοινοβουλίου και του Συμβουλίου, αλλά δεύτερον, έχουμε επίσης ένα ισορροπημένο αποτέλεσμα, όσον αφορά τις ομάδες πίεσης υπέρ της προστασίας του περιβάλλοντος και τα συμφέροντα της βιομηχανίας αερομεταφορών και του εμπορικού τομέα και διαπιστώνουμε πως πρόκειται για ένα εξαιρετικά περίπλοκο σύνολο ζητημάτων.
<P>
Είμαι ιδιαίτερα ικανοποιημένος για το γεγονός ότι συμφωνήσαμε για το 2012, ως την ημερομηνία έναρξης λειτουργίας του συστήματος. Αυτό μας δίνει μια ευκαιρία να πραγματοποιήσουμε πρόοδο στις διαπραγματεύσεις μας με τρίτες χώρες. Θα ήθελα σε αυτό το σημείο να σας ζητήσω κάτι, κύριε Επίτροπε: δεν μπορούμε απλώς να υποστηρίξουμε τη θέση ότι είμαστε σωστοί και ότι όλοι θα πρέπει να μας ακολουθήσουν, γιατί τότε άλλες χώρες θα προβούν σε αντίποινα κατά των δικών μας αεροπορικών εταιρειών. Αυτό δεν θα γίνει. Δεν πρέπει να θυσιάσουμε τις αεροπορικές εταιρείες και τα ευρωπαϊκά αεροδρόμια επίσης λόγω του φαινομένου της μετεγκατάστασης, στον βωμό μιας μονόπλευρης περιβαλλοντικής πολιτικής.
<P>
Θα ήθελα επίσης να σας ζητήσω να λάβετε σοβαρά υπόψη το καθήκον που έχουν το Συμβούλιο και το Κοινοβούλιο και να ενεργήσετε ταχύτατα στις διαπραγματεύσεις τα επόμενα χρόνια. Αναγνωρίζω ότι με την Αμερική μπορείτε να αφήσετε τα πράγματα ως έχουν έως το 2010, αλλά με τις άλλες χώρες - όπως είναι η Ρωσία και η Κίνα - πρέπει να συζητήσουμε ώστε η μη ολοκληρωμένη λύση να μην θέσει σε κίνδυνο τις αεροπορικές μας εταιρείες και τα αεροδρόμιά μας με τα εκατομμύρια εργαζομένων.
<P>
Είμαι επίσης ικανοποιημένος για το γεγονός ότι έχει διατηρηθεί κάποια ισορροπία, καθώς πράγματι πηγαίνουμε πίσω στα έτη 2004 έως και 2006 ως ημερομηνίες αναφοράς για τη χορήγηση πιστοποιητικών, αλλά υπήρξαμε πολύ λογικοί θέτοντας ως όριο το 97% και το 95% και μέσω της χορήγησης αρχικά του 85% των πιστοποιητικών δωρεάν, μόνο με το 15% να πρέπει να δημοπρατηθεί. Ελπίζουμε με αυτόν τον τρόπο να επιτύχουμε το επιθυμητό αποτέλεσμα της μείωσης του περιβαλλοντικού φορτίου που προκαλεί η αεροπορική βιομηχανία. Την ίδια στιγμή πρέπει να καταφέρουμε να διατηρήσουμε το κόστος για τις αεροπορικές εταιρείες και τους φόρους επιβατών σε λογικά όρια.
<P>
Δεδομένης της δραματικής αύξησης στην τιμή των αεροπορικών καυσίμων, πρέπει να διασφαλίσουμε ότι υπάρχει ισορροπία των συμφερόντων των πολιτών μας μεταξύ του περιβάλλοντος από τη μία πλευρά και των αναγκών μεταφοράς και κινητικότητάς τους από την άλλη. Για αυτόν τον λόγο, θα ήθελα για ακόμη μια φορά να ευχαριστήσω το εισηγητή για το επίτευγμά του.
<SPEAKER ID="099" NAME="Matthias Groote">
εξ ονόματος της Ομάδας PSE. - (DE) Κυρία Πρόεδρε, κυρία Προεδρεύουσα του Συμβουλίου, κύριε Επίτροπε, κυρίες και κύριοι, επιτρέψτε μου να ευχαριστήσω καταρχάς τον κ. Liese, τον εισηγητή, για τη χρήσιμη και διακριτική του συνεργασία. Αυτό μου δίνει μεγάλες ελπίδες για το επικείμενο ενεργειακό πακέτο που θα δημιουργήσουμε εδώ στο Κοινοβούλιο και στη συνέχεια σε συνεργασία με το Συμβούλιο, και όλα αυτά να πραγματοποιηθούν σε αυτή την κοινοβουλευτική περίοδο.
<P>
Ο σημερινός συμβιβασμός δείχνει ότι η Ευρώπη έχει πάρει πια στα σοβαρά την κλιματική αλλαγή. Αυτός ο συμβιβασμός, ο οποίος υπερβαίνει τα εθνικά σύνορα, αποτελεί επίσης μια ένδειξη ότι διεθνώς σημειώνεται πρόοδος όσον αφορά όχι μόνο την προστασία του κλίματος αλλά και την ενεργειακή απόδοση. Είμαι ιδιαίτερα ικανοποιημένος για το γεγονός ότι όλα τα αεροσκάφη άνω των 5,7 τόνων περιλαμβάνονται στα μέτρα και ότι ορισμένα αεροσκάφη, όπως εταιρικά αεροπλάνα, δεν έχουν εξαιρεθεί. Το κοινό δεν θα καταλάβαινε αν είχαμε προβλέψει εξαιρέσεις για προνομιούχες ομάδες.
<P>
Πραγματοποιήθηκαν πολλές ακροάσεις στο Κοινοβούλιο τις τελευταίες εβδομάδες και μήνες όσον αφορά το ζήτημα της αλλαγής του κλίματος. Όλοι ανεξαιρέτως οι εμπειρογνώμονες είπαν πως πρέπει να σταματήσουμε την τάση για τα επίπεδα εκπομπών και πρέπει να το κάνουμε την επόμενη δεκαετία. Με αυτόν τον συμβιβασμό καταφέραμε να σταματήσουμε την τάση στον τομέα της αεροπορίας. Το 2012 θα εισάγουμε ένα ανώτατο όριο 97% στη χορήγηση πιστοποιητικών, το οποίο θα μειωθεί στο 95% από το 2013. Αυτό θα σταματήσει την τάση σε αυτόν τον συγκεκριμένο τομέα, όπου τα επίπεδα εκπομπών αυξάνονται ταχύτατα, έχοντας αυξηθεί κατά 73% από το 1990 έως το 2003. Μπορούμε μετά να επιχειρήσουμε την επίτευξη αναστροφής της τάσης.
<P>
Ορισμένοι από τους συναδέλφους μου βουλευτές το ανέφεραν ήδη: 85% των πιστοποιητικών θα χορηγηθεί δωρεάν, ενώ το 15% θα δημοπρατηθεί. Θα προτιμούσα μια πιο φιλόδοξη προσέγγιση σε αυτό το σημείο. Ωστόσο, πρόκειται για έναν συμβιβασμό τον οποίο μπορεί να αποδεχτεί ο καθένας και έναν συμβιβασμό τον οποίο προτιμούμε από το να πάμε σε τρίτη ανάγνωση.
<P>
Τα έσοδα επίσης πρέπει να χρησιμοποιηθούν για την καταπολέμηση της κλιματικής αλλαγής και για τη χρηματοδότηση μέτρων προσαρμογής. Αυτό αναφέρεται ρητά στην οδηγία. Θα ήθελα για ακόμη μια φορά να ζητήσω από τα κράτη μέλη να χρησιμοποιήσουν τα χρήματα για αυτόν τον σκοπό και να μην τα χρησιμοποιήσουν για να καλύψουν κενά σε κάποιον προϋπολογισμό. Αυτά τα έσοδα πρέπει να κατανεμηθούν σωστά, διαφορετικά θα θεωρηθούν ως ένας συμπληρωματικός φόρος.
<P>
Χαιρετίζω ιδιαίτερα το γεγονός ότι η οδηγία πρόκειται να αναθεωρηθεί το 2014, γεγονός που θα μας επιτρέψει να αποφασίσουμε αν πρέπει να πραγματοποιήσουμε αναπροσαρμογές κάπου ή αν μπορούμε να υιοθετήσουμε μια πιο φιλόδοξη προσέγγιση.
<P>
Κατά τη νομοθετική διαδικασία για τις εκπομπές οξειδίου του αζώτου, στήριξα την εισαγωγή ενός συστήματος πολλαπλασιαστή. Αυτή είναι τώρα η ερώτησή μου προς τον Επίτροπο: πότε η Επιτροπή θα παρουσιάσει μια νομοθετική πρόταση όσον αφορά αυτό το θέμα;
<SPEAKER ID="100" NAME="Holger Krahmer" LANGUAGE="DE">
Κυρία Πρόεδρε, είμαι έκπληκτος, ικανοποιημένος και ανήσυχος την ίδια στιγμή. " έκπληξή μου σχετίζεται με την ταχύτητα με την οποία ο εισηγητής του Κοινοβουλίου, σε μια κρυφή συνάντηση με την Προεδρία του Συμβουλίου, κατάφερε να απομακρύνει πρακτικά από το τραπέζι όλα όσα το Κοινοβούλιο θεωρούσε σημαντικά για αυτόν τον φάκελο τα τελευταία δύο χρόνια. Αυτό δεν πρέπει να αποτελέσει το σημείο αναφοράς για τη συζήτησή μας σχετικά με το ενεργειακό πακέτο που βρίσκεται ενώπιόν μας, γιατί πρόκειται για πολιτική του παρασκηνίου και όχι διαφανή δημοκρατία.
<P>
Ωστόσο, εκφράζω την ικανοποίησή μου που εξακολουθούμε να είμαστε ρεαλιστές. Όσον αφορά την ένταξη των αεροπορικών εταιρειών είναι εξαιρετικά σημαντικό να διατηρήσουμε σε χαμηλά επίπεδα το κόστος του συστήματος, γιατί οποιαδήποτε αεροπορική εταιρεία που σήμερα δεν εφαρμόζει ένα αποτελεσματικό καθεστώς διαχείρισης καυσίμων, πληρώνει για αυτό με την ίδια της τη διάλυση.
<P>
Τέλος, ανησυχώ για τον ευσεβή πόθο που φαίνεται να επηρεάζει πολλούς από εμάς, όσον αφορά τη διεθνή κατάσταση. Κύριε Liese, η εμπορία εκπομπών στις "ΠΑ δεν απορρίφθηκε από τον Πρόεδρο αλλά από τη Γερουσία, στην οποία το κόμμα που διατηρεί την πλειοψηφία θα μπορούσε να αναδείξει τον επόμενο Πρόεδρο. Πρέπει πραγματικά να είμαστε ρεαλιστές όσον αφορά την εκτίμηση της κατάστασης, γιατί ακόμη και αν καταφέρουμε να πείσουμε τους Αμερικανούς να συμμετέχουν στο σύστημα εμπορίας εκπομπών, θα εξακολουθήσουμε να αντιμετωπίζουμε πολλές άλλες χώρες στον κόσμο και προσωπικά δεν είμαι σίγουρος αν πρόκειται ποτέ να αρχίσουμε να συνομιλούμε μαζί τους. Σκέφτομαι για παράδειγμα τον Εμίρη του Ντουμπάι.
<P>
Με εμπορικούς όρους, η περιφέρεια αυτή αποτελεί για εμάς πολύ μεγαλύτερη πρόκληση και ο ανταγωνισμός από αυτήν τη συγκεκριμένη πηγή είναι ακόμη περισσότερο ουσιαστικός από αυτόν που προέρχεται από μερικές - συγχωρήστε μου τη λέξη - χρεοκοπημένες αεροπορικές εταιρείες των "ΠΑ. Αυτό είναι κάτι που αγνοήσαμε απολύτως. Είναι πολύ σημαντικό να διατηρήσουμε μια αίσθηση του μέτρου, μια έννοια προοπτικής όταν συζητούμε ότι θα πρέπει ασφαλώς να προχωρήσουμε μπροστά αλλά όχι να πραγματοποιήσουμε τέτοια πρόοδο ώστε οι άλλοι να μην μπορούν πια να μας παρακολουθήσουν. Προκαλούμε έναν πόλεμο εμπορίου εδώ. Αυτό είναι κάτι, κύριε Liese, που θα έπρεπε να σας γίνει γνωστό από τις προσωπικές συναντήσεις κατά τις ακροάσεις σας στο Κογκρέσο των "ΠΑ, παρόλο που παραδόξως δεν θα το πείτε ποτέ ανοιχτά εδώ.
<P>
Για αυτόν τον λόγο έχουμε τώρα έναν συμβιβασμό που είναι απολύτως ρεαλιστικός αλλά, ας ελπίσουμε, όσον αφορά τη διαδικασία να μην...
<P>
(Ο Πρόεδρος διακόπτει τον ομιλητή)
<SPEAKER ID="101" NAME="Roberts Zīle">
εξ ονόματος της Ομάδας UEN. - (LV) Κυρία Πρόεδρε, κυρία Προεδρεύουσα του Συμβουλίου, κύριε Επίτροπε, θα ήθελα να ξεκινήσω ευχαριστώντας τον κ. Liese, τον εισηγητή, για την καλή του συνεργασία με το Συμβούλιο, προκειμένου να επιτευχθεί αυτός ο άριστος συμβιβασμός. Θα αναφέρω μόνο δύο σημεία. Το ένα είναι, ασφαλώς, ένα επίτευγμα - το γεγονός ότι από το 2012 θα ξεκινήσει εμπορία ποσοστώσεων στον τομέα και επίσης στις τρεις κρατικές εταιρείες που πραγματοποιούν πτήσεις εντός της Ευρωπαϊκής Ένωσης. Δεύτερον, παρόλα αυτά, θα ήθελα να τονίσω την ειδική ποσόστωση 3% που προσφέρει επιπλέον ευκαιρίες σε νέες και γρήγορα αναπτυσσόμενες εταιρείες της ΕΕ, με μια μέση ανάπτυξη μεγαλύτερη του 18% σε τέσσερα έτη. Πιστεύω πως αυτό θα τους δώσει την ευκαιρία να ανταγωνιστούν σε αυτές τις αγορές και την ίδια στιγμή θα καθιερώσει επίσης ένα ανώτατο όριο ποσόστωσης ενός εκατομμυρίου για τέτοιες εταιρείες. Αυτό αποτελεί επομένως ένα άριστο επίτευγμα, και έναν εξαιρετικό συμβιβασμό. Σας ευχαριστώ.
<SPEAKER ID="102" NAME="Caroline Lucas">
εξ ονόματος της Ομάδας Verts/ALE. - Κυρία Πρόεδρε, θα ήθελα να ξεκινήσω ευχαριστώντας τον κ. Liese για την εξαιρετική δουλειά του όσον αφορά αυτόν τον φάκελο. Λυπάμαι μόνο για το γεγονός ότι παρά τις καλύτερες προσπάθειές του, η συμφωνία που έχουμε ενώπιόν μας σήμερα είναι μια συμφωνία που η ομάδα μου μπορεί να υποστηρίξει μόνο με μεγάλη απροθυμία. Αυτό είναι το άμεσο αποτέλεσμα μιας ιδιαίτερα απογοητευτικής έλλειψης φιλοδοξίας που επέδειξε το Συμβούλιο.
<P>
Για χρόνια τώρα, οι κυβερνήσεις μιλούσαν με τέτοιο ενθουσιασμό για το σύστημα εμπορίας εκπομπών ως την καλύτερη απάντηση για τη διασφάλιση ότι η αεροπορία συμβάλλει πραγματικά στη μείωση των εκπομπών. " εμπορία έχει πραγματικά τις δυνατότητες να διαδραματίσει χρήσιμο ρόλο, αλλά όλα εξαρτώνται από τον σχεδιασμό του συστήματος. Λόγω της αδιαλλαξίας του Συμβουλίου, η συμφωνία που έχουμε σήμερα απέχει πολύ από αυτό που απαιτείται πραγματικά και αντικατοπτρίζει με θλιβερό τρόπο το τεράστιο κενό μεταξύ της ρητορικής των κυβερνήσεών μας όσον αφορά την αλλαγή του κλίματος και του βαθμού πολιτικής βούλησης που στην πραγματικότητα είναι πρόθυμες να επιστρατεύσουν.
<P>
Από τη συμφωνία αυτή λείπουν κρίσιμες πτυχές, όπως μια διέξοδος για τον περιορισμό του βαθμού στον οποίο η αεροπορία μπορεί να συνεχίζει τις επιχειρηματικές δραστηριότητές της ως συνήθως, αγοράζοντας άδειες εκπομπών από άλλους τομείς. Λείπει η πλήρης δημοπράτηση αδειών εκπομπών παρά το γεγονός ότι πληροί το κριτήριο της Επιτροπής να είναι σε θέση να μεταβιβάσει πλήρως το κόστος και δεν έχει ανώτατο όριο εξίσου απαιτητικό με αυτό που απαιτείται από άλλους τομείς.
<P>
Το Κοινοβούλιο έκανε ό,τι μπορούσε, και η συμφωνία που έχουμε εδώ αντιπροσωπεύει τουλάχιστον ορισμένες βελτιώσεις όσον αφορά την κοινή θέση. Αποτελεί ένα μικρό βήμα προς τη σωστή κατεύθυνση, αλλά αποτελεί επίσης μια πραγματικά χαμένη ευκαιρία για το τι θα μπορούσε να είναι. Προκειμένου να καταστεί ουσιαστική και να αντιμετωπιστούν σωστά οι αεροπορικές εκπομπές πρέπει τώρα να διασφαλίσουμε ότι οι προσπάθειες θα κλιμακωθούν γρήγορα και θα τους δοθεί επειγόντως η περιβαλλοντική ακεραιότητα που χρειάζονται.
<SPEAKER ID="103" NAME="Jens Holm">
εξ ονόματος της Ομάδας GUE/NGL. - (SV) Κυρία Πρόεδρε, αυτό το καλοκαίρι μπορεί να είναι το πρώτο χωρίς πάγους στην Αρκτική. Ορισμένοι από τους μεγαλύτερους παγετώνες κινούνται από τους πάγους της Γροιλανδίας προς τον Βόρειο Ατλαντικό. Ποτέ στο παρελθόν δεν έλιωσε τόσος πάγος και χιόνι όσο τα τελευταία χρόνια. Το είδα με τα ίδια μου τα μάτια σε μια επίσκεψή μου στη Γροιλανδία πέρσι. Όλοι, συμπεριλαμβανόμενων των εμπειρογνωμόνων της Διακυβερνητικής Επιτροπής για την Κλιματική Αλλαγή των "νωμένων Εθνών, έχουν μείνει έκπληκτοι με το λιώσιμο των πάγων.
<P>
Αυτή η τρομακτική εξέλιξη συνδέεται ασφαλώς άμεσα με τις εκπομπές μας και την υπερθέρμανση του πλανήτη. Εμείς, στον πλούσιο κόσμο - οι "ΠΑ, η Αυστραλία, η Ιαπωνία και ασφαλώς η ΕΕ - ευθυνόμαστε για αυτό. Για αυτόν τον λόγο πρέπει να ερευνήσουμε διεξοδικά όλους τους τομείς οι οποίοι συμβάλλουν στις εκπομπές διοξειδίου του άνθρακα και αερίων του θερμοκηπίου.
<P>
" βιομηχανία αερομεταφορών αύξησε τις εκπομπές της σχεδόν κατά 100% από το 1990. " βιομηχανία των αερομεταφορών την έχει γλιτώσει έως τώρα. Τα αεροπορικά καύσιμα απαλλάσσονται φόρων και οι τοπικές και περιφερειακές αρχές συχνά επιδοτούν τα αεροδρόμια στην Ευρώπη. Εδώ στην Ευρώπη πετάμε όσο δεν πετούσαμε ποτέ.
<P>
Ο συμβιβασμός για τον οποίο πρέπει να αποφασίσουμε τώρα δυστυχώς απέχει πολύ από την απαραίτητη δράση που επιθυμούσαμε εμείς στην Ομάδα GUE/NGL. Οι στόχοι μείωσης για την αεροπορία θα έπρεπε να είναι υψηλότεροι, οι εκπομπές εκτός του διοξειδίου του άνθρακα θα έπρεπε να συμπεριληφθούν· τα δικαιώματα εκπομπών δεν έπρεπε να διανεμηθούν δωρεάν. Αυτό είναι σε κάθε περίπτωση μια συμφωνία η οποία αποτελεί μικρό βήμα προς τη σωστή κατεύθυνση. " αεροπορία θα αναγκαστεί να μειώσει τις εκπομπές της, και μια μικρή αναλογία δικαιωμάτων εκπομπών θα πρέπει να δημοπρατηθούν. " διαδικασία δημοπράτησης θα δημιουργήσει επίσης έσοδα, τα οποία θα χρησιμοποιηθούν για τη λήψη μέτρων για το κλίμα στην Ευρώπη και στις αναπτυσσόμενες χώρες.
<P>
Τέλος, θα ήθελα να θέσω ένα ερώτημα στην Επιτροπή: μπορείτε να δεσμευθείτε ότι οι χώρες που θέλουν να εγκρίνουν παράλληλα μέτρα για να μειώσουν τις εκπομπές από την αεροπορία, όπως το τέλος αεροπορικών επιβατών του "νωμένου Βασιλείου, θα μπορούν να συνεχίσουν να το κάνουν;
<SPEAKER ID="104" NAME="Johannes Blokland" LANGUAGE="NL">
" συμφωνία για την ένταξη του αεροπορικού τομέα στο σύστημα εμπορίας εκπομπών βρίσκεται ενώπιόν μας για μια δεύτερη ανάγνωση. Θα ήθελα να ευχαριστήσω θερμά τον εισηγητή, Peter Liese, για τον τρόπο με τον οποίο διεξήγαγε τις διαπραγματεύσεις με το Συμβούλιο καθώς και για τις προσπάθειές του να επιτύχει αυτό το αποτέλεσμα.
<P>
Αυτό που βρίσκεται μπροστά μας τώρα, είναι αλήθεια, δεν είναι όσο φιλόδοξο όσο πρότεινε το Κοινοβούλιο. Το ανώτατο όριο εκπομπών, για παράδειγμα, είναι υψηλότερο από αυτό που πρότεινε το Κοινοβούλιο, ενώ τα ποσοστά δημοπράτησης είναι χαμηλότερα. Παρόλα αυτά, αυτή η συμφωνία δείχνει μεγαλύτερη φιλοδοξία από την αρχική πρόταση της Επιτροπής, και αυτό, πιστεύω, είναι κάτι καλό.
<P>
Ο τομέας της αεροπορίας πρέπει επίσης να καταστεί ένας καθαρότερος τομέας και να μειώσει τις εκπομπές αερίων του θερμοκηπίου. Αυτή η συμφωνία αποτελεί ένα σημαντικό βήμα προς τη σωστή κατεύθυνση στην καταπολέμηση της περιβαλλοντικής ρύπανσης και της κλιματικής αλλαγής, ασφαλώς υπό το πρίσμα της προόδου όσον αφορά το πακέτο για το κλίμα με το οποίο ασχολείται αυτή την περίοδο ενεργά το Κοινοβούλιο.
<SPEAKER ID="105" NAME="Françoise Grossetête" AFFILIATION="PPE-DE">
(FR) Κυρία Πρόεδρε, κυρία Προεδρεύουσα του Συμβουλίου, κύριε Επίτροπε, κυρίες και κύριοι, σήμερα συζητάμε έναν συμβιβασμό που επιτεύχθηκε κατόπιν διαπραγματεύσεων και επιτρέπει να ενταχθούν στο σύστημα εμπορίας εκπομπών οι δραστηριότητες της αεροπορίας. Αυτό είναι μια θετική κίνηση, γιατί όλοι υποστηρίζουμε την ευρωπαϊκή δέσμευση για την κλιματική αλλαγή και όλοι συμφωνούμε πως πρέπει να μειωθούν οι εκπομπές διοξειδίου του άνθρακα, όχι ωστόσο με οποιοδήποτε κόστος. Επομένως χρειαζόμαστε μια διεθνή συμφωνία και χωρίς αμφιβολία η ΔΟΠΑ πρέπει να διαδραματίσει τον ρόλο της. " Ευρωπαϊκή Ένωση πρέπει να διαδραματίσει αποφασιστικό ρόλο στις συζητήσεις που πραγματοποιούνται στο πλαίσιο της ΔΟΠΑ προκειμένου να διασφαλίσει μια ρεαλιστική προσέγγιση.
<P>
Εξακολουθούμε να θέλουμε να δούμε μια πιο ανταγωνιστική Ευρώπη· ασφαλώς δεν χρειάζεται να βγάλουμε οι ίδιοι τα μάτια μας και επομένως να είμαστε αποφασισμένοι να συμπεριλάβουμε αεροπορικές εταιρείες από τρίτες χώρες. Πρέπει να είμαστε προσεκτικοί ώστε να μην καταστρέψουμε τις χαμηλού κόστους αεροπορικές εταιρείες ή ακόμη και μεγάλες αεροπορικές εταιρείες, οι οποίες θα μπορούσαν να αποφασίσουν να σταματήσουν να εξυπηρετούν ορισμένες αγορές που είναι πολύ δαπανηρές. Στο τέλος, θα είναι ο καταναλωτής στο τέλος της αλυσίδας ο οποίος θα υποφέρει και ο οποίος μπορεί να αρχίσει να θεωρεί τα αεροπορικά ταξίδια ως πολυτέλεια. Έχουμε επομένως έναν συμβιβασμό ο οποίος είναι καθοριστικός για τις συνομιλίες στο Poznań στο τέλος του 2009, και, ασφαλώς, για τη δέσμευσή μας στην Κοπεγχάγη το 2009.
<P>
Ωστόσο, υπάρχει ένα πολύ σημαντικό σημείο: τα έσοδα που προκύπτουν από τις δημοπρατήσεις. Το Ευρωπαϊκό Κοινοβούλιο θα βρίσκεται σε συνεχή επαγρύπνηση για τη χρήση αυτών των εσόδων, τα οποία πρέπει να χρησιμοποιηθούν για καθαρές μεταφορές, τα οποία πρέπει να χρησιμοποιηθούν για την έρευνα και την ανάπτυξη στον αεροπορικό τομέα, τα οποία ωστόσο, πάνω από όλα, δεν πρέπει να χρησιμοποιηθούν για άλλους σκοπούς· διαφορετικά, τα αποτελέσματα θα είναι ιδιαίτερα καταστροφικά και θα μπορούσαν να εμποδίσουν τη σύναψη μιας διεθνούς συμφωνίας. Θα είναι επομένως σημαντικό να εντείνουμε την καταπολέμηση των εκπομπών διοξειδίου του άνθρακα μέσω της διασφάλισης της ταυτόχρονης εφαρμογής των άλλων στοιχείων της πολιτικής: του τεχνολογικού στοιχείου και του στοιχείου του "ενιαίου ουρανού".
<SPEAKER ID="106" NAME="Linda McAvan" AFFILIATION="PSE">
(EN) Κυρία Πρόεδρε, ευχαριστώ τον Peter Liese, τον Matthias Groote και τους άλλους σκιώδεις εισηγητές που μας βοήθησαν να φτάσουμε σε αυτό που θεωρώ μια καλή συμφωνία. Θα μπορούσε να είναι καλύτερη αλλά ορίζει ορισμένες πολύ σημαντικές αρχές όσον αφορά τις δημοπρατήσεις και όσον αφορά τη χρήση των πόρων. Δείχνει επίσης ότι η Ευρώπη μιλάει σοβαρά για την κλιματική αλλαγή. Κυρία Υπουργέ, είπατε πως θέλουμε να δείξουμε στον κόσμο ότι μπορούμε να αντιμετωπίσουμε την κλιματική αλλαγή, ότι δεν στεκόμαστε μόνο στα λόγια στις ευρωπαϊκές συνόδους, αλλά υλοποιούμε και τη νομοθεσία στην Ευρωπαϊκή Ένωση. Πιστεύω πως η συμφωνία σήμερα εδώ είναι ένα καλό σημάδι ότι μπορούμε, αν θέλουμε, να συμφωνήσουμε όσον αφορά το πακέτο για την κλιματική αλλαγή πριν από το τέλος του έτους.
<P>
Αλλά θα είχατε ακούσει, όπως θα κάνει ο Επίτροπος, άτομα στο Κοινοβούλιο να αναφέρουν πως δεν είναι ικανοποιημένα με τη συμφωνία που πέτυχε ο κ. Liese. Θα τους ρωτούσα ποια είναι η εναλλακτική. Τι προτείνουν αντί για αυτό αν δεν πιστεύουν ότι η Ευρώπη πρέπει να ηγηθεί στον τομέα της αεροπορίας; Σε τι θα ηγηθούν; Τι πρόκειται να κάνουμε για το σύστημα εμπορίας εκπομπών; Πρόκειται να περιμένουμε μέχρι να αλλάξει κάτι στον Λευκό Οίκο; Κυρία Υπουργέ και κύριε Επίτροπε, ελπίζω να επιμείνετε στις θέσεις σας και να συνεργαστούμε με την κ. Doyle όσον αφορά το σύστημα εμπορίας εκπομπών. Αυτή είναι μια συμφωνία για την αεροπορία. Θέλουμε να εργαστούμε και για τη ναυτιλία. Αν ζητούμε από τους πολίτες να διαδραματίσουν έναν ρόλο όσον αφορά την αντιμετώπιση της κλιματικής αλλαγής, πρέπει να κάνουμε το χρέος μας εδώ στην Ευρωπαϊκή Ένωση όσον αφορά τη νομοθεσία. Ζητώ λοιπόν από αυτούς από την άλλη πλευρά του Κοινοβουλίου, που δεν βρίσκονται εδώ τώρα, αλλά που εξέφρασαν αμφιβολίες, να προτείνουν εναλλακτικές, αν διαθέτουν καλύτερες.
<SPEAKER ID="107" NAME="Urszula Krupa" AFFILIATION="IND/DEM">
(PL) Κυρία Πρόεδρε, πολλές έρευνες έδειξαν ότι τα σημερινά αεροσκάφη έχουν μικρό αντίκτυπο στο κλίμα, λόγω των χαμηλών επιπέδων ανθρωπογενούς διοξειδίου του άνθρακα και οξειδίων του αζώτου στις εκπομπές τους, επιπλέον μόλις 0,1% αντίκτυπο στο σχηματισμό νεφών μέσω ιχνών συμπύκνωσης, ή θυσάνων. " αύξηση των τιμών του πετρελαίου μείωσε σημαντικά το εύρος της δυνατότητας των αερομεταφορέων να αυξήσουν τις τιμές των αεροπορικών υπηρεσιών, γεγονός το οποίο, μαζί με τη συμπληρωματική απαίτηση για κάλυψη του κόστους των αγορών στο πλαίσιο του συστήματος εμπορίας εκπομπών, θα θέσει ένα φρένο στην ανάπτυξη αυτού του τομέα, καθώς και θα καθυστερήσει ή ακόμη και θα καταστήσει αδύνατη την εισαγωγή οικολογικών λύσεων. Για αυτόν τον λόγο, θα ήταν συνετό να αποφευχθούν ξαφνικά και επικίνδυνα μέτρα στον τομέα των αεροπορικών μεταφορών, κυρίως στα νέα κράτη μέλη, τα οποία μόλις που ξεκινούν να κερδίζουν το έδαφος. Δεν έχει κανένα νόημα ο περιορισμός των εναέριων μεταφορών χωρίς την παροχή μιας πρακτικής εναλλακτικής, ή την παροχή του απαραίτητου χρόνου για συστηματική προσαρμογή.
<SPEAKER ID="108" NAME="Aldis Kušķis" AFFILIATION="PPE-DE">
(LV) Σας ευχαριστώ, κυρία Πρόεδρε. " ένταξη των αεροπορικών δραστηριοτήτων στο σύστημα εμπορίας εκπομπών αερίων του θερμοκηπίου της Ευρωπαϊκής Ένωσης είναι ένα λογικό βήμα. Θα υπάρξει δωρεάν διανομή του 85% των αδειών, αλλά στο τέλος ο ρυπαίνων πληρώνει. Αυτό μας δίνει την ευκαιρία να ηγηθούμε στην κλιματική αλλαγή. Θα έχουμε μεγαλύτερες ευκαιρίες να διατηρήσουμε την ποιότητα διαβίωσής μας στην Ευρώπη. Είμαι εξαιρετικά ευγνώμων στον κ. Liese, τον εισηγητή· δουλεύοντας μαζί του βρήκαμε μια εξαιρετική λύση για το ειδικό αποθεματικό, που προβλέφθηκε για γρήγορα αναπτυσσόμενες αεροπορικές εταιρείες. " προσχώρηση της Λετονίας στην Ευρωπαϊκή Ένωση την κατέστησε ένα από τα ταχύτερα αναπτυσσόμενα κράτη, και είμαι επίσης περήφανος για τον εθνικό αερομεταφορέα μας, την airBaltic, της οποίας η ανάπτυξη τα τελευταία χρόνια υπήρξε της τάξης του 50%. Το Ευρωπαϊκό Κοινοβούλιο αναπτύσσει μια υψηλής ποιότητας περιβαλλοντική πολιτική σε συνδυασμό με μια υπεύθυνη πολιτική μεταφορών. Ασφαλώς, αυτό θα έχει επίσης αντίκτυπο στην ευρωπαϊκή βιομηχανία τουρισμού. Είμαι πεπεισμένος ότι ο υπεύθυνος τουρισμός μπορεί να οδηγήσει μια πολύ καλύτερη ποιότητα ζωής. Υπεύθυνες, υψηλής ποιότητας μορφές τουρισμού διαμορφώνουν τη βάση της πολιτικής τουρισμού της Ευρώπης και αποτελούν κινητήρια δύναμη για την οικονομία και προκαλούν πολύ μικρότερη βλάβη στο περιβάλλον, τις υποδομές και τον πολιτισμό. " έγκριση της οδηγίας για την ένταξη των αεροπορικών δραστηριοτήτων στο σύστημα εμπορίας εκπομπών ασφαλώς υπονομεύει την κατάσταση της αεροπορικής βιομηχανίας, και πάνω από όλα το καθεστώς "ιερής αγελάδας" των εθνικών αερομεταφορέων. Ωστόσο ίσως έφτασε η κατάλληλη στιγμή για αυτό. Για ακόμη μια φορά, θα ήθελα να ευχαριστήσω τον κ. Liese και σας ζητώ να στηρίξετε την έκθεσή του, το πρώτο σύνολο τροπολογιών συμβιβασμού και το ειδικό αποθεματικό του 3% για νεοεισερχόμενες και ταχέως αναπτυσσόμενες εταιρείες. Εκ μέρους των ταχέως αναπτυσσόμενων εταιρειών, σας ευχαριστώ.
<SPEAKER ID="109" NAME="Paulo Casaca" AFFILIATION="PSE">
(PT) Κυρία Πρόεδρε, συζητάμε ένα ζήτημα το οποίο είναι εξαιρετικά σημαντικό για τις εξόχως απόκεντρες περιοχές. Σε αυτές τις περιοχές, σε αυτά τα απομακρυσμένα νησιά, η τιμή ενός αεροπορικού εισιτηρίου είναι η τιμή της απόστασης προς την ελευθερία και αυτό είναι κάτι που πρέπει να κατανοήσουμε.
<P>
Θα ήθελα να ευχαριστήσω τον εισηγητή μας, Peter Liese, για την βαθιά του κατανόηση των θέσεων των εξόχως απόκεντρων περιοχών. Ωστόσο, λυπάμαι για την έλλειψη ευαισθησίας της Επιτροπής απέναντι στην κατάσταση των περιφερειών μας και πρέπει να πω ότι, παρά το γεγονός ότι επιτεύχθηκε συμβιβασμός ο οποίος είναι θετικός και ο οποίος έχει στην πραγματικότητα κάνει λίγα βήματα προς τη σωστή κατεύθυνση, αισθανόμαστε ότι το ζήτημα δεν έχει ρυθμιστεί σε καμία περίπτωση. Επομένως θέλω να κάνω μια έκκληση, κυρίως στην Avril Doyle, που είναι υπεύθυνη για την έκθεση που θα συζητήσουμε σύντομα, να λάβουμε υπόψη μας τις θέσεις των εξόχως απόκεντρων περιοχών και να λάβουμε υπόψη ότι το να βρίσκεται κάποιος σε μια περιοχή εντελώς απομακρυσμένη από τις ηπείρους είναι εντελώς διαφορετικό από το να βρίσκεται εδώ, στο κέντρο της Ευρώπης. Αν δεν το αντιληφθούμε αυτό, πιστεύω πως δεν θα καταφέρουμε να επιτύχουμε καλή νομοθεσία, θα ήθελα λοιπόν να ζητήσω από την κυρία Doyle να εμπνευστεί από το πνεύμα της έκθεσης του Peter Liese ώστε να μπορέσουμε να στείλουμε ένα θετικό μήνυμα σε αυτές τις περιοχές.
<SPEAKER ID="110" NAME="Eija-Riitta Korhola" AFFILIATION="PPE-DE">
(FI) Κυρία Πρόεδρε, αποτελεί σχεδόν τυπικό κανόνα να ευχαριστούμε τον εισηγητή για την εργασία του. Τον ευχαριστώ επίσης, όχι γιατί αυτό απαιτείται από ευγένεια, αλλά επειδή το αξίζει. Ο κ. Liese είναι ένας συνάδελφος ο οποίος αντιλήφθηκε το καθήκον ενός εισηγητή. Δεν είναι να πιέσει την ομάδα να ακούσει τις δικές του ιδέες, αλλά να κάνει τους ανθρώπους να θέλουν να ακούσουν και να ανακαλύψουν τις ιδέες της ομάδας και να τις τιμήσουν δεόντως. Ο κ. Liese το έκανε αυτό πολύ καλά, σας ευχαριστώ λοιπόν.
<P>
Έχουμε συνεργαστεί στο θέμα της εναέριας κυκλοφορίας για πολλά χρόνια. Μπορούμε να είμαστε σχετικά ευχαριστημένοι με το τελικό αποτέλεσμα, λαμβάνοντας υπόψη το γεγονός ότι η εμπορία εκπομπών ως μονόπλευρη δραστηριότητα δεν μπορεί ποτέ να είναι ένας επιθυμητός τρόπος εργασίας. Μια μονομερής απόφαση μπορεί να δημιουργήσει εμπορικές διαφωνίες και επίσης, στη χειρότερη περίπτωση, διαφωνίες στον εναέριο χώρο. " διαρροή άνθρακα αποτελεί έναν κίνδυνο, εφόσον έχει άμεση επίπτωση στο περιβάλλον, αλλά ειδικά όσον αφορά την ευρωπαϊκή οικονομία και την απασχόληση.
<P>
" απειλή είναι πραγματική, γιατί οι αεροπορικές εταιρείες τιμωρούνται αυτήν τη στιγμή με υψηλότερες τιμές πετρελαίου. Έχουν υπάρξει πολλές χρεοκοπίες και η κυκλοφορία έχει σταματήσει. Θέλουμε η απόφαση αυτή να ληφθεί γρήγορα και να μην περιμένουμε τα αποτελέσματα της Κοπεγχάγης όσον αφορά αυτό το θέμα και θέλουμε να επιτύχουμε μια διεθνή συμφωνία σε αυτόν τον τομέα. Αντί για αυτό, ο Ενιαίος Ευρωπαϊκός Ουρανός, ο οποίος θα μπορούσε να δημιουργήσει άμεση εξοικονόμηση διοξειδίου του άνθρακα - 12% ανά έτος - αναμένει επικύρωση εδώ και περισσότερα από δέκα έτη. Αυτό δείχνει πως η εμπορία εκπομπών δεν έχει να κάνει πάντα με την προστασία του περιβάλλοντος αλλά περισσότερο την πολιτική.
<P>
Ελπίζω πως θα γίνουμε δεκτοί για την παγκόσμια εμπορία εκπομπών για την εναέρια κυκλοφορία το συντομότερο δυνατό και ότι αυτό δεν θα προκαλέσει άλλη διαρροή άνθρακα αλλά θα βοηθήσει στη μείωση των εκπομπών και τον εξορθολογισμό των δραστηριοτήτων όλων των ειδών, λαμβάνοντας υπόψη τους περιβαλλοντικούς στόχους. Τώρα, η εμπορία εκπομπών τιμωρεί κυρίως ευρωπαϊκές εταιρείες, οι οποίες σε γενικές γραμμές πετούν με πολύ νέους στόλους. Εφόσον αυτή είναι η κατάσταση, ήταν σοφό να παραιτηθούμε από τη χρήση του πολλαπλασιαστή σε αυτήν τη φάση, γιατί θα είχε οδηγήσει σε εξαπάτηση και τα περιβαλλοντικά οφέλη θα ήταν μικρά.
<P>
Είμαι ιδιαίτερα ικανοποιημένη που η γνώμη μου όσον αφορά τη διοχέτευση του κέρδους από την εμπορία εκπομπών στην έρευνα όσον αφορά τη μείωση των εκπομπών από την εναέρια κυκλοφορία κυρίως εγκρίθηκε στον τελικό συμβιβασμό. Θα ήταν ένα σοβαρό λάθος να κρατήσουμε εκτός την εναέρια κυκλοφορία και να επενδύσουμε τα κονδύλια σε ανταγωνιστικά μέσα μεταφοράς, όπως προτάθηκε στην αρχή. Αν πραγματικά... (Ο Πρόεδρος διακόπτει την ομιλήτρια.)
<SPEAKER ID="111" NAME="Avril Doyle" AFFILIATION="PPE-DE">
(EN) Κυρία Πρόεδρε, καταρχάς θα ήθελα να ευχαριστήσω τον συνάδελφό μου Peter Liese για την καταπληκτική δουλειά του όσον αφορά αυτόν τον φάκελο. Πέτυχε έναν συμβιβασμό με τα κράτη μέλη στο Συμβούλιο και, παρόλο που μπορεί να μην είναι όσο φιλόδοξος όσο κάποιοι μπορεί να ήλπιζαν (ίσως αυτό είναι ένδειξη ενός καλού συμβιβασμού), προσφέρει το πλαίσιο για την ένταξη του ταχύτερα αναπτυσσόμενου μεταφορικού τομέα στο σύστημα εμπορίας εκπομπών της ΕΕ από το 2012. Ως εισηγήτρια της αναθεώρησης της πρότασης για το σύστημα εμπορίας εκπομπών της ΕΕ, αντιλαμβάνομαι τις πολυπλοκότητες πίσω από αυτό το θέμα και τις δυσκολίες στη διαπραγμάτευση ενός καλού και ισορροπημένου συμβιβασμού. Ο Peter απέδειξε πως μπορεί να γίνει και η πρόκλησή μου θα είναι να μιμηθώ την επιτυχία του στην έκθεσή μου.
<P>
Από την απελευθέρωση του τομέα που εισηγήθηκε η ΕΕ, οι πολίτες της ΕΕ δαπάνησαν περίπου 80 δισεκατομμύρια το χρόνο για αεροπορικά εισιτήρια, και αυτό το ποσό δεν περιλαμβάνει καν τους μεταφορείς χαμηλού κόστους. Δεν υπάρχει καμία αμφιβολία πως η πρόσβαση σε χαμηλότερους ναύλους, ακόμη και σε μηδενικούς ναύλους τελευταία, έχει καταστήσει τα ταξίδια πιο προσιτά.
<P>
Ωστόσο, δεδομένων των προβλημάτων που αντιμετωπίζουμε λόγω της παγκόσμιας κλιματικής αλλαγής και του στόχου των 2°C, θα φαινόταν ανεύθυνο να εξαιρέσουμε τον αεροπορικό τομέα, αλλά και τον τομέα της ναυτιλίας, από τη συμβολή στην επείγουσα λύση για το ταχύτερα αναπτυσσόμενο παγκόσμιο πρόβλημα.
<P>
Πρέπει να κινηθούμε προς μια ακμάζουσα οικονομία χαμηλών εκπομπών άνθρακα και να προωθήσουμε την καινοτομία και τις νέες τεχνολογίες, και η εμπορία εκπομπών είναι ο πιο οικονομικά αποδοτικός τρόπος επίτευξης αυτών των στόχων.
<P>
Εφόσον ο τομέας των αεροπορικών μεταφορών μπορεί να μετακυλήσει το κόστος στον καταναλωτή, είναι λογικό τα δικαιώματα να παραχωρηθούν μέσω δημοπράτησης, ακόμη και στο υφιστάμενο κλίμα τιμής του πετρελαίου, γεγονός που καθιστά οποιαδήποτε συζήτηση σχετικά με τη μετακύλιση του κόστους εξαιρετικά ευαίσθητη.
<P>
Το νέο σύστημα θα εφαρμοστεί τόσο στις εσωτερικές πτήσεις της ΕΕ όσο και στις διεθνείς πτήσεις, συμπεριλαμβανόμενων αεροπορικών εταιρειών τρίτων χωρών, διασφαλίζοντας την ανταγωνιστικότητα των αεροπορικών εταιρειών της ΕΕ. " διαχείριση των αεροδρομίων, ο έλεγχος της εναέριας κυκλοφορίας, και ο ενιαίος ευρωπαϊκός ουρανός θα συμβάλλουν σημαντικά στη μείωση της κατανάλωσης καυσίμων και επομένως στη μείωση του κόστους καυσίμων και των μονάδων άνθρακα για τις αεροπορικές εταιρείες.
<SPEAKER ID="112" NAME="John Purvis" AFFILIATION="PPE-DE">
(EN) Κυρία Πρόεδρε, το σύστημα εμπορίας εκπομπών με τα ανώτατα όρια και τις δημοπρατήσεις πρέπει να αντικαταστήσει όλους τους αεροπορικούς φόρους, τους φόρους επιβατών και οποιονδήποτε άλλο φόρο που μπορεί να επιβληθεί όσον αφορά τα καύσιμα των αεροσκαφών. Το σύστημα εμπορίας εκπομπών είναι πολύ περισσότερο αποτελεσματικό από τους φόρους όσον αφορά την επίτευξη των στόχων μας για τις εκπομπές. Το κόστος για τους επιβάτες, τους πράκτορες μεταφορών και τις αεροπορικές εταιρείες θα συνδεθεί άμεσα με τις εκπομπές που προκαλούν και οι κυβερνήσεις δεν θα μπορούν να δικαιολογηθούν, προσπαθώντας να καλύψουν τα ελλείμματα των ταμείων τους με πλαστούς οικολογικούς φόρους όσον αφορά τις αερομεταφορές και το κοινό που ταξιδεύει.
<P>
Το σύστημα εμπορίας εκπομπών είναι ο ειλικρινής τρόπος να επιτευχθούν οι στόχοι εκπομπών και το σύστημα εμπορίας εκπομπών των αερομεταφορών είναι ο ειλικρινής τρόπος προκειμένου να διαδραματίσουν οι αεροπορικές μεταφορές και οι πελάτες τους τον κατάλληλο ρόλο και μόνο τον κατάλληλο ρόλο όσον αφορά αυτόν τον σημαντικό σκοπό.
<SPEAKER ID="113" NAME="Saïd El Khadraoui" AFFILIATION="PSE">
(NL) Είναι αυτή μια τέλεια συμφωνία; Όχι. Είναι ένα βήμα προς την σωστή κατεύθυνση; Απολύτως. Θα ήθελα να ευχαριστήσω τους διαπραγματευτές για αυτό. Γεγονός είναι ότι θέλουμε η βιομηχανία των αερομεταφορών να συμβάλει στην επίτευξη των φιλόδοξων κλιματικών μας στόχων. Το σύστημα εμπορίας εκπομπών θα δώσει στις αεροπορικές εταιρείες τα κίνητρα να βελτιώσουν την οργάνωσή τους και να χρησιμοποιήσουν πιο οικονομικά αεροσκάφη και πιο νέα αεροσκάφη για να αποφευχθεί το επιπλέον κόστος.
<P>
Το σχέδιο αυτό δεν στέκεται ασφαλώς από μόνο του. Πρέπει να μελετηθεί σε συνδυασμό με έναν αριθμό άλλων μέτρων, όπως τις προτάσεις του προηγούμενου μήνα για την πιο αποτελεσματική οργάνωση του εναέριου χώρου της Ευρώπης και πολλά άλλα.
<P>
Τέλος, θα ήθελα επίσης να πω πως είναι εμφανές πως στο εξής πρέπει επίσης να καταβάλουμε προσπάθειες να εμπλέξουμε τρίτες χώρες σε αυτό και να τις πείσουμε να εισάγουν παρόμοια συστήματα, να μας δώσουν ένα παγκόσμιο σύστημα εμπορίας εκπομπών για τις εναέριες μεταφορές. Μόνο τότε θα επιτύχουμε πραγματικά αποτελέσματα.
<SPEAKER ID="114" NAME="Mieczysław Edmund Janowski" AFFILIATION="UEN">
(PL) Κυρία Πρόεδρε, σας ευχαριστώ για αυτήν την έκθεση και για τις διαπραγματεύσεις που διεξήχθησαν, παρόλο που πρέπει να πω πως αισθάνομαι κατά κάποιον τρόπο δυσαρεστημένος. Τα μέτρα που ελήφθησαν πρέπει να μελετηθούν προσεκτικά και πρέπει να ληφθούν υπόψη τόσο η περιβαλλοντική προστασία όσο και το κόστος των εναέριων μεταφορών. Δεν θα ήταν σωστό να υπάρξει απλώς διάκριση σε βάρος των ευρωπαίων μεταφορέων και των ευρωπαίων επιβατών, κυρίως στα νέα κράτη μέλη. Ας μη λησμονήσουμε επίσης ότι ο εναέριος χώρος καλύπτει όλη τη γη, έτσι οι πράξεις μας πρέπει να είναι συντονισμένες με αυτές άλλων χωρών. Διαφορετικά, θα έχουμε απώλειες και άλλοι μεταφορείς απλώς θα γελάνε εις βάρος μας. Ας ελπίσουμε ότι αυτό θα ενθαρρύνει επίσης τη δράση για την κατασκευή νέων μηχανών αεροσκαφών, μιας νέας γενιάς μηχανών, καθώς και την έρευνα για άλλες πηγές πρόωσης αεροσκαφών. Θα πρέπει να ενεργήσουμε με σύνεση σε αυτά τα ζητήματα.
<SPEAKER ID="115" NAME="Ilda Figueiredo" AFFILIATION="GUE/NGL">
(PT) Κυρία Πρόεδρε, θα πρέπει να λάβουμε υπόψη μας ότι η ένταξη των αεροπορικών δραστηριοτήτων στο πλαίσιο των ευρωπαϊκών δικαιωμάτων εμπορίας εκπομπών δημιουργεί προβλήματα για τις χώρες που αντιμετωπίζουν οικονομικές δυσχέρειες, κυρίως όπου υπάρχουν εξόχως απόκεντρες περιοχές, όπως είναι η περίπτωση της Πορτογαλίας, η οποία έχει τις Αζόρες και τη Μαδέρα. Δεν πρέπει να λησμονούμε τη σημασία των εναέριων μεταφορών όσον αφορά την παροχή μιας διασύνδεσης με την ήπειρο και μεταξύ αυτών των νησιών ώστε οι πληθυσμοί τους να μην αισθάνονται παγιδευμένοι. Είναι επομένως απαραίτητο να διασφαλιστεί ότι, τουλάχιστον, θα υπάρχει ένα σύστημα εξαίρεσης για τις εξόχως απόκεντρες περιοχές. Επιμένουμε επομένως ότι οι εναέριες διασυνδέσεις των εξόχως απόκεντρων περιοχών, όχι μόνο μεταξύ τους, αλλά και με την ήπειρο, εξαιρούνται από την εφαρμογή αυτού του συστήματος.
<SPEAKER ID="116" NAME="Marian-Jean Marinescu" AFFILIATION="PPE-DE">
(RO) Το κείμενο του συμβιβασμού που συνέταξε ο Peter Liese αποτελεί ένα βήμα μπροστά για την υλοποίηση του προγράμματος της Ευρωπαϊκής Ένωσης για την κλιματική αλλαγή.
<P>
Καταρχάς, τονίζω τη συμφωνία για τη θέσπιση ενός αποθεματικού δωρεάν δικαιωμάτων για τις γρήγορα αναπτυσσόμενες αεροπορικές εταιρείες. Αυτό το μέτρο έχει στόχο να εδραιώσει αυτόν τον τομέα στα νέα κράτη μέλη, δηλαδή όπου απαιτούνται περισσότερο η επέκταση και η ανάπτυξη.
<P>
Τονίζω επίσης τη δυνατότητα να χρησιμοποιήσουμε τμήμα των εσόδων που θα ληφθούν από τις δημοπρατήσεις για την ανάπτυξη του τομέα των εναέριων μεταφορών. Για έναν ενιαίο, καθαρό και ασφαλή ουρανό, πρέπει να αναπτύξουμε και να εγκρίνουμε συνεργατικά τεχνικά και λειτουργικά μέτρα, γεγονός το οποίο θα καταστήσει το κόστος αποδοτικό.
<P>
" γρήγορη επανένωση του ευρωπαϊκού εναέριου χώρου θα καθορίσει τη συντόμευση των διαδρομών, αυτονόητα τη μείωση της κατανάλωσης πετρελαίου και, επομένως, τη μείωση των εκπομπών, και επομένως χαμηλότερο κόστος στο σύστημα εμπορίας εκπομπών και, επομένως, χαμηλότερες τιμές.
<SPEAKER ID="117" NAME="Nathalie Kosciusko-Morizet">
Προεδρεύουσα του Συμβουλίου. - (FR) Κυρία Πρόεδρε, κυρίες και κύριοι, όπως πολλοί από εσάς τονίσατε, κανένας συμβιβασμός δεν είναι τέλειος. Ωστόσο, αυτός ο συμβιβασμός επιτυγχάνει μια ισορροπία μεταξύ των περιβαλλοντικών απαιτήσεων και των οικονομικών φραγμών που συνδέονται με την ποιότητα. Αν εγκρίνετε αυτόν τον συμβιβασμό, θα κάνετε ένα σημαντικό βήμα για την Ευρωπαϊκή Ένωση. Θα αποδείξετε πρώτον ότι η Ευρώπη είναι ικανή να αναπτύξει τη δική της νομοθεσία για την καταπολέμηση της κλιματικής αλλαγής και ασφαλώς, ότι προοιωνίζεται καλή για τις συζητήσεις του πακέτου κλίματος/ενέργειας.
<P>
Θα ενισχύσετε τον ρόλο της Ευρώπης ως ηγέτη στην παγκόσμια πολιτική κατά των ανθρωπογενών εκπομπών άνθρακα, γεγονός που επίσης δίνει θετικά μηνύματα για τις διεθνείς διαπραγματεύσεις στο Poznań τον Δεκέμβριο του 2008 και στην Κοπεγχάγη τον Δεκέμβριο του 2009. Τέλος, θα ενθαρρύνετε τις προσωπικότητες και τις πολιτικές δυνάμεις μεταξύ των διεθνών μας εταίρων που επιθυμούν να δώσουν νέα ώθηση στις προσπάθειες μείωσης των εκπομπών αερίων του θερμοκηπίου. Σκέφτομαι, ασφαλώς, τις διμερείς συζητήσεις που θα μπορούσαμε να έχουμε με χώρες που επιθυμούν να εγκρίνουν τον ίδιο τύπο συστήματος, αλλά και τις πολυμερείς συζητήσεις εντός του πλαισίου της ΔΟΠΑ. Για όλους αυτούς τους λόγους, σας ζητώ να στηρίξετε αυτή τη συμφωνία.
<P>
(Χειροκροτήματα)
<SPEAKER ID="118" NAME="Σταύρος Δήμας">
Μέλος της Επιτροπής. - (EN) Κυρία Πρόεδρε, θα ήθελα να ευχαριστήσω όλους όσοι συνέβαλαν για τις πολύ θετικές τους θέσεις. Με την επίτευξη μιας συμφωνίας όσον αφορά αυτήν την οδηγία, τα θεσμικά όργανα της Κοινότητας εκφράζουν την αποφασιστικότητά τους για την έγκριση συγκεκριμένων μέτρων, τα οποία είναι απαραίτητα για την εφαρμογή των φιλόδοξων στόχων της Ευρωπαϊκής Ένωσης για την κλιματική αλλαγή.
<P>
Αυτή η οδηγία είναι η πρώτη από μια σειρά μέτρων τα οποία σχεδιάστηκαν για να επιτύχουν τον στόχο της Ευρωπαϊκής Ένωσης για τα αέρια του θερμοκηπίου έως το 2020. " έγκρισή της αποτελεί ένα θετικό μήνυμα για τις επικείμενες διαπραγματεύσεις όσον αφορά το πακέτο για το κλίμα και την ενέργεια και τις διεθνείς διαπραγματεύσεις στο Poznań και την Κοπεγχάγη. Μόλις ενημερώθηκα ότι η ομάδα G8 συμφώνησε όσον αφορά έναν μακροπρόθεσμο στόχο μείωσης κατά 50% το 2050. Παρόλο που χαιρετίζουμε κάτι τέτοιο, αποτελεί ένα βήμα μερικής προόδου, γιατί απέτυχαν να συμφωνήσουν για έναν μεσοπρόθεσμο στόχο, παρά το γεγονός ότι τόσο τα κράτη μέλη της Ευρωπαϊκής Ένωσης όσο και η Επιτροπή επέμειναν στην ανάγκη ενός μεσοπρόθεσμου στόχου.
<P>
Σήμερα, βάσει του συμφωνημένου κειμένου, όλες οι πτήσεις προς και από τα αεροδρόμια της Ευρωπαϊκής Ένωσης θα συμπεριληφθούν πλήρως στο σύστημα εμπορίας εκπομπών της Ευρωπαϊκής Ένωσης από το 2012. Αυτό σημαίνει ότι από το 2012 οι αερομεταφορείς θα χρειάζονται δικαιώματα εκπομπών για να καλύψουν τις πτήσεις τους προς και από την Ευρωπαϊκή Ένωση. Το 2012 ο αριθμός των δικαιωμάτων εκπομπών που θα χορηγηθούν στον τομέα των αεροπορικών μεταφορών θα είναι κατά 3% χαμηλότερος από τις μέσες τιμές ετήσιων εκπομπών του τομέα για τα έτη 2004-2006. Από το 2013, ο αριθμός δικαιωμάτων θα είναι κατά 5% χαμηλότερος. Όπως άλλοι κλάδοι που συμμετέχουν στο σύστημα, θα μπορούν να πωλούν δικαιώματα που δεν χρειάζονται στην αγορά, αλλά αν οι εκπομπές τους είναι υψηλότερες θα πρέπει να αγοράσουν περισσότερα δικαιώματα ή πιστώσεις εκπομπών από σχέδια καθαρής ενέργειας σε τρίτες χώρες.
<P>
Αυτός είναι ο τρόπος με τον οποίο το σύστημα εμπορίας εκπομπών δημιουργεί ένα κίνητρο για τους συμμετέχοντες να ελαχιστοποιήσουν τις εκπομπές τους. " πλειονότητα των δικαιωμάτων στις αεροπορικές εταιρείες θα είναι δωρεάν αλλά το 15% των δικαιωμάτων θα δημοπρατείται. Τα έσοδα από τις δημοπρατήσεις θα πρέπει να χρησιμοποιηθούν για την αντιμετώπιση της κλιματικής αλλαγής στην Ευρωπαϊκή Ένωση και τρίτες χώρες, κυρίως αναπτυσσόμενες χώρες. Αυτό το επίπεδο μπορεί να αυξηθεί από το 2013 στο πλαίσιο των εν εξελίξει συζητήσεων για την αναθεώρηση της οδηγίας για την εμπορία εκπομπών.
<P>
Φέτος τον Ιανουάριο η Επιτροπή πρότεινε το 20% των δικαιωμάτων για τις αερομεταφορές να δημοπρατηθεί το 2013, και να αυξηθεί στο 100% το 2020. Ενώ στηρίζει αυτήν τη συμφωνία, η θέση της Επιτροπής στο πλαίσιο της αναθεωρημένης οδηγίας εμπορίας εκπομπών παραμένει ότι το επίπεδο δημοπράτησης στον τομέα των αερομεταφορών θα πρέπει να είναι 20% το 2013 και αυξημένο σύμφωνα με τομείς διαφορετικούς από τον τομέα της ηλεκτρικής ενέργειας. Για αυτούς τους τομείς προτείνεται η δημοπράτηση του 20% των δικαιωμάτων το 2013, αυξανόμενη στο 100% το 2020.
<P>
Όσον αφορά το ζήτημα των εκπομπών οξειδίου του αζώτου, η Επιτροπή δήλωσε στην αρχική της πρόταση ότι θα προτεινόταν ένα ξεχωριστό μέτρο για την αντιμετώπιση εκπομπών οξειδίου του αζώτου και μπορεί να κάνει την παρακάτω δήλωση:
<P>
"" Επιτροπή υπενθυμίζει ότι προτίθεται να εκδώσει έως τον Δεκέμβριο του 2008 μια νομοθετική πρόταση για την εισαγωγή μέτρων για τον περιορισμό των εκπομπών διοξειδίου του αζώτου από τις αεροπορικές δραστηριότητες, κυρίως για την αποτελεσματική αντιμετώπιση των επιπτώσεων της κλιματικής αλλαγής και για να αποφευχθούν αρνητικά κίνητρα για τη μείωση των εκπομπών διοξειδίου του άνθρακα εις βάρος των οξειδίων του αζώτου."
<P>
Συμπερασματικά, η Επιτροπή είναι εξαιρετικά ικανοποιημένη. Θα ήθελα να ευχαριστήσω ιδιαίτερα τον Δρα Liese για την εξαιρετική του δουλειά και τα αποτελέσματα. Είμαστε εξαιρετικά ικανοποιημένοι με το αποτέλεσμα των διαπραγματεύσεων. " Επιτροπή μπορεί να δεχτεί πλήρως τις προτεινόμενες τροπολογίες συμβιβασμού.
<P>
(Χειροκροτήματα)
<SPEAKER ID="119" NAME="Peter Liese" LANGUAGE="DE">
Κυρία Πρόεδρε, κύριε Επίτροπε, κυρία Προεδρεύουσα του Συμβουλίου, κυρίες και κύριοι, θα ήθελα να σας ευχαριστήσω για τις φιλοφρονήσεις σας και θα ήθελα με τη σειρά μου να τις εκφράσω σε όλους όσοι συνέβαλαν σε αυτό το σχέδιο. Θα ήθελα επίσης να σας ευχαριστήσω για τις επικρίσεις που διατυπώθηκαν από ορισμένες πλευρές.
<P>
Επιτρέψτε μου να διασαφηνίσω καταρχάς ορισμένα πράγματα: ένας από τους ομιλητές ανέφερε ότι επιδοθήκαμε σε πολιτική παρασκηνίου. Δεν πιστεύω πως συνέβη αυτό. " διαδικασία συνολικά ήταν πολύ ανοιχτή και ο ίδιος ο ομιλητής ήταν παρών σε κάθε στάδιο, ο σκιώδης εισηγητής παρέμεινε ενημερωμένος για όλες τις λεπτομέρειες και στην ομάδα μου συζητήσαμε επίσης θέματα μεταξύ μας. Δεν γνωρίζω αν το ίδιο συνέβη στην ομάδα του ομιλητή, αλλά σε κάθε περίπτωση για μας ήταν πολύ ανοιχτή και αδιαμφισβήτητη συζήτηση, ακόμη και σε εσωτερικό επίπεδο.
<P>
Καταφέραμε να πείσουμε το Συμβούλιο των Υπουργών να αποδεχτεί πολλές από τις προτάσεις μας. Ο Επίτροπος είπε πως ήταν πιο φιλόδοξο από την αρχική πρόταση της Επιτροπής και μόνο ο αριθμός των τροπολογιών που καταφέραμε να εγκριθούν - 30 συνολικά - δείχνει ότι καταφέραμε να τροποποιήσουμε την κοινή θέση και σε ορισμένες περιπτώσεις αρκετά ουσιαστικά.
<P>
Ο κ. Lucas, ο κ. Holm και άλλοι είπαν ότι αυτό δεν ανταποκρίνεται στις προσδοκίες των περιβαλλοντικών ομάδων. Αυτό είναι σωστό αλλά ούτε θα ήταν καλός συμβιβασμός αν είχαμε ενσωματώσει όλα όσα απαιτούσαν οι οικολόγοι και οι Πράσινοι.
<P>
Σε δύο τομείς - και ο Επίτροπος αναφέρθηκε επίσης σε αυτούς - εξακολουθεί να υπάρχει χώρος για προσαρμογές. Με την έκθεση της Avril Doyle μπορούμε και πάλι να έχουμε την ευκαιρία να προσαρμόσουμε τα επίπεδα των ανώτατων ορίων και της δημοπράτησης ώστε να είναι δίκαια για τους άλλους εμπλεκόμενους στο σύστημα εμπορίας εκπομπών. Πρέπει να το μελετήσουμε από πολύ κοντά αυτό, το δεύτερο εξάμηνο του έτους.
<P>
Συμπερασματικά θα ήθελα και πάλι να τονίσω ότι αυτό που θέλουμε είναι δίκαιοι όροι ανταγωνισμού. Θέλουμε μια συνολική συμφωνία και θέλουμε επίσης να συμπεριλάβουμε σε αυτήν πτήσεις από τρίτες χώρες. Ωστόσο, είναι καιρός οι αεροπορικές εταιρείες να μας βοηθήσουν. Βλέπω μια επιστολή από την Ένωση Ευρωπαϊκών Αεροπορικών Εταιριών, σύμφωνα με την οποία ακόμη και μετά την επίτευξη του συμβιβασμού, άλλες κυβερνήσεις θα την απορρίψουν δικαιολογημένα. Πρέπει να σκεφτούμε αν θα πρέπει να εξακολουθήσουμε να εμπλέκουμε τέτοια άτομα, καθώς αποτελούν εξαιρετικά κακές ομάδες ειδικών συμφερόντων.
<P>
Πρέπει να εγκρίνουμε αυτήν τη συμφωνία με πολύ μεγάλη πλειοψηφία και στη συνέχεια να ενώσουμε τις δυνάμεις μας για να υποστηρίξουμε το θέμα σε τρίτες χώρες. Τότε θα δουλεύουμε όλοι μαζί. Ωστόσο, αν η δημοκρατική απόφαση του κοινοβουλίου δεν γίνει αποδεκτή, θα πρέπει να πούμε στις αεροπορικές εταιρείες πως βλάπτουν μόνο τους εαυτούς τους. Σας ζητώ να εγκρίνετε τη σύσταση και θα ήθελα να εκφράσω τις ευχαριστίες μου για την ευρεία στήριξη που έλαβα.
<SPEAKER ID="120" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί σήμερα.
<P>
Γραπτές δηλώσεις (Άρθρο 142 του Κανονισμού)
<SPEAKER ID="121" NAME="Bairbre de Brún" AFFILIATION="GUE/NGL">
γραπτώς - (GA) Από το 1990, οι εκπομπές αερίων του θερμοκηπίου από τη διεθνή αεροπορική δραστηριότητα στην ΕΕ έχουν υπερδιπλασιαστεί, και αντιστοιχούν τώρα σε 5 έως 12% των συνολικών εκπομπών διοξειδίου του άνθρακα της ΕΕ. Παρόλο που το μέτρο του συμβιβασμού απέχει πολύ από το να είναι τέλειο, μας επιτρέπει να θέσουμε όρια στις εκπομπές της αεροπορικής βιομηχανίας ξεκινώντας από το 2012.
<P>
Συμπεριλαμβάνοντας την αεροπορία στο σύστημα εμπορίας εκπομπών της ΕΕ (ETS), στέλνουμε ένα μήνυμα ότι μιλάμε σοβαρά σχετικά με τις αιτίες της κλιματικής αλλαγής. Τα επόμενα δέκα χρόνια θα είναι κρίσιμα για την καταπολέμηση της κλιματικής αλλαγής και για την αποφυγή μιας μη αναστρέψιμης καταστροφής. Είναι σημαντικό η γενική αναθεώρηση να περιλαμβάνει μια αυστηρότερη ζήτηση όσον αφορά τον τομέα των αερομεταφορών μαζί με τους στόχους αυστηρότερης μείωσης από το 2013 και μετά.
<P>
Σύμφωνα με τους νέους κανονισμούς, τα κράτη μέλη μπορούν να χρησιμοποιούν τα έσοδα από τη δημοπράτηση των δικαιωμάτων εκπομπών για τη μείωση της κλιματικής αλλαγής και την προσαρμογή στην κλιματική αλλαγή εντός της ΕΕ και σε αναπτυσσόμενες χώρες και για την προώθηση έρευνας και ανάπτυξης για μεταφορές φιλικές προς το περιβάλλον. Αυτή η επένδυση είναι απαραίτητη αν θέλουμε να εκμεταλλευτούμε πλήρως τα πλεονεκτήματα της ένταξης της αεροπορίας στο σύστημα εμπορίας εκπομπών.
<SPEAKER ID="122" NAME="Zita Gurmai" AFFILIATION="PSE">
, γραπτώς. - (HU) " αντιμετώπιση των μεγαλύτερων προκλήσεων της κλιματικής αλλαγής, η αυστηροποίηση των μέτρων σε αυτόν τον τομέα και η επιτάχυνση της δημιουργίας τους, είναι κρίσιμοι στόχοι. " μείωση των εκπομπών αερίων από την εναέρια κυκλοφορία που προκαλούν το φαινόμενο του θερμοκηπίου, και ο καθορισμός του ακριβούς ανώτατου ορίου για εκπομπές μετά το 2012 είναι κρίσιμα στοιχεία. Ένα ορατό αποτέλεσμα μπορεί να επιτευχθεί όσον αφορά τη μείωση των αερίων που προκαλούν το φαινόμενο του θερμοκηπίου αν αφορά επίσης την αυστηρότητα του συστήματος εμπορίας των εκπομπών.
<P>
Τα έσοδα από τις δημοπρατήσεις πρέπει να χρησιμοποιηθούν πρακτικά (για παράδειγμα για την ανάπτυξη και χρήση φιλικών προς το περιβάλλον τεχνολογιών), κυρίως σε τομείς που χρηματοδοτούνται από την Ευρωπαϊκή Ένωση και σε σχέση με αυτό αξίζει να ερευνηθεί η δημιουργία ενός ξεχωριστού νομισματικού ταμείου. " περίπλοκη εφαρμογή των προγραμμάτων Galileo, SES και ETS το συντομότερο δυνατό θα προωθούσε επίσης την αποδοτική χρήση των καυσίμων.
<P>
" κλιματική αλλαγή αποτελεί ένα παγκόσμιο φαινόμενο. Όλα τα πιθανά πολιτικά μέσα και οι μέθοδοι διαπραγμάτευσης πρέπει να χρησιμοποιηθούν προκειμένου να εμπλέξουμε όλους τους κύριους υπεύθυνους για τις εκπομπές αερίων του θερμοκηπίου στη μείωση των επιπέδων ρύπανσης παγκοσμίως.
<SPEAKER ID="123" NAME="Daciana Octavia Sârbu  " AFFILIATION="PSE">
γραπτώς. - (RO) Αυτή η οδηγία αποτελεί μια φιλόδοξη πρωτοβουλία, μέσω της οποίας ο τομέας των αερομεταφορών θα μπορούσε να διαδραματίσει σημαντικό ρόλο στην καταπολέμηση της κλιματικής αλλαγής.
<P>
Οι διαπραγματεύσεις για αυτόν τον συμβιβασμό υπήρξαν δύσκολες γιατί έπρεπε να λάβουν υπόψη τους την τιμή του πετρελαίου, την ανταγωνιστικότητα των ευρωπαϊκών αεροπορικών εταιρειών και την περιβαλλοντική προστασία, επιχειρώντας να δημιουργήσουν ένα υποδειγματικό σύστημα στη διεθνή σκηνή για την ένταξη της αεροπορίας στο σύστημα εμπορίας εκπομπών. Ωστόσο, το σύστημα δεν πρέπει να θέτει σε κίνδυνο τις ευρωπαϊκές αεροπορικές εταιρείες, οι οποίες θα έχαναν την ανταγωνιστικότητά τους σχετικά με τον ανταγωνιστικό αεροπορικό τομέα των "ΠΑ ή του Ντουμπάι. " επιβολή κυρώσεων στη διεθνή βιομηχανία αεροπορίας θα προκαλέσει την εμφάνιση του φαινομένου της "διαρροής άνθρακα", κυρίως τον προσανατολισμό προς άλλες αγορές με λιγότερο αυστηρούς κανόνες από αυτούς που επιβάλλονται από την ΕΕ, ξεκινώντας επομένως έναν εμπορικό πόλεμο. Πρέπει να επιτύχουμε μια ισορροπία μεταξύ της περιβαλλοντικής προστασίας, της προστασίας του καταναλωτή και του τομέα της αεροπορίας αν θέλουμε ο ευρωπαϊκός εναέριος χώρος να καταστεί πιο αποδοτικός.
<P>
Επίσης, τα έσοδα από τις άδειες δημοπρατήσεων πρέπει να χρησιμοποιηθούν για τη μείωση των εκπομπών αερίων του θερμοκηπίου και την προσαρμογή στην κλιματική αλλαγή, χωρίς να δώσουν τη δυνατότητα στα κράτη μέλη να χρησιμοποιήσουν αυτά τα χρήματα για άλλους σκοπούς.
<P>
Αν καταφέρουμε να χρησιμοποιήσουμε σωστά αυτά τα έσοδα από τις δημοπρατήσεις και μόνο ως περιβαλλοντικό μέσο, θα αποφύγουμε κυρώσεις στο πλαίσιο μιας διεθνούς συμφωνίας.

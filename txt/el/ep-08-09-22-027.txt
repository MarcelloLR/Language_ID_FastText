<CHAPTER ID="027">
Η Διαδικασία της Μπολόνια και η κινητικότητα των μαθητών (σύντομη παρουσίαση) 
<SPEAKER ID="193" NAME="Πρόεδρος">
Το επόμενο στοιχείο είναι η έκθεση, η οποία συντάχτηκε από την κ. Doris Pack, εκ μέρους της Επιτροπής Πολιτισμού και Παιδείας, περί της διαδικασίας της Μπολόνια και της κινητικότητας των ασθενών.
<SPEAKER ID="194" NAME="Doris Pack">
εισηγητής. - (DE) Κύριε Πρόεδρε, κύριε Επίτροπε, κυρίες και κύριοι, πραγματικά ευελπιστώ ότι το γεγονός της σημερινής εκ νέου συνάντησής μας κεκλεισμένων των θυρών δεν υπαινίσσεται τίποτα για τη βασική μας στάση απέναντι στην εκπαίδευση.
<P>
" διαδικασία της Μπολόνια είναι πράγματι η πλέον ριζοσπαστική μεταρρύθμιση στον τομέα της ανώτατης εκπαίδευσης τα τελευταία χρόνια. Ασφαλώς, η ροή της γνώσης δε θα πρέπει πλέον, στις μέρες μας και στην εποχή μας, να σταματά στα εθνικά σύνορα. Αυτός είναι ο λόγος για τον οποίο ουσιαστικά χαροποιούμαι που τα κράτη μέλη και τα πανεπιστήμια είναι προετοιμασμένα να συνεργαστούν επ' αυτού του θέματος, ανεξάρτητα από την αρχή της επικουρικότητας η οποία χαίρει πάντοτε ιδιαίτερης εκτίμησης. Χαιρετίζω αυτήν τη μεταρρύθμιση, αλλά διαπιστώνω επίσης ότι όλα τα κοινοβούλια έχουν παρακαμφθεί επ' αυτού του θέματος. Δεν υπήρξε επικοινωνία με το Ευρωπαϊκό Κοινοβούλιο, αλλά ούτε με κάποιο από τα 46 εθνικά κοινοβούλια.
<P>
Αυτό που είναι ενοχλητικό είναι ότι ο κόσμος συνεχώς ρωτά εμάς τους βουλευτές του Κοινοβουλίου, σχετικά με τη διαδικασία της Μπολόνια. Εάν οτιδήποτε πάει στραβά, καταδεικνύουν αμέσως εμάς, παρόλο που δεν έχουμε ουδεμία σχέση με αυτό. Ούτε καν η Επιτροπή δεν είχε σχέση με αυτό. Θέλω να εκφράσω τη χαρά μου για το ότι τώρα έχει επιληφθεί η Επιτροπή του θέματος και έτσι συμβάλλει στο να τεθεί σε εφαρμογή η διαδικασία της Μπολόνια στα πλαίσια των εκπαιδευτικών μας προγραμμάτων με τα οποία θα εξοικειωθείτε. Εν συντομία, οι προσπάθειες υπήρξαν ιδιαίτερα επίπονες και ακόμα δεν έχουν ολοκληρωθεί. " εμπλοκή των εθνικών κοινοβουλίων στο θέμα, θα ήταν σοφή κίνηση.
<P>
Μέχρι το 2010 θέλουμε να έχουμε δημιουργήσει μια ευρωπαϊκή ζώνη που να παρέχει εκπαίδευση υψηλότερου επιπέδου. Είναι αυτονόητο. Οι σπουδαστές πρέπει να έχουν ευρύ φάσμα επιλογών, μεγάλη ποικιλία μαθημάτων υψηλής ποιότητας. Προς αυτόν το σκοπό, η διαδικασία της Μπολόνιας προσβλέπει σε τρεις τομείς προτεραιότητας για δράση: την εισαγωγή του συστήματος τριών κύκλων σπουδών στα πανεπιστημιακά, μεταπτυχιακά και διδακτορικά πτυχία, τη διασφάλιση της ποιότητας και την αναγνώριση των προσόντων και των περιόδων σπουδών.
<P>
" κινητικότητα των σπουδαστών και η εκπαίδευση υψηλής ποιότητας θεωρείται ότι βρίσκονται ανάμεσα στις πρώτες προτεραιότητες της διαδικασίας της Μπολόνια, αλλά η ίδια η διαδικασία και ειδικά η βεβιασμένη εισαγωγή πτυχιακών (bachelor) μαθημάτων, οδήγησε, όπως μάθαμε στις ακροάσεις μας, στο ότι λιγότεροι σπουδαστές τολμούν να δαπανήσουν χρόνο για σπουδές στο εξωτερικό, κατά τη διάρκεια των πτυχιακών τους μαθημάτων, επειδή αυτά τα μαθήματα έχουν παραφορτωθεί με μαθησιακό υλικό. Πέντε έτη πανεπιστημιακών σπουδών δεν μπορούν ξαφνικά να συνοψιστούν σε μια σειρά πτυχιακών (bachelor) μαθημάτων διάρκειας τριών χρόνων. Αυτό έχει συμβεί σε ορισμένες περιπτώσεις. Κατόπιν, προκύπτει και ότι οι σπουδαστές δεν μπορούν να φύγουν καθόλου, ότι δεν υπάρχει ούτε συζήτηση για σπουδές στο εξωτερικό. Αυτό είναι κρίμα. Το πρόγραμμα Erasmus είναι ένα υπέροχο πρόγραμμα και θα πρέπει να υπάρχει δυνατότητα εκμετάλλευσης των δυνατοτήτων που προσφέρει, σε συνδυασμό με όλες τις άλλες ευκαιρίες για μετάβαση στο εξωτερικό. Ουσιαστικά, θα πρέπει στην πραγματικότητα να γίνει υποχρεωτική μια σειρά μαθημάτων η οποία συνεπάγεται κινητικότητα.
<P>
Κατά την άποψή μου, το σύστημα μεταφοράς διδακτικών μονάδων δε λειτουργεί. Δεν είναι σωστό να απονέμονται τρεις διδακτικές μονάδες για μια συγκεκριμένη ενότητα μαθημάτων σε μια χώρα, ενώ μια άλλη χώρα απονέμει μόνο μία. Πρέπει να υπάρχει ένα ευρωπαϊκό πλαίσιο το οποίο να επιτρέπει την ίση μεταχείριση όλων. Πρόκειται για έναν τομέα που χρήζει περισσότερων εργασιών. Πιστεύω ότι η θεωρία είναι καλή, αλλά δεν εφαρμόζεται με ιδιαίτερα αποτελεσματικό τρόπο.
<P>
Θα πρέπει επίσης να διασφαλίσουμε ότι τα πανεπιστήμια καταβάλλουν κάθε δυνατή προσπάθεια για να επωφεληθούν από τις ευκαιρίες χρηματοδότησης, προκειμένου να διευκολύνουν τους σπουδαστές να εξασκήσουν το δικαίωμά τους στην κινητικότητα, εάν το επιθυμούν. Για πολλά πανεπιστήμια, αυτό θα σημάνει την έξοδο από την απομόνωσή και τη διασύνδεση τους με την επιχειρηματική κοινότητα. Πόσες μεγάλες εταιρίες θα θεωρούσαν τιμή να ενεργούσαν ως χορηγοί μιας σειράς διδακτορικών ή μεταπτυχιακών μαθημάτων; Εάν, ωστόσο, σήμαινε ότι μια σειρά μεταπτυχιακών μαθημάτων θα έπρεπε να φέρει την επωνυμία Mercedes, Sony ή άλλη, ας είναι! Το θέμα είναι ότι τα χρήματα της επιχορήγησης, θα βοηθούσαν τους σπουδαστές. Δεν πρόκειται για πώληση σε κάποιον του δικαιώματος να καθορίσει το περιεχόμενο του προγράμματος σπουδών, αλλά για τον εντοπισμό των πηγών χρηματοδότησης που προσφέρουν πραγματικά σε κάποιον που ενδιαφέρεται να σπουδάσει στο εξωτερικό, τη δυνατότητα να το κάνει. Εάν σημειώσουμε πρόοδο στην κατεύθυνση της επίτευξης αυτών των στόχων με τη συνδρομή της Επιτροπής, θα είμαστε όλοι πολύ ικανοποιημένοι.
<SPEAKER ID="195" NAME="Ján Figeľ">
Μέλος της Επιτροπής. - Κύριε Πρόεδρε, θέλω εκ νέου να ευχαριστήσω ιδιαιτέρως την κ. Doris Pack. Είναι μία από τις ιδρύτριες των προγραμμάτων της δια βίου μάθησης, τα οποία είναι πολύ δημοφιλή όσον αφορά στην κινητικότητα των σπουδαστών. Αυτή η έκθεση επί της διαδικασίας της Μπολόνια και της κινητικότητας των ασθενών, συνιστά μια πολύ απτή συμβολή προς την κατεύθυνση μιας ακόμα καλύτερης και ακόμα μεγαλύτερης κινητικότητας.
<P>
Όπως γνωρίζουμε όλοι, η διαδικασία της Μπολόνια έχει προωθηθεί πολύ και σύντομα θα έχει διαγράψει δεκαετή πορεία σε διηπειρωτικό επίπεδο. Ξεκίνησε επειδή ήδη είχαμε ένα πρόγραμμα κινητικότητας, υπό την ονομασία Erasmus, από το 1987, τα περισσότερα μέρη του οποίου έγιναν τμήμα της διαδικασίας της Μπολόνια. Αμφότερα αλληλοϋποστηρίζονται και η συμβολή τους είναι ιδιαίτερα σημαντική από πολιτικής πλευράς. Δεν πρόκειται απλώς για στρατευμένη κινητικότητα, αλλά για τον εκσυγχρονισμό, τη διαφάνεια και τη διεθνοποίηση των πανεπιστημίων μας. " έκθεση παρέχει μια πληρέστατη επισκόπηση των περαιτέρω ενεργειών που απαιτούνται σε αυτόν τον τομέα.
<P>
Τα συμπεράσματά σας ευθυγραμμίζονται με τα ευρήματα και τις συστάσεις της ειδικής ομάδας, που προσκάλεσα για να εργαστεί με την Επιτροπή, η οποία ήταν το φόρουμ εμπειρογνωμώνων υψηλού επιπέδου με επικεφαλής την πρώην υπουργό κ. Maria Joγo Rodrigues, η οποία έδωσε αναφορά σε εμένα τον Ιούνιο του τρέχοντος έτους. Αμφότερες οι εκθέσεις πρότειναν ότι χρειάζεται να προβούμε σε ουσιαστικές και συντονισμένες ενέργειες, για να αυξηθεί η κινητικότητα των σπουδαστών και επιτρέψτε μου να προσθέσω, για να αυξηθεί η κινητικότητα των νέων ανθρώπων γενικότερα: των μαθητών, των νεαρών ατόμων που βρίσκονται σε στάδιο κατάρτισης, των νεαρών καλλιτεχνών, καθώς και των νεαρών επιχειρηματιών. Θα ήθελα να δω να εισάγεται μια περίοδος κινητικότητας σε όλα τα πτυχιακά προγράμματα, ώστε να ενθαρρύνονται οι σπουδαστές να πάνε στο εξωτερικό και για να θεωρείται η κινητικότητα συνήθης και όχι σαν ειδική περίπτωση.
<P>
Συμφωνώ μαζί σας στο ότι οι μεταρρυθμίσεις της Μπολόνια θα πρέπει να χρησιμοποιούνται για να διανοίξουμε τα συστήματα της τριτοβάθμιας εκπαίδευσης και όχι να καταστούν τα νέα εμπόδια για την κινητικότητα. Οι ιδέες σας περί ευελιξίας των μαθημάτων, σε ορισμένους τομείς σπουδών, είναι συμβατές με τους κανόνες της Μπολόνια και έτσι αξίζουν περαιτέρω διερεύνηση. Συμφωνώ επίσης στο ότι θα πρέπει να κάνουμε καλύτερες και περισσότερες επενδύσεις, δηλαδή αποτελεσματικότερες, στον τομέα της κινητικότητας των πολιτών μας. Χρειάζεται να συνδυάσουμε δημόσια, ιδιωτικά, εθνικά και ευρωπαϊκά κονδύλια.
<P>
Χαιρετίζω την πρόταση σύμφωνα με την οποία "θα μπορούσε να εξεταστεί η ενίσχυση του χρηματοδοτικού κονδυλίου, που παρέχεται για τα προγράμματα στον τομέα της εκπαίδευσης και ιδίως για τις υποτροφίες Erasmus." Αυτό θα ήταν πολύ ευεργετικό, όχι μόνο για την εκπαίδευση, αλλά και, για παράδειγμα, την ιθαγένεια. Να βιώσουμε ως Ευρωπαίοι την Ευρώπη και να έχουμε πρόσβαση και ευκαιρίες και πραγματικές εμπειρίες από την Ευρώπη.
<P>
Είμαι σίγουρος ότι το Κοινοβούλιο θα αναλάβει πλήρως την ευθύνη από αυτήν την άποψη. Για άλλη μια φορά να σας συγχαρώ και να σας ευχαριστήσω, καθώς και να συστήσω στο Σώμα την υιοθέτηση αυτής της έκθεσης.
<SPEAKER ID="196" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο.
<P>
Γραπτές δηλώσεις (άρθρο 142 του Κανονισμού)
<SPEAKER ID="990" NAME="Roberta Alma Anastase  " AFFILIATION="PPE-DE">
γραπτώς. - (RO) Χαιρετίζω αυτήν την έκθεση και τις βάσιμες συστάσεις που περιέχει, αναφορικά με την αποτελεσματική υλοποίηση των στόχων της Μπολόνια και τη δημιουργία ενός ευρωπαϊκού χώρου για την τριτοβάθμια εκπαίδευση μέχρι το 2010. Τη φετινή χρονιά, έχει σημασία να αναλύσουμε τα υφιστάμενα εμπόδια καθώς και τις δυνατότητες ενίσχυσης αυτής της διαδικασίας στο μέλλον, μετά το 2010.
<P>
Θα ήθελα να δώσω έμφαση σε δύο προτάσεις, από τις πολλές αυτής της έκθεσης, λόγω της τεράστιας σημασίας τους. Πρωτίστως, θα πρέπει να καταβληθούν μεγαλύτερες προσπάθειες για την εναρμόνιση των εθνικών εκπαιδευτικών συστημάτων, προκειμένου να ολοκληρωθεί η αμοιβαία αναγνώριση των προσόντων και η ισοδυναμία των τίτλων σπουδών. Πιστεύω ότι οι επίμονες διαφορές σε αυτόν τον τομέα συνιστούν σημαντικό εμπόδιο για την ίδια τη μεταχείριση των σπουδαστών. .
<P>
Κατά δεύτερον, θα ήθελα να εφιστήσω την προσοχή όλων των ευρωπαϊκών θεσμικών οργάνων στο γεγονός ότι η κινητικότητα παραμένει μη προσβάσιμη επιλογή για πολλούς σπουδαστές, ερευνητές και διδακτικό προσωπικό, ειδικά για εκείνους που προέρχονται από τα νέα κράτη μέλη, εξαιτίας των ανεπαρκών υποτροφιών. Επομένως, η κατάλληλη χρηματοδότηση των προγραμμάτων στα νέα κράτη μέλη συνιστά προτεραιότητα. Μόνο με αυτόν τον τρόπο μπορεί να επιτευχθεί ο στόχος της ευρωπαϊκής κινητικότητας με συνεπή και ισορροπημένο τρόπο.
<SPEAKER ID="197" NAME="Ramona Nicole Mănescu  " AFFILIATION="ALDE">
γραπτώς. - (RO) Οι νέοι άνθρωποι, ιδιαίτερα οι σπουδαστές, αποτελούν προτεραιότητα στην πολιτική μας ατζέντα και δεν μπορώ παρά να χαιρετίσω την υιοθέτηση της έκθεσης της κ. Pack επί της διαδικασίας της Μπολόνια και της κινητικότητας της νεολαίας.
<P>
Πιστεύω ότι η αρχή της αμοιβαιότητας στην ανταλλαγή σπουδαστών και στις υποτροφίες, καθώς και η θέσπιση ενός ευρωπαϊκού πλαισίου για την ποιότητα και την αναγνώριση των τίτλων σπουδών, πρέπει να παραμείνουν δύο προτεραιότητες αυτής της πολιτικής, και μάλιστα έτσι ώστε να παρατηρηθεί μείωση του επιπέδου κινητικότητας των σπουδαστών προς τα νέα κράτη μέλη.
<P>
" ανταλλαγή ορθών πρακτικών μεταξύ των κρατών μελών είναι ένας ιδιαίτερα αποτελεσματικός τρόπος βελτίωσης του πλαισίου της ευρωπαϊκής κινητικότητας. Επομένως, πρέπει να υποστηρίζεται και να επεκτείνεται διαρκώς. " κοινωνική πλευρά αυτής της έκθεσης, που είναι έκδηλη στο ενδιαφέρον για τους νέους ανθρώπους που προέρχονται από μειονεκτικά περιβάλλοντα, είναι αξιέπαινη.
<P>
Παραμερίζοντας όποια άλλα ζητήματα, πρέπει να προάγουμε την ποιότητα και την υπεροχή, τόσο μεταξύ των σπουδαστών, όσο και μεταξύ του διδασκαλικού προσωπικού και αυτό μπορεί να επιτευχθεί μόνο με διαρκή υποστήριξη, τόσο της πολιτικής, όσο και των επενδύσεων, για την κινητικότητα εντός του συστήματος εκπαίδευσης. Αυτή η υποστήριξη θα πρέπει να υπάρχει τόσο σε εθνικό όσο και σε ευρωπαϊκό επίπεδο.
<SPEAKER ID="198" NAME="Mihaela Popa  " AFFILIATION="PPE-DE">
γραπτώς. - (RO) Θα ήθελα να εγκύψω στην κοινωνική διάσταση της κινητικότητας, που είναι εξαιρετικά σημαντική: εφοδιάζει τους νέους ανθρώπους με εξαιρετικά πλούσιες εμπειρίες, αναφορικά με την ακαδημαϊκή, πολιτισμική και κοινωνική ποικιλομορφία και για αυτόν το λόγο, θα ήθελα να συγχαρώ την κ. Pack για αυτήν την έκθεση.
<P>
Ως Ρουμάνος ευρωβουλευτής, συνέστησα τροπολογία ώστε οι σπουδαστές από όλα τα κράτη μέλη να λάβουν μια μοναδική ευρωπαϊκή φοιτητική κάρτα. Πιστεύω ότι η ενιαία κάρτα θα ενθαρρύνει την κινητικότητα των νέων ανθρώπων σε ολόκληρη την Ευρώπη, κάτι το οποίο θα οδηγήσει στην ανταλλαγή ιδεών και αναμφίβολα σε μια αλλαγή νοοτροπιών, στη διάνοιξη προς άλλους πολιτισμούς, τονώνοντας τη δημιουργικότητα και τη δυνατότητα για καινοτομία.
<P>
Κατά την άποψή μου, αυτό το μέτρο ευθυγραμμίζεται πλήρως και με τους δύο στόχους του Ευρωπαϊκού Έτους Διαπολιτισμικού Διαλόγου του 2008, καθώς και με τους στόχους του Ευρωπαϊκού Έτους Δημιουργικότητας και Καινοτομίας του 2009.

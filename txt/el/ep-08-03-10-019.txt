<CHAPTER ID="019">
Κοινοί κανόνες στο πεδίο της ασφάλειας της πολιτικής αεροπορίας (συζήτηση) 
<SPEAKER ID="117" NAME="Πρόεδρος">
" ημερήσια διάταξη προβλέπει τη συζήτηση της έκθεσης του Paolo Costa, εξ ονόματος της αντιπροσωπείας του Ευρωπαϊκού Κοινοβουλίου στην επιτροπή συνδιαλλαγής, σχετικά με το εγκριθέν από την επιτροπή συνδιαλλαγής κανονισμού κοινό σχέδιο πρότασης κανονισμού του Ευρωπαϊκού Κοινοβουλίου και του Συμβουλίου για τη θέσπιση κοινών κανόνων στο πεδίο της ασφάλειας της πολιτικής αεροπορίας, καθώς και την κατάργηση του κανονισμού (EΚ) αριθ. 2320/2002 -.
<SPEAKER ID="118" NAME="Paolo Costa">
εισηγητής. - (IT) Κύριε Πρόεδρε, κύριε Αντιπρόεδρε της Επιτροπής, κυρίες και κύριοι, γιορτάζουμε σήμερα την ολοκλήρωση μιας διαδικασίας που ξεκίνησε τον Σεπτέμβριο του 2005.
<P>
Ο δρόμος που διανύσαμε ήταν μακρύς και σε μερικές περιπτώσεις δύσκολος, αλλά τελικά νιώθω ότι άξιζε η προσπάθεια. Το θέμα που εξετάζεται είναι η ασφάλεια της πολιτικής αεροπορίας. Ο ισχύων κανονισμός, ο οποίος ίσχυε μέχρι σήμερα, εγκρίθηκε εν μέσω της συναισθηματικής φόρτισης που πυροδότησαν οι επιθέσεις στους Δίδυμους Πύργους στις 11 Σεπτεμβρίου 2001. Είχε μια δύσκολη αρχή, αλλά στη συνέχεια εγκρίθηκε και εφαρμόστηκε και, αν και ήταν σχετικά επιτυχής τα τελευταία έτη, υπάρχουν πρακτικά κενά και αδυναμίες.
<P>
Για αυτόν τον λόγο, πρόκειται τώρα να τον επανεξετάσουμε. Στόχος είναι να προσφέρουμε μια πιο ευέλικτη απάντηση στις τεχνολογικές , ψυχολογικές και συμπεριφορικές αλλαγές στο πλαίσιο της καταπολέμησης της τρομοκρατίας, λαμβάνοντας προφανώς υπόψη την εμπειρία που έχουμε αποκομίσει μέχρι σήμερα. " ασφάλεια και η προστασία από τις τρομοκρατικές επιθέσεις αποτελούν προφανή προτεραιότητα, δεν μπορούν όμως να συζητηθούν μεμονωμένα. Πρέπει να εξετασθούν σε ένα κάπως περισσότερο ισορροπημένο πλαίσιο.
<P>
Οι έλεγχοι πρέπει να είναι αυστηροί και αποτελεσματικοί, αλλά δεν θα πρέπει να είναι υπερβολικά ενοχλητικοί για τους επιβάτες, ενώ η εφαρμογή τους δεν θα πρέπει να συνεπάγεται περιττό κόστος. Το κόστος, αν είναι δυνατόν, θα πρέπει να επιμερίζεται και δεν θα πρέπει να το επωμίζονται μόνο οι επιβάτες. Για αυτόν τον λόγο, νέοι έλεγχοι δεν πρέπει να καθιερωθούν χωρίς τον προηγούμενο δημοκρατικό έλεγχό τους. Σε αυτά ακριβώς τα δύο σημεία - κόστος και δημοκρατική λογοδοσία - η αντιπροσωπεία του Κοινοβουλίου επικέντρωσε την προσοχή της κατά το στάδιο της συνδιαλλαγής της συγκεκριμένης διαδικασίας.
<P>
Όσον αφορά το κόστος, μπορώ μετά χαράς να ενημερώσω το Σώμα ότι έχει συμπεριληφθεί ένα άρθρο, και όχι αιτιολογική σκέψη, που ορίζει ότι το κόστος ασφάλειας πρέπει να επιμερίζεται μεταξύ των επιβατών, των αεροδρομίων, των αερομεταφορέων και των εθνικών κυβερνήσεων. Σε επόμενο άρθρο, όχι σε διοργανική δήλωση όπως συνέβη το 2002, αλλά σε άρθρο, η Επιτροπή πρόκειται να εξετάσει το πρόβλημα πιο διεξοδικά και να υποβάλει προτάσεις ενώπιον αυτού του Σώματος και του Συμβουλίου, προκειμένου να επιλυθεί το πρόβλημα μέσω ενός κατάλληλου επιμερισμού κόστους μεταξύ των φορολογουμένων και των επιβατών.
<P>
Όσον αφορά τη δημοκρατική λογοδοσία, κατορθώσαμε επιτυχώς να εξασφαλίσουμε τη χρήση της ενισχυμένης επιτροπολογίας ή της επιτροπολογίας με έλεγχο, ειδικά όταν θεσπίζεται κάποιος καινούριος έλεγχος, ή σύστημα ελέγχου ή περιορισμός στις ζωές των επιβατών. Αν το Κοινοβούλιο μελλοντικά αποφασίσει ότι ένα μέτρο ασφάλειας είναι δυσανάλογο, θα μπορεί να ζητεί δημόσια συζήτηση, προκειμένου να εξετάζονται επαρκώς οι εν λόγω προτάσεις.
<P>
Γενικά, νιώθω ότι με τον τρόπο αυτό έχει επιτευχθεί ισορροπία ανάμεσα στην αποτελεσματική μάχη κατά της τρομοκρατίας και ταυτόχρονα στον ευρύτερο δυνατό σεβασμό της ιδιωτικής ζωής, τις πρακτικές και τις περιττές ενοχλήσεις των επιβατών. Το εάν όμως η εν λόγω ισορροπία έχει επιτευχθεί πλήρως θα το καταλάβουμε προφανώς μόνο από την εφαρμογή της συμφωνίας στην πράξη.
<P>
Για αυτόν τον λόγο, κύριε Πρόεδρε, θα συνιστούσα στο Κοινοβούλιο, στο Σώμα, να εγκρίνει τη συμφωνία που συνάφθηκε στο πλαίσιο της διαδικασίας συνδιαλλαγής, ώστε η Επιτροπή να μπορέσει να κάνει μια αποτελεσματική αρχή στο έργο της.
<SPEAKER ID="119" NAME="Jacques Barrot">
Αντιπρόεδρος της Επιτροπής. - (FR) Κύριε Πρόεδρε, κυρίες και κύριοι, έχετε ενώπιόν σας μια πρόταση σχετικά με ένα καινούριο κανονισμό πλαίσιο για την ασφάλεια της αεροπορίας, με το οποίο είστε όλοι εξοικειωμένοι. Εκτιμώ το συνολικό έργο και την προσπάθεια που έχετε καταβάλει, προκειμένου να υπάρξει μια θετική έκβαση στη μακρά και δύσκολη διαδικασία συνδιαλλαγής.
<P>
Φτάσαμε πια στο τελικό στάδιο για ένα καινούριο κανονισμό πλαίσιο, άλλο ένα αποδεικτικό στοιχείο βελτίωσης του ρυθμιστικού πλαισίου. Στις 4 Μαρτίου, το Συμβούλιο ολοκλήρωσε επίσημα την τρίτη ανάγνωση του εν λόγω ισορροπημένου και χρήσιμου κειμένου, που είναι σημαντικό τόσο για τον κλάδο όσο και για τους επιβάτες. Εναπόκειται τώρα στα μέλη του Ευρωπαϊκού Κοινοβουλίου να ολοκληρώσουν τη διαδικασία.
<P>
Είμαι ευγνώμων στον κ. Costa, που ζήτησε από το Κοινοβούλιο να συμφωνήσει με το κείμενο, διασφαλίζοντας έτσι μια επιτυχή έκβαση για τη διαδικασία συνδιαλλαγής. Όλοι έχουν επιδείξει πνεύμα συμβιβασμού κατά τη διαδικασία συνδιαλλαγής, αν και νομίζω ότι το Κοινοβούλιο αναδείχθηκε ο νικητής, επειδή οι περισσότερες από τις τροπολογίες και τις ιδέες που προτάθηκαν, βρίσκονται στο κείμενο για το οποίο θα ψηφίσετε.
<P>
Κατανόησα τις προσδοκίες σας σχετικά με την αρχή της χρηματοδότησης. Προέβην σε μια πολύ ισχυρή προσωπική δέσμευση κατά τη διαδικασία συνδιαλλαγής. Επιτρέψτε μου να αναφερθώ στην προηγούμενη δήλωσή μου ότι προτίθεμαι να υποβάλω σχέδιο νομοθετικής πρότασης στην Επιτροπή για τον επιμερισμό, μεταξύ των φορολογουμένων και των χρηστών, του κόστους που θα προκύψει από τα αυστηρότερα μέτρα για την ασφάλεια της αεροπορίας, τα οποία τα κράτη μέλη μπορούν να εγκρίνουν επιπλέον των βασικών κανόνων που προβλέπονται στον καινούριο αυτόν κανονισμό.
<P>
Αυτό δεν θίγει το δικαίωμα πρωτοβουλίας της Επιτροπής ή τη συμμόρφωση με τις εσωτερικές διαδικασίες, όταν ιδιαίτερα διενεργείται μια μελέτη επιπτώσεων πριν από κάθε νομοθετική πρόταση.
<P>
Επιπλέον, με τη θέσπιση της κανονιστικής διαδικασίας με έλεγχο, η μετάβαση στη νέα απόφαση "επιτροπολογίας" θα δώσει στο Ευρωπαϊκό Κοινοβούλιο περισσότερες αρμοδιότητες για τους γενικούς κανόνες που η Επιτροπή οφείλει να καταρτίζει, ύστερα από την έγκριση του κανονισμού πλαισίου.
<P>
Μολονότι επιτρέπεται μεγαλύτερη ευελιξία στο σύστημα για την προσαρμογή της νομοθεσίας στην κανονιστική διαδικασία με έλεγχο, η συγκεκριμένη διαδικασία αντισταθμίζει τη γενική νομοθεσία εφαρμογής. Επιτελείται έτσι θεσμική πρόοδος σε όλες αυτές τις καταστάσεις.
<P>
Όσον αφορά το άρθρο 4, εφιστώ την προσοχή σας στη δήλωση που έγινε. " Επιτροπή εκδηλώνει την πρόθεσή της να προτείνει γενικά μέτρα, όπως αναφέρεται στο σημερινό άρθρο 4(1)(α), και λεπτομερή μέτρα εφαρμογής, υπό την έννοια του άρθρου 4(2). " Επιτροπή προτίθεται να χρησιμοποιήσει το άρθρο 251 της Συνθήκης για την ίδρυση της Ευρωπαϊκής Κοινότητας για να προτείνει τυχόν προσθήκες που απαιτούνται στα κοινά βασικά πρότυπα που προβλέπονται από αυτόν τον κανονισμό.
<P>
" Επιτροπή σημειώνει ότι είναι σημαντικό τα λεπτομερή μέτρα εφαρμογής να εκπονούνται βάσει μεθόδων που όχι μόνο διασφαλίζουν αποτελεσματικά την ανίχνευση και την αποτροπή, αλλά και παρέχουν την αναγκαία ευελιξία και ταχύτητα, διατηρώντας την ίδια στιγμή την εμπιστευτικότητα ευαίσθητων εγγράφων, με στόχο την προστασία των επιβατών. " Επιτροπή αναφέρει ακόμα ότι θα διατηρηθεί η συνέχεια των κανόνων εφαρμογής, έως ότου αντικατασταθούν από νέα μέτρα που θα εγκριθούν στα πλαίσια του παρόντος κανονισμού.
<P>
Όσον αφορά την ουσία, ο νέος κανονισμός επιτρέπει την ανάπτυξη καταλληλότερης νομοθεσίας που θα μπορεί να καλύπτει θέματα ασφάλειας με σφαιρικό και ευέλικτο τρόπο, αντί να τα αντιμετωπίζει με μια σειρά από ατομικές και επαναληπτικές προσεγγίσεις. Οι αρχικές εκτιμήσεις της Ένωσης Ευρωπαϊκών Αερογραμμών αναφέρουν ότι οι πιο ευέλικτες μέθοδοι μπορούν να μειώσουν το κόστος μέχρι και κατά 500 εκατομμύρια.
<P>
Συνοπτικά, όταν εγκριθεί ο νέος κανονισμός, η έγκριση κανόνων με χώρες που δεν είναι κράτη μέλη, που έχουν εξίσου υψηλά πρότυπα ασφάλειας της αεροπορίας, θα είναι πιο εύκολη. " έννοια αυτή της ασφάλειας ενός και μόνο ελέγχου, είναι προς το συμφέρον τόσο των επιβατών όσο και του κλάδου της αεροπορίας της Ευρωπαϊκής Ένωσης.
<P>
Άλλωστε, ευελπιστώ ότι οι τελευταίες τεχνολογικές εξελίξεις θα μας επιτρέψουν να τροποποιήσουμε από την αρχή του επόμενου έτους την απόλυτη απαγόρευση υγρών στο αεροσκάφος. Αμέσως μόλις υπάρξει η κατάλληλη τεχνολογία για την ανίχνευση υγρών εκρηκτικών, θα επιχειρήσω να συμπεριληφθεί το εν λόγω στοιχείο στους κανονισμούς. Το Ευρωπαϊκό Κοινοβούλιο θα μπορεί να επανεξετάσει όλα τα σχέδια για τροποποίηση των κανόνων στο πεδίο αυτό.
<P>
Κυρίες και κύριοι, η διαδικασία διήρκεσε πολύ. Απαιτήθηκε πολύ μεγάλη προσπάθεια από όλους μας για να καταλήξουμε στον συμβιβασμό που ήταν απαραίτητος για την έγκριση του νέου αυτού κανονισμού. Ο εν λόγω νέος κανονισμός όχι μόνο θα μας βοηθήσει να βελτιώσουμε την ασφάλεια στον αέρα, αλλά θα μειώσει και το κόστος, θα απλουστεύσει τους κανόνες και θα προστατεύσει την πολιτική αεροπορία πιο αποτελεσματικά.
<P>
Ευχαριστώ λοιπόν το Κοινοβούλιο για το έργο της εκπόνησης της συγκεκριμένης νομοθετικής πρότασης και ελπίζω προφανώς με όλη μου την καρδιά στη στήριξή σας και στην έγκριση του κειμένου.
<SPEAKER ID="120" NAME="Philip Bradbourn">
εξ ονόματος της Ομάδας PPE-DE. - Κύριε Πρόεδρε, όπως ανέφεραν τόσο ο εισηγητής όσο και ο Επίτροπος Barrot, ύστερα από τις μακρές διαπραγματεύσεις στο πλαίσιο της διαδικασίας συνδιαλλαγής, το Κοινοβούλιο και το Συμβούλιο κατέληξαν επιτέλους σε συμφωνία, που πιστεύω ότι είναι θετική και ότι αξίζει την υποστήριξή μας.
<P>
Υπό το φως των συνεχιζόμενων τρομοκρατικών απειλών, πιστεύουμε ότι έχουμε απολύτως ανάγκη από σαφείς κανόνες για την ασφάλεια, και, το σημαντικότερο, κοινή εφαρμογή στα αεροδρόμια και τις αερογραμμές σε ολόκληρη την Ευρώπη, και αυτή η πρόταση επιτυγχάνει και τα δύο.
<P>
Μολονότι δεν μπορέσαμε να καταλήξουμε σε μια συμφωνία με το Συμβούλιο για το θέμα της χρηματοδότησης των εν λόγω μέτρων ασφάλειας, η Επιτροπή συμφώνησε να παρουσιάσει μια χωριστή πρόταση για τη χρηματοδότηση των εν λόγω μέτρων μέσα στους επόμενους μήνες. Ελπίζω να γίνει συντομότερα και όχι αργότερα.
<P>
Θέλω να καταστήσω σαφές, εδώ και τώρα, ότι μόλις παρουσιαστεί η συγκεκριμένη πρόταση, τόσο το Συμβούλιο όσο και η Επιτροπή θα πρέπει να λάβουν υπόψη την ισχυρή και ενιαία θέση του Κοινοβουλίου για το ζήτημα. Το Κοινοβούλιο δεν θα πρέπει να θεωρηθεί ως ακόμη ένα εμπόδιο που θα πρέπει να υπερπηδήσουν το Συμβούλιο και η Επιτροπή, αλλά ως ένας σοβαρός και ισότιμος παράγοντας της διαδικασίας. " ασφάλεια και η προστασία των επιβατών είναι καίριας σημασίας, και γι' αυτό τον λόγο ευελπιστώ ότι η επικείμενη πρόταση της Επιτροπής θα αντικατοπτρίζει τη σταθερή μας στάση.
<P>
Παρά τη δυσκολία αυτή, οφείλουμε να επικροτήσουμε την έκθεση αυτή. Μπορώ να διακρίνω τα οφέλη των κοινών σε ολόκληρη την Ευρώπη προτύπων ασφάλειας. Και δεδομένου ότι η κλιμακούμενη τρομοκρατική απειλή ενάντια στην αεροπορία διογκώνεται σήμερα όσο ποτέ άλλοτε, η συγκεκριμένη πρόταση επιφέρει σημαντικές βελτιώσεις για την ασφάλεια και την προστασία των επιβατών. Προτρέπω λοιπόν το Σώμα να υποστηρίξει πλήρως αυτό το μέτρο.
<SPEAKER ID="121" NAME="Saïd El Khadraoui">
εξ ονόματος της Ομάδας PSE. - (NL) Κύριε Επίτροπε, κυρίες και κύριοι, οι τρομοκρατικές επιθέσεις της 11ης Σεπτεμβρίου και οι άλλες που ακολούθησαν, μας έκαναν να συνειδητοποιήσουμε πόσο ευάλωτος είναι ο κλάδος της αεροπορίας και πόσο θανατηφόρες μπορούν να είναι οι επιπτώσεις μιας επίθεσης είτε όταν γίνεται με τη χρήση ενός αεροσκάφους είτε όταν διαπράττεται εκ των έσω. Και πόσο τεράστιο αντίκτυπο μπορούν να έχουν οι επιπτώσεις αυτές στην οικονομία και κατά συνέπεια στον καθέναν από εμάς. Συνεπώς, είναι σημαντικό να κάνουμε ό,τι είναι δυνατόν για να διασφαλίσουμε τη μέγιστη ασφάλεια ενώ είναι αυτονόητο ότι πρέπει να υπάρχει η μέγιστη εναρμόνιση στο ζήτημα αυτό σε ευρωπαϊκό επίπεδο.
<P>
Την ίδια στιγμή όμως, πρέπει επίσης να επιδιώξουμε μια ισορροπία ανάμεσα αφενός στην ασφάλεια και αφετέρου στην άνεση, την ιδιωτική ζωή και την ελευθερία κυκλοφορίας, όπως λέει και ο εισηγητής. Αυτή ήταν η σταθερή άποψη της αντιπροσωπείας του Ευρωπαϊκού Κοινοβουλίου κατά τη διάρκεια των διαπραγματεύσεων, και νομίζω ότι είχαμε καλή συνεργασία πέρα από κομματικές γραμμές, με τον κ. Costa, τον κ. Jarzembowski, και κατά τη διαδικασία συνδιαλλαγής. Δουλέψαμε όλοι μαζί και καταλήξαμε σε έναν καλό συμβιβασμό, όπως σωστά αναφέρει και ο Επίτροπος.
<P>
Αυτό δεν σημαίνει ότι είμαστε εκατό τοις εκατό ικανοποιημένοι. Όλα θα εξαρτηθούν από το πώς οι συμφωνίες στις οποίες καταλήξαμε θα εφαρμοστούν στην πράξη. Και σε δύο πολύ σημαντικά πεδία: πρώτον, εφαρμογή των μέτρων. Έχουμε διασφαλίσει μια σημαντική συνεχή συμμετοχή του Κοινοβουλίου μέσω της καινούριας διαδικασίας επιτροπολογίας με έλεγχο, και πετύχαμε ένα de facto είδος αρνησικυρίας, για τις περιπτώσεις για τις οποίες νομίζουμε ότι τα προτεινόμενα μέτρα είναι δυσανάλογα. Υπάρχει λοιπόν περιθώριο για ερμηνεία, για συζήτηση, και νομίζω ότι οι απαγορεύσεις των υγρών απέδειξαν ότι αυτή η διαδικασία είναι απαραίτητη. Δεν μπορούμε να εξουσιοδοτούμε εν λευκώ μια επιτροπή εμπειρογνωμόνων χωρίς να υποχρεούται να λογοδοτήσει · έτσι, για μένα, η νέα αυτή μορφή δημοκρατικού ελέγχου αποτελεί στο σύνολό της θετικό στοιχείο.
<P>
Μπορούμε να αναλάβουμε επιτυχώς το έργο αυτό, αν η Επιτροπή μας πληροφορεί και μας ενημερώνει συνεχώς, και νομίζω ότι αυτό θα είναι πολύ σημαντικό. Πρέπει επίσης να αναζητήσουμε την κατάλληλη εσωτερική διαδικασία που θα επιτρέψει στο Κοινοβούλιο να φέρνει αυτό το καθήκον σε πέρας επαρκώς.
<P>
Δεύτερον, δεν πετύχαμε ακριβώς όσα θέλαμε όσον αφορά τη χρηματοδότηση των μέτρων ασφάλειας, το γνωρίζουμε αυτό. Θέλαμε να παραμείνουμε σταθεροί στη σκέψη μας. " προσδοκία μας είναι ότι τα μέτρα ασφάλειας που συμφωνήθηκαν από την Ευρώπη θα είναι επαρκή για όλους. Αν τα κράτη μέλη χρειάζονται ή επιθυμούν να κάνουν περισσότερα, τότε πρέπει να επωμιστούν το κόστος. Δεν καταφέραμε να το κάνουμε αυτό δεκτό, αλλά είμαι σίγουρος, Επίτροπε, ότι το εγχείρημα που ξεκινήσατε θα οδηγήσει σε καινούρια συζήτηση και σε πραγματικά αποτελέσματα στο μέλλον.
<P>
Σε κάθε περίπτωση, από σήμερα έχουμε ένα πλαίσιο που μας επιτρέπει να λαμβάνουμε μέτρα ασφάλειας γρήγορα, εξασφαλίζοντας ωστόσο την ίδια στιγμή και δημοκρατική λογοδοσία. Απομένει να δούμε αν το σύστημα θα λειτουργήσει προς ικανοποίηση όλων. Και η Ομάδα μου θα το υποστηρίξει.
<SPEAKER ID="122" NAME="Jeanine Hennis-Plasschaert">
εξ ονόματος της Ομάδας ALDE. - (NL) Για να μιλήσω ωμά, δεν υπάρχει αμφιβολία ότι η αεροπορία είναι και παραμένει ένας δημοφιλής στόχος για τους τρομοκράτες. Έτσι, η ανάγκη για αυστηρότερους κανόνες ασφάλειας στις αεροπορικές μεταφορές, με το όποιο επιπρόσθετο κόστος και τις όποιες επιβαρύνσεις αυτοί συνεπάγονται είναι αμέσως προφανής. Όσον αφορά όμως τη διατήρηση του βασικού πλαισίου για τη συγκεκριμένη διαδικασία, είναι πραγματικά σημαντικό τα ισχύοντα μέτρα να είναι αποτελεσματικά. Από αυτή την άποψη, η συμφωνία αυτή, αν και όχι τέλεια, αποτελεί ωστόσο ένα σημαντικό βήμα προς τα εμπρός.
<P>
Όσον αφορά τον ενισχυμένο ρόλο του Κοινοβουλίου, ελπίζω πραγματικά ότι θα τον αξιοποιήσουμε. Περισσότερο από ποτέ, πρέπει να εφαρμόσουμε ένα μέτρο ρεαλισμού στις υποθέσεις που αφορούν την αποτελεσματικότητα των νόμων και των κανόνων μας. Είναι φυσικά σημαντικό να διαχειριζόμαστε καταλλήλως το συλλογικό άγχος. Την ίδια στιγμή, οι επιβάτες των αεροπορικών μεταφορών πρέπει να λαμβάνονται σοβαρά υπόψη. " δαπανηρή αλλά ψεύτικη ασφάλεια δεν ωφελεί κανέναν.
<P>
Οι τρομοκράτες γίνονται ολοένα και περισσότερο εφευρετικοί. " απάντηση δεν είναι η κατάσχεση μπουκαλιών με νερό, υγρών σαπουνιών ή του υγρού καθαρισμού των φακών επαφής. " λύση βρίσκεται στην αποτελεσματική λειτουργία της αστυνομίας, της δικαιοσύνης και των μυστικών υπηρεσιών σε διασυνοριακό επίπεδο. Περιμένω λοιπόν το κλιμακωτό σχέδιο που μόλις περιέγραψε ο Επίτροπος.
<SPEAKER ID="123" NAME="Seán Ó Neachtain" LANGUAGE="GA">
" σημασία της ασφάλειας της αεροπορίας δεν θα πρέπει σε καμία περίπτωση να παραγνωρίζεται και απονέμω τα εύσημα για το έργο που έγινε για την εξεύρεση αυτής της λύσης που διασφαλίζει την ασφάλεια των επιβατών και των εργαζομένων των αεροπορικών μεταφορών.
<P>
Κατά την κατάρτιση και την εφαρμογή κανονισμών αυτού του είδους, πρέπει να είμαστε προσεκτικοί, ώστε οι συγκεκριμένοι κανονισμοί να μην γίνονται κανονισμοί για χάρη απλώς της ρύθμισης και να συνυπολογίζουμε επίσης και άλλες πτυχές του κλάδου της αεροπορίας. Βάσει αυτού του σκεπτικού, χαιρετίζω την διάταξη της έκθεσης που ορίζει ότι ορισμένοι επιβάτες - όσοι προέρχονται από χώρες που έχουν πανομοιότυπα μέτρα ασφάλειας με εκείνα της Ένωσης - δεν χρειάζεται να υποβάλλονται σε επιπλέον ελέγχους ασφάλειας. Είναι πολύ λυπηρό που δεν υιοθετείται η ίδια προσέγγιση σε σχέση με τα αφορολόγητα προϊόντα και τους διερχόμενους επιβάτες.
<P>
Έτσι, αν ένα άτομο ταξιδεύει από τις "νωμένες Πολιτείες στην Ιρλανδία και αλλάξει αεροπλάνο στο Παρίσι, τα αφορολόγητα προϊόντα που αγόρασε ενδεχομένως στις "νωμένες Πολιτείες θα του αφαιρεθούν στο Παρίσι. Το ανόητο αυτό σύστημα έχει ως αποτέλεσμα να βγαίνουν χαμένοι τόσο οι επιβάτες όσο και οι έμποροι.
<P>
Είμαι και εγώ της άποψης ότι προέχει η ασφάλεια. Ωστόσο, η λύση που συμφωνήθηκε στη Σιγκαπούρη δείχνει ότι και τα δύο μπορούν να γίνουν. Γιατί λοιπόν δεν μπορούν να πραγματοποιηθούν ανάλογοι διακανονισμοί με άλλες χώρες; Ξέρουμε ότι εκπονούνται σχέδια, αλλά αυτό γίνεται με πολύ αργούς ρυθμούς για τους επιβάτες και τους εμπόρους, οι οποίοι υφίστανται τις συνέπειες.
<SPEAKER ID="124" NAME="Eva Lichtenberger">
εξ ονόματος της Ομάδας Verts/ALE. - (DE) Κύριε Πρόεδρε, αυτή ήταν μια πολύ μεγάλη ιστορία και θα ήθελα να επωφεληθώ της ευκαιρίας για να επαναλάβω τις ειλικρινείς μου ευχαριστίες στον κ. Costa. Κατά τις διαπραγματεύσεις, συμπεριλαμβανομένων εκείνων με το Συμβούλιο, παρέμεινε σταθερά προσηλωμένος στη θέση που διατύπωσαν και υποστήριξαν τα μέλη αυτού του Σώματος σε επίπεδο επιτροπής.
<P>
Ένα από τα σημεία υπό εξέταση είναι, όπως προαναφέρθηκε, και η χρηματοδότηση των μέτρων ασφάλειας - ο λόγος είναι αρκετά προφανής. Για παράδειγμα, τα εν λόγω μέτρα ασφάλειας προσφέρονται ιδιαιτέρως για την απόκρυψη των κάθε άλλο παρά απολύτως νομίμων συμφωνιών χρηματοδότησης διαφόρων εθνικών αερογραμμών. Υποθέτω ότι ακριβώς αυτός είναι και ο λόγος για τον οποίον υπήρξαν πολλές και διάφορες αντιδράσεις στο Συμβούλιο για μια σειρά κανόνων που επέβαλαν μεγαλύτερη διαφάνεια στον συγκεκριμένο τομέα, και φυσικά ήταν η ομόφωνη και σαφής επιθυμία της Ομάδας μου να υπάρχουν διαφανείς και απλοί όροι χρηματοδότησης σχεδιασμένοι να συμβάλλουν στην πρόληψη προβλημάτων.
<P>
Το δεύτερο σημείο ήταν η συμφωνία με την οποία το Κοινοβούλιο επρόκειτο να συμμετέχει πιο ενεργά στη συνεχιζόμενη ανάπτυξη των διατάξεων για την ασφάλεια. Για το συγκεκριμένο θέμα υπήρξαν σφοδρές αντιδράσεις, αν και δεν μπορώ να κατανοήσω το γιατί, δεδομένου ότι το Ευρωπαϊκό Κοινοβούλιο, σε τελική ανάλυση, επιχείρησε μόνο να υποδείξει μια οδό διαφυγής που θα μπορούσε να χρησιμοποιηθεί, για παράδειγμα για να απαλλαγούμε από μέτρα που είχαν παλαιότερα εγκριθεί αλλά στη συνέχεια άρχισαν να αποδεικνύονται ασύμφορα. Μπορώ απλά να υποστηρίξω τον συμβιβασμό, αλλά θα επιθυμούσα κάτι παραπάνω.
<SPEAKER ID="125" NAME="Jaromír Kohlíček">
εξ ονόματος της Ομάδας GUE/NGL. - (CS) Tο Ευρωπαϊκό Κοινοβούλιο και η Ευρωπαϊκή Επιτροπή συζητούν επί σειρά ετών για την αεροπορική ασφάλεια.
<P>
Σκοπός της τροποποίησης του κανονισμού (EΚ) αριθ. 2320/2002 της 16ης Δεκεμβρίου 2002 είναι η διασφάλιση μιας βελτίωσης των κοινών κανόνων στον τομέα της ασφάλειας της πολιτικής αεροπορίας. Το τελικό κείμενο ωστόσο δεν είναι πολύ σαφές. Για να μπορέσουμε λοιπόν - όχι μόνο εγώ αλλά και πολλά άλλα μέλη αυτού του Κοινοβουλίου - να υψώσουμε τα χέρια μας υπέρ του αποτελέσματος της διαδικασίας συνδιαλλαγής, θέλω να ακούσω μια σαφή απάντηση στην ερώτησή μου.
<P>
Επίτροπε, Monsieur le Commissaire, c'est pour vous: δεδομένου ότι ο νέος κανονισμός δεν εγγυάται μια κοινή διαδικασία για τη δοκιμή της ασφάλειας των χειριστών, πώς θα επιλυθεί αυτό το ζήτημα μετά την κατάργηση του κανονισμού (EΚ) αριθ. 2320/2002; Μπορείτε να επιβεβαιώσετε ότι η Ευρωπαϊκή Ένωση Προσωπικού Θαλάμων Διακυβέρνησης Αεροσκαφών και η Επιτροπή έχουν συμφωνήσει επί της εκπόνησης κανονισμού για τη θέσπιση μιας κοινής διαδικασίας για τη δοκιμή της ασφάλειας των χειριστών; Αν ναι, πότε θα υποβληθεί το κείμενο; " απάντησή σας θα καθορίσει την αυριανή μας ψήφο.
<SPEAKER ID="126" NAME="Ρόδη Κράτσα-Τσαγκαροπούλου" AFFILIATION="PPE-DE">
- Κύριε Πρόεδρε, επιτρέψτε μου κατ' αρχάς να εκφράσω τη βαθιά μου ικανοποίηση για τη συμφωνία που επετεύχθη επιτέλους στην τροποποίηση του κανονισμού για τη θέσπιση κοινών κανόνων ασφάλειας στην πολιτική αεροπορία. Θα ήθελα να συγχαρώ τον εισηγητή κ. Costa για την εργασία του και τους εκπροσώπους των πολιτικών ομάδων, τον κ. Jarzembowski και τον κ. Khadraoui, που μαζί με τον εισηγητή μας απoτέλεσαν τον πυρήνα της διαπραγματευτικής μας ομάδας. Με βαθιά γνώση του θέματος, των τεχνικών διαστάσεων και με συνεπή προσήλωση στις θέσεις του Ευρωπαϊκού Κοινοβουλίου για διαφάνεια και σεβασμό των πολιτών έδωσαν συνεπή και σκληρή μάχη. Ήθελα να ευχαριστήσω και όλα τα μέλη της Αντιπροσωπείας του Ευρωπαϊκού Κοινοβουλίου, της οποίας είχα την τιμή να είμαι πρόεδρος, για την συνεργασία τους σε όλα τα στάδια και κυρίως τις κρίσιμες στιγμές. Επιτρέψτε μου να εξάρω τη συνεχή προσπάθεια για συνεννόηση και συμφωνία της Πορτογαλικής Προεδρίας καθώς και τη δημιουργική και καταλυτική συμβολή της Ευρωπαϊκής Επιτροπής με την παρουσία και τη συμμετοχή του Επιτρόπου, κυρίου Barrot.
<P>
Ο νέος κανονισμός δεν είναι μόνο το αποτέλεσμα μιας επιτυχούς διαπραγμάτευσης. Εκφράζει επιτέλους μια κοινή αντίληψη για τη σχέση της ασφάλειας με τους πολίτες και με τους πολιτικούς μας στόχους. Είναι αποτέλεσμα της πείρας που έχουμε αποκτήσει από την εφαρμογή των κανόνων ασφάλειας. Εκφράζει καλύτερα την ανάγκη διαφάνειας και υπευθυνότητας από όλους τους εμπλεκόμενους φορείς. Θέτει ένα αποτελεσματικό πλαίσιο για την κινητικότητα των επιβατών με ασφάλεια στο παγκοσμιοποιημένο περιβάλλον και παράλληλα δίνει τη δυνατότητα στα κράτη μέλη να προσαρμόσουν την πολιτική τους στις νέες εξελίξεις και στις ιδιαίτερες ανάγκες που μπορεί να έχουν μια συγκεκριμένη περίοδο. Τους επιβάλλει επίσης τη διαφάνεια και την ανάληψη μέρους του κόστους, κάτι το οποίο ήταν σημαντικό για το Ευρωπαϊκό Κοινοβούλιο.
<P>
Παράλληλα με τις υποχρεώσεις αυτές των κρατών μελών, η Ευρωπαϊκή Επιτροπή δεσμεύθηκε για τη σύνταξη έκθεσης στο τέλος του 2008, που θα συμβάλει τα μέγιστα σε αυτή την κατεύθυνση, και το Ευρωπαϊκό Κοινοβούλιο στη συνέχεια θα προετοιμαστεί για να παίξει τον αποτελεσματικό του ρόλο στον έλεγχο εφαρμογής των εκτελεστικών μέτρων.
<SPEAKER ID="128" NAME="Silvia-Adriana Ţicău" AFFILIATION="PSE">
(RO)Θα ήθελα να συγχαρώ τον εισηγητή κ. Costa και όλους τους συναδέλφους που συμμετείχαν στις διαπραγματεύσεις στο πλαίσιο της τρίτης ανάγνωσης. Συζητούμε αυτό το έγγραφο μετά από περισσότερα από δύο χρόνια από την υποβολή της πρότασης κανονισμού από την Επιτροπή το 2005 με σκοπό την αντικατάσταση του κανονισμού του 2002 ο οποίος θεσπίστηκε μετά τις τρομοκρατικές επιθέσεις της 11ης Σεπτεμβρίου 2001.
<P>
Τα τελευταία χρόνια οι αερομεταφορές αναπτύσσονται με ολοένα γρηγορότερους ρυθμούς. Το 1970 είχαμε περίπου 200 εκατομμύρια επιβάτες στην ΕΕ των 15· το 2000 ο αριθμός τους πλησίασε τα 600 εκατομμύρια. Δυστυχώς, εξαιτίας των τρομοκρατικών επιθέσεων της 11ης Σεπτεμβρίου, το διάστημα 2000 έως 2001 καταγράφηκε μείωση 2% περίπου στον αριθμό των επιβατών που επιλέγουν το αεροπλάνο.
<P>
Το Ευρωπαϊκό Κοινοβούλιο πιστεύει ότι η ασφάλεια των επιβατών και των εργαζομένων στον κλάδο των αερομεταφορών είναι υψίστης σημασίας. Οι συζητήσεις στο πλαίσιο της διαδικασίας συνδιαλλαγής επικεντρώθηκαν κατά κύριο λόγο στον επιμερισμό του κόστους των αναγκαίων μέτρων ασφαλείας, την ομοιόμορφη διενέργεια των επιθεωρήσεων ασφαλείας, τον αντίκτυπο ορισμένων προγραμμάτων για την ασφάλεια της πολιτικής αεροπορίας τα οποία θα υιοθετούνταν σε εθνικό επίπεδο, σε επίπεδο αερολιμένα ή σε επίπεδο αερομεταφορέα. Στη συνέχεια θα πρέπει να υιοθετηθούν κοινά πρότυπα ασφάλειας μέσω της κανονιστικής διαδικασίας με έλεγχο, με αποτέλεσμα το Ευρωπαϊκό Κοινοβούλιο να έχει σημαντικό ρόλο στη σχετική διαδικασία. Το κόστος που συνεπάγονται τα πρόσθετα μέτρα για την ασφάλεια της πολιτικής αεροπορίας πρέπει να βαρύνουν από κοινού τα κράτη μέλη και τους χρήστες.
<P>
Έως τις 31 Δεκεμβρίου 2008 η Επιτροπή θα υποβάλει στο Ευρωπαϊκό Κοινοβούλιο έκθεση σχετικά με τα μέτρα που πρέπει να επιβληθούν ώστε οι φόροι που σχετίζονται με τα μέτρα ασφαλείας να χρησιμοποιηθούν αποκλειστικά για αυτό τον σκοπό και να διασφαλιστεί η απαιτούμενη διαφάνεια όσον αφορά τον υπολογισμό και τη χρήση των εν λόγω φόρων.
<P>
Όσον αφορά την παρουσία υπαλλήλων ασφαλείας επί των αεροσκαφών, κάθε κράτος μέλος είναι αρμόδιο να αποφασίσει σχετικά με τα αεροσκάφη που είναι νηολογημένα και αδειοδοτημένα στο συγκεκριμένο κράτος μέλος, αλλά ο ρόλος τους βελτιώθηκε με την εφαρμογή ορισμένων διατάξεων σχετικά με την κατάρτιση και τους όρους ασφάλειας.
<SPEAKER ID="129" NAME="Mieczysław Edmund Janowski" AFFILIATION="UEN">
(PL) Κυρία Πρόεδρε, οι αερομεταφορές χρειάζονται συγκεκριμένους νομοθετικούς κανόνες, οι οποίοι πρέπει να είναι ταυτόχρονα όσο το δυνατόν πιο ευέλικτοι και επαρκώς εναρμονισμένοι, ιδίως όσον αφορά την ασφάλεια πτήσεων. Το έγγραφο που συζητούμε σήμερα πληροί αυτές τις προϋποθέσεις. Συνιστά κατά τη γνώμη μου έναν δύσκολο αλλά καλό συμβιβασμό από τα μέλη της επιτροπής συνδιαλλαγής και τους ευχαριστώ για τις προσπάθειες που κατέβαλαν. Ιδιαίτερη μνεία πρέπει να γίνει στον κ. Costa και στον Επίτροπο Barrot.
<P>
Λόγω του περιορισμένου χρόνου, θα θίξω λίγα μόνο σημεία. Πρώτον: οι επιβαρύνσεις για την ασφάλεια των πτήσεων πρέπει να είναι διαφανείς και να αντικατοπτρίζουν μόνον το πραγματικό κόστος. Δεύτερον: τα μέτρα που θα ληφθούν σε αυτόν τον τομέα δεν πρέπει να επηρεάζουν τον ανταγωνισμό μεταξύ αερολιμένων και αερομεταφορέων ο οποίος είναι φυσικός σε μια ελεύθερη αγορά. Τρίτον: οι αρχές που διέπουν την ασφάλεια της πολιτικής αεροπορίας πρέπει να τυποποιηθούν σε παγκόσμιο επίπεδο. Είναι συνεπώς θετικό ότι το έγγραφο κάνει λόγο για συνεργασία με τον Διεθνή Οργανισμό Πολιτικής Αεροπορίας, τον ICAO. Τέταρτον: τα πρότυπα ασφάλειας πρέπει να τηρούνται και από τους αερομεταφορείς τρίτων χωρών, διαφορετικά τα μέτρα που θα λάβουμε στην Ευρώπη δεν θα έχουν αποτέλεσμα. Πέμπτον: πρέπει προβλεφθούν κατάλληλες διαδικασίες για την αντιμετώπιση κρίσεων οι οποίες μπορεί φυσικά να μην προκύψουν ποτέ αλλά είναι πάντα πιθανές σε περίπτωση τρομοκρατικής επίθεσης.
<P>
Τέλος, ας πασχίσουμε όλοι μαζί να καταστήσουμε τον επιβάτη, συμπεριλαμβανομένων των επιβατών με αναπηρίες, το υποκείμενο και όχι το αντικείμενο των μέτρων που λαμβάνουν όλοι οι παράγοντες που εμπλέκονται στις αερομεταφορές - ιδίως όσον αφορά τα μέτρα ασφαλείας που ενέχουν κάποιο βαθμό ταλαιπωρίας.
<SPEAKER ID="130" NAME="Timothy Kirkhope" AFFILIATION="PPE-DE">
Κυρία Πρόεδρε, χαίρομαι που έχει σημειωθεί πρόοδος στο θέμα αυτό, δεδομένου ότι το Κοινοβούλιο ήταν πάντα της γνώμης ότι πρέπει να είμαστε πολύ προσεκτικοί όσον αφορά τα μέτρα για την ενίσχυση της ασφάλειας των αεροπορικών επιβατών. Θα ήθελα να συγχαρώ τον κύριο Costa, τους συναδέλφους μου στην Επιτροπή Μεταφορών και ιδίως τον Επίτροπο Barrot, ο οποίος κατέβαλε κάθε δυνατή προσπάθεια για την άρτια διευθέτηση της χρηματοδότησης των μέτρων και τη χρήση της επιτροπολογίας για τον έλεγχο του ορισμού των κοινών βασικών προτύπων.
<P>
Απαιτείται συνεργασία σε επίπεδο ΕΕ για την εξασφάλιση της συνεκτικότητας προκειμένου οι επιβάτες να είναι καλύτερα ενημερωμένοι. Όπως είπα στα τέλη της περσινής χρονιάς, η αμοιβαία αναγνώριση των διαφορετικών νομικών παραδόσεών μας είναι ο μόνος τρόπος να συνυπάρξουμε στους κόλπους μιας ΕΕ αποτελούμενης από 27 κράτη μέλη, πρέπει όμως να θεσπιστούν βασικά πρότυπα ασφάλειας σε επίπεδο ΕΕ. Όταν η Επιτροπή περιγράψει τις γενικές αρχές χρηματοδότησης τους προσεχείς μήνες, θα υποστηρίξω ότι πρέπει οπωσδήποτε να δοθεί στα κράτη μέλη η δυνατότητα να προχωρήσουν παραπέρα εάν το κρίνουν αναγκαίο, επωμιζόμενα το επιπλέον κόστος.
<P>
Πόσω μάλλον μετά τις εκθέσεις που αναφέρουν ότι η βρετανική British Airports Authority σκοπεύει να λαμβάνει τα δακτυλικά αποτυπώματα και να φωτογραφίζει όλους τους επιβάτες που επιβιβάζονται σε εσωτερικές πτήσεις στο Heathrow και σε διάφορα άλλα αεροδρόμια. Πιστεύω ότι αυτά τα μέτρα πρέπει να υποβληθούν σε έλεγχο προκειμένου να αποδειχθεί η αποτελεσματικότητά τους. " χρήση βιομετρικής τεχνολογίας που προτείνεται από τον Επίτροπο Frattini αποσκοπεί στην αύξηση της αποδοτικότητας και δεν πρέπει να μας στοιχίσει την υποστήριξη των πολιτών.
<P>
Οι πολίτες έχουν ήδη ανεχθεί μεγάλη ταλαιπωρία λόγω μέτρων ασφαλείας που αν και κρίνονται σκόπιμα, δεν φαίνεται να έχουν μελετηθεί σαφώς και αντικειμενικά ως προς την αποτελεσματικότητά τους. Ο τυχαίος χαρακτήρας της εφαρμογής ορισμένων διατάξεων είναι ιδιαιτέρως προβληματικός και πρέπει να απαιτήσουμε μεγαλύτερη συνέπεια στην προσέγγιση των αρχών των αερολιμένων ανά την Ευρώπη, αν όχι παγκοσμίως.
<P>
" ΕΕ πρέπει να δρα εκ των προτέρων και όχι εκ των υστέρων όσον αφορά όλα αυτά τα θέματα ασφαλείας. Πρέπει να είμαστε πάντα ένα βήμα πιο μπροστά από την τρομοκρατική απειλή μέσω της ανάπτυξης πιο προηγμένης τεχνολογίας και μέσω της ανταλλαγής βέλτιστων πρακτικών και πληροφοριών ασφαλείας. Πιστεύω ότι με την έκθεση αυτή κάνουμε ένα βήμα προς τη σωστή κατεύθυνση.
<SPEAKER ID="131" NAME="Inés Ayala Sender" AFFILIATION="PSE">
(ES) Κυρία Πρόεδρε, χαιρόμαστε ιδιαιτέρως που βαίνουμε προς το τέλος μιας - όπως αποδείχθηκε - μακρόχρονης μάχης για την επίτευξη μεγαλύτερης ασφάλειας σε έναν νευραλγικό τομέα όπως αυτός της πολιτικής αεροπορίας, ο οποίος είναι αναγκαίος για την οικονομία και την ανταγωνιστικότητα της Ευρώπης, και του οποίου η επιτυχία και αξιοπιστία απαιτούν υψηλό επίπεδο ασφάλειας.
<P>
Αυτό καταδείχθηκε ξεκάθαρα στις 11 Σεπτεμβρίου 2001, όταν κατέστη σαφές ότι η ασφάλεια ήταν ένας από τους βασικούς τομείς που έπρεπε να βελτιωθεί τόσο σε παγκόσμια κλίμακα όσο και ειδικότερα στην ΕΕ.
<P>
Όλες οι προσπάθειες που κατέβαλε η Επιτροπή, όχι μόνο σε αυτό το θέμα αλλά και σε άλλα συναφή θέματα, όπως το θέμα των μαύρων λιστών και της σταδιακής βελτίωσης και εφαρμογής των μέτρων ασφαλείας, είναι πιστεύω κεφαλαιώδους σημασίας.
<P>
Συγχαίρουμε ιδιαιτέρως τον εισηγητή κ. Costa, του οποίου η επιμονή, αν και ενίοτε εξοντωτική, οδήγησε τελικά στην επίτευξη συμφωνίας, κάτι για τον οποίο τον συγχαίρω από καρδιάς. Είναι η βέλτιστη δυνατή συμφωνία.
<P>
Επιπλέον, πρόκειται για συμφωνία επί δύο θεμελιωδών ζητημάτων. Πρώτον, ένα ζήτημα ουσιώδες για την απόλυτη απαίτηση της ασφάλειας, και πιο συγκεκριμένα την κρίσιμη πτυχή της χρηματοδότησής της. Συμφωνούμε όλοι ότι η ασφάλεια είναι πολύ σημαντική αλλά ένα επίσης σημαντικό ζήτημα είναι ποιος θα πληρώσει για αυτή την ασφάλεια και πώς θα μπορέσουμε να βελτιώσουμε τη διαφάνεια και τον επιμερισμό του κόστους. Από αυτή την άποψη πιστεύω ότι η συνεργασία που προσέφερε η Επιτροπή προτείνοντας τη μελέτη ακριβώς για τον προσδιορισμό και τη βελτίωση της διαφάνειας ως προς τον επιμερισμό του κόστους μεταξύ φορολογούμενων και χρηστών θα μας βοηθήσει να βελτιώσουμε τα μελλοντικά μέτρα καθώς και να τα υλοποιήσουμε.
<P>
Δεύτερον, ένα θεμελιώδες ζήτημα για το Κοινοβούλιο ως θεσμικό όργανο. Από θεσμικής άποψης, ο κύριος Costa κατάφερε να αυξήσει την επιτροπολογία αναφορικά με τις μεθόδους σάρωσης και πιστεύω ότι στο μέλλον αυτό θα λύσει ορισμένες παρεξηγήσεις του παρελθόντος για παράδειγμα όσον αφορά τα υγρά· αυτός είναι ένας άλλος τομέας που πιστεύω ότι επιδέχεται βελτιώσεις. Όσον αφορά το μέλλον, ελπίζουμε να κλείσουμε όλα τα βασικά θέματα ασφαλείας για τον τομέα της πολιτικής αεροπορίας, με γνώμονα τον βασικό παράγοντα, δηλαδή τον παράγοντα άνθρωπο.
<P>
Ελπίζω επίσης ότι ο Επίτροπος θα μπορέσει να μας ενημερώσει σχετικά με το πώς προχωρούν τα πράγματα όσον αφορά το κοινωνικό πακέτο για το πλήρωμα θαλάμου επιβατών και τους χειριστές όσον αφορά την εκπαίδευση και την πιστοποίηση. Γνωρίζουμε ότι ο EASA ασχολείται ήδη με αυτά τα θέματα, αλλά θα θέλαμε να δούμε περισσότερα συγκεκριμένα μέτρα σε αυτόν τον τομέα, καθώς πιστεύουμε ότι βρίσκεται στον πυρήνα της αύξησης της ασφάλειας.
<SPEAKER ID="132" NAME="Reinhard Rack" AFFILIATION="PPE-DE">
(DE) Κυρία Πρόεδρε, κύριε Αντιπρόεδρε, η ασφάλεια των επιβατών είναι πράγματι θεμελιώδης αρχή αλλά τι γίνεται στην πράξη για τη διαφύλαξή της; Όπως θα έλεγε και ο ιταλός προπονητής Giovanni Trapattoni: "Βγάλτε ζώνες, αδειάστε μπουκάλια, βγάλτε παπούτσια!" Άραγε αυτά τα μέτρα πετυχαίνουν κάτι παραπάνω από τη δημιουργία μερικών επιπλέον θέσεων εργασίας για χαμηλόμισθο και ανειδίκευτο προσωπικό ασφαλείας; Επίσης, για ακόμη μια φορά η Ευρώπη γίνεται γνωστή για τις ατελείωτες ουρές στα αεροδρόμια, την ταλαιπωρία και την οικονομική επιβάρυνση, αν και σε πολλές περιπτώσεις αυτά τα προβλήματα είναι αποτέλεσμα της εμμονής των τοπικών και περιφερειακών αρχόντων στο γράμμα του νόμου. Είμαι σίγουρος ότι μπορούμε να κάνουμε κάτι πολύ πιο ουσιαστικό!
<P>
Ας αναθεωρήσουμε τις εκτελεστικές διατάξεις για τα υγρά όσο το δυνατό πιο σύντομα, και ας τις αντικαταστήσουμε με περισσότερη και καλύτερη τεχνολογία και με καλύτερη συνεργασία μεταξύ των υπηρεσιών ασφαλείας.
<SPEAKER ID="133" NAME="Erna Hennicot-Schoepges" AFFILIATION="PPE-DE">
(FR) Κυρία Πρόεδρε, Επίτροπε, θα ήθελα κυρίως να επιστήσω την προσοχή σας στον τεχνολογικό εκσυγχρονισμό που απαιτείται αν θέλουμε να αποφύγουμε την κατάρρευση της πολιτικής αεροπορίας. Πιστεύω ότι πρέπει να προχωρήσει το πρόγραμμα CESAR για την προώθηση της τεχνολογικής καινοτομίας στην αεροπορία και να διασφαλιστεί ότι η πολιτική αεροπορία δεν θα παραμείνει υπό ομηρία από δυνάμεις που δρουν στο έδαφος. Θα ήθελα να μάθω τι πρόοδος έχει σημειωθεί στα κράτη μέλη αναφορικά με τη μεταβίβαση των δικαιωμάτων. Αυτό δεν είναι κάτι που θα ωφελούσε από πολλές απόψεις την ασφάλεια των επιβατών, την προστασία του περιβάλλοντος και την αεροπορία συνολικά;
<SPEAKER ID="134" NAME="Jacques Barrot">
Αντιπρόεδρος της Επιτροπής. - (FR) Κυρία πρόεδρε, κυρίες και κύριοι, άκουσα προσεκτικά τις παρεμβάσεις σας. Όπως τονίσατε όλοι, η πρόκληση που καλούμαστε να αντιμετωπίσουμε στο πλαίσιο της πολιτικής μας για την ασφάλεια των αεροπορικών μεταφορών είναι η εξεύρεση μιας λογικής ισορροπίας μεταξύ αφενός της ανάγκης να προστατευτούν οι επιβάτες από τους τρομοκράτες και, αφετέρου της λειτουργίας των αερολιμένων προκειμένου να αποφευχθούν οι υπερβολικά περίπλοκες διαδικασίες επιβίβασης. Στόχος της πρότασης της Επιτροπής ήταν να διευκολυνθεί σε σημαντικό βαθμό η επίτευξη μιας τέτοιας λογικής ισορροπίας. Όπως είπα και προηγουμένως, η υιοθέτηση αυτού του κανονισμού θα μας επιτρέψει να θεσπίσουμε πιο σύγχρονους και ευέλικτους κανόνες, με τη χρήση νέων τεχνολογιών ελέγχου, με την καθιέρωση του ενός και μοναδικού ελέγχου για πτήσεις από χώρες μη μέλη, με υψηλότερο επίπεδο ασφάλειας, με την αποφυγή της αλληλοεπικάλυψης των απαιτήσεων, την κωδικοποίηση της συμμετοχής των ενδιαφερόμενων μερών στη διαδικασία λήψης αποφάσεων σχετικά με τα μέτρα εφαρμογής και, φυσικά, με την ενεργότερη συμμετοχή του Κοινοβουλίου στη διαδικασία θέσπισης των εκτελεστικών διατάξεων. Εγώ προσωπικά αναλαμβάνω να δρομολογήσω πρωτοβουλίες σε όλους τους τομείς της χρηματοδότησης για την ασφάλεια προκειμένου να βελτιωθεί η τρέχουσα κατάσταση, να διασφαλιστεί μεγαλύτερη διαφάνεια και να γίνει πιο διακριτή η χρηματοδοτική δέσμευση των κρατών μελών.
<P>
Οπότε, όπως είπα, θα απαντήσω σε μερικά από τα σχόλιά σας δεν θα μπορέσω όμως να απαντήσω σε όλα.
<P>
Ο γενικός κανόνας που θα ακολουθήσει η Επιτροπή στο μέλλον είναι η δημοσίευση όλων των κανόνων εφαρμογής του κανονισμού, εκτός εάν αποδειχθεί ότι η γνώση του κανονισμού είναι πιθανό να διευκολύνει το έργο των τρομοκρατών. Αυτό είναι τελείως διαφορετικό από την τρέχουσα κατάσταση, όπου ο κανόνας είναι καταρχήν να μη δημοσιεύεται τίποτα. Αυτό το σημείο είναι πολύ σημαντικό γιατί σημαίνει ότι το Κοινοβούλιο μπορεί να ενημερώνεται πλήρως.
<P>
Τώρα μερικές απαντήσεις στα σχόλιά σας. Όσον αφορά την παρέμβαση του κ. Ó Neachtain, έχω να πω ότι για μένα το θέμα των αφορολόγητων ειδών παραμένει πολύ σημαντικό. Έχουμε καταρτίσει έναν κανονισμό που επιτρέπει παρεκκλίσεις. Μετά από διαπραγματεύσεις με τη Σιγκαπούρη καταφέραμε να θεσπίσουμε έναν τέτοιο κανόνα για τις σχέσεις μας με τη Σιγκαπούρη και τώρα δρομολογούμε ανάλογες ρυθμίσεις και για άλλες χώρες εκτός ΕΕ ενόψει νέων παρεκκλίσεων. Προφανώς, ωστόσο, αυτές οι χώρες που δεν ανήκουν στην ΕΕ πρέπει να συνεργαστούν πολύ πιο ενεργά μαζί μας και τους καθιστούμε σαφές ότι μας ενδιαφέρει αυτή η συνεργασία. Οι Αμερικανοί και οι Καναδοί συνεργάζονται μαζί μας αλλά είναι απολύτως αναγκαίο - και, πιστέψτε με, αυτό είναι κάτι που εμένα προσωπικά με ενδιαφέρει πολύ - να υπογράψουμε πολλές ακόμη συμφωνίες με χώρες εκτός ΕΕ αν θέλουμε να σημειωθεί πρόοδος στο θέμα των καταστημάτων αφορολόγητων ειδών.
<P>
Ο κ. Kohlíček και η κ. Ayala Sender αναφέρθηκαν στους χειριστές και στο πλήρωμα. Ασχολούμαστε ήδη με το θέμα των χειριστών. Έχει κινηθεί η διαδικασία διαβούλευσης αλλά δεν μπορώ να προκαταβάλω το αποτέλεσμά της. Το μόνο σίγουρο είναι ότι επιδεικνύουμε τη μέγιστη δυνατή προσοχή στα προβλήματα για τα οποία πρέπει να βρούμε τις σωστές λύσεις.
<P>
Είναι αλήθεια, και δικαίως αναφέρθηκε, ότι χρειαζόμαστε μια πολύ συνεκτική προσέγγιση σε ευρωπαϊκό επίπεδο. Παρακολουθώ στενά την εφαρμογή των κανονισμών και είναι αλήθεια ότι, όπως είπε πριν λίγο και ο κ. Kirkhope, πρέπει προφανώς να εναρμονίσουμε τους κανόνες και τις διαδικασίες για την εφαρμογή τους. Πρέπει επίσης να αποτρέψουμε την ανάληψη αυτοσχέδιων ή μονομερών πρωτοβουλιών από κάποια κράτη μέλη. Δεν είναι εύκολο· γνωρίζουμε ότι ο αγώνας για την κάλυψη του κόστους των μέτρων ασφαλείας και για πιο διαφανείς και ισόρροπες διαδικασίες χρηματοδότησης θα είναι δύσκολος. Ο κ. Costa γνωρίζει από πρώτο χέρι τα προβλήματα αυτά. Θα ήθελα επίσης να ευχαριστήσω την κ. Κράτσα-Τσαγκαροπούλου που προήδρευσε της αντιπροσωπείας του Κοινοβουλίου και μας βοήθησε πολύ στη διάρκεια των πολύωρων και δύσκολων συνεδριάσεών μας.
<P>
Τέλος, θα ήθελα να πω κάτι στον κ. Costa, διότι η έκθεσή του και το έργο του ως εισηγητή κατέστησαν σαφές σε όλους μας ότι το Κοινοβούλιο έχει ως στόχο το κοινό καλό της Ευρώπης, το καλό των επιβατών, και φυσικά ένα σύστημα προστασίας που να είναι ταυτόχρονα αποτελεσματικό και αρκετά ευέλικτο ώστε να προσαρμόζεται στις αλλαγές. Όπως είπα και πριν παρακολουθούμε προσεκτικά τις νέες τεχνολογίες που ελπίζω ότι θα μας επιτρέψουν να απλοποιήσουμε αυτές τις διαδικασίες. Ο εντοπισμός εκρηκτικών σε υγρά φαίνεται ότι θα είναι σύντομα πραγματικότητα. Ελπίζω ότι θα μπορέσουμε να αξιοποιήσουμε αυτές τις τεχνολογίες. Είναι προφανές ότι τις χρειαζόμαστε.
<P>
Σας ευχαριστώ κυρία Πρόεδρε και ευχαριστώ ιδίως το Κοινοβούλιο για το υψηλό επίπεδο του μεταξύ μας διαλόγου καθώς και για τη συνεισφορά του σε αυτόν.
<SPEAKER ID="135" NAME="Paolo Costa">
εισηγητής - (IT) Κυρία Πρόεδρε, Επίτροπε, κυρίες και κύριοι, ο κανονισμός αυτός είναι ένας κανονισμός-πλαίσιο και η αξία του θα φανεί στην πράξη, όταν εφαρμοστεί. Αυτή τη στιγμή δεν ξέρουμε αν το γλυκό πέτυχε, το μόνο που κάναμε ήταν να συγκρίνουμε τις συνταγές.
<P>
Πιστεύω ότι γνωρίζουμε όλοι ότι παραμένουν δύο βασικά προβλήματα. Το πρώτο είναι ότι η απειλή της τρομοκρατίας έχει εντείνει τα μέτρα ασφαλείας και ότι δεν πρόκειται για ένα θέμα ατομικής ευθύνης. Δεν είναι δυνατόν να πιστεύουμε το κόστος των αντιτρομοκρατικών μέτρων μπορεί να επιμεριστεί σε κάθε επιβάτη ατομικά. Οι επιβάτες είναι αλληλεγγύως υπεύθυνοι. Αυτή είναι η προσέγγιση που θα πρέπει να επικρατήσει σε κάποιο βαθμό, αργά ή γρήγορα, και τα κράτη πρέπει να αναλάβουν μεγαλύτερο μέρος της ευθύνης για αυτά τα μέτρα.
<P>
Το δεύτερο πρόβλημα είναι ότι δυστυχώς η τρομοκρατία μας αναγκάζει να αλλάξουμε συμπεριφορά. Δεν μπορούμε να αποφύγουμε το δυσάρεστο καθήκον της θέσπισης κανόνων που περιορίζουν τις δραστηριότητές μας γιατί δεν πρέπει να αφήσουμε τους τρομοκράτες να επικρατήσουν. Ταυτόχρονα όμως πρέπει να καταβάλουμε κάθε δυνατή προσπάθεια ώστε να μην αφήσουμε την τρομοκρατία να κερδίσει ύπουλα, αναγκάζοντάς μας να αλλάξουμε τον τρόπο ζωής μας.
<P>
" ισορροπία αυτή είναι δύσκολο να επιτευχθεί. Έχουμε επιστρατεύσει όλα τα δυνατά όπλα: συναπόφαση, ενισχυμένη επιτροπολογία, απλή επιτροπολογία. Αυτά τα μέσα είναι αρκετά. Έχουμε πολλά ακόμη να κάνουμε προς αυτή την κατεύθυνση αλλά πιστεύω ότι έχουμε θέσει γερά θεμέλια.
<SPEAKER ID="136" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τρίτη, 11 Μαρτίου 2008.
<P>
Γραπτές δηλώσεις (Άρθρο 142)
<SPEAKER ID="137" NAME="Marian-Jean Marinescu  " AFFILIATION="PPE-DE">
γραπτώς. - (RO) " εναρμόνιση των μέτρων που λαμβάνονται από τα κράτη μέλη, τους αερολιμένες και τις αεροπορικές εταιρείες όσον αφορά την ασφάλεια της πολιτικής αεροπορίας είναι απαραίτητη προϋπόθεση αν θέλουμε να αντιμετωπίσουμε επιτυχώς τις τρομοκρατικές απειλές.
<P>
Πρέπει ωστόσο να επιτευχθεί μια ισορροπία μεταξύ της ενίσχυσης της ασφάλειας και της αποφυγής της ταλαιπωρίας των χρηστών των υπηρεσιών αερομεταφοράς.
<P>
Πρέπει οπωσδήποτε να ληφθούν όλα τα αναγκαία μέτρα προκειμένου να βελτιωθεί η τεχνική απόδοση του εξοπλισμού ελέγχου, καθώς επίσης να εφαρμοστεί η πολιτική του ενός ελέγχου στους διερχόμενους επιβάτες ώστε να ελαχιστοποιηθούν οι καθυστερήσεις και, μεσοπρόθεσμα προς μακροπρόθεσμα να μειωθούν ουσιαστικά τα πραγματικά κόστη.
<P>
Από την άλλη, η έλλειψη διαφάνειας στον υπολογισμό και την εφαρμογή των φόρων που αφορούν τα μέτρα ασφαλείας στρεβλώνει τον ανταγωνισμό στον τομέα των αερομεταφορών και προκαλεί σύγχυση ως προς τον τρόπο με τον οποίο τα χρήματα αυτά χρησιμοποιούνται για την άμεση χρηματοδότηση αυτών των μέτρων.
<P>
Τα θέματα που άπτονται της χρηματοδότησης πρέπει να διασαφηνιστούν όσο το δυνατό πιο σύντομα, έτσι ώστε οι φορολογούμενοι της Ευρωπαϊκής Ένωσης καθώς και οι χρήστες των υπηρεσιών μεταφοράς να έχουν σαφή εικόνα της κατανομής των ποσών που εισπράττονται, και η χρηματοδότηση των άμεσων μέτρων να διαχωριστεί από τα ασφαλιστικά κόστη, καθώς και από τυχόν κρατικές ενισχύσεις για τη στήριξη των συμπληρωματικών μέτρων ασφαλείας που ενδέχεται να θεσπίσει κάποιο κράτος μέλος.

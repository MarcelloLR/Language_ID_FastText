<CHAPTER ID="003">
Προδιαγραφές απόδοσης όσον αφορά τις εκπομπές καυσαερίων από καινούργια ελαφρά εμπορικά οχήματα (συζήτηση) 
<SPEAKER ID="006" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Martin Callanan, εξ ονόματος της Επιτροπής Περιβάλλοντος, Δημόσιας Υγείας και Ασφάλειας των Τροφίμων, σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου που αφορά τον καθορισμό προτύπων για τις επιδόσεις των καινούργιων ελαφρών επαγγελματικών οχημάτων όσον αφορά τις εκπομπές, στο πλαίσιο της ολοκληρωμένης προσέγγισης της Κοινότητας για τη μείωση των εκπομπών CO2 από ελαφρά οχήματα - C7-0271/2009 -.
<SPEAKER ID="007" NAME="Martin Callanan" LANGUAGE="EN">
Κύριε Πρόεδρε, χαίρομαι που μου δίδεται σήμερα η ευκαιρία να ξεκινήσω τη συζήτησή μας σχετικά με την έκθεσή μου για τις εκπομπές από τα ελαφρά εμπορικά οχήματα.
<P>
Προτού υπεισέλθω στις λεπτομέρειες του κειμένου, παρακαλώ επιτρέψτε μου να απευθύνω ορισμένες ευχαριστίες: πρώτον, στους σκιώδεις εισηγητές όλων των πολιτικών Ομάδων· δεύτερον, στους εισηγητές και τα μέλη της Επιτροπής Μεταφορών και Τουρισμού και της Επιτροπής Βιομηχανίας, Έρευνας και Ενέργειας για τις γνωμοδοτήσεις τους· και, τρίτον, στην Επίτροπο και την ομάδα της - διοργανώσαμε μια σειρά πολύ εποικοδομητικών συνεδριάσεων για το θέμα αυτό. Τέταρτον, θέλω να ευχαριστήσω τη βελγική Προεδρία για την πολύ επίπονη εργασία της κατά τη διάρκεια των διαπραγματεύσεων στο πλαίσιο του τριμερούς διαλόγου και, τέλος, να απευθύνω ευχαριστίες στους Jos Vervloet και Isobel Findlay από τη γραμματεία της Επιτροπής Περιβάλλοντος, για την εξαιρετική υποστήριξη που μας παρείχαν καθ' όλη τη διάρκεια της διαδικασίας. Ειδικότερα, εκτιμώ πάρα πολύ τη βοήθεια της Isobel ως προς τα σύνθετα ζητήματα της επιτροπολογίας.
<P>
" προτεινόμενη νομοθεσία αναμενόταν αφότου θεσπίστηκε παρόμοια νομοθεσία για τα επιβατικά αυτοκίνητα. Προσωπικά, δεν έχω πειστεί πλήρως για την ανάγκη θέσπισης αυτής της νομοθεσίας επειδή τα περισσότερα φορτηγά αγοράζονται από επιχειρήσεις, μεγάλες και μικρές, οι οποίες έχουν ήδη πολύ καλή επίγνωση της ανάγκης για εξοικονόμηση και απόδοση καυσίμου. Ως εκ τούτου, καθ' όλη τη διάρκεια της διαδικασίας είχα την πεποίθηση ότι είναι κρίσιμο να τεθεί ένας φιλόδοξος αλλά ρεαλιστικός μακροπρόθεσμος στόχος και ένας κατάλληλος βραχυπρόθεσμος στόχος που να λαμβάνουν υπόψη τόσο τις ανάγκες των κύκλων παραγωγής των βιομηχανικών προϊόντων όσο και την ανάγκη βελτίωσης του περιβάλλοντος. " όλη συζήτησή μας εστιάστηκε συστηματικά κυρίως στον μακροπρόθεσμο στόχο.
<P>
" αρχική πρόταση της Επιτροπής ήταν 135g CO2/χλμ., στόχος ο οποίος από πολλές πλευρές κρίθηκε απλώς ανέφικτος. Ο τομέας των ελαφρών εμπορικών οχημάτων έχει πιο μακροπρόθεσμους χρόνους ανάπτυξης και παραγωγής σε σύγκριση με τον τομέα των επιβατικών αυτοκινήτων. Ομοίως, τα ελαφρά εμπορικά οχήματα, όπως υπονοεί η ονομασία τους, χρησιμοποιούνται κυρίως για εμπορικούς σκοπούς. Σε αντίθεση με τα επιβατικά αυτοκίνητα, υπάρχουν λιγότερες δυνατότητες τροποποίησης είτε της μορφής τους είτε του βάρους τους προκειμένου να μειωθούν οι εκπομπές. " κύρια μέθοδος για να επιτευχθεί κάτι τέτοιο όσον αφορά τα ελαφρά εμπορικά οχήματα είναι μέσω της τροποποίησης των κινητήρων και των μηχανικών μερών των οχημάτων - διαδικασία πολύ πιο μακροχρόνια και δαπανηρή από την απλή αλλαγή της μορφής ή τη μείωση του βάρους του οχήματος.
<P>
Πρέπει επίσης να σημειωθεί ότι υπάρχει ήδη πολύ μεγαλύτερη διείσδυση της χρήσης καυσίμων ντίζελ στον τομέα των ελαφρών εμπορικών οχημάτων από ό,τι στον τομέα των επιβατικών οχημάτων. Όταν η Επιτροπή δημοσίευσε την αρχική πρότασή της, πολλοί από τους κατασκευαστές κατέστησαν σαφή την επιθυμία τους να συμβιβαστούν με έναν στόχο που δεν θα πέφτει επ' ουδενί κάτω από τα 160g CO2/χλμ., αριθμός που, στη συνέχεια, κρίθηκε από τους περισσότερους βουλευτές του Κοινοβουλίου ως υπερβολικά χαλαρός και ανεύθυνος. Εντέλει, η δέσμη μέτρων επί της οποίας συμφωνήσαμε όλοι, και την οποία εξετάζουμε σήμερα, προβλέπει έναν αρκετά λογικό συμβιβαστικό στόχο 147g CO2/χλμ..
<P>
Δεδομένου του υψηλότερου κόστους μείωσης των εκπομπών CO2 στα ελαφρά εμπορικά οχήματα σε σύγκριση με τα επιβατικά οχήματα, καθώς και των πιο μακροχρόνιων κύκλων ανάπτυξης και παραγωγής που απαιτούνται, έχω την πεποίθηση ότι ο συμβιβασμός αυτός εξισορροπεί με ικανοποιητικό τρόπο την ανάγκη βελτίωσης των περιβαλλοντικών προτύπων, αφενός, και καθορισμού ενός ρεαλιστικού και εφικτού στόχου για τον τομέα κατασκευής ελαφρών εμπορικών οχημάτων, αφετέρου. Το γεγονός ότι, ενόψει της συμφωνίας μας με αυτόν τον συμβιβαστικό αριθμό, δεχόμαστε επιθέσεις από τη μία πλευρά ως υπερβολικά φιλικοί προς τη βιομηχανία και από την άλλη πλευρά ως υπερβολικά φιλικοί προς το περιβάλλον, μου δίνει την εντύπωση ότι, ενδεχομένως, εξασφαλίσαμε την καλύτερη δυνατή ισορροπία.
<P>
Μια πτυχή της πρότασης της Επιτροπής ως προς την οποία όλες οι πολιτικές Ομάδες συμφώνησαν ότι ήταν ανεφάρμοστη αφορούσε το πολύ σύνθετο ζήτημα των "οχημάτων πολλαπλών σταδίων". Προφανώς, είναι άδικο να τιμωρηθούν οι κατασκευαστές του βασικού οχήματος όταν δεν είναι υπεύθυνοι για τις τροποποιήσεις που επέρχονται σε αυτό σε μεταγενέστερο στάδιο της παραγωγής του. " δέσμη που υποβάλλεται σήμερα στην κρίση σας περιλαμβάνει μια πολύ λογική πρόταση σύμφωνα με την οποία η Επιτροπή θα επανεξετάσει αυτό το ζήτημα πριν από το τέλος του έτους και θα καθορίσει τη βάση επί της οποίας πρέπει να διεξαχθεί αυτή η αναθεώρηση.
<P>
Εκτιμώ ότι η δέσμη την οποία διαπραγματευθήκαμε, και η οποία θα τεθεί στην κρίση του Κοινοβουλίου σήμερα ως τροπολογία 58, είναι η καλύτερη δυνατή έκβαση. Ευελπιστώ ότι, επ' αυτού, έχω τη στήριξη των περισσότερων από τις κύριες πολιτικές Ομάδες. Ισορροπεί μεταξύ της ανάγκης για βελτίωση των περιβαλλοντικών προτύπων και του καθορισμού ρεαλιστικών και εφικτών στόχων που δεν θα υπονομεύσουν την κατασκευαστική βιομηχανία ούτε θα θέσουν σε κίνδυνο θέσεις εργασίας στην Ένωση.
<P>
Γενικώς, δεν τάσσομαι υπέρ των συμφωνιών σε πρώτη ανάγνωση, διότι θεωρώ ότι είναι καλύτερο να αποφεύγονται όπου αυτό είναι δυνατό. Εντούτοις, στην προκειμένη περίπτωση, μια συμφωνία σε πρώτη ανάγνωση εξασφαλίζει σαφήνεια και βεβαιότητα σε έναν τομέα ο οποίος εξακολουθεί να υποφέρει μετά την παγκόσμια οικονομική κρίση, ενώ υψώνει επίσης τον πήχη για τα σκληρά αλλά δίκαια περιβαλλοντικά πρότυπα που όλοι επιθυμούμε να θεσπιστούν. Ελπίζω ότι οι συνάδελφοι θα συμφωνήσουν μαζί μου και θα υποστηρίξουμε σήμερα από κοινού αυτήν τη δέσμη.
<SPEAKER ID="008" NAME="Connie Hedegaard">
μέλος της Επιτροπής. - (EN) Κύριε Πρόεδρε, καταρχάς, θέλω να συγχαρώ τον εισηγητή, κ. Callanan, και τους σκιώδεις εισηγητές για τις προσπάθειές τους με σκοπό την επίτευξη συμφωνίας επί της πρότασης της Επιτροπής σχετικά με τα ελαφρά εμπορικά οχήματα. Στον απόηχο της οικονομικής ύφεσης, όπως ανέφερε ο κ. Callanan, αυτές οι συζητήσεις υπήρξαν πράγματι δύσκολες.
<P>
Επιτρέψτε μου να γίνω σαφής: η συμβιβαστική δέσμη που προέκυψε από αυτές τις διοργανικές συζητήσεις είναι λιγότερο φιλόδοξη από την πρόταση της Επιτροπής σε μια σειρά διαφορετικών σημείων. Πρωτίστως, η πλήρης συμμόρφωση με τον βραχυπρόθεσμο στόχο αναβάλλεται κατά ένα έτος· το ύψος της ποινής για μη συμμόρφωση -το τίμημα υπέρβασης εκπομπών- έχει μειωθεί και η φιλοδοξία του μακροπρόθεσμου στόχου έχει υποβαθμιστεί. Επομένως, κανείς δεν θα εκπλαγεί αν πω ότι θα προτιμούσα ένα πιο φιλόδοξο αποτέλεσμα, και πολλοί εξ υμών υποστηρίζετε μάλλον αυτήν την άποψη.
<P>
Εντούτοις, αυτός ο συμβιβασμός εξακολουθεί να αντιπροσωπεύει ένα σημαντικό βήμα προόδου. Ως το 2020, θα μειώσει τις μέσες εκπομπές CO2 των φορτηγών από την τιμή αναφοράς του 2007, που είναι 203 γραμμάρια CO2 ανά χιλιόμετρο, σε 147 γραμμάρια ανά χιλιόμετρο. Αυτό συνεπάγεται μέση μείωση των εκπομπών του στόλου φορτηγών κατά 28% σε περίοδο 13 ετών. Ενόψει της αναμενόμενης αυξανόμενης ζήτησης για ελαφρά επαγγελματικά οχήματα, η αύξηση της απόδοσης θα αντιπροσωπεύει σημαντική συμβολή στη μείωση των εκπομπών στον τομέα των μεταφορών.
<P>
Ο συμβιβασμός θα προσφέρει επίσης καθαρή εξοικονόμηση διάρκειας ζωής για τους καταναλωτές, κυρίως μικρομεσαίες επιχειρήσεις, άνω των 2.200 ευρώ ανά όχημα. Επιπλέον, οι στόχοι θα προωθήσουν την καινοτομία στη βιομηχανία και θα επιτρέψουν στους κατασκευαστές να εκμεταλλευτούν τη μετάβαση σε μια οικονομία μειωμένων εκπομπών άνθρακα και να ενισχύσουν έτσι τη μακροπρόθεσμη ανταγωνιστικότητά τους. Ας μην λησμονούμε ότι ο υπό συζήτηση κανονισμός πρέπει να δώσει στους κατασκευαστές το πλεονέκτημα της πρωτοπορίας στις παγκόσμιες αγορές όπου είναι πιθανό να εφαρμοστούν στο μέλλον παρόμοια πρότυπα όσον αφορά το CO2, οπότε η ζήτηση για αποδοτικά οχήματα αναμένεται να αυξηθεί.
<P>
Επιπλέον, ο κανονισμός αυτός θα κλείσει ένα σημαντικό ρυθμιστικό κενό μεταξύ επιβατικών οχημάτων και φορτηγών και, επομένως, θα ελαχιστοποιήσει το ενδεχόμενο στρέβλωσης σε σχέση με τον κανονισμό για τις εκπομπές CO2 των επιβατικών αυτοκινήτων. Τα μεγάλα αυτοκίνητα δεν θα μπορούν να αποφύγουν τα πρότυπα εκπομπών CO2 μέσω απλής αλλαγής της κατηγορίας του οχήματος σε "φορτηγό" κατά την έγκριση τύπου.
<P>
Τέλος, όπως γνωρίζετε, οι μεταφορές εκπέμπουν σήμερα περισσότερο από ό,τι το 1990, αντισταθμίζοντας έτσι σε μεγάλο βαθμό τις μειώσεις που έχουν επιτευχθεί σε άλλους τομείς. Φυσικά, αυτό δεν είναι βιώσιμο. Οι μεταφορές πρέπει να συνεισφέρουν ουσιαστικά στους γενικούς στόχους της ΕΕ όσον αφορά τις εκπομπές CO2.
<P>
Ο υπό συζήτηση κανονισμός είναι ένα επιπλέον μέσο το οποίο θα βοηθήσει τα κράτη μέλη να εκπληρώσουν τις υποχρεώσεις τους ως προς τη μείωση των εκπομπών CO2 σε τομείς εκτός του συστήματος εμπορίας εκπομπών της ΕΕ.
<P>
Εκτιμώ ότι αυτή η συμφωνία είναι μία ακόμη απόδειξη της προσήλωσης της Ευρωπαϊκής Ένωσης στην ανάγκη επίτευξης των κλιματικών της στόχων και ελπίζω ότι θα υποστηρίξετε τη συμβιβαστική δέσμη όταν ψηφίσετε αργότερα σήμερα.
<SPEAKER ID="009" NAME="Werner Langen" LANGUAGE="DE">
Κύριε Πρόεδρε, η έγκριση σε πρώτη ανάγνωση πρέπει να αποτελεί εξαίρεση. Σε αυτήν την περίπτωση, κατέστη δυνατή επειδή καταλήξαμε σε συμβιβασμό μεταξύ των προτάσεων της Ευρωπαϊκής Επιτροπής, της Επιτροπής Περιβάλλοντος, Δημόσιας Υγείας και Ασφαλείας των Τροφίμων, και της Επιτροπής Βιομηχανίας, Έρευνας και Ενέργειας για την πλέον διαφιλονικούμενη πτυχή. Το γεγονός ότι μετείχαμε στις διαπραγματεύσεις με κοινή εντολή διαπραγμάτευσης από όλες τις πολιτικές Ομάδες είναι το μόνο πράγμα που μας επέτρεψε να επιτύχουμε αυτό το αποτέλεσμα. Θέλω να ευχαριστήσω ιδιαίτερα τον κ. Callanan για την επιμονή με την οποία εργάστηκε. Μπορούμε να είμαστε υπερήφανοι γι' αυτό που επιτύχαμε. Το αποτέλεσμα είναι ίδιο ως προς πολλές πτυχές με την πρόταση που κατέθεσε η Επιτροπή Βιομηχανίας. Πιστεύω ότι έχουμε δρομολογήσει ένα φιλόδοξο εγχείρημα το οποίο είναι εφικτό για τη βιομηχανία και το οποίο, ειδικότερα, θα προσφέρει στους χρήστες την ευκαιρία να αγοράζουν προσιτά, σύγχρονα οχήματα με μειωμένες εκπομπές CO2. Αυτό ισχύει κυρίως για τις μικρές και μεσαίες επιχειρήσεις, επιχειρηματίες, λιανοπωλητές και μικροεπιχειρήσεις που χρησιμοποιούν τέτοιου τύπου οχήματα.
<P>
(Ο Πρόεδρος διακόπτει τον ομιλητή)
<P>
Υπάρχει ένα στοιχείο στον φάκελό μου για λογαριασμό της Επιτροπής Βιομηχανίας το οποίο δεν ενσωματώθηκε στον συμβιβασμό, παρότι εγκρίθηκε με οριακή πλειοψηφία. Αφορά την πρόταση για τους περιοριστές ταχύτητας. Αυτό εναπόκειται πλέον στα κράτη μέλη, τα οποία καλούνται να θεσπίσουν αντίστοιχους κανόνες στο εσωτερικό τους. Συνολικά, είμαστε επομένως ικανοποιημένοι από τον συμβιβασμό. " Επιτροπή Βιομηχανίας είναι διατεθειμένη να υποστηρίξει το σύνολο της δέσμης.
<SPEAKER ID="010" NAME="Oldřich Vlasák" LANGUAGE="CS">
Κύριε Πρόεδρε, είναι αλήθεια ότι οι μεταφορές είναι ένας από τους τομείς στους οποίους οι εκπομπές πρέπει να μειωθούν. Στη βιασύνη μας να μειώσουμε τις εκπομπές, ωστόσο, δεν πρέπει να υπονομεύσουμε την ανταγωνιστικότητα των ευρωπαϊκών κατασκευαστών αυτοκινήτων. Αυτή η απαίτηση είναι ιδιαίτερα πιεστική ενόψει της τρέχουσας οικονομικής κρίσης, η οποία έχει μέχρι σήμερα σοβαρό αντίκτυπο στην ευρωπαϊκή αυτοκινητοβιομηχανία.
<P>
Από αυτήν την άποψη, θεωρώ μάλλον φιλόδοξο στόχο την επίτευξη μέσων εκπομπών 147g CO2/χλμ. για τα νέα επαγγελματικά οχήματα, και είμαι πολύ περίεργος να δω τη μελέτη σκοπιμότητας που θα καταρτίσει η Επιτροπή βάσει των ενημερωμένων αποτελεσμάτων.
<P>
Ταυτόχρονα, παρακολουθώ με μεγάλη προσοχή τις επαναλαμβανόμενες προσπάθειες της Επιτροπής και ορισμένων άλλων πλευρών που θεωρούν, αντιθέτως, μάλλον ανεπαρκή τον προτεινόμενο στόχο, να ανοίξουν εκ νέου τη συζήτηση σχετικά με αυτό το θέμα και να προσπαθήσουν να αλλάξουν τον παρόντα κανονισμό προκειμένου να τεθούν πιο αυστηροί στόχοι. Πιστεύω ακράδαντα ότι οι οικονομικοί παράγοντες έχουν ανάγκη τη βεβαιότητα ότι η νομοθεσία δεν θα μεταβάλλεται διαρκώς. Τώρα πρέπει να δοθούν στους κατασκευαστές αυτοκινήτων περιθώρια ανασύνταξης και εργασίας για την ανάπτυξη νέων κινητήρων, έτσι ώστε να μπορέσουν να προσαρμοστούν στους κανονισμούς και τους νέους στόχους.
<P>
Παράλληλα, πιστεύω ότι πρέπει να στρέψουμε με προσοχή το βλέμμα μας στην αιτιολογική σκέψη 24, όπου εξετάζεται το ενδεχόμενο επέκτασης της χρήσης περιοριστών ταχύτητας και στα εμπορικά οχήματα. Χαίρομαι που θα προσεγγίσουμε ιδιαίτερα αυτό το ζήτημα και που η συζήτησή μας θα είναι επαγγελματική και όχι ιδεολογική.
<SPEAKER ID="011" NAME="Πρόεδρος">
Κυρίες και κύριοι, πρέπει να περιοριστούμε στα χρονικά περιθώρια που έχουμε στη διάθεσή μας, διότι έχουμε φορτωμένη ημερήσια διάταξη, ενώ η ψηφοφορία θα διεξαχθεί το μεσημέρι.
<SPEAKER ID="012" NAME="Richard Seeber" LANGUAGE="DE">
Κύριε Πρόεδρε, σήμερα εκπροσωπώ την κ. Weisgerber, τη σκιώδη εισηγήτριά μας για την Επιτροπή Περιβάλλοντος, Δημόσιας Υγείας και Ασφαλείας των Τροφίμων, η οποία έχει λάβει άδεια μητρότητας. Όλοι της στέλνουμε τις καλύτερες ευχές μας. Εργάστηκε με υποδειγματικό τρόπο για την επεξεργασία του θέματος αυτού.
<P>
Σε γενικές γραμμές, είμαστε όλοι ικανοποιημένοι από τον συμβιβασμό. Δεν ήταν τόσο δύσκολο να επιτευχθεί όπως στην περίπτωση των επιβατικών αυτοκινήτων, επειδή το θέμα δεν είναι εξίσου φορτισμένο. Εντούτοις, αντιμετωπίσαμε σημαντικές περιβαλλοντικές και οικονομικές προκλήσεις. Από την άποψη της κλιματικής πολιτικής, είναι σημαντικό το γεγονός ότι τα βάρη κατανέμονται δίκαια μεταξύ όλων των κρίκων της αλυσίδας, και ο συγκεκριμένος κρίκος πρέπει να συνεισφέρει επίσης στη γενικότερη προσπάθεια. Ωστόσο, έπρεπε επίσης να εξασφαλίσουμε ότι δεν θα πιέζαμε αυτόν τον κρίκο σε βαθμό που θα οδηγούσε στη θραύση του. Τι εννοώ εν προκειμένω; Ασφαλώς, οι δαπάνες τις οποίες συνεπάγονται τα μέτρα αυτού του είδους για τις μικρομεσαίες επιχειρήσεις (ΜΜΕ) αντιπροσωπεύουν σημαντική πρόκληση γι' αυτές. Οι μικρές επιχειρήσεις θα σκέφτονται πολύ προσεκτικά αν αξίζει να αντικαταστήσουν το παλαιό όχημά τους και να επενδύσουν σε νέο. Επομένως, έπρεπε να εστιάσουμε λιγότερο στις τεχνικές πτυχές και περισσότερο στις οικονομικές. Με τεχνικούς όρους, θα μπορούσαμε να έχουμε επιτύχει πολύ περισσότερα, αλλά το κόστος θα είχε σίγουρα μετατοπιστεί στις πλάτες των ΜΜΕ, και αυτό δεν θα απέφερε τα επιθυμητά αποτελέσματα.
<P>
Πρέπει να περιμένουμε μερικά έτη για να διαπιστώσουμε αν ο υπό συζήτηση κανονισμός είναι εύστοχος, επειδή αυτό θα καταστεί δυνατό αν επιτύχουμε στην πράξη τα απαιτούμενα επίπεδα εκπομπών. Αν καταλήξουμε να επιβάλλουμε απλώς πρόστιμα, τότε δεν θα έχουμε επιτύχει τον στόχο μας. Πρέπει να παρακολουθούμε πολύ στενά τις εξελίξεις σε αυτόν τον τομέα.
<SPEAKER ID="013" NAME="Matthias Groote" LANGUAGE="DE">
Κύριε Πρόεδρε, κυρίες και κύριοι, θέλω καταρχάς να εκφράσω την ευγνωμοσύνη μου για τον ιδιαίτερα εποικοδομητικό τρόπο με τον οποίο καταφέραμε να συνεργαστούμε. Σήμερα καταλήξαμε σε έναν καλό συμβιβασμό από περιβαλλοντική και οικονομική άποψη. Αν και θα μπορούσαμε, κατά τη γνώμη μου, να έχουμε προχωρήσει περισσότερο όσον αφορά το όριο, η νομοθεσία που εγκρίνουμε σήμερα δεν παύει να είναι η αυστηρότερη στον κόσμο για τα ελαφρά εμπορικά οχήματα. Αυτό δεν πρέπει να το ξεχάσουμε. " κ. Hedegaard επεσήμανε ήδη ότι, εκτός του συστήματος εμπορίας εκπομπών, αυτά τα μικρά, εξειδικευμένα ανά τομέα, νομοθετήματα που θεσπίζουμε είναι πολύ σημαντικά προκειμένου να επιτύχουμε τους στόχους τους οποίους έχουμε θέσει. Αν τα οχήματα χρησιμοποιούν λιγότερα καύσιμα, αυτό θα προσφέρει προστιθέμενη αξία όχι μόνο για το κλίμα αλλά και για την ποιότητα του ατμοσφαιρικού αέρα. Με βάση το όριο των 147 γραμμαρίων, που ισοδυναμεί με 5,6 λίτρα ντίζελ, τα οχήματα θα παραγάγουν λιγότερη ρύπανση. Αυτό σημαίνει ότι η ποιότητα του ατμοσφαιρικού αέρα στις πόλεις μας θα βελτιωθεί. Σήμερα πραγματοποιούμε, λοιπόν, ένα σημαντικό βήμα προόδου.
<P>
" Ομάδα μου υπερψηφίζει αυτήν τη συμβιβαστική δέσμη επειδή περιλαμβάνει ένα σημαντικό χωρίο στο οποίο δηλώνεται ότι πρέπει να αξιολογήσουμε, το 2014 το αργότερο, αν οι στόχοι που εγκρίνουμε σήμερα έχουν επιτευχθεί ή όχι και αν πρέπει να επιφέρουμε προσαρμογές σε αυτόν τον τομέα. Αυτή ήταν μια θεμελιώδης απαίτηση της Ομάδας μας. Συζήτησα επί μακρόν με τον συνάδελφό μου, κ. Pirillo, για τον χαρακτήρα αυτού του συμβιβασμού και αυτή ήταν μία από τις βασικές προϋποθέσεις για τη συμφωνία επί της συγκεκριμένης συμβιβαστικής δέσμης.
<P>
Έγιναν ήδη ορισμένα σχόλια όσον αφορά την πρώτη ανάγνωση. Πρέπει να φροντίσουμε στο μέλλον να καταλήγουμε σε λιγότερες συμφωνίες σε πρώτη ανάγνωση. Σε αυτήν την περίπτωση, η συμφωνία είναι αποδεκτή καθώς οι διαπραγματεύσεις αφορούσαν εντέλει μόλις 2 γραμμάρια. Δεν χρειαζόταν να προχωρήσουμε για κάτι τέτοιο σε δεύτερη ανάγνωση. Εντούτοις, αν εγκρίνουμε τα πάντα κατά την πρώτη ανάγνωση, το Κοινοβούλιο θα απεμπολήσει τα δικαιώματά του.
<P>
Υπάρχει ένα περαιτέρω στοιχείο που θέλω να αναφέρω, και αυτό είναι ο κύκλος δοκιμής. Θεωρούμε πολύ σημαντικό να υιοθετήσουμε στο μέλλον έναν τυποποιημένο κύκλο δοκιμής, ο οποίος ελπίζουμε ότι κάποια στιγμή θα εφαρμοστεί παγκοσμίως και θα ανταποκρίνεται στην πραγματικότητα. Οι τρέχοντες κύκλοι δοκιμής μας δεν είναι ρεαλιστικοί και πρέπει να επιφέρουμε βελτιώσεις στον συγκεκριμένο τομέα. Βρίσκονται σε εξέλιξη διεθνείς διαπραγματεύσεις, και ελπίζω ότι θα καταστεί δυνατό να οδηγηθούν σε αίσια έκβαση, επειδή αυτό θα σημαίνει ότι η νομοθεσία θα ανταποκρίνεται στους πραγματικούς κύκλους οδήγησης. Θέλω να ευχαριστήσω για μία ακόμη φορά όσες και όσους μετείχαν σε αυτήν τη διαδικασία. " σημερινή ημέρα δημιουργεί αισιοδοξία για την κλιματική και περιβαλλοντική πολιτική της Ευρωπαϊκής Ένωσης.
<SPEAKER ID="014" NAME="Holger Krahmer" LANGUAGE="DE">
Κύριε Πρόεδρε, στη συζήτηση σχετικά με το κατά πόσον είναι συνετό να καταλήγουμε σε συμφωνίες σε πρώτη ανάγνωση, δεν πρέπει να εμμένουμε τόσο πολύ στις αρχές μας όσο προτείνουν ορισμένοι συνάδελφοι. Αυτό πρέπει να εξαρτάται από το εξεταζόμενο θέμα. Πώς εξελίσσονται οι συζητήσεις; Πόσο συγκρουσιακές είναι; Στην περίπτωση του κανονισμού για τις εκπομπές CO2 από τα ελαφρά εμπορικά οχήματα, είναι σαφές ότι οι θέσεις των οργάνων δεν απείχαν πολύ. Επομένως, δεν θα άξιζε τον κόπο να κινηθεί η διαδικασία δεύτερης ανάγνωσης, αν εξαιρέσουμε ένα ζήτημα το οποίο αποτελεί αντικείμενο ζωηρών συζητήσεων, με άλλα λόγια τον μακροπρόθεσμο στόχο.
<P>
" Ευρωπαϊκή Επιτροπή δεν εξήγησε ποτέ ολοκληρωμένα, και δεν είναι άλλωστε σαφές από τις εκτιμήσεις επιπτώσεων, πώς η μείωση των εκπομπών από τα 203 γραμμάρια που είναι σήμερα σε 135 γραμμάρια εντός 10 ετών -αυτοί είναι οι αριθμοί τους οποίους ανέφερε προ ολίγου η κ. Hedegaard- μπορεί να υλοποιηθεί με οικονομικά βιώσιμο τρόπο. Πρόκειται για μείωση 34%, η οποία υπερβαίνει κατά πολύ τους υπόλοιπους στόχους μας για το κλίμα. Το σημαντικότερο καθήκον του Κοινοβουλίου ήταν να επαναφέρει αυτόν τον στόχο στην πραγματικότητα και να τον καταστήσει εφικτό με οικονομικούς όρους. Αυτό ακριβώς πράξαμε. Χαίρομαι που ο κ. Groote συμφώνησε με το επιχείρημά μου, διότι η επίτευξη μέσου όρου 147 γραμμαρίων σε επίπεδο στόλου απέχει πολύ από την αρχική πρόταση της Ευρωπαϊκής Επιτροπής, ενώ ταυτόχρονα είναι μακράν ο πιο φιλόδοξος στόχος που έχει τεθεί σε οποιαδήποτε περιοχή του κόσμου. Δεν πρέπει να προσπαθήσουμε να πείσουμε τους εαυτούς μας ότι η επιβολή ορίου ως προς τις εκπομπές CO2 από τα ελαφρά εμπορικά οχήματα θα σώσει το κλίμα του πλανήτη.
<P>
Θέλω να ευχαριστήσω όλες και όλους τους συναδέλφους, περιλαμβανομένων των εισηγητών, για την επίπονη εργασία τους. Χαίρομαι, τέλος, για τη μεγάλη πλειοψηφία που εξασφαλίσαμε υπέρ αυτού του συμβιβασμού.
<SPEAKER ID="015" NAME="Carl Schlyter" LANGUAGE="SV">
Κύριε Πρόεδρε, θέλω να ευχαριστήσω τον εισηγητή, κ. Callanan, για τον εξαιρετικό επαγγελματισμό του και για τον σεβασμό όλων των απόψεων κατά τη διεξαγωγή των διαπραγματεύσεων.
<P>
Εντούτοις, δεν μπορώ να εκφράσω ευχαριστίες για τη συμφωνία. Εμείς, οι βουλευτές της Ομάδας των Πρασίνων/Ευρωπαϊκή Ελεύθερη Συμμαχία, πιστεύουμε ότι η αρχική πρόταση της Επιτροπής ήταν καλή και ρεαλιστική, δυστυχώς όμως η συμφωνία που επιτεύχθηκε εντέλει είναι υπερβολικά αποδυναμωμένη. Δεν πρόκειται να ωφελήσει την ανταγωνιστικότητα της αυτοκινητοβιομηχανίας. Το ερώτημα είναι πού θα πουλάμε αυτοκίνητα το 2020; Θα τα πουλάμε στην Ασία, όπου θα απαιτούν οχήματα εξαιρετικά χαμηλής κατανάλωσης ενέργειας. Αν θέλουμε λοιπόν να ωφελήσουμε την ανταγωνιστικότητα της βιομηχανίας, πρέπει να θέσουμε πολύ υψηλότερους στόχους. " συμφωνία δεν θα ωφελήσει ούτε το περιβάλλον, διότι, ακόμα και αν κάθε εμπορικό όχημα εκπέμπει 28% λιγότερο, κανείς δεν πιστεύει ότι ο όγκος της κυκλοφορίας δεν θα αυξηθεί έως το 2020. Συνεπώς, δεν θα εκπληρωθούν ούτε οι στόχοι για μείωση των εκπομπών κατά 30%, την οποία υποτίθεται ότι θα επιτύχουμε μέσω των διαπραγματεύσεων στο Durban της Νότιας Αφρικής. Επιπλέον, από αυτό δεν θα ωφεληθεί ούτε η οικονομία, διότι κανείς δεν περιμένει η τιμή της βενζίνης το 2020 να είναι περί τις 13 σουηδικές κορόνες, ή 1,30 ευρώ ανά λίτρο. Αναμφίβολα, θα είναι πολύ υψηλότερη. Επομένως, οι υπολογισμοί στους οποίους στηρίχθηκε η αρχική πρόταση της Επιτροπής ήταν ρεαλιστικότεροι, ενώ ακόμα και έτσι ήταν σχεδόν υπερβολικά υψηλοί για να είναι δυνατός ο αποτελεσματικός υπολογισμός των οικονομικών μεγεθών. Δυστυχώς, λοιπόν, αυτή η συμφωνία δεν θα ωφελήσει την ανταγωνιστικότητα, την οικονομία ή το περιβάλλον.
<P>
Απεναντίας, πιστεύω ότι η φυσική τεχνική πρόοδος θα προχωρήσει πρακτικά πιο πέρα από όσα περιγράφονται σε αυτήν τη συμφωνία. Ο ορίζοντας προγραμματισμού της βιομηχανίας θα επηρεαστεί αρνητικά διότι οι καταναλωτές το 2020 είναι σχεδόν βέβαιο ότι θα απαιτούν αυτοκίνητα τα οποία δεν θα εκπέμπουν περισσότερα από 120 γραμμάρια CO2 ανά χιλιόμετρο.
<P>
Είναι επίσης ατυχής η απόφασή μας να μειώσουμε τα πρόστιμα για όσους δεν επιτυγχάνουν τους στόχους. Αυτό σημαίνει ότι δεν θα επιτύχουμε καν τον στόχο της νομοθεσίας - εκτός αν συμβεί αυτό που προβλέπω ότι θα συμβεί: με άλλα λόγια, ότι θα επιτύχουμε αυτούς τους στόχους μέσω της φυσικής προόδου. Το ίδιο ισχύει για τα υπερμόρια: μας ξεγελούν ώστε να πιστέψουμε ότι οι εκπομπές είναι χαμηλότερες από ό,τι είναι στην πραγματικότητα όταν ένα ηλεκτρικό όχημα υπολογίζεται τρεις φορές. Δυστυχώς, λοιπόν, δεν μπορούμε να υποστηρίξουμε αυτήν τη συμφωνία, θέλω όμως να ευχαριστήσω όλες και όλους τους συμμετέχοντες στη διαδικασία.
<SPEAKER ID="016" NAME="Miroslav Ouzký" LANGUAGE="CS">
Κύριε Πρόεδρε, σας ευχαριστώ που κατευθύνετε μέρος αυτής της συζήτησης στα τσεχικά. Θέλω, ωστόσο, να ευχαριστήσω κυρίως τους εισηγητές και τον βασικό εισηγητή, Martin Callanan, για το έργο τους. Ο νόμος που συζητάμε σχετίζεται με την πολιτική για την αλλαγή του κλίματος όπως την γνωρίζουμε από το Ευρωπαϊκό Κοινοβούλιο, και δεν είναι εδώ ο χώρος για να ασκούμε κριτική σε αυτήν την πολιτική και την όλη προσέγγιση. Είναι αναγκαίο να γίνει αντιληπτό ότι όλα αυτά είναι κατά κύριο λόγο μονομερή μέτρα του Ευρωπαϊκού Κοινοβουλίου, τα οποία δεν έχουν κανένα αντίστοιχο εκτός της ΕΕ στον υπόλοιπο κόσμο. Πρέπει να μελετήσουμε ποια είναι τα στοιχεία που θα αποτελούσαν εύλογα κίνητρα και ποια αδικαιολόγητη επιβάρυνση για τις ευρωπαϊκές επιχειρήσεις, και έχω τη σταθερή πεποίθηση ότι αυτή η έκθεση πλησιάζει αρκετά τη θέσπιση λογικών κινήτρων. Εν προκειμένω, διαφωνώ έντονα με το σχόλιο του προηγούμενου ομιλητή, Carl Schlyter. " ευρωπαϊκή ανταγωνιστικότητα δεν ενισχύεται και δεν πρόκειται να ενισχυθεί με τον ακρωτηριασμό της ευρωπαϊκής βιομηχανίας. Όλα τα μέχρι στιγμής στοιχεία δείχνουν το γεγονός ότι η ευρωπαϊκή βιομηχανία ακολουθεί πτωτική πορεία και μετεγκαθίσταται πέρα από τα σύνορά μας. Τα μέτρα στον τομέα των φορτηγών είναι πολύ πιο περίπλοκα από ό,τι για τα επιβατικά οχήματα, και συνεπάγονται μεγαλύτερες επιβαρύνσεις για τις μικρές επιχειρήσεις, όπως επισημάνθηκε ήδη στο Σώμα. Θέλω, τέλος, να ευχαριστήσω όλους τους εισηγητές. Θεωρώ εξαιρετικό επίτευγμα τον συμβιβασμό στον οποίο καταλήξαμε.
<SPEAKER ID="017" NAME="Sabine Wils" LANGUAGE="DE">
Κύριε Πρόεδρε, κυρίες και κύριοι, προτού θίξω το θέμα των ελαφρών εμπορικών οχημάτων, θέλω να σας υπενθυμίσω ότι οι ευρωπαίοι κατασκευαστές αυτοκινήτων πέτυχαν τους στόχους της ΕΕ για τις εκπομπές CO2 από τα αυτοκίνητα αρκετά χρόνια πριν από την προθεσμία του 2015, λαμβάνοντας τα ενδεδειγμένα τεχνικά μέτρα. Είναι πλέον σαφές ότι οι κατασκευαστές υπερέβαλαν σοβαρά κατά τη διάρκεια των διαπραγματεύσεων όσον αφορά το χρονικό διάστημα και τους στόχους για τα μέτρα μείωσης του CO2 που εκπέμπουν τα αυτοκίνητα όταν αυτοί στη συνέχεια αποδυναμώθηκαν. Οι κατασκευαστές έχουν υιοθετήσει την ίδια μέθοδο στις δραστηριότητές τους για την άσκηση πολιτικής πίεσης όσον αφορά τον καθορισμό των στόχων μείωσης των εκπομπών CO2 από τα ελαφρά εμπορικά οχήματα. Θέλω να μάθω πώς γίνεται η πλειοψηφία εδώ στο Κοινοβούλιο να επαναλαμβάνει εσκεμμένα αυτό το λάθος και να ενδίδει για μια ακόμη φορά στις απαιτήσεις της αυτοκινητοβιομηχανίας.
<P>
Στην εποχή της αλλαγής του κλίματος, πιστεύω ότι τα μείζονα ζητήματα είναι η προστασία του περιβάλλοντος και η εξασφάλιση του μέλλοντος του ανθρωπίνου είδους. Αν το Κοινοβούλιο υποστήριζε τουλάχιστον την πρόταση της Επιτροπής, αυτό θα τοποθετούσε την ευρωπαϊκή αυτοκινητοβιομηχανία στην πρωτοπορία των τεχνολογικών εξελίξεων και, επομένως, θα της επέτρεπε να παραμείνει ανταγωνιστική. " Επιτροπή πρότεινε στόχο μείωσης 135 γραμμαρίων CO2 ανά χιλιόμετρο. Μετά από μια μεταβατική περίοδο, οι κατασκευαστές θα όφειλαν να επιτύχουν αυτό το όριο μέχρι το 2020. Κατά τη γνώμη μου, αυτό θα ήταν εφικτό. Αντί αυτού, υπό πίεση από το Συμβούλιο, συμφωνήθηκε κεκλεισμένων των θυρών ένας κακός συμβιβασμός, σύμφωνα με τον οποίο οι κατασκευαστές αυτοκινήτων πρέπει τώρα να μειώσουν τις εκπομπές CO2 για τα ελαφρά εμπορικά οχήματα σε μόνον 197 γραμμάρια CO2 ανά χιλιόμετρο έως το 2020. Αυτή η ανίσχυρη συμβιβαστική θέση αποτελεί θείο δώρο για τη βιομηχανία. Τα υπερμόρια, οι περίοδοι σταδιακής εφαρμογής και ο συνδυασμός θα αποδυναμώσουν ακόμη περισσότερο ένα ήδη ανεπαρκές όριο. " άσκηση πιέσεων από τους κατασκευαστές στους βουλευτές του Σώματος καθώς και πιέσεων από τις χώρες στις οποίες έχουν την έδρα τους οι αυτοκινητοβιομηχανίες, δηλαδή από τη Γερμανία, τη Γαλλία και την Ιταλία, στο Συμβούλιο οδήγησε σε αυτό το μη ικανοποιητικό αποτέλεσμα, το οποίο περιλαμβάνει μια ολόκληρη σειρά από κενά.
<P>
" έκθεση αυτή είναι απαράδεκτη. Έρχεται σε σύγκρουση με τους κλιματικούς στόχους της ΕΕ και θα επιβραδύνει τον ρυθμό της τεχνολογικής καινοτομίας. " Συνομοσπονδιακή Ομάδα της Ευρωπαϊκής Ενωτικής Αριστεράς/Αριστεράς των Πρασίνων των Βορείων Χωρών θα καταψηφίσει αυτήν την έκθεση.
<SPEAKER ID="018" NAME="Paul Nuttall" LANGUAGE="EN">
Κύριε Πρόεδρε, ο πατέρας μου είναι μικροεπιχειρηματίας. Είναι ιδιοκτήτης μιας επιχείρησης ηλεκτρικών και του δόθηκε η δυνατότητα να ιδρύσει αυτήν την επιχείρηση χάρη στις φοροαπαλλαγές και τις ευκαιρίες που του προσέφερε η πρωθυπουργός των Συντηρητικών και γνήσια ευρωσκεπτικίστρια Margaret Thatcher τη δεκαετία του '80.
<P>
Όπως όλοι οι μικροεπιχειρηματίες, υπομένει τεράστια γραφειοκρατία και ρυθμίσεις - μεγάλο μέρος των οποίων απορρέει από τούτο το όργανο, το Ευρωπαϊκό Κοινοβούλιο. " μικρή επιχείρηση του πατέρα μου παραμένει μικρή. Ωστόσο, αυτά τα είδη επιχειρήσεων αποτελούν το θεμέλιο της βρετανικής οικονομίας και αντιστοιχούν στο τεράστιο ποσοστό του 73% όλων των επιχειρήσεων στο "νωμένο Βασίλειο.
<P>
Ο πατέρας μου οδηγεί φορτηγό και, όπως πολλές μικρές επιχειρήσεις, πασχίζει να τα βγάλει πέρα λόγω της ύφεσης. Ανησυχώ πολύ σοβαρά ότι αυτό το νομοθέτημα θα οδηγήσει σε οριστικό κλείσιμο μικρές επιχειρήσεις όπως του πατέρα μου, δεδομένου ότι μας ενημερώνουν πως το εν λόγω μέτρο θα αυξήσει στην πράξη έως και κατά 5.000 ευρώ την τιμή των φορτηγών. Οι μικροεπιχειρηματίες δύσκολα θα μπορούσαν να αντεπεξέλθουν σε ένα τέτοιο κόστος κατά την τρέχουσα δύσκολη οικονομική συγκυρία.
<P>
Ο κύριος που εκπροσωπεί τους Σοσιαλιστές είπε ότι η σημερινή ημέρα είναι αισιόδοξη για την πολιτική της ΕΕ για την αλλαγή του κλίματος. Εντούτοις, εάν εγκριθεί αυτό το μέτρο, εγγυώμαι ότι θα είναι κακή ημέρα για τους μικροεπιχειρηματίες στο σύνολο της ευρωπαϊκής ηπείρου.
<P>
(Ο ομιλητής δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας, σύμφωνα με το άρθρο 149, παράγραφος 8, του Κανονισμού)
<SPEAKER ID="019" NAME="Chris Davies" AFFILIATION="ALDE">
(EN) Κύριε Πρόεδρε, γιατί ο αξιότιμος κύριος δεν καταλαβαίνει ότι αυτό το μέτρο έχει ως σκοπό να βελτιώσει τη απόδοση καυσίμου των ελαφρών εμπορικών οχημάτων; Αυτό σημαίνει ότι θα μειωθεί το κόστος οδήγησής τους ανά μίλι, σε μια περίοδο κατά την οποία οι τιμές των καυσίμων κυμαίνονται σε πρωτόγνωρα υψηλά επίπεδα. Το μέτρο αυτό βοηθά τις επιχειρήσεις, δεν τις εμποδίζει.
<SPEAKER ID="020" NAME="Paul Nuttall" AFFILIATION="EFD">
(EN) Κύριε Πρόεδρε, επαναλαμβάνω ότι αυτό το Σώμα φαίνεται να αγνοεί πλήρως το τι συμβαίνει στον πραγματικό κόσμο. Ο κόσμος αγωνίζεται να επιβιώσει εκεί έξω, και το συγκεκριμένο νομοθέτημα -κάτι που μας έχουν καταστήσει απολύτως σαφές- καταφέρνει μόνον να αυξήσει το κόστος των μικρών φορτηγών τα οποία χρησιμοποιούν πολλοί μικροεπιχειρηματίες στο σύνολο της ευρωπαϊκής ηπείρου. Θα αυξήσει την τιμή τους τουλάχιστον κατά 5.000 ευρώ. Αυτό είναι ξεκάθαρο και τεράστιο σφάλμα, και δύσκολα μπορούμε να το αντέξουμε οικονομικά σε μια περίοδο ύφεσης.
<SPEAKER ID="021" NAME="Nick Griffin" AFFILIATION="NI">
(EN) Κύριε Πρόεδρε, καθώς ακούω συζητήσεις για το πώς θα εξαπατηθούν αδύναμοι πολίτες προκειμένου να τους αποσπαστούν ακόμη περισσότερα χρήματα στο όνομα της αλλαγής του κλίματος, μου κάνουν εντύπωση δύο πράγματα. Το πρώτο είναι ότι κανείς δεν μιλά πλέον για αύξηση της θερμοκρασίας του πλανήτη. Ακόμη και οι πιο αιθεροβάμονες βουλευτές του ΕΚ έχουν συνειδητοποιήσει ότι η αποκάλυψη των παραπλανητικών και ψευδοεπιστημονικών ισχυρισμών περί αλλαγής του κλίματος και οι πρωτόγνωρα ψυχροί χειμώνες ανά τον πλανήτη έχουν κάνει, ορθώς, τους πολίτες να δυσπιστούν πολύ έντονα απέναντι στην παραπλανητική προπαγάνδα για πολικές αρκούδες που δήθεν πνίγονται.
<P>
Το δεύτερο είναι ο χώρος στάθμευσης αυτοκινήτων κάτω από το κτίριό μας - μια αίθουσα γεμάτη από πολυτελή αυτοκίνητα Porche, Mercedes, BMW, SUV, τα οποία καταναλώνουν τεράστιες ποσότητες καυσίμου και ανήκουν στους ίδιους ανθρώπους που αποδοκιμάζουν αυτάρεσκα τους ιδιοκτήτες πολλών λευκών φορτηγών και δολοπλοκούν για να δυσκολέψουν ακόμη περισσότερο τη δουλειά τους μέσω περιοριστών ταχύτητας και οικονομικών κυρώσεων· και όλα αυτά στον βωμό ενός δόγματος που στηρίζεται σε αναξιόπιστες στατιστικές τις οποίες προωθεί μια κλίκα εξαγορασμένων ακαδημαϊκών, η οποία χρηματοδοτείται και προβάλλεται υπέρμετρα από πάμπλουτους εκπροσώπους συμφερόντων του πράσινου βιομηχανικού συμπλέγματος -Al Gore, πρίγκιπας Κάρολος, Shell και Goldman Sachs- το οποίο στο σύνολό του επιχειρεί να υπεξαιρέσει μια περιουσία από φόρους που συγκεντρώνονται μέσω επιχορηγήσεων για αιολικές μονάδες και εμπορία εκπομπών άνθρακα.
<P>
Ενώ εκτιμώ τις προσπάθειες ορισμένων βουλευτών του ΕΚ να αμβλύνουν τις χειρότερες υπερβολές αυτής της υστερίας για το CO2, η αλήθεια είναι ότι όποιος θεωρεί αξιόπιστη την αποδεδειγμένη πλέον απάτη της ανθρωπογενούς αύξησης της θερμοκρασίας του πλανήτη λόγω του φαινομένου του θερμοκηπίου είναι συνένοχος στην πιο θανατηφόρα απάτη στην ιστορία. Ναι, είναι θανατηφόρα όχι μόνον επειδή ληστεύει απλούς ανθρώπους και αποβιομηχανίζει τη Δύση· ταυτόχρονα, αυτήν τη στιγμή που μιλάμε, οδηγεί στη λιμοκτονία εκατοντάδες χιλιάδες από τα φτωχότερα παιδιά στον πλανήτη, καθώς οι καλλιέργειες τροφίμων αντικαθίστανται από επιδοτούμενα από τους φορολογούμενους βιοκαύσιμα. Όμως, αυξάνει στα ύψη τα κέρδη της Monsanto και προσφέρει στους βουλευτές του ΕΚ ταξίδια, με όλα τα έξοδα πληρωμένα, σε φυτείες παραγωγής φοινικέλαιου στη Μαλαισία· επομένως, δεν υπάρχει κανένα πρόβλημα, έτσι δεν είναι;
<P>
Όχι, λοιπόν, δεν είναι έτσι τα πράγματα, δεδομένου ιδίως ότι εκτρέπει την προσοχή από την πραγματική κρίση - όχι ότι απελευθερώνουμε διοξείδιο του άνθρακα από ορυκτά καύσιμα, αλλά ότι αρχίζει να μειώνεται το πετρέλαιο το οποίο κινεί τον πολιτισμό μας. Κάθε ημέρα που σπαταλάμε συζητώντας τον περιορισμό των εκπομπών του σημαντικότερου λιπάσματος της φύσης είναι ημέρα που χάνεται για τον αγώνα να συντηρηθούν όλο και περισσότεροι άνθρωποι με όλο και λιγότερη ενέργεια. Εάν δεν επρόκειτο για τόσο τεράστια τραγωδία, θα ήταν φάρσα.
<P>
(Ο ομιλητής δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας, σύμφωνα με το άρθρο 149, παράγραφος 8, του Κανονισμού)
<SPEAKER ID="022" NAME="Carl Schlyter" AFFILIATION="Verts/ALE">
(EN) Κύριε Πρόεδρε, ο κ. Griffin έκανε λάθος όταν ισχυρίστηκε ότι ο χειμώνας τον οποίο διανύσαμε ήταν ψυχρός σε όλη την υδρόγειο. Στην πραγματικότητα ήταν ψυχρός μόνον για ορισμένες περιοχές της βόρειας Ευρώπης και ορισμένες περιοχές των κεντρικών "ΠΑ. Παγκοσμίως, το 2010 ήταν ένα από τα δύο θερμότερα έτη στην καταγεγραμμένη ιστορία. Το γεγονός ότι σήμερα οι συνθήκες είναι ψυχρότερες εδώ είναι επίσης πολύ προβλέψιμο, μιας και μπορεί εύκολα να ερμηνευθεί ως συνέπεια της συμπίεσης του Ρεύματος του Κόλπου σε μεγαλύτερα βάθη λόγω λιωσίματος των πάγων της Αρκτικής. Επομένως, όχι, το 2010 υπήρξε πολύ θερμό έτος, η αλλαγή του κλίματος είναι πραγματική και τα μέτρα που λαμβάνουμε είναι καλά για την οικονομία.
<SPEAKER ID="023" NAME="Nick Griffin" AFFILIATION="NI">
(EN) Κύριε Πρόεδρε, δεν ξέρω αν το πρόσεξε το Σώμα, όμως εχθές σημειώθηκαν επίσης στην Κορέα χιονοπτώσεις οι οποίες έφτασαν ιστορικά επίπεδα εκατονταετίας· επομένως, το φαινόμενο δεν αφορά λίγες μόνον περιοχές. Όπως ακριβώς συνέβη προ διετίας στην Κοπεγχάγη, όταν διεξήχθη εκεί η διάσκεψη για την αλλαγή του κλίματος, η διάσκεψη για την αλλαγή του κλίματος στο Κανκούν ήταν η ψυχρότερη εδώ και δεκαετίες.
<P>
Δεύτερον, δεν υπάρχει κανένα απολύτως στοιχείο από το οποίο να προκύπτει ότι νερά από το λιώσιμο πάγων στην Αρκτική εμποδίζουν τη ροή του Ρεύματος του Κόλπου. Δεν έχει υπάρξει καμία απολύτως αλλαγή σε αυτόν τον τομέα. Τρίτον, τα επιχειρήματά σας θα ήταν πιο πειστικά αν τα μοντέλα προσομοίωσης της αλλαγής του κλίματος σε υπολογιστή είχαν προβλέψει μια τέτοια εξέλιξη προ ολίγων ετών. Αυτό δεν συνέβη. Προ ολίγων ετών, μας έλεγαν ότι τα παιδιά μας δεν θα ήξεραν τι είναι χιόνι. Όλα αυτά αποδείχθηκαν εντελώς ανόητα.
<P>
Τέλος, όσον αφορά τα στατιστικά στοιχεία που παρουσιάζουν τάση αύξησης της θερμοκρασίας του πλανήτη, ο βασικός παράγοντας τον οποίο αγνοούν όλοι εδώ είναι ότι το 65% των μετεωρολογικών σταθμών παγκοσμίως βρίσκεται σε ακτίνα 10 μέτρων από τεχνητές πηγές θερμότητας. Είναι σχεδόν όλοι εγκατεστημένοι σε πόλεις. " κατάρρευση της Σοβιετικής Ένωσης οδήγησε στο κλείσιμο των περισσότερων μετεωρολογικών σταθμών που βρίσκονταν σε φυσικά ψυχρές περιοχές. Αυτή είναι η παράμετρος που έχει στρεβλώσει τα στατιστικά στοιχεία, τα οποία είναι κατά βάση ψευδή επειδή ορισμένοι, με την υποστήριξη των "νωμένων Εθνών, έβαλαν σκοπό να διαπιστώσουν μια ανθρωπογενή αύξηση της θερμοκρασίας του πλανήτη προκειμένου να επιβάλουν τις λύσεις που επιθυμούσαν.
<SPEAKER ID="024" NAME="Françoise Grossetête" AFFILIATION="PPE">
(FR) Κύριε Πρόεδρε, κυρία Επίτροπε, θέλω καταρχάς να συγχαρώ τον εισηγητή για την εξασφάλιση αυτής της συμφωνίας. " επίτευξή της υπήρξε δύσκολη, όπως προκύπτει ξεκάθαρα από τις συζητήσεις μας. Νομίζω ότι όλοι συμφωνούν με όσα έχουν λεχθεί.
<P>
Ναι, φυσικά, η αλλαγή του κλίματος είναι υπαρκτή, όμως οι άνθρωποι δεν αγοράζουν επαγγελματικά οχήματα για τη χαρά της οδήγησης ή επειδή είναι παθιασμένοι μαζί τους. Είναι οχήματα τα οποία χρησιμοποιούνται ως εργαλεία για την εργασία τους, πράγμα που σημαίνει ότι ο στόχος των 147 γραμμαρίων όσον αφορά τις εκπομπές CO2 έως το 2020 είναι μια ενδεδειγμένη μέση λύση. Θα προτιμούσα μάλιστα ακόμη και ελαφρώς μεγαλύτερο όριο, όμως τουλάχιστον έχουμε καταλήξει σε μια πρόταση η οποία εκτιμώ ότι είναι πιο ισορροπημένη από την αρχική πρόταση της Επιτροπής. Μια τέτοια πρόταση θα επέβαλλε τεχνολογικούς στόχους στους κατασκευαστές, με αποτέλεσμα το συνεπαγόμενο κόστος για την προώθηση της καινοτομίας να έχει σημαντική οικονομική επίπτωση στους τελικούς καταναλωτές, τους οποίους δεν θέλουμε να τιμωρήσουμε, δεδομένου ότι διέρχονται μια εξαιρετική περίοδο κρίσης.
<P>
Παρ' όλα αυτά, επικροτώ τη θέσπιση κινήτρων για την κατασκευή οχημάτων υψηλής απόδοσης και κυρώσεων για τους κατασκευαστές αυτοκινήτων που δεν εκπληρώνουν τους στόχους. Επομένως, η συμφωνία αυτή αποτελεί πραγματικά βήμα προς τη σωστή κατεύθυνση.
<P>
Χαίρομαι επίσης για τη θέσπιση συγκεκριμένων κυρώσεων. Χαίρομαι που μπορέσαμε να βρούμε κοινούς τόπους σχετικά με τις κυρώσεις, οι οποίες είναι ίδιες με αυτές που εφαρμόζονται για τα επιβατικά οχήματα. Για τους λόγους αυτούς, ευχαρίστως θα υπερψηφίσω αυτήν την έκθεση.
<SPEAKER ID="025" NAME="Mario Pirillo" AFFILIATION="S&amp;D">
(IT) Κύριε Πρόεδρε, κυρίες και κύριοι, η μετάβαση σε μια οικονομία μειωμένων εκπομπών άνθρακα και η επίτευξη των στόχων που περιγράφονται στη δέσμη μέτρων για την αλλαγή του κλίματος συνεπάγονται ότι πρέπει να θεσπίσουμε κανόνες για τη ρύθμιση των εκπομπών CO2 σε διάφορους τομείς, περιλαμβανομένου του τομέα των αυτοκινήτων.
<P>
Αισθάνομαι μεγάλη ικανοποίηση για τις διαπραγματεύσεις, οι οποίες οδήγησαν σε συμφωνία με το Συμβούλιο υπέρ του περιορισμού των εκπομπών στα 147 γραμμάρια CO2 ανά χιλιόμετρο έως το 2020. Το όριο αυτό είναι ρεαλιστικό και αντιπροσωπεύει επίσης μια εξαιρετική ισορροπία μεταξύ των περιβαλλοντικών, κοινωνικών και βιομηχανικών κανόνων. Ευελπιστώ ότι διαδραμάτισα και εγώ τον ρόλο που μου αναλογούσε ως σκιώδης εισηγητής για λογαριασμό της Επιτροπής Βιομηχανίας, Έρευνας και Ενέργειας.
<P>
" επιτευχθείσα συμφωνία λαμβάνει υπόψη την οικονομική κρίση που διέρχεται ο τομέας, ενώ προβλέπει επίσης λογικές αποκλίσεις ενόψει των διαφορών μεταξύ του τομέα των επιβατικών αυτοκινήτων και του τομέα των ελαφρών εμπορικών οχημάτων. Όπως ακριβώς είδαμε στην περίπτωση του κανονισμού για τα επιβατικά αυτοκίνητα, η ευρωπαϊκή αυτοκινητοβιομηχανία θα καταφέρει να αναπτύξει πράσινη, ανταγωνιστική και ωφέλιμη για το περιβάλλον τεχνολογία για τα ελαφρά εμπορικά οχήματα. Ευελπιστώ δε ότι θα καταφέρει επίσης να αξιοποιήσει την περιβαλλοντική πρόκληση για να επενδύσει ακόμα περισσότερους πόρους στην καινοτομία και την έρευνα.
<SPEAKER ID="026" NAME="Chris Davies" AFFILIATION="ALDE">
(EN) Κύριε Πρόεδρε, ίσως πρέπει να εξετάσουμε το κατά πόσον θα είχαμε επιτύχει περισσότερα αν αυτό το μέτρο είχε θεσπιστεί για τη βελτίωση της απόδοσης καυσίμου των εμπορικών οχημάτων παρά για τη μείωση του CO2. Στην πράξη, φυσικά, είναι το ίδιο, όμως το ένα θεωρείται κόστος για τις επιχειρήσεις, ενώ το άλλο μέσο εξοικονόμησης.
<P>
Ο κ. Nuttall υποστηρίζει ότι αυτό το μέτρο θα αυξήσει την τιμή των οχημάτων κατά 5.000 ευρώ. Υποψιάζομαι ότι δεν θα την αυξήσει ούτε κατά ένα ευρώ. Ας κάνουμε αυτήν τη συζήτηση μετά από τρία χρόνια και θα δούμε ποιος έχει δίκιο. Γεγονός είναι ότι οι τιμές του πετρελαίου ανέρχονται σήμερα σε 100 δολάρια "ΠΑ το βαρέλι. " τιμή αυτή είναι υψηλότερη από την τιμή που είχε υπολογίσει η Επιτροπή όταν ξεκίνησε τις αξιολογήσεις της. " δυνητική εξοικονόμηση χρημάτων για την επιχείρηση είναι μεγαλύτερη, και θα ήταν ευχής έργον αν η Ομάδα PPE αναγνώριζε αυτήν την πραγματικότητα. " Ομάδα PPE τοποθετείται υπέρ των συμφερόντων των μεγάλων επιχειρήσεων, των κατασκευαστών, αντί να υποστηρίζει τα συμφέροντα όλων των επιχειρήσεων οι οποίες χρησιμοποιούν ελαφρά εμπορικά οχήματα και χρειάζονται τεχνολογία μεγαλύτερης απόδοσης καυσίμου που να μειώνει το κόστος λειτουργίας τους.
<P>
Οι κατασκευαστές σημείωσαν τεράστια τεχνολογική πρόοδο τα τελευταία χρόνια. Πρέπει να ενισχύσουμε ακόμη περισσότερο αυτήν την πορεία. Ευελπιστώ ότι η Επιτροπή θα επανέλθει στο θέμα κατά την αναθεώρησή της που θα πραγματοποιηθεί τα επόμενα χρόνια και θα εξασφαλίσει τη δυνατότητα πρακτικής υλοποίησης αυτής της φιλοδοξίας.
<P>
(Ο ομιλητής δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας, σύμφωνα με το άρθρο 149, παράγραφος 8, του Κανονισμού)
<SPEAKER ID="027" NAME="Paul Nuttall" AFFILIATION="EFD">
(EN) Κύριε Πρόεδρε, πιστεύει ειλικρινά ο αξιότιμος κύριος ότι είναι σωστό να υπερψηφίσει ένα νομοθέτημα το οποίο, στην πράξη, θα αυξήσει το κόστος των οχημάτων; Γνωρίζει ότι θα το αυξήσει, όπως το γνωρίζω και εγώ. Εκείνο που θα καταφέρει στην πράξη θα είναι να οδηγήσει σε κλείσιμο μικρές επιχειρήσεις στο Λίβερπουλ και το Μάντσεστερ - την εκλογική του περιφέρεια. Το θεωρεί δίκαιο αυτό; Θεωρεί ότι είναι ηθικά σωστό; Είναι διατεθειμένος να θέσει υποψηφιότητα με αυτήν την πλατφόρμα στις εκλογές που θα διεξαχθούν σε τρία χρόνια;
<SPEAKER ID="028" NAME="Chris Davies" AFFILIATION="ALDE">
(EN) Κύριε Πρόεδρε, η βρετανική κυβέρνηση, μέσω του Υπουργείου Μεταφορών, ανέλαβε πρωτοβουλία για την αξιολόγηση των αποτελεσμάτων αυτού του μέτρου. Διαπίστωσε, λοιπόν, ότι είναι πιθανό να αποδειχθεί πιο ευεργετικό για τις επιχειρήσεις ακόμη και από ό,τι προβλεπόταν στους υπολογισμούς της Επιτροπής.
<P>
" καθαρή εξοικονόμηση κατά τη λειτουργία του οχήματος, σε μια περίοδο στην οποία οι τιμές των καυσίμων διαμορφώνονται σε ιστορικά υψηλά επίπεδα, υπερβαίνει οποιοδήποτε ενδεχόμενο αύξησης του κόστους των οχημάτων - αντιπροσωπεύει, επομένως, καθαρή εξοικονόμηση για τις επιχειρήσεις και χαμηλότερες τιμές για τους καταναλωτές. Αυτό είναι το μέτρο το οποίο πολεμά με τόση αποφασιστικότητα το Κόμμα Ανεξαρτησίας του "νωμένου Βασιλείου. Κατ' αυτόν τον τρόπο, θέλει οι επιχειρήσεις να πληρώνουν περισσότερο από όσο χρειάζεται.
<SPEAKER ID="029" NAME="Oreste Rossi" AFFILIATION="EFD">
(IT) Κύριε Πρόεδρε, κυρίες και κύριοι, η πρόταση έθετε αρχικά μακροπρόθεσμο όριο εκπομπών 135g CO2/χλμ. για τα ελαφρά εμπορικά οχήματα, το οποίο έπρεπε να επιτευχθεί έως το 2020. Ωστόσο, κατά την ομόφωνη γνώμη των κατασκευαστών, η τήρηση του ορίου αυτού ήταν τεχνικά αδύνατη.
<P>
Αν η έκθεση είχε εγκριθεί στην αρχική της μορφή, το επίπεδο του CO2 θα είχε μειωθεί κατά 0,00014% σε παγκόσμιο επίπεδο, ενώ θα είχε εξαιρετικά υψηλό οικονομικό αντίκτυπο άνω των 45 δισ. ευρώ μόνον για την Ευρώπη, με αναπόφευκτη συνέπεια την αύξηση της μέσης τιμής των επαγγελματικών οχημάτων κατά 3.800 ευρώ περίπου ανά όχημα.
<P>
Παρά τις προβληματικές αυτές πτυχές, επιτεύχθηκε συμφωνία με το Συμβούλιο σε πρώτη ανάγνωση, η οποία καθορίζει το όριο εκπομπών που πρέπει να επιτευχθεί έως το 2020 στα 147g CO2/χλμ., με την επιφύλαξη μελέτης σκοπιμότητας, η οποία πρέπει να πραγματοποιηθεί από την Επιτροπή πριν από τον Ιανουάριο του 2013. Εν πάση περιπτώσει, αυτή η απόφαση είναι αμιγώς πολιτική και δεν έχει την παραμικρή σχέση με τις πραγματικές συνθήκες που επικρατούν στις επιχειρήσεις και την αγορά, ή με τα συμφέροντα των καταναλωτών.
<P>
Θα καταψηφίσουμε την έκθεση, επειδή πιστεύουμε ότι ο οικονομικός αντίκτυπος είναι υπερβολικός σε σχέση με την ασήμαντη μείωση των εκπομπών CO2 που επιτυγχάνεται σε διεθνές επίπεδο.
<SPEAKER ID="030" NAME="Pilar Ayuso" AFFILIATION="PPE">
(ES) Κύριε Πρόεδρε, θέλω καταρχάς να συγχαρώ τον εισηγητή, κ. Callanan, ο οποίος εργάστηκε πολύ σκληρά και, το κυριότερο, εξασφάλισε το βέλτιστο δυνατό αποτέλεσμα. Δεν ήταν καθόλου εύκολο να επιτευχθεί συμφωνία σε πρώτη ανάγνωση για έναν τόσο σύνθετο κανονισμό.
<P>
" αυτοκινητοβιομηχανία είναι ζωτικής σπουδαιότητας για την Ευρωπαϊκή Ένωση. Επιπλέον, είναι μια βιομηχανία η οποία επιδεικνύει προσήλωση στον στόχο της Ευρωπαϊκής Ένωσης για μείωση των εκπομπών και προώθηση της τεχνολογικής καινοτομίας.
<P>
Αυτή η συμφωνία είναι ένα σταθερό πλαίσιο που παρέχει ασφάλεια δικαίου στους κατασκευαστές οχημάτων μας. Πιστεύω ότι οι στόχοι για τη μείωση των εκπομπών είναι και φιλόδοξοι και ρεαλιστικοί. Οι κατασκευαστές πρέπει να περιορίσουν τις εκπομπές των οχημάτων τους στα 147 γραμμάρια CO2 ανά χιλιόμετρο έως το 2020. Είμαι σίγουρη ότι θα τα καταφέρουν και, επομένως, θα συμβάλουν στην επίτευξη του στόχου της Ευρωπαϊκής Ένωσης για μείωση των εκπομπών κατά 20% έως το έτος αυτό.
<P>
Εντούτοις, ο κανονισμός αυτός περιλαμβάνει και άλλα ενδιαφέροντα στοιχεία, όπως τα πιστωτικά υπερμόρια και η προαγωγή εναλλακτικών καυσίμων. Τα βιοκαύσιμα προωθούνται σαφώς, σύμφωνα με τους στόχους της ΕΕ για τα ανανεώσιμα καύσιμα έως το 2020. Υπογραμμίζω αυτό το προφανές στοιχείο επειδή, αν η Επιτροπή συνεχίσει να υποβάλλει διστακτικές προτάσεις σχετικά με τα βιοκαύσιμα, δεν θα επιτύχουμε τον στόχο που έχουμε θέσει για το 2020.
<P>
Τέλος, θέλω να ολοκληρώσω την ομιλία μου συγχαίροντας τη σκιώδη εισηγήτρια της Ομάδας του Ευρωπαϊκού Λαϊκού Κόμματος (Χριστιανοδημοκράτες), η οποία μόλις έγινε μητέρα, καθώς εργάστηκε πολύ σκληρά και συνέβαλε επίσης στην επιτυχία αυτής της συμφωνίας.
<SPEAKER ID="031" NAME="Marita Ulvskog" AFFILIATION="S&amp;D">
(SV) Κύριε Πρόεδρε, θέλω καταρχάς να ευχαριστήσω τον εισηγητή, κ. Callanan, τους σκιώδεις εισηγητές και όσους συνέβαλαν στην επεξεργασία αυτής της οδηγίας. Επιτέλους αποκτούμε ένα μέσο ρύθμισης των εκπομπών των ελαφρών εμπορικών οχημάτων, και αυτό είναι σημαντικό. " οδηγία πρέπει τώρα να θεσπιστεί το ταχύτερο δυνατόν.
<P>
Ταυτόχρονα, δεν προχωρήσαμε όσο θα θέλαμε πολλοί εξ ημών, και νομίζω ότι πρέπει να μιλήσουμε ανοιχτά και ειλικρινά γι' αυτήν την πτυχή. Αυτό που έχουμε μπροστά μας είναι μια απόφαση περιβαλλοντικής και βιομηχανικής πολιτικής η οποία έχει επηρεαστεί σαφώς από τη οικονομική κρίση και από το γεγονός ότι πολλές ευρωπαϊκές κυβερνήσεις, συντηρητικές, δεξιόστροφες κυβερνήσεις, έχουν επιλέξει να αντιδράσουν σε αυτήν την οικονομική κρίση με την απλή επιβολή περικοπών, χωρίς να πραγματοποιούν επενδύσεις. Αυτό έχει ως αποτέλεσμα την αύξηση της ανεργίας και τη μείωση της ζήτησης, ενώ επηρεάζει αρνητικά τόσο τη βιομηχανία επιβατικών αυτοκινήτων όσο και τη βιομηχανία ελαφρών εμπορικών οχημάτων. Βεβαίως, αυτό θα μπορούσε να ονομαστεί ρεαλισμός, στην πραγματικότητα όμως ισοδυναμεί με καταναγκαστική προσαρμογή στην οικονομική κρίση και σε μια πολιτική περικοπών.
<P>
" Επιτροπή υπήρξε, επομένως, πιο φιλόδοξη ακόμη και από την Επιτροπή Περιβάλλοντος, Δημόσιας Υγείας και Ασφαλείας των Τροφίμων του Κοινοβουλίου, και αυτό είναι ασυνήθιστο. Είμαι, ωστόσο, ευγνώμων για το γεγονός ότι η απόφαση αυτή προβλέπει αναθεώρηση των στόχων όσον αφορά τις εκπομπές για το 2014. Ευελπιστώ, λοιπόν, ότι θα μας δοθεί μία ακόμη ευκαιρία για να αποδείξουμε ότι εννοούμε αυτά που λέμε όταν υποστηρίζουμε ότι δεν θα επιτρέψουμε μια σύγκρουση μεταξύ των στόχων μας υπέρ της ανταγωνιστικότητας και των υψηλών φιλοδοξιών μας για την κλιματική πολιτική, αλλά, απεναντίας, θα προωθήσουμε την αλληλοσυμπλήρωσή τους.
<SPEAKER ID="032" NAME="Corinne Lepage" AFFILIATION="ALDE">
(FR) Κύριε Πρόεδρε, κυρία Επίτροπε, θα υπερψηφίσω απρόθυμα τον τελικό συμβιβασμό. Οι διαπραγματεύσεις υπήρξαν άθλιες και, κατά τη γνώμη μου, αυτή η ψηφοφορία είναι μια απόφαση που επιβάλλεται ως αποτέλεσμα των συσχετισμών ισχύος εντός του Κοινοβουλίου και του Συμβουλίου.
<P>
Οι σημαντικότερες χώρες παραγωγής, με την υποστήριξη μιας πλειοψηφίας βουλευτών του ΕΚ που είναι ευαίσθητοι στα επιχειρήματα της βιομηχανίας, κατάφεραν να μας εμποδίσουν να θεσπίσουμε έναν φιλόδοξο στόχο για τη μείωση των εκπομπών. Επισημαίνω δε ότι η Επιτροπή είχε προτείνει στόχο 135 γραμμαρίων ανά χιλιόμετρο έως το 2020. Επομένως, το Κοινοβούλιο εμφανίζεται λιγότερο φιλόδοξο από την Επιτροπή, και αυτό είναι λυπηρό.
<P>
" αυτοκινητοβιομηχανία, η οποία πάλεψε ενάντια σε αυτό το κείμενο -και προηγουμένως γίναμε μάρτυρες ορισμένων ακόμη επιπλέον παραδειγμάτων- προφανώς δεν έχει συνειδητοποιήσει ότι μπορεί να κερδίσει πολλά αν βρεθεί στην πρωτοπορία της μείωσης των εκπομπών, δεδομένου ιδίως ότι η μελέτη της Ευρωπαϊκής Ομοσπονδίας Μεταφορών και Περιβάλλοντος που διεξήχθη τον περασμένο Νοέμβριο έδειξε ότι υπάρχουν τεχνολογικές λύσεις. Στην εν λόγω μελέτη σημειώνεται ότι οι κατασκευαστές αυτοκινήτων στην Ευρώπη μείωσαν τις εκπομπές CO2 για τα μη εμπορικά οχήματα κατά 2-10% το 2009, και ότι ένας κατασκευαστής από την Ιαπωνία έχει πλησιάσει την επίτευξη του στόχου του έξι χρόνια νωρίτερα από ό,τι είχε προβλεφθεί.
<P>
Θα υπερψηφίσω αυτόν τον συμβιβασμό ενόψει του, έστω και ελάχιστου, κινδύνου να καταστρέψουμε αυτό το επίτευγμα σε μια δεύτερη ανάγνωση. Εντούτοις, θέλω να τονίσω ότι δεν ωφελούμε καθόλου τους κατασκευαστές με το να υπερασπιζόμαστε τη διατήρηση του σημερινού καθεστώτος και ότι, όσον αφορά τις δημόσιες αρχές, όταν δεν ενθαρρύνουν την καινοτομία δεν εκπληρώνουν τον ρόλο τους.
<SPEAKER ID="033" NAME="Elisabetta Gardini" AFFILIATION="PPE">
(IT) Κύριε Πρόεδρε, κυρίες και κύριοι, το αποτέλεσμα στο οποίο καταλήξαμε είναι εξαιρετικά φιλόδοξο. Θέλω να σημειώσω ότι οι εκπομπές CO2 από αυτά τα οχήματα είναι σήμερα περί τα 200 γραμμάρια ανά τετραγωνικό χιλιόμετρο. Επομένως, η μείωση στα 147 γραμμάρια περιορίζει αυτό το κατώτατο όριο σε ποσοστό άνω του 25%. Επιπλέον, υπογραμμίζω ότι οι οριακές μειώσεις είναι οι πλέον δαπανηρές, γι' αυτό πρέπει να είμαστε προσεκτικοί.
<P>
Εκτιμώ επίσης ότι η συγκεκριμένη κατηγορία οχημάτων δεν μπορεί να συγκριθεί με τα επιβατικά αυτοκίνητα, όπως συνέβη συχνά σε τούτο το Σώμα. Οι κύκλοι παραγωγής είναι πολύ πιο μακροχρόνιοι και το αποτέλεσμα θα επηρέαζε μόνον κατά 1,5% τις εκπομπές CO2 στο σύνολο του τομέα των μεταφορών.
<P>
Αν δεν καθορίσουμε τον κεντρικό στόχο μας, θα καταλήξουμε να τιμωρήσουμε έναν τομέα ο οποίος έχει ήδη υποστεί απότομη συστολή σε ποσοστό άνω του 30% και, πάνω από όλα, να βλάψουμε τις μικρομεσαίες επιχειρήσεις τις οποίες, πριν από ακριβώς 12 ώρες, όλοι σε τούτο το Σώμα δηλώσαμε ότι επιθυμούμε να υποστηρίξουμε λόγω του τεράστιου οικονομικού και κοινωνικού ρόλου που διαδραματίζουν ως η μόνη γνήσια ατμομηχανή για την απασχόληση στην Ευρώπη. Πρέπει, επομένως, να είμαστε πολύ προσεκτικοί.
<P>
Επιδοκιμάζω το έργο που έχει συντελεστεί, αλλά πρέπει να εφαρμόσουμε προσεκτική εποπτεία.
<SPEAKER ID="034" NAME="Saïd El Khadraoui" AFFILIATION="S&amp;D">
(NL) Κύριε Πρόεδρε, το κείμενο που βρίσκεται ενώπιόν μας είναι, πράγματι, ένας συμβιβασμός και θα προτιμούσαμε να είναι κάπως πιο φιλόδοξος σε ορισμένα σημεία, ιδίως όσον αφορά τον χρονικό ορίζοντα και το ύψος των κυρώσεων.
<P>
Από την άλλη πλευρά, είναι σημαντικό να καθοριστούν πρότυπα εκπομπών για τη συγκεκριμένη κατηγορία οχημάτων - η οποία φαίνεται να γλίστρησε μάλλον από τα δίχτυα του ρυθμιστικού πλαισίου, αν λάβουμε υπόψη ότι υπάρχει ήδη σειρά κανόνων τόσο για τα επιβατικά όσο και για τα φορτηγά οχήματα. " επικρατούσα τάση κινείται προς τη σωστή κατεύθυνση, αλλά -όπως είπατε και εσείς- ο αριθμός των ελαφρών φορτηγών οχημάτων έχει αυξηθεί πάρα πολύ τα τελευταία χρόνια και φαίνεται ότι θα συνεχίσει να αυξάνεται και τα επόμενα χρόνια.
<P>
Ως μέλος της Επιτροπής Μεταφορών και Τουρισμού, θέλω να επανέλθω εν συντομία στα όρια ταχύτητας. Στην επιτροπή μας έχουμε προτείνει να τεθούν ως ανώτατο όριο ταχύτητας τα 120 χιλιόμετρα ανά ώρα από το 2018, κάτι που δεν νομίζουμε ότι είναι παράλογο. Όπως ξέρετε, ισχύει ήδη όριο για τα φορτηγά οχήματα, και νομίζω ότι, τόσο για περιβαλλοντικούς λόγους όσο και για λόγους οδικής ασφάλειας, είναι σκόπιμο να κατοχυρωθεί και νομικά. Κατά την εκτίμησή μου, αυτό πρέπει να το πράξετε σε ευρωπαϊκό επίπεδο, διότι δεν έχει ιδιαίτερο νόημα να αφήσουμε ένα τέτοιο μέτρο στη διακριτική ευχέρεια των κρατών μελών.
<P>
Κατά συνέπεια, κυρία Επίτροπε, σας παρακαλώ να επανεξετάσετε αυτό το ζήτημα, μαζί με τον συνάδελφό σας, κ. Kallas -ο οποίος βρίσκεται μαζί μας στην Αίθουσα- να το μελετήσετε και να υποβάλετε σχετική πρόταση. Φρονώ ότι αυτό θα ήταν θετικό για τους αντίστοιχους τομείς ευθύνης σας: το περιβάλλον και την οδική ασφάλεια.
<SPEAKER ID="035" NAME="Christa Klaß" AFFILIATION="PPE">
(DE) Κύριε Πρόεδρε, κυρία Hedegaard, κυρίες και κύριοι, δεν βρισκόμαστε σήμερα εδώ για να συζητήσουμε σχετικά με το κλίμα. Απεναντίας, πρέπει απλώς να κάνουμε ό,τι είναι δυνατό για τη διαχείριση ενός ζητήματος. Επικροτώ τον συμβιβασμό που επιτεύχθηκε. Περιορίζοντας τις εκπομπές στα 147 γραμμάρια ανά χιλιόμετρο έως το 2020, καθορίζουμε πολύ σαφή πρότυπα. Αυτό θα προσφέρει κίνητρα για την ανάπτυξη νέων τεχνολογιών με σκοπό την αύξηση της ενεργειακής απόδοσης και την καταπολέμηση της αλλαγής του κλίματος. Οι χρήστες των οχημάτων θα ωφεληθούν επίσης από αυτές τις καινοτομίες, οι οποίες θα τους βοηθήσουν να εξοικονομήσουν καύσιμα και, επομένως, χρήματα.
<P>
Τα μικρά φορτηγά χρησιμοποιούνται πρωτίστως από εμπόρους, μικρές και μεσαίες επιχειρήσεις, αγρότες και αμπελουργούς. Σε γενικές γραμμές, καλύπτουν σύντομες αποστάσεις και συχνά χρησιμοποιούνται για πολλά έτη, μέχρις ότου η επιχείρηση μεταβιβαστεί στον επόμενο ιδιοκτήτη. Επομένως, το κόστος αυτών των οχημάτων πρέπει να παραμείνει διαχειρίσιμο. Το υψηλότερο κόστος των επενδύσεων πρέπει να χρηματοδοτείται βάσει της ενεργειακής απόδοσης και της εξοικονόμησης ενέργειας. Ο μακροπρόθεσμος στόχος του 2020 προσφέρει αρκετό χρονικό περιθώριο για μεταβατικές περιόδους, έτσι ώστε οι ερευνητικοί φορείς και η βιομηχανία να μπορέσουν να αναπτύξουν και να κατασκευάσουν νέους κινητήρες. Ο στόχος τον οποίο έχουμε θέσει είναι ρεαλιστικός, εφικτός, χωρίς να παύει να είναι αποτελεσματικός. Ευελπιστώ ότι θα τύχει ευρείας στήριξης.
<SPEAKER ID="036" NAME="Bogusław Sonik" AFFILIATION="PPE">
(PL) Κύριε Πρόεδρε, όλοι όσοι σχετίζονται με τις οδικές μεταφορές, τόσο οι κατασκευαστές επιβατικών οχημάτων όσο και οι κατασκευαστές ελαφρών εμπορικών οχημάτων, πρέπει να συνεισφέρουν στον περιορισμό των συνολικών εκπομπών CO2. Συνεπώς, επιδοκιμάζω τον συμβιβασμό τον οποίο επεξεργάστηκαν το Ευρωπαϊκό Κοινοβούλιο, το Συμβούλιο και η Ευρωπαϊκή Επιτροπή, και ο οποίος θέτει όρια στις εκπομπές και θεσπίζει κυρώσεις για τη μη συμμόρφωση με αυτά τα όρια.
<P>
Ο καθορισμός υποχρεωτικών και φιλόδοξων ορίων που να είναι επίσης ρεαλιστικά θα αποτελέσει πρόκληση για το δυναμικό καινοτομίας της ευρωπαϊκής αυτοκινητοβιομηχανίας. Θα χρησιμεύσει ως κίνητρο για την επιτάχυνση των προσπαθειών στους τομείς της έρευνας και ανάπτυξης με στόχο την εξεύρεση νέων σχεδιαστικών λύσεων που να μπορούν να χρησιμοποιηθούν για την κατασκευή φιλικότερων προς το περιβάλλον οχημάτων. Πρέπει να αποκτήσουμε ευρωπαϊκές πράσινες τεχνολογίες, έτσι ώστε να αποφύγουμε την εισαγωγή οχημάτων, όπως συνέβη σε σχέση με την υβριδική τεχνολογία. Εκτιμώ ότι οι νομοθετικές αποφάσεις τις οποίες λάβαμε θα αποτελέσουν κατάλληλο κίνητρο για την ενεργοποίηση των ευρωπαϊκών κατασκευαστικών εταιρειών, οι οποίες θα αντιληφθούν ότι οι πράσινες τεχνολογίες αποτελούν ευκαιρία για ανάπτυξη.
<SPEAKER ID="037" NAME="Dominique Riquet" AFFILIATION="PPE">
(FR) Κύριε Πρόεδρε, θέλω καταρχάς να συγχαρώ τον εισηγητή για τη θέση του και να σημειώσω ότι το Κοινοβούλιο βρίσκεται στριμωγμένο μεταξύ μιας Επιτροπής, η οποία εμφανίζεται πολύ φιλόδοξη, και ενός Συμβουλίου το οποίο, ως συνήθως, εμφανίζεται επιφυλακτικό, μεταξύ των σκεπτικιστών για τα κλιματικά ζητήματα και των επικριτών τους, και μεταξύ των υποστηρικτών της βιομηχανίας και των οικολόγων. Έχουμε, λοιπόν, μπροστά μας μια ισορροπημένη θέση η οποία παραμένει φιλόδοξη, δεδομένου ότι ο στόχος των 147 γραμμαρίων το 2020 θα προσφέρει στη βιομηχανία τον χρόνο ώστε να πραγματοποιήσει το αναγκαίο τεχνολογικό άλμα ενθαρρύνοντάς την ταυτοχρόνως να είναι ιδιαίτερα αποδοτική. " παράταση των χρονικών περιθωρίων για τυχόν τροποποιήσεις έως το 2018 είναι θετική και θα καταστήσει ελκυστικότερη την έρευνα και την παραγωγή οχημάτων τα οποία θα εκπέμπουν μειωμένους ρύπους.
<P>
Θέλω να διατυπώσω δύο σχόλια εν είδει συμπεράσματος. Φυσικά, επιδοκιμάζω το γεγονός ότι η πρόταση εγκρίθηκε κατά την πρώτη ανάγνωση, και δεν κατάλαβα ακριβώς τα προηγούμενα σχόλια του συναδέλφου μας ο οποίος δήλωσε ότι προτιμά τις δεύτερες αναγνώσεις. Δεύτερον, όπως ο κ. El Khadraoui, εκφράζω τη λύπη μου για την απουσία των συσκευών περιορισμού της ταχύτητας, δεδομένου ότι αυτό σημαίνει πως θα συνεχίσουν να μας προσπερνούν στους αυτοκινητόδρομους τα μόνα οχήματα που δεν τηρούν πλέον τα όρια ταχύτητας, δηλαδή τα ελαφρά εμπορικά οχήματα.
<SPEAKER ID="038" NAME="Marian-Jean Marinescu" AFFILIATION="PPE">
(RO) Κύριε Πρόεδρε, αυτός ο κανονισμός αποτελεί βήμα προόδου για τη σταδιακή επίτευξη των στόχων μείωσης των εκπομπών CO2 από τα ελαφρά εμπορικά οχήματα στην Ευρώπη. Αυτό θα γίνει δυνατό να επιτευχθεί με τη δημιουργία προγραμμάτων κινήτρων για την αύξηση της αποδοτικότητας των οχημάτων και την επιβολή κυρώσεων σε κατασκευαστές που δεν εκπληρώνουν αυτούς τους στόχους.
<P>
Ωστόσο, δεν νομίζω ότι η νέα νομοθεσία για τη μείωση του CO2 πρέπει να υπονομεύσει τη θέση είτε των κατασκευαστών αυτοκινήτων είτε του πελάτη. Οι νέοι κανονισμοί πρέπει να λαμβάνουν υπόψη τις ανησυχίες των ΜΜΕ και των ευρωπαίων κατασκευαστών αυτοκινήτων, οι οποίοι ζητούν τη σταδιακή θέσπιση των ορίων ρύπανσης, αρχίζοντας μετά το 2015, δεδομένου ότι τα οχήματα που θα πουληθούν το 2014 είναι ήδη στο στάδιο ανάπτυξης και παραγωγής. Τα 147 γραμμάρια αποτελούν αποδεκτό συμβιβασμό σε σύγκριση με τους αριθμούς που έχουν αναφερθεί. Ωστόσο, η Επιτροπή πρέπει να παρακολουθεί προσεκτικά τις σχέσεις μεταξύ της αυτοκινητοβιομηχανίας και των χρηστών για να αξιολογήσει τον αντίκτυπο αυτού του μέτρου στις τιμές και, κατ' επέκταση, στη δραστηριότητα των μικρών επιχειρήσεων.
<SPEAKER ID="039" NAME="Bogdan Kazimierz Marcinkiewicz" AFFILIATION="PPE">
(PL) Κύριε Πρόεδρε, η κατασκευή ελαφρών εμπορικών οχημάτων και τα συναφή τεχνολογικά ζητήματα απαιτούν πολύ περισσότερες επενδύσεις και πολύ πιο μακροπρόθεσμο στρατηγικό κύκλο σχεδιασμού και κατασκευής από ό,τι ισχύει για τα επιβατικά οχήματα. " έγκριση ενός τέτοιου μακροπρόθεσμου στόχου ήταν αναγκαία από την άποψη αυτή προκειμένου να παρασχεθεί στη βιομηχανία εγγυημένη ασφάλεια του κατασκευαστικού της σκέλους. Από την άλλη πλευρά, δεν πρέπει να παραμελήσουμε το όριο στόχου των 147 γραμμαρίων έως το 2020. Ο αρχικός βραχυπρόθεσμος στόχος που έχει τεθεί για όριο 175 γραμμάρια, με απώτερο στόχο να επιτευχθεί μείωση στα 147 γραμμάρια έως το 2020, θα αυξήσει σημαντικά το κόστος των ελαφρών εμπορικών οχημάτων, καθιστώντας τα ακριβότερα για πολλές μικρές εταιρείες που τα χρησιμοποιούν ως εργαλεία για την καθημερινή εργασία τους. Ευελπιστώ ότι αυτό δεν θα προκαλέσει κάθετη πτώση των πωλήσεων νέων οχημάτων, κάτι που θα έχει ως αποτέλεσμα να παραμείνουν για μεγαλύτερο χρονικό διάστημα στους δρόμους παλαιότερης τεχνολογίας οχήματα τα οποία ευθύνονται για πολύ υψηλότερα επίπεδα εκπομπών.
<SPEAKER ID="040" NAME="Carlo Fidanza" AFFILIATION="PPE">
(IT) Κύριε Πρόεδρε, κυρία Επίτροπε, κυρίες και κύριοι, ο συμβιβασμός στον οποίο καταλήξαμε με το Συμβούλιο μοιάζει σίγουρα πιο ισορροπημένος και ρεαλιστικός από ό,τι η αρχική πρόταση της Επιτροπής, η οποία ήταν τόσο φιλόδοξη ώστε να φαίνεται εν μέρει ουτοπική, μιας και δεν λάμβανε υπόψη τις συνθήκες που επικρατούν στη βιομηχανία και τον αντίκτυπο στην αγορά. Ο υπέρμετρα ιδεολογικός περιβαλλοντισμός δημιουργεί πάντα τον κίνδυνο να περιορίσει τις πιθανότητες επίτευξης απτών αποτελεσμάτων, με αποτέλεσμα να ζημιώνεται εντέλει το περιβάλλον.
<P>
Κατά την άποψή μου, παρά το γεγονός ότι ο μακροπρόθεσμος στόχος των 147g CO2/χλμ. έως το 2020 δεν είναι ακόμη ο βέλτιστος, θα μπορούσε να αποδειχθεί πιο λογικός και ρεαλιστικός σε σύγκριση με την αρχική πρόταση.
<P>
Επικροτώ επίσης τα σχεδιαζόμενα κίνητρα υπέρ της οικολογικής καινοτομίας, κατά τη γνώμη μου, όμως, εκκρεμεί ένα ακόμη κρίσιμο θέμα: η απόφαση σχετικά με τις εκπομπές των λεγομένων ολοκληρωμένων οχημάτων, με άλλα λόγια των οχημάτων που κατασκευάζονται σε διάφορα στάδια. Ελπίζω η Επιτροπή να σεβαστεί την υποχρέωσή της να υποβάλει συγκεκριμένη νομοθετική πρόταση σχετικά με το θέμα αυτό πριν από το τέλος του τρέχοντος έτους.
<SPEAKER ID="041" NAME="Ioan Enciu" AFFILIATION="S&amp;D">
(RO) Κύριε Πρόεδρε, επικροτώ το εξαίρετο έργο που επιτέλεσε ο εισηγητής, κ. Callanan, και ο συνάδελφός μου, κ. Groote, για την ολοκλήρωση αυτής της έκθεσης. Αυτός ο κανονισμός θα αναγκάσει τους κατασκευαστές αυτοκινήτων να αναπτύξουν νέες πράσινες τεχνολογίες και, παρότι αυτό εκ πρώτης όψεως τους επιβάλλει νέες επιβαρύνσεις, μπορεί να προωθήσει την ανταγωνιστικότητα της αυτοκινητοβιομηχανίας στην παγκόσμια αγορά. Ταυτόχρονα, θα συμβάλει στην εκπλήρωση των δεσμεύσεων περί μείωσης των εκπομπών CO2, σύμφωνα με τη στρατηγική της Ευρωπαϊκής Ένωσης. Οι συμβιβαστικές τροπολογίες που έχουν συμφωνηθεί προσφέρουν αρκετό χρόνο στους κατασκευαστές ώστε να προετοιμάσουν την υλοποίηση νέων τεχνολογιών, καθώς και στην Επιτροπή προκειμένου να επεξεργαστεί έναν αποτελεσματικό μηχανισμό παρακολούθησης των παραβάσεων των συναφών διατάξεων.
<SPEAKER ID="042" NAME="João Ferreira" AFFILIATION="GUE/NGL">
(PT) Κύριε Πρόεδρε, η διαχείριση της καινοτομίας, με άλλα λόγια, η έρευνα και ανάπτυξη νέων τεχνολογιών και διαδικασιών παραγωγής, η εφαρμογή τους σε μεγάλη κλίμακα και η επιλογή του κατάλληλου χρόνου για την υλοποίησή τους, πρέπει να θέτουν ως ύψιστη και κατευθυντήρια γραμμή την προστασία του δημοσίου συμφέροντος, τη βελτίωση της ποιότητας ζωής των πολιτών και την προστασία του περιβάλλοντος. Αυτές οι αρχές, παρά τα στενά εμπορικά συμφέροντα της βιομηχανίας και των επιχειρήσεων, πρέπει πρωτίστως να καθοδηγούν τις προσπάθειες υπέρ της καινοτομίας και τη διαχείριση της υλοποίησής τους.
<P>
Το ίδιο ισχύει στην περίπτωση των εκπομπών οχημάτων. Δεδομένου ότι ο τομέας των μεταφορών ευθύνεται για σημαντικό ποσοστό των εκπομπών CO2, το αντίστοιχο μέρος της προσπάθειας για μείωση πρέπει να στραφεί σε αυτόν τον τομέα. Είναι, επομένως, σημαντικό να επιδιωχθεί η αύξηση της ενεργειακής απόδοσης των οχημάτων, η μείωση της κατανάλωσης καυσίμων και, γενικά, η ανάπτυξη τεχνολογιών μειωμένης εκπομπής άνθρακα. Αυτό επιτυγχάνεται τώρα μέσω επιστημονικών και τεχνολογιών εξελίξεων, οι οποίες λαμβάνουν εξαρχής υπόψη την προοδευτική και αναπόφευκτη εξάντληση των ορυκτών καυσίμων, κάτι που επιβάλλεται ήδη να προσεχθεί ιδιαίτερα.
<SPEAKER ID="043" NAME="Gilles Pargneaux" AFFILIATION="S&amp;D">
(FR) Κύριε Πρόεδρε, κυρία Επίτροπε, θα είμαι σύντομος. Θα υπερψηφίσω αυτό το κείμενο επειδή πιστεύω ότι ο συγκεκριμένος συμβιβασμός αποτελεί βήμα προς τη σωστή κατεύθυνση. Ταυτόχρονα, όμως, εκφράζω τη λύπη μου για το γεγονός ότι δεν προχωρά όσο η πρόταση της κ. Hedegaard.
<P>
Επομένως, θέλω τώρα να σας ζητήσω να μας πείτε, μετά τη συζήτηση και πριν από την ψηφοφορία που θα διεξαχθεί εντός ολίγων ωρών, ποια διαδικασία σκοπεύετε να υιοθετήσετε για την προσεχή διετία, δεδομένου ότι έχει προγραμματιστεί αναθεώρηση για το 2013, κάτι που μας επιτρέπει να προωθήσουμε χωρίς καθυστέρηση, όπως επιθυμούσε ο εισηγητής της Ομάδας μας κ. Groote, αυτόν τον αγώνα υπέρ της μείωσης της ρύπανσης την οποία προκαλούν τα υπό εξέταση ελαφρά εμπορικά οχήματα.
<P>
Αυτή είναι η ερώτηση που θέλω να σας απευθύνω, κυρία Επίτροπε, και γνωρίζω ότι θα επιδιώξετε με επιμονή την επίτευξη προόδου παρά τις πιέσεις των ομάδων συμφερόντων της βιομηχανίας, τις οποίες εγώ και αρκετοί συνάδελφοί μου που έλαβαν τον λόγο σε αυτήν τη συζήτηση θεωρούμε άστοχες.
<SPEAKER ID="044" NAME="Karin Kadenbach" AFFILIATION="S&amp;D">
(DE) Κύριε Πρόεδρε, κυρία Hedegaard, δεν μπορώ να κρύψω το γεγονός ότι συγκαταλέγομαι μεταξύ όσων θα προτιμούσαν να είχαμε υιοθετήσει σήμερα ως στόχο τα 135 γραμμάρια. Ωστόσο, εκτιμώ ότι αυτός ο συμβιβασμός ανταποκρίνεται στην πραγματικότητα και δείχνει ότι είμαστε διατεθειμένοι να καταβάλουμε από κοινού σοβαρή προσπάθεια για να περιορίσουμε και να μειώσουμε τις εκπομπές CO2.
<P>
" Ευρωπαϊκή Ένωση κατάφερε προσφάτως να μειώσει τις συνολικές εκπομπές CO2 κατά 9%. Εντούτοις, οι εκπομπές στον τομέα των μεταφορών έχουν αυξηθεί κατά σχεδόν 30%. Από αυτήν και μόνο την άποψη, πιστεύω ότι το μέτρο που λαμβάνουμε σήμερα αποτελεί ένα ακόμη βήμα προς τη σωστή κατεύθυνση.
<P>
Ωστόσο, δεν πρέπει να παραγνωρίσουμε το γεγονός ότι τα πραγματικά προβλήματα στον τομέα των μεταφορών βρίσκονται αλλού, αν λάβουμε υπόψη τη συνολική αύξηση σε ποσοστό 29%. Με άλλα λόγια, πρέπει να επικεντρώσουμε έντονα την προσοχή μας στην ανάπτυξη των δημοσίων συγκοινωνιών. Δεν πρέπει να επιβαρύνουμε περαιτέρω τις μικρές και μεσαίες επιχειρήσεις. Αντί αυτού, πρέπει να διευκολύνουμε τις μετακινήσεις του πληθυσμού με δημόσια μέσα συγκοινωνίας και να επιταχύνουμε την κατασκευή σιδηροδρόμων. Θα επιτύχουμε πολύ περισσότερα αν, αντί των ατομικών μεταφορών, προσανατολιστούμε περισσότερο στις δημόσιες συγκοινωνίες.
<P>
Εκτιμώ ότι πραγματοποιούμε το πρώτο βήμα προς τη σωστή κατεύθυνση επειδή, σε τελευταία ανάλυση, μιλάμε για μείωση κατά 25%.
<SPEAKER ID="045" NAME="Judith A. Merkies" AFFILIATION="S&amp;D">
(NL) Κύριε Πρόεδρε, θέλω να συγχαρώ όλες και όλους, όμως προτιμούσα να είχαμε εξασφαλίσει πιο φιλόδοξο αποτέλεσμα. Πολύ πιο φιλόδοξο. Και γιατί; Θα σας αναφέρω πέντε λόγους: ενίσχυση της καινοτομίας, βελτίωση της ανταγωνιστικότητας στην Ευρώπη, περιβάλλον, προφανώς, μιας και έτσι θα εξοικονομούσαμε πρώτες ύλες και, ταυτόχρονα, θα εξασφαλίζαμε χαμηλότερες τιμές για τους καταναλωτές.
<P>
Εδώ στην Ευρώπη είμαστε πολύ εξαρτημένοι από εισαγωγές πρώτων υλών στον τομέα της ενέργειας. Με τη χρήση καθαρότερων τεχνολογιών, θα εξασφαλίζαμε πολύ μεγαλύτερη εξοικονόμηση πόρων και, επιπλέον, θα δίναμε τεράστια ώθηση στην ισχυρή αυτοκινητοβιομηχανία μας ώστε να αναπτύξει καθαρές, ευφυείς τεχνολογίες οι οποίες θα πωλούνταν σε όλο τον υπόλοιπο κόσμο και θα βρισκόμασταν στην παγκόσμια πρωτοπορία.
<P>
Αυτό θα ήταν φτηνότερο και αποδοτικότερο, ακριβώς επειδή εξαρτώμεθα τόσο πολύ από τις εισαγωγές. Θα προσέφερε εξάλλου στον καταναλωτή δυνατότητες εξοικονόμησης πόρων. " τιμή αγοράς μπορεί να ήταν υψηλότερη, όμως το τελικό αποτέλεσμα θα ήταν η εξοικονόμηση χρημάτων λόγω της χαμηλότερης κατανάλωσης ανά χιλιόμετρο. Αυτό θα υπηρετούσε σε μεγάλο βαθμό τα συμφέροντα ιδίως των μικρών και μεσαίων επιχειρήσεων. Για τους Ολλανδούς, το γνωμικό "φρόντισε τα λεπτά και τα ευρώ θα φροντίσουν τον εαυτό τους" παραμένει επίκαιρο!
<SPEAKER ID="046" NAME="Inés Ayala Sender" AFFILIATION="S&amp;D">
(ES) Κύριε Πρόεδρε, θέλω και εγώ να ευχαριστήσω τους εισηγητές, και ειδικά τον σκιώδη εισηγητή μας, κ. Groote, για μια πρόταση η οποία θα ενθαρρύνει τη βιομηχανία μας να γίνει πιο πράσινη. Παρά ταύτα, θεωρώ εξαιρετικά λυπηρό το γεγονός ότι χάσαμε μια χρυσή ευκαιρία να θεσπίσουμε τη χρήση περιοριστών ταχύτητας, οι οποίοι είναι αναγκαία μέσα βελτίωσης της ποιότητας του ατμοσφαιρικού αέρα.
<P>
Οφείλω να επισημάνω ότι η οδηγία είναι ήδη υποχρεωτική για πάνω από ενάμιση μήνα, όπως φαίνεται σε πόλεις όπως η Βαρκελώνη, όπου το σοσιαλιστικό δημοτικό συμβούλιο θέσπισε ως όριο ταχύτητας τα 80 χιλιόμετρα την ώρα, και η διαφορά έχει γίνει αισθητή σε σύγκριση με άλλες πόλεις όπως η Μαδρίτη ή η Βαλένθια, ο οποίες έχουν συντηρητικά δημοτικά συμβούλια και στις οποίες ο πληθυσμός διατρέχει υψηλό κίνδυνο εκδήλωσης αλλεργιών και αναπνευστικών νόσων.
<P>
Οι περιοριστές ταχύτητας θα μας είχαν βοηθήσει να περιορίσουμε αυτά τα προβλήματα και, επίσης, να βελτιώσουμε την οδική ασφάλεια και να μειώσουμε τις απώλειες ανθρώπινων ζωών. Επομένως, η επιλογή υπήρξε ατυχής, και ευελπιστούμε ότι θα μπορέσουμε να συμπεριλάβουμε αυτό το μέτρο σε μελλοντική νομοθεσία.
<SPEAKER ID="047" NAME="Connie Hedegaard">
μέλος της Επιτροπής. - (EN) Κύριε Πρόεδρε, καταρχάς, ένα συνοπτικό σχόλιο στον κ. Pargneaux, ο οποίος ρώτησε τι σκοπεύουμε να πράξουμε τα επόμενα χρόνια.
<P>
Καταρχάς, φυσικά, όπως έχουμε συμφωνήσει, η Επιτροπή οφείλει να αξιολογήσει την πρόοδο που θα έχει σημειωθεί και να εξακριβώσει τι ακριβώς μπορεί να επιτευχθεί. Αυτή ήταν η συμφωνία στην οποία καταλήξαμε όλοι μας, ασφαλώς όμως έχουμε λόγους να πιστεύουμε ότι ο στόχος είναι εφικτός επειδή αυτό ήταν το πόρισμα της αξιολόγησης αντικτύπου την οποία διενεργήσαμε. Γνωρίζουμε το κόστος και τις συνέπειες οποιουδήποτε μέτρου λάβουμε, καθώς και του ορίου που θα επιλέξουμε να επιβάλουμε. Πιστεύουμε, λοιπόν, ότι ο στόχος είναι εφικτός, αναμφίβολα όμως εξετάζουμε περαιτέρω το θέμα.
<P>
Θέλω απλώς να επισημάνω ότι η επανέναρξη της συζήτησης σχετικά με τον στόχο για το 2020 θα μπορούσε να οδηγήσει σε αβεβαιότητα όσον αφορά τον προγραμματισμό· επομένως, πρέπει φυσικά τώρα να τονίσουμε ότι ο μακροπρόθεσμος στόχος έχει καθοριστεί. Πολλοί κατασκευαστές εκτιμούν αυτήν τη στάση, καθώς τους προσφέρει τη δυνατότητα μακροπρόθεσμου προγραμματισμού και την προβλεψιμότητα που χρειάζονται. Σε τελική ανάλυση, εκτιμούν τη στάση αυτή. " απάντηση αυτή απευθύνεται επίσης στον κ. Vlasák σε σχέση με τις ανησυχίες που εξέφρασε.
<P>
Επιτρέψτε μου επίσης ένα συνοπτικό σχόλιο για τον κ. Nuttall -δεν γνωρίζω αν είναι ακόμα στην Αίθουσα- ή μάλλον για τον πατέρα του κ. Nuttall, ο οποίος δεν χρειάζεται να ανησυχεί για τίποτε, εκτός από το ότι ο γιος του χρησιμοποιεί στοιχεία από μια πηγή η οποία μου είναι άγνωστη. Γεγονός είναι ότι το κόστος αυτού του μέτρου είναι πολύ χαμηλότερο από ό,τι ισχυρίστηκε ο κ. Nuttall και τα χρήματα που εξοικονομούνται σε σχέση με την κατανάλωση καυσίμου υπερβαίνουν το κόστος.
<P>
Έτσι, στο τέλος, ο πατέρας του κ. Nuttall δεν εξοικονομεί απλώς χρήματα, αλλά εξασφαλίζει και καθαρό κέρδος. Μπορεί επίσης να του εξηγήσει ότι τα παιδιά του και τα εγγόνια του θα έχουν καθαρότερο αέρα. Ταυτόχρονα, εκείνο που προσπαθούμε να κάνουμε εν προκειμένω είναι να προωθήσουμε την καινοτομία σε έναν πολύ σημαντικό βιομηχανικό τομέα για την Ευρώπη. Αυτό προσπαθούμε να κάνουμε.
<P>
Προς ολοκλήρωση της συζήτησης, επισημαίνω απλώς ότι διαθέτουμε το πλεονέκτημα της εκτεταμένης πείρας που έχουμε αποκτήσει όσον αφορά τη νομοθεσία για τα οχήματα. Σε κάθε περίπτωση, αποδείχθηκε ότι οι κατασκευαστές μπορούσαν να συμμορφωθούν γρηγορότερα με τη νομοθεσία και με λιγότερο κόστος από αυτό που είχαν αρχικά επικαλεστεί. Δεν θα με εξέπληττε αν συμβεί το ίδιο και στην περίπτωση των ελαφρών επαγγελματικών οχημάτων.
<P>
Επομένως, έχουμε ήδη θεσπίσει ρυθμίσεις για τα αυτοκίνητα. Τώρα είναι η σειρά των ελαφρών επαγγελματικών φορτηγών. Εκτιμώ την πολύ ευρεία στήριξη που επιφυλάξατε σε αυτό το νομοθέτημα. Το επόμενο θέμα που πρέπει να εξετάσουμε σε αυτόν τον τομέα θα είναι τα βαρέα οχήματα και επ' αυτού, φυσικά, ανυπομονώ πολύ να συνεργαστώ και πάλι με το Ευρωπαϊκό Κοινοβούλιο.
<SPEAKER ID="048" NAME="Martin Callanan" LANGUAGE="EN">
Κύριε Πρόεδρε, επιτρέψτε μου να απαντήσω εν συντομία σε πολλά από τα σχόλια που ακούστηκαν σε αυτήν τη συζήτηση.
<P>
Ο κ. Schlyter είπε ότι θεωρεί το μέτρο αρνητικό για την ευρωπαϊκή βιομηχανία, υποστηρίζοντας ότι θα έχει ως αποτέλεσμα την κατασκευή περισσότερων ελαφρών επαγγελματικών οχημάτων στην Ασία. Οφείλω να πω ότι, απλούστατα, αδυνατώ να κατανοήσω αυτό το σχόλιο. Θέτουμε τους πιο δύσκολους στόχους που έχουν τεθεί ποτέ παγκοσμίως, με τρόπο πολύ αυστηρότερο από τους κανόνες των κρατών ή από οτιδήποτε άλλο εφαρμόζεται στην Κίνα ή την Άπω Ανατολή.
<P>
" κ. Wils συνέκρινε τον υπό συζήτηση κανονισμό με τον κανονισμό για τα επιβατικά αυτοκίνητα. Κατά την άποψή μου, η σύγκριση αυτή είναι άστοχη. Οι δυνατότητες μείωσης των εκπομπών στα επιβατικά αυτοκίνητα είναι πολύ μεγαλύτερες από την άποψη τόσο της μείωσης του βάρους όσο και της αλλαγής του μίγματος καυσίμων. Υπάρχει ήδη πολύ μεγαλύτερη διείσδυση του ντίζελ στην αγορά των ελαφρών φορτηγών. Βεβαίως, από τη φύση τους, τα ελαφρά φορτηγά είναι ήδη πολύ πιο εύχρηστα και αγοράζονται από πελάτες που τα προορίζουν για επαγγελματική χρήση.
<P>
Ο κ. Nuttall, δυστυχώς, δεν παρέμεινε ως το τέλος της συζήτησης, όμως κάνει λάθος στους αριθμούς που επικαλέστηκε. Αυτό το μέτρο θα προσφέρει συνολική εξοικονόμηση κόστους για πολλές επιχειρήσεις. Οφείλω να πω ότι θα σεβόμουν κάπως περισσότερο τα σχόλιά του, αν όντως η Ομάδα EFD είχε κάνει τον κόπο να στείλει έστω και έναν εκπρόσωπο σε οποιαδήποτε από τις συνεδριάσεις του τριμερούς μας διαλόγου ή σε κάποια από τις συνεδριάσεις των σκιωδών εισηγητών για να υποστηρίξει αυτά που αρέσκονται να δηλώνουν τα μέλη της εξ ονόματος των μικρών επιχειρήσεων.
<P>
(Χειροκροτήματα)
<P>
Εν κατακλείδι, θεωρώ θετικό το αποτέλεσμα που επιτύχαμε. Εξασφαλίζει την καλύτερη ισορροπία, καταρχάς, υπέρ του κόστους που βαρύνει τις επιχειρήσεις, αλλά και από την άποψη της βελτίωσης του περιβάλλοντος. Όποια και αν είναι η άποψή σας για την αλλαγή του κλίματος, η απόδοση καυσίμου -η αποδοτικότερη χρήση πολύτιμων πόρων- δεν μπορεί παρά να είναι θετική.
<SPEAKER ID="049" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί σήμερα, 15 Φεβρουαρίου 2011, στις 12.00 το μεσημέρι.
<P>
Γραπτές δηλώσεις (άρθρο 149 του Κανονισμού)
<SPEAKER ID="050" NAME="Daciana Octavia Sârbu" LANGUAGE="EN">
" συμφωνία που επιτεύχθηκε με το Συμβούλιο είναι αποτέλεσμα σκληρών διαπραγματεύσεων σε συνδυασμό με έντονες πιέσεις από τη βιομηχανία. Καθ' όλη τη διαδικασία, αντισταθήκαμε στις μεγάλες πιέσεις των κατασκευαστών να αποδυναμώσουμε τον κανονισμό και, κυρίως, να περιορίσουμε τον φιλόδοξο χαρακτήρα των μακροπρόθεσμων στόχων μείωσης του CO2.
<P>
Βρεθήκαμε ενώπιον ενός δύσκολου διλήμματος, διότι στις χώρες πολλών εξ ημών υπάρχουν αυτοκινητοβιομηχανίες οι οποίες αντιμετωπίζουν ήδη σοβαρά προβλήματα λόγω των οικονομικών συνθηκών. Γνωρίζαμε, όμως, με βάση την εμπειρία του κανονισμού για τα επιβατικά αυτοκίνητα, ότι η αυτοκινητοβιομηχανία έχει σημειώσει τεράστια πρόοδο στα πεδία της καινοτομίας και της ανάπτυξης καθαρότερης τεχνολογίας όταν το νομοθετικό πλαίσιο τους ενθάρρυνε προς τη σωστή κατεύθυνση. Θελήσαμε να επαναλάβουμε αυτήν την επιτυχία με τη νομοθεσία για τα ελαφρά φορτηγά - όχι μόνο για περιβαλλοντικούς λόγους, αλλά επειδή η μεγαλύτερη απόδοση καυσίμου θα μειώσει εντέλει τις δαπάνες πολλών επιχειρήσεων.
<P>
Εξασφαλίσαμε ένα κείμενο συμβιβασμού το οποίο, αν και όχι όσο φιλόδοξο θα θέλαμε, θα οδηγήσει σε σημαντική μείωση των εκπομπών CO2 από τα ελαφρά φορτηγά και θα συμβάλει στους φιλόδοξους στόχους μείωσης των εκπομπών της ΕΕ έως το 2020 και μετέπειτα. Συγχαίρω, λοιπόν, τον εισηγητή και τους σκιώδεις εισηγητές για τις επιτυχείς διαπραγματεύσεις τους με το Συμβούλιο.
<SPEAKER ID="051" NAME="José Manuel Fernandes" LANGUAGE="PT">
Ο τομέας των οδικών μεταφορών είναι η δεύτερη σημαντικότερη πηγή εκπομπών αερίων του θερμοκηπίου στην ΕΕ, και οι εκπομπές του δεν έχουν σταματήσει να αυξάνονται. Όλοι οι τύποι οχημάτων, συμπεριλαμβανομένων των ελαφρών εμπορικών οχημάτων, πρέπει επομένως να καλύπτονται από τους κανονισμούς που στοχεύουν στη μείωση αυτών των εκπομπών. Ο στόχος μείωσης των εκπομπών αερίων του θερμοκηπίου θα επιτευχθεί καλύτερα αν υπάρχει νομοθεσία που να καλύπτει το σύνολο της ΕΕ, παρά εθνική νομοθεσία με διαφορετικούς στόχους. Ως εκ τούτου, πρέπει να συνδυάσουμε τη φιλοδοξία με τον ρεαλισμό και τη σύνεση. Επομένως, και δεδομένου ότι οι μικρομεσαίες επιχειρήσεις χρησιμοποιούν με μεγαλύτερη συχνότητα ελαφρά εμπορικά οχήματα, καθώς και ότι αντιστοιχούν στο 99,8% των επιχειρήσεων και το 67,4% των θέσεων εργασίας εντός της ΕΕ, δεν πρέπει να θέτουμε στόχους οι οποίοι να τις θέτουν σε κίνδυνο. Συμφωνώ, λοιπόν, με τον στόχο για εκπομπές 147 γραμμαρίων CO2 ανά χιλιόμετρο όσον αφορά τα νέα ελαφρά εμπορικά οχήματα στην ΕΕ, εάν επιβεβαιωθεί ότι αυτή η επιλογή είναι βιώσιμη. Επιδοκιμάζω επίσης το γεγονός ότι δεν θεσπίστηκε ενιαίο όριο ταχύτητας γι' αυτόν τον τύπο οχήματος σε επίπεδο ΕΕ.
<SPEAKER ID="051" NAME="Jim Higgins" LANGUAGE="GA">
Επικροτώ αυτό το μέτρο, καθώς είναι πολύ σημαντικό να διατηρηθεί η ισορροπία μεταξύ της προστασίας του περιβάλλοντος και της προστασίας των θέσεων εργασίας και της ανταγωνιστικότητας των ΜΜΕ στην ΕΕ.

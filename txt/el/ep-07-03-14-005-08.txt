<CHAPTER ID="005-08">
8. Πυρηνικός αφοπλισμός και μη διάδοση των πυρηνικών όπλων (ψηφοφορία) 
<P>
- Πριν από την ψηφοφορία:
<SPEAKER ID="116" NAME="Monica Frassoni" AFFILIATION="Verts/ALE">
(IT) Κύριε Πρόεδρε, η Ομάδα μου υπέπεσε σε ένα σφάλμα, καθώς δεν ζήτησε εγκαίρως δύο ψηφοφορίες με ονομαστική κλήση. Εάν δεν υπάρχουν αντιρρήσεις, σας ζητώ να μας το επιτρέψετε τώρα, έστω και αν έχει παρέλθει η προθεσμία.
<P>
Στο αρχικό κείμενο, αφορά την παράγραφο 1, δεύτερο μέρος της τμηματικής ψηφοφορίας που εμφανίζεται στον κατάλογο των ψηφοφοριών, και την παράγραφο 9, του αρχικού κειμένου και πάλι, στην οποία προβλέπεται χωριστή ψηφοφορία: εάν συμφωνείτε, θα ζητήσουμε ψηφοφορία με ονομαστική κλήση και σε αυτήν την περίπτωση, εάν συμφωνείται, και ζητούμε συγνώμη για το σφάλμα στο οποίο υποπέσαμε.
<P>
(Το Σώμα εγκρίνει το αίτημα)
<P>
- Πριν από την ψηφοφορία επί της παραγράφου 2:
<SPEAKER ID="118" NAME="Vytautas Landsbergis" AFFILIATION="PPE-DE">
(EN) Κύριε Πρόεδρε, μπορούμε να βελτιώσουμε την παράγραφο 2 με την προσθήκη ελαχίστων μόνο λέξεων.
<P>
Αφορά την έκκλησή μας "προς όλα τα κράτη μέλη που δεν είναι συμβαλλόμενα μέρη της ΣΜΔ να προσχωρήσουν σε αυτήν". Αυτό είναι σύνηθες και επαναλαμβάνεται σε όλα τα συναφή κείμενά μας. Ωστόσο, πρέπει να απευθύνουμε έκκληση σε αυτά τα κράτη πρώτα "να συμμορφωθούν εθελουσίως" και στη συνέχεια να προσχωρήσουν στη Συνθήκη, προσφέροντας έτσι περαιτέρω ενθάρρυνση.
<P>
(Το Σώμα εγκρίνει την προφορική τροπολογία)
<SPEAKER ID="120" NAME="Πρόεδρος">
" Ώρα των Ψηφοφοριών έληξε.

<CHAPTER ID="005">
Ώρα των ψηφοφοριών
<SPEAKER ID="101" NAME="Πρόεδρος">
Είμαι καταρχάς στην ευχάριστη θέση να ανακοινώσω στο Σώμα ότι το Κοινοβούλιο της Λιθουανίας επικύρωσε τη Συνθήκη σήμερα το πρωί.
<P>
(Χειροκροτήματα)
<P>
Το επόμενο θέμα είναι η ώρα των ψηφοφοριών.
<P>
(Για τα αποτελέσματα και άλλες λεπτομέρειες της ψηφοφορίας: βλ. Συνοπτικά πρακτικά)
<P>
- Πριν από την ψηφοφορία:
<SPEAKER ID="102" NAME="Jens-Peter Bonde" AFFILIATION="IND/DEM">
Κυρία Πρόεδρε, σήμερα είναι η τελευταία ψηφοφορία στην οποία συμμετέχω στο Ευρωπαϊκό Κοινοβούλιο. Αύριο ο Hanne Dahl θα εκπροσωπήσει το Κίνημα του Ιουνίου της Δανίας. Θέλω να σας ευχαριστήσω όλους για τους ωραίους αγώνες για τα συντάγματα και τα δημοψηφίσματα και την καλή συνεργασία στον κοινό μας αγώνα για διαφάνεια.
<P>
Καταφέραμε να ανοίξουμε την κρυφή ατζέντα τηλεφώνων της Επιτροπής. Έχουμε τις ατζέντες τους και τα πρακτικά τους στο δίκτυο. Σύντομα θα δούμε ποιος συμβουλεύει την Επιτροπή και ποιος παίρνει τις επιχορηγήσεις. Ανάλογες νίκες είναι εφικτές μόνο επειδή συνεργαζόμαστε σε διακομματική βάση.
<P>
Στη Συνέλευση είχαμε τις υπογραφές 23 κυβερνήσεων, όλων των μελών του ΕΚ, όλων των βουλευτών του ΕΚ πλην ενός, για μια πολύ απλή πρόταση να στρέψουμε τη διαδικασία στη διαφάνεια. Όλα πρέπει να είναι ανοικτά και διάφανα, εκτός αν θεσπίζεται εξαίρεση.
<P>
Επίσης, σας ευχαριστώ για τη στήριξη που παρείχατε σε αρκετές τροπολογίες σχετικά με τις εκπομπές αερίων φθοριωμένων υδρογονανθράκων, το κλίμα, τα εντομοκτόνα και το πόσιμο νερό, τις μεταφορές, το νιτρικό άλας στα βιολογικά λουκάνικα.
<P>
" δεύτερη ευχή μου είναι οι νόμοι να μην καταρτίζονται πλέον από δημοσίους υπαλλήλους πίσω από κλειστές πόρτες. Σας παρακαλώ, διασφαλίστε ότι όλοι οι ευρωπαϊκοί νόμοι θα πρέπει να περνούν από το Ευρωπαϊκό Κοινοβούλιο σε δημόσια ψηφοφορία.
<P>
Σας ευχαριστώ, αγαπητοί συνάδελφοι, για τα 29 χρόνια στην κοινή μας συνέλευση ...
<P>
... και ευχαριστώ τους δανούς ψηφοφόρους, που μου έδωσαν αυτή τη δυνατότητα!

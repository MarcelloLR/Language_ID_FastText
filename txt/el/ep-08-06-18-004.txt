<CHAPTER ID="004">
Υποδοχή
<SPEAKER ID="102" NAME="Πρόεδρος">
Ως πρόεδρος θα ήθελα σήμερα να καλωσορίσω δέκα μέλη της νομοθετικής συνέλευσης του Νότιου Σουδάν με επικεφαλής τον πρόεδρό της, κ. Wani Igga, που ταξίδεψαν μέχρι το Στρασβούργο για να επισκεφθούν το Ευρωπαϊκό Κοινοβούλιο.
<P>
(Χειροκροτήματα)
<P>
" νομοθετική συνέλευση του Νότιου Σουδάν, της οποίας είναι μέλη, ιδρύθηκε ως αποτέλεσμα της συνολικής ειρηνευτικής συμφωνίας που υπογράφηκε το 2005 ύστερα από ένα μακρύ και βίαιο εμφύλιο πόλεμο. " συνέλευση διαδραματίζει καίριο ρόλο στην παρακολούθηση της εφαρμογής της νομοθεσίας και στην εφαρμογή της ειρηνευτικής συνθήκης. Εξ ονόματος του Ευρωπαϊκού Κοινοβουλίου, θέλω να πω ότι υποστηρίζουμε τη συνέλευσή σας, που πρέπει να αντεπεξέλθει στις προκλήσεις που κατά την παρούσα περίοδο αντιμετωπίζει το Σουδάν, ιδιαίτερα ενόψει των εκλογών που πρόκειται να πραγματοποιηθούν τον επόμενο χρόνο. Ελπίζουμε ότι η επίσκεψή σας θα σας βοηθήσει να βρείτε μια ειρηνική λύση στη σύγκρουση στο Σουδάν και ότι θα τονώσει τον πολιτικό διάλογο ανάμεσα στο Ευρωπαϊκό Κοινοβούλιο και τη συνέλευσή σας σχετικά με τη διαδικασία ανασυγκρότησης μετά τη σύρραξη στη χώρα σας. Επομένως, σας καλωσορίζω στο Ευρωπαϊκό Κοινοβούλιο.

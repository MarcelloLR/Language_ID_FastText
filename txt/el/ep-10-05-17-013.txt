<CHAPTER ID="013">
Διάταξη των εργασιών
<SPEAKER ID="026" NAME="Πρόεδρος">
Προχωρούμε τώρα στη διάταξη των εργασιών. Το τελικό σχέδιο της ημερήσιας διάταξης, που κατάρτισε η Διάσκεψη των Προέδρων κατά τη συνεδρίαση της 12ης Μαΐου 2010, σύμφωνα με το άρθρο 140 του Κανονισμού, έχει διανεμηθεί.
<P>
Δευτέρα - δεν υπάρχουν τροποποιήσεις.
<P>
Τρίτη - δεν υπάρχουν τροποποιήσεις.
<P>
Τετάρτη:
<P>
Έχω λάβει επιστολή από τον κ. Casini, πρόεδρο της Επιτροπής Συνταγματικών Υποθέσεων, με την οποία η επιτροπή ζητεί διαβούλευση του Ευρωπαϊκού Κοινοβουλίου με την Ευρωπαϊκή Οικονομική και Κοινωνική Επιτροπή και την Επιτροπή των Περιφερειών σχετικά με την πρόταση κανονισμού για την πρωτοβουλία των πολιτών βάσει των άρθρων 304 και 307 της Συνθήκης για τη λειτουργία της Ευρωπαϊκής Ένωσης. Αναμένω ότι η ψηφοφορία επί των προτάσεων αυτών για διαβούλευση θα διεξαχθεί την Τετάρτη στις 12.00.
<P>
(Το Σώμα εγκρίνει την αίτηση)
<P>
Προχωρούμε τώρα στον τελικό καθορισμό της διάταξης των εργασιών. Για τη Δευτέρα και την Τρίτη, δεν έχουν υποβληθεί αιτήσεις για τροποποιήσεις στη διάταξη των εργασιών. Ωστόσο, υπάρχει μία πρόταση για την Τετάρτη. " Ομάδα του Ευρωπαϊκού Λαϊκού Κόμματος (Χριστιανοδημοκράτες) ζήτησε διεξαγωγή ψηφοφορίας για την έκθεση του κ. Czarnecki σχετικά µε την απαλλαγή όσον αφορά την εκτέλεση του γενικού προϋπολογισμού της Ευρωπαϊκής Ένωσης για το οικονομικό έτος 2008, Τμήμα II - Συμβούλιο. " κ. Gräßle θα παρουσιάσει το αίτημα εξ ονόματος της Ομάδας PPE.
<SPEAKER ID="027" NAME="Ingeborg Gräßle" LANGUAGE="DE">
Κύριε Πρόεδρε, σήμερα το πρωί το Συμβούλιο έδωσε απαντήσεις για τα εκκρεμή ζητήματα μέσω της ισπανικής Προεδρίας. Συνεπώς, ικανοποιείται ένας από τους βασικούς όρους για διεξαγωγή ψηφοφορίας επί της έκθεσης. Επιπλέον, μέσω της ισπανικής Προεδρίας, το Συμβούλιο έθεσε την προοπτική κοινής συζήτησης και ανάπτυξης κατάλληλης διαδικασίας χορήγησης απαλλαγής, ικανοποιώντας έτσι τον δεύτερο βασικό όρο.
<P>
Με αυτόν τον τρόπο, το Συμβούλιο θέτει τον εαυτό του υπό τον έλεγχο του Κοινοβουλίου - και αυτό αποτελεί ορόσημο που πρέπει να αναγνωρίσουμε. Συνεπώς, συνιστώ σε όλες τις Ομάδες να υπερψηφίσουν τη συμπερίληψη της απόφασης περί απαλλαγής στην ημερήσια διάταξη. Ωστόσο, το ίδιο το ψήφισμα θα εξεταστεί κατά την περίοδο συνόδου του Ιουνίου.
<SPEAKER ID="028" NAME="Hannes Swoboda" LANGUAGE="DE">
Κύριε Πρόεδρε, θα είμαι σύντομος. Μπορούμε να στηρίξουμε αυτήν την πρόταση για τους λόγους που αναφέρθηκαν. Το Κοινοβούλιο πρόκειται να λάβει επίσημη επιστολή. Και εγώ το θεωρώ αυτό θετική ένδειξη ότι το Συμβούλιο -ή, τουλάχιστον, έτσι ελπίζω- είναι έτοιμο να επιδείξει τη διαφάνεια και την επιθυμία για συναίνεση που επέδειξε εδώ, όπως όσον αφορά την Υπηρεσία Εξωτερικής Δράσης. Ως προς αυτό, συμφωνώ με την κ. Gräßle.
<SPEAKER ID="029" NAME="Bart Staes" LANGUAGE="NL">
Κυρίες και κύριοι, οφείλω να πω ότι εκπλήσσομαι από το γεγονός ότι οι δύο μεγάλες Ομάδες υπόσχονται τώρα να ψηφίσουν για την εν λόγω έκθεση. Στο πλαίσιο της Επιτροπής Ελέγχου του Προϋπολογισμού διεξήχθη συνεδρίαση των συντονιστών, της οποίας προήδρευσα ο ίδιος. Σήμερα το πρωί, λάβαμε πράγματι έγγραφα από το Συμβούλιο, τα οποία και έλεγξα. Περιλαμβάνουν παράρτημα το οποίο είναι ταυτόσημο με το παράρτημα του εγγράφου που λάβαμε στις 10 Μαρτίου.
<P>
Στην πραγματικότητα, λοιπόν, τίποτα δεν έχει αλλάξει· συνεπώς, θα ήθελα να συστήσω να καταψηφίσουμε την εγγραφή της έκθεσης Czarnecki στην ημερήσια διάταξη αυτής της περιόδου συνόδου. Κατά τη γνώμη μου -και είμαι απόλυτος σε αυτό- το Συμβούλιο απλώς μας εξαπατά.
<P>
(Το Σώμα εγκρίνει την αίτηση)
<SPEAKER ID="030" NAME="Πρόεδρος">
" ψηφοφορία επί της έκθεσης Czarnecki θα διεξαχθεί την Τετάρτη. " προθεσμία για την κατάθεση τροπολογιών λήγει την Τρίτη, 18 Μαΐου στις 12.00.
<P>
" Ομάδα του Ευρωπαϊκού Λαϊκού Κόμματος (Χριστιανοδημοκράτες) ζήτησε αναβολή, για την επόμενη περίοδο συνόδου, της συζήτησης της έκθεσης της κ. Bauer για την οργάνωση του χρόνου εργασίας των εκτελούντων κινητές δραστηριότητες οδικών μεταφορών. Το αίτημα θα παρουσιάσει η εισηγήτρια, κ. Bauer.
<SPEAKER ID="031" NAME="Edit Bauer" LANGUAGE="HU">
Κύριε Πρόεδρε, στις 22 Μαρτίου έλαβα απάντηση της Επιτροπής Απασχόλησης και Κοινωνικών Υποθέσεων στο αίτημά μου να κατατεθεί η εν λόγω έκθεση στη σύνοδο Ολομέλειας του Μαΐου. " επιτροπή ανέφερε στην απάντησή της ότι, καθώς υπολειπόταν λιγότερο από ένας μήνας, που είναι η συνήθης περίοδος αναμονής, από τις 28 Απριλίου, όταν η επιτροπή ψήφισε επί της έκθεσης, έως την τρέχουσα σύνοδο Ολομέλειας, η έκθεση δεν μπορούσε, κατά συνέπεια, να κατατεθεί στη σύνοδο Ολομέλειας του Μαΐου. Ωστόσο, χωρίς να το ζητήσει κανείς, το Συμβούλιο Υπουργών -ενδεχομένως κατόπιν συστάσεως της σοσιαλιστικής πολιτικής Ομάδας- αποφάσισε ότι η έκθεση πρέπει, παρ' όλα αυτά, να κατατεθεί στην τρέχουσα σύνοδο Ολομέλειας, ανεξάρτητα από το εάν ή όχι έχει περάσει ένας μήνας. Ως αποτέλεσμα, οι πολιτικές Ομάδες δεν είχαν χρόνο να διαμορφώσουν τις θέσεις τους ή να συζητήσουν για την έκθεση. Συνεπώς, ζητώ να αναβάλουμε τη συζήτησή της έως τη σύνοδο Ολομέλειας του Ιουνίου.
<SPEAKER ID="032" NAME="Hannes Swoboda" LANGUAGE="DE">
Κύριε Πρόεδρε, μου φαίνεται περίεργο το γεγονός ότι η κ. Bauer -την οποία, κατά τα άλλα, εκτιμώ βαθύτατα- παρέλειψε να αναφέρει ότι η έκθεση έχει απορριφθεί. Μου φαίνεται εξίσου περίεργο το γεγονός ότι η κ. Bauer ξέχασε να αναφέρει ότι διατηρούσε επικοινωνία με το Συμβούλιο για μια έκθεση η οποία έχει απορριφθεί. Αυτό δεν αποτελεί συνήθη κοινοβουλευτική διαδικασία. Συνεπώς, είναι απόλυτα σωστό να εγγραφεί η έκθεση στην ημερήσια διάταξη.
<P>
(Χειροκροτήματα)
<SPEAKER ID="033" NAME="Corien Wortmann-Kool" LANGUAGE="NL">
Είναι αλήθεια ότι η εν λόγω νομοθετική πρόταση της Επιτροπής απορρίφθηκε στην Επιτροπή Απασχόλησης και Κοινωνικών Υποθέσεων.
<P>
Ωστόσο, το Κοινοβούλιο συνηθίζει, και ορθώς, να διαθέτει περίοδο αναμονής ενός μήνα για να διασφαλίσει ότι είμαστε επαρκώς προετοιμασμένοι για τη σύνοδο Ολομέλειας. Αντίθετα με τις επιθυμίες της εισηγήτριας, αυτός ο εθιμικός νόμος του Κοινοβουλίου παραβιάστηκε σε αυτήν την περίπτωση. Πρόκειται για ιδιαίτερα περίπλοκη πρόταση, και οι Ομάδες, επίσης, χρειάζονται χρόνο για να προετοιμαστούν, κάτι που είναι αδύνατο μέσα σε δύο ημέρες.
<P>
Γι' αυτόν τον λόγο, θα σας ζητούσα να στηρίξετε την πρόταση της εισηγήτριας να αναβληθεί η ψηφοφορία επ' αυτής της πρότασης έως τη σύνοδο Ολομέλειας του Ιουνίου.
<P>
(Το Σώμα εγκρίνει την αίτηση)
<SPEAKER ID="034" NAME="Πρόεδρος">
" συζήτηση της έκθεσης Bauer αναβάλλεται έως την επόμενη περίοδο συνόδου.
<P>
Πέμπτη
<P>
Για την Πέμπτη, υπάρχει η εξής πρόταση: η Ομάδα του Ευρωπαϊκού Λαϊκού Κόμματος (Χριστιανοδημοκράτες) ζήτησε την αντικατάσταση της συζήτησης σχετικά με τη σύλληψη του δημοσιογράφου Ernest Vardanyan στην Υπερδνειστερία, η οποία είναι προγραμματισμένη για το απόγευμα της Πέμπτης, από συζήτηση σχετικά με την κατάσταση στην Ταϊλάνδη. Έτσι, αντί της συζήτησης σχετικά με τη σύλληψη του δημοσιογράφου Ernest Vardanyan στην Υπερδνειστερία, προτείνεται συζήτηση σχετικά με την κατάσταση στην Ταϊλάνδη. Το αίτημα θα εξηγηθεί περαιτέρω από τον κ. Preda.
<SPEAKER ID="035" NAME="Cristian Dan Preda" AFFILIATION="PPE">
(RO) Ζητήσαμε να αντικατασταθεί η συζήτηση σχετικά με την κατάσταση του δημοσιογράφου που συνελήφθη παράνομα στην Υπερδνειστερία με ανησυχητικές κατηγορίες, από τη συζήτηση για την Ταϊλάνδη, σε μια περίοδο όπου η κατάσταση στην Ταϊλάνδη επιδεινώθηκε δραματικά τις τελευταίες ημέρες. Καλούμε μετ' επιτάσεως τους συναδέλφους όλων των πολιτικών Ομάδων να διασφαλίσουν ότι θα επικεντρώσουμε την προσοχή μας σε αυτήν την κατάσταση στην Ταϊλάνδη.
<SPEAKER ID="036" NAME="Πρόεδρος">
Ακούσαμε επεξήγηση του αιτήματος. Ποιος θα ήθελε να μιλήσει υπέρ του αιτήματος;
<SPEAKER ID="037" NAME="Ιωάννης Κασουλίδης" LANGUAGE="EN">
Κύριε Πρόεδρε, η κατάσταση στην Ταϊλάνδη επιδεινώνεται ώρα με την ώρα· διακυβεύονται ανθρώπινες ζωές· φαίνεται πως αποτελεί πολύ σημαντικότερο σημείο για συζήτηση κατεπείγοντος, με το οποίο το Κοινοβούλιο πρέπει να ασχοληθεί την Πέμπτη. Παράλληλα, υπάρχουν κάποιες εξελίξεις στην υπόθεση του Ernest Vardanyan στο αποσχισθέν επονομαζόμενο κράτος της Υπερδνειστερίας, τις οποίες οι υπεύθυνοι θα ήθελαν να εξετάσουν. Συνεπώς, εισηγούμαι την αντικατάσταση του σημείου αυτού από συζήτηση για την Ταϊλάνδη.
<SPEAKER ID="038" NAME="Francesco Enrico Speroni" AFFILIATION="EFD">
(IT) Κύριε Πρόεδρε, κυρίες και κύριοι, μου φαίνεται ότι οτιδήποτε συζητάμε και αποφασίζουμε εδώ δεν θα αλλάξει τίποτε, είτε στην Ταϊλάνδη είτε στην Υπερδνειστερία· συνεπώς, είναι άσκοπο να αλλάξουμε τη σειρά των θεμάτων.
<SPEAKER ID="039" NAME="Πρόεδρος">
" συζήτηση σχετικά με τη σύλληψη του δημοσιογράφου Ernest Vardanyan στην Υπερδνειστερία θα αντικατασταθεί από συζήτηση σχετικά με την κατάσταση στην Ταϊλάνδη. Πρόκειται για επείγοντα θέματα, τα οποία εξετάζονται το απόγευμα της Πέμπτης.
<P>
Καθορίζεται η διάταξη των εργασιών για τη σύνοδο Ολομέλειας.
<P>
(Το Σώμα εγκρίνει την αίτηση)
<P>
(Καθορίζεται η διάταξη των εργασιών)

<CHAPTER ID="012">
Ώρα των ερωτήσεων (ερωτήσεις προς την Επιτροπή) 
<SPEAKER ID="378" NAME="Πρόεδρος">
" ημερήσια διάταξη προβλέπει την Ώρα των Ερωτήσεων (B7-0223/2009).
<P>
Οι ακόλουθες ερωτήσεις απευθύνονται προς την Επιτροπή.
<P>

<P>
Θέμα: Μέτρα της Επιτροπής για τη διασφάλιση ενός περιβάλλοντος που να ενθαρρύνει τις εταιρείες να επενδύουν στην έρευνα και τις τράπεζες να χρηματοδοτούν επενδύσεις αυτού του είδους
<P>
Το 2009 έχει κηρυχθεί Ευρωπαϊκό Έτος Δημιουργικότητας και Καινοτομίας. " στρατηγική της Λισαβόνας, που εγκρίθηκε το 2000, έχει ως στόχο να μετατρέψει την ευρωπαϊκή οικονομία, έως το 2010, στην "πιο δυναμική και ανταγωνιστική οικονομία της γνώσης". Ο μείζων αυτός στόχος θα πρέπει να εξειδικευτεί σε δύο άλλους στόχους: την αύξηση του ποσοστού απασχόλησης του εργατικού δυναμικού, προκειμένου να φτάσει τουλάχιστον το 70%, και την αύξηση του όγκου των επενδύσεων στην έρευνα, προκειμένου να φτάσει τουλάχιστον το 30% του ΑΕΠ, ενώ τα δύο τρίτα του ποσού αυτού πρέπει να προέρχονται από τον ιδιωτικό τομέα. Δυστυχώς, η οικονομική και χρηματοπιστωτική κρίση που σηματοδότησε το 2009 έπληξε όλα τα κράτη μέλη της ΕΕ και περιόρισε την πρόσβαση των ιδιωτικών επιχειρήσεων στα μέσα χρηματοδότησης. Το επίπεδο των επενδύσεων στην έρευνα δεν υπερβαίνει το 1,85% του ΑΕΠ και μόνον πέντε κράτη μέλη επένδυσαν στον τομέα αυτό σε ποσοστό που ξεπερνά το 2% του ΑΕΠ. " οικονομική ανάκαμψη των κρατών μελών θα έλθει μόνον εάν η ΕΕ κατορθώσει να διατηρήσει την ανταγωνιστικότητά της, κάτι που, όμως, εξαρτάται από τις επενδύσεις στην έρευνα και την εκπαίδευση.
<P>
Ποια μέτρα σχεδιάζει η Επιτροπή έτσι ώστε να διασφαλίσει ένα περιβάλλον που θα ενθαρρύνει τις ιδιωτικές επιχειρήσεις να επενδύουν στην έρευνα, και ιδίως στην εφαρμοσμένη έρευνα, και τις τράπεζες να χρηματοδοτούν τις επενδύσεις στην έρευνα και την καινοτομία;
<SPEAKER ID="380" NAME="Günter Verheugen" LANGUAGE="DE">
" ευρωπαϊκή πολιτική για την έρευνα και την καινοτομία βασίζεται στην ουσία στο έβδομο πρόγραμμα πλαίσιο για την έρευνα που καλύπτει την περίοδο από το 2007 ως το 2013, το πρόγραμμα πλαίσιο για την ανταγωνιστικότητα και την καινοτομία που καλύπτει την ίδια περίοδο και τα ταμεία συνοχής που καλύπτουν επίσης την ίδια περίοδο. Στο πλαίσιο της προετοιμασίας γι' αυτά τα τρία μεγάλα προγράμματα, η Επιτροπή παρουσίασε το 2005 και το 2006 μια μακροπρόθεσμη στρατηγική και ένα σχέδιο δράσης. Το σχέδιο δράσης παρουσιάστηκε το 2005, ενώ η ευρεία στρατηγική για την καινοτομία χρονολογείται από το 2006. Τα αποτελέσματα των διαφόρων αυτών προγραμμάτων έχουν παρουσιαστεί με πλήρη τεκμηρίωση από την Επιτροπή και έχουν συζητηθεί πολλές φορές εδώ στο Κοινοβούλιο. Ευχαρίστως θα σας διαβιβάσω άλλη μια φορά όλα αυτά τα έγγραφα, κυρία Ţicău. Δεν είναι δυνατό να σας παρουσιάσω τα περιεχόμενά τους στο πλαίσιο της Ώρας των Ερωτήσεων, όμως θα προσπαθήσω να επισημάνω τα καίρια σημεία.
<P>
Μέσω του εβδόμου προγράμματος πλαισίου για την έρευνα σημειώθηκε μια πραγματικά αξιοσημείωτη αύξηση των ευρωπαϊκών δαπανών για την έρευνα και την ανάπτυξη, ενώ δημιουργήθηκε επίσης μια σειρά νέων μέσων, συγκεκριμένα οι κοινές τεχνολογικές πρωτοβουλίες, που απέδειξαν και με το παραπάνω την αξία τους.
<P>
Τα ταμεία συνοχής είναι καινούργια και πιο κατάλληλα για τον σκοπό της προαγωγής της έρευνας και της καινοτομίας και αν εξετάσετε τα αριθμητικά στοιχεία, θα δείτε ότι είναι πράγματι αξιοσημείωτα: για τους τομείς αυτούς και για την προαναφερθείσα περίοδο το ταμείο συνοχής και τα διαρθρωτικά ταμεία προβλέπουν ποσό ύψους 86 δισεκατομμυρίων ευρώ, το οποίο, σε κάθε περίπτωση, αντιστοιχεί στο 25% του συνόλου των διαρθρωτικών ταμείων και του ταμείου συνοχής. Στο πλαίσιο της ευρωπαϊκής διαρθρωτικής πολιτικής δημιουργήθηκε ένα νέο μέσον, η πρωτοβουλία στήριξης JEREMIE, που έχει ως πρωταρχικό στόχο να προσφέρει πιο εύκολη πρόσβαση σε κεφάλαια στις μικρές και μεσαίες επιχειρήσεις. Αυτό επιτυγχάνεται σε συνεργασία με το Ευρωπαϊκό Ταμείο Επενδύσεων.
<P>
Το πρόγραμμα για την προώθηση της καινοτομίας και της ανταγωνιστικότητας, για το οποίο είμαι υπεύθυνος, είναι επίσης κατά βάση ένα πρόγραμμα δημιουργίας χρηματοδοτικών μέσων. Το μεγαλύτερο μέρος των πόρων στην πραγματικότητα χρησιμοποιείται για να διευκολύνει την πρόσβαση των μικρών και μεσαίων επιχειρήσεων σε χρηματοδοτικά μέσα που έχουν σκοπό τη βελτίωση της ικανότητάς τους για καινοτομία.
<P>
Είμαι βέβαιος ότι γνωρίζετε πως η ευρωπαϊκή μας πολιτική για την ανάπτυξη και την απασχόληση δεν έχει πάρα πολλούς ποσοτικούς στόχους. Έχουμε ωστόσο έναν ποσοτικό στόχο που δεν έχει αλλάξει από το 2000. Είναι ο στόχος να δαπανάται το 3% του ακαθάριστου εγχώριου προϊόντος για την έρευνα και την ανάπτυξη. Σήμερα μπορούμε να λέμε ότι ο στόχος αυτός δεν πρόκειται να επιτευχθεί. Όμως το να κοιτάζει κανείς μόνο τα ποσοστά είναι κάπως παραπλανητικό γιατί οπωσδήποτε οι δαπάνες για την έρευνα και την ανάπτυξη στην Ευρώπη έχουν αυξηθεί σε απόλυτους αριθμούς κατά 14,8% στο διάστημα 2000-2006. Αυτό το ποσοστό αύξησης είναι μεγαλύτερο, για παράδειγμα, από εκείνο των "ΠΑ. Παρ' όλα αυτά πρέπει να πούμε ότι τα αποτελέσματα δεν ήταν ικανοποιητικά και για τον λόγο αυτόν το Συμβούλιο ενέκρινε ήδη τον περασμένο Δεκέμβριο ένα έγγραφο για τον ευρωπαϊκό χώρο έρευνας με τίτλο "Vision 2020", το οποίο αφορούσε το ερώτημα πώς μπορούμε να κινητοποιήσουμε περισσότερους πόρους για την ευρωπαϊκή πολιτική έρευνας και ανάπτυξης.
<P>
Δεν θέλω να σας κρύψω ότι φοβάμαι πως η σημερινή οικονομική ύφεση θέτει σε κίνδυνο τη μακροπρόθεσμη στρατηγική της προαγωγής της έρευνας και της ανάπτυξης. " Επιτροπή αντέδρασε πολύ γρήγορα στην απειλή αυτή τον Νοέμβριο του 2008. Το ευρωπαϊκό σχέδιο για την ανάκαμψη της οικονομίας, που συμπληρώνει τα μέτρα των κρατών μελών για την αντιμετώπιση της οικονομικής κρίσης και έχει ως στόχο να δώσει ώθηση και να αντιμετωπίσει τη δύσκολη κατάσταση στον χρηματοπιστωτικό τομέα, εστιάζεται κυρίως στους τομείς της επένδυσης στην έρευνα και την ανάπτυξη και της προώθησης των επενδύσεων. Θα σας αναφέρω τρία παραδείγματα: την πρωτοβουλία για τα "εργοστάσια του μέλλοντος" που σχετίζεται με τον εκσυγχρονισμό της βιομηχανικής βάσης της Ευρώπης, με χρηματοδότηση 1,2 δισ. ευρώ, την πρωτοβουλία για τα κτίρια υψηλής ενεργειακής απόδοσης, για την οποία διατίθεται ένα δισ. ευρώ, και την εταιρική σχέση για την κατασκευή "πράσινων" αυτοκινήτων, για την οποία έχει διατεθεί επίσης ένα δισ. ευρώ για τον τομέα της έρευνας που συμπληρώνεται με δαπάνες ύψους 4 δισ. ευρώ από άλλα οικονομικά μέτρα.
<P>
" Επιτροπή άρχισε ήδη τις προετοιμασίες για την επόμενη στρατηγική για την ανάπτυξη και την απασχόληση. Μπορώ επίσης να πω χωρίς να αποκαλύψω κάποιο μυστικό -εφόσον ο Πρόεδρος Barroso έθιξε ήδη το συγκεκριμένο θέμα στις κατευθυντήριες γραμμές του- ότι στην επόμενη στρατηγική για την ανάπτυξη και την απασχόληση θα διαδραματίσει εξαιρετικά σημαντικό ρόλο η έρευνα, η ανάπτυξη και η καινοτομία.
<P>
Έχω να κάνω άλλη μία παρατήρηση για την καινοτομία. Είναι αλήθεια ότι η Ευρώπη βρίσκεται σε αρκετά καλή θέση όσον αφορά την πολιτική για την έρευνα. Έχουμε καλές και σε ορισμένες περιπτώσεις εξαιρετικές ερευνητικές ικανότητες. Έχουμε επίσης πολύ καλά αποτελέσματα όσον αφορά την τεχνολογική ανάπτυξη. Ασφαλώς θα μπορούσαμε όμως να είμαστε καλύτεροι όσον αφορά την καινοτομία. Εάν εννοούμε την καινοτομία ως την πρακτική εφαρμογή της εργασίας πάνω στην έρευνα και την ανάπτυξη προϊόντων, υπηρεσιών, σχεδιασμού και μεθόδων -δηλαδή όλων των τομέων όπου είναι δυνατή η πρακτική εφαρμογή- βλέπουμε ένα τεράστιο δυναμικό δημιουργίας περισσότερης ανάπτυξης και απασχόλησης στην Ευρώπη. Για τον λόγο αυτόν η Επιτροπή εξήγγειλε εφέτος ότι θα παρουσιάσει έναν "νόμο για την καινοτομία". Ο "νόμος" με την έννοια αυτή είναι ένα νέο πολιτικό μέσον που αναπτύξαμε για πρώτη φορά σε σχέση με τις μικρές και μεσαίες επιχειρήσεις -θα θυμόσαστε την Small Business Act- και θα παρουσιάσουμε έναν "νόμο" για την καινοτομία που θα συγκεντρώνει σε μια μεγάλη δέσμη μέτρων νομοθετικά μέτρα, πολιτικές πρωτοβουλίες και πολιτικά δεσμευτικές κατευθυντήριες γραμμές.
<P>
Προσπάθησα να κατευθύνω με τέτοιον τρόπο αυτές τις εργασίες ώστε η νέα Επιτροπή να είναι ελεύθερη να αποφασίσει πότε θα υποβάλει αυτόν τον νόμο για την καινοτομία. Καταλαβαίνετε, ασφαλώς, ότι δεν μπορώ να το προκαταλάβω αυτό -η νέα Επιτροπή είναι εκείνη που θα λάβει τη σχετική απόφαση. Όμως οι προκαταρκτικές εργασίες έχουν ήδη σημειώσει ικανοποιητική πρόοδο και νομίζω ότι μπορώ να πω με βεβαιότητα ότι το Κοινοβούλιο θα ασχοληθεί με το θέμα αυτού του νόμου για την καινοτομία εντός του επομένου έτους.
<P>
Επιτρέψτε μου να πω τελειώνοντας ότι τα τελευταία χρόνια διαπιστώσαμε γενικά ικανοποιητική πρόοδο σε ένα ευρύ πεδίο, μολονότι ήταν πολύ ανομοιογενής. Σε αυτό το θέμα όμως πρέπει να είμαστε δίκαιοι. Δεν μπορούμε για παράδειγμα να περιμένουμε από τα νέα κράτη μέλη να επιτύχουν άμεσα την ίδια αναλογία δαπανών επί του ακαθάριστου εγχώριου προϊόντος τους για την έρευνα, την ανάπτυξη και την καινοτομία με τα παλαιότερα κράτη μέλη. Βλέπω ωστόσο με μεγάλη χαρά ότι τα νέα κράτη μέλη -ιδίως εκείνα που έχουν να καλύψουν περισσότερο έδαφος- τρέχουν με υψηλότερους ρυθμούς και έτσι σε γενικές γραμμές βλέπω θετικά τις εξελίξεις.
<SPEAKER ID="381" NAME="Silvia-Adriana Ţicău" AFFILIATION="S&amp;D">
(RO) Σας ευχαριστώ για τις πληροφορίες και την απάντηση που δώσατε. Θα ήθελα να ερωτήσω την Επιτροπή εάν προτίθεται να διεξαγάγει συζητήσεις με τα τραπεζικά ιδρύματα της Ευρώπης για τη δυνατότητα παροχής δανείων και εγγυήσεων δανείων με προνομιακό επιτόκιο για τις επιχειρήσεις και τα έργα έρευνας και καινοτομίας που σήμερα θεωρείται ότι συνιστούν μεγάλο κίνδυνο. Επιπροσθέτως, τα ευρωπαϊκά ερευνητικά προγράμματα όπως το έβδομο πρόγραμμα πλαίσιο, που έχουν δυνατότητες συγχρηματοδότησης σε ποσοστό έως και 50%, δεν είναι πολύ κατάλληλα για τις μικρές και μεσαίες επιχειρήσεις. Θα ήθελα να ερωτήσω την Επιτροπή εάν προτίθεται να τροποποιήσει τα προγράμματα αυτά προκειμένου να αυξηθεί η συμμετοχή των μικρών και μεσαίων επιχειρήσεων.
<SPEAKER ID="382" NAME="Gunter Verheugen" LANGUAGE="DE">
Κυρία Ţicău, αυτή η επισήμανση είναι εξαιρετικά σημαντική και με μεγάλη χαρά μπορώ να σας πω ότι αυτό ακριβώς σκέφτεται και η Επιτροπή και γι' αυτό ενήργησε ακριβώς έτσι. Θα ήθελα να επαναλάβω ότι το καίριο πρόβλημα για τις μικρές και μεσαίες επιχειρήσεις μας είναι να λάβουν το απαραίτητο επιχειρηματικό κεφάλαιο έτσι ώστε να μπορούν να χρηματοδοτήσουν την έρευνα και την ανάπτυξη. Στον τομέα αυτόν έχουν δημιουργηθεί δύο σημαντικά μέσα, ειδικότερα το πρόγραμμα πλαίσιο για την ανταγωνιστικότητα και την καινοτομία και το πρόγραμμα JEREMIE.
<P>
Και στις δύο περιπτώσεις το προκείμενο είναι το ίδιο, δηλαδή η δυνατότητα κινητοποίησης φθηνών δανείων μέσω της Ευρωπαϊκής Τράπεζας Επενδύσεων και του Ευρωπαϊκού Ταμείου Επενδύσεων, αντίστοιχα, με τη βοήθεια επιχειρηματικού κεφαλαίου -δηλαδή με την άμεση συμμετοχή επιχειρηματικού κεφαλαίου- και με τη βοήθεια εγγυήσεων, προκειμένου να διευκολυνθεί η πρόσβαση των μικρών και μεσαίων επιχειρήσεων σε αυτά τα δάνεια. Αυτά είναι μεγάλα επενδυτικά προγράμματα στα οποία συμμετέχουν εκατοντάδες χιλιάδες ευρωπαϊκές επιχειρήσεις.
<P>
Είμαι βέβαιος ότι καταλαβαίνετε πως η Ευρωπαϊκή Τράπεζα Επενδύσεων και το Ευρωπαϊκό Ταμείο Επενδύσεων δεν μπορούν να διαχειρίζονται τις λεπτομέρειες κάθε επιμέρους χορήγησης δανείου. Για τον λόγο αυτόν, αυτό γίνεται μέσω μεσαζόντων που συνήθως είναι τράπεζες στα κράτη μέλη. Σύμφωνα με τις πιο πρόσφατες πληροφορίες που διαθέτω, σε όλα τα κράτη μέλη έχουμε περιέλθει σε μια κατάσταση όπου το εθνικό τραπεζικό σύστημα είναι ενσωματωμένο σε αυτήν την πολιτική, οι δε επιχειρήσεις που ζητούν πρόσβαση σε πόρους από τον κοινοτικό προϋπολογισμό μπορούν να λαμβάνουν τους εν λόγω πόρους μέσω του εκάστοτε εθνικού τραπεζικού συστήματος.
<SPEAKER ID="383" NAME="Paul Rubig" AFFILIATION="PPE">
(DE) Το ερώτημά μου αφορά την ιδέα του προγράμματος Eurostars, την οποία εφαρμόσαμε στο EUREKA και διευκόλυνε κυρίως τη γρήγορη και αποτελεσματική επιχορήγηση των μικρών και μεσαίων επιχειρήσεων. Πιστεύετε ότι μπορεί να επεκταθεί το εν λόγω πρόγραμμα; Επίσης, ποια είναι η γνώμη σας για την πρόκληση όσον αφορά το όγδοο πρόγραμμα πλαίσιο για την έρευνα, όπου συζητείται η ιδέα να διαθέσουμε μελλοντικά 50 δισ. ευρώ για την έρευνα της ενεργειακής απόδοσης, ιδίως όσον αφορά τις ΜΜΕ;
<SPEAKER ID="384" NAME="Gunter Verheugen" LANGUAGE="DE">
Κύριε Rübig, γνωρίζετε φυσικά την απάντησή μου, ωστόσο σας ευχαριστώ για την ερώτησή σας. Ναι, πιστεύω πραγματικά ότι μπορούν να επεκταθούν όλα τα προγράμματα που έχουμε για τη διευκόλυνση της πρόσβασης των μικρών και μεσαίων επιχειρήσεων σε πόρους. Οι εμπειρίες από τα προγράμματα αυτά είναι πολύ θετικές και για τον λόγο αυτόν θα πρέπει να τα διευρύνουμε. Είμαι υποχρεωμένος να ζητήσω την κατανόησή σας για το γεγονός ότι δεν θέλω να κάνω κανένα σχόλιο για τις προτεραιότητες του ογδόου προγράμματος πλαισίου για την έρευνα. Πρώτον, όπως γνωρίζετε, αυτό δεν είναι δική μου αρμοδιότητα και δεύτερον, δεν θα ήταν σωστό εκ μέρους μου να προκαταλάβω τη νέα Επιτροπή που πρόκειται να σχηματιστεί.
<P>
Μπορώ μόνο να πω ως άποψη της σημερινής Επιτροπής για τη θεμελιώδη αρχή της ερώτησής σας ότι κατά την επόμενη δεκαετία η πολιτική μας για την έρευνα, την ανάπτυξη και την καινοτομία θα πρέπει να εστιαστεί στους τομείς της ενεργειακής απόδοσης, των ανανεώσιμων πηγών ενέργειας και, με μια ευρύτερη έννοια, στον τομέα των τεχνολογιών που ανοίγουν τον δρόμο για ένα βιώσιμο τρόπο ζωής και μια βιώσιμη οικονομία.
<P>
Με γνωρίζετε αρκετά καλά ώστε να ξέρετε ότι ανέκαθεν θεωρούσα πως η αύξηση της ενεργειακής απόδοσης είναι κατά πάσα πιθανότητα το πιο φθηνό και αποτελεσματικό είδος προγράμματος για την αειφορία, διότι μας δίνει τη δυνατότητα να επιτύχουμε πολλά με σχετικά λίγα έξοδα. Εάν, επομένως, η νέα Επιτροπή υποβάλει συγκεκριμένες προτάσεις προς αυτήν την κατεύθυνση, θα έχει τότε τη δυνατότητα να βασιστεί στις προπαρασκευαστικές εργασίες της σημερινής Επιτροπής και στις πολιτικές της.
<SPEAKER ID="385" NAME="Andreas Molzer" AFFILIATION="NI">
(DE) Κύριε Πρόεδρε, ειδικά στη φαρμακευτική βιομηχανία, η έρευνα και η ανάπτυξη έχουν ασφαλώς ζωτική σημασία για την καινοτομία και την καταπολέμηση των ασθενειών, πράγμα που με τη σειρά του είναι προς όφελος των πολιτών της ΕΕ. Σε ποιες ενέργειες θα προβεί η Επιτροπή κατά των φαρμακευτικών εταιρειών που επιχειρούν να περιορίσουν το παράλληλο εμπόριο στον τομέα των φαρμάκων; Θα αντιμετωπίσει τα συγκεκριμένα μέτρα ως αντι-ανταγωνιστικά;
<SPEAKER ID="386" NAME="Gunter Verheugen" LANGUAGE="DE">
Κύριε Mölzer, αυτό το ζήτημα δεν τίθεται καν, επειδή εξετάστηκε διεξοδικά και ελήφθη σχετική απόφαση σε συνάρτηση με τη δέσμη μέτρων για τα φαρμακευτικά προϊόντα που παρουσίασε τον περασμένο χρόνο η Επιτροπή. Για το θέμα αυτό έχουμε σαφή και ξεκάθαρη νομολογία του Ευρωπαϊκού Δικαστηρίου που συμπεριλαμβάνει το παράλληλο εμπόριο φαρμάκων στην ελευθερία της εσωτερικής αγοράς και ως εκ τούτου δεν υπάρχει νομικό περιθώριο για να εναντιωθούμε σε αυτό.
<P>
" δέσμη μέτρων για τα φαρμακευτικά προϊόντα που παρουσίασε τον περασμένο χρόνο η Επιτροπή δεν θεσπίζει ειδικούς κανόνες που επηρεάζουν αρνητικά καθ' οιονδήποτε τρόπο το παράλληλο εμπόριο. Στις πολύ σημαντικές και μεγάλης εμβέλειας προτάσεις που αφορούν την προστασία από τα παραποιημένα φάρμακα μέσα στη νόμιμη αλυσίδα εφοδιασμού ισχύουν ακριβώς οι ίδιοι κανόνες για τους κατασκευαστές φαρμάκων και για εκείνους που ασκούν παράλληλο εμπόριο. Δεν υπάρχει απολύτως καμία διάκριση. Από όσα γνωρίζω δεν υπάρχει κανείς στην Επιτροπή που να έχει πρόθεση να ασχοληθεί με το ζήτημα αυτό.
<P>
Θέμα: Ενημέρωση των καταναλωτών για τις τιμές της ενέργειας
<P>
" Επιτροπή κήρυξε πρόσφατα στο Λονδίνο το "Δεύτερο φόρουμ των πολιτών για την ενέργεια". Στη δήλωσή της, η υπεύθυνη για την προστασία των καταναλωτών Επίτροπος επέμεινε στη σημασία που έχει για τους καταναλωτές της ενέργειας να διαθέτουν τιμολόγια αερίου ή ηλεκτρισμού που θα αποτελούν τον καλύτερο δείκτη της κατανάλωσης ενέργειας έχοντας μια μορφή χαρακτηριζόμενη από απλότητα και ακρίβεια και θα επιτρέπει τις συγκρίσεις μεταξύ προμηθευτών.
<P>
Πέραν των μεγάλων αυτών ετησίων δημοσίων εκδηλώσεων, μπορεί η Επιτροπή να αναφέρει συγκεκριμένα με ποιο τρόπο υπολογίζει να υποχρεώσει τους παραγωγούς και διανομείς ενέργειας να επιτύχουν τον ουσιώδη αυτό για τους πολίτες στόχο τη στιγμή που αρνείται να εγκρίνει το "Χάρτη των καταναλωτών ενέργειας" που πρότεινε το Κοινοβούλιο;
<SPEAKER ID="388" NAME="Meglena Kuneva">
μέλος της Επιτροπής. - (EN) Ως απάντηση στην πρώτη ερώτηση, του κ. Tarabella, για τις τιμές της ενέργειας, μπορώ να πω με την έγκριση της τρίτης δέσμης μέτρων για την εσωτερική αγορά ενέργειας αναβαθμίστηκε σημαντικά η σημασία των πολιτών στην εσωτερική αγορά ενέργειας. Σκοπός των νέων μέτρων είναι η βελτίωση της λειτουργίας της λιανικής αγοράς ενέργειας και η προσφορά επιπλέον προστασίας στον καταναλωτή. Τα θέματα αυτά τα συζητεί και τα παρακολουθεί το ενεργειακό φόρουμ των πολιτών που συστάθηκε με σκοπό τη βελτίωση της λειτουργίας της αγοράς λιανικής προς όφελος των μεμονωμένων καταναλωτών.
<P>
Το φόρουμ, στο οποίο συμμετέχουν οι εκπρόσωποι των καταναλωτών, της βιομηχανίας, των εθνικών ρυθμιστικών αρχών ενέργειας και των εθνικών διοικήσεων, επιδιώκει τη βελτίωση της εφαρμογής της νομοθεσίας για την ενέργεια και μπορεί να αναπτύξει στοιχεία που αφορούν κώδικες δεοντολογίας, με αποτέλεσμα την αυτορρύθμιση, αλλά και τη δέσμευση σχεδόν της βιομηχανίας. Σε αυτό το πλαίσιο συστάθηκε κατά την πρώτη συνεδρίαση του φόρουμ το 2008 ομάδα εργασίας για την τιμολόγηση. Οι συστάσεις της εν λόγω ομάδας εργασίας αποτελούν υπόδειγμα χρηστών πρακτικών τιμολόγησης και παρουσιάστηκαν και εγκρίθηκαν κατά τη δεύτερη συνεδρίαση του φόρουμ το 2009. Οι ρυθμιστικές αρχές ενέργειας και η βιομηχανία θα ενημερώσουν για την εφαρμογή των συστάσεων που αφορούν την τιμολόγηση στο επόμενο φόρουμ που αναμένεται για το φθινόπωρο του 2010.
<P>
" τρίτη δέσμη μέτρων για την εσωτερική αγορά ενέργειας έφερε επίσης ένα νέο μέσον που σκοπεύει στην ενημέρωση των καταναλωτών: το ερωτηματολόγιο του ευρωπαίου καταναλωτή ενέργειας. Το ερωτηματολόγιο αυτό είναι ένα μέσο που θα βοηθήσει στην ενημέρωση των καταναλωτών στα κράτη μέλη για τα δικαιώματά τους - συγκεκριμένα σχετικά με την τιμολόγηση - και θα βοηθήσει στην εφαρμογή και την επιβολή της ενεργειακής νομοθεσίας. Στόχος του είναι να προσφέρει στους καταναλωτές απλοποιημένες, ακριβείς και πρακτικές πληροφορίες για τις τοπικές αγορές ενέργειας. " εναρμόνιση των αρμοδιοτήτων των ρυθμιστικών αρχών ενέργειας αναφορικά με την προστασία του καταναλωτή, που θα έχει ως αποτέλεσμα την ενεργό παρακολούθηση της αγοράς, θα ενισχύσει ακόμα περισσότερο την προστασία τους.
<SPEAKER ID="389" NAME="Marc Tarabella" AFFILIATION="S&amp;D">
(FR) Κύριε Πρόεδρε, κυρία Επίτροπε, στην απάντησή σας μιλάτε στην ουσία για το αποτέλεσμα μιας δεύτερης έκθεσης που θα είναι έτοιμη το φθινόπωρο του 2010 και θα αφορά μια τρίτη δέσμη μέτρων για την ενέργεια η οποία θα παρακολουθείται προσεκτικά.
<P>
Στο μεταξύ γνωρίζετε πολύ καλά ότι χιλιάδες καταγγελίες που υποβλήθηκαν σε οργανώσεις καταναλωτών και σε εθνικές ρυθμιστικές αρχές αφορούν την πλήρη έλλειψη διαφάνειας στα τιμολόγια φυσικού αερίου και ηλεκτρικού ρεύματος όσον αφορά τόσο τις τιμές όσο και την πραγματική κατανάλωση. Αυτό συμβαίνει σε μια περίοδο όπου και η Επιτροπή και τα κράτη μέλη υπογραμμίζουν στα ενεργειακά τους σχέδια την ανάγκη μείωσης της κατανάλωσης και τη δυνατότητα σύγκρισης των τιμών με στόχο την ενδεχόμενη αλλαγή προμηθευτή. Αυτός ήταν ο κύριος στόχος της ελευθέρωσης.
<P>
Ως εκ τούτου, κυρία Επίτροπε, θα μπω κατευθείαν στο θέμα και θα σας ρωτήσω ποια μέτρα - και χρησιμοποιώ εδώ πληθυντικό - προτίθεται να λάβει η Επιτροπή το επόμενο διάστημα για να αντιμετωπίσει αυτές τις ελλείψεις. Θα ήθελα επίσης να υπογραμμίσω ότι η Επιτροπή απέρριψε έναν χάρτη καταναλωτών ενέργειας που είχε προτείνει το Κοινοβούλιο -την πρόταση είχε κάνει η κ. De Vits- τον οποίο είχατε προηγουμένως συστήσει εσείς η ίδια.
<SPEAKER ID="390" NAME="Meglena Kuneva">
μέλος της Επιτροπής. - (EN) Κύριε Tarabella, η ερώτησή σας επικεντρώνεται ιδιαίτερα στον λόγο απόρριψης του χάρτη. " δημόσια διαβούλευση με θέμα "Προς έναν χάρτη για τους ευρωπαίους καταναλωτές ενέργειας" ξεκίνησε τον Ιούλιο του 2007. Τα αποτελέσματα της διαβούλευσης έδειξαν ότι η ενημέρωση για τα υφιστάμενα δικαιώματα των καταναλωτών ενέργειας ήταν περιορισμένη.
<P>
" ιδέα ενός χάρτη που θα δημιουργούσε ένα ενιαίο νομοθέτημα, το οποίο θα κάλυπτε τα δικαιώματα των καταναλωτών που σήμερα περιλαμβάνονται σε διάφορες ευρωπαϊκές οδηγίες και σε πολλά εθνικά μέσα εφαρμογής, απορρίφθηκε για νομικούς λόγους. Τα δικαιώματα των καταναλωτών ενέργειας που περιλαμβάνονται στην υφιστάμενη ευρωπαϊκή νομοθεσία έχουν ήδη νομικά δεσμευτικό χαρακτήρα.
<P>
Ρωτάτε γιατί δεν μπορεί να υπάρχει ένας πρότυπος λογαριασμός για όλους τους καταναλωτές. " ομάδα εργασίας μας για την τιμολόγηση, που συστάθηκε από το πρώτο φόρουμ των πολιτών για την ενέργεια, επιβεβαίωσε ότι πρέπει να διατηρηθεί το δικαίωμα της βιομηχανίας για αυτορρύθμιση προωθώντας την καινοτομία στην τιμολόγηση. Ταυτόχρονα πρέπει να εξασφαλιστεί μεγαλύτερη διαφάνεια και συγκρισιμότητα των τιμών και υπηρεσιών που προσφέρονται στους καταναλωτές.
<P>
" ακρίβεια των λογαριασμών συνδέεται στενά με τη συχνότητα των μετρήσεων. " συχνότητα ανάγνωσης των μετρητών δεν καθορίζεται από την κοινοτική νομοθεσία. Ωστόσο αυτό καλύπτεται έμμεσα με την "έξυπνη μέτρηση".
<P>
Θα ήθελα επίσης να υπογραμμίσω ότι στο φόρουμ των πολιτών για την ενέργεια εγκρίναμε τις συστάσεις για χρηστή πρακτική τιμολόγησης που έχει ως στόχο να προσφέρει στους καταναλωτές απλές και σαφείς πληροφορίες για τους λογαριασμούς φυσικού αερίου και ηλεκτρικού ρεύματος.
<P>
Μέσω του πίνακα επιδόσεων για τους καταναλωτές διαπιστώσαμε ερευνώντας διάφορες αγορές καταναλωτών ότι η αγορά από την οποία προέρχονταν οι περισσότερες καταγγελίες ήταν η αγορά ηλεκτρικής ενέργειας. " δεύτερη ήταν η χρηματοπιστωτική αγορά και η τρίτη οι τοπικές μεταφορές.
<P>
Για τον λόγο αυτόν η Επιτροπή ξεκίνησε μια μεγάλη μελέτη της λιανικής αγοράς ηλεκτρικής ενέργειας και θα παρουσιάσει τα αποτελέσματα στο φόρουμ το 2010. Αυτό είναι το δεύτερο επίπεδο εφαρμογής των αποτελεσμάτων του πίνακα επιδόσεων για τους καταναλωτές, που πιστεύω πως θα διατηρηθεί στο μέλλον ως ένα από τα ισχυρότερα μέσα για τη διάγνωση του τρόπου λειτουργίας της λιανικής αγοράς, ειδικά στην προκειμένη περίπτωση, η οποία παρουσιάζει τόσο μεγάλο και θεμελιώδες ενδιαφέρον και σχετίζεται επίσης στενά με τις υπηρεσίες.
<SPEAKER ID="391" NAME="Chris Davies" AFFILIATION="ALDE">
(EN) Επιτρέψτε μου να συνεχίσω την ερώτηση: Γνωρίζουμε ότι υπάρχει μεγάλο δυναμικό εξοικονόμησης ενέργειας στα νοικοκυριά. Κοιτάζω τον λογαριασμό μου για το ηλεκτρικό ρεύμα και τον κοιτάζω με ενδιαφέρον γιατί θέλω όντως να εξοικονομήσω και, ειλικρινά, ο λογαριασμός μου προξενεί σύγχυση.
<P>
Εφόσον προξενεί σύγχυση σε μένα, υποθέτω ότι το ίδιο συμβαίνει και στους πολίτες της επικράτειάς μου. " αυτορρύθμιση δεν αρκεί. " διασαφήνιση είναι ένας τομέας στον οποίο η Ευρωπαϊκή Επιτροπή θα μπορούσε πραγματικά να αναλάβει σημαντικές πρωτοβουλίες που πιστεύω ότι θα τύχαιναν καθολικής υποδοχής και θα μας βοηθούσε σημαντικά στην προσπάθειά μας να μειώσουμε τις εκπομπές μας που αυξάνουν τη θερμοκρασία του πλανήτη.
<P>
Σας παρακαλώ να το αναφέρετε αυτό στην Επιτροπή και να ξανασκεφτείτε το ζήτημα.
<SPEAKER ID="392" NAME="Franz Obermayr" AFFILIATION="NI">
(DE) Κατά το πρώτο εξάμηνο αυτού του χρόνου οι τιμές πετρελαίου θέρμανσης των προμηθευτών φυσικού αερίου μειώθηκαν έως και κατά 40%. Όμως η εξέλιξη αυτή είχε ελάχιστες μόνο θετικές επιπτώσεις για τους καταναλωτές, πράγμα που θα ήταν εξαιρετικά σημαντικό για τις πιο ψυχρές περιόδους του έτους.
<P>
Σε ποιες ενέργειες θα προβεί η Επιτροπή για να εξασφαλίσει ότι θα μπορέσουν και οι καταναλωτές να επωφεληθούν από αυτές τις θετικές εξελίξεις των τιμών;
<SPEAKER ID="393" NAME="Meglena Kuneva">
μέλος της Επιτροπής. - (EN) Γνωρίζουμε ότι δεν ορίζει η Επιτροπή τις τιμές. Αυτό που μπορούμε να κάνουμε και αυτό που προσπαθούμε να κάνουμε είναι να προσδώσουμε διαφάνεια στις τιμές.
<P>
Σε μια από τις πρόσφατες οδηγίες -την οδηγία του 2007 για την καταναλωτική πίστη- ζητήσαμε από τις τράπεζες να καθιερώσουν κοινή μεθοδολογία για τον υπολογισμό του επιτοκίου, βάσει του οποίου οι καταναλωτές θα μπορούσαν να συγκρίνουν τις προσφορές και να βρίσκουν την καλύτερη γι' αυτούς λύση. Έχουμε διάφορα εργαλεία για το έργο μας. Το θέμα είναι οι αθέμιτες εμπορικές πρακτικές, και η διαφάνεια των τιμών είναι ακριβώς αυτό που αποτελεί το κεντρικό μέλημα της οδηγίας.
<P>
Έχουμε επίσης μια άλλη οριζόντια οδηγία σχετικά με τους αθέμιτους εμπορικούς όρους, η οποία αφορά το εάν οι όροι σχετίζονται με αθέμιτο και άδικο πλουτισμό. Αυτό νομίζω ότι υπονοούσατε θέτοντας την ερώτηση για τις τιμές.
<P>
Το ζήτημα αυτό εξαρτάται από εμάς και πρέπει επίσης να κάνουμε κάθε τι το δυνατό για να εξασφαλίσουμε ότι η εφαρμογή θα είναι εξίσου καλή σε όλα τα κράτη μέλη σε ολόκληρη την Ευρώπη διότι όλες αυτές οι οδηγίες εξαρτώνται πάρα πολύ από τον τρόπο με τον οποίον εφαρμόζονται. Γι' αυτόν τον λόγο προτείνω στην Ευρωπαϊκή Επιτροπή μια ανακοίνωση για την εφαρμογή. Εδώ κατακτούμε νέα εδάφη διότι κανονικά η εφαρμογή είναι αρμοδιότητα των κρατών μελών, όμως είναι αναγκαίο να συγκρίνουμε τα αποτελέσματα και να έχουμε κριτήρια αξιολόγησης και, παρεμπιπτόντως -σχετικά με την προηγούμενη ερώτηση για τη μέτρηση και την κατανόηση - αυτός είναι και ο λόγος για τον οποίον ενθαρρύνουμε πολύ το σχέδιο για την έξυπνη μέτρηση. Μπορεί αυτό να μην είναι μια πανευρωπαϊκή πρωτοβουλία, όμως χώρες όπως η Σουηδία η οποία βρίσκεται στην Προεδρία συγκαταλέγονται στους πρωτοπόρους στον τομέα αυτόν. Δεν μπορώ παρά να ενθαρρύνω όλους μας να παρατηρήσουμε αυτό το παράδειγμα και να το αξιοποιήσουμε στο έπακρο. Αυτό θα μπορούσε να οδηγήσει και σε άλλα ερωτήματα όπως το πώς πρέπει να υπολογίζουμε το αποτύπωμα άνθρακα που όλοι αφήνουμε με την κατανάλωση ενέργειας.
<P>
Όσον αφορά άλλους τομείς, η Επιτροπή έκανε πρόσφατα πολύ περισσότερα για την σήμανση σε σχέση την ενεργειακή απόδοση και την καλύτερη σύγκριση των τιμών ενθαρρύνοντας τη χρησιμοποίηση δεικτών καταναλωτή, όπως συνέβη στην Ιταλία και σε άλλες χώρες, επειδή αυτή είναι επίσης μια πολύ καλή υπηρεσία που προσφέρεται μέσω διαδικτύου και βοηθά τον αγώνα των καταναλωτών για καλύτερες τιμές.
<P>
Ωστόσο για να πραγματοποιηθεί αυτό πρέπει να υπάρχουν διασυνοριακές αγορές και διαθεσιμότητα. Το διασυνοριακό εμπόριο μέσω διαδικτύου ανέρχεται μόλις στο 9% στην Ευρωπαϊκή Ένωση και γι' αυτόν ακριβώς τον λόγο έχουμε χρέος να ολοκληρώσουμε τη δεύτερη φάση της εσωτερικής αγοράς, δηλαδή τη λιανική αγορά. Ο τομέας αυτός είναι ένας από τους χαμένους κρίκους της εσωτερικής αγοράς και ελπίζω πραγματικά ότι το Κοινοβούλιο και η Επιτροπή θα επισπεύσουν μία από τις σημαντικές οδηγίες που προτάθηκε με την οδηγία για τα δικαιώματα του καταναλωτή και έχει ως στόχο να αποκτήσουμε μια σειρά κανόνων που θα φέρουν περισσότερη ασφάλεια και εμπιστοσύνη -από τη σκοπιά των καταναλωτών και των επιχειρήσεων- προκειμένου να βελτιωθεί το πραγματικά πολύ χαμηλό επίπεδο του διασυνοριακού εμπορίου στην Ευρώπη.
<P>
Θέμα: Σήμανση τροφίμων για τους καταναλωτές
<P>
Θα μπορούσε η Επιτροπή να αναφέρει ποιές είναι οι έρευνες που έχει πραγματοποιήσει ή οι εκθέσεις τις οποίες έχει δημοσιεύσει σε ότι αφορά τα τρόφιμα των οποίων η σήμανση ισχυρίζεται ότι έχει ευεργετικές επιδράσεις στην υγεία; Μια σειρά από τα εν λόγω προϊόντα αποτέλεσε αντικείμενο έρευνας ή πειραμάτων με σκοπό να εξακριβωθεί κατά πόσο οι αναγραφόμενοι ισχυρισμοί τους αληθεύουν, ώστε να προστατευθούν οι καταναλωτές;
<SPEAKER ID="395" NAME="Ανδρούλα Βασιλείου">
μέλος της Επιτροπής. - (EN) Μετά από αίτημα κρατών μελών και ενδιαφερομένων φορέων, η Επιτροπή παρουσίασε τον κανονισμό σχετικά με τους ισχυρισμούς διατροφής και υγείας που εγκρίθηκε τον Δεκέμβριο του 2006 από το Κοινοβούλιο και το Συμβούλιο.
<P>
Σκοπός του κανονισμού είναι να εξασφαλίσει ότι οι ισχυρισμοί διατροφής και υγείας στα τρόφιμα είναι αληθείς, σαφείς και βασίζονται σε γενικά αποδεκτά επιστημονικά στοιχεία ούτως ώστε να προστατεύεται δεόντως ο καταναλωτής. Επομένως η Επιτροπή επιδιώκει να θεσπίσει καταλόγους με επιτρεπτούς ισχυρισμούς υγείας και να επικαιροποιήσει τους επιτρεπτούς ισχυρισμούς διατροφής. Ο κανονισμός θεσπίζει διαδικασίες έγκρισης για να εξασφαλιστεί ότι θα χρησιμοποιούνται μόνο επιστημονικά θεμελιωμένοι ισχυρισμοί υγείας.
<P>
Στις διαδικασίες αυτές συμμετέχει, πρώτον, η Ευρωπαϊκή Αρχή για την Ασφάλεια των Τροφίμων, η οποία αξιολογεί την τεκμηρίωση των ισχυρισμών υγείας, δεύτερον, η Επιτροπή, η οποία προτείνει σχέδια μέτρων για την αντίστοιχη έγκριση ή την απόρριψη των ισχυρισμών υγείας και τρίτον, τα κράτη μέλη, τα οποία γνωμοδοτούν για τα μέτρα στην κανονιστική επιτροπή.
<P>
" Επιτροπή έχει εγκρίνει μέχρι σήμερα τέσσερις κανονισμούς για την έγκριση ή την απόρριψη ισχυρισμών υγείας. Παρόμοια μέτρα θα συνεχίσουν να εγκρίνονται σε συμφωνία με την αξιολόγηση των ισχυρισμών υγείας από την Ευρωπαϊκή Αρχή για την Ασφάλεια των Τροφίμων διασφαλίζοντας κατ' αυτόν τον τρόπο ότι δεν θα παραπλανώνται οι καταναλωτές.
<SPEAKER ID="396" NAME="Jim Higgins" AFFILIATION="PPE">
(GA) Θα ήθελα να ευχαριστήσω την Επίτροπο για την απάντησή της. Εκφράζω την ικανοποίησή μου για τη μελέτη και την έρευνα για την παρασκευή τροφίμων που διεξάγεται από την Ευρωπαϊκή Αρχή για την Ασφάλεια των Τροφίμων, καθώς πλέον αποδεικνύεται ότι οι αγοραστές πληρώνουν ευχαρίστως περισσότερα για τρόφιμα που έχουν πλεονεκτήματα για την υγεία.
<P>
Τελικά, το σημαντικότερο είναι να συμμορφωθούμε με τους νέους κανόνες και να ασκήσουμε πίεση στις διάφορες επιχειρήσεις για να είναι απόλυτα ειλικρινείς σχετικά με τις πληροφορίες που προσφέρουν έτσι ώστε να μη λένε ψέματα στους ανθρώπους που αγοράζουν αυτά τα προϊόντα.
<SPEAKER ID="397" NAME="Ανδρούλα Βασιλείου">
μέλος της Επιτροπής. - (EN) Δεν μπορώ παρά να συμφωνήσω με τον κ. βουλευτή. Αυτός ακριβώς είναι ο λόγος για τον οποίο παρουσιάσαμε αυτόν τον κανονισμό.
<P>
Πρέπει να πω ότι μας κατέπληξε ο αριθμός αιτήσεων που λάβαμε. Περιμέναμε μερικές εκατοντάδες αιτήσεων και λάβαμε 44 000. Συμπτύξαμε αυτές τις 44 000 σε μια ομάδα των 4 000 την οποία υποβάλαμε για γνωμοδότηση στην την Ευρωπαϊκή Αρχή για την Ασφάλεια των Τροφίμων (EFSA). Αυτός είναι ο λόγος για τον οποίο η EFSA δεν είναι σε θέση να ολοκληρώσει την εξέταση και των 4 000 ισχυρισμών εντός της προθεσμίας του Δεκεμβρίου 2010.
<P>
Θεωρώ όμως ότι είναι πολύ σημαντικό για τους καταναλωτές να ολοκληρώσουμε αυτή τη διαδικασία και να ξέρουν ακριβώς όταν βλέπουν έναν ισχυρισμό, και όταν βλέπουν ένα προϊόν στο σουπερμάρκετ με έναν ισχυρισμό, να ξέρουν με βεβαιότητα ότι αυτός βασίζεται στην επιστήμη και δεν είναι παραπλανητικός.
<SPEAKER ID="398" NAME="Janusz Władysław Zemke" AFFILIATION="S&amp;D">
(PL) Θα ήθελα να ευχαριστήσω την Επίτροπο γι' αυτές τις πληροφορίες -αυτό που κάνετε είναι πραγματικά πολύ σημαντικό.
<P>
Περισσότερες από 40 000 επιχειρήσεις υπέβαλαν αίτηση για μια απόφαση που θα επιβεβαιώνει πως τα προϊόντα τους πληρούν τις υψηλότερες απαιτήσεις και κριτήρια. Τι θα συμβεί όμως εάν λάβουν αυτή την επιβεβαίωση, αλλά στην πράξη μετά από ένα ορισμένο διάστημα τα προϊόντα δεν θα τηρούν πλέον όλες τις απαιτήσεις ή τις παραμέτρους που περιγράφονται στη σήμανση; Τι θα γίνει ειδικά στην περίπτωση μεγάλων, διεθνών ομίλων επιχειρήσεων; Θα έχουν μεν λάβει συναίνεση και έγκριση και θα το αναφέρουν αυτό στη σήμανση, η πραγματικότητα όμως θα είναι εντελώς διαφορετική. Τι θα συμβεί τότε;
<SPEAKER ID="399" NAME="Paul Rubig" AFFILIATION="PPE">
(DE) Θα ήθελα να μάθω πώς θέλετε να γίνεται μελλοντικά η σήμανση τοπικών προϊόντων που πωλούνται επί τόπου και πώς θα φθάνουν τα εν λόγω προϊόντα στην αγορά αρκετά φρέσκα και σε υψηλή ποιότητα.
<SPEAKER ID="400" NAME="Ανδρούλα Βασιλείου">
μέλος της Επιτροπής. - (EN) " απάντησή μου στην τελευταία ερώτηση είναι "όχι, αυτό είναι κάτι εντελώς διαφορετικό". Αυτό αφορά την προέλευση του προϊόντος. Εδώ μιλάμε για τους ισχυρισμούς υγείας. Όταν ένας παραγωγός ισχυρίζεται ότι ένα προϊόν είναι καλό για την υγεία σας για τον έναν ή τον άλλο λόγο, πρέπει να είναι τεκμηριωμένο επιστημονικά ότι είναι πραγματικά έτσι.
<P>
Αναφορικά με την άλλη ερώτηση, φυσικά, η EFSA εξετάζει τους ισχυρισμούς υγείας κατά την περίοδο της αίτησης επί τη βάσει των επιστημονικών δεδομένων που διαθέτουμε την περίοδο της αίτησης.
<P>
Προφανώς, εάν ένας ισχυρισμός διατυπώνεται επί τη βάσει ορισμένων επιστημονικών δεδομένων και μετά ο παραγωγός τροποποιήσει το προϊόν, τότε εδώ έχουμε να κάνουμε με απάτη και θα κινηθούν ενέργειες σε βάρος του παραγωγού, διότι όχι μόνο παραπλανά, αλλά και εξαπατά το κοινό.
<P>
Subject: Διαφορές στα δικαιώματα των καταναλωτών
<P>
Συμβαίνει πολύ συχνά, ψηφοφόροι να προσέρχονται στους ευρωβουλευτές της περιφέρειάς τους για να τους εκθέσουν προβλήματα σε σχέση με τα δικαιώματά τους ως καταναλωτές όταν ταξιδεύουν ή διαβιούν σε άλλο κράτος μέλος. Σε ποιες ενέργειες θα προβεί ο Επίτροπος για την προώθηση της γνώσης και της κατανόησης των δικαιωμάτων του καταναλωτή που παρουσιάζουν διαφορές μεταξύ των κρατών μελών της ΕΕ;
<SPEAKER ID="403" NAME="Meglena Kuneva">
μέλος της Επιτροπής. - (EN) " ερώτηση αφορά τις διαφορές ως προς τα δικαιώματα του καταναλωτή και γίνεται σε πολύ κατάλληλη ώρα. Σε όλα τα κράτη μέλη υπάρχουν ιδρύματα και οργανώσεις που έχουν αποστολή την προαγωγή της γνώσης και της κατανόησης των δικαιωμάτων των καταναλωτών μεταξύ των πολιτών τους.
<P>
Στην ιστοσελίδα υπάρχει μια επισκόπηση αυτών των εθνικών ιδρυμάτων και οργανισμών. Μπορώ φυσικά να σας δώσω τη διεύθυνση της ιστοσελίδας. Είναι: http://ec.europa.eu/consumers/empowerment/cons_networks_en.htm, και θα σας συνιστούσα να την επισκεφθείτε.
<P>
" Επιτροπή προωθεί με διάφορα μέσα την ενημέρωση για τα δικαιώματα των καταναλωτών. Χρηματοδοτούμε ένα δίκτυο κέντρων καταναλωτών σε ολόκληρη την ΕΕ που παρέχει στους καταναλωτές ενημέρωση για τα δικαιώματά τους όταν κάνουν διασυνοριακές αγορές και τους υποστηρίζει όταν ζητούν αποζημίωση επειδή κάτι πήγε στραβά. Οι ιστοσελίδες, τα ενημερωτικά φυλλάδια και τα έντυπα των κέντρων εξηγούν στους καταναλωτές ποια είναι τα δικαιώματά τους όταν, για παράδειγμα, κάνουν αγορές στο διαδίκτυο, ενοικιάζουν ένα αυτοκίνητο ή κάνουν κράτηση για διακοπές σε άλλο κράτος μέλος.
<P>
Επομένως η Επιτροπή θα συνιστούσε στους βουλευτές του Ευρωπαϊκού Κοινοβουλίου να παραπέμπουν τους ψηφοφόρους τους στο ευρωπαϊκό κέντρο καταναλωτή που βρίσκεται στη δική τους χώρα. Επιπροσθέτως, η Επιτροπή διεξάγει εκστρατείες ενημέρωσης σε κράτη μέλη που προσχώρησαν πρόσφατα στην ΕΕ για να αυξήσει την ενημέρωση για τα δικαιώματα των καταναλωτών και να προωθήσει τις εθνικές οργανώσεις και ιδρύματα στα οποία οι καταναλωτές μπορούν να βρίσκουν περαιτέρω συνδρομή και στήριξη.
<P>
" Επιτροπή προωθεί επίσης τη γνώση των δικαιωμάτων με τις πρωτοβουλίες της για την εκπαίδευση των καταναλωτών όπως το "Europe diary" που απευθύνεται σε μαθητές ηλικίας μεταξύ 15 και 18 ετών και το Dolceta, μια ιστοσελίδα που απευθύνεται σε ενήλικες και δασκάλους.
<P>
Τέλος, αξίζει να σημειωθεί ότι τον Οκτώβριο του 2008 η Επιτροπή παρουσίασε την πρόταση οδηγίας της σχετικά με τα δικαιώματα των καταναλωτών που αποτελεί τώρα αντικείμενο διαπραγματεύσεων στο Κοινοβούλιο και το Συμβούλιο.
<P>
Εφόσον εγκριθεί, η οδηγία αυτή θα περιορίσει τον σημερινό κατακερματισμό του κεκτημένου των καταναλωτών και θα εξασφαλίσει ότι όλοι οι καταναλωτές στην ΕΕ θα επωφελούνται από μια ενιαία και απλή δέσμη δικαιωμάτων καταναλωτών, διευκολύνοντας έτσι και τη διεξαγωγή πανευρωπαϊκών εκπαιδευτικών εκστρατειών για τα δικαιώματα των καταναλωτών.
<P>
Αυτό το διάστημα η Επιτροπή διεξάγει έρευνα και συγκεντρώνει στοιχεία σχετικά με την ενημέρωση των καταναλωτών στα σημεία πώλησης ενώ προτίθεται, πριν προτείνει συγκεκριμένα μέτρα, να διαβουλευθεί επί τόπου με εμπειρογνώμονες της λιανικής αγοράς, οργανώσεις καταναλωτών και άλλους παράγοντες.
<P>
Ακόμα, έχω κάποια νέα που είναι πολύ σημαντικά για μας. Έχουμε δύο νέες προσθήκες στον ενημερωτικό ιστότοπο Dolceta. Προσθέσαμε δύο ακόμα τομείς: ο ένας είναι η βιώσιμη κατανάλωση και ο άλλος οι υπηρεσίες γενικού συμφέροντος, άρα λοιπόν, επεκτεινόμαστε.
<SPEAKER ID="404" NAME="Gay Mitchell" AFFILIATION="PPE">
(EN) Θα ήθελα να ευχαριστήσω την Επίτροπο για την απάντησή της. Μπορώ να ρωτήσω, κυρία Επίτροπε, αν έχετε υπόψη σας ότι οι άνθρωποι που, όπως αναφέρετε, κάνουν αγορές μέσω διαδικτύου, για παράδειγμα, κάρτες πελατών ξενοδοχείου ή οτιδήποτε άλλο, δυσκολεύονται να βρουν κάποιον υπεύθυνο που θα παραλάβει μια καταγγελία; Ναι μεν μπορεί να υπάρχει κάποιου είδους αριθμός θυρίδας, σπάνια όμως υπάρχει αριθμός τηλεφώνου ή μια σωστή διεύθυνση ηλεκτρονικού ταχυδρομείου. Κυρία Επίτροπε, θα απαιτήσετε από όποιον πωλεί αγαθά να έχει έναν αριθμό άμεσης επαφής ούτως ώστε οι άνθρωποι που συναντούν προβλήματα να μπορούν να έρχονται σε άμεση επαφή με εκείνους που τους πούλησαν ελαττωματικά αγαθά ή υπηρεσίες;
<SPEAKER ID="405" NAME="Meglena Kuneva">
μέλος της Επιτροπής. - (EN) Αυτό υπάγεται βασικά στην αρμοδιότητα των δημοσίων αρχών στα κράτη μέλη. " Επιτροπή θα μπορούσε να εξετάσει αν υπάρχουν δημόσιες αρχές που ασχολούνται με το συγκεκριμένο ζήτημα. Έχουμε ένα δίκτυο τέτοιων αρχών. Κατά καιρούς συγκεντρώνουμε πληροφορίες, όμως, βάσει της επικουρικότητας, επικεντρωνόμαστε στο τι μπορούμε να κάνουμε σε διασυνοριακό ή πανευρωπαϊκό επίπεδο. Κατά τα άλλα, το θέμα διαφέρει πάρα πολύ από χώρα σε χώρα. Αυτό είναι ζήτημα παιδείας και όπως γνωρίζουμε, η παιδεία είναι κυρίως θέμα των κρατών μελών.
<P>
Όσον αφορά τις καταγγελίες, αυτό που κάνω είναι να τις συγκεντρώνω όλες και να εξετάζω στο πλαίσιο του πίνακα επιδόσεων για τους καταναλωτές το επίπεδο στο οποίο κινούνται, να τις συγκρίνω με την ικανοποίηση του καταναλωτή και στη συνέχεια να αντλώ τα απαραίτητα συμπεράσματα όσον αφορά τον τρόπο με τον οποίο αντιμετωπίζονται οι καταναλωτές. Έχετε απόλυτο δίκιο ως προς το ότι πρέπει να συγκρίνουμε τον αριθμό των καταγγελιών που φθάνουν στους διάφορους τομείς. Γι' αυτόν τον λόγο προτείνουμε - και επεξεργαζόμαστε - ένα κοινό έντυπο καταγγελίας στην Ευρώπη, διότι οι πληροφορίες που φθάνουν σήμερα στις δημόσιες αρχές μιας Α χώρας δεν υποβάλλονται με τον ίδιο τρόπο με τον οποίο υποβάλλονται σε μια Β χώρα. Αν αποκτήσουμε αυτό το κοινό έντυπο καταγγελίας, αυτό δεν θα σημαίνει πως η Επιτροπή θα αναλάβει τον ρόλο του διαμεσολαβητή για θέματα καταναλωτών, αλλά ότι θα αναπτύσσουμε την πολιτική μας βάσει των καταγγελιών αυτών και θα είμαστε πιο κοντά στους πολίτες. Πιστεύω ότι αυτό είναι ένα πραγματικά σημαντικό σχέδιο για το μέλλον.
<P>
Έχουμε πραγματικά πολύ περιορισμένα δικαιώματα επέμβασης στον τρόπο με τον οποίο τα κράτη μέλη διαχειρίζονται τις εθνικές καταγγελίες και απαντούν σε αυτές. Θα μπορούσαμε να δημιουργήσουμε έναν πίνακα επιδόσεων και μπορούμε να ορίσουμε ένα κριτήριο αξιολόγησης, δεν μπορούμε όμως να αντικαταστήσουμε την παρουσία του κάθε μεμονωμένου κράτους μέλους.
<P>
Ανυπομονώ να συνεχίσω στην Ευρωπαϊκή Επιτροπή, μαζί με το Κοινοβούλιο, την αξιολόγηση και τη μέτρηση του τρόπου αντιμετώπισης των καταναλωτών και της επένδυσης που κάνουν τα κράτη μέλη σε αυτήν την πολιτική. Θεωρώ ότι ειδικά τώρα, σε μια δύσκολη οικονομική εποχή, το να δει κανείς πώς αντιμετωπίζονται οι καταναλωτές είναι μια πολύ καλή επένδυση, γιατί αυτό παρέχει σημαντικές πληροφορίες για την αγορά.
<SPEAKER ID="406" NAME="Malcolm Harbour" AFFILIATION="ECR">
(EN) Κύριε Πρόεδρε, ήθελα πολύ να είμαι εδώ απόψε διότι νομίζω ότι αυτή είναι η τελευταία ευκαιρία της κ. Kuneva να μας μιλήσει ως Επίτροπος και ήθελα να θέσω δύο ερωτήματα.
<P>
Πρώτα απ' όλα, συμφωνεί η Επίτροπος μαζί μου ότι η ενημέρωση των καταναλωτών, οι "σαρώσεις" και η εργασία της αυξήθηκαν δραστικά κατά τη διάρκεια της θητείας της ως πρώτης Επιτρόπου της οποίας η αρμοδιότητα επικεντρώνεται ειδικά στους καταναλωτές;
<P>
Δεύτερον, θα συμφωνήσει επίσης μαζί μου ότι είναι εξαιρετικά σημαντικό να συνεχίσουμε να έχουμε στην επόμενη Επιτροπή έναν Επίτροπο που θα ασχολείται με τα θέματα των καταναλωτών; Κυκλοφορούν ανησυχητικές φήμες ότι στη νέα Επιτροπή αυτό θα αλλάξει, και θα ήθελα να δώσω στην Επίτροπο την ευκαιρία να μας εκθέσει απόψε τις απόψεις της.
<SPEAKER ID="407" NAME="Meglena Kuneva">
μέλος της Επιτροπής. - (EN) Είχα το προνόμιο να συνεργαστώ με τον κ. Harbour, πράγμα που μου ήταν πολύ ευχάριστο. Θα ήθελα λοιπόν να μου επιτρέψετε να σας ευχαριστήσω ειδικά και προσωπικά για την ευκαιρία αυτή που είχα τα τρία τελευταία χρόνια. Πιστέψτε με, θα παραμείνω μια πολιτικός πολύ αφοσιωμένη στην οικονομία της αγοράς διότι η αγορά δεν είναι απλή, αλλά είναι ένα είδος εργαστηρίου για τα ατομικά δικαιώματα. Χαίρομαι πολύ διότι πλησιάζουμε εκείνα τα δικαιώματα που τώρα είναι τόσο σημαντικά για ολόκληρη την ανθρωπότητα, δηλαδή τα περιβαλλοντικά δικαιώματα.
<P>
Το χαρτοφυλάκιο για τους καταναλωτές είναι πραγματικά πολύ σημαντικό. Αφορά την αγορά και τη λιανική αγορά, όμως υπάρχει κάτι ακόμα, κάτι παραπάνω, συγκεκριμένα τα ζητήματα που αφορούν τα δικαιώματα, την επιβολή τους, τις καταγγελίες των καταναλωτών και τον τρόπο χάραξης μιας καταλληλότερης πολιτικής.
<P>
Είμαι απόλυτα σίγουρη ότι ο Πρόεδρος Barroso θα βρει τη σωστή ισορροπία, διότι στην ομιλία του ανέφερε ότι πρέπει να βρούμε τους χαμένους κρίκους στην εσωτερική αγορά. Πιστεύω ότι ένας από αυτούς τους χαμένους κρίκους είναι η λιανική αγορά. Είμαι απολύτως βέβαιη ότι ο Πρόεδρος θα δώσει μεγάλη προσοχή στα θέματα των καταναλωτών με τον ένα ή τον άλλο τρόπο και είμαι πεπεισμένη ότι η πολιτική θα παραμείνει πολύ σταθερή. Οπωσδήποτε όμως θα του μεταβιβάσω αυτό το μήνυμα.
<P>
Θέμα: Εταιρείες ενοικίασης αυτοκινήτων
<P>
Εγκρίνει η Επιτροπή την πρακτική των εταιρειών ενοικίασης αυτοκινήτων να απαιτούν από τους καταναλωτές να καταβάλλουν το αντίτιμο για πλήρες δοχείο καυσίμου πριν από την ενοικίαση του οχήματος, ανεξάρτητα από το γεγονός ότι ο καταναλωτής πρέπει να επιστρέψει το όχημα στην εταιρεία με το δοχείο να είναι πχ ημιπλήρες χωρίς να του επιστραφεί το αντίστοιχο ποσόν;
<P>
Συμμορφούται η πρακτική αυτή με την οδηγία περί οργανωμένων ταξιδιών (90/314/ΕΟΚ);
<SPEAKER ID="409" NAME="Meglena Kuneva">
μέλος της Επιτροπής. - (EN) " Επιτροπή γνωρίζει ασφαλώς αυτήν την πρακτική των εταιρειών ενοικίασης αυτοκινήτων και έχει απαντήσει σε αρκετές ανάλογες κοινοβουλευτικές ερωτήσεις και καταγγελίες πολιτών για το θέμα αυτό. Προσωπικά, έχω δεχθεί πολλές τέτοιες ερωτήσεις και καταγγελίες.
<P>
Είπα προηγουμένως ότι η συγκεκριμένη πρακτική είναι απαράδεκτη αν έχει ως αποτέλεσμα να πληρώνει ο καταναλωτής για καύσιμα που δεν κατανάλωσε χωρίς προηγουμένως να έχει ενημερωθεί σαφώς για κάτι τέτοιο. " οδηγία περί οργανωμένων ταξιδιών θα ίσχυε μόνο εάν η ενοικίαση αυτοκινήτου συμπεριλαμβάνεται σε πακέτο διακοπών. Ωστόσο η οδηγία περί οργανωμένων ταξιδιών δεν ρυθμίζει αυτό το συγκεκριμένο ζήτημα. Από την άλλη, οι εν λόγω πρακτικές θα μπορούσαν να είναι αντίθετες με την οδηγία για τις αθέμιτες εμπορικές πρακτικές και με την οδηγία σχετικά με τις καταχρηστικές ρήτρες των συμβάσεων.
<P>
Πρώτα απ' όλα, σύμφωνα με την οδηγία σχετικά με τις καταχρηστικές ρήτρες των συμβάσεων, οι σταθερές ρήτρες και όροι δεν πρέπει να παρουσιάζουν σημαντική ανισορροπία σε βάρος των καταναλωτών. Επιπροσθέτως, οι συμβατικές ρήτρες πρέπει να διατυπώνονται σε απλή και κατανοητή γλώσσα. Μπορεί να προβληθεί το επιχείρημα ότι μια ρήτρα που έχει ως αποτέλεσμα να πληρώνουν τελικά οι καταναλωτές για κάτι που δεν κατανάλωσαν είναι καταχρηστική.
<P>
Δεύτερον, η οδηγία για τις αθέμιτες εμπορικές πρακτικές υποχρεώνει τους εμπορευόμενους να πληρούν το πρότυπο της επαγγελματικής ευσυνειδησίας. Οι εμπορευόμενοι πρέπει να είναι ανοιχτοί και ειλικρινείς όσον αφορά τα κύρια χαρακτηριστικά της παρεχόμενης υπηρεσίας. Οι εταιρείες ενοικίασης αυτοκινήτων που δεν ενημερώνουν τους πελάτες ότι δεν θα επιστραφούν χρήματα για καύσιμα που δεν καταναλώθηκαν ενδέχεται να παραβιάζουν την οδηγία αυτή. " πρακτική αυτή μπορεί επίσης να θεωρηθεί αντίθετη με το πρότυπο της επαγγελματικής ευσυνειδησίας, με το οποίο, σύμφωνα με την οδηγία αυτή, θα πρέπει να συμμορφώνονται οι εμπορευόμενοι.
<P>
Ωστόσο ο κ. βουλευτής θα πρέπει να γνωρίζει ότι οι εθνικές αρχές επιβολής του νόμου είναι εκείνες που αποφασίζουν εάν τέτοιες πρακτικές είναι αθέμιτες και προσφεύγουν κατά των εταιρειών που τις εφαρμόζουν. " Επιτροπή δεν έχει καμία εξουσία επιβολής· όμως οι καταναλωτές που αγόρασαν διασυνοριακές υπηρεσίες μπορούν να υποβάλουν καταγγελία στο ευρωπαϊκό κέντρο καταναλωτών της πατρίδας τους, το οποίο πρέπει να είναι σε θέση να τους βοηθήσει προκειμένου να αποζημιωθούν από εμπορευόμενους άλλων κρατών μελών της ΕΕ.
<P>
Πιστεύω όμως ότι πρέπει να κάνουμε ό,τι είναι δυνατό για να εξασφαλίσουμε πως δεν θα υπάρχουν κενά στη νομοθεσία και πως οι καταναλωτές δεν θα μείνουν με την αίσθηση ότι αντιμετωπίζονται άδικα, δεν έχουν ελπίδες ή είναι αβοήθητοι.
<SPEAKER ID="410" NAME="Pat the Cope Gallagher" AFFILIATION="ALDE">
(EN) Επιτρέψτε μου να ευχαριστήσω την Επίτροπο για την απάντησή της και να της ευχηθώ κάθε καλό σε ό,τι αποφασίσει να κάνει μετά από αυτήν την Επιτροπή.
<P>
Σε ολόκληρη την Ένωση είναι διαδεδομένη η πρακτική αυτή, δηλαδή οι καταναλωτές που ενοικιάζουν ένα αυτοκίνητο να πιστεύουν ότι έκλεισαν μια λογική συμφωνία - κατανοούμε το θέμα της ασφάλισης, που είναι πολύ σημαντικό- αλλά μετά να μαθαίνουν ότι πρέπει να επιστρέψουν το αυτοκίνητο με άδειο ρεζερβουάρ.
<P>
Πρέπει να υπάρχει κάποια οδηγία η οποία παραβιάζεται από τις εταιρείες. Πιστεύω ότι δεν αρκεί να λέει η Επιτροπή ότι αυτό μπορεί να αντιμετωπιστεί με την επικοινωνία με τα κέντρα καταναλωτών σε διάφορες χώρες. Πιστεύω ότι αυτό αποτελεί σημαντικό πρόβλημα. Πρέπει να σταλεί ένα ξεκάθαρο μήνυμα που θα λέει ότι η πρακτική αυτή είναι εκβιαστική. Οι άνθρωποι που πηγαίνουν διακοπές συχνά νοικιάζουν αυτοκίνητο μόνο για να πάνε στον προορισμό τους και να επιστρέψουν από αυτόν. Γνωρίζω ότι πολλοί από τους ψηφοφόρους μου χρησιμοποίησαν καύσιμα αξίας 15 ευρώ, και στο τέλος πλήρωσαν 60 ευρώ. Τα 45 ευρώ είναι η διαφορά εφόσον το γέμισμα του ρεζερβουάρ ενός μέσου αυτοκινήτου κοστίζει 60 ευρώ.
<P>
Πιστεύω ότι αυτό είναι ένα ζήτημα που πρέπει να το αντιμετωπίσουμε και ελπίζω ότι η επόμενη Επιτροπή και ο επόμενος Επίτροπος θα επιληφθεί του θέματος και θα κάνει κάτι πρακτικό γι' αυτό.
<SPEAKER ID="411" NAME="Meglena Kuneva">
μέλος της Επιτροπής. - (EN) Όπως ειπώθηκε, η επιβολή του σχετικού νόμου είναι θέμα των εθνικών αρχών και όσο επικριτικοί και αν είμαστε απέναντι στα ευρωπαϊκά θεσμικά μας όργανα, πιστεύω ότι πρέπει επίσης να έχουμε υπόψη ότι ενεργούμε σύμφωνα με την αρχή της επικουρικότητας και ότι υπάρχουν ορισμένοι τομείς όπου η Επιτροπή δεν μπορεί να αναλάβει άμεση δράση.
<P>
Πιστεύω ότι θα ήταν πολύ σωστό να τονίσουμε και την ευθύνη των κρατών μελών. Κατά τα άλλα, νομίζω ότι έχουμε καλά νέα από το Κοινοβούλιο, γιατί η Επιτροπή Εσωτερικής Αγοράς και Προστασίας των Καταναλωτών (IMCO) ασχολείται τώρα με μια έκθεση πρωτοβουλίας για την προστασία του καταναλωτή με εισηγήτρια την κ. Anna Hedh. Όπως συμφωνήθηκε στην τελευταία συνεδρίαση της Επιτροπής Εσωτερικής Αγοράς και Προστασίας των Καταναλωτών, αυτή η έκθεση πρωτοβουλίας θα καλύψει και τον πίνακα επιδόσεων για τους καταναλωτές και την επιβολή της νομοθεσίας που εξετάζουμε εδώ, για την οποία είχε εκδώσει ανακοίνωση η Επιτροπή στις 2 Ιουλίου 2009.
<P>
Μπορεί να ασχολούμαστε με την επιβολή, χωρίς όμως τα κράτη μέλη η επιτυχία θα είναι πολύ δύσκολη. Αναγνωρίζω ωστόσο απόλυτα τη σοβαρότητα του προβλήματος -πιστέψτε με, είμαι το ίδιο ανήσυχη όπως εσείς, καθώς λαμβάνω πλήθος καταγγελιών και δεν είμαι σε θέση να προβώ σε πρακτικές ενέργειες και να λύσω το πρόβλημα εγώ αντί για ένα κράτος μέλος.
<SPEAKER ID="412" NAME="Sean Kelly" AFFILIATION="PPE">
(EN) Νοίκιασα ένα αυτοκίνητο στη Φρανκφούρτη για την πρώτη μου ημέρα εδώ στο Κοινοβούλιο. Το ρεζερβουάρ ήταν γεμάτο και πληρωμένο από την εταιρεία. Έπρεπε να το επιστρέψω επίσης γεμάτο. Αυτή ακριβώς είναι και η βέλτιστη πρακτική. Μπορεί η Επιτροπή να διασφαλίσει ή να συστήσει την εφαρμογή αυτής της πρακτικής σε ολόκληρη την Ευρωπαϊκή Ένωση; Είναι δίκαιη, διαφανής και σωστή.
<SPEAKER ID="413" NAME="Malcolm Harbour" AFFILIATION="ECR">
(EN) Αυτός είναι ένας τομέας για τον οποίο είχα κατ' ιδίαν συζητήσεις με τις εταιρείες ενοικίασης αυτοκινήτων. Υπάρχουν και άλλα θέματα εκτός από αυτό: για παράδειγμα, απαιτήσεις για αποζημιώσεις πολύ υψηλών ποσών και για αυτοκίνητα που δεν έχουν ελεγχθεί. Ως εκ τούτου αναρωτιέμαι αν θα συμφωνούσε μαζί μου η Επίτροπος ότι σύμφωνα με τις διατάξεις της οδηγίας για τις υπηρεσίες που αφορούν τη διασυνοριακή παροχή υπηρεσιών, συνιστάται ρητά στα κράτη μέλη να προωθήσουν κώδικες ορθούς συμπεριφοράς για την παροχή διασυνοριακών υπηρεσιών. Φαίνεται λοιπόν ότι στον συγκεκριμένο ακριβώς τομέα θα πρέπει να ενθαρρύνουμε τα κράτη μέλη, ίσως με τη βοήθεια της Επιτροπής, ώστε να συγκεντρώσουν τους υπευθύνους των εταιρειών ενοικίασης αυτοκινήτων για να εκπονήσουν έναν κώδικα συμπεριφοράς, που θα πρέπει να υπογράψουν οι ευυπόληπτοι υπεύθυνοι αυτών των εταιρειών και που θα καλύπτει τα ζητήματα για τα οποία μιλούν οι συνάδελφοί μου, μαζί με άλλα σοβαρά καταναλωτικά ζητήματα.
<SPEAKER ID="414" NAME="Meglena Kuneva">
μέλος της Επιτροπής. - (EN) Θεωρώ ότι αυτή είναι μια από τις σημαντικότερες ιδέες που πρέπει να αναπτύξουμε στο μέλλον. Και πρώτα απ' όλα, την οδηγία για τις υπηρεσίες, γιατί είναι σαφές ότι η οικονομία μας και η ζωή μας εξαρτάται σε μεγάλο βαθμό από τις υπηρεσίες και δεν μπορούμε να αφήνουμε έτσι απλά τις εταιρείες με κακή φήμη να καταστρέφουν έναν ολόκληρο οικονομικό κλάδο.
<P>
Πρέπει να καταπολεμήσουμε τις κακές πρακτικές και πρέπει πάντα να προστατεύουμε τους καταναλωτές. Όμως "έπεται δ' εν εκάστω μέτρον". Πρέπει πραγματικά να εντοπίσουμε την ευθύνη των κρατών μελών και την ευθύνη της Επιτροπής.
<P>
Διαθέτουμε ένα δίκτυο δημοσίων αρχών μέσω του οποίου κάνουμε τις "σαρώσεις" μας στα διάφορα κράτη μέλη. Εάν έχουμε κάποιο είδος κώδικα συμπεριφοράς, στον οποίο αναφέρθηκε ο κ. Harbour, ή αν εντοπίσουμε κάποια παραβίαση της νομοθεσίας για τις αθέμιτες εμπορικές πρακτικές, μπορεί να συσταθεί στα κέντρα και τις διάφορες δημόσιες αρχές να ελέγξουν όλες τις εταιρείες ενοικίασης αυτοκινήτων στα κράτη μέλη και να "καθαρίσουν" την αγορά.
<P>
Αυτό το κάναμε με τις αεροπορικές εταιρείες, των οποίων οι ιστοσελίδες προσέφεραν εισιτήρια, το κάναμε με τους ήχους κλήσης, το κάναμε και με τα ηλεκτρονικά προϊόντα. Γιατί να μην εντείνουμε τις προσπάθειές μας και να κάνουμε μια "σάρωση" επιβολής της νομοθεσίας και στον κλάδο της ενοικίασης αυτοκινήτων;
<P>
Θέμα: Πρόγραμμα Δράσης για την μείωση του διοικητικού φόρτου στην ΕΕ
<P>
Τον Ιανουάριο του 2007 η Επιτροπή εκκίνησε το Πρόγραμμα Δράσης για την μείωση του διοικητικού φόρτου στην ΕΕ προκειμένου να υπολογισθεί το διοικητικό κόστος που προκύπτει από την νομοθεσία της ΕΕ και να μειωθούν τα διοικητικά εμπόδια κατά 25% μέχρι το 2012. Σημειωτέον ότι το εν λόγω πρόγραμμα χρηματοδοτείται από το Πρόγραμμα Ανταγωνιστικότητας και Καινοτομίας (CIP).
<P>
Πώς αξιολογεί η Επιτροπή την μέχρι τώρα πορεία εφαρμογής του ως άνω Προγράμματος Δράσης και την επίδρασή του στην ανταγωνιστικότητα των ευρωπαϊκών επιχειρήσεων;
<SPEAKER ID="416" NAME="Günter Verheugen" LANGUAGE="DE">
Κύριε Παπαστάμκο, αυτή η ερώτηση μου δίνει την ευκαιρία να σας διηγηθώ μια πολύ ευχάριστη ιστορία επιτυχίας. Το πρόγραμμα δράσης για τη μείωση του διοικητικού φόρτου στην Ευρωπαϊκή Ένωση είναι ένας από τους πυλώνες του προγράμματος για τη βελτίωση της νομοθεσίας. Ανέφερα για πρώτη φορά την άνοιξη του 2006 ότι προτίθεμαι να μειώσω κατά 25% μέχρι το 2012 το γραφειοκρατικό κόστος των ευρωπαϊκών επιχειρήσεων που οφείλεται σε ευρωπαϊκούς κανόνες και ότι εν προκειμένω θα χρειαστεί να υποβάλει η Επιτροπή σχετικές προτάσεις μέχρι το τέλος του 2009.
<P>
" Επιτροπή όχι μόνο υπέβαλε τις σχετικές προτάσεις, αλλά πήγε μακρύτερα. Και αυτό το πετύχαμε βάσει μιας ποσοτικοποίησης που διεξαγάγαμε σε ολόκληρη την Ευρώπη. Ο καθένας μπορεί να λέει ότι κάνει περικοπές δαπανών ύψους 25% όταν κανένας δεν γνωρίζει ποιο είναι πραγματικά το γραφειοκρατικό κόστος στην Ευρώπη. Για τον λόγο αυτόν προβήκαμε στη μεγαλύτερη έως τότε ποσοτικοποίηση μέσω της οποίας θέλαμε να προσδιορίσουμε ποιο είναι το πραγματικό κόστος των ευρωπαϊκών νομικών πράξεων και της εφαρμογής τους για τις ευρωπαϊκές επιχειρήσεις, όσον αφορά την τεκμηρίωση, τη στατιστική, την ενημέρωση κ.ο.κ..
<P>
Τα αποτελέσματα ήταν περίπου αυτά που περιμέναμε. Οι ευρωπαϊκές επιχειρήσεις δαπανούν 124 δισ. ευρώ ετησίως για αυτήν τη γραφειοκρατία, ποσό που αντιστοιχεί στο μισό περίπου του συνόλου των γραφειοκρατικών δαπανών των ευρωπαϊκών επιχειρήσεων. Με άλλα λόγια, εμείς εδώ στο Στρασβούργο ή στις Βρυξέλλες δημιουργούμε το 50% αυτών των δαπανών.
<P>
Θα ήθελα να προσθέσω ειδικά όσον αφορά τον βρετανικό τύπο και τους βρετανούς βουλευτές του Σώματος ότι θα ήταν εντελώς εσφαλμένο να βγάλουν από αυτό το συμπέρασμα ότι η ίδια η εσωτερική αγορά προκαλεί γραφειοκρατικές δαπάνες ύψους 124 δισ. ευρώ. Εάν δεν είχαμε αυτούς τους ευρωπαϊκούς κανόνες, θα υπήρχαν 27 σύνολα διαφορετικών εθνικών κανόνων σε όλους αυτούς τους τομείς και η επιβάρυνση για τις ευρωπαϊκές επιχειρήσεις -εφόσον συμμετέχουν στην εσωτερική αγορά- θα ήταν πολύ μεγαλύτερη. Θα ήθελα εδώ να γίνω πολύ σαφής, αλλά και αυστηρός, γιατί πραγματικά έχω κουραστεί να ακούω σχόλια για τις δαπάνες της εσωτερικής αγοράς σε ορισμένα μέσα ενημέρωσης τα οποία είναι πλήρως συκοφαντικά. Παρ' όλα αυτά, πιστεύουμε ότι τα 124 δισ. ευρώ είναι πάρα πολλά και ότι με μια καλύτερη νομοθετική διαδικασία μπορούμε να πετύχουμε πλήρως τους στόχους της νομοθεσίας μας και να μειώσουμε τις σχετικές δαπάνες.
<P>
Ως εκ τούτου η Επιτροπή υπέβαλε τις κατάλληλες προτάσεις και το αποτέλεσμα είναι το εξής -θέλω μόνο να σας παρουσιάσω τα αριθμητικά στοιχεία. Τα μέτρα που ήδη ενέκριναν οι νομοθέτες -και που συνεπώς είναι ήδη σε ισχύ- μειώνουν τις γραφειοκρατικές δαπάνες των ευρωπαϊκών επιχειρήσεων κατά 7 δισ. ευρώ ετησίως. Οι πιθανές εξοικονομήσεις από τα μέτρα που πρότεινε η Επιτροπή και δεν έχουν ακόμα εγκρίνει οι νομοθέτες ανέρχονται σε 31 δισ. ευρώ ετησίως. Αυτό το διάστημα η Επιτροπή επεξεργάζεται περαιτέρω προτάσεις που θα παρουσιάσει σύντομα και θα επιφέρουν πιθανές εξοικονομήσεις άλλων 2 δισ. ευρώ, πράγμα που σημαίνει ότι θα έχουμε συνολικά πιθανές εξοικονομήσεις περισσοτέρων από 40 δισ. ευρώ ετησίως. Αυτό θα υπερέβαινε τον στόχο περικοπών των δαπανών αυτών κατά 25%, με την προϋπόθεση όμως ότι οι νομοθέτες θα εγκρίνουν τελικά τα μέτρα.
<P>
Θέλω να κάνω μια τελευταία παρατήρηση: ότι το πρόγραμμα συμπληρώνεται από ανάλογα εθνικά προγράμματα σε όλα τα κράτη μέλη. Με χαρά σας αναφέρω ότι τώρα και στα 27 κράτη μέλη είναι σε ισχύ συγκρίσιμα προγράμματα. Ωστόσο δεν θα ήταν έκπληξη αν σας έλεγα ότι μέχρι και σήμερα κανένα κράτος μέλος δεν έχει καταφέρει να φθάσει τα πολύ επιτυχημένα μεγέθη που είχα την ευκαιρία να σας αναφέρω πριν από λίγο, για τα μέτρα της ΕΕ.
<SPEAKER ID="417" NAME="Γεώργιος Παπαστάμκος" AFFILIATION="PPE">
Κύριε Πρόεδρε, κύριε Επίτροπε, στο πρόγραμμα δράσης της Επιτροπής, της 22ας Οκτωβρίου, αναφέρεστε, μεταξύ άλλων, στην εξαίρεση των πολύ μικρών επιχειρήσεων (micro-entities) από λογιστικές απαιτήσεις. Κατά τη γνώμη μου, κύριε Επίτροπε, υπάρχουν άλλα σημαντικότερα εμπόδια νομοθετικής, διοικητικής και φορολογικής φύσεως. Ελάχιστες πολύ μικρές επιχειρήσεις έχουν δραστηριότητα με διασυνοριακή αναφορά· πολύ περισσότερο είναι οι ίδιες οι πολύ μικρές επιχειρήσεις (micro-entities) που χρειάζονται τη βεβαίωση του λογιστικού αποτυπώματος προκειμένου να έχουν πρόσβαση σε χρηματοδότηση από τραπεζικούς λογαριασμούς και διαφάνεια στις συναλλαγές τους. Θα ήθελα την απάντησή σας επ' αυτού του ειδικού αλλά συγκεκριμένου ερωτήματος.
<SPEAKER ID="418" NAME="Günter Verheugen" LANGUAGE="DE">
Κύριε Παπαστάμκο, πιθανώς γνωρίζετε την προσωπική μου άποψη, που είναι όντως λίγο πιο ριζοσπαστική από τη δική σας. " δική μου αμετακίνητη άποψη είναι ότι οι πολύ μικρές επιχειρήσεις που δεν δραστηριοποιούνται στην εσωτερική αγορά δεν μας αφορούν καθόλου - δεν αφορούν ούτε τους ευρωπαίους νομοθέτες ούτε την Επιτροπή.
<P>
Ωστόσο, κύριε Παπαστάμκο, σίγουρα καταλαβαίνετε ότι εσείς και εγώ αποτελούμε μειονότητα ως προς αυτό το θέμα. Κάθε φορά που συνέρχεται το Σώμα -και ιδίως στην Ώρα των Ερωτήσεων- ακούω μια σειρά προτάσεων που αφορούν την επιχειρηματική δραστηριότητα των μικρών και πολύ μικρών επιχειρήσεων. Με άλλα λόγια, κύριε Παπαστάμκο, πρέπει να κάνετε πολλά ακόμα για να πείσετε.
<P>
Ωστόσο με την καθιέρωση του ειδικού ελέγχου για τις ΜΜΕ - δηλαδή του ελέγχου για τις μικρές και μεσαίες επιχειρήσεις - για τις εκτιμήσεις επιπτώσεων, η Επιτροπή μερίμνησε να εξασφαλίσει ότι θα εξεταστεί με μεγάλη προσοχή ποιες θα είναι οι επιπτώσεις για τις μικρές, μεσαίες και πολύ μικρές επιχειρήσεις και η αρχή είναι να εξαιρούνται από τους κανόνες οι πολύ μικρές επιχειρήσεις, όπου αυτό είναι δυνατόν.
<P>
Θα αναφέρω ένα σχετικό επίκαιρο παράδειγμα. " Επιτροπή πρότεινε την εξαίρεση των πολύ μικρών επιχειρήσεων από τους ευρωπαϊκούς κανονισμούς για τις οικονομικές καταστάσεις. Χάρη σε αυτό το μέτρο, οι επιχειρήσεις αυτές θα εξοικονομούν 7 δισ. ευρώ ετησίως. Σας αναφέρω με λύπη μου ότι η αρμόδια επιτροπή του Ευρωπαϊκού Κοινοβουλίου απέρριψε την πρόταση της Επιτροπής, και λυπάμαι που αναγκάζομαι να σας πω ότι υπάρχει οργανωμένη αντίδραση στην πρόταση αυτή - είμαι βέβαιος ότι μπορείτε να φανταστείτε ποιος οργανώνει αυτήν την αντίδραση. Παρ' όλα αυτά η Επιτροπή εμμένει στην πρότασή της. Είναι ένα απολύτως κομβικό στοιχείο της πολιτικής μας για τις μικρές και μεσαίες επιχειρήσεις και για τη μείωση των γραφειοκρατικών δαπανών για τις πολύ μικρές επιχειρήσεις.
<P>
Θέμα: Τουρισμός στα πλαίσια της Συνθήκης της Λισαβόνας
<P>
Θα μπορούσε η Επιτροπή να περιγράψει τα σχέδια που έχει αναπτύξει, από άποψη προπαρασκευαστικών ενεργειών και άλλων πρωτοβουλιών, για να προετοιμάσει το έδαφος για την εκπόνηση των αρμοδιοτήτων του τουρισμού στα πλαίσια της Συνθήκης της Λισαβόνας (Άρθρο 195 ΣΛΕΕ), υποθέτοντας ότι θα αρχίσει να ισχύει η Συνθήκη αυτή;
<P>
Θα μπορούσε η Επιτροπή να σχολιάσει την δυνατότητα ανάπτυξης συνεργιών μεταξύ της πολιτικής τουρισμού και των πολιτικών περιφερειακής ανάπτυξης, με ιδιαίτερη μνεία στις περιθωριακές από γεωγραφική και οικονομική άποψη περιφέρειες της ΕΕ;
<SPEAKER ID="420" NAME="Günter Verheugen" LANGUAGE="DE">
Κύριε Kelly, από μια αυστηρά νομική σκοπιά, η Συνθήκη της Λισαβόνας φέρνει μαζί της μια αλλαγή ως προς το ότι θεωρεί τον τουρισμό αρμοδιότητα του τρίτου επιπέδου της Κοινότητας, δηλαδή η Κοινότητα μπορεί να ενεργεί συμπληρωματικά ως προς τις δραστηριότητες των κρατών μελών, αλλά δεν μπορεί να προτείνει νομοθεσία για εναρμόνιση στον τομέα αυτόν. Στην πράξη η Συνθήκη της Λισαβόνας δεν συνιστά αλλαγή του status quo, αφού όλα αυτά για τα οποία τώρα η Συνθήκη της Λισαβόνας προσφέρει μια νομική βάση τα είχαμε πετύχει πριν από λίγα χρόνια μέσω μιας μορφής προαιρετικής συνεργασίας με τα κράτη μέλη. Αυτό σημαίνει πως πριν από λίγα χρόνια τα κράτη μέλη είχαν συμφωνήσει να διαδραματίζει η Επιτροπή ρόλο στην πολιτική για τον τουρισμό. Είχαμε έτσι τη δυνατότητα να λάβουμε μια ολόκληρη σειρά συγκεκριμένων αποφάσεων μαζί με τα κράτη μέλη.
<P>
Ωστόσο το γεγονός ότι τώρα ο τουρισμός θα έχει τη δική του θέση στις ευρωπαϊκές συνθήκες σημαίνει ότι ο τουρισμός θα αποκτήσει μεγαλύτερη σημασία στο πλαίσιο της γενικής μας πολιτικής για την ανάπτυξη και την απασχόληση. Εάν μπορούσα να κληροδοτήσω τρόπον τινά κάτι στην επόμενη Επιτροπή, θα ήταν αυτό. Στον τομέα αυτόν υπάρχει τεράστιο δυναμικό ανάπτυξης που θα μπορούσε να απελευθερωθεί καλύτερα με επιδέξια και έξυπνη συνεργασία μεταξύ των κρατών μελών και των θεσμικών οργάνων της Κοινότητας. Είναι απόλυτα σαφές ότι η Ευρώπη παραμένει ο πιο ελκυστικός προορισμός για τουρίστες από όλο τον κόσμο. Όμως πρέπει να προβούμε σε τεράστιες διαρθρωτικές αλλαγές. Έχουμε να αντιμετωπίσουμε τεράστιο ανταγωνισμό, ιδίως από την Ασία. Πρέπει να κάνουμε τα πάντα για να εξασφαλίσουμε ότι η Ευρώπη θα παραμείνει ο υπ' αριθμόν ένα τουριστικός προορισμός στον κόσμο.
<P>
Εάν με ρωτούσατε ποια προϋπόθεση θεωρώ πρώτη προτεραιότητα, θα έλεγα ότι όλοι οι παράγοντες που σχετίζονται με τον τουρισμό -οι περιφέρειες, τα κράτη μέλη και τα κοινοτικά θεσμικά όργανα - πρέπει να καταβάλλουν μεγαλύτερες προσπάθειες ώστε να γίνει η Ευρώπη ευρύτερα γνωστή σε ολόκληρο τον κόσμο ως τουριστική επωνυμία και ως μάρκα ποιότητας. Έχουμε κάνει τα πρώτα βήματα προς αυτή την κατεύθυνση και θεωρώ ότι υπάρχουν πολλά ακόμα που μπορούν να γίνουν σε σχέση με αυτό. Ελπίζω τα επόμενα χρόνια, με βάση το σαφές πολιτικό μήνυμα που στέλνει η Συνθήκη της Λισαβόνας και η συμπερίληψη σε αυτή της πολιτικής για τον τουρισμό, να δούμε και σε αυτό το Σώμα, και στο Συμβούλιο και στην Επιτροπή μεγαλύτερη εκμετάλλευση των υφισταμένων ευκαιριών για την προαγωγή του ευρωπαϊκού τουρισμού και την αύξηση της προβολής του. Είμαι απόλυτα πεπεισμένος ότι αυτός είναι ένας τομέας όπου υπάρχουν σημαντικά περιθώρια για να προσφέρουμε μεγαλύτερη ανάπτυξη και όπου μπορούμε, πρώτα απ' όλα, να προσφέρουμε θέσεις εργασίας σε περιφέρειες της Ευρώπης όπου δεν υπάρχουν ουσιαστικές εναλλακτικές επιλογές και όπου μόνο ο τουρισμός μπορεί να προσφέρει πραγματικά καλές θέσεις εργασίας.
<SPEAKER ID="421" NAME="Sean Kelly" AFFILIATION="PPE">
(EN) Αρχικά με εξέπληξαν κάπως οι πρώτες δηλώσεις του Επιτρόπου, ύστερα όμως διασαφήνισε την κατάσταση. Χαίρομαι πολύ που λέει πως η νέα Επιτροπή μπορεί να εξετάσει το θέμα αυτό. Υπάρχουν μεγάλες ευκαιρίες εδώ για την ανάπτυξη του τουρισμού σε ολόκληρη την Ευρωπαϊκή "Ένωση και θα χαρώ να συνεργαστώ με την Επιτροπή και να κάνουμε ό,τι μπορούμε, γιατί αυτό είναι ευκαιρία. Είναι πολύ σημαντικό να δείξουμε ότι η Συνθήκη της Λισαβόνας λειτουργεί υπέρ των πολιτών και δημιουργεί θέσεις εργασίας, ιδίως στον τομέα του τουρισμού. Έτσι, είμαι ικανοποιημένος από την απάντηση και δεν χρειάζεται να δοθεί περαιτέρω απάντηση.
<SPEAKER ID="422" NAME="Jorg Leichtfried" AFFILIATION="S&amp;D">
(DE) Κάθε φορά που συζητάμε για τον τουρισμό σε ευρωπαϊκό επίπεδο -τώρα γνωρίζω πλέον ότι εν προκειμένω δεν θα υπάρχουν ούτε στο μέλλον νομοθετικές δυνατότητες- συναντάμε ένα μείζον πρόβλημα που αφορά τον τουρισμό, τις μεταφορές και την προστασία του περιβάλλοντος, συγκεκριμένα τις ευρωπαϊκές περιόδους διακοπών που δεν έχουν εναρμονιστεί, ενοποιηθεί ή ευθυγραμμιστεί. Τώρα θα ήθελα να σας υποβάλω μια ερώτηση επειδή έχετε μεγάλη και πολυετή πείρα ως Επίτροπος: θεωρείτε ότι υπάρχουν πιθανότητες να συντονιστούν στο μέλλον οι ευρωπαϊκές περίοδοι διακοπών, σε πρώτη φάση όχι ίσως σε νομική βάση, αλλά να γίνει μια κάποια πρώτη προσπάθεια συντονισμού, έτσι ώστε να σταματήσει αυτό το χάος που έχουμε σήμερα, με τις περιόδους των διακοπών να αρχίζουν ξαφνικά παντού ταυτόχρονα, και πάντα Σάββατο, να μπορέσουμε να αποκτήσουμε εδώ μεγαλύτερη ευελιξία και να συντονιστεί κάπως η όλη εικόνα;
<SPEAKER ID="423" NAME="Νικόλαος Χουντής" AFFILIATION="GUE/NGL">
Κύριε Πρόεδρε, κύριε Επίτροπε, με τη συμπληρωματική ερώτηση θα σας δώσω την ευκαιρία να μου απαντήσετε διότι οι ερωτήσεις που θέλω να σας κάνω ενισχύθηκαν και από τις απαντήσεις που έχετε δώσει μέχρι τώρα. " παγκόσμια οικονομική κρίση έχει επηρεάσει αρνητικά και τον τουρισμό. Αν λάβουμε λοιπόν υπόψη τη σημασία που έχει το τουριστικό προϊόν για την Ευρώπη και ειδικά για ορισμένες χώρες, όπως για την Ελλάδα, από την οποία κατάγομαι, θέλω να σας ρωτήσω τα εξής: πρώτον, τι μέτρα προτίθεται να λάβει η Επιτροπή για να ενισχύσει και να διασφαλίσει τις θέσεις εργασίας στην τουριστική βιομηχανία της Ευρωπαϊκής Ένωσης; Δεύτερον, ποιες πρωτοβουλίες θα αναλάβει η Επιτροπή για να ενισχύσει τον εσωτερικό τουρισμό της Ευρώπης; Και, τρίτον, τι μέτρα θα πάρετε για να προσελκύσετε τουρίστες από άλλες χώρες εκτός Ευρωπαϊκής Ένωσης;
<SPEAKER ID="424" NAME="Günter Verheugen" LANGUAGE="DE">
Κύριε Leichtfried, όσον αφορά το πρώτο ερώτημα, θα έλεγα ότι πάντα μπορούμε να προσπαθούμε. Κατά τη διάρκεια της αυστριακής Προεδρίας έγιναν ορισμένες προσπάθειες συντονισμού της έναρξης της περιόδου των διακοπών, οι οποίες όμως δεν είχαν επιτυχία. Θα συνηγορούσα υπέρ μιας ακόμα προσπάθειας, θα ήθελα όμως επίσης να προειδοποιήσω ότι δεν πρέπει να έχουμε υπερβολικές προσδοκίες.
<P>
" ιδέα που επικρατεί σε ορισμένες τουριστικές περιοχές ότι είναι δυνατό να συντονιστούν οι περίοδοι διακοπών στην Ευρώπη με τέτοιον τρόπο ώστε οι εν λόγω τουριστικές περιοχές να μπορούν να λειτουργούν πλήρως ολόκληρο τον χρόνο αποτελεί ψευδαίσθηση και, παρεμπιπτόντως, εγώ δεν θα την υποστήριζα σε καμία περίπτωση. Ο καθένας έχει δικαίωμα να κάνει διακοπές στην εποχή του έτους που είναι πιο κατάλληλη γι' αυτόν και στην οποία η αξία της ξεκούρασης είναι η μεγαλύτερη δυνατή. Όμως έχετε απόλυτο δίκιο όταν λέτε ότι οι γειτονικές χώρες θα έπρεπε να κάνουν συμφωνίες προκειμένου να μην αρχίζουν πάντα οι διακοπές τους παντού την ίδια ημέρα. Πιστεύω ότι αυτά είναι πράγματα που μπορούν να επιτευχθούν, και όχι μόνο από τη σκοπιά της πολιτικής για τον τουρισμό, αλλά θα πρέπει να αντιμετωπιστούν απλά και με σοβαρότητα, υπό το πρίσμα της περιβαλλοντικής πολιτικής και της πολιτικής των μεταφορών.
<P>
Όσον αφορά την ερώτηση του κ. Χουντή, ερευνήσαμε διεξοδικά τις επιπτώσεις της οικονομικής κρίσης στον τουρισμό και διαπιστώσαμε από 50 000 ενδιαφερομένους σε ολόκληρη την Ευρώπη ότι οι άνθρωποι εξακολουθούν να πηγαίνουν διακοπές - δεν μπορούν να ζήσουν χωρίς τα ταξίδια των διακοπών τους - πλέον όμως, δεν ταξιδεύουν πολύ μακριά, δαπανούν λιγότερα χρήματα και επιλέγουν συχνότερα για τις διακοπές τους την πατρίδα τους Απαιτούν όμως ακόμα τις ίδιες προδιαγραφές, πράγμα που σημαίνει ότι εκείνοι που θα κερδίσουν τώρα είναι εκείνοι που μπορούν να προσφέρουν μια ιδιαίτερη αναλογία τιμής και υπηρεσιών.
<P>
Κάθε μέτρο που λαμβάνει η Επιτροπή στον τομέα αυτόν μπορεί να είναι μόνο συμπληρωματικό σε σχέση με τα μέτρα των κρατών μελών. Δεν έχουμε μια αυτόνομη ευρωπαϊκή πολιτική τουρισμού και θα ήταν υπερβολικό να απαριθμήσουμε αυτήν τη στιγμή τον μεγάλο αριθμό πρωτοβουλιών που μπορούν να αναληφθούν με στόχο να γίνει ευρύτερα γνωστό σε ολόκληρο τον κόσμο, άρα και στην Ευρώπη- το πόσο ελκυστική είναι η Ευρώπη ως τουριστικός προορισμός. Θα ήθελα να αναφέρω ένα μόνο παράδειγμα, καθώς αποδείχθηκε πρόσφατα πολύ επιτυχημένο. Πριν από τρία χρόνια δρομολογήσαμε τον διαγωνισμό "εξέχοντες ευρωπαϊκοί προορισμοί" (EDEN). Ο διαγωνισμός αυτός παρότρυνε τουριστικές περιφέρειες της Ευρώπης να παρουσιάσουν τα επιτεύγματά τους σε ορισμένους τομείς, και τρία χρόνια εμπειριών έδειξαν ότι έχουμε σχεδόν από κάθε άποψη εξαιρετικά τουριστικά προϊόντα σε ολόκληρη την Ευρώπη. Το σημαντικότερο είναι τώρα να καταστήσουμε γνωστά αυτά τα τουριστικά προϊόντα. Για τον λόγο αυτόν δημιουργήσαμε μια διαδικτυακή πύλη που προσφέρει παγκοσμίως πρόσβαση με ένα μόνο κλικ σε όλες τις πληροφορίες από όλα τα κράτη μέλη, οι οποίες αφορούν τον τουρισμό.
<P>
Θέμα: " συμμετοχή των κοινωνικών εταίρων στην οργάνωση και κατάρτιση πολιτικών για την απασχόληση σε εθνικό και ευρωπαϊκό επίπεδο
<P>
Όπως είναι κοινά αποδεκτό, η ένταση και έκταση της οικονομικής κρίσης έχει προκαλέσει επιπρόσθετα σοβαρά προβλήματα στην οργάνωση και λειτουργία των αγορών εργασίας στα κράτη μέλη της Ε.Ε., η διαχείριση των οποίων υπερβαίνει τις εθνικές κεντρικές κυβερνήσεις. Μία από τις σοβαρότερες επιπτώσεις, που αντιμετωπίζουν τα κράτη μέλη είναι η μείωση της απασχόλησης και η αντίστοιχη άνοδος της ανεργίας με αυξητικές τάσεις καθώς και η έντονη δυστοκία στη δημιουργία νέων ποιοτικών και σταθερών θέσεων εργασίας. Επιπλέον, η λειτουργία των εθνικών αγορών εργασίας βρίσκεται σε φάση ανασυγκρότησης με δυσάρεστες συνέπειες για τους εργαζόμενους, καθώς οι συλλογικές συμβάσεις καταστρατηγούνται στην πράξη, η ανασφάλιστη εργασία πολλαπλασιάζεται ενώ οι εργασιακές σχέσεις επιδεινώνονται με την στροφή προς τις ευέλικτες μορφές εργασίας χωρίς την αντίστοιχη ενδυνάμωση των εννοιών της ασφάλειας και της προστασίας στην εργασία.
<P>
Ερωτάται η Επιτροπή ποια είναι η θέση της και αν προβλέπεται η ενεργητικότερη συμμετοχή και εμπλοκή των οργανώσεων των κοινωνικών εταίρων στην διαμόρφωση πολιτικών για τη διασφάλιση της ομαλής οργάνωσης και λειτουργίας των αγορών εργασίας, την αντιμετώπιση της ανεργίας και την ενίσχυση της απασχόλησης σε εθνικό και ευρωπαϊκό επίπεδο;
<SPEAKER ID="426" NAME="Vladimír Špidla" LANGUAGE="CS">
Κύριε Πρόεδρε, κύριε βουλευτή, όπως γνωρίζετε, τα κράτη μέλη είναι πρωτίστως υπεύθυνα για τη δημιουργία και εφαρμογή πολιτικών μέτρων για την αντιμετώπιση της κρίσης και δη των επιπτώσεών της για την απασχόληση. Παρ' όλα αυτά, από τότε που ξέσπασε η κρίση το περασμένο φθινόπωρο, η Επιτροπή ανέλαβε μια σειρά πρωτοβουλιών με στόχο τον περιορισμό των επιπτώσεων της χρηματοπιστωτικής και οικονομικής κρίσης στην αγορά εργασίας.
<P>
Το ευρωπαϊκό σχέδιο οικονομικής ανάκαμψης που παρουσίασε η Επιτροπή τον Νοέμβριο του 2008 και ενέκρινε το Συμβούλιο αφορά την επίλυση επειγόντων θεμάτων και ζητεί επίσης να γίνουν επενδύσεις που θα φέρουν μακροπρόθεσμα οφέλη στην Ένωση. Το σχέδιο ανάκαμψης δίνει έμφαση στη σημασία της εφαρμογής των ολοκληρωμένων πολιτικών που συνοψίζονται στην έννοια της ευελιξίας με ασφάλεια και στοχεύουν στην προστασία των ευρωπαίων πολιτών από τα χειρότερα αποτελέσματα της κρίσης. Σε αυτό το πλαίσιο, δίνει έμφαση σε καθεστώτα μεγαλύτερης ενεργοποίησης, στην επανακατάρτιση και τη βελτίωση των προσόντων και σε μια καλύτερη σύνδεση μεταξύ των προσφερομένων δεξιοτήτων και των αναγκών της αγοράς εργασίας, ενώ υπογραμμίζει την ανάγκη υποστήριξης των πιο ευάλωτων. Στόχος είναι η προστασία της απασχόλησης, ιδίως δε της μακροχρόνιας απασχόλησης και όχι συγκεκριμένων επαγγελμάτων. " εμπειρία δείχνει πως οι βασικοί στόχοι της ευελιξίας με ασφάλεια - δηλαδή η ικανότητα προσαρμογής σε αλλαγές και η διευκόλυνση της μετακίνησης μεταξύ διαφόρων θέσεων εργασίας - είναι εξαιρετικά σημαντικοί σε σχέση με την οικονομική ύφεση και την αυξανόμενη αστάθεια στην αγορά εργασίας.
<P>
" ολοκληρωμένη προσέγγιση προσφέρει ένα ενιαίο πολιτικό πλαίσιο που καθιστά δυνατό τον συντονισμό των προσπαθειών με στόχο την αντιμετώπιση των επιπτώσεων της κρίσης στην απασχόληση και στον κοινωνικό τομέα και που μπορεί να βοηθήσει στην επίτευξη μιας ισορροπίας μεταξύ βραχυπρόθεσμων μέτρων που στοχεύουν στην ικανοποίηση βραχυπρόθεσμων αναγκών, όπως για παράδειγμα η προσωρινή μείωση των ωρών εργασίας, και μακροπρόθεσμων μεταρρυθμίσεων που περιλαμβάνουν για παράδειγμα τη βελτίωση των προσόντων και ενεργές πολιτικές στην αγορά εργασίας.
<P>
Μετά από το σχέδιο ανάκαμψης τον Μάιο αυτού του έτους, συνήλθε η σύνοδος κορυφής για την απασχόληση. Με αυτήν την ευκαιρία οι βασικότεροι συμμετέχοντες επέδειξαν κοινή βούληση να μετριάσουν τις επιπτώσεις της οικονομικής κρίσης στην απασχόληση στην ΕΕ. Σε συνάρτηση με τη σύνοδο κορυφής για την απασχόληση, η Επιτροπή ενέκρινε στις 3 Ιουνίου ανακοίνωση με τίτλο "Κοινή δέσμευση για την απασχόληση", στην οποία έθεσε τρεις κύριες προτεραιότητες ως προς τη δράση: διατήρηση της απασχόλησης, δημιουργία θέσεων εργασίας και προώθηση της κινητικότητας, βελτίωση των δεξιοτήτων και βελτίωση της σύνδεσής τους με τις ανάγκες της αγοράς εργασίας και βελτίωση της πρόσβασης στην αγορά εργασίας. Αυτές οι τρεις βασικές προτεραιότητες εγκρίθηκαν στη συνεδρίαση του Ευρωπαϊκού Συμβουλίου τον Ιούνιο.
<P>
" Επιτροπή είναι απόλυτα πεπεισμένη ότι η συνεργασία με τους κοινωνικούς εταίρους και μεταξύ των κοινωνικών εταίρων έχει εξαιρετική σημασία, ιδίως δε σε περιόδους κρίσης και στις περιπτώσεις αναδιάρθρωσης. Οι κοινωνικοί εταίροι διαδραματίζουν ζωτικής σημασίας ρόλο στη δημιουργία και την εφαρμογή μέτρων για την οικονομική ανάκαμψη. Σε εθνικό επίπεδο, ο ρόλος αυτός απορρέει από τις παραδόσεις και την πείρα που σχετίζεται με τη συμμετοχή των κοινωνικών εταίρων στη χάραξη και την εφαρμογή πολιτικών για την αγορά εργασίας. Σε κοινοτικό επίπεδο συνεχίζονται οι διαβουλεύσεις για τις προταθείσες πολιτικές, ιδίως στο πλαίσιο της τριμερούς κοινωνικής συνόδου κορυφής. Αυτόν τον χρόνο έχει ενταθεί η συνεργασία με τους κοινωνικούς εταίρους της ΕΕ όσον αφορά τις προετοιμασίες για την προαναφερθείσα κοινωνική σύνοδο κορυφής και την ανακοίνωση της 3ης Ιουνίου.
<SPEAKER ID="427" NAME="Κωνσταντίνος Πουπάκης" AFFILIATION="PPE">
Κύριε Πρόεδρε, κύριε Επίτροπε, χαιρόμαστε που και εσείς - όπως φάνηκε από την ομιλία σας - θεωρείτε εξαιρετικά σημαντική την ενεργή συμμετοχή των κοινωνικών εταίρων για τον δημοκρατικό χαρακτήρα και την αποτελεσματικότητα του κοινωνικού διαλόγου, ειδικά μάλιστα αυτή την κρίσιμη στιγμή έντασης της οικονομικής κρίσης που έχουμε μείωση απασχόλησης, ανεργία, ανασφάλιστη εργασία και τόσα άλλα. Γνωρίζοντας όμως μέχρι σήμερα τον τυπικό μόνο χαρακτήρα της συμμετοχής αυτής, θα θέλαμε να μάθουμε εάν προτίθεται η Επιτροπή να λάβει συγκεκριμένα θεσμικά μέτρα για τη διασφάλιση μιας ουσιαστικής συμμετοχής ως προϋπόθεσης τόσο σε ευρωπαϊκό επίπεδο όσο και σε εθνικό με συγκεκριμένες κατευθύνσεις από την Ευρωπαϊκή Ένωση.
<SPEAKER ID="428" NAME="Vladimír Špidla" LANGUAGE="CS">
Κυρίες και κύριοι, πρέπει να πω ότι το άρθρο 138 της Συνθήκης ορίζει σαφώς τη θέση των κοινωνικών εταίρων και τη συμμετοχή τους στις διαπραγματεύσεις για όλα τα σημαντικά κοινωνικά ζητήματα. " Επιτροπή κάνει πλήρη χρήση αυτού του πλαισίου και για τον λόγο αυτόν σε ορισμένους τομείς έχουν ήδη συναφθεί συμφωνίες μεταξύ των κοινωνικών εταίρων, οι οποίες μεταφέρθηκαν ή μεταφέρονται τώρα σε ευρωπαϊκές οδηγίες.
<P>
Όσον αφορά τις θεσμικές ή νομοθετικές αλλαγές, ασφαλώς γνωρίζετε ότι η Επιτροπή πρότεινε τροποποίηση της οδηγίας για την ευρωπαϊκή επιτροπή επιχείρησης που εγκρίθηκε στο πλαίσιο αυτών των διαπραγματεύσεων και ενισχύει τη θέση των ευρωπαίων κοινωνικών εταίρων ιδίως σε διαπραγματεύσεις που αφορούν την αναδιάρθρωση σε διακρατικό επίπεδο. Επίσης, ασφαλώς γνωρίζετε ότι η Επιτροπή υποστηρίζει τη χρησιμοποίηση όλων αυτών των τρόπων αποτελεσματικής παρέμβασης στην αγορά εργασίας Θα ήθελα επίσης να υπογραμμίσω ότι η Επιτροπή επιδεικνύει μεγάλη δραστηριότητα στο πλαίσιο διεθνών οργανισμών, καταβάλλει εντατικές προσπάθειες και υποστηρίζει την εφαρμογή των κυρίων συνθηκών και συμβάσεων της Διεθνούς Οργάνωσης Εργασίας τόσο σε παγκόσμιο όσο και, φυσικά, σε ευρωπαϊκό επίπεδο. Οπωσδήποτε, κατά τη διάρκεια της θητείας αυτής της Επιτροπής σημειώθηκε πρόοδος σχετικά με τη συνεργασία με τους κοινωνικούς εταίρους και είμαι βέβαιος ότι αυτό θα συνεχιστεί, επειδή όπως ήδη δήλωσα ο διάλογος με τους κοινωνικούς εταίρους συμπεριλαμβάνεται στη Συνθήκη και είναι ένα συγκεκριμένο χαρακτηριστικό της ευρωπαϊκής νομοθεσίας, και κατά τη γνώμη μου συνιστά αναντίρρητα μια πρόοδο.
<SPEAKER ID="429" NAME="Γεώργιος Τούσσας" AFFILIATION="GUE/NGL">
Κύριε Πρόεδρε, κύριε Επίτροπε, η στρατηγική της Ευρωπαϊκής Ένωσης για την απασχόληση σηματοδοτεί νέα δέσμη καπιταλιστικών αναδιαρθρώσεων για τη διασφάλιση και αύξηση των κερδών του κεφαλαίου μέσα από την ένταση της εκμετάλλευσης των εργαζόμενων. Φόβος και εμπόριο ελπίδας για τους άνεργους, τις γυναίκες, τους νέους και τις νέες από τη μια, κέρδη για το κεφάλαιο από την άλλη. Τι απαντάτε, κύριε Επίτροπε, στους άνεργους, στους εργαζόμενους με ελαστική προσωρινή ανασφάλιστη εργασία που για πάνω από 4-5 χρόνια εργάζονται στο δημόσιο και ιδιωτικό τομέα, στα περιβόητα stage, και ήδη τους έχει αναγγελθεί η απόλυση; Τι απαντάτε στις γυναίκες που με πρόσχημα την ισότητα ανδρών και γυναικών τους έχει αναγγελθεί η αύξηση των ορίων ηλικίας συνταξιοδότησης από 5-17 χρόνια, όπως συμβαίνει στην Ελλάδα;
<SPEAKER ID="430" NAME="Vladimír Špidla" LANGUAGE="CS">
Όσον αφορά την ευρωπαϊκή πολιτική για την απασχόληση, θα ήθελα να πω ότι κατά την προ της κρίσης περίοδο ο αριθμός των εργαζομένων είχε φθάσει στα υψηλότερα επίπεδα που έχουν σημειωθεί στην Ευρώπη. Αυτό δείχνει σε κάποιο βαθμό την επιρροή των ευρωπαϊκών πολιτικών για την απασχόληση στην αγορά εργασίας. Ως προς τις ερωτήσεις σας που αφορούν ένα σύστημα κοινωνικής ασφάλισης και ασφάλειας βάσει της Συνθήκης, τα συστήματα αυτά εμπίπτουν στην αρμοδιότητα των κρατών μελών.
<SPEAKER ID="431" NAME="Bernd Posselt" AFFILIATION="PPE">
(DE) Θα ήθελα απλά να ευχαριστήσω τον Επίτροπο κατά την τελευταία του εμφάνιση ενώπιόν μας για το έργο που επιτέλεσε. Λυπάμαι που δεν θα το ξαναδούμε σε αυτήν την αίθουσα και ήθελα απλά να το πω αυτό δημόσια εδώ. Συχνά οι απόψεις μας ήταν αντίθετες, όμως υπήρξε ένας καλός Επίτροπος.
<SPEAKER ID="432" NAME="Πρόεδρος">
Σας ευχαριστώ για την παρατήρηση αυτή, κύριε Posselt. Απέφυγα να κάνω τα ίδια σχόλια απόψε σε άλλους Επιτρόπους. Δεν είμαστε απόλυτα βέβαιοι ίσως να ξανάρθουν για μερικές ακόμα εβδομάδες!
<P>
Ζητώ συγγνώμη από τους συναδέλφους που είχαν την ευγένεια να παραστούν και των οποίων οι ερωτήσεις δεν συζητήθηκαν.
<P>
Οι ερωτήσεις στις οποίες δεν δόθηκε απάντηση ελλείψει χρόνου θα λάβουν γραπτές απαντήσεις (βλ. Παράρτημα).

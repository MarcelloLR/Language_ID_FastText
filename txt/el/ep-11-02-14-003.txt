<CHAPTER ID="003">
Δηλώσεις της Προεδρίας
<SPEAKER ID="007" NAME="Πρόεδρος">
Θα ήθελα να κάνω ορισμένες παρατηρήσεις σε σχέση με την έναρξη αυτής της περιόδου συνόδου. Το βλέμμα μας σήμερα είναι στραμμένο προς τους γείτονες της Ευρωπαϊκής Ένωσης στα νότια. Τα πρωτοφανή συμβάντα των τελευταίων ημερών στην Αίγυπτο έδωσαν νέα πνοή στις κοινωνίες της περιοχής. Θαυμάζουμε το θάρρος τους, την αποφασιστικότητα και τις φιλοδοξίες τους για δημοκρατία. Αυτή η στάση έχει ήδη φέρει σημαντικές αλλαγές, τις οποίες υποστηρίζουμε απόλυτα. Λυπούμεθα, ωστόσο, που αυτό δεν συνέβη χωρίς την απώλεια ζωών. Καλούμε όλες τις κυβερνήσεις της περιοχής να ξεκινήσουν διάλογο με τους πολίτες τους. Θέλουμε να δοθεί τέλος σε κάθε μορφή παρενόχλησης των ατόμων που διαδηλώνουν ειρηνικά και να αρθούν οι μακροχρόνιες καταστάσεις έκτακτης ανάγκης. Ζητούμε την αποκατάσταση της πλήρους ελευθερίας του λόγου. " φωνή αυτών των ανθρώπων πρέπει να εισακουστεί. Αποτελεί επίσης σημαντικό στόχο για ολόκληρη την Ευρωπαϊκή Ένωση και για όλους εμάς. Ας θυμηθούμε ότι το 1989 πολλοί Ευρωπαίοι πολιτικοί φοβούνταν τις αλλαγές στην Κεντρική και την Ανατολική Ευρώπη, οπότε ας μην φοβόμαστε να συμμετάσχουμε πλήρως από πολιτική και οικονομική άποψη. Ας βοηθήσουμε τους γείτονές μας να επιτύχουν τις δημοκρατικές τους φιλοδοξίες, έτσι ώστε να θέλουν να ζήσουν στις χώρες τους και να μπορέσουν να το κάνουν με αξιοπρέπεια, και να μην αναγκαστούν να μεταναστεύσουν. Ας δουλέψουμε γι' αυτόν τον σκοπό μαζί σαν αληθινή κοινότητα.
<P>
(Χειροκροτήματα)
<P>
Αναφορικά με τα συμβάντα στις χώρες των γειτόνων μας στα νότια, θα ήθελα επίσης να επιστήσω την προσοχή στο γεγονός ότι ορισμένα από τα κράτη μέλη της Ευρωπαϊκής Ένωσης έγιναν στόχος σημαντικού αριθμού μεταναστών από αυτήν την περιοχή. " Ένωση θα πρέπει να δράσει γρήγορα και συντονισμένα για να στηρίξει αυτά τα κράτη μέλη που βιώνουν αυξημένη εισροή προσφύγων. Στην Ευρωπαϊκή Ένωση, επιμεριζόμαστε αυτήν την υποχρέωση και αυτήν την ευθύνη.
<P>
" επόμενη πληροφορία είναι ότι, στις 12 Φεβρουαρίου, τιμήσαμε τη Διεθνή "μέρα κατά της χρησιμοποίησης παιδιών ως στρατιωτών. Εκτιμάται ότι επί του παρόντος εμπλέκονται άμεσα 200.000 έως 300.000 παιδιά σε ένοπλες συγκρούσεις σε πάνω από 20 χώρες σε όλο τον κόσμο. Το Ευρωπαϊκό Κοινοβούλιο συμμετέχει ενεργά στη μάχη κατά της επαίσχυντης πρακτικής της χρησιμοποίησης παιδιών σε ένοπλες συγκρούσεις.
<P>
Τέλος, φτάνουν σε μας συγκλονιστικές εικόνες από το Ιράν. Από την αρχή του έτους, εκτελέστηκαν εκεί τρεις φορές περισσότερα άτομα απ' ό,τι την ίδια περίοδο πέρυσι. Ιδιαίτερα ανησυχητικές είναι οι θανατικές ποινές που επιβάλλονται σε πολιτικούς αντιφρονούντες. Καλώ τις ιρανικές αρχές να επιβάλουν μορατόριουμ στη θανατική ποινή και, στο μέλλον, να την διαγράψουν από τον κατάλογο των ποινών που προβλέπονται στο Ιράν.

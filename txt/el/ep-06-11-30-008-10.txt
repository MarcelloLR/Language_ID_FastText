<CHAPTER ID="008-10">
10. Δραστηριότητες έρευνας, τεχνολογικής ανάπτυξης και επίδειξης (2007-2013) (ψηφοφορία) 
<P>
- Πριν από την ψηφοφορία:
<SPEAKER ID="095" NAME="Giles Chichester " AFFILIATION="PPE-DE">
συντάκτης της γνωμοδότησης της Επιτροπής Βιομηχανίας, Έρευνας και Ενέργειας. - (EN) Επιθυμώ απλώς να ενημερώσω το Σώμα ότι η συμβιβαστική δέσμη τροπολογιών, η οποία είναι στην πρώτη ομάδα τροπολογιών, και η τροπολογία 15 αντιπροσωπεύουν έναν συμβιβασμό με το Συμβούλιο και την Επιτροπή, ο οποίος επετεύχθη με σκληρές διαπραγματεύσεις. Θα παρότρυνα τους συναδέλφους να υπερψηφίσουν τη δέσμη και να καταψηφίσουν κάθε άλλη τροπολογία, άσχετα από το περιεχόμενο ή τα πλεονεκτήματά της, επειδή έχουμε μια συμφωνία η οποία θα επιτρέψει στο πρόγραμμα πλαίσιο να προχωρήσει και να εφαρμοστεί τον Ιανουάριο. " έγκριση κάθε άλλης τροπολογίας θα μπορούσε να διακυβεύσει την πρόοδο του προγράμματος λόγω επανάληψης της διαδικασίας, γεγονός που θα προκαλούσε μεγάλη ανησυχία στην κοινότητα των ερευνητών.
<P>
(Χειροκροτήματα)
<SPEAKER ID="096" NAME="Carlo Casini" AFFILIATION="PPE-DE">
(IT) Κύριε Πρόεδρε, κυρίες και κύριοι, κατέθεσα τις τροπολογίες αριθ. 47 και 48. Ωστόσο, όσον αφορά τη δεύτερη τροπολογία, την τροπολογία αριθ. 48, επήλθε μια διόρθωση της κοινής θέσης προς την κατεύθυνση αυτής της τροπολογίας. Δηλώνω συνεπώς ικανοποιημένος, καθώς δεν έχει νόημα να τεθεί σε ψηφοφορία μια τροπολογία που έχει γίνει ήδη δεκτή.
<P>
" δεύτερη τροπολογία κρίθηκε μη αποδεκτή κατά το δεύτερο μέρος της, εκείνο δηλαδή που όριζε τη σημερινή ημερομηνία της 30ής Νοεμβρίου ως τελική προθεσμία για την καταστροφή εμβρύων που χρησιμοποιούνται για την προμήθεια βλαστικών κυττάρων. Δεν συμφωνώ με τη δήλωση απόρριψης, κατά της οποίας δεν μπορώ δυστυχώς να κάνω τίποτα. Αυτό που απομένει από το άρθρο είναι η αντικατάσταση της λέξης "εξαγωγή" που εμφανίζεται στην κοινή θέση, με τη λέξη "χρήση" όπως είχε προτείνει ήδη το Κοινοβούλιο κατά την πρώτη ανάγνωση.
<P>
Είναι ένα ζήτημα δευτερεύουσας σημασίας, αν και πιστεύω πως πρόκειται για μια πρόταση που θα πρέπει να γίνει δεκτή, καθώς ο κ. Επίτροπος δήλωσε εχθές το βράδυ ότι η Επιτροπή δέχεται τη λέξη "χρήση" και όχι τη λέξη "εξαγωγή" σε όλη τη φάση ανάπτυξης του προγράμματος, πράγμα που σημαίνει στην πράξη ότι δεν θα χρηματοδοτείται καμία έρευνα που προβλέπει την καταστροφή εμβρύων. Συνεπώς, εάν συμφωνούν και οι συνάδελφοι που υπέγραψαν την τροπολογία, θα έλεγα ότι δεν πρέπει να επιμείνουμε στην ψηφοφορία επ' αυτού του σημείου.
<SPEAKER ID="097" NAME="Vittorio Prodi" AFFILIATION="ALDE">
(IT) Κύριε Πρόεδρε, κυρίες και κύριοι, αναφέρομαι στην παρέμβαση του συναδέλφου μου κ. Casini και στην τροπολογία αριθ. 49 που κατέθεσα μαζί με άλλους συναδέλφους. Εχθές το βράδυ ο Επίτροπος Potočnik παρείχε σαφείς διαβεβαιώσεις σχετικά με τη δήλωση της Επιτροπής και συνεπώς, όσον αφορά εμένα, δηλώνω ικανοποιημένος και πιστεύω πως δεν πρέπει να επιμείνουμε σε αυτήν την τροπολογία. Αυτή ασφαλώς είναι η προσωπική μου άποψη επί του θέματος, αλλά εάν υπάρχουν και άλλοι ενδιαφερόμενοι μπορούν προφανώς να επιμείνουν στην τροπολογία.
<SPEAKER ID="098" NAME="Philippe Busquin" AFFILIATION="PSE">
(FR) Κύριε Πρόεδρε, πιστεύω ότι είναι απαραίτητο να επανέλθουμε στην πρόταση του κ. Chichester. " δέσμη πρέπει να υποβληθεί προς ψήφιση στο σύνολό της και οι ερμηνείες ορισμένων σχετικά με την απάντηση της Επιτροπής είναι λανθασμένες. " Επιτροπή υπήρξε εξαιρετικά σαφής. Ανέφερε ότι επρόκειτο να εφαρμόσει το πρωτόκολλο συμφωνίας - μια συνημμένη δήλωση που αποσκοπεί στο ότι η έρευνα όσον αφορά τα εφεδρικά εμβρυϊκά βλαστικά κύτταρα θα διεξάγεται κάτω από εξαιρετικά αυστηρές συνθήκες που θα διέπονται από ζητήματα δεοντολογίας. Επομένως, δεν τίθεται ζήτημα επανάληψης της συζήτησης. Κάθε φορά συμβαίνει το ίδιο και πιστεύω ότι πρέπει να συμφωνήσουμε με την πρόταση του κ. Chichester.
<P>
(Χειροκροτήματα)
<SPEAKER ID="099" NAME="Hiltrud Breyer" AFFILIATION="Verts/ALE">
(DE) Κύριε Πρόεδρε, μετά από την αγόρευση του κ. Busquin έχουμε πραγματικά πρόβλημα. " Επιτροπή διατύπωσε χθες σαφή γνώμη, στην οποία αναφέρθηκαν ο κ. Casini και ο κ. Prodi. Τώρα, ο κ. Busquin διατυπώνει αμφιβολίες. Ο κ. Prodi και ο κ. Casini υπονόησαν ότι θα αποσύρουν τις τροπολογίες τους, όμως πριν γίνει αυτή η ψηφοφορία, χρειαζόμαστε οπωσδήποτε και πάλι μια επιβεβαίωση. Ως εκ τούτου παρακαλώ να δώσουμε ξανά τον λόγο στον κ. Potočnik για να επαναλάβει τη χθεσινή του δήλωση.
<P>
(Διαμαρτυρίες)
<P>
Μας λένε διαφορετικά πράγματα, ωστόσο πρέπει να μπορούμε να προχωρήσουμε στην ψηφοφορία και όλοι να ξέρουν για ποιο πράγμα ψηφίζουμε.
<SPEAKER ID="100" NAME="Πρόεδρος">
Σας ευχαριστώ, κυρία Breyer. " κατάσταση είναι απλή. Ο κ. Casini απέσυρε τις τροπολογίες του· έκανε την πολιτική δήλωσή του. Οι κ.κ. Prodi και Busquin κατέστησαν σαφή τη θέση τους. Όλοι κατανοούν ότι αποτελεί επιθυμία του Σώματος να συνεχίσει με βάση τις ομαδικές ψηφοφορίες, και αυτό θα κάνουμε.

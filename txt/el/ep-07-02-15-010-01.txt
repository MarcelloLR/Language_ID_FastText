<CHAPTER ID="010-01">
1. Διάλογος μεταξύ της κινεζικής κυβέρνησης και των απεσταλμένων του Δαλάϊ Λάμα (συζήτηση) 
<SPEAKER ID="163" NAME="Πρόεδρος">
" ημερήσια διάταξη προβλέπει τη συζήτηση έξι προτάσεων ψηφίσματος σχετικά με τον διάλογο μεταξύ της κινεζικής κυβέρνησης και των απεσταλμένων του Δαλάι Λάμα.
<SPEAKER ID="164" NAME="Erik Meijer " AFFILIATION="GUE/NGL">
συντάκτης. - (NL) Κύριε Πρόεδρε, δεν είναι καλό που ο κόσμος γενικά ανέχτηκε τόσο πολύ καιρό την αντίληψη της Κίνας ότι το Θιβέτ αποτελεί αναπόσπαστο τμήμα της. Οι Θιβετιανοί ενσωματώνουν τον δικό τους πολιτισμό σε αφιλόξενες συνθήκες διαβίωσης, απομονωμένοι ψηλά στα βουνά. Εδώ και πολύ καιρό, η Κίνα δεν μπόρεσε να αντισταθεί στον πειρασμό να θεωρεί αυτή την περιοχή ως μια εφεδρεία που μπορεί να απορροφήσει τμήματα του δικού της πολύ μεγάλου πληθυσμού.
<P>
Πρόκειται για ένα πρόβλημα που αφορά όχι μόνο τον πληθυσμό του Θιβέτ, αλλά και τον πληθυσμό της γειτονικής και πιο εύκολα προσβάσιμης επαρχίας Xinjiang, πατρίδας των Ουιγούρων, οι οποίοι συγγενεύουν με τους τουρκόφωνους πληθυσμούς, όπως οι Καζάκοι, οι Κιργίζιοι και οι Ουζμπέκοι. Φοβούνται ότι θα γίνουν μειονότητες στις ίδιες τους τις χώρες και θα χάσουν όλα όσα αγαπούν. Επίσης, δεν πρέπει ασφαλώς να εξιδανικεύουμε τις παραδοσιακές συνθήκες διαβίωσης Θιβετιανών και Ουιγούρων. Αν και απαιτούνται σαρωτικές αλλαγές, αυτές δεν πρέπει να επιβληθούν έξωθεν ή, το σπουδαιότερο, να εξυπηρετούν εξωτερικά συμφέροντα.
<P>
Καθώς η Κίνα είναι η χώρα με τον μεγαλύτερο πληθυσμό στον κόσμο και ανερχόμενη οικονομική δύναμη, είναι εξαιρετικά απίθανο να δοθεί στο Θιβέτ η ευκαιρία να εξελιχθεί σε ανεξάρτητο κράτος. Αυτό καθιστά πιο σημαντικό το γεγονός ότι, πενήντα χρόνια μετά τη σοβαρότερη σύγκρουση, θα πρέπει να υπάρξει συμφιλίωση με την οποία, στο εσωτερικό της Κίνας, οι Θιβετιανοί θα μπορούν να διατηρήσουν τα πολυτιμότερα χαρακτηριστικά της ατομικότητάς τους και δεν θα διατρέχουν πλέον τον κίνδυνο να πέσουν θύματα κρατικής βίας. Αυτές τις μέρες, η ιδεολογία της προόδου που κυριαρχεί στην Κίνα εδώ και 60 χρόνια σχεδόν εστιάζεται κυρίως στην οικονομική μεγέθυνση. Μολονότι αυτό έχει τα μειονεκτήματά του, προσφέρει μεγαλύτερες δυνατότητες για ανοχή και αναγνώριση της πολυμορφίας από ό,τι παλαιότερα. Ένας διάλογος για την πολιτισμική ιδιαιτερότητα και τη διακυβέρνηση στο εσωτερικό της Κίνας θα πρέπει να επιφέρει οφέλη. " Ομάδα μου είναι υπέρ οιουδήποτε πράγματος το οποίο μπορεί να συμβάλει σε αυτόν τον διάλογο και σε ειρηνικές λύσεις.
<SPEAKER ID="165" NAME="Marco Cappato " AFFILIATION="ALDE">
συντάκτης. - (IT) Κύριε Πρόεδρε, κυρίες και κύριοι, μιλώ εξ ονόματος της Ομάδας της Συμμαχίας Δημοκρατών και Φιλελεύθερων για την Ευρώπη απλώς για να συμφωνήσω με το αίτημα που απευθύνεται, κατά κύριο λόγο, προς το κινέζικο καθεστώς να ξεκινήσει εκ νέου ο διάλογος - και ας μην ξεχνούμε ότι το αίτημα αυτό απευθύνεται επίσης και στα ευρωπαϊκά θεσμικά μας όργανα.
<P>
Ως Ευρωπαϊκό Κοινοβούλιο, είχαμε προτείνει στο παρελθόν τον διορισμό ενός ειδικού αντιπροσώπου που θα ασχοληθεί με το ζήτημα του Θιβέτ, γνωρίζουμε όμως ότι η πρόταση δεν έχει εφαρμοστεί έως σήμερα. Κατά την άποψή μου, θα ήταν μια χρήσιμη και απτή συμβολή. Υπάρχουν επίσης και άλλα μέσα, όπως για παράδειγμα μια δήλωση εκ μέρους της Προεδρίας της Ευρωπαϊκής Ένωσης.
<P>
Ελπίζω ότι η συζήτηση και ο διάλογος δεν θα περιοριστούν σε μια απλή πρόσκληση προς το κινέζικο καθεστώς, καθώς το εν λόγω αίτημα αφορά άμεσα και σε μέγιστο βαθμό τα θεσμικά όργανα της Ευρωπαϊκής Ένωσης. Αυτό δεν θα πρέπει να μας φοβίζει.
<P>
Το Κοινοβούλιο έχει αποδείξει ότι δεν τρέφει αφελείς αυταπάτες όταν τονίζει τη σπουδαιότητα των πολιτικών και εμπορικών σχέσεων με το κινέζικο καθεστώς. Σε αυτήν την Αίθουσα, κανείς δεν επιθυμεί να αρνηθεί την πραγματική σπουδαιότητα αυτών των σχέσεων. Ούτε όμως είναι ανάγκη να διαπράξουμε το αντίθετο λάθος, με άλλα λόγια να "δηλητηριάσουμε" μια γραμμή δράσης που είναι, ξεκάθαρα, ιδιαίτερα δημοφιλής, όχι στο πλαίσιο των θεσμικών οργάνων αλλά μεταξύ των πολιτών. Το θέμα του Θιβέτ και η προώθηση του διαλόγου είναι ζητήματα που έχουν την υποστήριξη των ευρωπαίων πολιτών.
<P>
Γι' αυτόν τον λόγο, δεν θα πρέπει να επιτρέψουμε στην υπερβολική ατολμία που οφείλεται σε άλλους λόγους να επηρεάσει την παρούσα συζήτηση, την προσοχή στα ανθρώπινα δικαιώματα ή την επανέναρξη του διαλόγου.
<SPEAKER ID="166" NAME="Eva Lichtenberger " AFFILIATION="Verts/ALE">
συντάκτρια. - (DE) Κύριε Πρόεδρε, κυρίες και κύριοι, θα ήθελα να ευχαριστώ όλους εσάς που παρευρεθήκατε σε αυτή τη συζήτηση για το Θιβέτ - κυρίως σήμερα που έχουμε φτάσει σε ένα σημαντικό σημείο, με τις λύσεις σε ένα πρόβλημα που υπέβοσκε επί δεκαετίες να είναι εφικτές. Ωστόσο αυτό μπορεί να συμβεί μόνο, εάν η κινεζική κυβέρνηση πάψει επίσης να εγείρει σκοπίμως συγκεκριμένα ζητήματα ως προσκόμματα. Για παράδειγμα, είναι απαράδεκτο να τίθεται στο επίκεντρο το ιστορικό ζήτημα· δηλαδή να τίθεται το ερώτημα εάν ποτέ το Θιβέτ ήταν τμήμα της Κίνας ή όχι. Αυτή είναι μια εντελώς εσφαλμένη ερώτηση. Αντ' αυτού πρέπει να κοιτάξουμε στο μέλλον.
<P>
Είμαστε αναγκασμένοι να επαναλαμβάνουμε διαρκώς ότι ο Δαλάι Λάμα και οι ίδιοι οι θιβετιανοί αγωνίζονται για την αυτονομία τους -και όχι μόνο στα χαρτιά- που θα τους χαρίσει πολιτιστική και θρησκευτική ελευθερία και πρόσβαση στην εκπαίδευση. Δεν αμφισβητούν την πολιτική της "μίας Κίνας". Αυτό πρέπει να τονίζεται συνεχώς, μολονότι οι εκκλήσεις της κινεζικής πρεσβείας, τις οποίες έχουν αναμφίβολα δεχθεί πολλοί συνάδελφοί μου τις τελευταίες ημέρες, μαρτυρούν μια εντελώς διαφορετική κατάσταση. Μπορώ να σας πω ότι γνωρίζουμε πώς έχουν τα πράγματα. Χρειαζόμαστε τον διάλογο και θέλουμε αυτόν τον διάλογο. " Ευρώπη πρέπει να τον υποστηρίξει - σε αυτό το σημείο συμφωνώ απολύτως με τον προηγούμενο αγορητή. " Ευρώπη πρέπει να θέσει αυτόν τον διάλογο με μεγαλύτερη ένταση στο επίκεντρο και επίσης να τον διενεργήσει σε επίσημο επίπεδο.
<SPEAKER ID="167" NAME="Alexandra Dobolyi " AFFILIATION="PSE">
συντάκτρια. - (EN) Κύριε Πρόεδρε, ο διάλογος μεταξύ της κυβέρνησης της Κίνας και των αντιπροσώπων του Δαλάι Λάμα πρέπει να χαιρετιστεί θερμά και θα πρέπει να συνεχίσει να λαμβάνει την έγκριση και την υποστήριξή μας. Μόνο μέσα από μελλοντοστραφή διάλογο θα εξευρεθούν ρεαλιστικές λύσεις που θα ικανοποιούν τις προσδοκίες του λαού του Θιβέτ και θα σέβονται πλήρως την κυριαρχία και την εδαφική ακεραιότητα της Κίνας. Ας έχουμε πάντοτε κατά νουν ότι η πολιτική της "μίας Κίνας" αποτελεί μακρόχρονη θέση της ΕΕ.
<P>
" υποστήριξή μας είναι αδιαμφισβήτητη, αλλά θα πρέπει και να διασφαλίσουμε την εν λόγω υποστήριξη και στην πράξη. Αυτή η υποστήριξη στην πράξη θα πρέπει να παρέχεται στο πλαίσιο της νέας συμφωνίας εταιρικής σχέσης και συνεργασίας μεταξύ της Ευρωπαϊκής Ένωσης και της Κίνας. Προσωπικά, δεν τάσσομαι υπέρ της ιδέας ειδικού αντιπροσώπου για το Θιβέτ, επειδή ήδη διαθέτουμε αρκετά μέσα για να διευκολύνουμε αυτόν τον διάλογο.
<P>
" Κίνα έχει να διαδραματίσει εξαιρετικά θετικό ρόλο στις διεθνείς υποθέσεις. Ένα μόνο παράδειγμα: μόλις χθες η Κίνα συνέβαλε ουσιαστικά στην επιτυχία των εξαμερών συνομιλιών για τη Βόρειο Κορέα. Αυτό μπορούμε να το χρησιμοποιήσουμε ως παράδειγμα και ως δίδαγμα. Αν η Κίνα μπορεί να συμβάλλει θετικά μέσω δομημένου διαλόγου στην περιφερειακή ειρήνη και σταθερότητα, τότε μπορούμε και να εντάξουμε την Κίνα σε ένα διάλογο ο οποίος θα βοηθήσει στη δημιουργία κλίματος εμπιστοσύνης που θα επιτρέψει την εξεύρεση ρεαλιστικής λύσης στο θέμα του Θιβέτ.
<SPEAKER ID="168" NAME="Marek Aleksander Czarnecki " AFFILIATION="UEN">
συντάκτης. - (PL) Κύριε Πρόεδρε, στις 26 Οκτωβρίου 2006 το Ευρωπαϊκό Κοινοβούλιο ενέκρινε ένα ψήφισμα που καταδίκαζε τον πυροβολισμό εναντίον άοπλων γυναικών και παιδιών στη διάβαση Nangpa-la. Ζητήσαμε επίσης την τιμωρία των υπαιτίων. Το γεγονός αυτό προκάλεσε κατακραυγή σε όλο τον κόσμο, αλλά χωρίς αποτέλεσμα, εφόσον η κατάσταση στην περιοχή παραμένει αμετάβλητη. Είναι αλήθεια ότι δεν έχουμε λάβει τελευταία πληροφορίες για άλλες άγριες δολοφονίες, αλλά αυτό δεν σημαίνει ότι η κατάσταση έχει βελτιωθεί.
<P>
Μου φαίνεται ότι ελάχιστα έχουν αλλάξει σε αυτή τη μακρόχρονη σύγκρουση στη διάρκεια των τριών μηνών που πέρασαν από την τελευταία μας συζήτηση. Πρέπει να είμαστε συνεπείς, ωστόσο, και οι σκέψεις μας θα πρέπει να εστιάζονται στα δικαιώματα των 6 εκατομμυρίων ανθρώπων που επηρεάζονται από τα προβλήματα στην περιοχή. Πρόκειται για μια περιοχή όπου τα ανθρώπινα δικαιώματα εξακολουθούν να παραβιάζονται συνεχώς, ακόμη και στον 21ο αιώνα. Κατά την άποψή μου, το πρόβλημα αυτό πρέπει να αποτελέσει προτεραιότητα για τον νέο Πρόεδρο του Ευρωπαϊκού Κοινοβουλίου και, ως εκ τούτου, κυρίες και κύριοι, για όλους εμάς.
<SPEAKER ID="169" NAME="Thomas Mann " AFFILIATION="PPE-DE">
συντάκτης. - (DE) Κύριε Πρόεδρε, πόσο χρήσιμες είναι οι διμερείς συζητήσεις, εάν δεν έχουν απτά αποτελέσματα; Μήπως συγκαλύπτουν την ανικανότητα ανάληψης δράσης ή μήπως συμβάλλουν τουλάχιστον στην οικοδόμηση εμπιστοσύνης; Το Ευρωπαϊκό Κοινοβούλιο δικαίως ζητά την επανέναρξη του διαλόγου, ο οποίος πραγματοποιήθηκε για τελευταία φορά πριν από έναν χρόνο, ανάμεσα στους εκπροσώπους του Δαλάι Λάμα και την κινεζική κυβέρνηση. Τα θέματα της ημερήσιας διάταξης θα πρέπει να περιλαμβάνουν την άρση των αντιποίνων, τον τερματισμό των παραβιάσεων των ανθρωπίνων δικαιωμάτων, καθώς και συγκεκριμένα μέτρα που θα διασφαλίσουν στο θιβετιανό λαό πολιτιστική και θρησκευτική αυτονομία.
<P>
Ο διάλογος ξεκίνησε τον Σεπτέμβριο του 2002. " Κίνα τον παρεμπόδιζε για 12 μήνες. Οι λόγοι είναι πάντοτε οι ίδιοι: πρέπει να εκπληρωθούν κάποιες προϋποθέσεις· ο Δαλάι Λάμα δεν ενδιαφέρεται για τη βελτίωση των σχέσεων και αγωνίζεται για την ανεξαρτησία του Θιβέτ. Αυτό απλά δεν είναι αληθές. Για χρόνια, η Αυτού Αγιότητα δεν ενδιαφέρεται για ένα ανεξάρτητο κράτος, αλλά για την αυτονομία του Θιβέτ. Υπάρχουν καλά παραδείγματα αυτού του νομικού καθεστώτος ακόμα και στην ΕΕ. " Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών υποστηρίζει τέσσερις θέσεις, όπως σχεδόν όλες οι άλλες Ομάδες σε αυτό το Σώμα. Πρώτον, πρέπει να διοριστεί ένας ειδικός εντεταλμένος της ΕΕ για το Θιβέτ. Δεν αρκεί το ζήτημα αυτό να παραπέμπεται στο περιθώριο του διαλόγου ΕΕ-Κίνας. Δεύτερον, θέλουμε η Επιτροπή να καταστήσει το Θιβέτ αναπόσπαστο τμήμα της συμφωνίας πλαισίου εταιρικής σχέσης και συνεργασίας ΕΕ-Κίνας. Ζητούμε η Επιτροπή να ενημερώνει το Κοινοβούλιο για την πρόοδο και για τυχόν οπισθοδρόμηση. Τρίτον, το Συμβούλιο πρέπει να περιλαμβάνει στην ετήσια έκθεσή του πληροφορίες σχετικά με τις τρέχουσες εξελίξεις όσον αφορά τον διάλογο Κίνας-Θιβέτ. Τέταρτον, η ΕΕ πρέπει να χαράξει κοινές στρατηγικές με τους εταίρους της σε όλο τον κόσμο, ιδιαίτερα τις "ΠΑ.
<P>
Ελπίζω διακαώς ότι οι εκπρόσωποι της Λαϊκής Δημοκρατίας της Κίνας θα κατανοήσουν την επιθυμία της διεθνούς κοινότητας -όπως εκφράστηκε μόλις από τους συναδέλφους μου- να ξαναρχίσει επιτέλους η Κίνα αυτόν τον διάλογο με τους Θιβετιανούς. Σε τελευταία ανάλυση, οι εκπρόσωποι της Κίνας ανησυχούν πολύ περισσότερο για ευμενείς κριτικές του Τύπου ενόψει των Ολυμπιακών Αγώνων του 2008 στο Πεκίνο.
<SPEAKER ID="170" NAME="Laima Liucija Andrikienė" LANGUAGE="LT">
Πιστεύω ότι οι σημερινές συζητήσεις για τον διάλογο μεταξύ της κινεζικής κυβέρνησης και των εκπροσώπων του Δαλάι Λάμα είναι ιδιαιτέρως σημαντικές για πολλούς λόγους, αλλά πάνω από όλα, διότι στις 17 Ιανουαρίου του τρέχοντος έτους ξεκίνησαν επίσημα οι διαπραγματεύσεις στο Πεκίνο για μια νέα συμφωνία σχετικά με τα βασικά σημεία της εταιρικής σχέσης και της συνεργασίας μεταξύ της Ευρωπαϊκής Ένωσης και της Κίνας. Έχουμε εκφράσει επανειλημμένα την υποστήριξή μας για την αφοσίωση της κυβέρνησης της Λαϊκής Δημοκρατίας της Κίνας και της αγιότητας του Δαλάι Λάμα όσον αφορά την επίλυση του ζητήματος του Θιβέτ μέσω του διαλόγου.
<P>
Πιστεύω ότι το Ευρωπαϊκό Κοινοβούλιο, το οποίο στο παρελθόν έχει υιοθετήσει περισσότερα από ένα ψηφίσματα για το Θιβέτ, σχετικά με την κατάσταση των ανθρωπίνων δικαιωμάτων στη Λαϊκή Δημοκρατία της Κίνας αλλά και σχετικά με τον διάλογο μεταξύ της Λαϊκής Δημοκρατίας της Κίνας και των εκπροσώπων του Δαλάι Λάμα, πρέπει να προτρέψει το Ευρωπαϊκό Συμβούλιο, την Επιτροπή και τα κράτη μέλη της Ευρωπαϊκής Ένωσης να στηρίξουν ενεργά την εντατικοποίηση αυτού του διαλόγου και να αναζητήσουν ένα αποτέλεσμα. Ενώ δεν έχουν ακόμη επιτευχθεί χειροπιαστά αποτελέσματα στην επίλυση αυτών των βασικών ζητημάτων, το Κοινοβούλιο θα πρέπει -κατόπιν διαβούλευσης και με τα δύο μέρη- να αξιολογήσει ποιος είναι ο περαιτέρω ρόλος που μπορεί να διαδραματίσει η ΕΕ επιδιώκοντας να διευκολύνει την επίλυση του ζητήματος του Θιβέτ μέσω διαπραγμάτευσης, και θα πρέπει να διορίσει έναν ειδικό απεσταλμένο της Ευρωπαϊκής Ένωσης στο Θιβέτ.
<P>
Υποστηρίζω τη θέση του υπό συζήτηση ψηφίσματος να καλέσουμε τον Ύπατο Εκπρόσωπο/Γενικό Γραμματέα του Συμβουλίου να περιλάβει στην ετήσια έκθεση για τη γενική διεθνή πολιτική και πολιτική ασφαλείας προς το Κοινοβούλιο πληροφορίες σχετικά με την εξέλιξη του διαλόγου ανάμεσα στην κυβέρνηση της Λαϊκής Δημοκρατίας της Κίνας και τους απεσταλμένους της αγιότητας του Δαλάι Λάμα το 2007 και εφεξής.
<P>
Πιστεύω ότι η χώρα που ασκεί επί του παρόντος την προεδρία του Συμβουλίου -η Γερμανία- θα μπορούσε να εκπονήσει και να αποδεχτεί μια δήλωση που θα έδειχνε πώς η Ευρωπαϊκή Ένωση μπορεί να συνδράμει στην επίτευξη μιας ειρηνικής επίλυσης του ζητήματος του Θιβέτ μέσω διαπραγματεύσεων.
<P>
Εν κατακλείδι, θα ήθελα να ευχαριστήσω τον κ. Thomas Mann και άλλους συναδέλφους που ανέλαβαν την πρωτοβουλία για το ψήφισμα που εξετάζουμε σήμερα.
<P>
(Χειροκροτήματα)
<SPEAKER ID="171" NAME="Lidia Joanna Geringer de Oedenberg">
εξ ονόματος της Ομάδας PSE. - (PL) Κύριε Πρόεδρε, το ζήτημα του καθεστώτος του Θιβέτ εγείρεται στο Ευρωπαϊκό Κοινοβούλιο πολλές φορές ετησίως. Μέχρι στιγμής, ωστόσο, τα ψηφίσματα που έχουμε εγκρίνει δεν έχουν οδηγήσει σε κανένα χειροπιαστό αποτέλεσμα. Το ίδιο ισχύει δυστυχώς για τις διαβουλεύσεις που πραγματοποιούνται από το 2002 μεταξύ των Θιβετιανών και τις κινεζικής κυβέρνησης.
<P>
Το πρόβλημα του Θιβέτ παραμένει άλυτο. Εν τω μεταξύ, πάνω από 1 200 000 από τα έξι εκατομμύρια Θιβετιανών έχουν χάσει τη ζωή τους υπό την κινεζική κατοχή που ξεκίνησε το 1951. Κάθε χρόνο, περίπου 3 000 κάτοικοι του Θιβέτ εγκαταλείπουν τη χώρα τους. Πρόκειται κυρίως για παιδιά και νέους, οι οποίοι μπορούν να λάβουν θιβετιανή εκπαίδευση μόνο στο εξωτερικό. Ο λαός του Θιβέτ υφίσταται διακρίσεις σε κάθε τομέα της κοινωνικής ζωής, από την εκπαίδευση έως την κοινωνική πρόνοια, την εργασία, τις συνθήκες διαβίωσης και την θρησκεία.
<P>
Πρέπει να ενεργήσουμε με αλληλεγγύη και να ασκήσουμε πίεση στην κινεζική κυβέρνηση, έτσι ώστε να ξαναρχίσει το συντομότερο δυνατό ο διάλογος και να ρυθμιστεί το καθεστώς του Θιβέτ. " Ευρωπαϊκή Επιτροπή πρέπει να εγείρει το θέμα των συζητήσεων με τον Δαλάι Λάμα κατά τη διάρκεια των διαπραγματεύσεων για την νέα συμφωνία εταιρικής σχέσης και συνεργασίας μεταξύ της Κίνας και της Ένωσης. Από την πλευρά του, το Συμβούλιο πρέπει να καθορίσει τον ρόλο της Ένωσης στην επίλυση του ζητήματος του Θιβέτ, καθώς το αποτέλεσμα των διαπραγματεύσεων μεταξύ Κίνας και Θιβέτ θα πρέπει να αντικατοπτρίζεται στην ετήσια έκθεση του Συμβουλίου προς το Κοινοβούλιο σχετικά με την εφαρμογή της κοινής εξωτερικής πολιτικής και πολιτικής ασφάλειας.
<SPEAKER ID="172" NAME="Μάριος Ματσάκης">
εξ ονόματος της Ομάδας ALDE. - (EN) Κύριε Πρόεδρε, ασχολούμαστε με το πρόβλημα του Θιβέτ επί πολλά χρόνια και, όπως αναφέρθηκε ήδη, το Σώμα ασχολήθηκε πολλές φορές στο παρελθόν με διάφορες πτυχές του εν λόγω προβλήματος.
<P>
Ουσιαστικά, το βασικό θέμα διαφωνίας μεταξύ του λαού του Θιβέτ και της Κίνας είναι η επιθυμία των Θιβετιανών για αυτοδιάθεση, σε αντίθεση με τον φόβο της κυβέρνησης της Κίνας ότι πολλαπλασιαστικά αποτελέσματα θα οδηγήσουν στη διάσπαση της Κίνας.
<P>
Πράγματι, αυτό το πρόβλημα αποτελεί τη συνηθέστερη αιτία διενέξεων παγκοσμίως. Ωστόσο, η ιστορία έχει δείξει ότι ο καλύτερος και αποτελεσματικότερος τρόπος επίλυσης τέτοιων προβλημάτων είναι μέσω ειρηνικών και ανοικτών διαπραγματεύσεων, με προϋπόθεση τη βούληση όλων των εμπλεκομένων να βρουν μια διαρκή λύση. Ο εναλλακτικός τρόπος -αυτός της διαρκούς αντιπαράθεσης και αιματοχυσίας- συνήθως δεν οδηγεί πουθενά και, στις περισσότερες περιπτώσεις, είναι προς ζημίαν και των δύο πλευρών.
<P>
Έχοντας αυτά υπόψη, χαιρετίζουμε θερμά τη δέσμευση τόσο της κυβέρνησης της Κίνας, ιδιαίτερα, όσο και του Δαλάι Λάμα να επιλύσουν το ζήτημα του Θιβέτ μέσω διαδικασίας διαλόγου και ελπίζουμε ειλικρινά ότι αυτή η διαδικασία, αν ακολουθηθεί, θα οδηγήσει σε επιτυχή επίλυση του προβλήματος του Θιβέτ.
<SPEAKER ID="173" NAME="Raül Romeva i Rueda">
εξ ονόματος της Ομάδας Verts/ALE. - (ES) Παρά το γεγονός ότι από το 2002 υπήρξαν πέντε γύροι διαλόγου μεταξύ της κυβέρνησης της Λαϊκής Δημοκρατίας της Κίνας και των απεσταλμένων του Δαλάι Λάμα, είναι αρκετά σαφές ότι υπάρχουν βασικές διαφορές που εμποδίζουν την επίτευξη μιας οριστικής συμφωνίας που θα ξεκαθαρίζει την κατάσταση του Θιβέτ κατά τρόπο ικανοποιητικό για όλες τις πλευρές, ενώ ταυτόχρονα θα είναι δίκαιη και σωστή, ειδικά για τον λαό του Θιβέτ.
<P>
Ωστόσο, είμαι ένας από εκείνους που πιστεύουν ότι οι ευθύνες καθεμιάς από τις δύο πλευρές για το γεγονός ότι δεν έχει επιτευχθεί συμφωνία δεν μπορούν να συγκριθούν.
<P>
Ο Δαλάι Λάμα, ως πνευματικός ηγέτης του Θιβετιανού λαού, έχει αποδείξει την επιθυμία του για διάλογο και συμφωνία σε περισσότερες από μία περιπτώσεις, και έχει παραιτηθεί ακόμη και του αιτήματός του για πλήρη ανεξαρτησία υπέρ μιας αληθινής αυτονομίας που θα εγγυάται τον σεβασμό της εθνικής, γλωσσικής, πολιτισμικής και θρησκευτικής ταυτότητας του Θιβέτ.
<P>
Από αυτή την άποψη, πιστεύω ότι η κινεζική κυβέρνηση πρέπει να επιδείξει μεγαλύτερα σημάδια προθυμίας και τουλάχιστον να δεχτεί τη συνέχιση του διαλόγου προκειμένου να επιτευχθεί μια καλή τελική συμφωνία.
<P>
Επομένως, παροτρύνω την Ευρωπαϊκή Επιτροπή, το Συμβούλιο και τα κράτη μέλη να εκμεταλλευτούν κάθε δυνατή ευκαιρία για να υποστηρίξουν έναν νέο γύρο διαλόγου μεταξύ της Κίνας και του Θιβέτ. Ιδιαίτερα, όπως είπαν και άλλοι, είναι βασικό να εκμεταλλευτούμε τις διαπραγματεύσεις μιας συμφωνίας πλαίσιο σχετικά με τη συνεργασία Ευρωπαϊκής Ένωσης-Κίνας, που ξεκίνησαν στις 17 Ιανουαρίου, να εκφράσουμε τη δέσμευση της Κοινότητας υπέρ του διαλόγου και μιας δίκαιης και διαρκούς λύσης στο θέμα του Θιβέτ.
<SPEAKER ID="174" NAME="Koenraad Dillen">
εξ ονόματος της Ομάδας ITS. - (NL) Κύριε Πρόεδρε, συμβαίνει συχνά να εφαρμόζονται διαφορετικά κριτήρια για την Κίνα σε σχέση με τα ανθρώπινα δικαιώματα από εκείνα που εφαρμόζονται για άλλες χώρες όπου είναι απίθανο να υλοποιηθούν επικερδείς συμβάσεις. Είναι πραγματικά πολύ θλιβερό που ο κανόνας σε αυτές τις καταστάσεις φαίνεται να είναι το Erst das Fressen und dann die Moral.
<P>
Όσον αφορά τα σχετικά ψηφίσματα, που αντικατοπτρίζουν όχι μόνο τις θέσεις των διαφόρων ομάδων σε σχέση με αυτόν τον διάλογο, αλλά και τη στάση της επίσημης Ευρώπης, εγώ, ως Φλαμανδός, έχω ορισμένες επιφυλάξεις.
<P>
Πολιτικοί που χθες και προχθές, όταν συζητούσαμε την έκθεση Fava, κράδαιναν το διεθνές δίκαιο και επέμεναν στα ανθρώπινα δικαιώματα -και πολύ σωστά το έκαναν- μιλούν τώρα ξαφνικά για την ανάγκη να γίνει σεβαστή η κυριαρχία της Κίνας, ενώ δεν λένε ούτε μια λέξη για την παράνομη κατοχή και την επακόλουθη προσάρτηση του Θιβέτ, για τις μαζικές παραβιάσεις των ανθρωπίνων δικαιωμάτων, για τον ολοένα αυξανόμενο αποκλεισμό των Θιβετιανών από την τοπική τους κυβέρνηση, για το πρόγραμμα Namdrang Rangdrik, που ξεκίνησε το 2005 και υποχρεώνει τους Θιβετιανούς να κατεδαφίσουν τα σπίτια τους και στη συνέχεια να τα ξαναχτίσουν σύμφωνα με αυστηρές επίσημες οδηγίες.
<P>
" υποκριτική θέση είναι ότι πρέπει να βρεθεί μια αμοιβαία αποδεκτή λύση για το μέλλον του Θιβέτ. Λέγοντας κάτι τέτοιο καθιστούμε το θύμα και τον θύτη ίσους εταίρους στον διάλογο. Κατέστη φανερό για μία ακόμη φορά το ποιον υποστηρίζει η ΕΕ όταν τον Νοέμβριο του 2005, ο κινέζος Πρόεδρος, Hu Jintao, έγινε δεκτός με μεγάλη επισημότητα σε ολόκληρη την Ευρώπη· ωστόσο, ο ίδιος άνθρωπος είχε διαπράξει σοβαρές παραβιάσεις ανθρωπίνων δικαιωμάτων όταν ήταν Γραμματέας του Κομμουνιστικού Κόμματος του Θιβέτ από τον Δεκέμβριο του 1998 ως τον Μάρτιο του 1992.
<P>
Το ζήτημα του Θιβέτ καταδεικνύει για μία ακόμη φορά ότι η ευρωπαϊκή ρητορική πάρα πολύ συχνά δεν είναι τίποτα παραπάνω από ένα ηθικό χαρτί περιτυλίγματος και ότι στην πραγματικότητα το μόνο που έχει σημασία είναι τα οικονομικά συμφέροντα. Πρέπει να συνεχίσουμε να έχουμε το θάρρος να αποκηρύξουμε τη δειλία και τον φαρισαϊσμό αυτής της Ευρώπης, αυτής της εμπορικής Ευρώπης που επιλέγει να συνταχθεί με τους δυνάστες σε βάρος αθώων ανθρώπων.
<SPEAKER ID="175" NAME="Ján Figeľ" AFFILIATION="Επιτροπή" LANGUAGE="EN">
Κύριε Πρόεδρε, σας ευχαριστώ για τη μεγάλη προσήλωσή σας στα ανθρώπινα δικαιώματα. Πιστεύω ότι οι αξιότιμοι βουλευτές παρατήρησαν την ίδια έντονη προσήλωση στα θεμελιώδη ανθρώπινα δικαιώματα και τις παγκόσμιες αξίες στην πρόσφατη ανακοίνωση της Επιτροπής και στα συμπεράσματα του Συμβουλίου για την Κίνα. Αυτό αντανακλά το γεγονός ότι αποτελεί και θα εξακολουθήσει να αποτελεί προτεραιότητα για την Ευρωπαϊκή Ένωση όσον αφορά τις συνολικές σχέσεις μας με αυτήν τη χώρα.
<P>
Συμμεριζόμαστε την ανησυχία που εκφράζεται στο κοινό ψήφισμα σχετικά με την κατάσταση των ανθρωπίνων δικαιωμάτων στο Θιβέτ και, ειδικότερα, τη διατήρηση της πολιτιστικής, θρησκευτικής και γλωσσικής ταυτότητας του λαού του Θιβέτ. " Ευρωπαϊκή Ένωση έχει ασχοληθεί επανειλημμένα με το θέμα αυτό στο πλαίσιο του διμερούς διαλόγου για τα ανθρώπινα δικαιώματα, καθώς και στο υψηλότερο πολιτικό επίπεδο, όπως είναι οι διμερείς διασκέψεις κορυφής μας και οι συναντήσεις ανώτερων αξιωματούχων μας. Ο πρώην πρόεδρος του Ευρωπαϊκού Κοινοβουλίου, κ. Borrell, έθεσε επίσης το θέμα κατά την επίσημη επίσκεψή του στην Κίνα πέρυσι.
<P>
Όσον αφορά τους πρόσφατους πυροβολισμούς που ανέφερε ο κ. Czarnecki, θα ήθελα να σας ενημερώσω ότι η Ευρωπαϊκή Ένωση έθεσε επίσημα το θέμα αυτό κατά την τελευταία σύνοδο του διαλόγου μεταξύ ΕΕ και Κίνας για τα ανθρώπινα δικαιώματα που διεξήχθη στο Πεκίνο τον Οκτώβριο του 2006 και μέσω του επακόλουθου διαβήματος τον Δεκέμβριο του 2006. Και στις δύο περιπτώσεις, η ΕΕ κάλεσε τις αρχές της Κίνας να διερευνήσουν διεξοδικά αυτό το επεισόδιο και απέρριψε τον ισχυρισμό της Κίνας ότι ο πυροβολισμός ήταν σε αυτοάμυνα. Θα παρακολουθήσουμε στενά αυτό το σοβαρό θέμα. Συμφωνώ με τον κ. Ματσάκη ότι η αιματοχυσία δεν οδηγεί πουθενά.
<P>
" Επιτροπή ενημερώνει τακτικά το Σώμα όσον αφορά τη συνολική πολιτική της απέναντι στο Θιβέτ και θα εξακολουθήσει να το κάνει. Όπως υπογράμμισε η Επίτροπος Fischer Boel στο Σώμα τον Οκτώβριο του 2006, η ΕΕ έχει συνεχώς ασπαστεί την άποψη ότι η διενέργεια απευθείας διαλόγου μεταξύ του Δαλάι Λάμα και των κινεζικών αρχών είναι ο μόνος ρεαλιστικός τρόπος για εξεύρεση ειρηνικής και διαρκούς λύσης στο ζήτημα του Θιβέτ, που ελπίζουμε ότι θα οδηγήσει στην αναγνώριση πραγματικής αυτονομίας της περιοχής του Θιβέτ. Παρακολουθήσαμε, συνεπώς, πολύ στενά και επικροτήσαμε τους πέντε γύρους συνομιλιών που διεξήχθησαν έως τώρα μεταξύ των ειδικών απεσταλμένων του Δαλάι Λάμα και της κινεζικής κυβέρνησης. Εν προκειμένω, οι αξιωματούχοι της ΕΕ έχουν τακτικές επαφές με τους δύο ειδικούς απεσταλμένους, η τελευταία πραγματοποιήθηκε τον Νοέμβριο του 2006. Ακόμα και μέσα στο Κοινοβούλιο έχουν διατυπωθεί αποκλίνουσες απόψεις αναφορικά με το ζήτημα του διορισμού ειδικού απεσταλμένου της ΕΕ. Έχουμε τις αμφιβολίες μας σχετικά με την αξία του εν λόγω διορισμού, διότι πιθανότατα δεν θα ήταν δυνατό σε έναν τέτοιο απεσταλμένο να είναι αποτελεσματικός επί τόπου ή να διαδραματίσει σημαντικό ρόλο στον διάλογο. Πρέπει οι δύο πλευρές να συνεχίσουν και να εμβαθύνουν τον διάλογο.
<P>
Συμφωνούμε με τους αξιότιμους βουλευτές ότι ο διάλογος αυτός θα πρέπει να γίνεται τακτικά και να είναι ουσιαστικός και ότι τα αντίστοιχα μέρη δεν θα πρέπει να λαμβάνουν μέτρα ικανά να διακυβεύσουν τη δημιουργία κλίματος εμπιστοσύνης. Σημειώνουμε ότι η πλευρά του Θιβέτ είναι έτοιμη για ταχεία επανάληψη του διαλόγου και ελπίζουμε ότι η κινεζική πλευρά είναι πρόθυμη να κάνει το ίδιο. " Ευρωπαϊκή Ένωση θα καταβάλλει κάθε προσπάθεια για να τονίζει τη σημασία αυτού του διαλόγου και στις δύο πλευρές σε κάθε δυνατή ευκαιρία.
<P>
Θέλω, επίσης, να εκφράσω την ευγνωμοσύνη μου για την προσοχή και την προσήλωσή σας στο θέμα και την υποστήριξή σας, ειδικά τώρα μέσω αυτού του ψηφίσματος, διότι αυτή η υποστήριξη είναι χρήσιμη για τη διαδικασία.
<SPEAKER ID="176" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί μετά το τέλος της συζήτησης.
<P>
Γραπτές δηλώσεις (άρθρο 142)
<SPEAKER ID="177" NAME="Hannu Takkula " AFFILIATION="ALDE">
γραπτώς. - (FI) Κύριε Πρόεδρε, θα ήθελα να εκφράσω τις ευχαριστίες μου για αυτή την πρόταση κοινού ψηφίσματος. Πιστεύω ότι είναι σωστή, αμερόληπτη και συναφής. Πρέπει να βρεθούν εποικοδομητικές λύσεις για αυτό το μακραίωνο ζήτημα του Θιβέτ.
<P>
" πρόταση ψηφίσματος είναι προσανατολισμένη προς την εξεύρεση λύσης για το Θιβέτ η οποία να είναι συμβατή με το δικαίωμα αυτοδιάθεσης της Κίνας και η οποία να σέβεται τα δικαιώματα του λαού του Θιβέτ. Πιστεύω πως αυτή είναι η σωστή προσέγγιση. Χρειαζόμαστε μια εποικοδομητική, ειρηνική διαδικασία που να αναγνωρίζει ότι οι υπήκοοι του Θιβέτ έχουν δικαίωμα στον δικό τους πολιτισμό και στη δική τους θρησκεία. Ως πολίτες της Ευρώπης και του κόσμου, πρέπει να εξασφαλίσουμε ότι τα θεμελιώδη δικαιώματα των ανθρώπων μπορούν να εφαρμόζονται σε όλο τον κόσμο. Από αυτή την άποψη, ελπίζουμε ότι τα πολιτιστικά και θρησκευτικά δικαιώματα των ανθρώπων δεν θα περιοριστούν ούτε στο Θιβέτ. Ευελπιστούμε ότι θα μπορέσει να εδραιωθεί κατάλληλος διάλογος μεταξύ του Θιβέτ και της Κίνας, που θα οδηγήσει σε μια λύση η οποία θα είναι ικανοποιητική και για τις δύο πλευρές.
<P>
Ελπίζω ότι θα βρούμε πρακτικές λύσεις που θα σέβονται επίσης το περιφερειακό απαραβίαστο της Κίνας, αλλά οι οποίες την ίδια στιγμή θα εκπληρώνουν τις επιθυμίες του θιβετιανού λαού. Δεν γνωρίζω αν τρέφουμε υπερβολικές προσδοκίες, αλλά εμείς στην Ευρωπαϊκή Ένωση πρέπει να εργαστούμε σκληρά για να δημιουργήσουμε μια τέτοια ειρηνική συνύπαρξη.
<SPEAKER ID="178" NAME="Bernd Posselt" AFFILIATION="PPE-DE">
(DE) Κύριε Πρόεδρε, θα ήθελα να θέσω ένα θέμα επί της διαδικασίας. Επειδή συχνά διαμαρτυρόμαστε για την απουσία του Συμβουλίου από τις συζητήσεις μας για τα ανθρώπινα δικαιώματα την Πέμπτη το απόγευμα, θα ήθελα να επισημάνω ότι σήμερα η γερμανική Προεδρία εκπροσωπείται στο πρόσωπο του εντεταλμένου της για τα ανθρώπινα δικαιώματα κ. Nooke, ο οποίος κάποτε ήταν ακτιβιστής για τα πολιτικά δικαιώματα στην πρώην Λαϊκή Δημοκρατία της Γερμανίας. Αυτό είναι κάτι εντυπωσιακό. Είναι κάτι που μας ευχαριστεί και θα ήμουν πολύ χαρούμενος εάν, κατά τη διάρκεια του τριμερούς διαλόγου, θα μπορέσουμε να ασκήσουμε πίεση για να διασφαλίσουμε ότι αυτό θα εξελιχθεί σε μια αξιόπιστη παράδοση, δηλαδή ότι η παρουσία του Συμβουλίου -ο κ. Nooke βρίσκεται σήμερα εδώ ως παρατηρητής- θα αποτελέσει αναπόσπαστο τμήμα αυτών των συζητήσεων για τα ανθρώπινα δικαιώματα την Πέμπτη το απόγευμα στο μέλλον. Σε κάθε περίπτωση, κύριε Nooke, σας ευχαριστώ πολύ που προσήλθατε σήμερα εδώ.
<P>
(Χειροκροτήματα)
<SPEAKER ID="179" NAME="Μάριος Ματσάκης" AFFILIATION="ALDE">
(EN) Κύριε Πρόεδρε, η παρέμβαση του κ. Posselt δεν ήταν επί της διαδικασίας, αλλά συμφωνούμε απολύτως μαζί του.

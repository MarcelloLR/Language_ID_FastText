<CHAPTER ID="017">
Φορολόγηση της αμόλυβδης βενζίνης και του πετρελαίου κίνησης (συζήτηση) 
<SPEAKER ID="358" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Schmidt, εξ ονόματος της Επιτροπής Οικονομικών και Νομισματικών Θεμάτων, σχετικά με την πρόταση οδηγίας του Συμβουλίου που αφορά την τροποποίηση της οδηγίας 2003/96/ΕΚ όσον αφορά την αναπροσαρμογή του ειδικού φορολογικού καθεστώτος για το πετρέλαιο εσωτερικής καύσης που χρησιμοποιείται ως καύσιμο κινητήρων για εμπορικούς σκοπούς, καθώς και για τον συντονισμό σε θέματα φορολογίας της αμόλυβδης βενζίνης και του πετρελαίου εσωτερικής καύσης που χρησιμοποιούνται ως καύσιμο κινητήρων - C6-0109/2007 -.
<SPEAKER ID="359" NAME="László Kovács">
Μέλος της Επιτροπής. - (EN) Κύριε Πρόεδρε, εκτιμώ ιδιαίτερα τη στήριξη της Επιτροπής Οικονομικών και Νομισματικών Θεμάτων στην πρόταση της Επιτροπής και ειδικότερα τις προσπάθειες του εισηγητή, κ. Schmidt, για την επίτευξη συμβιβασμού.
<P>
Όπως γνωρίζετε, η πρόταση της Επιτροπής υποβλήθηκε τον Μάρτιο του 2007. Στόχος μας ήταν να αυξήσουμε και να προσεγγίσουμε τα κατώτατα επίπεδα του ειδικού φόρου κατανάλωσης του ντίζελ και της αμόλυβδης βενζίνης προκειμένου να διατηρηθεί η πραγματική αξία των ελάχιστων, και να προσεγγίσουμε τους εθνικούς συντελεστές προκειμένου να μειωθεί σημαντικά αυτό που είναι γνωστό ως "τουρισμός για την αγορά καυσίμων".
<P>
" μείωση του τουρισμού για την αγορά καυσίμων όχι μόνο θα εξασφαλίσει την κατάλληλη λειτουργία της εσωτερικής αγοράς για τους μεταφορείς, αλλά θα μειώσει τα επιπλέον χιλιόμετρα και, κατά συνέπεια, τις επιπλέον εκπομπές αερίων του θερμοκηπίου, τα οποία καταστρέφουν το περιβάλλον.
<P>
Πρέπει να τονίσω ότι, κατά τη διάρκεια των συζητήσεων του Συμβουλίου, ένας μεγάλος αριθμός κρατών μελών τόνισε τον θετικό αντίκτυπο της πρότασης της Επιτροπής στο περιβάλλον, ιδιαίτερα όσον αφορά την αλλαγή του κλίματος και την αύξηση της θερμοκρασίας του πλανήτη και την κατάλληλη λειτουργία της εσωτερικής αγοράς.
<P>
Όσον αφορά την έκθεση του κ. Schmidt, εκτιμώ ιδιαίτερα τη θετική του στάση έναντι της πρότασης της Επιτροπής που περιλαμβάνεται στην έκθεση και τις προσπάθειες που καταβάλλονται από τον εισηγητή για την επίτευξη συμβιβασμού, αποδεκτού από όλους. Ωστόσο, η Επιτροπή δεν μπορεί να δεχτεί τις περισσότερες από τις τροπολογίες που προτείνονται στην έκθεση. Επιτρέψτε μου να το αναλύσω περαιτέρω.
<P>
" Επιτροπή αντιτάσσεται σε οποιαδήποτε πρόταση θα υπονόμευε την εξεύρεση μακροπρόθεσμης λύσης στο πρόβλημα του τουρισμού για την αγορά καυσίμων -που έχει επιζήμιες συνέπειες στο περιβάλλον- και στις στρεβλώσεις του ανταγωνισμού στην εσωτερική αγορά.
<P>
Όσον αφορά τις μεταβατικές περιόδους που προτείνονται στην πρότασή μας, η προσέγγιση αυτή είναι βασισμένη στην αρχή της ίσης μεταχείρισης των παλαιών και νέων κρατών μελών και είναι, επομένως, ισορροπημένη κατά την άποψή μας. " Επιτροπή, ωστόσο, αναγνωρίζει ότι αυτό είναι ένα πολιτικό ζήτημα το οποίο θα πρέπει να συζητηθεί περαιτέρω στο Συμβούλιο.
<P>
Θα ήθελα επίσης να εξηγήσω ότι η πρόταση λαμβάνει υπόψη την πτυχή της ανταγωνιστικότητας της ΕΕ μέσω των προτεινόμενων μέτριων αυξήσεων των συντελεστών. Διατηρούν απλά την πραγματική αξία των κατώτατων επιπέδων φορολογίας συμβαδίζοντας με τον αναμενόμενο πληθωρισμό έως το 2017. " Επιτροπή θεωρεί ότι η πρότασή της λαμβάνει υπόψη όλους τους σχετικούς παράγοντες. Δεν θεωρεί σωστό να στηρίξει ένα λιγότερο φιλόδοξο σχέδιο ή ένα πιο μεγαλόπνοο για να αυξήσει τα κατώτατα επίπεδα φορολογίας, όπως προτείνεται στις τροπολογίες 18 και 25.
<P>
Όσον αφορά τις τροπολογίες 4 και 10 που εισάγουν έναν νέο ορισμό του εμπορικού ντίζελ για τα μηχανοκίνητα οχήματα με μικτό φορτίο όχι μικρότερο από 3,5 τόνους, θα ήθελα να διευκρινίσω ότι η πρόταση δεν συμπεριλήφθηκε στην αρχική πρόταση. Ωστόσο, αποτελεί ένα από τα βασικά θέματα των συζητήσεων στο Συμβούλιο όπου η Επιτροπή θα παρακολουθήσει τη συζήτηση, λαμβάνοντας υπόψη την άποψη που εξέφρασε το Κοινοβούλιο.
<P>
" Επιτροπή μπορεί να δεχτεί κατ' αρχήν τις τροπολογίες 7 και 27 που υποστηρίζουν τον στόχο μείωσης των εκπομπών CO2. Ωστόσο, πρέπει να λάβουμε υπόψη μας ότι σύμφωνα με την αρχή της επικουρικότητας, είναι θέμα κάθε κράτους μέλους ξεχωριστά να αποφασίζει τον τρόπο με τον οποίο επιθυμεί να διανείμει τα φορολογικά του έσοδα.
<P>
Συμπερασματικά, ελπίζω ειλικρινά το Κοινοβούλιο να καταφέρει να εκφράσει μια θετική άποψη σχετικά με την πρόταση της Επιτροπής, στέλνοντας ένα θετικό μήνυμα στο Συμβούλιο να δώσει μια απάντηση στις ανησυχίες των κρατών μελών που αντιμετωπίζουν προβλήματα με τον τουρισμό για την αγορά καυσίμων και, την ίδια στιγμή, την επίτευξη των περιβαλλοντικών στόχων.
<SPEAKER ID="360" NAME="Olle Schmidt">
εισηγητής. - (SV) Κύριε Πρόεδρε, κύριε Επίτροπε, το γεγονός ότι η φορολογία σε επίπεδο ΕΕ αποτελεί ένα ευαίσθητο ζήτημα εκφράζεται μέσω της εργασίας όσον αφορά αυτήν την έκθεση. Πίστευα πως η ευρεία συναίνεση όσον αφορά την ανάγκη να καταφύγουμε σε ριζικές λύσεις προκειμένου να αντιμετωπίσουμε τις απαιτήσεις σχετικά με την κλιματική αλλαγή θα βοηθούσε να καλλιεργηθεί συμπάθεια για ορισμένες πραγματικά σκληρές προτάσεις. Αυτό βέβαια δεν συνέβη.
<P>
Ασφαλώς αντιλαμβάνομαι την κριτική που ασκεί η κ. Rühle στο επίπεδο φιλοδοξίας, αλλά την ίδια στιγμή, η εργασία στο Κοινοβούλιο μας επικεντρώνεται στην επίτευξη λογικών συμβιβασμών -κάτι που ανέφερε επίσης ο Επίτροπος- που μπορούν να εφαρμοστούν στο σύνολο της Ένωσή μας. Εδώ ενέδωσα σε επιχειρήματα όσον αφορά τόσο την κλίμακα των φορολογικών αυξήσεων όσο και την περίοδο εφαρμογής.
<P>
" άριστη συνεργασία με τους συναδέλφους μου κ.κ. Becsey και Rosati με οδήγησε να συνειδητοποιήσω ότι, αν επρόκειτο να ολοκληρώσουμε την έκθεση, έπρεπε να προσαρμόσω το επίπεδο, χωρίς να διαψευσθεί ο σκοπός των αρχικών μου προτάσεων. " πρόταση της Επιτροπής απορρίφθηκε συνολικά. Δεν κέρδισα τίποτα, ούτε όμως έχασα κάτι. " διάπλευση μεταξύ των συμπληγάδων του Λουξεμβούργου και των Πρασίνων δεν ήταν καθόλου εύκολη υπόθεση.
<P>
Οι εκπομπές από τις μεταφορές αυξάνονται σημαντικά. Πρέπει να λάβουμε μέτρα για αυτό. Το γεγονός ότι τα κράτη μέλη της ΕΕ ανταγωνίζονται με διαφορετικά επίπεδα φορολογίας του ντίζελ δεν είναι επομένως ούτε λογικό, ούτε σωστό, όπως σωστά δηλώνει ο Επίτροπος. Κανείς δεν μπορεί να σκεφτεί πως είναι καλό για την εσωτερική αγορά, τεράστια φορτηγά να πρέπει να κάνουν μεγάλες παρακάμψεις προκειμένου να προμηθευτούν φθηνό ντίζελ σε μέρη όπως το Λουξεμβούργο. Αυτός ο αποκαλούμενος τουρισμός για την αγορά καυσίμων δεν είναι μόνο κακός για το περιβάλλον, αλλά στρεβλώνει και τον ανταγωνισμό. Επίσης, οδηγεί σε απώλειες φορολογικών εσόδων. Επιπλέον, δεν υπάρχει λόγος να υπάρχουν ξεχωριστοί φόροι όσον αφορά την αμόλυβδη βενζίνη και το ντίζελ.
<P>
Επιτεύχθηκε λοιπόν εδώ συμβιβασμός, ο οποίος έλαβε σχεδόν ομόφωνη στήριξη στην επιτροπή. Οι ελάχιστοι φόροι για το ντίζελ αυξάνονται πιο αργά από ό,τι προτάθηκε από την Επιτροπή, από 302 ευρώ ανά 1 000 λίτρα επί του παρόντος, στο ίδιο επίπεδο με αυτό του φόρου για την αμόλυβδη βενζίνη, 359 ευρώ ανά 1 000 λίτρα έως το 2015. " Επιτροπή ήθελε να δει μια αύξηση ήδη το 2012.
<P>
" Λετονία, η Λιθουανία, η Πολωνία, η Βουλγαρία και η Ρουμανία πρέπει έως την 1η Ιανουαρίου 2016 να εισάγουν τον υψηλότερο ελάχιστο φόρο. " Επιτροπή επιθυμεί να αυξήσει τον ελάχιστο φόρο στα 380 ευρώ ανά 1 000 λίτρα έως το 2014. Προκειμένου να αποφευχθεί περαιτέρω στρέβλωση του ανταγωνισμού, η επιτροπή θεωρεί ότι αυτές οι χώρες που διαθέτουν φορολογικούς συντελεστές άνω των 400 ευρώ ανά 1 000 λίτρα για το ντίζελ και 500 ευρώ ανά 1 000 λίτρα για την αμόλυβδη βενζίνη δεν θα πρέπει να αυξήσουν τους φορολογικούς συντελεστές για αυτά τα καύσιμα πριν το 2015.
<P>
Κύριε Πρόεδρε, κύριε Επίτροπε, πρόκειται σαφώς για ένα πολύ ευαίσθητο ζήτημα, κυρίως όσον αφορά την επικουρικότητα. Ωστόσο, είναι ένας πιθανός τρόπος να προχωρήσουμε προς μια αυξημένη σύγκλιση των φορολογικών επιπέδων. Την ίδια στιγμή, γνωρίζουμε ότι οι αναπόφευκτες περιβαλλοντικές απαιτήσεις θα ασκήσουν μια επιρροή στις μελλοντικές αξιολογήσεις της χρήσης οικονομικών ελέγχων.
<P>
Για όσους νομίζουν πως δεν υπήρξα αρκετά σκληρός στις απαιτήσεις μου και ότι μείωσα το επίπεδο της φιλοδοξίας, θα πω: ουσιαστικά, συμφωνώ μαζί σας. Θα έπρεπε να είχαμε συμφωνήσει σε υψηλότερα επίπεδα και σε μικρότερες περιόδους εφαρμογής, όπως είπε η Επιτροπή και ο Επίτροπος, αλλά η ΕΕ σήμερα δεν είναι η ίδια ΕΕ με αυτήν που υπήρξε πριν πέντε χρόνια - ευτυχώς, θα ήθελα να προσθέσω.
<P>
Οι οικονομικές προϋποθέσεις όσον αφορά την εναρμόνιση φόρων δεν είναι οι ίδιες με του παρελθόντος. Αν πρόκειται να αντιμετωπίσουμε τις διασυνοριακές εκπομπές, πρέπει να βρούμε λογικούς συμβιβασμούς αποδεκτούς από όλους. Πρέπει να το συνειδητοποιήσουμε όλοι αυτό.
<P>
Εξάλλου, θέλω να προσθέσω πως πολλά από τα παλαιά κράτη μέλη αξίζουν να τους ασκηθεί κριτική καθώς δεν ακολούθησαν τις αποφάσεις όσον αφορά τις αυξήσεις των φόρων που πραγματοποιήθηκαν προηγουμένως. " αγοραστική δύναμη και οι ανησυχίες για τον πληθωρισμό ελήφθησαν επίσης υπόψη στα συμπεράσματα της επιτροπής.
<P>
" τιμή του πετρελαίου έχει φτάσει αυτή τη στιγμή σε νέα επίπεδα ρεκόρ. Μόλις άκουσα στις ειδήσεις πως βρίσκεται κοντά στα 110 δολάρια το βαρέλι.
<P>
Αυτή τη στιγμή υπάρχει ευρεία συμφωνία όσον αφορά τη σταδιακή φορολογική σύγκλιση την οποία ελπίζω να βλέπει επίσης ο Επίτροπος -τουλάχιστον στην επιτροπή- και ελπίζω να λάβει τη στήριξη των συναδέλφων μου βουλευτών στο Κοινοβούλιο αύριο, μια ευρεία στήριξη ώστε να λάβουμε μια έκθεση που μπορεί να χρησιμεύσει ως βάση για περαιτέρω εργασία.
<SPEAKER ID="361" NAME="Zsolt László Becsey">
εξ ονόματος της Ομάδας PPE-DE. - (HU) Σας ευχαριστώ, κύριε Πρόεδρε. Συγχαίρω τον εισηγητή κ. Schmidt για την εξαιρετική εργασία του. Πιστεύω πως σήμερα πετύχαμε κάτι σημαντικό, καθώς καταφέραμε να εκπονήσουμε μια κοινή κοινοβουλευτική θέση σε ευρεία ομόφωνη βάση. Πιστεύω πως είναι σημαντικό να διατηρήσουμε εδώ, στην Ολομέλεια, την κοινή φωνή που βρήκαμε στην επιτροπή μας. Πρόκειται για επιτυχία διότι καταφέραμε να ορίσουμε έναν ελάχιστο και έναν μέγιστο συντελεστή ειδικού φόρου κατανάλωσης ώστε να ανταποκριθούμε στους αντιπληθωριστικούς στόχους αλλά αγνοήσαμε την ιδέα κατάργησης της ρύθμισης στο σύνολό της. Είναι καλύτερο να υπάρχει μια άποψη από το να μην υπάρχει καμία, γεγονός που θα άφηνε μόνο την πρόταση της Επιτροπής στο τραπέζι. Αποτελεί επιτυχία γιατί όλοι θυσιάζουν κάτι. Χώρες με υψηλούς φορολογικούς συντελεστές είναι διατεθειμένες να παγώσουν τους σημερινούς υψηλούς συντελεστές τους για χάρη της σύγκλισης, ενώ χώρες με χαμηλούς συντελεστές είναι πρόθυμες να αποδεχτούν κάποια αύξηση σχετική με την ισχύουσα επί του παρόντος νομοθεσία για το ντίζελ.
<P>
" μεγαλύτερη θυσία όσον αφορά αυτό το θέμα πραγματοποιείται από τα πρόσφατα ενταγμένα κράτη της Βαλτικής και των Βαλκανίων, καθώς οι τιμές και τα εισοδήματα σε αυτές τις χώρες είναι χαμηλότερα και έχουν αναλάβει μια τεράστια πρόκληση όσον αφορά τον πληθωρισμό και την ανταγωνιστικότητα, καθώς και στην κοινωνική σφαίρα, κυρίως κατά τη διαδικασία εισαγωγής του ευρώ. Πρόκειται για μια επιτυχία γιατί θα σταματήσει τις απαιτήσεις του Κοινοβουλίου, την επιλεκτική του προσέγγιση. Έως το τέλος του 2015 οι πάντες θα υπάγονται στο προτεινόμενο περιθώριο και δεν θα υπάρχει πλέον μια ολόκληρη σειρά ανεξήγητων ατομικών εξαιρέσεων. Αυτό θα μας διευκολύνει να ενισχύσουμε εκ νέου τη σοβαρότητα της ευρωπαϊκής νομοθεσίας. Πιστεύω πως η πειθαρχία είναι σημαντική και, επομένως, ζητούμε από την Επιτροπή να παράσχει μια προσωρινή έκθεση συμμόρφωσης το 2010, προκειμένου να ελέγξει αν οι ρυθμιστές στην πραγματικότητα ρυθμίζουν ή απλώς συγκαλύπτουν. Πρόκειται για επιτυχία γιατί το Συμβούλιο θα δει πως υπάρχει τρόπος να επιτευχθεί η επιθυμητή σύγκλιση, ενώ η Επιτροπή θα αντιληφθεί την φιλοσοφία του Κοινοβουλίου, δηλαδή τους ελάχιστους και μέγιστους συντελεστές, με πιο σημαντικό παράγοντα τη μείωση και όχι την ενίσχυση του πληθωρισμού. Θα μπορέσει να το σκεφτεί και στο μέλλον επίσης, όταν θα υποβληθεί η προγραμματισμένη πρόταση της Επιτροπής για τους ειδικούς φόρους. Σας ευχαριστώ για την προσοχή σας, κύριε Πρόεδρε.
<SPEAKER ID="362" NAME="Dariusz Rosati">
εξ ονόματος της Ομάδας PSE . - (PL) Κύριε Πρόεδρε, η πρόταση της Επιτροπής σχετικά με τη φορολογία της αμόλυβδης βενζίνης και του ντίζελ στοχεύει στον περιορισμό της υπερβολικής χρήσης των καυσίμων στις μεταφορές και επομένως στη μείωση της περιβαλλοντικής ρύπανσης.
<P>
" Επιτροπή ελπίζει επίσης ότι η πρότασή της θα συμβάλει στη μείωση των διαφορών όσον αφορά τους συντελεστές του ειδικού φόρου κατανάλωσης που επιβάλλουν τα κράτη μέλη, συμβάλλοντας επομένως στην καθιέρωση πιο ίσων όρων ανταγωνισμού στην ενιαία αγορά. Γενικά, οι στόχοι αυτοί είναι επιθυμητοί και αξίζουν να στηριχτούν. Ωστόσο, την ίδια στιγμή η πρόταση της Επιτροπής περιέχει λύσεις που μπορούν να έχουν αρνητικές επιπτώσεις στις οικονομίες των κρατών μελών. Αυτές περιλαμβάνουν: πρόσθετες αυξήσεις του κόστους των καυσίμων και αυξημένος πληθωρισμός, υψηλότερα κόστη και μείωση της ανταγωνιστικότητας των ευρωπαϊκών επιχειρήσεων, καθώς και μείωση της αγοραστικής δύναμης των νοικοκυριών. Αυτές οι επιπτώσεις μπορούν να είναι εξαιρετικά εμφανείς όταν οι τιμές του πετρελαίου στις παγκόσμιες αγορές είναι εξαιρετικά υψηλές, όπως συμβαίνει αυτή τη στιγμή. Επιπλέον, οι προτάσεις της Επιτροπής είναι τέτοιες ώστε το κύριο φορτίο της προσαρμογής στους νέους συντελεστές θα πρέπει να το επωμιστούν τα λιγότερο αναπτυγμένα κράτη μέλη της Ένωσης, γεγονός το οποίο προκαλεί μεγάλη ανησυχία: αυτός είναι και ο λόγος των τροπολογιών που προτείνονται στην έκθεση του κ. Schmidt, οι οποίες στοχεύουν στην ελαχιστοποίηση παρόμοιων αρνητικών επιπτώσεων, χωρίς να υπονομεύονται την ίδια στιγμή οι κύριοι στόχοι των προτάσεων της Επιτροπής.
<P>
Στο πλαίσιο του συμβιβασμού που επιτεύχθηκε μεταξύ των κύριων ομάδων, απαιτούμε την εισαγωγή τριών βασικών αλλαγών στο αρχικό σχέδιο της Επιτροπής. Αρχικά, προτείνουμε τη μείωση του ελάχιστου συντελεστή ειδικού φόρου κατανάλωσης για τα καύσιμα από 380 ευρώ ανά 1 000 λίτρα σε 359 ευρώ ανά 1 000 λίτρα. Αφετέρου, προτείνουμε μια παράταση δύο ετών όσον αφορά τη μεταβατική περίοδο για την εισαγωγή των νέων συντελεστών στα νέα κράτη μέλη, παρατείνοντας την ως το 2016. Τρίτον, προτείνουμε την επιβολή μιας απαίτησης σύμφωνα με την οποία τα κράτη μέλη που επιβάλλουν επί του παρόντος τους υψηλότερους συντελεστές ειδικού φόρου κατανάλωσης στα καύσιμα θα δεσμευτούν ότι δεν θα τους αυξήσουν πριν από το 2015, διευκολύνοντας κατ' αυτόν τον τρόπο τη διαδικασία εναρμόνισης των ειδικών φόρων κατανάλωσης.
<P>
Κύριε Πρόεδρε, κύριε Επίτροπε, θα ήθελα να επισημάνω ότι η επίτευξη ενός συμβιβασμού δεν υπήρξε εύκολος στόχος. Απαιτούσε παραχωρήσεις και την επίδειξη καλής θέλησης εκ μέρους όλων εκείνων που συμμετείχαν στις συζητήσεις στο πλαίσιο της Επιτροπής Οικονομικών και Νομισματικών Θεμάτων. Δράττομαι της ευκαιρίας να ευχαριστήσω τον κ. Schmidt για τη σκληρή δουλειά του όσον αφορά αυτόν τον συμβιβασμό και να τον συγχαρώ για το επιτυχές αποτέλεσμα. Σαφώς ο συμβιβασμός αυτός δεν ικανοποιεί πλήρως όλους τους εμπλεκόμενους, αλλά αντιπροσωπεύει μια προσπάθεια να συμβιβαστεί ένα σύνολο στόχων και απόψεων. Αποτελεί επίσης ένα βήμα προς τα εμπρός όσον αφορά τη μείωση των διαφορών στους συντελεστές του ειδικού φόρου κατανάλωσης εντός της Ένωσης. Ζητώ από τους βουλευτές του Κοινοβουλίου να υποστηρίξουν αυτόν τον συμβιβασμό και να εγκρίνουν την έκθεση Schmidt.
<SPEAKER ID="363" NAME="Dariusz Maciej Grabowski">
εξ ονόματος της Ομάδας UEN. - (PL) Κύριε Πρόεδρε, ο Προεδρεύων της Ευρωπαϊκής Ένωσης και οι Επίτροποι συνηθίζουν να ξεκινούν τις παρεμβάσεις τους με τις δηλώσεις σχετικά με την προστασία και τη στήριξη των οικονομικών ελευθεριών, της ελευθερίας του ανταγωνισμού και των ΜΜΕ. Ωστόσο, η μετάβαση από τις δηλώσεις στις λεπτομέρειες περιλαμβάνει γενικά εκθέσεις παρόμοιες με αυτήν που συζητάμε σήμερα.
<P>
" έκθεση προτείνει την επιβολή ενός ενιαίου συντελεστή ειδικού φόρου κατανάλωσης σε όλα τα κράτη μέλη και την εναρμόνιση των τιμών, με το πρόσχημα ότι απλουστεύει, διευκολύνει και καθιστά δικαιότερη την κατάσταση. Αυτό πραγματοποιείται στο πλαίσιο μιας προϋπόθεσης που θεωρείται εκ των προτέρων σωστή, δηλαδή πως η καλύτερη λύση για τα κράτη μέλη της Ευρωπαϊκής Ένωσης είναι ένα ενιαίο φορολογικό σύστημα, ένα ενιαίο νομισματικό σύστημα, ένα ενιαίο σύστημα πιστοποίησης και εμπορίου, ένα ενιαίο ρυθμιστικό σύστημα ορίων παραγωγής και ούτω καθεξής.
<P>
" πρόταση δηλώνει ότι δεν υπάρχουν διαφορές στο κόστος του εφοδιασμού καυσίμων στο εσωτερικό της Ένωσης, ανεξάρτητα με την απόσταση από τις πηγές εφοδιασμού ή το εργατικό κόστος. Όλο αυτό είναι απλά αναληθές. Θα ήθελα να θέσω το ερώτημα σχετικά με το τι σημαίνουν πραγματικά η οικονομική ελευθερία και η ελευθερία του ανταγωνισμού στο εσωτερικό της Ευρωπαϊκής Ένωσης. Δεν θα πρέπει αντ' αυτών να αναφερόμαστε στον οικονομικό καταναγκασμό και την οικονομική ισχύ; Δεν είναι αλήθεια ότι μια ενιαία τιμή καυσίμων που εξαλείφει τον ανταγωνισμό αποτελεί την ιδανική λύση για τις πολυεθνικές εταιρείες καυσίμων εις βάρος των καταναλωτών και των μικρών επιχειρήσεων; Δεν είναι αλήθεια ότι μια ενιαία τιμή καυσίμων ευνοεί τις εξαιρετικά ανεπτυγμένες χώρες εις βάρος των λιγότερο ανεπτυγμένων; Τέλος, αν η Ένωση εγκρίνει την προαναφερθείσα έκθεση, η οποία εναρμονίζει τις τιμές καυσίμων υπό το σύνθημα της αποδέσμευσης των επιχειρήσεων και των χωρών, αυτό δεν θα καταλήξει στην πραγματικότητα στην εκ νέου δέσμευσή τους μέσω της φορολογίας; Και το χειρότερο, δεν θα τις οδηγήσει ταυτόχρονα ανυπεράσπιστες στην ένδεια; Θα καταψηφίσουμε αυτήν την έκθεση.
<SPEAKER ID="364" NAME="Cornelis Visser" AFFILIATION="PPE-DE">
(NL) Κύριε Πρόεδρε, αυτή είναι η πρώτη φορά που μιλώ στην Ολομέλεια. Ελπίζω να καταφέρω να εκπροσωπήσω τα συμφέροντα των ολλανδών πολιτών της Ευρώπης εδώ τόσο τώρα όσο και στο μέλλον.
<P>
Υπήρξαν αρκετές διαπραγματεύσεις πριν από την εκπόνηση αυτής της σημαντικής έκθεσης του κ. Schmidt. Εκφράζω την ικανοποίησή μου που ο εισηγητής και άλλες ομάδες κατάφεραν τελικά να επιτύχουν αυτόν τον συμβιβασμό. " πρόταση της Επιτροπής επιδιώκει να αυξήσει τους ειδικούς φόρους κατανάλωσης σε στάδια και επομένως να μειώσει τη διαφορά μεταξύ των κρατών μελών.
<P>
Το περιβαλλοντικό επιχείρημα έχει να διαδραματίσει έναν ρόλο, πιστεύω όμως πως η αύξηση των τιμών των καυσίμων αποτελεί ήδη έναν αρκετά ενθαρρυντικό παράγοντα. Επιπλέον, η Επιτροπή χρησιμοποιεί τη στρέβλωση του ανταγωνισμού ως επιχείρημα για την αύξηση του ελάχιστου συντελεστή ειδικού φόρου κατανάλωσης για επαγγελματική χρήση. Εκφράζω την έκπληξή μου που ο τουρισμός καυσίμων χρησιμοποιήθηκε ως επιχείρημα για την αύξηση του ελάχιστου συντελεστή ειδικού φόρου κατανάλωσης για το ντίζελ για επαγγελματική χρήση, καθώς το επιχείρημα αυτό είναι εξαιρετικά ισχυρό. Ο τουρισμός για την αγορά καυσίμων αποτελεί ένα περιθωριακό φαινόμενο στη βιομηχανία των μεταφορών, με λίγη επιρροή όσον αφορά τις αμοιβαίες ανταγωνιστικές θέσεις και τη λειτουργία της εσωτερικής αγοράς.
<P>
" Επιτροπή προτείνει μια σημαντική αύξηση του ελάχιστου συντελεστή, στα 380 ευρώ ανά 1 000 λίτρα. Πιστεύω πως μια τέτοια αύξηση σε συνδυασμό με τις ήδη υπερβολικά υψηλές τιμές καυσίμων θα έχει πολύ σοβαρές επιπτώσεις για το πορτοφόλι των καταναλωτών και τον πληθωρισμό. " επιτροπή του ΕΚ τελικά κατέληξε σε μια αύξηση σε 359 ευρώ ανά 1 000 λίτρα έως την 1η Ιανουαρίου 2015. Οι Κάτω Χώρες έχουν ξεπεράσει ήδη αυτόν τον στόχο.
<P>
Υπάρχει ακόμα ένα θέμα. Ο τομέας των μεταφορών διαμαρτύρεται δικαίως για το γεγονός ότι ο σταθερά αυξανόμενος ειδικός φόρος αυξάνει κατακόρυφα τις τιμές των καυσίμων. " πρόταση της Επιτροπής όσον αφορά την εναρμόνιση του ειδικού φόρου για το ντίζελ δεν έχει ανώτατο όριο. Οι διαφορές θα συνεχίσουν λοιπόν να υπάρχουν. Το Κοινοβούλιο πιστεύει πως τα κράτη μέλη πρέπει να παγώσουν τον ειδικό φόρο για το ντίζελ στα 400 ευρώ ανά 1 000 λίτρα έως την 1η Ιανουαρίου 2015.
<P>
Τέλος, ελπίζω όταν οι υπουργοί οικονομικών λάβουν την απόφασή τους να δώσουν προτεραιότητα στα συμφέροντα του καταναλωτή όσον αφορά την αγοραστική δύναμη και τον περιορισμό του πληθωρισμού.
<SPEAKER ID="365" NAME="Elisa Ferreira" AFFILIATION="PSE">
(PT) Κύριε Πρόεδρε, κύριε Επίτροπε, η έκθεση αυτή αντιμετωπίζει ένα εξαιρετικά ευαίσθητο ζήτημα της ευρωπαϊκής οικονομικής πολιτικής της Ευρώπης, δηλαδή τη φορολογία, καθώς καλύπτει τους ειδικούς φόρους για το πετρέλαιο και τη βενζίνη που χρησιμοποιείται στις εμπορικές μεταφορές. Οι φόροι αυτοί αποτελούν σημαντική πηγή φορολογικού εισοδήματος για πολλά κράτη μέλη. Ωστόσο, η έλλειψη βιώσιμων εναλλακτικών για την προμήθεια με καύσιμα του στόλου εμπορευματικών μεταφορών σημαίνει πως οι τιμές των καυσίμων αποτελούν στρατηγικό παράγοντα όσον αφορά την ανταγωνιστικότητα πολλών χωρών.
<P>
" αναγνώριση της ελευθερίας των κρατών μελών να επιβάλλουν ειδικούς φόρους κατανάλωσης δεν αμφισβητείται. Ωστόσο, καθώς αυτοί οι φόροι επηρεάζουν άμεσα τις τιμές των αγαθών που πωλούνται, οι υπερβολικές διαφορές έχουν άμεσο αντίκτυπο στη λειτουργία της εσωτερικής αγοράς. Όπως ήδη αναφέρθηκε, οδηγούν επίσης σε διασυνοριακές κινήσεις και περιβαλλοντικές επιπτώσεις που προκαλούνται από αυτές τις κινήσεις.
<P>
Ο συμβιβασμός που έχει επιτευχθεί στην Επιτροπή Οικονομικών και Νομισματικών Θεμάτων αποτελεί πράγματι έναν συμβιβασμό και θα ήθελα όσον αφορά αυτό το θέμα να επαινέσω το έργο όλων των σκιωδών εισηγητών και κυρίως του κύριου εισηγητή, του κ. Schmidt. Δεν μπορώ να αγνοήσω το γεγονός ότι ορισμένοι θα ήθελαν το ελάχιστο επίπεδο για να γίνουν σαφέστερα αντιληπτές οι ανησυχίες μας για το περιβάλλον. Ωστόσο, προσωπικά αμφιβάλλω, δεδομένου του τρέχοντος επιπέδου των τιμών του πετρελαίου, ότι είναι απαραίτητη η ενίσχυση αυτού του είδους μηνύματος μέσω της φορολογίας. Έχει γίνει ωστόσο η επιλογή να έλθουν πιο κοντά τα ελάχιστα και τα μέγιστα επίπεδα φορολογίας, γεγονός το οποίο, θυσιάζοντας εν μέρει αυτές τις περιβαλλοντικές ανησυχίες κατά τα γνώμη ορισμένων ανθρώπων, θα επιτρέψουν τις στρεβλώσεις του ανταγωνισμού λόγω της ανάγκης μείωσης της φορολογίας. Έχει πραγματοποιηθεί μεγάλη προσπάθεια και ελπίζουμε ότι αυτό θα αναγνωριστεί δεόντως από την Επιτροπή και το Συμβούλιο και ότι θα επιτρέψει περαιτέρω πρόοδο όσον αφορά τη φορολογία στο εσωτερικό της Ευρωπαϊκής Ένωσης.
<SPEAKER ID="366" NAME="Astrid Lulling" AFFILIATION="PPE-DE">
(FR) Κύριε Πρόεδρε, αν η κ. Kauppi δεν έλθει, μου επιτρέπει να κάνω χρήση των δύο λεπτών της, δεδομένου ότι φιλοξενεί μια σημαντική συζήτηση-δείπνο.
<P>
Κύριε Πρόεδρε, κυρίες και οι κύριοι, η έκθεση του φιλελεύθερου συνάδελφου μας κ. Olle Schmidt αφορά μια νέα αντιπαράθεση μεταξύ του Κοινοβουλίου και της Ευρωπαϊκής Επιτροπής, η οποία έχει προτείνει μια αδικαιολόγητη αύξηση των έμμεσων φόρων. " πρόταση αυτή διατυπώθηκε από έναν Επίτροπο που αισθάνομαι πως έχει χάσει εντελώς την επαφή με την οικονομική πραγματικότητα. Ο κ. Kovács προτείνει μια σημαντική αύξηση των ελάχιστων συντελεστών για την αμόλυβδη βενζίνη και το πετρέλαιο. Λαμβάνοντας υπόψη τον πληθωρισμό που έχει φτάσει σε επίπεδα ρεκόρ και προκαλεί μεγάλη ανησυχία στην Ευρωπαϊκή Κεντρική Τράπεζα και την οικονομική ύφεση την οποία αντιμετωπίζουμε αυτήν την περίοδο, πιστεύω ότι είναι εξαιρετικά ακατάλληλη στιγμή να αυξηθεί ο συντελεστής του ειδικού φόρου κατανάλωσης του πετρελαίου κίνησης και του πετρελαίου θέρμανσης.
<P>
Προσωπικά, πρέπει να πω ότι απλώς θα είχα απορρίψει αυτή τη μη εμπνευσμένη πρόταση από την Επιτροπή, αλλά λόγω της πλειοψηφίας στο Κοινοβούλιο δεν μπορούσα να πράξω διαφορετικά. Στηρίζω τον συμβιβασμό που έχει επιτευχθεί από τις κύριες πολιτικές ομάδες του ΕΚ καθώς αισθάνομαι πως αποτελεί μια άσκηση για τον περιορισμό της ζημίας.
<P>
" σταδιακή αύξηση των ελάχιστων συντελεστών για το ντίζελ σε 359 ευρώ ανά 1 000 λίτρα έως το 2015 και το πάγωμα των ελάχιστων συντελεστών για την ίδια ποσότητα αμόλυβδης βενζίνης, όπως ορίζεται στο συμβιβασμό, είναι σαφώς κάτω από τα επίπεδα που προτείνονται από την Επιτροπή. " Επιτροπή στην πραγματικότητα πρότεινε 380 ευρώ και για το ντίζελ και για την αμόλυβδη βενζίνη έως το 2014. Ο εισηγητής θέλησε να προχωρήσει ακόμη περισσότερο στην έκθεσή του και επεδίωκε κατώτατα επίπεδα των 400 ευρώ. Χαιρετίζω την προθυμία για την επίτευξη συμβιβασμού του εισηγητή μας, ο οποίος μείωσε τους συντελεστές κατά τη διάρκεια των συζητήσεων σχετικά με την έκθεσή του στην Επιτροπή Οικονομικών και Νομισματικών Θεμάτων.
<P>
" ουσία αυτής της έκθεσης βρίσκεται στην τροπολογία 19, κατά τη γνώμη μου. Εδώ απαιτούμε από τα κράτη μέλη, που εφαρμόζουν τώρα τον υπερβολικό ειδικό φόρο κατανάλωσης πάνω από 400 ευρώ ανά 1 000 λίτρα για το ντίζελ και 500 ευρώ ανά 1 000 λίτρα για την αμόλυβδη βενζίνη, να μην αυξηθούν περαιτέρω αυτά τα ποσοστά έως το 2015. Επομένως, χωρίς να προχωρήσουμε τόσο ώστε να εισαχθούν οι μέγιστοι συντελεστές στην πρόταση, εφόσον η Επιτροπή δεν είχε ποτέ το θάρρος να προτείνει κάτι τέτοιο, εκφράζουμε τουλάχιστον την επιθυμία για ευθυγράμμιση των τιμών.
<P>
Κύριε Πρόεδρε, υπάρχει μόνο ένας τρόπος να διασφαλιστεί η εναρμόνιση των συντελεστών του ειδικού φόρου κατανάλωσης στην Ευρώπη: η εισαγωγή των μέγιστων και των ελάχιστων συντελεστών συγχρόνως. Δεν χρησιμεύει σε τίποτα η συνεχής αύξηση των ελάχιστων συντελεστών χωρίς να καταβάλλεται καμία προσπάθεια να περιοριστεί ο ενθουσιασμός των κρατών μελών που επιμένουν στην εφαρμογή εξαιρετικά υψηλών συντελεστών.
<P>
Τέλος, επιτρέψτε μου, κύριε Πρόεδρε, να θίξω ένα θέμα επί του Κανονισμού. Θέλω να ρωτήσω τον Επίτροπο, ο οποίος ισχυρίστηκε ότι στηρίζουμε την πρότασή του, εάν ζει σε κάποιον άλλο πλανήτη, γιατί στην πραγματικότητα δεν υποστηρίζουμε την πρότασή του.
<SPEAKER ID="367" NAME="Μαργαρίτης Σχοινάς" AFFILIATION="PPE-DE">
Κύριε Πρόεδρε, με τον πληθωρισμό της ευρωζώνης στο πιο ψηλό ιστορικά σημείο, με την τιμή του πετρελαίου στα 110 δολάρια το βαρέλι, το Ευρωπαϊκό Κοινοβούλιο αύριο θα ανεβάσει την έμμεση φορολογία στα καύσιμα. Αν αυτό δεν είναι τίτλος για ανέκδοτο, είναι σίγουρα κάτι που θα κάνει τους αναγνώστες των εφημερίδων της Παρασκευής πολύ ευτυχείς. Νομίζω ότι περνάμε το λάθος μήνυμα τη λάθος στιγμή. Δείχνουμε ότι δεν καταλαβαίνουμε σε ποιους ρυθμούς λειτουργεί η κοινωνία.
<P>
Δεύτερον, η αντιπροσωπεία μου δεν θα υποστηρίξει ούτε το συμβιβασμό, διότι αντιστεκόμαστε σ' αυτή τη μέθοδο της "μπουλντόζας", όπου έξι κράτη μέλη που έχουν ήδη υψηλή φορολογία αναγκάζουν μέσω του Επιτρόπου, του κ. Kovac, όλα τα υπόλοιπα να ανεβάσουν τις τιμές με το πρόσχημα του τουρισμού βενζίνης. Αυτό εγώ δεν μπορώ να το δικαιολογήσω στους εκλογείς μου. Αντί να κάνουμε τέτοια πειράματα, ας στραφούμε σε άλλες πολιτικές, καθαρές για το περιβάλλον, παρά σε τέτοιους ακροβατισμούς φοροεισπρακτικού χαρακτήρα.
<SPEAKER ID="368" NAME="Atanas Paparizov" AFFILIATION="PSE">
(BG) " χώρα μου κατέβαλε μεγάλες προσπάθειες να αυξήσει τον ειδικό φόρο κατανάλωσης τα τελευταία έτη και οι φορολογικοί συντελεστές για την αμόλυβδη βενζίνη αυξήθηκαν από 254 ευρώ το 2004 στα 350 ευρώ, ενώ αυτοί για το ντίζελ από 203 ευρώ στα 307 ευρώ αντίστοιχα. Καθοδηγούμαστε από την επιθυμία να αυξήσουμε γρήγορα τους φορολογικούς συντελεστές ώστε να μειώσουμε τις πληθωριστικές επιπτώσεις τα επόμενα έτη.
<P>
" νέα πρόταση της Επιτροπής αμφισβητεί τη στρατηγική μας. Αυτός είναι και ο λόγος που η πρόταση που προωθήθηκε στην έκθεση της Οικονομικής Επιτροπής φαίνεται λογική και επιβάλει κυρώσεις σε χώρες όπως η Βουλγαρία και η Ρουμανία σε μικρότερο βαθμό.
<P>
Ελπίζω πως η Επιτροπή θα αποδεχτεί αυτόν τον συμβιβασμό, παρόλο που ακόμη και αυτή η πρόταση δημιουργεί μια σοβαρή προσπάθεια για τη βουλγαρική οικονομία και θα αποτελέσει πληθωριστικό παράγοντα, χωρίς επιπτώσεις για το περιβάλλον γιατί η βενζίνη και το πετρέλαιο δεν είναι εύκαμπτα προϊόντα και εξαρτώνται από πολλούς άλλους οικονομικούς παράγοντες και όχι από ειδικούς φόρους κατανάλωσης.
<SPEAKER ID="369" NAME="Ivo Belet" AFFILIATION="PPE-DE">
(NL) Πολύ σύντομα, κύριε Επίτροπε, φαίνεται πως θα ήταν χρήσιμο να τονίσουμε πως πρέπει να είμαστε προσεκτικοί όσον αφορά αυτό το ζήτημα. Οι πολίτες πρέπει να ενημερωθούν σχετικά με το τι διακυβεύεται εδώ, γιατί οι επικριτές θα είναι ασφαλώς έτοιμοι να το παρουσιάσουν αυτό ως μια σαφή αύξηση φόρου, ενώ η πρόταση του Κοινοβουλίου αποτελεί ένα πολύ μέτριο μέτρο: μια πραγματική αύξηση φόρου θα ήταν καταστρεπτική τη στιγμή που οι τιμές είναι τόσο υψηλές.
<P>
" πρόταση αυτή, η οποία ελπίζουμε πως θα εγκριθεί αύριο, αποτελεί μια καλή αρχή προκειμένου να τεθεί τελικά τέλος στη στρέβλωση του ανταγωνισμού που υπάρχει εδώ και πολλά χρόνια, κυρίως στις παραμεθόριες περιοχές, και είναι επίσης καλή για το περιβάλλον. Κύριε Επίτροπε, κύριε Πρόεδρε, κυρίες και κύριοι, το δεύτερο σχόλιό μου είναι ότι υπολογίζουμε πως εμείς οι ίδιοι και η Ευρωπαϊκή Επιτροπή κυρίως θα συνεχίσουμε να διαδραματίζουμε έναν πολύ ενεργό ρόλο στην ανάπτυξη και την προώθηση καυσίμων φιλικών προς το περιβάλλον, με άλλα λόγια στην εφαρμογή πολιτικών που θα μας βοηθήσουν να απαλλαγούμε από τα ορυκτά καύσιμα, το πετρέλαιο και το ντίζελ.
<SPEAKER ID="370" NAME="Zbigniew Krzysztof Kuźmiuk" AFFILIATION="UEN">
(PL) Κύριε Πρόεδρε, θα ήθελα να επιστήσω στην προσοχή σε τρία ζητήματα. Πρώτον, φαίνεται πως η τιμή του πετρελαίου δεν θα πέσει κάτω από το 100 δολάρια ανά βαρέλι στο μέλλον, γεγονός που θα έχει ως αποτέλεσμα τη συνεχή αύξηση της τιμής των καυσίμων. Μόνο χάρη στην αδυναμία του αμερικανικού δολαρίου αποφεύχθηκαν δραστικές αυξήσεις στις τιμές των καυσίμων στην Ευρώπη. Δεν μπορούμε, ωστόσο, να περιμένουμε από το νόμισμα των "νωμένων Πολιτειών να είναι αδύναμο για πάντα. Υπό το πρίσμα αυτής της κατάστασης, η πρόταση αύξησης των συντελεστών του ειδικού φόρου κατανάλωσης στην Ευρωπαϊκή Ένωση τα επόμενα χρόνια φαίνεται να μην λαμβάνει υπόψη την οικονομική πραγματικότητα.
<P>
Δεύτερον, το κατά κεφαλήν ΑΕγχΠ στα νέα κράτη μέλη είναι χαμηλότερο από ό,τι στα παλαιότερα, όπως είναι και το επίπεδο του προσωπικού εισοδήματος. Θα είναι, συνεπώς, δυνατό για τα νέα κράτη μέλη να εναρμονίσουν τη φορολογική επιβάρυνση μόνο από τη στιγμή που θα επιτευχθεί ένα συγκρίσιμο επίπεδο προσωπικού εισοδήματος.
<P>
Τέλος, σύμφωνα με την αρχή της επικουρικότητας, τα κράτη μέλη θα πρέπει να απολαμβάνουν μεγαλύτερη ελευθερία όσον αφορά τη μείωση της φορολογικής επιβάρυνσης για τα καύσιμα που δεν αποτελούν παράγωγα του πετρελαίου. Παρόμοια μέτρα θα τονώσουν το ενδιαφέρον για τη χρήση ανανεώσιμων καυσίμων. Θα μας βοηθήσουν επίσης να μειώσουμε τις εκπομπές CO2 και να εκπληρώσουμε τις διεθνείς υποχρεώσεις μας όσον αφορά την προστασία του περιβάλλοντος.
<SPEAKER ID="371" NAME="Claude Turmes" AFFILIATION="Verts/ALE">
(FR) Κύριε Πρόεδρε, θέλω απλώς να λάβω τον λόγο πολύ σύντομα για να επισημάνω ότι δεν συμπεριφέρονται όλοι οι βουλευτές από το Λουξεμβούργο ως τοξικομανείς όσον αφορά τη φθηνή βενζίνη. Πιστεύω πως ο κ. Belet έθεσε τα πράγματα πολύ σωστά. Πρέπει να βρούμε έναν συμβιβασμό με τις πολιτικές όσον αφορά τα προβλήματα σχετικά με τα αποθέματα πετρελαίου και την κλιματική αλλαγή, και να επιτευχθεί ισορροπία μεταξύ των χωρών και των περιφερειών επίσης.
<P>
Θα ήθελα απλώς να σας ενημερώσω ότι την Τρίτη το Κοινοβούλιο του Λουξεμβούργου συζήτησε την κλιματική αλλαγή καθώς και τον τουρισμό για την αγορά βενζίνης. " μεγάλη πλειοψηφία των βουλευτών του Κοινοβουλίου του Λουξεμβούργου, συμπεριλαμβανόμενων των βουλευτών του κόμματος της κ. Lulling, συμφωνούν πως αυτό το φαινόμενο πρέπει να λήξει τουλάχιστον σε τοπικό επίπεδο. Επομένως, θα ήθελα απλώς να πω ότι το Λουξεμβούργο στο σύνολό του τηρεί μια εντελώς διαφορετική στάση από αυτήν της κ. Lulling, η οποία εκπροσωπεί μια μειοψηφία όσον αφορά αυτό το θέμα, και μάλιστα μια πολύ μικρή μειοψηφία.
<SPEAKER ID="372" NAME="Czesław Adam Siekierski" AFFILIATION="PPE-DE">
(PL) Κύριε Πρόεδρε, μια ενιαία αγορά, σε συνδυασμό με την ελεύθερη κυκλοφορία εμπορευμάτων και υπηρεσιών φαίνεται πως θα μπορούσε να ισοδυναμεί με την πλήρη ανταγωνιστικότητα. Αυτό δεν φαίνεται να συμβαίνει, ωστόσο, καθώς το κόστος των μέσων παραγωγής, το οποίο περιλαμβάνει το κόστος των καυσίμων, έχει σημαντικές επιπτώσεις στην αποδοτικότητα της παραγωγής. Στην πραγματικότητα, επί του παρόντος οι φόροι στα καύσιμα διαφέρουν ακόμη και μεταξύ γειτονικών χωρών, προκαλώντας τον λεγόμενο τουρισμό για την αγορά καυσίμων στις παραμεθόριες περιοχές. Αυτή η δραστηριότητα δεν είναι πολύ διαδεδομένη ωστόσο.
<P>
Φαίνεται λογική η προσέγγιση των συντελεστών του ειδικού φόρου κατανάλωσης, αλλά η διαδικασία πρέπει να είναι αργή και να εκτείνεται σε πολλά στάδια. " εναρμόνιση των ελάχιστων συντελεστών του ειδικού φόρου κατανάλωσης για το ντίζελ και την αμόλυβδη βενζίνη πρέπει επίσης να κλιμακωθεί. Πρέπει να καθοδηγούμαστε από τη γενική αρχή της προσπάθειας να διασφαλίσουμε ότι οι φόροι και οι ειδικοί φόροι κατανάλωσης για τα καύσιμα διατηρούνται σε όσο το δυνατόν χαμηλότερα επίπεδα, να αποφευχθεί η αύξηση του πληθωρισμού και του κόστους παραγωγής καθώς και η αύξηση των δαπανών των νοικοκυριών. Αυτό είναι εξαιρετικά συναφές όσον αφορά τα νέα κράτη μέλη, όπου οι αποδοχές είναι σημαντικά χαμηλότερες.
<SPEAKER ID="373" NAME="László Kovács">
Μέλος της Επιτροπής. - (EN) Κύριε Πρόεδρε, καταρχάς θα ήθελα να σας ευχαριστήσω για τα σχόλια και τις απόψεις που εκφράσατε κατά τη διάρκεια της συζήτησης.
<P>
Είναι πολύ σημαντικό να λαμβάνουμε μια θετική γνώμη από το Κοινοβούλιο όσον αφορά την πρόταση της Επιτροπής για ειδικές φορολογικές ρυθμίσεις για το εμπορικό ντίζελ. Ωστόσο, παρατηρήσαμε ότι η έκθεσή σας είναι λιγότερο φιλόδοξη σε σχέση με την πρόταση της Επιτροπής, κυρίως καθώς δεν στηρίζει την αναπροσαρμογή των συνολικών επιπέδων ελάχιστων φόρων που εφαρμόζονται στο ντίζελ και στην αμόλυβδη βενζίνη.
<P>
Δεν έχω χάσει την οικονομική συλλογιστική μου. Αντιθέτως: η οικονομική συλλογιστική αντιτίθεται στα επιπλέον εκατομμύρια χιλιόμετρα και επίσης στους επιπλέον τόνους CO2 και άλλων αερίων του θερμοκηπίου, τα οποία είναι αποτέλεσμα του τουρισμού για την αγορά καυσίμων. Πρέπει να λάβω υπόψη μου -και πρέπει όλοι μας να λάβουμε υπόψη- την αυξημένη απειλή που η αλλαγή του κλίματος και η υπερθέρμανση του πλανήτη συνεπάγονται για το ανθρώπινο είδος. " απειλή αυτή είναι ακόμη περισσότερο ανησυχητική από τον πληθωρισμό. Όσον αφορά την προτεινόμενη αύξηση του ειδικού φόρου κατανάλωσης, δεν θα δημιουργήσει πληθωρισμό. Θα συμβαδίσει απλώς με τον αναμενόμενο πληθωρισμό του 2,2% ανά έτος έως το 2017.
<P>
Ενώ η Επιτροπή μπορεί να αποδεχτεί την τροπολογία 1 εν μέρει και τις τροπολογίες 7 και 27 κατ' αρχήν, πρέπει να απορρίψουμε επισήμως τις άλλες τροπολογίες. " Επιτροπή δεν θα τροποποιήσει επισήμως αυτήν την πρόταση. Θα προσπαθήσουμε, ωστόσο, να λάβουμε υπόψη μας τις τροπολογίες που πρότεινε το Κοινοβούλιο όσο το δυνατόν περισσότερο κατά τη διάρκεια των διαβουλεύσεων στο Συμβούλιο. Μια θετική γνώμη από το Κοινοβούλιο θα αποτελέσει ένα σημαντικό μήνυμα για την αύξηση της ευαισθητοποίησης όσον αφορά τις αυξανόμενες αρνητικές επιπτώσεις των μεταφορών για το περιβάλλον, τις οποίες πρέπει να αντιμετωπίσουμε μέσω της φορολογίας των καυσίμων.
<SPEAKER ID="374" NAME="Olle Schmidt">
εισηγητής. - (SV) Κύριε Πρόεδρε, σας ευχαριστώ για τα καλά σας λόγια. Πιστεύω πως οφείλω επίσης να ευχαριστήσω την Επιτροπή και τη γραμματεία της επιτροπής μας.
<P>
Πίστεψα αρχικά πως ο Επίτροπος δεν φαινόταν να αποδέχεται στην πραγματικότητα τις απόψεις της επιτροπής. Μπορώ να το αντιληφθώ αυτό για τυπικούς λόγους. Τώρα, όταν άκουσα την Επιτροπή και πάλι, πίστεψα πως διέκρινα μια κατανόηση της έννοιας ότι η πολιτική είναι πολιτική. Αναγνωρίζω πως θα μπορούσαμε να είμαστε πιο φιλόδοξοι. Ο Επίτροπος χρησιμοποιεί τη φράση "λιγότερο φιλόδοξοι". Ναι, αλλά ακούστε τη συζήτηση αυτή από τα αριστερά προς τα δεξιά και από επάνω και κάτω. Εκφράστηκαν όλες οι απόψεις και στη συνέχεια είχαμε την κ. Lulling να κάθεται στη μέση. Κύριε Επίτροπε, βάσει της πολιτικής πραγματικότητας, όπως πράγματι γνωρίζετε, έπρεπε να δημιουργήσουμε μια έκθεση και μια πρόταση η οποία θα φθάσει στο γραφείο σας. Τώρα θα φτάσει, ας ελπίσουμε αύριο, μια έκθεση της Επιτροπής Οικονομικών και Νομισματικών Θεμάτων, η οποία δεν θα συμφωνεί απολύτως μαζί σας και την οποία δεν μπορείτε να αποδεχτείτε από κάθε άποψη, αλλά θα υπάρξει μια έκθεση.
<P>
Τέλος, θέλω να πω στον Επίτροπο πως πιστεύω εντούτοις ότι έχει σημειωθεί πρόοδος -αν έχουμε ένα θετικό αποτέλεσμα αύριο- όσον αφορά το τέλος της αντιπαράθεσης για αυτά τα ζητήματα μεταξύ της επιτροπής, του Κοινοβουλίου και της Επιτροπής, καθώς και του Συμβουλίου. Όπως είπατε, πρέπει να λάβουμε μέτρα για τον τουρισμό για την αγορά καυσίμων, για το καλό της εσωτερικής αγοράς. Αυτό είναι σχεδόν σωστό, αλλά πρέπει επίσης να προετοιμάσουμε δραστικά και ισχυρά μέτρα για το περιβάλλον. Πρέπει να υπάρξει συμφωνία για παρόμοια μέτρα στην Ένωσή μας, και πιστεύω πως επιτύχαμε την εξεύρεση της σωστής ισορροπίας.
<SPEAKER ID="375" NAME="Astrid Lulling" AFFILIATION="PPE-DE">
(FR) Κύριε Πρόεδρε, θέλω να λάβω τον λόγο για ένα προσωπικό ζήτημα. Ο κ. Turmes με αποκάλεσε τοξικομανή. Αισθάνομαι πως αυτό αποτελεί προσβολή για μένα προσωπικά και του ζητώ να ανακαλέσει.
<P>
Σχετικά με το ζήτημα που συζητάμε, μπορώ να δηλώσω σθεναρά πως το κόμμα και η κυβέρνησή μου υποστηρίζουν πλήρως τον συμβιβασμό που πρότεινε ο εισηγητής μας, στον οποίο η συμβολή μου υπήρξε ουσιαστική. Επιπλέον, ο κ. Turmes φαίνεται να ξεχνάει πως το πετρέλαιο κίνησης είναι σήμερα λιγότερο ακριβό στο Βέλγιο από ό,τι στο Λουξεμβούργο και ότι οι όποιοι τουρίστες για την αγορά πετρελαίου δεν κατευθύνονται στο Λουξεμβούργο αλλά στο Βέλγιο αυτή τη στιγμή.
<SPEAKER ID="376" NAME="Πρόεδρος">
Πολύ καλά. Λαμβάνουμε υπόψη μας αυτό που είπε η κ. Lulling και είμαι πεπεισμένος ότι οι δηλώσεις που πραγματοποιήθηκαν στο Κοινοβούλιο θα αποσαφηνιστούν.
<P>
" συζήτηση έληξε.
<P>
" ψηφοφορία θα διεξαχθεί την Πέμπτη, 13 Μαρτίου 2008.

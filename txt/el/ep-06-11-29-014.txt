<CHAPTER ID="014">
Προσχώρηση της Βουλγαρίας - Προσχώρηση της Ρουμανίας (συζήτηση) 
<SPEAKER ID="088" NAME="Πρόεδρος">
" ημερήσια διάταξη προβλέπει την κοινή συζήτηση
<P>
της έκθεσης του Geoffrey Van Orden, εξ ονόματος της Επιτροπής Εξωτερικών Υποθέσεων, σχετικά με την προσχώρηση της Βουλγαρίας στην Ευρωπαϊκή Ένωση, και
<P>
της έκθεσης του Pierre Moscovici, εξ ονόματος της Επιτροπής Εξωτερικών Υποθέσεων, σχετικά με την προσχώρηση της Ρουμανίας στην Ευρωπαϊκή Ένωση.
<SPEAKER ID="089" NAME="Geoffrey Van Orden " AFFILIATION="PPE-DE">
εισηγητής. - (EN) Κύριε Πρόεδρε, η Βουλγαρία κατέθεσε αίτηση ένταξης στην Ευρωπαϊκή Ένωση πριν από 11 χρόνια, το 1995, ενώ οι διαπραγματεύσεις ξεκίνησαν πέντε χρόνια αργότερα. Έκτοτε έχουμε παρατηρήσει αξιοσημείωτες αλλαγές: στο οικονομικό πεδίο, το ΑΕγχΠ διπλασιάστηκε, οι επενδύσεις εξωτερικού υπερβαίνουν το 1,7 δισ. δολάρια "ΠΑ, έναντι ποσού λιγότερου των 100 εκατ. δολαρίων "ΠΑ πριν από λίγα χρόνια, οι πραγματικοί μισθοί αυξάνονται σε ετήσια βάση και η ανεργία μειώθηκε κατά το ήμισυ.
<P>
Μετά την έναρξη των διαπραγματεύσεων, έγιναν τρεις αλλαγές κυβερνήσεων, οι οποίες αντιπροσώπευαν μεγάλο φάσμα του πολιτικού κόσμου: από την κυβέρνηση της Ένωσης Δημοκρατικών Δυνάμεων του Ivan Kostov, έως την επιστροφή του τέως βασιλιά Συμεών, ο οποίος ήταν επικεφαλής της κυβέρνησης του Εθνικού Κινήματος την περίοδο 2001 έως 2005, και την παρούσα συμμαχία με επικεφαλής τους σοσιαλιστές υπό τον Sergei Stanishev. Όλοι συνέβαλαν ενεργά στη διαδικασία των μεταρρυθμίσεων και σημείωσαν πρόοδο στην πορεία ένταξης της Βουλγαρίας στην ΕΕ.
<P>
Αυτή η πρόοδος επιτεύχθηκε παρά την πολύ δύσκολη περιφερειακή κατάσταση και τις συγκρούσεις στα σύνορα με τη Βουλγαρία. Οι επιχειρήσεις του ΝΑΤΟ κατά της Σερβίας ξεκίνησαν τον Μάρτιο του 1999 με αεροπορικούς βομβαρδισμούς οι οποίοι κατέστρεψαν τις γέφυρες του Δούναβη και διέκοψαν τις ποτάμιες μεταφορές μεταξύ άνω και κάτω Δούναβη για δύο χρόνια. Εκτός από αυτή την οικονομική ζημία, καταστροφικές πλημμύρες έπληξαν τμήματα της Βουλγαρίας το 2005, αφήνοντας πίσω τους πολυάριθμους νεκρούς και χιλιάδες αστέγους.
<P>
Το γεγονός ότι τον Μάρτιο του 2004 πραγματοποιήθηκε η ένταξη στο ΝΑΤΟ και τώρα βρισκόμαστε προ της ένταξης στην ΕΕ οφείλεται στην αποφασιστικότητα και τις επίμονες προσπάθειες πάρα πολλών ανθρώπων σε όλα τα επίπεδα και σε όλους τους τομείς της διακυβέρνησης, και πολύ περισσότερο στον ίδιο τον βουλγαρικό λαό. " χώρα τους παρακολουθήθηκε, εξετάστηκε και δέχθηκε κριτική με επιταχυνόμενους ρυθμούς. Δέχθηκαν την πραγματοποίηση δραστικών αλλαγών, ενώ έγιναν στόχος γενικευμένων και αδικαιολόγητων προσβολών, όμως επέδειξαν την αναγκαία υπομονή και επιμονή για να συνεχίσουν παρ' όλα αυτά την προσπάθειά τους, έχοντας ίσως υπόψη την παλιά βουλγαρική παροιμία: "ο καλός ο λόγος ανοίγει και πόρτες από σίδερο".
<P>
Πάντα υποστήριζα ότι ο εκσυγχρονισμός πρέπει να θεωρείται από μόνος του επωφελής, και όχι μόνον ως προϋπόθεση ένταξης στην ΕΕ, αντίληψη η οποία χαρακτηρίζει και την έκθεση την οποία σας παρουσιάζω σήμερα. Συγχρόνως, όλοι αναγνωρίζουμε ότι αυτή η διαδικασία θα συνεχιστεί για πολλά ακόμη χρόνια μετά την ένταξη.
<P>
Πολλοί από τους συναδέλφους μου γνωρίζουν ότι επικρίνω πολλές πτυχές της Ευρωπαϊκής Ένωσης, όμως θεωρώ ότι η διαδικασία της διεύρυνσης αποτελεί σημαντικό επίτευγμα, καθώς επεκτείνει τον χώρο δημοκρατίας, σταθερότητας, ασφάλειας και ευημερίας ακόμη περισσότερο, μέσω γενναιόδωρων οικονομικών ενισχύσεων. Εφόσον οι πόροι αυτοί χορηγούνται με εστιασμένο τρόπο, η διαχείρισή τους γίνεται σωστά και χρησιμοποιούνται κατά τρόπο ωφέλιμο, ωφελείται εν τέλει το σύνολο των πολιτών, κυρίως δε ο λαός της Βουλγαρίας.
<P>
Επιτρέψτε μου να εστιάσω την προσοχή μου σε δύο επιμέρους ζητήματα. " μεταρρύθμιση της αστυνομίας και του δικαστικού σώματος μας απασχόλησε σε μεγάλο βαθμό καθ' όλη τη διάρκεια της ενταξιακής διαδικασίας. Σημειώθηκε σημαντική πρόοδος, αλλά μένουν ακόμη να γίνουν πολλά. Οι παλιές συνήθειες δεν μπορούν να εξαλειφθούν αμέσως και υπάρχουν πολλά ανταγωνιστικά αιτήματα για δημόσιες δαπάνες. Ωστόσο, τίποτε δεν είναι πιο σημαντικό για τη διατήρηση της εμπιστοσύνης των πολιτών στην κυβέρνηση και τη δημόσια διοίκηση της χώρας τους από ό,τι ένα επαγγελματικό, ικανό και δίκαιο δικαστικό σύστημα. Απευθύνω έκκληση για ακόμη πιο απτές και ορατές δράσεις από τις βουλγαρικές αρχές κατά την αντιμετώπιση των σοβαρών μορφών εγκλήματος.
<P>
Επιτρέψτε μου επίσης να θίξω το θέμα του Κοζλοντούι, το οποίο αποτέλεσε αντικείμενο ιδιαίτερης προσοχής. " Βουλγαρία δεν είναι η μόνη ευρωπαϊκή χώρα που αντιμετωπίζει ενεργειακό κενό τα επόμενα χρόνια, ενώ αυξάνεται η εξάρτηση από εισαγωγές ενέργειας από τη Ρωσία και περιοχές του κόσμου στις οποίες επικρατεί αστάθεια. Είμαι ένθερμος υποστηρικτής των ασφαλών, ανανεώσιμων πηγών ενέργειας οι οποίες ελαχιστοποιούν τις εκπομπές διοξειδίου του άνθρακα, καθώς και της διαφοροποίησης και ασφάλειας του ενεργειακού εφοδιασμού. Το κλίμα τώρα έχει αλλάξει και αναγνωρίζεται ευρέως ότι πρέπει να ενισχυθεί ο ρόλος της πυρηνικής ενέργειας. Αυτό ισχύει ιδιαιτέρως στην περίπτωση της Βουλγαρίας, η οποία παράγει ηλεκτρισμό από πυρηνική ενέργεια για την κάλυψη τόσο των δικών της αναγκών όσο και των αναγκών άλλων χωρών της περιοχής.
<P>
Προς το παρόν έχει αναλάβει τη δέσμευση να τερματίσει εφέτος τη λειτουργία δύο αντιδραστήρων, των αντιδραστήρων 3 και 4, οι οποίοι στη συνέχεια θα αποσυναρμολογηθούν. Επαναλάβαμε την έκκληση να επιδειχθεί μεγαλύτερη ευελιξία, χωρίς περιττό δογματισμό. Έτσι θα δοθεί περισσότερος χρόνος για την αντιμετώπιση των οικονομικών επιπτώσεων από το πρόωρο κλείσιμο του εργοστασίου και για την ολοκλήρωση της προσπάθειας εξασφάλισης πρόσθετων πηγών ενέργειας.
<P>
Επιτρέψτε μου να θίξω εν συντομία ένα επιπλέον καίριο θέμα. Ακόμη δεν έχουμε εξασφαλίσει την απελευθέρωση των βουλγάρων νοσοκόμων από τις φυλακές της Λιβύης. Βρίσκονται αδίκως στη φυλακή τα τελευταία επτά χρόνια. Θα ήταν θαυμάσια χειρονομία αν μπορούσαμε να εξασφαλίσουμε την επιστροφή τους στις οικογένειές τους για τα Χριστούγεννα! Ευελπιστώ ότι το μήνυμα προς τις λιβυκές αρχές θα είναι ακόμη πιο ισχυρό ενόψει της επικείμενης ένταξης της Βουλγαρίας στην ΕΕ. Απευθύνω έκκληση σε εσάς προσωπικά, κύριε Πρόεδρε, στο Συμβούλιο και στην Επιτροπή να απευθυνθούμε για μια ακόμη φορά για το θέμα αυτό στον Πρόεδρο Καντάφι.
<P>
Επιτρέψτε μου επίσης να εκμεταλλευτώ αυτή την ευκαιρία για να αποδώσω εύσημα στις πολυάριθμες φιλανθρωπικές οργανώσεις που δραστηριοποιήθηκαν με την πάροδο των ετών στη Βουλγαρία, περιλαμβανομένων των οργανώσεων "Σώστε τα Παιδιά", "ARK" και "Harvest for the Hungry", η οποία έχει την έδρα της στην περιφέρειά μου, στο Chelmsford.
<P>
Θέλω να ευχαριστήσω τους βουλγάρους παρατηρητές για τη συνεργασία και τη βοήθειά τους. Προσβλέπω στη στενή συνεργασία με τους βουλγάρους βουλευτές του ΕΚ το προσεχές έτος, μετά τις εκλογές που θα διεξαχθούν την άνοιξη, ενώ θέλω να ευχαριστήσω επίσης το Ευρωπαϊκό Κοινοβούλιο, το οποίο μου χάρισε το προνόμιο να είμαι εισηγητής του τα τελευταία έξι χρόνια. Ειδικότερα, ευχαριστώ τις διαδοχικές κυβερνήσεις και τον λαό της Βουλγαρίας για τη στωικότητα και τη φιλία τους. Τους καλωσορίζουμε θερμά στην Ένωσή μας.
<P>
(Χειροκροτήματα)
<SPEAKER ID="090" NAME="Pierre Moscovici " AFFILIATION="PSE">
εισηγητής. - (FR) Κύριε Πρόεδρε, κυρίες και κύριοι, στις 26 Σεπτεμβρίου του τρέχοντος έτους, η Ευρωπαϊκή Επιτροπή παρουσίασε την έκθεσή της σχετικά με την πρόοδο της Ρουμανίας στην πορεία προς την προσχώρηση. Τώρα εναπόκειται στο Κοινοβούλιο να διατυπώσει τη γνώμη του. Αυτή είναι μια σημαντική στιγμή διότι πλησιάζουμε στη λήξη της διαδικασίας ολοκλήρωσης του τελευταίου κύματος διεύρυνσης. Δεν είναι η έναρξη του προσεχούς κύματος, αλλά στην πραγματικότητα η λήξη του πέμπτου κύματος. Είναι μια στιγμή σημαντικής ιστορικής σημασίας δεδομένου ότι σηματοδοτεί την επανενοποίηση της ευρωπαϊκής ηπείρου.
<P>
Θέλω, ιδίως, να επωφεληθώ αυτής της ευκαιρίας για να ευχαριστήσω την Επιτροπή και, καταρχάς, τον Επίτροπο Rehn, ο οποίος, καθ' όλη τη διάρκεια αυτής της διαδικασίας, επιτέλεσε δύσκολο και επίπονο έργο και με τον οποίο απολαύσαμε μια ομαλή και εξαιρετική συνεργασία κατά τη διάρκεια των τελευταίων δύο ετών. Εξάλλου, στην έκθεσή μου δεν παραλείπω να τον συγχαρώ. Θέλω επίσης να ευχαριστήσω ειλικρινέστατα όλες και όλους τους συναδέλφους μου οι οποίοι συνέβαλαν σημαντικά στη βελτίωση και τη συμπλήρωση των προηγούμενων εκθέσεών μου. Ευχαριστώ, ειδικότερα, τους συναδέλφους μου όχι μόνον της Επιτροπής Εξωτερικών Υποθέσεων αλλά και των άλλων οργάνων του Κοινοβουλίου για τις συχνά εύστοχες παρατηρήσεις και προτάσεις τους.
<P>
" παρούσα έκθεση κινείται στο πνεύμα των προηγούμενων εκθέσεων δεδομένου ότι διατυπώνεται με όρους κατά το δυνατόν θετικούς, ενθαρρυντικούς, ανοικτούς, ενώ παραμένουν, ελπίζω, αυστηροί, αν και ισορροπημένοι. Ακολουθεί επίσης στενά τα συμπεράσματα της Επιτροπής που περιλαμβάνονται στην έκθεσή της του Σεπτεμβρίου 2006. Κατά τη δική μου γνώμη, τα πράγματα είναι σαφή: η Ρουμανία δεν ήταν έτοιμη το 2004. Έκτοτε η χώρα κατέβαλε σημαντικές προσπάθειες, δρομολογώντας μια εντυπωσιακή σειρά εκσυγχρονιστικών μεταρρυθμίσεων. Ήταν σημαντικό να το τονίσω αυτό, και επιθυμώ, όπως ο κ. Van Orden, ο οποίος καλωσόρισε τη Βουλγαρία, να καλωσορίσω με τη σειρά μου θερμά τη Ρουμανία.
<P>
Ουσιαστικά, πρόκειται για μια σύντομη έκθεση η οποία επικεντρώνεται ιδιαίτερα σε δύο σημεία: την ημερομηνία προσχώρησης και τα μέτρα στήριξης και επαλήθευσης που εξετάζει η Επιτροπή. " έκθεση διαρθρώνεται γύρω από έξι κύρια θέματα. Καταρχάς, αποδίδονται εύσημα στις ρουμανικές αρχές για τη μεγάλη πρόοδο που επιτεύχθηκε από την αρχή της διαδικασίας. Όλοι συμφωνούν ότι οι προσπάθειες προς τη μεταρρύθμιση που ανέλαβε η ρουμανική κυβέρνηση και οι ρουμανικές αρχές υπήρξαν εξαιρετικά σημαντικές. Ήταν λοιπόν απαραίτητο να το υπογραμμίσουμε αυτό στο ψήφισμά μας.
<P>
Τον Σεπτέμβριο του τρέχοντος έτους, η Επιτροπή πρότεινε την ένταξη της Ρουμανίας στην Ευρωπαϊκή Ένωση την 1η Ιανουαρίου 2007. " έκθεσή μου υποστηρίζει αυτή την έκβαση, για την οποία ήλπιζα και παρακαλούσα επί αρκετό καιρό. Στο κείμενο υπογραμμίζεται εξάλλου ότι, στους τομείς που αναγνωρίστηκαν ως προβληματικοί στην έκθεση που δημοσίευσε η Επιτροπή τον Μάιο, πραγματοποιήθηκε σημαντική πρόοδος. Σημειώνεται επίσης ότι η Επιτροπή είχε προσδιορίσει τον Σεπτέμβριο τρεις τομείς στους οποίους έπρεπε να σημειωθεί επιπλέον πρόοδος. Οι τομείς αυτοί είναι η μεταρρύθμιση της δικαιοσύνης, η καταπολέμηση της διαφθοράς και -σε μικρότερο βαθμό, πιστεύω- η απορρόφηση των ενισχύσεων από την Ένωση στον γεωργικό τομέα, καθώς και από τα διαρθρωτικά ταμεία, και η εφαρμογή του κοινοτικού κεκτημένου σε ορισμένους τομείς της ασφάλειας των τροφίμων.
<P>
Πέμπτο, στην έκθεσή μου στηρίζω την πρόταση της Επιτροπής να θεσπιστούν μηχανισμοί εξακρίβωσης και στήριξης της προόδου σε αυτούς τους τομείς με βάση κατάλογο ταυτοποιημένων στόχων. Τέτοια μέτρα εφαρμόστηκαν κατά την προηγούμενη διεύρυνση, και μάλιστα προς όφελος όλων των εμπλεκομένων. Δεν πρόκειται λοιπόν για στιγματισμό ή απομόνωση της Ρουμανίας αλλά, μάλλον, για στήριξή της στην προσπάθειά της να εμπεδώσει τις μεταρρυθμίσεις που βρίσκονται σε εξέλιξη.
<P>
Έκτο και τελευταίο, στην έκθεσή μου ενθαρρύνεται η ρουμανική κυβέρνηση να λάβει όλα τα απαραίτητα μέτρα και να επωφεληθεί πλήρως του χρόνου που απομένει πριν από την προσχώρηση έτσι ώστε να αποφευχθεί η προσφυγή στις ρήτρες διασφάλισης.
<P>
Αυτή είναι, κυρίες και κύριοι, η γενική διάρθρωση της έκθεσης. Κατατέθηκαν μόνον πέντε τροπολογίες για την Ολομέλεια, γεγονός που αντανακλά, πιστεύω, τη μεγάλη συναίνεση που επιτεύχθηκε σε σχέση με αυτό το κείμενο - μια συναίνεση την οποία επιδιώξαμε στους κόλπους των διαφόρων επιτροπών.
<P>
Θα αναφερθώ τώρα σε ορισμένες από τις θέσεις της Ομάδας μου. " Ομάδα μου δεν θα συμβουλεύσει τους βουλευτές να ψηφίσουν υπέρ των τροπολογιών 1 και 2 της κ. Gibault και του κ. Cavada. Οι τροπολογίες αυτές αντανακλούν ωστόσο μια γραπτή δήλωση που υπογράφεται από 400 βουλευτές, εμού περιλαμβανομένου. Άρα, σε προσωπικό επίπεδο, θα τις υπερψηφίσω· όμως η θέση της Ομάδας μου θα εκφραστεί μέσω ελεύθερης ψήφου. " Ομάδα μου θα στηρίξει την τροπολογία 5 της Ομάδας ΕΕΑ/ΑρΠρΒΧ σχετικά με τις προσπάθειες που κατέβαλε η Ρουμανία στην πορεία προσχώρησης και θα καταψηφίσει την τροπολογία 4 της ίδιας Ομάδας η οποία καλύπτεται ήδη από την έκθεση. Όσον αφορά την ψηφοφορία επί της τροπολογίας 3, η Ομάδα μου θα απόσχει.
<P>
Ιδού, λοιπόν, οι καρποί ενός έργου που επιτελώ επί δύο μόνον έτη -χρονικό διάστημα μικρότερο από τη διάρκεια της ανάμιξης του κ. Van Orden- και το οποίο είχε εξάλλου αρχίσει από άλλους, ιδιαίτερα από την κ. Nicholson, η οποία προηγήθηκε εμού ως εισηγήτρια. Σας υποβάλλω τους καρπούς αυτού του έργου με ικανοποίηση διότι, στην ουσία, υπερασπιζόμουν πάντοτε την ίδια θέση κατά τη διάρκεια αυτών των τελευταίων ετών. Έχουμε ένα κοινό πεπρωμένο. " θέση της Ρουμανίας και της Βουλγαρίας είναι μέσα στην Ευρωπαϊκή Ένωση. Πρέπει να προχωρήσουμε. Επιβαλλόταν, λοιπόν, να είμαστε φιλικοί, πλην όμως σθεναροί.
<P>
Φρονώ ότι η θέση του Ευρωπαϊκού Κοινοβουλίου, η οποία συγκλίνει σε μεγάλο βαθμό με τη θέση της Επιτροπής, υπήρξε η ορθή προς έγκριση θέση διότι επέτρεψε την πραγματοποίηση των αναγκαίων μεταρρυθμίσεων και επειδή, ταυτόχρονα, επιτρέπει την επίτευξη του κοινού μας στόχου: την προσχώρηση της Ρουμανίας και της Βουλγαρίας την καθορισμένη ημερομηνία. Πιστεύω ότι οφείλουμε να χαιρετίσουμε αυτό το γεγονός ως έναν ακόμη σταθμό στην πορεία επανένωσης της Ευρώπης. Ελπίζω ότι η συναίνεση για την οποία όλοι εργαστήκαμε θα αντανακλάται σε ένα ξεκάθαρο αποτέλεσμα της ψηφοφορίας του Ευρωπαϊκού Κοινοβουλίου. Επιθυμώ το μήνυμα που θα λάβει αύριο η Ρουμανία να είναι ένα μήνυμα απερίφραστο, ει δυνατόν από σημαντικό αριθμό βουλευτών, με το οποίο θα απευθύνουμε στη Ρουμανία ένα θερμό και ειλικρινές "καλώς ήλθατε".
<P>
(Χειροκροτήματα)
<SPEAKER ID="091" NAME="Paula Lehtomäki">
Προεδρεύουσα του Συμβουλίου. - (FI) Κύριε Πρόεδρε, κυρίες και κύριοι, στις 12 Οκτωβρίου το Συμβούλιο χαιρέτισε την έκθεση παρακολούθησης της Επιτροπής σχετικά με τον βαθμό προετοιμασίας της Βουλγαρίας και της Ρουμανίας για την προσχώρησή τους στην ΕΕ. Σύμφωνα με τα πορίσματα της Επιτροπής, η Βουλγαρία και η Ρουμανία έχουν αποδείξει με την πρόοδο που έχουν σημειώσει ότι είναι έτοιμες να αναλάβουν το βάρος των δικαιωμάτων και των υποχρεώσεων που απορρέουν από την ένταξή τους στην Ένωση από 1ης Ιανουαρίου 2007. Το Συμβούλιο εξέτασε λεπτομερώς την έκθεση παρακολούθησης και κατέληξε στο ίδιο συμπέρασμα με την Επιτροπή. Αναγνωρίσαμε επίσης τις μεταρρυθμίσεις που έχουν υλοποιήσει οι δύο χώρες, και τις καλέσαμε να ολοκληρώσουν τις εναπομένουσες προετοιμασίες για την προσχώρηση.
<P>
Το Συμβούλιο δήλωσε ότι στηρίζει τον μηχανισμό συνεργασίας και επαλήθευσης σχετικά με τη μεταρρύθμιση του δικαστικού σώματος και την ανάληψη δράσης για την καταπολέμηση του οργανωμένου εγκλήματος και της διαφθοράς. Ο μηχανισμός αυτός επιτρέπει επίσης τη λήψη μέτρων διασφάλισης, εφόσον κριθεί αναγκαίο. Το Συμβούλιο στηρίζει επίσης τα υπόλοιπα μέτρα που αναφέρει η Επιτροπή προκειμένου να διασφαλιστεί η ομαλή εφαρμογή των κοινοτικών πολιτικών και να συνεχιστεί απρόσκοπτα η λειτουργία των θεσμικών οργάνων μετά την ένταξη της Βουλγαρίας και της Ρουμανίας στην Ένωση. Το Συμβούλιο υπογραμμίζει ότι και οι δύο χώρες πρέπει να συνεχίσουν να επιδεικνύουν την ίδια πολιτική δέσμευση για την επίλυση των εκκρεμοτήτων.
<P>
" Βουλγαρία και η Ρουμανία οφείλουν να παρουσιάζουν τακτικά εκθέσεις προόδου σχετικά με την εκπλήρωση των ειδικών στόχων αναφοράς. " πρώτη έκθεση πρέπει να έχει υποβληθεί στην Επιτροπή μέχρι τα τέλη Μαρτίου του προσεχούς έτους. " Επιτροπή θα παρουσιάσει στη συνέχεια έκθεση στο Ευρωπαϊκό Κοινοβούλιο και το Συμβούλιο σχετικά με την επιτευχθείσα πρόοδο όσον αφορά τους ειδικούς στόχους αναφοράς έως τον Ιούνιο του προσεχούς έτους. Το Συμβούλιο θα επανεξετάσει την κατάσταση τον Ιούνιο του 2007, αφού λάβει την έκθεση της Επιτροπής.
<P>
Οι απόψεις του Ευρωπαϊκού Κοινοβουλίου ελήφθησαν υπόψη καθ' όλη τη διάρκεια της ενταξιακής διαδικασίας της Βουλγαρίας και της Ρουμανίας. Ως εκπρόσωπος της Προεδρίας, θέλω να ευχαριστήσω τα μέλη της Αντιπροσωπείας στη Μικτή Κοινοβουλευτική Επιτροπή ΕΕ-Βουλγαρίας και της Αντιπροσωπείας στη Μικτή Κοινοβουλευτική Επιτροπή ΕΕ-Ρουμανίας, καθώς και όλες και όλους τους βουλευτές του Ευρωπαϊκού Κοινοβουλίου, για τη σημαντική συμβολή τους στην ένταξη της Βουλγαρίας και της Ρουμανίας στην Ευρωπαϊκή Ένωση. Προφανώς, θα λάβουμε επίσης δεόντως υπόψη τις εκθέσεις που αποτελούν αντικείμενο της σημερινής συζήτησης στο Κοινοβούλιο.
<P>
" διαδικασία επικύρωσης της Συνθήκης Προσχώρησης στα κράτη μέλη έχει σχεδόν ολοκληρωθεί. Αναμένουμε ότι θα είμαστε σε θέση να καλωσορίσουμε τη Βουλγαρία και τη Ρουμανία ως μέλη της Ένωσης την 1η Ιανουαρίου 2007. Με την ένταξή τους στην Ευρωπαϊκή Ένωση θα ολοκληρωθεί αυτή η ιστορική πέμπτη διεύρυνση της ΕΕ, η οποία έχει μέχρι στιγμής αποδειχθεί εξαιρετικά επιτυχής.
<SPEAKER ID="092" NAME="Olli Rehn">
μέλος της Επιτροπής. - (EN) Κύριε Πρόεδρε, θέλω να ευχαριστήσω τους εισηγητές, κκ. Van Orden και Moscovici, για τις ισορροπημένες και ουσιαστικές εκθέσεις τους, στις οποίες, όπως και στις εκθέσεις της Επιτροπής, αναγνωρίζεται η πρόοδος, ενώ συγχρόνως επισημαίνονται οι τομείς στους οποίους εξακολουθούν να υπάρχουν εκκρεμότητες για τις δύο χώρες. Αμφότερα τα θεσμικά μας όργανα υποστηρίζουν ως ημερομηνία ένταξης την 1η Ιανουαρίου 2007.
<P>
Πρόκειται για ιστορικό επίτευγμα της Βουλγαρίας και της Ρουμανίας, για το οποίο τις συγχαίρω θερμώς. Το κλειδί της επιτυχίας τους ήταν ο συνδυασμός των προσπαθειών τους με την έντονη ενθάρρυνση και στήριξη όλων των θεσμικών οργάνων της Ένωσης, και κυρίως του Ευρωπαϊκού Κοινοβουλίου. " δε ένταξή τους ολοκληρώνει τον πέμπτο κύκλο διεύρυνσης.
<P>
Είμαι στην ευχάριστη θέση να σας ανακοινώσω ότι οι διαδικασίες επικύρωσης και στα 27 εθνικά κοινοβούλια έχουν πλέον ολοκληρωθεί με επιτυχία - πρέπει ίσως να συμπεριλάβω σε αυτόν τον κατάλογο και το Ευρωπαϊκό Κοινοβούλιο. Την 1η Ιανουαρίου, η Επιτροπή θα καλωσορίσει τη Βουλγαρία και τη Ρουμανία ως πλήρη μέλη της Ευρωπαϊκής Ένωσης.
<P>
" Βουλγαρία και η Ρουμανία συνεχίζουν την πορεία προόδου ακόμη και μετά τη δημοσίευση της έκθεσης του Σεπτεμβρίου. " Βουλγαρία μας γνωστοποιεί ότι πλέον ο έλεγχος και η διαχείριση των συνόρων έχουν ενισχυθεί βάσει της συνεργασίας μεταξύ διαφορετικών υπηρεσιών, γεγονός που σημαίνει ότι πραγματοποιούνται περισσότερες συλλήψεις για εγκλήματα λαθρεμπορίας και εμπορίας ανθρώπων. " συνεργασία μεταξύ των εισαγγελικών αρχών και της αστυνομίας έχει βελτιωθεί, οδηγώντας σε άσκηση διώξεων και εξάρθρωση εγκληματικών δικτύων.
<P>
" Ρουμανία έχει σημειώσει περαιτέρω πρόοδο ως προς τον εκσυγχρονισμό των κέντρων κράτησης και έχει ξεκινήσει μια νέα εκστρατεία ευαισθητοποίησης κατά της διαφθοράς. Έχουν ασκηθεί διώξεις σε άτομα τα οποία εμπλέκονταν σε ιδιωτικοποιήσεις στον τομέα της ενέργειας. Μέχρι στιγμής, οι ενδείξεις σε άλλους τομείς οι οποίοι βρίσκονταν σε κρίσιμο σημείο τον Σεπτέμβριο, όπως η ασφάλεια των αερομεταφορών στη Βουλγαρία και τα συστήματα ασφάλισης αυτοκινήτων και στις δύο χώρες, είναι ως επί το πλείστον θετικές. Οι τελικές αποφάσεις για τα θέματα αυτά θα ληφθούν τον Δεκέμβριο του 2006 - πολύ σύντομα δηλαδή.
<P>
Σε ορισμένους άλλους τομείς, προσφάτως ελήφθησαν ειδικά μέτρα τα οποία θα εγγυώνται την ασφάλεια των τροφίμων στην εσωτερική αγορά. Δεν επιτρέπεται η εξαγωγή ζώντων χοίρων και προϊόντων που παράγονται από χοίρους από τη Βουλγαρία και τη Ρουμανία προς την εσωτερική αγορά, λόγω της ύπαρξης κλασικής πανώλης των χοίρων. Οι κατάλογοι των αγροτοβιομηχανικών επιχειρήσεων στις οποίες επιτρέπεται η παραγωγή τέτοιων προϊόντων μόνο για την εθνική αγορά, για μέγιστη χρονική περίοδο τριών ετών, έχουν ενημερωθεί.
<P>
" Επιτροπή δημιουργεί έναν μηχανισμό συνεργασίας και επαλήθευσης της προόδου στους τομείς των δικαστικών μεταρρυθμίσεων και της καταπολέμησης της διαφθοράς και του οργανωμένου εγκλήματος. Ο εν λόγω μηχανισμός θα επιτρέψει στην Επιτροπή να παρακολουθεί εκ του σύνεγγυς τις εξελίξεις σε αυτούς τους πολύ σημαντικούς τομείς. " Επιτροπή έχει ορίσει για τις δύο χώρες κριτήρια αξιολόγησης με τα οποία οφείλουν να συμμορφωθούν πλήρως σε αυτούς τους κρίσιμους τομείς. Οι προετοιμασίες για την απόφαση της Επιτροπής σχετικά με τις λεπτομέρειες του μηχανισμού αυτού βρίσκονται σε εξέλιξη. " απόφαση αναμένεται να υιοθετηθεί πριν από τα τέλη του 2006 και θα επιτρέπει στην Επιτροπή να ενημερώνεται πλήρως για τις περαιτέρω μεταρρυθμίσεις και ενέργειες που πραγματοποιούνται σε αυτούς τους σημαντικούς τομείς.
<P>
Υπάρχει ένα θέμα το οποίο γνωρίζω ότι απασχολεί ιδιαιτέρως το Ευρωπαϊκό Κοινοβούλιο: το θέμα της εφαρμογής των μέτρων διασφάλισης. Είμαι σε θέση να σας διαβεβαιώσω ότι η Επιτροπή θα εφαρμόσει τα αναγκαία μέτρα διασφάλισης εάν κάποια από τις χώρες δεν ανταποκριθεί επαρκώς στα κριτήρια αξιολόγησης. " Επιτροπή μπορεί ανά πάσα στιγμή να αποφασίσει να εφαρμόσει τα μέτρα διασφάλισης στον τομέα της δικαιοσύνης και των εσωτερικών υποθέσεων, εφόσον κριθεί αναγκαίο.
<P>
" Βουλγαρία και η Ρουμανία σίγουρα θα εμπλουτίσουν την Ένωση χωρίς να θέτουν σε κίνδυνο την ομαλή λειτουργία των κοινών μας πολιτικών και των θεσμικών μας οργάνων.
<P>
Σας ευχαριστώ για τη στήριξή σας -ιδίως τους εισηγητές, κκ. Van Orden και Moscovici, την Επιτροπή Εξωτερικών Υποθέσεων και το Κοινοβούλιο συνολικά- και για την εποικοδομητική, ουσιαστική στάση σας τα τελευταία χρόνια όσον αφορά το σημαντικό αυτό βήμα για το κοινό ευρωπαϊκό μας εγχείρημα, το οποίο θα συνεχίσει τώρα την πορεία του με δύο σημαντικά νέα κράτη μέλη.
<P>
(Χειροκροτήματα)
<SPEAKER ID="093" NAME="Kinga Gál " AFFILIATION="PPE-DE">
συντάκτρια της γνωμοδότησης της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων. - (HU) Κύριε Πρόεδρε, η ρουμανική κυβέρνηση αξίζει τα συγχαρητήριά μας για τις προσπάθειες που έχει καταβάλει στο πλαίσιο της διαδικασίας ολοκλήρωσης στη Ρουμανία. Ο πληθυσμός της Ρουμανίας αξίζει να δει να γίνεται επιτέλους πραγματικότητα η ένταξη της χώρας του στην ΕΕ. Στη γνωμοδότηση η οποία εγκρίθηκε ομοφώνως από την Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων, και της οποίας ήμουν η συντάκτρια, εκτός από τα ζητήματα που θίγει η Επιτροπή, έδωσα έμφαση στα δικαιώματα των παιδιών και των εθνικών μειονοτήτων, ενώ τα περισσότερα από αυτά τα θέματα μπόρεσαν επίσης να ενταχθούν, με τη μορφή συμβιβαστικής λύσης, στην έκθεσή μας, χάρη στην καλή θέληση του εισηγητή, κ. Moscovici. Γιατί είναι αυτό τόσο σημαντικό; Διότι, ενώ μπορεί να υπάρχει η εντύπωση ότι όλα βαίνουν καλώς, στην πραγματικότητα οι προσδοκίες των μειονοτικών κοινοτήτων -όπως η αυτονομία- αντιμετωπίζονται ως θέματα ταμπού.
<P>
Εν τω μεταξύ, οι περιφέρειες στις οποίες κατοικούν τα μέλη της ουγγρικής μειονότητας δεν έχουν ίσες ευκαιρίες πρόσβασης στους κοινοτικούς πόρους. Σήμερα η πολυπολιτισμικότητα στην ανώτατη εκπαίδευση σημαίνει στην πραγματικότητα, στην περίπτωση της Ρουμανίας, ότι στο τρίγλωσσο πανεπιστήμιο του Cluj/Kolozsvár μέλη του προσωπικού που αναρτούν πινακίδες με την ένδειξη "Απαγορεύεται το κάπνισμα" στην ουγγρική γλώσσα απολύονται από το πανεπιστήμιο.
<P>
Έχω την ελπίδα ότι την 1η Ιανουαρίου θα αλλάξει η κατάσταση για το σύνολο του πληθυσμού της χώρας, περιλαμβανομένης της ουγγρικής κοινότητας, και ότι αυτή η αναπόφευκτη αλλαγή θα επιφέρει και αλλαγές νοοτροπίας. Ευελπιστώ ότι τα σημαντικά θέματα, περιλαμβανομένων των μειονοτικών θεμάτων, δεν θα γίνουν μέσα άσκησης απλής πολιτικής εντυπώσεων.
<SPEAKER ID="094" NAME="Ρόδη Κράτσα-Τσαγκαροπούλου " AFFILIATION="PPE-DE">
Εισηγήτρια της γνωμοδότησης της Επιτροπής Δικαιωμάτων των Γυναικών και Ισότητας των Φύλων. - Κύριε Πρόεδρε, ως συντάκτρια της γνωμοδότησης για την ένταξη της Ρουμανίας εκ μέρους της Επιτροπής Δικαιωμάτων των Γυναικών, θα ήθελα να εκφράσω την ικανοποίησή μας διότι η Ρουμανία εξελίσσεται -μεταμορφώνεται θα μπορούσαμε να πούμε- και η πρόοδος είναι έκδηλη παντού. Όχι μόνο στον οικονομικό τομέα και τη δημιουργία θέσεων απασχόλησης, αλλά και σε τομείς που είναι κρίσιμοι για τη δημοκρατία και την ποιότητα ζωής στην Ευρωπαϊκή Ένωση.
<P>
Οι αρχές και η κοινωνία έχουν αντιληφθεί τη σημασία που έχει η παιδεία, η διαφάνεια, η δικαιοσύνη, η προστασία των μειονοτήτων, οι υγιείς συνθήκες ανάπτυξης των παιδιών και έχει σημειωθεί πρόοδος προς την κατεύθυνση αυτή, όπως μας ενημερώνει σχετικά η έκθεση.
<P>
" Επιτροπή Δικαιωμάτων των Γυναικών εκφράζει την ικανοποίησή της για την ένταξη σημαντικού μέρους του κοινοτικού κεκτημένου που αφορά την ισότητα των δύο φύλων και ενθαρρύνει την κυβέρνηση να συνεχίσει προς αυτήν την κατεύθυνση και να συνεργαστεί και με τη διοίκηση αλλά και με την κοινωνία των πολιτών για την εφαρμογή αυτού του κεκτημένου.
<P>
Θεωρούμε επίσης σημαντικό τη δημιουργία θεσμών, όπως η κοινοβουλευτική επιτροπή για την ισότητα και ο εθνικός οργανισμός για την ισότητα και επισημαίνουμε την ανάγκη εξασφάλισης πόρων καθώς και του απαραίτητου και κατάλληλου προσωπικού για να λειτουργήσουν.
<P>
Μας απασχόλησε ιδιαίτερα το φαινόμενο της βίας κατά των γυναικών, τόσο στο οικογενειακό περιβάλλον, όσο και στις συνέπειες που έχει στη σεξουαλική εκμετάλλευση. Επισημάναμε μάλιστα και στατιστικά στοιχεία τα οποία δείχνουν ότι το φαινόμενο είναι ανησυχητικό. Και, εδώ, επιτρέψτε μου να κάνω μια διευκρίνιση: η έκθεσή μας, στην οποία στην σχετική παράγραφο οριοθετήσατε εσωτερικό ψήφισμα, αναφέρεται σε 800.000 γυναίκες ετησίως. Θα ήθελα να διευκρινίσω ότι πρόκειται για δεδομένα που μας έχουν δοθεί από οργανισμούς στη Ρουμανία για το 2002-2003, για ένα έτος. Δεν σημαίνει ότι κάθε χρόνο υπάρχει αυτός ο αριθμός θυμάτων. Εν πάση περιπτώσει το φαινόμενο είναι ανησυχητικό και πιστεύω πως προς σ' αυτήν την κατεύθυνση θα εργαστεί και η κυβέρνηση και η κοινωνία.
<SPEAKER ID="095" NAME="Lidia Joanna Geringer de Oedenberg " AFFILIATION="PSE">
συντάκτρια της γνωμοδότησης της Επιτροπής Δικαιωμάτων των Γυναικών και Ισότητας των Φύλων. - (PL) Κύριε Πρόεδρε, η πέμπτη διεύρυνση της Ευρωπαϊκής Ένωσης θα υλοποιηθεί τον Ιανουάριο του 2007, με την ένταξη της Βουλγαρίας και της Ρουμανίας. Αναμένουμε όλες και όλοι με ικανοποίηση αυτό το γεγονός και αναγνωρίζουμε τις τεράστιες προσπάθειες που κατέβαλαν οι δύο αυτές χώρες για την προετοιμασία της ένταξής τους.
<P>
Παρ' όλα αυτά, η Βουλγαρία και η Ρουμανία πρέπει να συνεχίσουν τις μεταρρυθμίσεις τους, ιδίως όσον αφορά την καταπολέμηση της διαφθοράς, του οργανωμένου εγκλήματος, του εμπορίου ναρκωτικών και της εμπορίας ανθρώπων. Είναι επίσης επιβεβλημένο οι δύο αυτές χώρες να βελτιώσουν τη διαφάνεια των δραστηριοτήτων και των διαδικασιών των δημοσίων διοικήσεων τους, καθώς και την ικανότητά τους να απορροφούν πόρους, έτσι ώστε να είναι σε θέση να διαχειρίζονται σωστά τις κοινοτικές διαρθρωτικές και γεωργικές ενισχύσεις. Εκφράζεται ανησυχία για τις άσχημες συνθήκες διαβίωσης που εξακολουθούν να επικρατούν σε ιδρύματα παιδιών και αναπήρων και στις δύο χώρες. " ατυχής απουσία νομικών διατάξεων προστασίας των δικαιωμάτων των εθνικών μειονοτήτων και διευκόλυνσης της κοινωνικής τους ένταξης μέσω της πρόσβασης στην εκπαίδευση και την κατάρτιση και στις δύο χώρες έχει επίσης επισημανθεί.
<P>
Είναι, ωστόσο, σημαντικό να αναγνωριστεί το μέγεθος του έργου που έχει ήδη ολοκληρωθεί και τα προφανή του αποτελέσματα, και να καλωσορίσουμε σχεδόν 31 εκατομμύρια νέους πολίτες της Ευρωπαϊκής Ένωσης την 1η Ιανουαρίου 2007. Πρέπει δε να διασφαλίσουμε ότι θα αισθανθούν εξαρχής ότι είναι ευπρόσδεκτα μέλη της κοινής μας ευρωπαϊκής οικογένειας.
<SPEAKER ID="096" NAME="Francisco José Millán Mon">
εξ ονόματος της Ομάδας PPE-DE. - (ES) Κύριε Πρόεδρε, την 1η Ιανουαρίου η Ρουμανία θα προσχωρήσει στην Ευρωπαϊκή Ένωση. Αυτό είναι ένα ιστορικό γεγονός για τη Ρουμανία και για όλη την Ένωση. Ολοκληρώνει την πέμπτη διεύρυνση, την οποία η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών υποστήριζε πάντα.
<P>
Αυτή είναι μια στιγμή για συγχαρητήρια, μια στιγμή να συγχαρούμε τον ρουμανικό λαό, τις αρχές του και επίσης την Ευρωπαϊκή Επιτροπή, η οποία διαδραμάτισε κρίσιμο ρόλο στον έλεγχο και στην ενθάρρυνση της διαδικασίας. Σίγουρα δεν ήταν ένα εύκολο ταξίδι. Έγιναν πολλές μεταρρυθμίσεις. Όταν άρχισα να παρακολουθώ τη διαδικασία εξ ονόματος της Ομάδας μου πριν από δυόμισι χρόνια, θυμάμαι ότι υπήρχαν ακόμη αμφιβολίες για το αν η προσχώρηση της Ρουμανίας μπορούσε να γίνει το 2007. Οι εκθέσεις που ενέκρινε σε τακτική βάση το Κοινοβούλιο καταδεικνύουν την πρόοδο που σημείωσε η Ρουμανία τα τελευταία χρόνια.
<P>
Ωστόσο, πρέπει να ολοκληρωθούν ακόμη ορισμένες εργασίες προκειμένου να είναι η Ρουμανία σε θέση να επωφεληθεί πλήρως από την ολοκλήρωση, όπως επισημαίνει η έκθεση Moscovici που θα εγκρίνουμε αύριο.
<P>
Σήμερα πρέπει να αποτίσουμε φόρο τιμής στους γνωστούς πρωταγωνιστές αυτής της μεταρρύθμισης: στην Υπουργό Δικαιοσύνης, κ. Macovei, στον Υπουργό Εσωτερικών, κ. Blaga, και στην κ. Boagiu, Υπουργό Ευρωπαϊκών Υποθέσεων, καθώς και άλλους διακεκριμένους πολιτικούς ηγέτες.
<P>
Κύριε Πρόεδρε, ήμουν στη Ρουμανία μόλις πριν από λίγες μέρες. Ξέρω ότι ο ρουμανικός λαός ενδιαφέρεται πολύ για την προσχώρηση που είναι τόσο κοντά. Στην Craiova, στο Ploiesti και στο Filiasi διαπίστωσα ιδίοις όμμασι το ενδιαφέρον των Ρουμάνων για την προσχώρηση και τον αντίκτυπο που θα έχει η ολοκλήρωση στην καθημερινή τους ζωή.
<P>
Είμαι βέβαιος ότι ο αντίκτυπος θα είναι ωφέλιμος, όπως ήταν και για τη χώρα μου, την Ισπανία.
<P>
Οι διαδικασίες διεύρυνσης είναι επίσης ωφέλιμες για την Ευρωπαϊκή Ένωση, από την άποψη των πολιτικών και οικονομικών συνεπειών τους, διότι προωθούν και εδραιώνουν την ελευθερία και διαδίδουν την ευημερία στους άμεσους γείτονές μας μέσω αυτού που αποκαλείται μεταμορφωτική δύναμη της Ένωσης. Επίσης, οι διευρύνσεις ενισχύουν τον ρόλο της Ευρώπης στον κόσμο.
<P>
Όπως δηλώνει η έκθεση που θα εγκρίνουμε αύριο, η προσχώρηση της Ρουμανίας θα ενισχύσει την πολιτική και πολιτιστική διάσταση της Ένωσης. Είναι η χώρα του Μπρανκούζι, του Ιονέσκο, του Τρίσταν Τζάρα, του Ενέσκου, διανοούμενων και καλλιτεχνών που ήταν ηγέτες της ευρωπαϊκής πρωτοπορίας.
<P>
" χώρα μου, η Ισπανία, έχει πολλούς αρχαίους δεσμούς με τη Ρουμανία· αυτό αποδεικνύεται από τον μεγάλο αριθμό Ρουμάνων που ζουν και εργάζονται στην Ισπανία. Κατά συνέπεια, χαιρετίζω, και ως Ισπανός, την ιστορική προσχώρηση της Ρουμανίας.
<SPEAKER ID="097" NAME="Jan Marinus Wiersma">
εξ ονόματος της Ομάδας PSE. - (EN) Κύριε Πρόεδρε, η σημερινή συζήτηση στο Σώμα έχει μεγάλη ιστορική σημασία. Θέλω να ευχαριστήσω τους εισηγητές για το έργο που επιτέλεσαν, καθώς και τον Επίτροπο Rehn για τον ευφυή και αποτελεσματικό τρόπο με τον οποίο προετοίμασε τη διαδικασία η οποία θα οδηγήσει στην ένταξη της Ρουμανίας και της Βουλγαρίας στην ΕΕ την 1η Ιανουαρίου 2007. " συζήτηση αυτή μας προσφέρει επίσης την ευκαιρία να καλωσορίσουμε τις δύο χώρες ως μέλη της Ευρωπαϊκής Ένωσης.
<P>
" διαδικασία υπήρξε μακρά και επίπονη, αλλά αποδείχθηκε εν τέλει ότι άξιζε τον κόπο, ιδίως για τις δύο χώρες, οι οποίες δεν μπόρεσαν να ενταχθούν το 2004. Τώρα μπορούν να αποτελέσουν πλήρη μέλη της Ευρωπαϊκής Ένωσης, μαζί με τα υπόλοιπα κράτη μέλη της κεντρικής και ανατολικής Ευρώπης.
<P>
Ζητήσαμε πολλά από τις χώρες αυτές, και τα αποτελέσματα των προσπαθειών τους είναι ορατά, ιδίως κατά τη διάρκεια του τελευταίου δωδεκαμήνου. Συγχαίρω και τις δύο χώρες για τα αποτελέσματα αυτά. Καθ' όλη τη διάρκεια αυτής της διαδικασίας, η Ομάδα μας υποστήριξε ένθερμα την ένταξη αμφοτέρων των χωρών το νωρίτερο δυνατόν.
<P>
Θέλω επίσης να καλωσορίσω τους βούλγαρους και ρουμάνους συναδέλφους μας, οι οποίοι μέχρι στιγμής μετέχουν ως παρατηρητές, αλλά μετά την 1η Ιανουαρίου θα είναι ισότιμοι βουλευτές του Ευρωπαϊκού Κοινοβουλίου. Είμαι πεπεισμένος ότι θα συνεχίσουν το εποικοδομητικό τους έργο και στο μέλλον.
<P>
Σε προσωπικό επίπεδο αισθάνομαι ικανοποίηση και για έναν ακόμη λόγο: συμμετείχα σε πάρα πολλές συζητήσεις σχετικά με τη Ρουμανία και τη Βουλγαρία, και χαίρομαι διότι αυτό το βάρος θα μεταφερθεί τώρα σε άλλες επιτροπές του Κοινοβουλίου! Αυτή είναι η τελευταία συζήτηση την οποία χρειάστηκε να προετοιμάσει η Επιτροπή Εξωτερικών Υποθέσεων για τη Ρουμανία και τη Βουλγαρία, γεγονός που είναι, επίσης, θετικό.
<P>
Παρ' όλα αυτά, το Κοινοβούλιο θα συνεχίσει να μετέχει στις διαδικασίες που θα ακολουθήσουν βάσει των εκθέσεών μας, καθώς και βάσει της έκθεσης προόδου την οποία οφείλει να εκπονήσει στο μέλλον η Επιτροπή σχετικά με τα βήματα που μένει ακόμη να πραγματοποιήσουν οι δύο χώρες. Είμαι, ωστόσο, απολύτως πεπεισμένος ότι οι δύο κυβερνήσεις και τα αντίστοιχα εθνικά κοινοβούλια γνωρίζουν πολύ καλά τα καθήκοντά τους.
<P>
Τέλος, ως τελευταίο σχόλιο προς τη Ρουμανία και τη Βουλγαρία, θέλω να σας καλωσορίσω όλες και όλους, εκφράζοντας τη βεβαιότητα ότι και οι δύο χώρες θα συμβάλουν εποικοδομητικά στη μελλοντική ανάπτυξη της Ευρωπαϊκής μας Ένωσης.
<SPEAKER ID="098" NAME="Nicholson of Winterbourne">
εξ ονόματος της Ομάδας ALDE. - (EN) Εξ ονόματος της Ομάδας της Συμμαχίας Φιλελευθέρων και Δημοκρατών για την Ευρώπη, καλωσορίζω με μεγάλη χαρά τη Βουλγαρία και τη Ρουμανία στην Ευρωπαϊκή Ένωση.
<P>
Ο κ. Lambsdorff μου προσέφερε την ευκαιρία να ευχαριστήσω τον κ. Van Orden για τη σοβαρότητα και την αφοσίωση που επέδειξε κατά τη διεκπεραίωση των καθηκόντων του, γεγονός που συνέβαλε σε πολύ μεγάλο βαθμό στο να μπορέσει να ενταχθεί η Βουλγαρία στην Ένωση την προγραμματισμένη ημερομηνία.
<P>
" διαδικασία ένταξης της Βουλγαρίας δεν ήταν εύκολη σε όλα της τα στάδια. Ο κ. Lambsdorff με εξουσιοδότησε να επισημάνω ότι γι' αυτό δεν ευθύνεται αποκλειστικά η Βουλγαρία. Το Συμβούλιο και η Επιτροπή θα πρέπει ίσως να εισάγουν ορισμένες μεταρρυθμίσεις όσον αφορά τις μελλοντικές διαδικασίες ένταξης. Συνιστά να παρακολουθείται πιο προσεκτικά η μεταρρύθμιση του δικαστικού συστήματος από την έναρξη της ενταξιακής διαδικασίας. Το ίδιο ισχύει και για τις προσπάθειες καταπολέμησης της διαφθοράς. Μόνον έτσι μπορούμε να διασφαλίσουμε την αποτελεσματικότητα και τη διαφάνεια σε τέτοιους δύσκολους τομείς πριν από την ένταξη των υποψηφίων χωρών στην Ένωση.
<P>
Βεβαίως, σημασία τώρα έχει να εστιάσει η Βουλγαρία την προσοχή της στην περίοδο μετά την ένταξη. Πρέπει να αποδείξει ότι είναι σε θέση να εφαρμόσει τις προϋποθέσεις που όρισε η Επιτροπή στην έκθεση προόδου της προκειμένου να αποφευχθεί η ενεργοποίηση των ρητρών διασφάλισης. Είναι, ωστόσο, σαφές ότι η Βουλγαρία είναι φιλοευρωπαϊκή χώρα, όπως απέδειξαν οι πρόσφατες εκλογές, και εναπόκειται τώρα στους πολιτικούς υπευθύνους της Βουλγαρίας να συνεχίσουν την προσπάθεια και να συνοδεύουν τις διαβεβαιώσεις τους με συγκεκριμένες και αξιόπιστες ενέργειες.
<P>
Στρέφομαι τώρα στην περίπτωση της Ρουμανίας, μιας χώρας τον λαό της οποίας αντιμετώπιζα από παλιά με ιδιαίτερη συμπάθεια. Χαίρομαι πολύ που μπόρεσα να προσφέρω έστω και την ελάχιστη βοήθεια στη Ρουμανία στην πορεία της προς αυτή τη θαυμάσια στιγμή της ένταξης. Συγχαίρω θερμότατα τον άλλοτε συνεισηγητή μου, και τώρα μοναδικό εισηγητή, για την τελική του έκθεση και για το έργο που επιτέλεσε στο παρελθόν. " συνεργασία μαζί του ήταν επίσης πολύ ευχάριστη. Όλοι οι Ρουμάνοι έχουν τώρα κάθε δικαίωμα να πανηγυρίζουν. " ένταξη στην Ένωση αναμένεται να ενισχύσει τις εσωτερικές επενδύσεις, τις οποίες η Ρουμανία έχει μεγάλη ανάγκη. Θα ενισχύσει τα δικαιώματα των εργαζομένων και, με την πάροδο του χρόνου, θα προσφέρει ευκαιρίες ευημερίας σε όλους τους ρουμάνους πολίτες: αξίζει πραγματικά να πανηγυρίζουμε.
<P>
Καλωσορίζω με μεγάλη χαρά στο θεωρείο των επισκεπτών την Theodora Bertzi, Υπουργό Υιοθεσιών, την Alina Mandroiu, από την ομάδα υψηλού επιπέδου για τα παιδιά της Ρουμανίας, και τον Υπουργό Bogdan Panait, ο οποίος είναι αρμόδιος για την προστασία των παιδιών. Καλώ όλες και όλους τους συναδέλφους που ενδιαφέρονται για την προστασία των παιδιών και τις υιοθεσίες στη Ρουμανία να ανεβούν στο θεωρείο και να συζητήσουν με αυτούς τους ειδήμονες. Έχουν στη διάθεσή τους όλους τους σχετικούς φακέλους, όλες τις πληροφορίες, και θα σας εκπλήξουν ευχάριστα. Θα διαπιστώσετε ότι η παιδική μέριμνα και υγειονομική φροντίδα έχει προοδεύσει σημαντικά σε σύγκριση με τις αρχές της δεκαετίας του 1990. Όπως άλλωστε υπογράμμισε ο πρωθυπουργός στην επιστολή του, η Ρουμανία έχει αντιμετωπίσει δραστικά αυτό το θέμα.
<P>
Όπως ανέφερε προσφάτως η γνωστή συγγραφέας παιδικών βιβλίων J.K. Rowling, "Αν κοιτάξει κανείς πόσα έχει καταφέρει μέχρι στιγμής η Ρουμανία, είναι δύσκολο να μην παραδεχτεί ότι έχει συντελεστεί ένα μικρό θαύμα". " Ρουμανία είναι πρότυπο για άλλες χώρες οι οποίες έχουν ανάγκη μεταρρυθμίσεων. " Ρουμανία ήταν η χώρα που αναγνώρισε ότι υπάρχει πρόβλημα και αποφάσισε να ασχοληθεί ενεργά με την επίλυσή του.
<P>
Κυρίες και κύριοι συνάδελφοι, υπερψηφίστε συνολικά την έκθεση του κ. Moscovici, αλλά απορρίψτε τις τροπολογίες. Στην Επιτροπή Εξωτερικών Υποθέσεων απορρίψαμε όχι μόνον αυτές τις τροπολογίες, αλλά και τις προσβλητικές ρήτρες που περιλαμβάνονταν στις γνωμοδοτήσεις των Επιτροπών Δικαιωμάτων των Γυναικών και Πολιτικών Ελευθεριών. " Ρουμανία έχει αλλάξει. Οι τροπολογίες αυτές αντικατοπτρίζουν το παρελθόν και όχι τη σημερινή πραγματικότητα.
<P>
(Χειροκροτήματα)
<SPEAKER ID="099" NAME="Milan Horáček">
εξ ονόματος της Ομάδας Verts/ALE. - (DE) Κύριε Πρόεδρε, δεν είμαστε απόλυτα ικανοποιημένοι από αυτές τις εκθέσεις. Αυτό που θέλω να πω τώρα είναι μόνο πως η Ομάδα μας κατέθεσε δύο τροπολογίες για την έκθεση Van Orden, μία για τη συμμόρφωση με τα κριτήρια της Κοπεγχάγης σχετικά με την προστασία των μειονοτήτων και μία για τον πυρηνικό σταθμό του Κοζλοντούι. Δεν υπάρχει αμφιβολία ότι η επονομαζόμενη ευελιξία σχετικά με το κλείσιμο του πυρηνικού σταθμού είναι αντίθετη προς το άρθρο 30 της συνθήκης προσχώρησης. Ακόμα και ο Επίτροπος Piebalgs, που είναι υπεύθυνος για τα ενεργειακά θέματα, είναι αντίθετος με το να ακυρώνονται έτσι οι διατάξεις της συνθήκης.
<P>
Στο σημείο αυτό, το πυρηνικό λόμπι μπαίνει ύπουλα από την πίσω πόρτα. Μήπως η καθυστέρηση του παροπλισμού και των δύο μονάδων είναι ένα τεστ για άλλες συμφωνίες για τη διάρκεια λειτουργίας αντιδραστήρων και την αποδυνάμωσή τους; Το Κοζλοντούι είναι ένας από τους λιγότερο ασφαλείς και πιο επικίνδυνους πυρηνικούς σταθμούς στην Ευρώπη. Ο παροπλισμός των μονάδων 3 και 4 πριν από το τέλος του χρόνου ήταν και είναι προϋπόθεση για την προσχώρηση. " κυβέρνηση της Βουλγαρίας πρέπει να τηρήσει εδώ τις συνθήκες και η Ευρώπη δεν πρέπει να δώσει την εντύπωση ότι το Κοινοβούλιο εκφράζει αντίθεση με συνθήκες που βρίσκονται σε ισχύ.
<P>
Αυτό θα έφερνε το Κοινοβούλιο σε δύσκολη -και μάλιστα σε πολύ δυσάρεστη- θέση απέναντι στο Συμβούλιο και την Επιτροπή και η εντύπωση ότι τα κράτη μέλη δεν χρειάζεται να τηρούν, μετά την ένταξή τους, συμφωνίες που είχαν συνάψει θα ήταν μοιραία για τις μελλοντικές προσχωρήσεις.
<SPEAKER ID="100" NAME="Jan Tadeusz Masiel">
εξ ονόματος της Ομάδας UEN. - (PL) Κύριε Πρόεδρε, η ένταξη της Βουλγαρίας και της Ρουμανίας στην Ένωση την 1η Ιανουαρίου 2007 αποτελεί επιτυχία για όλους μας και δημιουργεί ελπίδες για το μέλλον της κοινής μας Ευρώπης η οποία στηρίζεται στις χριστιανικές αξίες. Οι αξίες αυτές θα διευκολύνουν την ένταξη και θα μας επιτρέψουν να αγαλλιάσουμε ενόψει της επανένωσής μας.
<P>
Όπως ακριβώς άλλες πρώην κομμουνιστικές χώρες έγιναν δεκτές στο παρελθόν, θα καλωσορίσουμε τις δύο αυτές χώρες στους κόλπους μας παρά το γεγονός ότι οι οικονομίες τους εξακολουθούν να σημειώνουν υστέρηση έναντι του μέσου όρου της υπόλοιπης Ένωσης. Δεν πρέπει να λησμονείται ότι, όπως μαρτυρεί η ονομασία της, η Ευρωπαϊκή Ένωση αντιπροσωπεύει κάτι πολύ περισσότερο από την άλλοτε Ευρωπαϊκή Οικονομική Κοινότητα. Οι αξίες που διακυβεύονται πλέον δεν είναι αμιγώς οικονομικές. Είναι λυπηρό, ωστόσο, το γεγονός ότι οι χώρες αυτές δεν γίνονται δεκτές με βάση κοινούς για όλους κανόνες. Υπάρχει ελεύθερη κυκλοφορία κεφαλαίων, αλλά όχι και ελεύθερη κυκλοφορία εργατικού δυναμικού, και φοβούμαι ότι ο άμεσος αντίκτυπος αυτής της ανισορροπίας μετά την προσχώρηση θα είναι η αύξηση, χωρίς λόγο, του ευρωσκεπτικισμού στις χώρες αυτές. Εξ ονόματος της Ομάδας Ένωση για την Ευρώπη των Εθνών, καλωσορίζω θερμά τη Βουλγαρία και τη Ρουμανία στην Ένωση.
<SPEAKER ID="102" NAME="Nigel Farage">
εξ ονόματος της Ομάδας IND/DEM. - (EN) Κύριε Πρόεδρε, η σημερινή συζήτηση και η αυριανή ψηφοφορία έχουν μάλλον χαρακτήρα τυπικό· στο κάτω-κάτω της γραφής, η Ευρωπαϊκή Ένωση επιθυμεί να καταστεί διεθνής υπερδύναμη, οπότε το σκεπτικό είναι ότι όσο μεγαλύτερη είναι τόσο το καλύτερο, και γι' αυτό σήμερα επικρατεί αυτή η θαυμάσια συναίνεση στο Σώμα.
<P>
Εμείς, όμως, δεν μετέχουμε σε αυτή τη συναίνεση! Το 2004, το Κόμμα Ανεξαρτησίας του "νωμένου Βασιλείου ήταν το μόνο βρετανικό κόμμα που ψήφισε κατά της διεύρυνσης της Ευρωπαϊκής Ένωσης, με το σκεπτικό ότι η ελεύθερη κυκλοφορία αγαθών και υπηρεσιών είναι μεν εύλογη, αλλά η ελεύθερη κυκλοφορία προσώπων μεταξύ χωρών με τεράστιες διαφορές ως προς το ΑΕγχΠ τους είναι τουλάχιστον εντελώς ανεύθυνη. Είχαμε προβλέψει ότι θα παρατηρηθεί τεράστιο μεταναστευτικό ρεύμα: παρότι είχαμε τότε καταδικαστεί, αποδείχθηκε ότι η εκτίμησή μας ήταν ορθή· στη Βρετανία εργάζονται επισήμως περισσότερα από μισό εκατομμύριο άτομα από νέα κράτη μέλη, όμως κανείς δεν αμφιβάλλει ότι ο πραγματικός αριθμός πλησιάζει περισσότερο το ένα εκατομμύριο.
<P>
Το κόστος από αυτή την κατάσταση είναι τεράστιο. Ήδη, 55 000 άτομα περίπου διεκδικούν κάποια μορφή κρατικής ενίσχυσης. Ο αριθμός των ανέργων στο "νωμένο Βασίλειο αυξήθηκε τουλάχιστον κατά 250 000 άτομα το περασμένο έτος. Υπάρχει τεράστια υπερπροσφορά ανειδίκευτων εργατών στη αγορά εργασίας μας. Ακόμη και ο ΟΟΣΑ δήλωσε εχθές ότι η διεύρυνση της ΕΕ επιβάρυνε με πολύ υψηλό κόστος τη Βρετανία.
<P>
Ποια είναι η λύση που προτείνουμε, λοιπόν, γι' αυτή την κατάσταση; Δεχόμαστε στην ΕΕ δύο χώρες οι οποίες είναι ακόμη πιο φτωχές από τις χώρες οι οποίες εντάχθηκαν πριν από δύο χρόνια, γεγονός που καθιστά αναπόφευκτη την ακόμα μεγαλύτερη ποσοστιαία αύξηση της μετανάστευσης! Γνωρίζω ότι όλοι έχουν επιλέξει να εθελοτυφλούν: επισκέφθηκαν το Σώμα οι πρωθυπουργοί της Βουλγαρίας και της Ρουμανίας· όλοι μας διαβεβαιώνουν ότι δεν πρόκειται να συμβεί κάτι τέτοιο, ότι δεν θα υπάρξουν τεράστιες μετακινήσεις ατόμων, όμως αυτό είναι βέβαιο ότι θα συμβεί.
<P>
Υπάρχει καλύτερος τρόπος χειρισμού αυτού του θέματος. Πρέπει να θεσπίσουμε ένα κατάλληλο πρόγραμμα έκδοσης αδειών εργασίας ανάλογα με τη ζήτηση, ιδίως για ειδικευμένο προσωπικό. Δεν έχουμε τίποτε εναντίον των λαών της ανατολικής Ευρώπης που θέλουν να βελτιώσουν τη ζωή τους, αλλά, απλούστατα, δεν μπορούμε να εφαρμόσουμε μια μεταναστευτική πολιτική ανοικτών θυρών. " αλήθεια είναι ότι δεν μπορούμε να αντέξουμε αυτούς τους αριθμούς. Δεν είναι λογικό και, αν συνεχίσουμε την ίδια τακτική, φοβούμαι ότι θα δημιουργηθούν αντιπαραθέσεις και αισθήματα εχθρότητας σε πολλές πόλεις και κωμοπόλεις του "νωμένου Βασιλείου.
<P>
Παρακολουθούμε, τέλος, με έκπληξη τον ρόλο του εισηγητή για τη Βουλγαρία στο Σώμα, ενός κ. Geoffrey Van Orden. Στο Chelmsford είναι ο αδιαπραγμάτευτος ευρωσκεπτικιστής, ο γενναίος πολεμιστής που μάχεται για τη Βρετανία, στο πνεύμα του 1940, ώστε να μπορούμε όλοι να κοιμόμαστε ήσυχοι! Δεν ισχύει, όμως, το ίδιο εδώ στις Βρυξέλλες, έτσι δεν είναι, Geoffrey; Στις Βρυξέλλες, είσαι ο άνθρωπος της Επιτροπής. Ακολουθείς τις προσταγές της Επιτροπής, έκανες ό,τι μπορούσες προκειμένου να ενταχθεί η Βουλγαρία στην Ευρωπαϊκή Ένωση, γεγονός που θα προκαλέσει κύμα μαζικής μετανάστευσης. Στην πραγματικότητα, μοιάζεις με τον Άλεκ Γκίνες στην ταινία " γέφυρα του ποταμού Κβάι: διαπράττεις ένα τεράστιο σφάλμα για λόγους τους οποίους θεωρείς σωστούς.
<P>
Ελπίζω μόνον ότι όλοι όσοι ψήφισαν υπέρ των Συντηρητικών στην ανατολική Αγγλία -ιδίως όσοι πρόκειται να χάσουν τις θέσεις εργασίας τους- θα μάθουν τι έχετε κάνει εσύ και το κόμμα σου σε αυτό το Κοινοβούλιο.
<P>
(Χειροκροτήματα από την Ομάδα Ανεξαρτησία και Δημοκρατία)
<SPEAKER ID="103" NAME="Hans-Peter Martin" AFFILIATION="NI">
(DE) Κύριε Πρόεδρε, είναι πάντα συναρπαστικό να παρακολουθεί κανείς προσωπικά τους διάφορους τρόπους επιχειρηματολογίας και τα διαφορετικά συμπεράσματα τα οποία συνάγονται.
<P>
Είμαι κι εγώ ένας από τους πολέμιους αυτής της διεύρυνσης, αν και για εντελώς διαφορετικούς λόγους, είμαι δε απόλυτα πεπεισμένος ότι εσείς, κύριε Επίτροπε, καθώς και οι φορείς λήψης αποφάσεων, που στην πραγματικότητα τα είχαν δρομολογήσει όλα αυτά εδώ και χρόνια χωρίς την απαραίτητη διαφάνεια και δημοκρατική νομιμοποίηση, επιλέγετε τη λάθος στρατηγική. Στην πραγματικότητα, αυτοί οι υπερβολικά εσπευσμένοι γύροι διεύρυνσης δεν θα μας φέρουν πιο κοντά σε μία αειφόρο Ευρωπαϊκή Ένωση ούτε θα μας δώσουν τη δυνατότητα να επιτύχουμε το αποτέλεσμα για το οποίο μιλάμε ακατάπαυστα εδώ στο Σώμα και στο οποίο εξακολουθώ να παραμένω πιστός ως φιλοευρωπαίος.
<P>
Μολονότι μας λένε ότι η πατρίδα μου θα είναι ανάμεσα σε εκείνους που θα επωφεληθούν περισσότερο από τις τρέχουσες διευρύνσεις, πρέπει να θυμόμαστε ότι τα τελευταία δέκα χρόνια, αυξήθηκαν πραγματικά μόνο τα ανώτατα εισοδήματα, ενώ τα πρώτα δέκα κατάφεραν να παραμείνουν από λίγο ως πολύ σταθερά και η μεσαία τάξη αναγκάστηκε να υποχωρήσει. Αυτό έχει μεγάλη σχέση με το γεγονός ότι -παράλληλα με τη διαδικασία που ανέφερε ο κ. Farage- συμβαίνει και κάτι άλλο, δηλαδή η ανάθεση σε τρίτους, που εμποδίζει να δημιουργηθούν στα διάφορα κράτη μέλη τα κοινωνικά θεμέλια στα οποία θα μπορούσε να στηριχτεί ένα πραγματικά σωστό κοινωνικό πρότυπο για μια δυνατή Ευρώπη.
<P>
Πιστεύω, κύριε Επίτροπε, ότι η ιστορία θα σας κρίνει, και εσάς και όλους εκείνους που θα λάβουν αύριο τη λάθος απόφαση.
<SPEAKER ID="104" NAME="Elmar Brok" AFFILIATION="PPE-DE">
(DE) Κύριε Πρόεδρε, κυρία Προεδρεύουσα του Συμβουλίου, κύριε Επίτροπε, θα ήθελα τώρα, λίγες μόνο εβδομάδες πριν από την ένταξη της Ρουμανίας και της Βουλγαρίας, να τις συγχαρώ και να τις καλωσορίσω. " ένταξή τους σχετίζεται με την υπέρβαση της διαίρεσης της Ευρώπης και είναι μια νίκη της δημοκρατίας και του κράτους δικαίου πάνω στη δικτατορία, η νίκη της δημοκρατικής Ευρώπης πάνω στους ανθρώπους της βίας του περασμένου αιώνα, τον Χίτλερ, τον Στάλιν, τον Zhivkov και τον Τσαουσέσκου. Πρέπει να το δούμε σε αυτό το πλαίσιο, ωστόσο πρέπει επίσης το έργο αυτό να γίνει με τον σωστό τρόπο, αν θέλουμε να λειτουργήσει.
<P>
Για τον λόγο αυτόν, είναι σημαντικό να θυμόμαστε πως υπάρχουν πράγματα όπως οι μεταβατικές διατάξεις σχετικά με θέματα όπως, μεταξύ άλλων, η ελεύθερη κυκλοφορία εργαζομένων, περιλαμβανομένης της ίδιας διαδικασία που χρησιμοποιήθηκε στις άλλες συνθήκες προσχώρησης. Οι παρόμοιες μεταβατικές διατάξεις δεν συνιστούν διάκριση σε βάρος των εν λόγω χωρών. Είναι πάντα προς το συμφέρον και των δύο πλευρών. Αυτό είναι το πιο φυσιολογικό πράγμα στον κόσμο και εδώ έχουν προστεθεί και οι ρήτρες διασφάλισης.
<P>
Ευχαριστώ θερμά τον Επίτροπο διότι ενημέρωσε το Σώμα πως αυτές οι ρήτρες διασφάλισης θα εφαρμοστούν πραγματικά στους τομείς που αναφέρθηκαν, όπως εφαρμόζονται ήδη σε ορισμένους τομείς όπως το γάλα και το κρέας και εάν χρειαστεί, μπορούν να εφαρμοστούν άμεσα σε τομείς όπως η δικαιοσύνη και οι εσωτερικές υποθέσεις ή η χρησιμοποίηση των πόρων, όπως είπε ο Επίτροπος. Θα τον πιστέψουμε. Αυτό, πάλι, δεν δείχνει δυσπιστία για τις δύο αυτές χώρες, αντίθετα, είναι ένας απόλυτα φυσιολογικός τρόπος αντιμετώπισης των πραγμάτων.
<P>
Για τον λόγο αυτόν, το Σώμα θα εφαρμόσει τη διαδικασία παρακολούθησης που εξακολουθεί να είναι δυνατή για τρία χρόνια μετά από την ένταξη και έτσι είμαι βέβαιος ότι θα συνενωθούμε για να αποτελέσουμε μία ισχυρή Ευρωπαϊκή Ένωση.
<P>
Επ' ευκαιρία θα ήθελα να υπενθυμίσω στο Σώμα ότι μετά την προσχώρηση αυτών των δύο χωρών, η συζήτηση για τη δυνατότητα της Ευρωπαϊκής Ένωσης να προβεί σε περαιτέρω διευρύνσεις αποκτά εξαιρετικά μεγάλη σημασία. Είναι μια συζήτηση που πρέπει να την πάρουμε σοβαρά αν θέλουμε να είμαστε σε θέση να ολοκληρώσουμε το πολιτικό σχέδιο να δώσουμε στην ΕΕ τη δυνατότητα για αποτελεσματική δράση.
<SPEAKER ID="105" NAME="Alexandra Dobolyi" AFFILIATION="PSE">
(EN) Κύριε Πρόεδρε, σήμερα συζητάμε τις τελευταίες εκθέσεις του Σώματος για τη Βουλγαρία και τη Ρουμανία. Τρεις μόλις μήνες πριν από τον εορτασμό της 50ής επετείου από την υπογραφή της Συνθήκης της Ρώμης, καλωσορίζουμε δύο ακόμη μέλη στην οικογένειά μας. Γνωρίζουμε ότι ορισμένες μεταρρυθμίσεις δεν έχουν ακόμη ολοκληρωθεί, όμως έχω την πεποίθηση ότι και οι δύο κυβερνήσεις είναι αποφασισμένες να συνεχίσουν τις προσπάθειές τους προκειμένου να εκπληρώσουν τις προϋποθέσεις που περιγράφονται σε αυτές τις εκθέσεις.
<P>
Συγχαίρω τον κ. Moscovici και τον κ. Van Orden για το θαυμάσιο έργο που επιτέλεσαν και τους ευχαριστώ για την εξαιρετική συνεργασία μας κατά την εκπόνηση των δύο εκθέσεων τα τελευταία δυόμισι χρόνια. Θέλω να προσθέσω ότι χαίρομαι ιδιαιτέρως για την επιλογή της Meglena Kuneva ως Επιτρόπου της Βουλγαρίας, καθώς και για το χαρτοφυλάκιο που της ανατέθηκε, το οποίο καλύπτει έναν πολύ σημαντικό τομέα πολιτικής.
<P>
Επιτρέψτε μου να θίξω το συγκεκριμένο θέμα του νομοσχεδίου για τις μειονότητες στη Ρουμανία. Είναι σε όλους γνωστό ότι αυτό το νομοσχέδιο εξακολουθεί να εκκρεμεί, σχεδόν δύο χρόνια μετά, καθώς το επεξεργάζονται διάφορες επιτροπές του ρουμανικού κοινοβουλίου. Αναμένω από τη ρουμανική κυβέρνηση να τηρήσει την υπόσχεσή της και ευελπιστώ ότι το εν λόγω νομοσχέδιο θα εγκριθεί πολύ σύντομα.
<P>
Εν κατακλείδι, θέλω να καλωσορίσω τους λαούς της Βουλγαρίας και της Ρουμανίας σε έναν χώρο στον οποίο πάντοτε ανήκαν. " ένταξή τους σηματοδοτεί τη λήξη της τεχνητής απουσίας τους από την οικογένειά μας και ανοίγει νέους ορίζοντες για το μέλλον.
<P>
(Χειροκροτήματα)
<SPEAKER ID="106" NAME="Jean-Marie Cavada" AFFILIATION="ALDE">
(FR) Κύριε Πρόεδρε, δεν επιθυμώ να υιοθετήσω τη γνώμη όσων θα δουν το ρουμανικό κράτος μέσα από τα φιμέ τζάμια επισήμων αυτοκινήτων. Γι' αυτό θα σας διαβάσω μια επιστολή επιλεγείσα στην τύχη ανάμεσα σ' αυτές που λάβαμε από παιδιά ρουμανικών ορφανοτροφείων τα οποία δεν μπόρεσαν να βρουν ρουμάνους θετούς γονείς και τα οποία θα παραμείνουν κατά συνέπεια σε αυτά τα ορφανοτροφεία λόγω έλλειψης πόρων. "Γιατί", γράφουν η Μαριάν, ηλικίας εννιάμισι ετών, και η Καταλίν, ηλικίας εξίμισι ετών, "ο πατέρας και η μητέρα μας δεν έρχονται να μας δουν; Προτιμούμε να πεθάνουμε παρά να συνεχίσουμε να περιμένουμε. Και, επιπλέον, δεν θέλουμε πια φαγητό, αφού δεν έχει νόημα". Έχω έξι παρόμοιες επιστολές, των οποίων το περιεχόμενο δεν θα σας υποχρεώσω να ακούσετε.
<P>
Γιατί διάβασα αυτή την επιστολή; Το έκανα επειδή υπάρχουν δύο απόψεις. Είμαι μεταξύ αυτών -και επ' αυτού υποστηρίζω την έκθεση του κ. Moscovici- οι οποίοι πιστεύουν ότι μια μεγάλη πλειοψηφία είναι κρίσιμης σημασίας ώστε να προσχωρήσουν η Ρουμανία και η Βουλγαρία στην ΕΕ. " ένταξή τους είναι αναγκαία ως τμήμα του πεπρωμένου της Ευρώπης, και είναι παράλογο να υποστηρίζουμε κάτι διαφορετικό. Συνεπώς, ας κατεβάσουμε τα φιμέ τζάμια των αυτοκινήτων μας. Ενόψει των περιορισμών που εμφανίζονται τακτικά σε αυτή την έκθεση και τους οποίους, επιπλέον, ο ίδιος ο εισηγητής έχει προτείνει, μαζί με συμβιβαστικές τροπολογίες, ζητώ την υπερψήφιση της έκθεσης, περιλαμβανομένου του άρθρου 16, στο οποίο προτείνεται να παρακολουθεί η Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων τις εξελίξεις της κατάστασης σχετικά με τη διεθνή υιοθεσία. Καλώ επίσης τους συναδέλφους μου βουλευτές να στηρίξουν τις τροπολογίες 1 και 2, στις οποίες υπενθυμίζονται στη Ρουμανία -και, μέχρις ενός βαθμού, και στην ΕΕ- οι υποχρεώσεις της βάσει του Χάρτη των "νωμένων Εθνών και της Σύμβασης της Χάγης.
<P>
Παρά τους περιορισμούς στους οποίους αναφέρθηκα και οι οποίοι υπάρχουν λόγω της επαγρύπνησής μας και της βοήθειας που προσφέρουμε -σε μια οικογένεια, βοηθά κανείς τους αδελφούς και αδελφές του που αντιμετωπίζουν δυσκολίες- είμαι ευτυχής που βλέπω αυτές τις χώρες να επανέρχονται τελικά στους κόλπους της ΕΕ μετά από 70 χρόνια απομόνωσης, 70 χρόνια κατά τα οποία κοιτάζαμε και δείχναμε συμπάθεια αλλά κατά τη διάρκεια των οποίων δεν κάναμε τίποτε. Ο ίδιος ο ρουμανικός λαός έχει κατακτήσει σήμερα την ελευθερία του και το δικαίωμα να ενταχθεί στους κόλπους μας.
<SPEAKER ID="107" NAME="Bernat Joan i Marí" AFFILIATION="Verts/ALE">
(EN) Κύριε Πρόεδρε, επιτρέψτε μου καταρχάς να δηλώσω ότι η Ομάδα μου και εγώ υποστηρίζουμε την ένταξη της Ρουμανίας και της Βουλγαρίας. Θέλω, ωστόσο, να εστιάσω την προσοχή μου σε ένα ιδιαίτερο πρόβλημα που αφορά την κατάσταση των μειονοτήτων, ιδίως της μακεδονικής μειονότητας της Βουλγαρίας.
<P>
Υπάρχει ένα πολιτικό κόμμα, το OMO Ilinden Pirin, το οποίο δεν έχει αναγνωριστεί επισήμως από τις βουλγαρικές κρατικές αρχές εξαιτίας ορισμένων προβλημάτων τα οποία εμποδίζουν τη διαδικασία νομικής αναγνώρισής του. Θεωρούμε ότι η δυνατότητα εκπροσώπησης και οργάνωσης των πολιτών σε πολιτικά κόμματα και ενώσεις είναι μια από τις βασικές πτυχές της δημοκρατίας. Ο σεβασμός των μειονοτήτων είναι ένα από τα κυριότερα θέματα που σχετίζονται με την εκπλήρωση των κριτηρίων της Κοπεγχάγης. Πρέπει να προωθήσουμε αυτό το θέμα και να το παρακολουθήσουμε με μεγάλη προσοχή, όχι επειδή τασσόμαστε κατά της Βουλγαρίας, αλλά επειδή αυτό ορίζουν οι αρχές μας για το σύνολο της Ευρώπης και των κρατών μελών, καθώς και για τις χώρες που εντάσσονται στην Ευρώπη και όλες τις υπόλοιπες χώρες, διότι τα δικαιώματα των μειονοτήτων πρέπει να διασφαλίζονται σύμφωνα με αυτά τα κριτήρια.
<SPEAKER ID="108" NAME="Hanna Foltyn-Kubicka" AFFILIATION="UEN">
(PL) Κύριε Πρόεδρε, η Βουλγαρία έχει ακόμη πολύ δύσκολο έργο να επιτελέσει. Οι τομείς αυτοί περιλαμβάνουν την καταπολέμηση της διαφθοράς, του οργανωμένου εγκλήματος και της εμπορίας ανθρώπων, την ενίσχυση του ρόλου του Διαμεσολαβητή, τη βελτίωση των συνθηκών στα ιδρύματα παιδιών και περίθαλψης αναπήρων, την αναγνώριση των δικαιωμάτων των εθνικών μειονοτήτων και τη δημιουργία ευνοϊκότερου κλίματος για τις ξένες επενδύσεις.
<P>
Είναι σημαντικό, ωστόσο, να αναγνωριστεί η τεράστια προσπάθεια που έχει καταβληθεί για την εκπλήρωση των προϋποθέσεων της Ευρωπαϊκής Ένωσης στους τομείς της οικονομίας, της νομοθεσίας και των κοινωνικών προδιαγραφών. Καμία από αυτές τις θετικές αλλαγές δεν θα είχε ποτέ πραγματοποιηθεί χωρίς το ισχυρό κίνητρο που προσφέρει η προοπτική της ένταξης στην ΕΕ. Αυτό κατέστησε δυνατή την υλοποίηση δύσκολων και συχνά δυσάρεστων μεταρρυθμίσεων οι οποίες ήταν, εντούτοις, προς όφελος της βουλγαρικής κοινωνίας και της Ευρώπης συνολικά.
<P>
Έχω την πεποίθηση ότι η Βουλγαρία δεν θα επαναπαυτεί στις δάφνες της μετά την 1η Ιανουαρίου και ότι θα εντείνει τις προσπάθειές της προκειμένου να επιτύχει τον εσωτερικό της μετασχηματισμό, εκμεταλλευόμενη πλήρως την ιστορική ευκαιρία που της προσφέρει η ιδιότητα του μέλους της Ευρωπαϊκής Ένωσης.
<P>
Καλωσορίζω, λοιπόν, θερμά τους βουλγάρους αδελφούς και αδελφές μας στην Ευρωπαϊκή Ένωση.
<SPEAKER ID="109" NAME="Gábor Harangozó" AFFILIATION="PSE">
(HU) Κύριε Πρόεδρε, είμαι πιστός θιασώτης και υποστηρικτής της προσχώρησης της Ρουμανίας. Πολλοί, ωστόσο, έχουν διαφορετική γνώμη, εν μέρει επειδή οι ρουμανικές δεσμεύσεις δεν εκπληρώνονταν πάντα στο σύνολό τους.
<P>
Επιτρέψτε μου να αναφέρω δύο παραδείγματα. Παρά τις δεσμεύσεις της, η Ρουμανία εξακολουθεί να μην διαθέτει νομοθεσία για τις μειονότητες. Ανησυχία επίσης προκαλεί το γεγονός ότι, ενώ στις ακροάσεις του ο Leonard Orban, μελλοντικός Επίτροπος αρμόδιος για την πολυπολιτισμικότητα, μίλησε συγκεκριμένα για την πολυγλωσσία της Ρουμανίας, δύο μέλη του πανεπιστημίου του Cluj/Kolozsvár απολύθηκαν επειδή θέλησαν να εφαρμόσουν τις δεσμεύσεις του ιδίου του πανεπιστημίου τους, αναρτώντας στα κτίρια πινακίδες στην ουγγρική γλώσσα.
<P>
Δεν θέλω να επαληθευτούν όσοι δυσπιστούν ως προς την εκπλήρωση των δεσμεύσεων. Εκτός από τις δεσμεύσεις σε ευρωπαϊκό επίπεδο, απαιτείται επίσης η υλοποίηση σε ευρωπαϊκό επίπεδο. Προκειμένου να καταστεί πλήρες μέλος της ΕΕ, η Ρουμανία οφείλει να σεβαστεί τα δικαιώματα των μελών της ουγγρικής μειονότητας, η οποία αριθμεί 1,5 εκατομμύριο άτομα, καθώς και την πολιτισμική και διοικητική τους αυτονομία, καθόσον τα προβλήματα πρέπει να επιλύονται στην πηγή τους.
<P>
" αυτονομία είναι αναγκαία για τη λειτουργία του πανεπιστημίου του Cluj/Kolozsvár, καθώς και της ίδιας της ουγγρικής κοινότητας, όπως καταδεικνύουν τα παραδείγματα του Νοτίου Τιρόλου και της Καταλονίας. Τέλος, θεωρώ ότι η Ρουμανία θα τιμήσει την εμπιστοσύνη που της δείξαμε με την ψήφο μας και ότι η ένταξή της θα ανοίξει ένα νέο κεφάλαιο στην ιστορία τόσο της Ευρωπαϊκής Ένωσης όσο και της Ρουμανίας.
<SPEAKER ID="110" NAME="Παναγιώτης Μπεγλίτης" AFFILIATION="PSE">
Κύριε Πρόεδρε, θέλω και εγώ με τη σειρά μου να χαιρετήσω τη μεγάλη προσπάθεια που κατέβαλαν η Βουλγαρία και η Ρουμανία για να είναι έτοιμες να ενταχθούν την 1.1.2007 στην Ευρωπαϊκή Ένωση. Καλωσορίζουμε τις δύο αυτές χώρες στην Ευρωπαϊκή Ένωση!
<P>
Θέλω, όμως, κύριε Πρόεδρε, να επισημάνω ένα ιδιαίτερα σημαντικό -θεσμικό και πολιτικό- πρόβλημα για το Ευρωπαϊκό Κοινοβούλιο: στην έκθεση για την Βουλγαρία και δη στην παράγραφο 20, καλείται το Συμβούλιο να επιδείξει ευελιξία και προβλέπεται παράταση περίπου οκτώ μηνών για την υποχρέωση της Βουλγαρίας να κλείσει τους δύο αντιδραστήρες, 3 και 4, του πυρηνικού σταθμού του Κοζλοντούι. Θέλω να υπενθυμίσω, αγαπητοί συνάδελφοι, ότι στην πράξη προσχώρησης -και ειδικότερα στο άρθρο 30- την οποία επικύρωσαν τα κράτη μέλη και τα εθνικά τους κοινοβούλια γίνεται ρητή αναφορά στην υποχρέωση της Βουλγαρίας να κλείσει τους αντιδραστήρες μέχρι τις 31.12.2006.
<P>
Θέλω να χαιρετήσω ιδιαίτερα τη δήλωση του Υπουργού Εξωτερικών της Βουλγαρίας, με την οποία δεσμεύεται πραγματικά να τηρήσει αυτή την υποχρέωση. Το πρόβλημα, αγαπητοί συνάδελφοι, βρίσκεται στο Ευρωπαϊκό Κοινοβούλιο. Το Ευρωπαϊκό Κοινοβούλιο δεν σέβεται τη δημοκρατική συνταγματική τάξη των κρατών μελών και τις αποφάσεις των εθνικών κοινοβουλίων. Γι' αυτό κατέθεσα, σε συνεργασία με τον συνάδελφο Daniel Con Bendit, μια τροπολογία στην κατεύθυνση της αλλαγής της παραγράφου 20 της έκθεσης για τη Βουλγαρία.
<SPEAKER ID="111" NAME="Herbert Bösch" AFFILIATION="PSE">
(DE) Κύριε Πρόεδρε, ως αντιπρόεδρος της Επιτροπής Ελέγχου των Προϋπολογισμών είχα την ευκαιρία να μεταβώ στη Ρουμανία με μία αντιπροσωπεία προκειμένου να διαπιστώσουμε περισσότερα σχετικά με τη χρησιμοποίηση των ευρωπαϊκών πόρων. Τόσο εγώ όσο και η υπόλοιπη αντιπροσωπεία σχηματίσαμε την εντύπωση ότι η Ρουμανία καταβάλλει σκληρές προσπάθειες να χρησιμοποιήσει τα χρήματα που λαμβάνει από την ΕΕ προς το συμφέρον όλων μας. Γίνεται έργο ως προς την καταπολέμηση της διαφθοράς και υπάρχει συνεργασία στον τομέα της δικαιοσύνης, καθώς και συνεργασία με την OLAF. Ιδιαίτερα ευχάριστο είναι να βλέπει κανείς πώς χρησιμοποιούνται ευρωπαϊκοί πόροι για να περιοριστούν πραγματικά τα βάσανα πολλών παιδιών και αυτό είναι μια θαυμάσια απόδειξη για το πόσο καλά μπορούν να χρησιμοποιηθούν οι ευρωπαϊκοί πόροι.
<P>
Προβλήματα εμφανίζονται μόνον όταν -όπως συμβαίνει κατά καιρούς- δίδονται σε μια τέτοια χώρα πάρα πολλά χρήματα. Αυτό φυσικά αποτελεί πρόβλημα για την Επιτροπή και εδώ πρέπει να θυμόμαστε ότι πρέπει να είμαστε διατεθειμένοι, όπως ανέφερε προηγουμένως ο κ. Brok, να χρησιμοποιήσουμε πραγματικά τις ρήτρες διασφάλισης που θεσπίσαμε, προκειμένου να έχουμε μία κανονική διαδικασία προσχώρησης. Θεωρώ ότι ειδικά η Ρουμανία, αλλά και η Βουλγαρία -από όσο μπορούμε να κρίνουμε- ακολουθούν τον σωστό δρόμο και πρέπει να κάνουμε ό,τι μπορούμε για να τις συνοδεύσουμε σε αυτόν.
<SPEAKER ID="112" NAME="Paula Lehtomäki">
Προεδρεύουσα του Συμβουλίου. - (FI) Κύριε Πρόεδρε, κυρίες και κύριοι, σας ευχαριστώ γι' αυτή την πολυδιάστατη συζήτηση σχετικά με την ένταξη της Βουλγαρίας και της Ρουμανίας στην Ευρωπαϊκή Ένωση. " διαδικασία για τις δύο χώρες υπήρξε μακρά και απαιτητική, αλλά, όπως αναφέρθηκε σε πολλές από τις ομιλίες που ακούστηκαν, ενώ και ο Επίτροπος κ. Rehn αναγνώρισε τη συμβολή του Κοινοβουλίου σε αυτό το θέμα, είναι πολύ σημαντικό και ουσιαστικό το γεγονός ότι τα θεσμικά όργανα της Ευρωπαϊκής Ένωσης προσέφεραν στις χώρες αυτές τεράστια στήριξη κατά την ενταξιακή διαδικασία.
<P>
" διαδικασία μεταρρυθμίσεων και η εκπλήρωση των υποχρεώσεων που απορρέουν από την προσχώρηση στην ΕΕ θα συνεχιστούν στη Ρουμανία και τη Βουλγαρία. Έχει καταστεί σαφές ότι, επειδή αυτή η προσπάθεια αναμένεται να είναι μακρά και απαιτητική, υπάρχει πάντα ο κίνδυνος να ατονεί ενίοτε η διαδικασία των μεταρρυθμίσεων. Γι' αυτό είναι σημαντικό να συνεχιστεί η στήριξη που προσφέρουν τα θεσμικά όργανα της Ευρωπαϊκής Ένωσης, περιλαμβανομένου του Κοινοβουλίου, σε αυτές τις χώρες και στα προγράμματα μεταρρυθμίσεων που εφαρμόζουν. Συγχρόνως, πρέπει επίσης να διασφαλίσουμε την προσήλωση του Συμβουλίου στη θέση ότι, εάν καταστεί αναγκαία η εφαρμογή των ρητρών διασφάλισης, δεν θα διστάσουμε να το πράξουμε.
<P>
Θέλω με την ευκαιρία αυτή να ευχαριστήσω το Κοινοβούλιο διότι επέλεξε μια διαδικασία επιλογής των μελών της Επιτροπής από τα νέα κράτη μέλη η οποία τους επιτρέπει να αναλάβουν καθήκοντα από 1ης Ιανουαρίου, όπως άλλωστε προβλέπεται δυνάμει της Συνθήκης Προσχώρησης. Το Συμβούλιο θεωρεί ότι είναι σημαντικό η Επιτροπή, ως σώμα, να μπορεί να λειτουργεί πλήρως και στο σύνολο των αρμοδιοτήτων της από την πρώτη μέρα της διεύρυνσης.
<P>
(Χειροκροτήματα)
<SPEAKER ID="113" NAME="Olli Rehn">
μέλος της Επιτροπής. - (EN) Κύριε Πρόεδρε, ευχαριστώ όλες και όλους τους βουλευτές για τη σημερινή πολύ εποικοδομητική και ουσιαστική συζήτηση. Είναι ένας πολύ τιμητικός τρόπος να καλωσορίσουμε στην Ευρωπαϊκή Ένωση τη Βουλγαρία και τη Ρουμανία, στο πνεύμα της εξελισσόμενης ευρωπαϊκής δημοκρατίας.
<P>
Θέλω να χρησιμοποιήσω αυτή την τελευταία ευκαιρία που έχω στη διάθεσή μου, τουλάχιστον για το τρέχον έτος, για να θίξω ορισμένα ζητήματα, ιδίως όσον αφορά την ουγγρική μειονότητα στη Ρουμανία. Αποδίδουμε τεράστια σημασία στην προστασία των μειονοτήτων, στην πολυπολιτισμικότητα και την πολυγλωσσία, οι οποίες είναι κεντρικές αρχές της Ευρωπαϊκής Ένωσης. Με την πάροδο των ετών, η κατάσταση της ουγγρικής μειονότητας στη Ρουμανία βελτιώθηκε. Υπάρχουν πάντα περιθώρια βελτιώσεων ως προς την αντιμετώπιση των μειονοτήτων, και αυτό ισχύει εξίσου στα σημερινά και στα μελλοντικά κράτη μέλη. Για παράδειγμα, στη Ρουμανία, θεωρούμε ευπρόσδεκτη την επίτευξη περαιτέρω προόδου στις σχέσεις μεταξύ των εθνοτήτων στους κόλπους της αστυνομίας, μεταξύ άλλων.
<P>
Ορισμένοι ομιλητές έθιξαν το θέμα του μέλλοντος της πολιτικής μας για τη διεύρυνση. Αυτό το θέμα θα συζητηθεί στην περίοδο συνόδου του Δεκεμβρίου. Θέλω απλώς να σας επισημάνω ότι, στην έκθεση την οποία δημοσίευσε στις 8 Νοεμβρίου 2006, η Επιτροπή ζήτησε μια νέα συναίνεση σχετικά με την πολιτική διεύρυνσης της ΕΕ η οποία θα συνδυάζει την ιστορική αποστολή της επέκτασης του χώρου ειρήνης, ελευθερίας και δημοκρατίας στην ήπειρό μας και την ταυτόχρονη διασφάλιση της ικανότητάς μας να ενσωματώνουμε σταδιακά νέα κράτη μέλη.
<P>
Κατά τη γνώμη μου, επιβάλλεται να αρχίσουμε να εντείνουμε τις προσπάθειές μας στον τομέα της θεσμικής μεταρρύθμισης. Αυτό είναι αναγκαίο για τη λειτουργική ικανότητα της σημερινής Ευρωπαϊκής Ένωσης, ενώ συγχρόνως προετοιμάζει εγκαίρως τη διευρυμένη Ένωση για την πραγματοποίηση περαιτέρω διευρύνσεων.
<P>
" Επιτροπή θεωρεί ότι πρέπει να επιτευχθεί νέα θεσμική συμφωνία πριν από την ένταξη της επόμενης υποψήφιας χώρας στην Ευρωπαϊκή Ένωση. Αυτό σημαίνει ότι προσδοκούμε, όπως ανέφερε τον Ιούνιο το Ευρωπαϊκό Συμβούλιο, ότι οι τέσσερις Προεδρίες της προσεχούς διετίας -η γερμανική, η πορτογαλική και η σλοβενική Προεδρία, καθώς και η γαλλική Προεδρία στο δεύτερο εξάμηνο του 2008- σε συνεργασία με τα κράτη μέλη μας και με τη στήριξη του Κοινοβουλίου και της Επιτροπής, θα μπορέσουν να καταλήξουν σε μια νέα διοργανική συμφωνία. Είναι απλή σύμπτωση το γεγονός ότι το 2008 προηγείται του τέλους της δεκαετίας, όταν το 28ο κράτος μέλος, κατά πάσα πιθανότητα η Κροατία, ενδέχεται να είναι έτοιμο να ενταχθεί στην Ένωση, εφόσον καταφέρει να μεταρρυθμίσει την οικονομία και το δικαστικό του σύστημα και να εκπληρώσει όλες τις υπόλοιπες αναγκαίες προϋποθέσεις με απόλυτη αποφασιστικότητα και παρουσιάζοντας πρακτικά αποτελέσματα.
<P>
Προσδοκώ με μεγάλη ανυπομονησία τη συζήτηση που πρόκειται να διεξαχθεί τον Δεκέμβριο σχετικά με τη στρατηγική μας για τη διεύρυνση και την ικανότητα απορρόφησής μας.
<SPEAKER ID="114" NAME="Πρόεδρος">
" κοινή συζήτηση έληξε.
<P>
" ψηφοφορία θα διεξαχθεί αύριο, στις 11.00.
<P>
Γραπτές δηλώσεις (άρθρο 142 του Κανονισμού)
<SPEAKER ID="115" NAME="Antonio De Blasio" AFFILIATION="PPE-DE">
(HU) Αν έπρεπε να συνοψίσουμε σε μία πρόταση την έκθεση Phare του Ευρωπαϊκού Ελεγκτικού Συνεδρίου, θα έπρεπε να πούμε περίπου τα εξής: 806 εκατ. ευρώ από τη χρηματοδότηση που διατέθηκε στη Ρουμανία σε μεγάλο βαθμό σπαταλήθηκαν άσκοπα.
<P>
Τα αποτελέσματα της επιθεώρησης του Ελεγκτικού Συνεδρίου καταδεικνύουν ότι τα προγράμματα υλοποιήθηκαν, αλλά στην πλειονότητά τους κατά τρόπο διαφορετικό από τον προβλεπόμενο, ενώ στα περισσότερα από τα ελεγχθέντα προγράμματα η βιωσιμότητα είναι απλούστατα ανέφικτη.
<P>
Τα "τεχνικά σφάλματα" και οι "αδυναμίες" που καταγράφονται στην έκθεση προκαλούν, δυστυχώς, όχι ασήμαντη ενόχληση στους ευρωπαίους επενδυτές. Οι συμβάσεις παρουσιάζονται συστηματικά με παραπλανητικό τρόπο από τη ρουμανική πλευρά και, ως εκ τούτου, καθιστούν αδύνατη την έγκαιρη ολοκλήρωση των κοινοτικών επενδύσεων και τον λογιστικό έλεγχο των δαπανών. Οι καθυστερήσεις στην υλοποίηση των έργων δημιουργούν την ανάγκη υπερωριακής απασχόλησης, η οποία κοστίζει και το κόστος της οποίας δεν είναι διατεθειμένη να καλύψει η ρουμανική πλευρά. Εν τω μεταξύ, οι αρχές μεταβάλλουν διαρκώς τις αποφάσεις τους και το ρυθμιστικό πλαίσιο, καθώς και τον τρόπο ερμηνείας τους.
<P>
Αναρωτιέμαι ποιος ευθύνεται για το γεγονός ότι το ρουμανικό κράτος δαπάνησε τα ποσά, αλλά όχι κατά τον τρόπο και για τους σκοπούς για τους οποίους τα είχε λάβει;
<P>
Πριν από λίγες ημέρες, πινακίδες γραμμένες στην ουγγρική γλώσσα οι οποίες είχαν αναρτηθεί στους τοίχους του τρίγλωσσου πανεπιστημίου Babes-Bolyai αφαιρέθηκαν από τη διοίκηση και καταστράφηκαν με βίαιο τρόπο ενώπιον των φοιτητών.
<P>
Θέλω να μάθω γιατί, λίγες μόνο ημέρες πριν από την ένταξη της Ρουμανίας στην Ευρωπαϊκή Ένωση, δεν μπορεί κανείς να αναρτήσει μια πινακίδα με την ένδειξη "Απαγορεύεται το κάπνισμα" στην ουγγρική γλώσσα;
<P>
Έχω την ελπίδα ότι μια από τις πρώτες ενέργειες του ρουμάνου Επιτρόπου θα είναι να καλέσει τις αρχές της χώρας του να αποκαταστήσουν τη γλωσσική ελευθερία το ταχύτερο δυνατόν, ως ένδειξη της προσήλωσής του στις αρχές της ΕΕ.
<SPEAKER ID="116" NAME="Katalin Lévai" AFFILIATION="PSE">
(HU) Κύριε Πρόεδρε, κυρίες και κύριοι συνάδελφοι, η ένταξη της Ρουμανίας στην Ευρωπαϊκή Ένωση μπορεί να θεωρηθεί ότι αποτελεί βήμα προόδου ιστορικής σημασίας, το οποίο θα συνοδευτεί από ριζικές αλλαγές οι οποίες θα ωφελήσουν τον πληθυσμό της χώρας καθώς και την ανάπτυξη της Ευρωπαϊκής Ένωσης. Τα τελευταία χρόνια η Ρουμανία εξελίχθηκε ραγδαία τόσο στον οικονομικό όσο και στον δικαστικό τομέα.
<P>
Φρονώ, ωστόσο, ότι στον αγώνα κατά της διαφθοράς και του οργανωμένου εγκλήματος εξακολουθούν να εμφανίζονται σοβαρές καθυστερήσεις: απαιτούνται, συνεπώς, απτά αποτελέσματα όσον αφορά την εμπορία ανθρώπων και ιδίως την εμπορία γυναικών.
<P>
" Ευρωπαϊκή Ένωση σήμερα δεν είναι απλή οικονομική κοινότητα· είναι επίσης μια κοινωνική, πολιτική και πολιτισμική κοινότητα, όπου πρέπει να δίδεται ρητώς έμφαση στην προστασία των θεμελιωδών ανθρωπίνων δικαιωμάτων, όπως και στον αγώνα κατά της μισαλλοδοξίας, του ρατσισμού και των διακρίσεων κάθε μορφής. " Ρουμανία πρέπει να μεριμνήσει πολύ πιο αποφασιστικά για την προστασία της ουγγρικής κοινότητας και της κοινότητας των Ρομά.
<P>
Επιβάλλεται να βελτιωθούν οι συνθήκες διαβίωσης της μειονότητας των Ρομά και να τους δοθεί πρόσβαση σε θέσεις απασχόλησης και στους αναγκαίους πόρους. Φρονώ ότι μόνο μια πολιτική μηδενικής ανοχής μπορεί να εφαρμοστεί όσον αφορά τον ρατσισμό εις βάρος των Ρομά, ενώ απαιτείται να καταβληθούν περισσότερες προσπάθειες στον τομέα της ίσης πρόσβασης σε υψηλής ποιότητας εκπαίδευση και υγειονομική περίθαλψη.
<P>
" προστασία της ουγγρικής μειονότητας μπορεί να διασφαλιστεί μόνο μέσω μέτρων τα οποία θα εναρμονίζονται με τις αρχές της επικουρικότητας και της αυτοδιοίκησης. Θα ήταν σημαντικό να παρέχεται πλήρης οικονομική στήριξη στους ούγγρους φοιτητές στην ανώτατη εκπαίδευση.
<P>
Χαιρετίζω την επικείμενη ένταξη της Ρουμανίας στην Ευρωπαϊκή Ένωση και, ως εκ τούτου, τη βελτίωση της κατάστασης των Ούγγρων που ζουν σε αυτή τη χώρα. Δεν μπορούμε να επιτρέψουμε, κατά την ενταξιακή διαδικασία, τα οικονομικά συμφέροντα να υπερισχύουν των ανθρωπίνων δικαιωμάτων.

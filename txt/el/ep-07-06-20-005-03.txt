<CHAPTER ID="005-03">
3. Κοινοτικό πρόγραμμα Fiscalis 2013 (ψηφοφορία) 
<P>
- Έκθεση Hans-Peter Martin
<P>
- Πριν από την ψηφοφορία:
<SPEAKER ID="090" NAME="Hans-Peter Martin " AFFILIATION="NI">
εισηγητής. - (DE) Κύριε Πρόεδρε, θα σας απασχολήσω μόνο για λίγο. " παρούσα έκθεση για το κοινοτικό πρόγραμμα Fiscalis, που είναι νομοθετικό πρόγραμμα, υπέστη αισχρή λογοκρισία. " πρόεδρος της Επιτροπής Οικονομικών και Νομισματικών Θεμάτων και μέλος των σοσιαλιστών Pervenche Berès λογόκρινε την αιτιολογική έκθεση με ανεξήγητο και αυθαίρετο τρόπο. Αυτό δεν είναι αντάξιο ενός κοινοβουλίου που αυτοαποκαλείται δημοκρατικό. Θα βρείτε τα χωρία που λογοκρίθηκαν στο τέλος μιας εκτενούς έκθεσης για τη σπατάλη χρημάτων και για τον έλεγχο της Ευρωπαϊκής Επιτροπής σε ένα συμπλήρωμα -μήπως μπορείτε να ανακαλέσετε το Σώμα στην τάξη, κύριε Πρόεδρε- σε ένα συμπλήρωμα για όσους ενδιαφέρονται.
<P>
(Ανάμικτες αντιδράσεις)
<SPEAKER ID="091" NAME="Πρόεδρος">
Εσείς δώσατε αφορμή για την αναταραχή. Αρνούμαι τις κατηγορίες σας για την κ . Berès. Δεν φέρεται κανείς έτσι εδώ στο Σώμα.
<P>
(Χειροκροτήματα)
<SPEAKER ID="092" NAME="Pervenche Berès" AFFILIATION="PSE">
(FR) Κύριε Πρόεδρε, η αιτιολογική έκθεση που συνοδεύει την έκθεση αυτή συμβαίνει να είναι σε πλήρη αντίθεση με την ψηφοφορία επί του ψηφίσματος που διεξήχθη στην επιτροπή, ένα ψήφισμα επί του οποίου αυτό το Κοινοβούλιο καλείται τώρα να ψηφίσει. Κατά συνέπεια, εφαρμόζοντας τον Κανονισμό μας, ζήτησα από τον εισηγητή μας όπως έχει την καλοσύνη να αποσύρει τους όρους της αιτιολογικής έκθεσης δεδομένου ότι αυτή δεν αντιστοιχεί στο ψήφισμα όπως αυτό είχε εγκριθεί στην επιτροπή. Οι όροι αυτοί προστέθηκαν στην αιτιολογική έκθεση με τη μορφή άποψης της μειοψηφίας, σύμφωνα με αυστηρή εφαρμογή του Κανονισμού μας.
<P>
Σας ευχαριστώ, κύριε Πρόεδρε, που μου επιτρέψατε να ενημερώσω το Σώμα σχετικά με την πραγματικότητα δημοκρατικής ζωής που χαρακτηρίζει την Επιτροπή Οικονομικών και Νομισματικών Θεμάτων.
<P>
(Χειροκροτήματα)
<SPEAKER ID="093" NAME="Πρόεδρος">
Ευχαριστώ πολύ, κυρία Berès. Δεν είχα καμία αμφιβολία γι' αυτό.

<CHAPTER ID="1">
<SPEAKER ID="1" LANGUAGE="" NAME="" AFFILIATION="Προέδρου">
<SPEAKER ID="2" LANGUAGE="" NAME="" AFFILIATION="(Η συνεδρίαση αρχίζει στις 9.00)">
<SPEAKER ID="3" LANGUAGE="" NAME="Πρόεδρος." AFFILIATION="">
<P>
   Κυρίες και κύριοι, η ημερήσια διάταξη προβλέπει τις δηλώσεις του Συμβουλίου και της Επιτροπής σχετικά με την προετοιμασία του Ευρωπαϊκού Συμβουλίου των Βρυξελλών στις 15 και 16 Δεκεμβρίου, περιλαμβανομένης της στρατηγικής για την Ανάπτυξη.
<P>
Για το σκοπό αυτό, καλωσορίζουμε τον Πρόεδρο της Επιτροπής, κ. Barroso. Δυστυχώς κανένας εκπρόσωπος του Συμβουλίου δεν είναι παρών ακόμη: πρέπει να ολοκληρώνουν τώρα την προετοιμασία της νέας βρετανικής πρότασης. 
<SPEAKER ID="4" LANGUAGE="EN" NAME="Graham Watson (ALDE )." AFFILIATION="">
<SPEAKER ID="5" LANGUAGE="" NAME="Πρόεδρος." AFFILIATION="">
<P>
   Σας ευχαριστούμε, κύριε Watson. Προς το παρόν, δεν παλεύουμε τόσο με τις σκιές, όσο με τον αέρα, διότι ο εκπρόσωπος του Συμβουλίου δεν είναι εδώ ακόμη. Ωστόσο, με έχουν ενημερώσει ότι βρίσκεται καθ’ οδόν και ότι υπάρχουν κυκλοφοριακά προβλήματα. Επομένως, υποθέτω ότι θα είναι εδώ σε λίγα λεπτά.
<P>
Επιπλέον, δεν πιστεύω ότι θα πρέπει να αναβάλουμε τη συνεδρίαση τώρα, κύριε Watson, εφόσον γνωρίζω ότι ο Υπουργός θα είναι μαζί μας πολύ σύντομα. Ελπίζω ότι η κοινή λογική και η αίσθηση του χιούμορ για την οποία υπερηφανεύονται τόσο οι Βρετανοί θα τους βοηθήσει στην ομιλία τους και ότι θα μπορέσουν να μας πουν τι πρόκειται να συμβεί αργότερα. 
<SPEAKER ID="6" LANGUAGE="FR" NAME="José Manuel Barroso," AFFILIATION="Πρόεδρος της Επιτροπής">
<P>
Στο Hampton Court, αναγνωρίσαμε τις άμεσες προκλήσεις· τώρα πρέπει να αποκτήσουμε τα μέσα για να ανταποκριθούμε σε αυτές τις προκλήσεις και αυτό είναι το διακύβευμα των δημοσιονομικών προοπτικών. Θα επανέλθω σε λίγο σε αυτές τις προοπτικές, αλλά επιτρέψτε μου καταρχάς να πω δυο λόγια για άλλα σημαντικά θέματα που πρόκειται να συζητηθούν στο Ευρωπαϊκό Συμβούλιο.
<P>
Στο Hampton Court, συζητήσαμε για τον τρόπο με τον οποίο η Ευρώπη μπορεί να προετοιμαστεί για την παγκοσμιοποίηση. Συμφωνήσαμε να ξαναρχίσουμε την εργασία μας σε αρκετούς τομείς, ιδιαίτερα στην έρευνα, τα πανεπιστήμια, τη δημογραφία, την ενέργεια, τη μετανάστευση, την ασφάλεια και τις εξωτερικές σχέσεις. Μετά την άτυπη σύνοδο κορυφής, θα πληροφορήσω το Ευρωπαϊκό Συμβούλιο σχετικά με τις εργασίες που βρίσκονται σε εξέλιξη. Στο πλαίσιο αυτό, θα ήθελα να επιστήσω την προσοχή σας σε ορισμένα θέματα ζωτικής σημασίας.
<P>
Τέλος, είμαι πολύ ευτυχής για το γεγονός ότι τα τρία θεσμικά όργανα έχουν συμφωνήσει για την πρωτοβουλία που ανέλαβε η Επιτροπή σχετικά με την ευρωπαϊκή συναίνεση για την ανάπτυξη. Όπως γνωρίζετε, αυτή η συναίνεση θα αποτελέσει επίσης –το ελπίζουμε– το αντικείμενο των συμπερασμάτων του Ευρωπαϊκού Συμβουλίου. Για πρώτη φορά σε 50 χρόνια συνεργασίας, αυτή η ευρωπαϊκή συναίνεση για την ανάπτυξη καθορίζει ένα κοινό σύνολο αξιών, αρχών, στόχων και πόρων που έχουν σκοπό την εξάλειψη της φτώχειας.
<P>
Η Επιτροπή επιτελεί το καθήκον της. Για την απεμπλοκή των διαπραγματεύσεων τον Οκτώβριο, κατέθεσα πέντε προτάσεις οι οποίες συνέβαλαν στην προώθηση των συζητήσεων. Τη Δευτέρα παρουσίασα στον πρωθυπουργό Μπλερ και στους άλλους ηγέτες των κρατών μελών, καθώς και στον Πρόεδρο του Κοινοβουλίου, συναφείς αρχές και 12 συγκεκριμένες προτάσεις για την επίτευξη μιας φιλόδοξης και δίκαιης, κατά τη γνώμη μου, συμφωνίας αυτή την εβδομάδα επί των δημοσιονομικών προοπτικών. Χαιρετίζω τη στήριξη που προσέφεραν πολλοί βουλευτές του παρόντος Σώματος και κράτη μέλη στη θέση της Επιτροπής. Σήμερα θέλω να περιγράψω τους τομείς στους οποίους πρέπει να εστιάσει τις προσεχείς ημέρες την προσοχή του το Ευρωπαϊκό Συμβούλιο.
<P>
Χρειαζόμαστε μια φιλόδοξη Ευρώπη. Η σύνοδος κορυφής του Hampton Court κατέδειξε το μέγεθος των προκλήσεων που αντιμετωπίζουμε και τον ρόλο που πρέπει να διαδραματίσει η Ευρωπαϊκή Ένωση για την αντιμετώπισή τους. Πρέπει, όμως, να επιδεικνύουμε συνέπεια. Μετά τον καθορισμό των στόχων, τα κράτη μέλη πρέπει τώρα να διαθέσουν τα μέσα για την επίτευξή τους. Για να στηρίξουμε τη διεύρυνση, χρειαζόμαστε επενδύσεις· για να στηρίξουμε τις μεταρρυθμίσεις και τον εκσυγχρονισμό, χρειαζόμαστε επενδύσεις· για να ενισχύσουμε την ελευθέρωση του εμπορίου, χρειαζόμαστε επενδύσεις. Οι φιλοδοξίες δεν υλοποιούνται μέσω ανακοινωθέντων και μεγαλόστομων δηλώσεων. Απαιτούν δράση. Και δράση σημαίνει μέσα και πόρους.
<P>
Η αξιοπιστία της Ευρώπης πλήττεται βαρύτατα όταν τα λόγια ορισμένων δεν συνοδεύονται από έργα. Ένας σύγχρονος προϋπολογισμός πρέπει να αναγνωρίζει τις πραγματικότητες μιας διευρυμένης Ευρώπης, οπότε πρέπει να στηρίζει την ανάπτυξη, ενώ η πολιτική συνοχής πρέπει να εστιάζεται στην ανταγωνιστικότητα. Πρέπει να ενισχύει την προσπάθεια των Ευρωπαίων να προσαρμοστούν στην παγκοσμιοποίηση, τη μετανάστευση και τις απειλές εις βάρος της ασφάλειας. Πρέπει να αποφεύγει την ανατροπή πρόσφατων μεταρρυθμίσεων, όπως η στροφή της γεωργίας στην ανάπτυξη της υπαίθρου, και δεν μπορεί να υποβαθμίζει τη ζωτική προσπάθεια επανασύνδεσης με τους πολίτες μας. Η κατηγορία 3β των δημοσιονομικών προοπτικών δεν είναι προαιρετική προσθήκη· έχει κεντρική σημασία για το έργο της Ένωσης.
<P>
Ο προϋπολογισμός πρέπει επίσης να είναι δίκαιος: δίκαιος στις δαπάνες, αλλά και στις συνεισφορές. Φρονώ ότι έχουμε σημειώσει σημαντική πρόοδο σε αυτόν τον τομέα, ενώ αναγνωρίζεται πραγματικά ότι ο αντίκτυπος της διεύρυνσης στον προϋπολογισμό έχει μεταβάλει την κατάσταση. Χρειαζόμαστε τώρα ένα ακόμη βήμα ώστε να διασφαλίσουμε ότι η επιβάρυνση που συνεπάγεται αυτός ο αντίκτυπος θα κατανεμηθεί με δίκαιο τρόπο. Αυτό απαιτεί μεγαλύτερες υποχωρήσεις από τη βρετανική πλευρά στο θέμα της απαλλαγής της. Αυτό θα έχει καίρια σημασία για την επίτευξη συμφωνίας. Μια τέτοια μεταβολή πρέπει να συνδυαστεί με τη διεύρυνση και, δεδομένου ότι η εν λόγω διεύρυνση είναι μόνιμη, μόνιμη πρέπει να είναι και η μεταβολή, όπως συνέβη και όταν το Ηνωμένο Βασίλειο συμφώνησε σε αλλαγές ως προς την απαλλαγή του το 1988 και το 1999.
<P>
Μια πτυχή των προτάσεων της περασμένης εβδομάδας η οποία απασχολεί την Επιτροπή είναι η δημιουργία παράλληλων κανόνων: μια σειρά κανόνων για την Ευρώπη των 15 και μια άλλη για τις υπόλοιπες χώρες. Αυτό προκαλεί πολύ δυσάρεστα αποτελέσματα. Μια πολιτική συνοχής δύο ταχυτήτων, με μια σειρά κανόνων η οποία εστιάζεται στην ανταγωνιστικότητα και μια άλλη η οποία εστιάζεται στις μεταφορές πόρων, δεν είναι ο κατάλληλος τρόπος οικοδόμησης μιας ανταγωνιστικής ή μιας συνεκτικής Ευρώπης. Πρέπει να διασφαλίσουμε τη συνεκτικότητα των μέσων μας. Εάν υπάρξουν διαφοροποιήσεις –και σε ορισμένες περιπτώσεις είναι απαραίτητες– αυτές πρέπει να στηρίζονται σε αντικειμενικά κριτήρια όσον αφορά το σχετικό επίπεδο ανάπτυξης των κρατών μελών ή των διαφόρων περιφερειών, και όχι στο εάν ένα κράτος μέλος είναι παλαιότερο ή νεότερο. Η Ευρωπαϊκή Ένωση την οποία επιθυμούμε να οικοδομήσουμε δεν είναι η Ευρωπαϊκή Ένωση των παλαιών και των νέων κρατών μελών· είναι η Ένωση όλων των κρατών με απολύτως ισότιμους όρους, και αυτό είναι πολύ σημαντικό να επισημανθεί.
<SPEAKER ID="7" LANGUAGE="EN" NAME="Douglas Alexander," AFFILIATION="Προεδρεύων του Συμβουλίου">
<P>
Η σύνοδος του Ευρωπαϊκού Συμβουλίου στις Βρυξέλλες αυτή την εβδομάδα διεξάγεται στα τέλη ενός ταραχώδους έτους για την Ευρωπαϊκή Ένωση. Είναι ένα έτος κατά το οποίο οι ψηφοφόροι της Γαλλίας και των Κάτω Χωρών απέρριψαν το σχέδιο Συνταγματικής Συνθήκης· ένα έτος κατά το οποίο κατέστη πολύ πιο σαφής η ανάγκη να αντιμετωπίσει η Ευρώπη τις πραγματικότητες μιας παγκοσμιοποιημένης οικονομίας· και, το πιο τραγικό, ένα έτος κατά το οποίο η τρομοκρατία χτύπησε για μία ακόμη φορά τα μέσα μαζικής συγκοινωνίας μιας ευρωπαϊκής πρωτεύουσας. Όμως η Ευρώπη αντέδρασε. Αναπτύξαμε σαφέστερη αντίληψη της κοινής μας απάντησης στην παγκοσμιοποίηση. Επιδείξαμε ακλόνητη αποφασιστικότητα, την οποία ο κ. Schulz είχε τη γενναιοδωρία να αναγνωρίσει σε προηγούμενες συζητήσεις σε αυτή την αίθουσα, ενόψει της τρομοκρατίας, η οποία επιβεβαίωσε την ισχύ της αλληλεγγύης μας, των δημοκρατικών αξιών μας και της κοινής μας αταλάντευτης επιδίωξης να θριαμβεύσουν αυτές οι αξίες. Επιβεβαιώσαμε τον πραγματικά διεθνή ρόλο και την παγκόσμια ευθύνη της Ευρώπης, είτε στη Νέα Υόρκη, στο Μόντρεαλ την περασμένη εβδομάδα, στη Λωρίδα της Γάζας ή στο Άτσεχ της Ινδονησίας.
<P>
Το βασικό καθήκον που καλείται να φέρει εις πέρας αυτή την εβδομάδα το Ευρωπαϊκό Συμβούλιο είναι η επίτευξη μιας αναγκαίας, αλλά και αποτελεσματικής, συμφωνίας επί των δημοσιονομικών προοπτικών της Ευρωπαϊκής Ένωσης για την περίοδο 2007-2013, στην οποία ο Πρόεδρος της Επιτροπής αφιέρωσε το μεγαλύτερο μέρος της ομιλίας του σήμερα το πρωί. Αυτή ήταν εξαρχής μία από τις βασικές προκλήσεις της Προεδρίας μας. Μετά την αδυναμία επίτευξης πολιτικής συμφωνίας τον περασμένο Ιούνιο, ακούσαμε τις εκκλήσεις όσων υπογράμμιζαν, μεταξύ άλλων στα νέα κράτη μέλη, πόσο σημαντικό είναι να επιτευχθεί συμφωνία στο Ευρωπαϊκό Συμβούλιο εφέτος και, συνεπώς, επί μακρόν εργαστήκαμε σκληρά για την επίτευξη αυτού του στόχου.
<P>
Οι προτάσεις τις οποίες καταθέσαμε τη Δευτέρα της προηγούμενης εβδομάδας, και οι οποίες συζητήθηκαν από τους Υπουργούς Εξωτερικών πρώτα στην άτυπη σύσκεψη της περασμένης εβδομάδας και στη συνέχεια εν συντομία στο Συμβούλιο Γενικών Υποθέσεων αυτή την εβδομάδα, είναι δύσκολες για τα κράτη μέλη –το αναγνωρίζω αυτό– οπότε το ίδιο θα ισχύει και για τις αναθεωρημένες προτάσεις τις οποίες θα καταθέσουμε αργότερα σήμερα. Οι εν λόγω αναθεωρημένες προτάσεις θα είναι επίσης ρεαλιστικές, ενόψει του δημοσιονομικού πλαισίου εντός του οποίου λειτουργούν τώρα σε εθνικό επίπεδο τα περισσότερα κράτη μέλη. Θα είμαι ειλικρινής: τα περιθώρια διαπραγματεύσεων είναι περιορισμένα. Διατηρούμε την πεποίθηση, βάσει των εκτεταμένων διαβουλεύσεων που είχαμε με άλλα κράτη μέλη –μεταξύ άλλων, σε επίπεδο αρχηγών κυβερνήσεων την περασμένη εβδομάδα όταν κάποιοι αρχηγοί κυβερνήσεων επισκέφθηκαν το Λονδίνο, ενώ πραγματοποιήθηκαν διμερείς επαφές και εκτός του Λονδίνου– ότι αυτές οι προτάσεις εξακολουθούν να αποτελούν τη βέλτιστη και μόνη βάση συμφωνίας στους κόλπους του Συμβουλίου, αλλά και στο πλαίσιο των συζητήσεων με το Κοινοβούλιο που θα ακολουθήσουν. Αποτελούν σημαντικό και αναγκαίο βήμα για την επίτευξη ενός σύγχρονου, μεταρρυθμισμένου προϋπολογισμού, ο οποίος θα ανταποκρίνεται στις ανάγκες του 21ου αιώνα, κάτι που εξέφρασε με ιδιαίτερα εύγλωττο τρόπο ο πρωθυπουργός μας τις παραμονές της βρετανικής Προεδρίας ενώπιον του Ευρωπαϊκού Κοινοβουλίου.
<P>
Η αναθεώρηση του συνόλου των κοινοτικών δαπανών, η οποία προτείνουμε να διεξαχθεί το 2008 και το 2009, μας προσφέρει τη δυνατότητα να εκτιμήσουμε τις διεθνείς και εσωτερικές προκλήσεις που αντιμετωπίζει η Ένωση, το πού και πώς μπορούν οι κοινοτικές δράσεις και δαπάνες να προσφέρουν τη βέλτιστη προστιθέμενη αξία στις εθνικές και περιφερειακές προσπάθειες, και ποιος είναι ο πιο δίκαιος τρόπος εξεύρεσης των πόρων για τη διατήρηση αυτών των δαπανών. Αποτελεί μια σημαντική ευκαιρία προκειμένου όλοι μας, το παρόν Κοινοβούλιο, το Συμβούλιο και η Επιτροπή και οι ευρωπαίοι πολίτες μας, να αποφασίσουμε την πιο ενδεδειγμένη πορεία για το μέλλον.
<P>
Μέσα από όλες τις συζητήσεις που κατακλύζουν τον Τύπο και τα μέσα ενημέρωσης, πρέπει να διατηρήσουμε εστιασμένη την προσοχή μας στον πολύ σημαντικό στόχο στον οποίο αποβλέπουμε: σε έναν προϋπολογισμό ο οποίος θα περιλαμβάνει μια βασική στροφή στον τομέα των δαπανών υπέρ των νέων κρατών μελών, με έσοδα 260 δισ. ευρώ για τα νέα κράτη μέλη τα επόμενα επτά χρόνια, ήτοι 2 500 ευρώ για κάθε άνδρα, γυναίκα και παιδί.
<P>
Η μελλοντική χρηματοδότηση βρίσκεται στο επίκεντρο του ενδιαφέροντος του Ευρωπαϊκού Συμβουλίου αυτή την εβδομάδα, όμως δεν είναι το μόνο θέμα, οπότε επιτρέψτε μου να θίξω εν συντομία ορισμένες άλλες πτυχές των συνομιλιών των αρχηγών κυβερνήσεων των κρατών μας αυτή την εβδομάδα. Πρώτον, υπάρχει η συνέχεια που αναμένεται να δοθεί στην άτυπη διάσκεψη των αρχηγών κυβερνήσεων τον Οκτώβριο στο Hampton Court. Στην εν λόγω διάσκεψη συμφωνήσαμε να σημειώσουμε απτή πρόοδο σε μια σειρά από καίρια ζητήματα: προώθηση της έρευνας και ανάπτυξης με τη δημιουργία ενός ευρωπαϊκού συμβουλίου έρευνας· βελτίωση των πανεπιστημίων μας και της σύνδεσής τους με τον επιχειρηματικό κόσμο· δημιουργία μιας πιο ανταγωνιστικής αγοράς ενέργειας· εξέταση των τρόπων κατά τους οποίους η μετανάστευση μπορεί να δώσει ώθηση στην οικονομία μας· πώς μπορούμε να προσφέρουμε πιο εκτεταμένες και καλύτερης ποιότητας υπηρεσίες παιδικής μέριμνας, ώστε να εξασφαλιστεί η καλύτερη εξισορρόπηση μεταξύ της εργασίας και της οικογενειακής ζωής· πώς μπορούμε να επανακαταρτίσουμε τους εργαζόμενους για να αντιμετωπίσουν τις παγκόσμιες προκλήσεις, και πώς μπορούμε να ενισχύσουμε τη θέση της Ευρώπης στον κόσμο και τη συλλογική μας ασφάλεια.
<P>
Ο Πρόεδρος Barroso και ο Ύπατος Εκπρόσωπος Σολάνα θα παρουσιάσουν έκθεση στους αρχηγούς κυβερνήσεων σχετικά με την πρόοδο που έχει σημειωθεί και σχετικά με τα επόμενα βήματα. Χαιρετίζω το έργο που έχουν ήδη επιτελέσει, καθώς και τη στενή συνεργασία που προσέφεραν ως προς αυτά και πολλά άλλα θέματα στην Προεδρία μας.
<P>
Η ευρωπαϊκή συναινετική θέση ως προς την ανάπτυξη είναι το δεύτερο θέμα της σημερινής συζήτησης. Οφείλουμε όντως να επανέλθουμε στο θέμα της ανάπτυξης καθώς πλησιάζουμε στο τέλος αυτού του έτους και στη λήξη αυτής της Προεδρίας. Κατά τη διάρκεια του έτους η Ευρωπαϊκή Ένωση –η οποία είναι ήδη ο μεγαλύτερος χορηγός διεθνούς βοήθειας– απέδειξε για μία ακόμη φορά τον ηγετικό ρόλο που διαδραματίζει σε αυτόν τον τομέα. Η παρέμβαση της Ευρωπαϊκής Ένωσης υπήρξε καθοριστική κατά τη διάσκεψη κορυφής για την αναθεώρηση των στόχων της Χιλιετίας, καθώς τον Ιούνιο εξασφάλισε τη δέσμευση των Υπουργών Διεθνούς Ανάπτυξης να αυξήσουν τη διεθνή βοήθεια, απόφαση την οποία επικύρωσε στη συνέχεια το ECOFIN. Όπως καταδεικνύει, ωστόσο, η συμβιβαστική θέση στο θέμα της ανάπτυξης, η στιγμή δεν είναι κατάλληλη να επαναπαυθούμε στις δάφνες μας: δεν πρέπει να χρησιμοποιήσουμε απλώς τα χρήματα, αλλά να τα χρησιμοποιήσουμε κατά τον ενδεδειγμένο τρόπο.
<P>
Σε αυτή την τριμερή δήλωση περιγράφονται οι στόχοι και οι αρχές που διέπουν τις προσπάθειες της Ευρωπαϊκής Ένωσης στον τομέα της αναπτυξιακής συνεργασίας. Το πρώτο τμήμα περιλαμβάνει μια πολιτική δήλωση η οποία περιγράφει κοινούς στόχους, αρχές και μεθόδους για την επιτυχία της αναπτυξιακής συνεργασίας στο επίπεδο τόσο των κρατών μελών όσο και της Κοινότητας. Το δεύτερο τμήμα καθορίζει τους τρόπους εφαρμογής της αναπτυξιακής βοήθειας σε κοινοτικό επίπεδο. Το Συμβούλιο και η Επιτροπή συμφώνησαν ως προς τη συναινετική θέση στις 22 Νοεμβρίου, μετά από μακρές συζητήσεις μεταξύ όλων των ενδιαφερόμενων θεσμικών οργάνων της Ευρωπαϊκής Ένωσης και μετά από διαβουλεύσεις με άλλους βασικούς ενδιαφερόμενους, περιλαμβανομένης της ευρωπαϊκής κοινωνίας των πολιτών. Ευελπιστούμε ότι το Κοινοβούλιο θα παράσχει σήμερα τη σύμφωνη γνώμη του, έτσι ώστε να πρόκειται για μια πραγματικά κοινή τριμερή δήλωση.
<P>
Η Προεδρία απευθύνει ιδιαίτερες ευχαριστίες στον εισηγητή, κ. Wijkman, για τις αξιέπαινες προσπάθειές του να διασφαλίσει την ουσιαστική και εποικοδομητική συμβολή του Κοινοβουλίου σε αυτό το σημαντικό κείμενο. Με τη συμφωνία αυτή, θα έχουμε για πρώτη φορά μια κοινή προσέγγιση στην Ευρωπαϊκή Ένωση όσον αφορά την ανάπτυξη, η οποία θα κατευθύνει τη δράση της Κοινότητας και του συνόλου των 25 κρατών μελών. Η συμβιβαστική θέση εστιάζεται σαφώς στην εξάλειψη της φτώχειας ώστε να συμβάλει στην επίτευξη των αναπτυξιακών στόχων της Χιλιετίας, στο αίσθημα ιδιοκτησίας των χωρών εταίρων, στην ενίσχυση της αποτελεσματικότητας της βοήθειας που χορηγούμε και σε κοινές πολιτικές για την προώθηση της ανάπτυξης. Η συμφωνία αυτή είναι ιδιαιτέρως σημαντική, δεδομένου ότι η Ευρωπαϊκή Ένωση προσφέρει ήδη περισσότερο από το 50% της συνολικής διεθνούς βοήθειας και, βάσει των δεσμεύσεων που έχουν αναληφθεί, προβλέπεται ότι θα προσφέρει τα δύο τρίτα της βοήθειας έως το 2015.
<SPEAKER ID="8" LANGUAGE="" NAME="Πρόεδρος." AFFILIATION="(Ζωηρά και παρατεταμένα χειροκροτήματα)">
<P>
Λυπάμαι που δεν έλαβα καθόλου υπόψη την πρόταση την οποία διατυπώσατε στην αρχή της συνεδρίασης, κύριε Watson. 
<SPEAKER ID="9" LANGUAGE="DE" NAME="Hans-Gert Poettering," AFFILIATION="εξ ονόματος της Ομάδας PPE-DE">
<P>
Ο Πρόεδρος του Ευρωπαϊκού Κοινοβουλίου καταχειροκροτήθηκε όταν είπε πως θα ήτα ωραίο να είχαμε ενημερωθεί για όσα συμβαίνουν τώρα. Κύριε Προεδρεύων του Συμβουλίου, όταν καταθέτετε τις προτάσεις σας για τις δημοσιονομικές προοπτικές μόλις στις 12.00, δείχνετε ότι επιλέξατε να το κάνετε μετά από αυτήν τη συζήτηση προκειμένου να επιτρέψετε σε όσα προκύψουν από αυτήν να επηρεάσει τις προτάσεις σας. Ελπίζω ότι θα γίνει αυτό.
<P>
Ακούσαμε τον βρετανό πρωθυπουργό, τον Πρόεδρο του Ευρωπαϊκού Συμβουλίου, να λέει ότι πρέπει να γίνουν περισσότερα στον τομέα της έρευνας. Αυτό είναι σωστό. Εξετάζοντας όμως τις προτάσεις της βρετανικής Προεδρίας, διαπιστώνω ότι αυτά που προβλέπονται τώρα για την έρευνα είναι λιγότερα από εκείνα που μας είχε προτείνει ο Jean-Claude Juncker. Πού είναι λοιπόν η λογική σε όσα κάνουν οι Βρετανοί;
<P>
Μας προξενεί χαρά και είναι σημαντικό για εμάς το ότι έχουμε κοντά μας εκπροσώπους από οκτώ κεντροευρωπαϊκές χώρες που προσχώρησαν στην ΕΕ την 1η Μαΐου 2004. Καθοριστικό θα είναι για εμάς το αν αυτά που θα προτείνετε ως Συμβούλιο –αν βέβαια υπάρξει πρόταση– θα εκφράζουν την ενότητα και την αλληλεγγύη μεταξύ των Ευρωπαίων. Αν δεν υπάρξει αυτή η αλληλεγγύη, θα υποχρεωθούμε να απορρίψουμε την πρόταση του Συμβουλίου. Για εμάς, η αλληλεγγύη και η ενότητα των Ευρωπαίων έχει προτεραιότητα και δεν πρέπει να υπάρχουν Ευρωπαίοι πρώτης και δεύτερης κατηγορίας.
<P>
Κύριε Πρόεδρε της Επιτροπής, ασφαλώς εκτιμούμε το ότι γράψατε στις 12 Δεκεμβρίου μία επιστολή στον βρετανό Πρόεδρο του Συμβουλίου και υποστηρίζουμε το περιεχόμενό της. Κύριε Προεδρεύων του Συμβουλίου, η βρετανική έκπτωση δεν είναι πλέον επίκαιρη. Γι’ αυτό, πρέπει να μειωθεί με στόχο να καταργηθεί κάποτε εντελώς. Φυσικά, γνωρίζουμε ότι αυτό έχει σχέση με τη γεωργική πολιτική, γι’ αυτό και είμαστε υπέρ μίας ρήτρας αναθεώρησης, που θα σημαίνει ότι θα επανεξεταστεί ολόκληρος ο προϋπολογισμός της Ευρωπαϊκής Ένωσης για την περίοδο 2008-2009. Αυτό, ωστόσο, που δεν πρέπει να συμβεί είναι να υποχρεωθούν τελικά να πληρώσουν τα σπασμένα της βρετανικής έκπτωσης οι κάτοικοι της Κεντρικής Ευρώπης που χρειάζονται περισσότερο την αλληλεγγύη μας. Αυτό δεν είναι ούτε προς το δικό σας, ούτε προς το δικό μας συμφέρον και δεν πρόκειται να το εγκρίνουμε.
<P>
Αναφορικά με το Ιράν συμφωνούμε απόλυτα μαζί σας. Πρέπει να εκφράσουμε ξεκάθαρα την αντίθεσή μας προς τον Ahmadinejad και την υποστήριξή μας προς το Ισραήλ και το δικαίωμα ύπαρξής του. Όποιος αμφισβητεί το Ισραήλ, βασικά στρέφεται και εναντίον των Παλαιστινίων, εναντίον του δικαιώματός τους να ζήσουν αξιοπρεπώς, γιατί όποιος δεν αναγνωρίζει το δικαίωμα του Ισραήλ στη ζωή, τάσσεται ταυτόχρονα κατά οποιουδήποτε παλαιστινιακού κράτους, καθώς χωρίς το Ισραήλ δεν θα υπάρξει τέτοιο κράτος. Έτσι, αναφορικά με το Ιράν πρέπει να υψώσετε τη φωνή σας εναντίον του Ahmadinejad και υπέρ της ειρήνης στη Μέση Ανατολή. Στο θέμα αυτό θα είμαστε στο πλευρό σας.
<SPEAKER ID="10" LANGUAGE="DE" NAME="Martin Schulz," AFFILIATION="εξ ονόματος της Ομάδας PSE">
<P>
   Κύριε Πρόεδρε, κυρίες και κύριοι, είναι πια καιρός να αντιπαρατεθούμε στη βρετανική Προεδρία του Συμβουλίου. Είναι καιρός να ασχοληθούμε με την πολιτική του Ευρωπαϊκού Συμβουλίου. Στην επιστολή που αναφέρατε, κύριε Poettering, ο José Manuel Durão Barroso έγραφε στο Συμβούλιο: «Χρειαζόμαστε μία Ευρωπαϊκή Ένωση ισχυρή και ικανή για δράση και είμαι διατεθειμένος να αγωνιστώ γι’ αυτήν».
<P>
Πρόσφατα είχα μία ενδιαφέρουσα τηλεφωνική συνομιλία με τον κ. Barroso. Του τηλεφώνησα μετά από μία συνέντευξη στην Süddeutsche Zeitung που μου άρεσε πολύ και του είχα πει: «Ήταν μια πολύ ωραία συνέντευξη και τη διάβασα με χαρά». Πρέπει, ωστόσο, να ομολογήσω ότι η τηλεφωνική του αντίδραση ήταν οξεία. Μου είπε: «Όταν μου κάνεις κριτική, το γράφεις πάντα σε κάποια εφημερίδα, ενώ όταν με επαινείς, το κάνεις τηλεφωνικά. Γιατί δεν με επαινείς μια φορά και δημοσίως;» Λοιπόν, κύριε Πρόεδρε της Επιτροπής, θα το κάνω τώρα.
<P>
Θα ήθελα να αναφερθώ σε όσα είπε εδώ ο κ. Alexander. Αναφέρθηκε σε αυτό που είπε ο Πρόεδρος του Συμβουλίου πριν από έξι μήνες. Ναι, όλα αυτά είναι σωστά και ακούσαμε όλα όσα μας είπε εδώ ο Πρόεδρος του Συμβουλίου. Είπε μία σημαντική φράση που δεν την παρέθεσε ο κ. Alexander, εγώ όμως θα την επαναλάβω. Είπε ότι αν υπάρχει κρίση στα θεσμικά όργανα, αυτό συμβαίνει επειδή η Ευρώπη δεν έχει ισχυρή ηγεσία. Πέρασαν πεντέμισι μήνες και έχω την εντύπωση ότι αυτό εξακολουθεί να ισχύει, κύριε Προεδρεύων του Συμβουλίου. Θα σας πω ποια είναι η εντύπωση της Ομάδας μου: σε κάθε προεδρία του Συμβουλίου, όχι μόνο στη βρετανική, ακούμε τους προέδρους του να λένε τα ίδια: μην μιλάτε πολύ δυνατά για την Ευρώπη, μην την προβάλλετε υπερβολικά, γιατί αυτό απωθεί τον κόσμο. Φυσικά, όταν οι αρχηγοί κρατών και κυβερνήσεων κακολογούν διαρκώς την Ευρώπη, δεν θα πρέπει να παραξενεύονται αν οι λαοί της Ευρώπης έχουν την εντύπωση ότι οι αρχηγοί κρατών και κυβερνήσεων έχουν δίκιο.
<P>
Πριν από 50-60 χρόνια δεν έδειχναν όλοι οι λαοί της Ευρώπης ενθουσιασμό για το ευρωπαϊκό σχέδιο. Έχω γεννηθεί στα σύνορα Γερμανίας, Κάτω Χωρών και Βελγίου. Δεν νομίζω ότι, όταν πριν από 60 χρόνια έλεγαν εκεί ο κ. Spaak ή ο Ολλανδός ή Λουξεμβουργιανός πρωθυπουργός πως οι Γερμανοί θα πάρουν παραπάνω πόρους από το σχέδιο Marshall γιατί πρέπει να ανασυγκροτήσουμε τη χώρα και να συστήσουμε την Ευρωπαϊκή Κοινότητα Άνθρακα και Χάλυβα, όλοι οι Λουξεμβουργιανοί, οι Βέλγοι, οι Ολλανδοί ή οι Γάλλοι χειροκροτούσαν. Έλεγαν κι εκείνοι: «Μπα; Αυτοί είναι η άλλη πλευρά που πριν από λίγο ήταν εδώ, κατέστρεψαν τη χώρα μας, σκότωσαν εκατομμύρια ανθρώπους, και τώρα θα πάρουν παραπάνω χρήματα;» Οι άνθρωποι που ήταν τότε επικεφαλής των κυβερνήσεων είπαν: «Όποιος θέλει την ειρήνη στην Ευρώπη, χρειάζεται την ολοκλήρωση και αυτός είναι ο μόνος δρόμος που μπορεί να ακολουθήσει. Κι εμείς θα τον ακολουθήσουμε γιατί πιστεύουμε ότι είναι ο σωστός.» Γι’ αυτό τους αποκαλούμε πολιτικές προσωπικότητες και δίνουμε τα ονόματά τους στα κτίριά μας. Ναι, η Ευρώπη κάποτε ήταν υπό την ηγεσία πολιτικών προσωπικοτήτων. Έχω όμως την εντύπωση ότι σήμερα είναι υπό την ηγεσία επιχειρηματιών που μοναδικός τους στόχος είναι να λογαριάζουν πόσα θα βγάλουν από αυτό το σχέδιο.
<P>
Και μία παρατήρηση γι’ αυτό το δημοσιονομικό πλαίσιο: ο κ. Walter αναλύει πάντα θαυμάσια όσα μας παρουσιάζονται. Στις προτάσεις του Ευρωπαϊκού Κοινοβουλίου, που παρουσιάζονται στην έκθεση Böge, η γεωργική πολιτική παίρνει γενικό ποσοστό 40% των δημοσιονομικών προοπτικών για τα επόμενα επτά χρόνια. Η βρετανική πρόταση λέει 44%. Εμείς υποβάλλουμε πιο σύγχρονες προτάσεις από αυτές που υπέβαλε τώρα το Συμβούλιο. Αυτό πρέπει να είναι σαφές όταν μιλάμε για σύγχρονη πολιτική.
<P>
Τώρα, επειδή συμπαθώ και προσωπικά τη βρετανική Προεδρία του Συμβουλίου, γιατί οι συνάδελφοι του Εργατικού Κόμματος είναι φίλοι μου και σε συμπαθώ πολύ, Douglas, θα κάνω κάτι που γενικά δεν το κάνω: θα μιλήσω αγγλικά. 
<P>
 Για να αποφύγω τυχόν παρανοήσεις θα μιλήσω τώρα στην Αγγλική. Πριν από έξι μήνες, κύριε Alexander, όλοι χειροκροτήσαμε όταν ο Προεδρεύων του Συμβουλίου εξέθεσε το μεταρρυθμιστικό όραμά του, το οποίο περιελάμβανε σημαντικές επενδύσεις στην έρευνα, στην εκπαίδευση και στο μέλλον της Ένωσής μας στον τομέα της υψηλής τεχνολογίας, κάτι που σήμερα επαναλάβατε. Κατά την προετοιμασία της σημερινής μου παρέμβασης, θυμήθηκα αυτά που είχα διδαχθεί στο σχολείο σχετικά με το Ηνωμένο Βασίλειο: στις 10 Απριλίου 1912 είχε εγκαινιαστεί μια άλλη εποχή υψηλής τεχνολογίας στην Ευρώπη. Τα πλήθη χειροκροτούσαν με ενθουσιασμό, όπως έπραξαν και όταν ο Τόνι Μπλερ μίλησε εδώ πριν από πέντε μήνες. Χειροκροτούσαν με ενθουσιασμό καθώς το σύμβολο αυτού του μέλλοντος υψηλής τεχνολογίας απέπλεε από το Σαουθάμπτον. Το σύμβολο ήταν, βεβαίως, ο Τιτανικός.
<P>
Σήμερα, βρισκόμαστε πάνω στο πλοίο της βρετανικής Προεδρίας. Ο καπετάνιος δεν είναι ο Edward John Smith, αλλά ο Anthony Charles Lynton Blair. Ο δικός μας καπετάνιος έχει ένα τεράστιο πλεονέκτημα έναντι του κακόμοιρου του κ. Smith. Το παγόβουνο είναι ακριβώς μπροστά στα μάτια του, αλλά έχει ακόμη χρόνο για να το αποφύγει. Για να αποφύγετε αυτό το παγόβουνο, κύριε Alexander, πρέπει να πλεύσετε προς την κατεύθυνση της έκθεσης Böge.
<P>
Για να είμαι απολύτως σαφής, επιτρέψτε μου να σας δώσω τις ακριβείς συντεταγμένες του παγόβουνού μας: Böge. Οπωσδήποτε όχι 1,03%. Αυτό είναι το κέντρο του παγόβουνου. Μην πλεύσετε προς αυτή την κατεύθυνση γιατί διαφορετικά το πλοίο της βρετανικής Προεδρίας και το πλήρωμά του θα χαθούν. Επιλέξτε διαφορετική διαδρομή και κάντε το επειγόντως.
<P>
Ευελπιστώ ειλικρινά ότι, μέχρι τα τέλη της εβδομάδας, ο καπετάνιος Μπλερ θα έχει αποφύγει το παγόβουνο και θα έχει οδηγήσει τη βρετανική Προεδρία σε ασφαλή λιμένα και σε εξασφαλισμένο μέλλον για την Ευρωπαϊκή Ένωση. Κύριε Alexander, αυτή είναι η επιθυμία μου. Τότε μόνο θα είναι επιτυχημένη η βρετανική Προεδρία. Διαφορετικά, θα αποτύχουμε ολοκληρωτικά στην Ευρώπη.
<SPEAKER ID="11" LANGUAGE="" NAME="Πρόεδρος." AFFILIATION="">
<P>
   Σας ευχαριστούμε, κύριε Schulz. Οι υπηρεσίες του Σώματος θα επαληθεύσουν τις ακριβείς συντεταγμένες του παγόβουνου που βύθισε τον Τιτανικό ούτως ώστε να είμαστε σίγουροι ότι ήταν ένα μηδέν τρία. 
<SPEAKER ID="12" LANGUAGE="EN" NAME="Graham Watson," AFFILIATION="εξ ονόματος της Ομάδας ALDE">
<P>
   . – Κύριε Πρόεδρε, πριν από δύο χρόνια στάλθηκε μια επιστολή στον Πρόεδρο Πρόντι. Έφερε τις υπογραφές ενός αρχηγού κράτους –του Προέδρου Σιράκ– και πέντε πρωθυπουργών: των Balkenende, Blair, Persson, Schröder και Schüssel, εκ των οποίων οι τέσσερις εξακολουθούν, δυστυχώς, μέχρι σήμερα να βρίσκονται στην εξουσία. Καθώς ήταν υπογεγραμμένη με δηλητηριασμένες πένες, αποτελεί τη ρίζα των σημερινών μας προβλημάτων. Η εν λόγω επιστολή ζητούσε τον περιορισμό των κοινοτικών δαπανών στο 1% του ακαθάριστου εθνικού εισοδήματος.
<P>
Οι εν λόγω αρχηγοί κρατών και κυβερνήσεων ζήτησαν συγχρόνως από την Ένωση την εφαρμογή πολιτικών τις οποίες δεν είναι διατεθειμένοι να χρηματοδοτήσουν. Είναι ηγέτες κρατών μελών οι οποίοι ενθαρρύνουν την Ένωση στο εξωτερικό, αλλά αποφεύγουν τη συζήτηση στις χώρες τους· ηγέτες οι οποίοι επιθυμούν την επίτευξη των στόχων, αλλά όχι την παροχή των μέσων. Σπανίως ακούγονται λέξεις όπως «απαράδεκτο» από τα χείλη του πολύ συγκρατημένου Προέδρου της Επιτροπής, ο οποίος λέγεται ότι είναι ένας από τους καλύτερους φίλους του κ. Μπλερ, όμως η Επιτροπή και το Κοινοβούλιο πρέπει να απορρίψουν από κοινού έναν προϋπολογισμό ο οποίος δίνει μεγαλύτερη βαρύτητα στις απόψεις των λογιστών από ό,τι στους ευρύτερους στόχους του συνόλου. Χαιρετίζω την επιστολή του κ. Barroso προς την Προεδρία του Συμβουλίου σχετικά με το Συμβούλιο αυτής της εβδομάδας.
<P>
Κύριε Προεδρεύων του Συμβουλίου, το 1,03% του ακαθάριστου εθνικού εισοδήματος δεν θα καλύψει το κόστος των νέων πολιτικών μας ή της διεύρυνσης. Αυτό έγινε αντιληπτό από το παρόν Σώμα όταν εκτιμήσαμε τις μελλοντικές ανάγκες χρηματοδότησης στο 1,08% του ΑΕΕ, και επρόκειτο για συντηρητική εκτίμηση. Τι θα γίνει με τα χρήματα για την αντιμετώπιση προκλήσεων όπως η ασφάλεια; Τι θα γίνει με τις φιλοδοξίες της στρατηγικής της Λισαβόνας; Πριν από πέντε χρόνια δηλώσαμε ότι θα αυξήσουμε τις δαπάνες στον τομέα της έρευνας στο 3% του ΑΕχγΠ έως το 2010. Απεναντίας, μειώθηκαν ακόμη περισσότερο: πέρυσι ήταν κάτω του 2%, έναντι 2,5% στις ΗΠΑ και πάνω από 3% στην Ιαπωνία.
<P>
Ο προϋπολογισμός αυτός δεν αφορά μόνο το άμεσο μέλλον. Είναι ένα πλαίσιο το οποίο θα μας δεσμεύει έως το 2013. Είναι ένας προϋπολογισμός ο οποίος πρέπει να δημιουργήσει προϋποθέσεις ανταγωνιστικότητας και απασχόλησης για τους νέους μας. Είναι ένας προϋπολογισμός ο οποίος πρέπει να καλύψει το κόστος της κοινωνικής αλληλεγγύης την οποία επιθυμεί η Ευρώπη. Το Κοινοβούλιο πρέπει να απορρίψει όποια συμφωνία του Συμβουλίου υποβαθμίζει την Ένωσή μας.
<SPEAKER ID="13" LANGUAGE="FR" NAME="Daniel Marc Cohn-Bendit," AFFILIATION="εξ ονόματος της Ομάδας Verts/ALE.">
<P>
Κύριε Πρόεδρε, κύριε Alexander, μιλήσατε για την ευγλωττία του κ. Μπλερ. Εγώ, από την άλλη πλευρά, θα έλεγα ότι αυτή που είναι εύγλωττη είναι η ανεπάρκεια της βρετανικής Προεδρίας. Είναι απίθανο, και αν η πολιτική που μας προτείνετε είναι στο ίδιο ύψος με τον τρόπο με τον οποίο εκμεταλλεύεστε αυτό το Κοινοβούλιο και τα ευρωπαϊκά όργανα όταν τα έχετε ανάγκη –μιλώ για τη διατήρηση δεδομένων την οποία δεν μπορείτε να περάσετε μέσω δικού σας κοινοβουλίου, διότι έχετε την υποχρέωση και το καθήκον να διέλθετε από το δικό μας– αν αυτός είναι ο τρόπος με τον οποίο αντιλαμβάνεστε την Ευρώπη, τότε έχω να σας πω ένα πράγμα: όχι μόνο θα αποτύχετε –μου είναι αδιάφορο αν η βρετανική Προεδρία αποτύχει– αλλά θα αποτύχει και η Ευρώπη επίσης, και αυτό είναι επικίνδυνο.
<P>
Είπατε κάτι το απίθανο: χρειάζεται να είμαστε σύγχρονοι –θα ακουστούν λιγότερα χειροκροτήματα αμέσως τώρα– και ωστόσο τι μας προτείνετε; Την πυρηνική ενέργεια! Αυτή είναι μια πηγή ενέργειας του παρελθόντος, της δεκαετίας του 1960! Μην μένετε στη δεκαετία του 1960. Το σύγχρονο σημαίνει άλλο πράγμα, είναι το υδρογόνο. Δεν έχετε καταλάβει τίποτε, και αυτό είναι το επικίνδυνο. Όταν μια προεδρία δεν έχει καταλάβει τίποτε, τότε κάνει σχεδόν οτιδήποτε. 
<P>
Αυτό θα το πω τώρα γερμανικά για να το καταλάβουν και οι συνάδελφοι Poettering και Schulz. Είναι αλήθεια πως αυτά που είπατε σήμερα στην Προεδρία, πρέπει να τα πείτε στις κυβερνήσεις σας! Γιατί μέρος του προβλήματος είναι αυτές οι μίζερες κυβερνήσεις που –όπως ήδη ανέφερε ο κ. Watson– κάνουν ακριβώς αυτό που θέλει το Συμβούλιο. Πείτε στον κ. Steinbrück ότι δεν πάει άλλο! Έλεγα παλιότερα στους Πράσινους, όταν ήταν στην κυβέρνηση: Πείτε το δημόσια! Αυτό που επιδιώκει αυτός ο Υπουργός Οικονομικών είναι σκάνδαλο. Πρέπει επίσης να πω στην κ. Grossetête: 
<P>
Θα ήθελα να μιλήσω για δύο ακόμα σημεία που θεωρώ ουσιαστικά στο ζήτημα αυτό. Μιλήσαμε προηγουμένως για το Ιράν. Ο κ. Poettering έχει δίκιο: αυτά που λέγονται στο Ιράν από τον πρόεδρο της χώρας μας θίγουν και μας αφορούν όλους. Αν θέλουμε βέβαια να σκεφτούμε ένα μέτρο για την αντιμετώπισή τους, εγώ έχω μια ιδέα. Στο κάτω-κάτω, ο πρόεδρος είναι εκλεγμένος, είτε αυτό μας αρέσει είτε όχι. Αυτήν την στιγμή, το μόνο αποτελεσματικό μέτρο για να συζητηθεί επιτέλους αυτό είναι να εξετάσουμε αν μπορούμε να αποκλείσουμε το Ιράν από το παγκόσμιο πρωτάθλημα. Αυτό θα πυροδοτούσε συζήτηση στο Ιράν, η οποία θα έπαιρνε σοβαρές διαστάσεις. Δεν θεωρώ συνεπές από τη μία να υπάρχουν «άρτος και θεάματα» και από την άλλη να μπορεί ο καθένας να κάνει ό,τι θέλει. Μια τέτοια συζήτηση θα έδειχνε στους ανθρώπους του Ιράν τι κάνει ουσιαστικά η ηγεσία τους: τους απομονώνει από τον υπόλοιπο κόσμο. Όταν απομονώνεται ένας λαός, θα πρέπει και να λέγεται αυτό και να μην υπάρχουν σχετικές ψευδαισθήσεις. Θα μπορούσαμε να προτείνουμε στην Προεδρία του Συμβουλίου να το συζητήσει αυτό, μαζί με την καταπολέμηση της τρομοκρατίας. 
<P>
 Ο πόλεμος κατά της τρομοκρατίας δεν μπορεί να σημαίνει πόλεμο κατά της δημοκρατίας. Το καταλαβαίνετε; Δεν μπορεί να σημαίνει πόλεμο κατά της δημοκρατίας. Έχοντας πληροφορηθεί τα περιστατικά σχετικά με τη δράση της CIA εδώ στην Ευρώπη, μπορώ να σας πω ότι δεν πρόκειται για αγώνα κατά τρομοκρατών· πρόκειται για προσπάθεια εκτροφής του φανατισμού. Πρέπει να σταματήσουμε τον εσφαλμένο αγώνα κατά της τρομοκρατίας. Αν θέλετε να πολεμήσετε τους τρομοκράτες, επιστρέψτε, σας παρακαλούμε, στις αρχές του κράτους δικαίου και τότε θα έχετε τους Πράσινους στο πλευρό σας.
<SPEAKER ID="14" LANGUAGE="FR" NAME="Francis Wurtz," AFFILIATION="εξ ονόματος της Ομάδας GUE/NGL">
<P>
H σκαιά συμπεριφορά της βρετανικής Προεδρίας έναντι των εταίρων της γενικά, και έναντι των νέων κρατών μελών ιδιαίτερα, έχει αυτή τη φορά υπερβεί το όριο ανάμεσα σε αυτό που είναι αποδεκτό και σε αυτό που είναι απαράδεκτο. Πώς μπορεί κάποιος να τολμά να εξετάζει τη δυνατότητα επίλυσης βρετανικών εσωτερικών πολιτικών και δημοσιονομικών καυγάδων στην πλάτη των νέων κρατών μελών, τα οποία έχουν περισσότερο ανάγκη από κοινοτικά κονδύλια, και να δηλώνει ταυτόχρονα υπέρμαχος της διεύρυνσης;
<P>
Αφενός, τα νέα κράτη μέλη θα ελάμβαναν 14 δισεκατομμύρια ευρώ λιγότερα σε πιστώσεις σε σχέση με αυτά που είχαν προταθεί στον συμβιβασμό του Ιουνίου, το ποσό του οποίου ήταν από μόνο του πενιχρό. Αφετέρου, η Μεγάλη Βρετανία, βάσει των περίφημων επιστροφών, θα επωφελείτο από 12 δισεκατομμύρια ευρώ πρόσθετων εξοικονομήσεων σε σχέση με αυτά που προβλέπονταν έξι μήνες πριν. Αυτή είναι μια θατσερική μέθοδος που θα μπορούσε να μας κοστίσει ακριβά.
<P>
Όσον αφορά τη βούληση που εξέφρασε ο Προεδρεύων του Συμβουλίου να μεταρρυθμίσει την ΚΓΠ με σκοπό να την καταστήσει δικαιότερη, ας αφήσουμε το φύλλο της 7ης Δεκεμβρίου της εφημερίδας να αξιολογήσει την ειλικρίνεια αυτής της επιθυμίας. Αναφέρω: «Όταν η Επιτροπή πρότεινε να οριστεί ανώτατο όριο στο μέγεθος των γεωργικών εκμεταλλεύσεων επιλέξιμων για επιδοτήσεις κατά την τελευταία μεταρρύθμιση της ΚΓΠ, η πρωτοβουλία μπλοκαρίστηκε από το Ηνωμένο Βασίλειο, διότι αυτό το τελευταίο έχει λιγότερες μικρές γεωργικές εκμεταλλεύσεις σε σύγκριση με τα άλλα κράτη μέλη». Οι μεγάλες ευρωπαϊκές αρχές της παρούσας Προεδρίας σταματούν προφανώς εκεί που μπαίνουν στο παιχνίδι τα μεγάλα εγχώρια συμφέροντα.
<P>
Έτσι, χρειάστηκε αρκετή δόση ψυχραιμίας για να κοιτάξει κανείς αφ’ υψηλού τα νέα κράτη μέλη, όπως έκανε ο κ. Straw, συγκρίνοντας τα κονδύλια που κατανέμονται σε αυτές τις χώρες στις προσεχείς δημοσιονομικές προοπτικές με δύο Σχέδια Μάρσαλ, παρότι, σύμφωνα με τα ίδια τα στοιχεία του δικού σας Υπουργού Εξωτερικών, η επιταγή θα αντιπροσώπευε, στην πραγματικότητα, ούτε λίγο ούτε πολύ ένα Σχέδιο Μάρσαλ 2000-2013 αποκλειστικά για τη Μεγάλη Βρετανία, την πέμπτη παγκόσμια οικονομική δύναμη. Το θέμα δεν είναι πλέον η Ευρώπη, αλλά ότι κάποιοι περιμένουν να κερδίσουν το λαχείο.
<P>
Ας μην αφήσουμε να επανέλθουν εκδικητικά οι άσχημες ημέρες του παρελθόντος: «Θέλω τα λεφτά μου πίσω». Η επιστολή των έξι σημαντικότερων χωρών που συνεισφέρουν περισσότερα από όσα εισπράττουν, με την οποία ανακοίνωσαν, πριν δύο χρόνια, ότι σκόπευαν να περιορίσουν τους μελλοντικούς προϋπολογισμούς στο 1% του ακαθάριστου εθνικού προϊόντος, έφερε ξανά στο προσκήνιο αυτό το αδιέξοδο. Ο κ. Μπλερ όρμησε ανεξέλεγκτα σε αυτό το άνοιγμα. Πρέπει να σταματήσουμε αυτή την ιδιότροπη τάση όσο είναι ακόμη καιρός.
<SPEAKER ID="15" LANGUAGE="EN" NAME="Nigel Farage," AFFILIATION="εξ ονόματος της Ομάδας IND/DEM">
<P>
   . – Κύριε Πρόεδρε, αν προσπαθούσε κανείς εσκεμμένα να οργανώσει τα χειρότερα Χριστούγεννα, δεν θα έκανε καλύτερη δουλειά από ό,τι η βρετανική Προεδρία το τελευταίο εξάμηνο. Είμαι βέβαιος, κύριε Alexander, ότι σας έχουν προετοιμάσει με μεγάλη μαεστρία οι τελείως άχρηστοι και ύπουλοι αξιωματούχοι του Υπουργείου Εξωτερικών που κάθονται πίσω σας, αλλά ίσως σήμερα το πρωί εσείς, ο μεγάλος φιλοευρωπαίος, θα αρχίσετε να αντιλαμβάνεστε την πραγματικότητα σχετικά με τη θέση του Ηνωμένου Βασιλείου εντός της Ευρωπαϊκής Ένωσης.
<P>
Σε ολόκληρη την Ιστορία μας ποτέ δεν ήμασταν πιο απομονωμένοι, πιο αποξενωμένοι και πιο μισητοί από τους ευρωπαίους γείτονές μας από ό,τι σήμερα, σε αυτή τη συνεδρίαση της Ολομέλειας – και υποθέτω ότι γι’ αυτό σας έστειλε σήμερα εδώ ο κ. Μπλερ για να βγάλετε τα κάστανα από τη φωτιά. Διότι μας είχε υποσχεθεί τον Ιούνιο –έτσι δεν είναι;– ότι θα εμφανιζόταν στο Ευρωπαϊκό Κοινοβούλιο όσο πιο συχνά μπορούσε. Δεν είχε, όμως, τα κότσια να εμφανιστεί σήμερα. Ίσως τον φόβιζαν οι προσβολές, δεν γνωρίζω. Ίσως έχει ταραχθεί επειδή ο κ. Barroso τον συνέκρινε με τον Σερίφη του Νότινγχαμ. Γνωρίζω ότι πολλά από τα νέα κράτη μέλη θεωρούν ότι ο κ. Μπλερ συμπεριφέρεται μάλλον σαν τον Εμπενίζερ Σκρουτζ. Εντάξει, ίσως αυτό να είναι άδικο δεδομένου ότι οι Βρετανοί εξακολουθούν να καταβάλλουν 30 εκατ. βρετανικές λίρες ημερησίως σε έναν οργανισμό ο οποίος δεν έχει καταφέρει να λάβει απαλλαγή για τους λογαριασμούς του τα τελευταία 11 συναπτά έτη, ενώ πληρώνουμε το ποσό που μας αναλογεί για τη δημιουργία του νέου υπόγειου σιδηρόδρομου της Βαρσοβίας και του συστήματος αποχέτευσης της Βουδαπέστης, και ποιος ξέρει για πόσα εκτάρια γαλλικών καλλιεργειών.
<P>
Όμως το πνεύμα των περασμένων Χριστουγέννων θα είναι για τον κ. Μπλερ το φάσμα της αποτυχίας. Δεν θα θέλει να καταγραφεί στην Ιστορία ότι μετά από μια εξάμηνη Προεδρία δεν μπόρεσε να επιτύχει μια συμφωνία, και γι’ αυτό θα υπάρξει συμφωνία. Θα υπάρξει περαιτέρω υποχώρηση στο θέμα της βρετανικής έκπτωσης. Και ο μόνος νικητής σε όλη αυτή τη διαδικασία είναι ο κ. Barroso! Και στ’ αλήθεια, κύριε Barroso, θα σαν ήταν χρήσιμες μερικές επιτυχίες, έτσι δεν είναι; Στις 20 Οκτωβρίου στείλατε επιστολή στον κ. Μπλερ με πέντε προτάσεις για την επανέναρξη των διαπραγματεύσεων, και η βρετανική Προεδρία τις ακολούθησε κατά γράμμα, περιλαμβανομένης της αποδοχής ότι το 2008 θα πραγματοποιηθεί συνολική αναθεώρηση του κοινοτικού προϋπολογισμού, οπότε θα τεθεί επί τάπητος το όλο ζήτημα της βρετανικής έκπτωσης. Συνεπώς, τις επόμενες ημέρες θα επιτευχθεί συμφωνία, η οποία όμως δεν θα ρυθμίζει οριστικά το θέμα.
<P>
Μιλάω ειλικρινά! Γιατί δεν παρατείνουμε τη θητεία της βρετανικής Προεδρίας για άλλο ένα εξάμηνο; Έξι ακόμη μήνες με το βρετανικό Υπουργείο Εξωτερικών, τον κ. Μπλερ και τον κ. Alexander, έξι ακόμη μήνες με την ίδια κατάσταση, και θα καταστεί εμφανές σε όλους ότι το Ηνωμένο Βασίλειο είναι τετράγωνο σε μια κυκλική Ευρώπη. Ένα έθνος το οποίο αναπτύσσει εμπορική δραστηριότητα σε όλο τον κόσμο και το οποίο είναι υπερήφανο για την πρόσφατη Ιστορία του δεν ανήκει, δεν μπορεί να μένει ενταγμένο σε αυτή τη λέσχη και, από τη δική σας οπτική γωνία, είμαστε σαν τον σκύλο στο παχνί, έτσι δεν είναι; Σας δημιουργούμε πάντα προσκόμματα. Σας ανατρέπουμε πάντα τα σχέδια. Απαλλαγείτε από εμάς! Πετάξτε μας έξω! Εκδιώξτε μας! Θα μπορέσετε έτσι να συνεχίσετε να εφαρμόζετε τα σχέδιά σας και εμείς να κυβερνάμε τη χώρα μας. Δεν θέλουμε απλώς «τα χρήματά μας πίσω» – θέλουμε πίσω τη χώρα μας!
<SPEAKER ID="16" LANGUAGE="IT" NAME="Cristiana Muscardini," AFFILIATION="εξ ονόματος της Ομάδας UEN">
<P>
Κύριε Alexander, μας μιλήσατε για την τρομοκρατία. Η τρομοκρατία, ωστόσο, δεν απαιτεί μόνον ενίσχυση των συστημάτων παρακολούθησης και καταπολέμησής της, αλλά και βελτίωση της ποιότητας ζωής εντός και εκτός της Ένωσης, για την επίτευξη της οποίας χρειάζεται πολιτική βούληση και χρηματοδότηση και όχι μόνον εξαγγελίες καλών προθέσεων.
<P>
Το γεγονός ότι ο ίδιος ο Πρόεδρος Barroso και οι αρχηγοί των κυβερνήσεων εξέφρασαν σαφώς τη διαφωνία τους με τη βρετανική πρόταση, αν και συνέχισαν τις διαπραγματεύσεις, αποδεικνύει πως η πρόταση αυτή παρουσιάσθηκε πιθανώς στο τέλος της θητείας ακριβώς γιατί το Ηνωμένο Βασίλειο δεν προτίθεται να αντιμετωπίσει με ρεαλιστικούς όρους το διαιωνιζόμενο πρόβλημα της έκπτωσης του Ηνωμένου Βασιλείου.
<SPEAKER ID="17" LANGUAGE="EN" NAME="Ashley Mote (NI )." AFFILIATION="Sunday Times">
<P>
   – Κύριε Πρόεδρε, σχεδόν λυπάμαι τον κ. Alexander, αλλά θα αντισταθώ σε αυτόν τον πειρασμό. Το περασμένο Σαββατοκύριακο η εφημερίδα του Λονδίνου δημοσίευσε την επόμενη ομιλία του κ. Μπλερ στις Βρυξέλλες, στην οποία περιλαμβάνονταν τα λόγια: «εδώ αναπνέετε τη γλυκιά μυρωδιά της μοναδικής διαφθοράς του Βελγίου, την οποία έχει γενναιόδωρα διαδώσει στην υπόλοιπη Ευρώπη». Στη συνέχεια προέβλεπε τι θα μπορούσε να πει στον κ. Σιράκ στην επόμενη συνάντησή τους: « Ζακ, υπερήφανε υποστηρικτή της πιο ανήθικής πολιτικής κρατικών επιδοτήσεων στην ανθρώπινη ιστορία – της αξίας 27 δισ. βρετανικών λιρών ετησίως κοινής γεωργικής πολιτικής», η οποία προσφέρει τα χρήματα των βρετανών φορολογουμένων σε «καλοθρεμμένους γάλλους γαιοκτήμονες, αυξάνοντας στα ύψη τις τιμές των τροφίμων στην Ευρώπη και προκαλώντας φτώχεια στην Αφρική».
<P>
Τα περιστέρια του κ. Heath από τη δεκαετία του 1970 επέστρεψαν και θέλουν να μείνουν οριστικά στο Ηνωμένο Βασίλειο. Ο κ. Heath είπε ασύστολα ψέματα για να μας πείσει να ενταχθούμε. Η απάτη του υποχρέωσε διαδοχικές βρετανικές κυβερνήσεις να αντιμετωπίσουν τις συνέπειες και καταλήξαμε σταδιακά να αντιληφθούμε ποια είναι πραγματικά η Ευρωπαϊκή Ένωση. Σήμερα γνωρίζουμε ότι αυτός ο βασιλιάς είναι γυμνός. Δεν πρόκειται για κοινοβουλευτική δημοκρατία. Δεν υπήρχε ποτέ τέτοια πρόθεση. Πρόκειται για έναν οργανισμό που κυβερνάται από μυστικές επιτροπές, απρόσωπους και θρασείς γραφειοκράτες, ενώ η λογοδοσία δεν είναι παρά προπέτασμα καπνού. Είναι το νέο σοβιέτ και δεν πρέπει να προξενεί έκπληξη το γεγονός ότι η Ιταλία θέλει τώρα την ένταξη της Ρωσίας. Ο κ. Πούτιν θα αισθανόταν πραγματικά σαν στο σπίτι του.
<SPEAKER ID="18" LANGUAGE="EN" NAME="Timothy Kirkhope (PPE-DE )." AFFILIATION="">
<P>
   – Κύριε Πρόεδρε, και εγώ αισθάνομαι ότι πρέπει να βοηθήσω κάπως τον κ. Alexander, αλλά, ως δικηγόρος, δεν νομίζω ότι θα υπάρχουν αρκετά χρήματα στον προϋπολογισμό της ΕΕ για να καλύψουν την αμοιβή μου. Τον λυπάμαι περισσότερο, αλλά βρίσκεται εδώ για να προσπαθήσει να πείσει το Σώμα ότι η Προεδρία ελέγχει τις εξελίξεις. Δυστυχώς, οι τελευταίοι έξι μήνες απέδειξαν την οικτρή αδυναμία αυτής της Προεδρίας ακόμη και να κατανοήσει τις εξελίξεις, πόσο μάλλον να τοποθετηθεί απέναντί τους. Είναι ο αγγελιαφόρος μιας Προεδρίας οι ιδέες της οποίας έχουν στερέψει, η ορμή της έχει μειωθεί και ο χρόνος της εξαντλείται ταχύτατα.
<P>
Τις τελευταίες εβδομάδες, οι διπλωματικές του προσπάθειες μας άφησαν άφωνους. Η ευελιξία και τα οράματα είναι θαυμάσια, κύριε Alexander, όμως οι ενέργειες του πρωθυπουργού το μόνο που πέτυχαν ήταν να εξασφαλίσουν την εχθρότητα των χωρών της Κεντρικής και Ανατολικής Ευρώπης –οι οποίες νόμιζαν ότι είναι φίλος τους– χωρίς να υπάρχει η παραμικρή ένδειξη συμβιβασμού στο θέμα της μεταρρύθμισης της ΚΓΠ στις διακυβερνητικές συζητήσεις. Επιπλέον, και αυτό είναι κρίσιμο, υπαναχώρησε στην υπόσχεση που είχε δώσει στον βρετανικό λαό ότι δεν θα υπονομεύσει τη βρετανική δημοσιονομική έκπτωση, μια υπόσχεση την οποία δεν έπρεπε ίσως να είχε δώσει. Τον Ιούνιο δήλωσε ότι η έκπτωση θα διατηρούνταν. Τώρα τη μειώνει σταδιακά στο πλαίσιο των διαπραγματεύσεων, χωρίς να λαμβάνει καμία υπόσχεση για δραστικές μεταρρυθμίσεις, οι οποίες είχε δηλώσει στο παρελθόν ότι είναι ζωτικής σημασίας.
<SPEAKER ID="19" LANGUAGE="ES" NAME="Bárbara Dührkop Dührkop (PSE ). –" AFFILIATION="">
<P>
Καταρχάς, το προοίμιο της πρότασης του Συμβουλίου της 5ης Δεκεμβρίου δηλώνει ότι οι δημοσιονομικές προοπτικές πρέπει να προβλέπουν τους δημοσιονομικούς πόρους που είναι απαραίτητοι προκειμένου να αντιμετωπιστούν οι εσωτερικές και εξωτερικές προκλήσεις της Ευρωπαϊκής Ένωσης. Πιστεύετε ειλικρινά ότι οι προκλήσεις της Ένωσης μπορούν να αντιμετωπιστούν με ολοένα και λιγότερους πόρους;
<P>
Τρίτον, όλοι χειροκροτήσαμε τον βρετανό Πρωθυπουργό όταν είπε σε αυτό το Κοινοβούλιο ότι ήθελε ένα σύγχρονο προϋπολογισμό για την Ένωση, και ελπίσαμε ότι αυτός θα περιλάμβανε μια αύξηση στις πιστώσεις που προορίζονται για τη δημιουργία αυτής της Ευρώπης της υπεροχής. Θα αποδειχθούν οι ελπίδες μας μάταιες; Θα αλλάξετε την αρχική σας πρόταση, η οποία συνεπαγόταν μία μείωση 40% σε σχέση με την πρόταση της Επιτροπής;
<SPEAKER ID="20" LANGUAGE="PL" NAME="Bronisław Geremek (ALDE )." AFFILIATION="(Χειροκροτήματα)">
<P>
Επί του παρόντος έχουμε στη διάθεσή μας τις προτάσεις της Επιτροπής, τις προτάσεις του Κοινοβουλίου και την έκθεση Böge. Όλα αυτά τα κείμενα εκφράζουν το ευρωπαϊκό πνεύμα και χαρακτηρίζονται από την κατανόηση των μελλοντικών αναγκών της Ευρώπης. Έχουμε, όμως, στη διάθεσή μας και την πρόσφατη βρετανική πρόταση, η οποία αποτελεί παράδειγμα του εθνικού εγωισμού των πλουσίων και ισχυρών.
<SPEAKER ID="21" LANGUAGE="DE" NAME="Johannes Voggenhuber (Verts/ALE ). –" AFFILIATION="">
<P>
Σχετικά με τις δημοσιονομικές προοπτικές: δηλώσατε πίστη στην αλληλέγγυα Ευρώπη, αλλά επιχειρείτε την οικονομική της διάσπαση και δημιουργείτε μία διταξική Ευρώπη. Η αλληλεγγύη ανάμεσα στα κράτη μέλη ανήκει στο παρελθόν. Εξαγγείλατε μεγάλες μεταρρυθμίσεις και θέσατε την γεωργική μεταρρύθμιση ως όρο για να εγκρίνετε τις δημοσιονομικές προοπτικές. Τώρα, με την περικοπή των πόρων για την περιφερειακή ανάπτυξη, καταστρέφετε τη μόνη μεταρρύθμιση που έχει επιτύχει μέχρι σήμερα. Θέλατε να ανοίξετε τον δρόμο για την κοινωνική Ευρώπη, αλλά το αποτέλεσμα του Hampton Court ήταν να μην υπάρχει βασικά κανένα κοινωνικό πρότυπο στην Ευρώπη. Αυτά είναι τα θλιβερά αποτελέσματα της Προεδρίας σας!
<SPEAKER ID="22" LANGUAGE="" NAME="" AFFILIATION="Αντιπροέδρου">
<SPEAKER ID="23" LANGUAGE="EN" NAME="Bairbre de Brún (GUE/NGL )." AFFILIATION="(Η ομιλήτρια μίλησε στα ιρλανδικά)">
<P>
Κύριε Πρόεδρε, οι προτάσεις της βρετανικής Προεδρίας παρουσιάζουν πολλά προβλήματα, τα οποία περιέγραψαν ο πρόεδρος της Ομάδας μου, ο κ. Wurtz, και πολλοί άλλοι σήμερα το πρωί. Μεταξύ άλλων, τα ποσά που προτείνονται για την ανάπτυξη της υπαίθρου, για τα ταμεία συνοχής υπέρ των νεότερων κρατών μελών, για τον πολιτισμό, για τη νεολαία και για την υγεία και την προστασία των καταναλωτών είναι χαμηλότερα από ό,τι στο παρελθόν.
<P>
Θέλω, όμως, να απευθύνω μια έκκληση η οποία αφορά μια συγκεκριμένη πτυχή: τη χρηματοδότηση του προγράμματος της ΕΕ για την υποστήριξη της ειρήνης στο βόρειο τμήμα της Ιρλανδίας. Αυτή η χρηματοδότηση είναι αναγκαία προκειμένου να συνεχίσουμε την αξιόλογη προσπάθεια της ειρήνευσης, της καταπολέμησης των διακρίσεων και της προαγωγής της εθνικής συμφιλίωσης. Σε καμία περίπτωση δεν πρέπει να χαθεί αυτή η ευκαιρία για ειρήνη στην Ιρλανδία, γεγονός που σημαίνει ότι τη βρετανική κυβέρνηση βαρύνει η ευθύνη να διασφαλίσει την επίτευξη πολιτικής προόδου στην Ιρλανδία το 2006. 
<SPEAKER ID="24" LANGUAGE="PL" NAME="Mirosław Mariusz Piotrowski (IND/DEM )." AFFILIATION="(Χειροκροτήματα)">
<P>
Πριν από έξι μήνες, σε αυτήν την αίθουσα, ο βρετανός πρωθυπουργός δήλωσε ότι πρέπει να ξεχάσουμε τους εθνικούς εγωισμούς αν θέλουμε να μετατρέψουμε την Ευρώπη σε μια πολιτικά αξιόπιστη και οικονομικά ανταγωνιστική ήπειρο με βάση την αλληλεγγύη. Τώρα που η βρετανική Προεδρία πλησιάζει στη λήξη της, είναι εμφανές ότι επρόκειτο απλώς για ένα θαυμάσιο ρητορικό σχήμα. Είναι εξαιρετικά απίθανο να αποκτήσει η ΕΕ έναν σύγχρονο και εστιασμένο στην ανάπτυξη πολυετή προϋπολογισμό στο εγγύς μέλλον. Εξίσου απίθανο είναι να υπάρξει κάποια αλλαγή στον τρόπο λήψης των αποφάσεων για θέματα τα οποία αφορούν τα 25 κράτη μέλη. Η ΕΕ θα συνεχίσει να κυβερνάται μέσω αδιαφανών διαπραγματεύσεων μεταξύ των ισχυρών κρατών μελών, κατά τις οποίες τα πιο αδύναμα κράτη μέλη οφείλουν να σιωπούν ή να νεύουν συγκαταβατικά. Τα νέα κράτη μέλη, τα οποία έγιναν δεκτά στην ΕΕ «χαριστικά», παρότι κατέβαλαν εξολοκλήρου το κόστος που τους αναλογούσε, κατηγορούνται κατά τα λοιπά για αχαριστία, ή τους λένε, για να χρησιμοποιήσω τα λόγια του βρετανού πρέσβη στη Βαρσοβία: «η ζωή είναι άσχημη και γεμάτη παγίδες». Δεν μπορούμε να συμφωνήσουμε με μια τέτοια ΕΕ.
<SPEAKER ID="25" LANGUAGE="LV" NAME="Roberts Zīle (UEN )." AFFILIATION="">
<P>
   – Πριν από έξι μήνες πολλοί σε αυτή την αίθουσα καθώς και στα κράτη μέλη έβλεπαν με ελπίδα και συμπάθεια τη νέα, δυναμική βρετανική Προεδρία και τον ηγέτη της. Ακούσαμε να γίνεται λόγος για ένα όραμα σχετικά με την ανταγωνιστικότητα της Ευρώπης στον κόσμο και την εξομοίωση των κοινωνικοοικονομικών συνθηκών στην Ευρώπη. Στο Λουξεμβούργο διάφορα νέα κράτη μέλη πρότειναν επίσης να μειώσουν τις απαιτήσεις τους για χρηματοδότηση, εάν τα μεγαλύτερα κράτη δεν μπορούσαν να καταλήξουν σε συμφωνία. Δυστυχώς, αυτή ήταν η βάση της βρετανικής πρότασης για τις δημοσιονομικές προοπτικές, η οποία μειώνει συγχρόνως το ύψος του προϋπολογισμού και μειώνει ελαφρώς τη «βρετανική έκπτωση». Εν προκειμένω, η συζήτηση δεν αφορά τους δρόμους που δεν έχουν κατασκευαστεί ή τις θέσεις απασχόλησης που δεν έχουν δημιουργηθεί στη νέα Ευρώπη. Η συζήτηση αφορά το γεγονός ότι αποδείξατε στους λαούς μας ότι η αρχή της αλληλεγγύης δεν είναι παρά όμορφα λόγια κενά περιεχομένου. Η προσδοκία μας ήταν ότι έως το 2013 ο λαός μας θα ζούσε λίγο περισσότερο σαν την Ευρώπη της «πρώτης θέσης». Ο λαός μας στη Λετονία, ο λαός μου, δεν θέλει να αποτελεί απλώς φτηνό εργατικό δυναμικό για τις αγορές εργασίας σας και φτηνό τουριστικό προορισμό για τους τουρίστες που ταξιδεύουν με τις εκπτωτικές αερογραμμές σας. Σας ευχαριστώ. 
<SPEAKER ID="26" LANGUAGE="FR" NAME="Jean-Marie Le Pen (NI ). –" AFFILIATION="">
<P>
Η Αλβιόνα, προσωποποιημένη από τον σοσιαλιστή κ. Μπλερ, παρουσίασε την πρότασή της για τις δημοσιονομικές προοπτικές 2007-2013, δέκα μόλις ημέρες πριν από το Ευρωπαϊκό Συμβούλιο, έτσι ώστε οι εταίροι της να μην μπορούν να της παρουσιάσουν αντιπροτάσεις. Επιπλέον, οι Βρετανοί –που είναι άριστοι στην τακτική– υπερέβαλαν εαυτούς σε πανουργία μέχρι του σημείου να δυσαρεστήσουν τους φίλους τους –τις ανατολικές χώρες– και να μεταχειριστούν με το μαλακό τους αντιπάλους τους –τη Γαλλία και τη Γερμανία– χωρίς πρακτικά να αγγίξουν τη δημοσιονομική επιστροφή τους. Το μόνο που χρειάζεται να κάνουν είναι να υποκρίνονται ότι κάνουν παραχωρήσεις με σκοπό να πετύχουν μια συμφωνία στο Συμβούλιο, το οποίο ελάχιστα είναι διατεθειμένο να επανέλθει σε αυτό το θέμα υπό την αυστριακή Προεδρία.
<SPEAKER ID="27" LANGUAGE="ES" NAME="Gerardo Galeote Quecedo (PPE-DE ). –" AFFILIATION="">
<P>
   Κύριε Πρόεδρε, κύριε Υπουργέ, σχεδόν είκοσι χρόνια πριν, με την Ενιαία Ευρωπαϊκή Πράξη, όταν ανοίξαμε τα σύνορά μας προκειμένου να δημιουργήσουμε έναν ευρωπαϊκό οικονομικό χώρο, αποφασίσαμε επίσης να θεσπίσουμε μια σειρά δημοσιονομικών μηχανισμών για να βοηθήσουμε τις λιγότερο αναπτυγμένες χώρες να προσαρμόσουν τις οικονομικές δομές τους στον ελεύθερο ανταγωνισμό. Από εκείνη τη στιγμή, η συνοχή έγινε ένας βασικός πυλώνας της Ευρώπης, και εδραιώθηκε στις διαπραγματεύσεις των δημοσιονομικών προοπτικών το 1992 και το 1999.
<P>
Τα αποτελέσματα αυτής της πολιτικής ήταν εκπληκτικά. Όπως αναγνώρισε ο Υπουργός Straw μερικές μέρες πριν, παρουσιάζοντας την πρόταση της βρετανικής Προεδρίας, υπήρξε μια ανάλογη αύξηση στις εμπορικές ροές που ωφέλησε τα πιο ανεπτυγμένα κράτη μέλη και είναι επομένως απολύτως σαφές ότι το δημοσιονομικό έλλειμμα των χωρών που συνεισφέρουν περισσότερα από όσα εισπράττουν από την Ευρωπαϊκή Ένωση είναι ανάλογο με το εμπορικό πλεόνασμα αυτών των χωρών σε σύγκριση με τις χώρες συνοχής.
<SPEAKER ID="28" LANGUAGE="DE" NAME="Hannes Swoboda (PSE ). –" AFFILIATION="(Χειροκροτήματα)">
<SPEAKER ID="29" LANGUAGE="DA" NAME="Karin Riis-Jørgensen (ALDE )." AFFILIATION="">
<P>
   – Κύριε Πρόεδρε, στο Ευρωπαϊκό Συμβούλιο της Πέμπτης και της Παρασκευής, εσείς, κύριε Alexander, και ο κ. Μπλερ θα έχετε στα χέρια σας το μέλλον της Ευρώπης. Αναμένουμε να οδηγήσετε τις διαπραγματεύσεις σε ένα ισορροπημένο αποτέλεσμα. Εμείς, στο Κοινοβούλιο, επιτελέσαμε το καθήκον μας όσον αφορά τόσο την οδηγία REACH όσο και τη διατήρηση δεδομένων, για την οποία θα ψηφίσουμε σήμερα, αποδεικνύοντας ότι η ΕΕ δεν προσφέρει πρακτικά αποτελέσματα μόνο στο πλαίσιο των συνόδων κορυφής. Πριν από έξι μήνες, η Προεδρία σας έδωσε έμφαση στην παρουσίαση ενός πολύ φιλόδοξου προγράμματος το οποίο επικεντρωνόταν στις μελλοντικές επενδύσεις στην έρευνα και την ανάπτυξη. Ήταν μια εξαιρετική παράσταση η οποία δημιούργησε μεγάλο ενθουσιασμό μεταξύ των βουλευτών του ΕΚ. Τι απέγιναν, όμως, τώρα αυτές οι υποσχέσεις; Ευελπιστώ ότι σήμερα το μεσημέρι ο κ. Μπλερ θα βγει από το δάσος του Σέργουντ σαν πραγματικός –και όχι ψεύτικος– Ρομπέν των Δασών, ο οποίος παίρνει από τους πλούσιους και δίνει στους φτωχούς.
<SPEAKER ID="30" LANGUAGE="IT" NAME="Luisa Morgantini (GUE/NGL ). –" AFFILIATION="">
<SPEAKER ID="31" LANGUAGE="IT" NAME="Roberta Angelilli (UEN ). –" AFFILIATION="">
<P>
Η Ιταλία, ως ιδρυτική χώρα της Ευρωπαϊκής Ένωσης, εκπλήρωνε ανέκαθεν το καθήκον της και ήταν πάντοτε διατεθειμένη να δεχθεί τις θυσίες ατενίζοντας το μέλλον. Η Ιταλία, ως χώρα που εισφέρει περισσότερα από όσα εισπράττει από την Ευρωπαϊκή Ένωση, καταβάλλει επί είκοσι χρόνια το 25% της έκπτωσης του Ηνωμένου Βασιλείου. Τώρα όμως είναι η ώρα των αποφάσεων: δεν μπορούμε να πληρώνουμε μόνο εμείς το κόστος της διεύρυνσης, αυτήν τη φορά δεν μπορούμε να είμαστε οι μόνοι που θα υποχωρήσουν. 
<SPEAKER ID="32" LANGUAGE="PL" NAME="Ryszard Czarnecki (NI )." AFFILIATION="">
<P>
   – Κύριε Πρόεδρε, κυρίες και κύριοι, η συνέπεια είναι αρετή των βασιλέων. Η Μεγάλη Βρετανία είναι βασίλειο, όμως οι υπουργοί της δεν είναι συνεπείς στις υποχρεώσεις τους. Μάλιστα, αυτή η μεταφορά λειτουργεί σε πολλά επίπεδα. Η ΕΕ αναμένει λογικές προτάσεις από το Λονδίνο, όμως το Λονδίνο έχει καθυστερήσει, όπως ακριβώς καθυστέρησε ο κ. Alexander να έλθει σήμερα στο Κοινοβούλιο.
<P>
Προηγουμένως, ο κ. Cohn-Bendit δήλωσε ότι στο Σώμα σήμερα επικρατούσε ατμόσφαιρα εαρινής επανάστασης. Κατά τη γνώμη μου, όμως, η ατμόσφαιρα θυμίζει περισσότερο χειμώνα, όπως αυτός που υπέμειναν οι στρατιώτες που πολεμούσαν στο Στάλινγκραντ κατά τη διάρκεια του Δευτέρου Παγκοσμίου Πολέμου. Οι σχέσεις μεταξύ της Επιτροπής και του Συμβουλίου, καθώς και μεταξύ των επιμέρους κρατών μελών, είναι σίγουρα ψυχρές.
<P>
Είναι κρίμα που στις αρχές του 21ου αιώνα, σε μια εποχή κατά την οποία γυρίζονται τρισδιάστατες ταινίες, το Κοινοβούλιο επιστρέφει στην εποχή των ασπρόμαυρων ταινιών, πριν από 50 χρόνια. Στην ταινία που παρακολουθούμε τώρα πρωταγωνιστούν ο κ. Barroso, ως υπερασπιστής της ευρωπαϊκής αλληλεγγύης, ως ο καλός σερίφης, και ο πρωθυπουργός Μπλερ, ως ο κακός της ταινίας. Δυστυχώς, ευτυχισμένο τέλος έχουν μόνο τα αμερικανικά γουέστερν.
<P>
Τα Χριστούγεννα πλησιάζουν. Κύριε Πρόεδρε, κυρίες και κύριοι, πριν από περισσότερα από 100 χρόνια, ένας συμπατριώτης του κ. Μπλερ, ο Κάρολος Ντίκενς, μας προσέφερε μια περιγραφή του σημερινού βρετανού πρωθυπουργού στη «Χριστουγεννιάτικη ιστορία». Ο ήρωας, όμως, αυτής της ιστορίας, ο οποίος ήταν μεγάλος τσιγκούνης, υπέστη μια εσωτερική μεταμόρφωση. Ευελπιστώ ότι το ίδιο θα συμβεί και σε αυτόν τον άλλο τσιγκούνη, τον πρωθυπουργό κ. Μπλερ. 
<SPEAKER ID="33" LANGUAGE="IT" NAME="Armando Dionisi (PPE-DE ). –" AFFILIATION="">
<P>
   Κύριε Πρόεδρε, κύριε Alexander, κύριε Barroso, κυρίες και κύριοι, το προσεχές Ευρωπαϊκό Συμβούλιο αντιπροσωπεύει έναν κρίσιμο σταθμό στην επίπονη διαδικασία οικοδόμησης της Ένωσης. Μια συμφωνία για τις δημοσιονομικές προοπτικές θα αποκαθιστούσε τη βεβαιότητα της πολιτικής δράσης και την εμπιστοσύνη στη διαδικασία ολοκλήρωσης, ενώ μια αποτυχία θα σηματοδοτούσε μια σοβαρή πολιτική κρίση. Ωστόσο, η ανάγκη μιας συμφωνίας δεν μπορεί να συγχέεται με την προθυμία αποδοχής οποιουδήποτε συμβιβασμού.
<P>
Στην εναρκτήρια ομιλία του ενώπιον του Σώματος, ο κ. Μπλερ είχε υποσχεθεί την ανάκαμψη της Ευρώπης και σημαντικές καινοτομίες στον προϋπολογισμό. Σήμερα, δυστυχώς, οφείλουμε να διαπιστώσουμε ότι η πρόταση είναι ανεπαρκής και χαμηλών τόνων. Η πρόταση του κ. Junker για μείωση των δαπανών στα 871 δισεκατομμύρια ευρώ αντιπροσώπευε έναν δύσκολα αποδεκτό συμβιβασμό, αλλά η περαιτέρω προτεινόμενη μείωση στα 846 δισεκατομμύρια με σημαντικές περικοπές στις πολιτικές συνοχής για τα νέα κράτη μέλη και τη γεωργική ανάπτυξη είναι απαράδεκτη.
<P>
Εν κατακλείδι, επιτρέψτε μου να αναφερθώ σε έναν άνθρωπο του μέλλοντος όπως ο Alcide de Gasperi, τη μνήμη του οποίου τιμήσαμε εχθές. Για να ενωθεί η Ευρώπη πρέπει να απαλλαχθεί από έναν κόσμο προνομίων, μικροψυχίας και αντιπαλότητας. Θα πρέπει να επιμείνουμε χωρίς να επαναπαυόμαστε ποτέ, προκειμένου η Ευρώπη να παραμένει πάντοτε στην ημερήσια διάταξη. 
<SPEAKER ID="34" LANGUAGE="PL" NAME="Dariusz Rosati (PSE )." AFFILIATION="">
<P>
Έκτοτε πέρασαν πέντε μήνες στους οποίους δεν έγινε τίποτε, και με λύπη διαπιστώνω ότι η πρόταση που μας παρουσιάστηκε μετά από αυτή την πεντάμηνη περίοδο ήταν άκρως απογοητευτική. Το Ηνωμένο Βασίλειο αποδείχθηκε ανίκανο να πείσει τους εταίρους του να μεταρρυθμίσουν την κοινή γεωργική πολιτική, ενώ δεν μπόρεσε επίσης να απαρνηθεί την περαιτέρω αύξηση της έκπτωσης της οποίας απολαύει. Το αποτέλεσμα είναι ότι όλες οι προτεινόμενες περικοπές στον προϋπολογισμό είναι άδικες, καθόσον στην πλειονότητά τους πλήττουν τα νέα κράτη μέλη. Αποδεικνύεται ότι το ένα τέταρτο των περικοπών που προτείνει η βρετανική Προεδρία θα πλήξει μία και μόνη χώρα, την Πολωνία. Αυτό αντιστοιχεί στο ποσό των 6 δισ. ευρώ.
<P>
Θέλω να ρωτήσω τον κ. Alexander αν πιστεύει ότι υπάρχει περίπτωση να επιστρέψει ο πολωνός πρωθυπουργός στη χώρα του για να πει στον πολωνικό λαό ότι σκοπεύει να συμφωνήσει με μια τέτοια πρόταση. Θα ήταν απολύτως ανεδαφικό να περιμένει κάτι τέτοιο. Η πρόταση της βρετανικής Προεδρίας χαρακτηρίζεται από έλλειψη φαντασίας, ενώ στηρίζεται σε ένα όραμα για την Ευρώπη το οποίο το παρόν Σώμα θεωρεί απαράδεκτο. Το Ευρωπαϊκό Κοινοβούλιο δεν μπορεί να επικυρώσει ένα τέτοιο όραμα.
<P>
Κύριε Alexander, ποτέ άλλοτε στην ευρωπαϊκή Ιστορία δεν κινδύνευσαν τόσο πολύ οι αρχές της αλληλεγγύης και της συνοχής, και ποτέ άλλοτε δεν έμειναν τόσο πολύ προσηλωμένες οι ευρωπαϊκές χώρες στην υπεράσπιση των εγωιστικών και βραχυπρόθεσμων συμφερόντων τους. Σας παρακαλώ να μεταφέρετε στη βρετανική Προεδρία το μήνυμα ότι αναμένουμε να αρθεί στο ύψος των περιστάσεων και να προωθήσει μια συμφωνία η οποία θα σέβεται τις αρχές στις οποίες στηρίζεται η Ευρωπαϊκή Ένωση. 
<SPEAKER ID="35" LANGUAGE="IT" NAME="Enrico Letta (ALDE ). –" AFFILIATION="">
<P>
   Κύριε Πρόεδρε, κυρίες και κύριοι, η συζήτηση αυτή είναι σημαντική γιατί δίνει τη δυνατότητα έκφρασης της δυσαρέσκειας που επικρατεί στην Ευρώπη για μια ευρωπαϊκή σύνοδο κορυφής, η προσέγγιση της οποίας δεν μπορεί παρά να οδηγήσει σε μια αναμενόμενη αποτυχία. Στην περίπτωση αυτή θα καταστεί αδύνατη η αποτελεσματική χρήση των πόρων για τα πρώτα χρόνια της περιόδου προγραμματισμού, δηλαδή από το 2007 και εξής, και τα αρνητικά αποτελέσματα θα είναι πολύ σοβαρά.
<P>
Ωστόσο, είναι καλύτερα να διατρέξουμε αυτόν τον κίνδυνο παρά να εγκαταλείψουμε οριστικά το σχέδιο μιας ισχυρής και αλληλέγγυας Ευρώπης αποδεχόμενοι τη «μίνι» Ευρώπη του 1%. Πράγματι, η συμφωνία του 1% είναι μια κακή συμφωνία που δεν μπορεί να γίνει δεκτή από το Κοινοβούλιο. Ακόμη πιο σοβαρό δε είναι ότι η κακή αυτή συμφωνία δεν προβλέπει ουσιαστική μείωση της έκπτωσης του Ηνωμένου Βασιλείου.
<P>
Για να αναπτυχθεί η Ευρώπη πρέπει να είναι ανταγωνιστική και, για να είναι ανταγωνιστική, πρέπει να είναι συνεκτική. Κύριε Πρόεδρε, με έναν προϋπολογισμό που περικόπτει τις δαπάνες και θέτει ως όριο το 1% περίπου διασφαλίζοντας μόνο τα κεκτημένα προνόμια, χωρίς να επενδύει στην ανάπτυξη, τη συνεκτικότητα και τη συνοχή, η Ευρώπη προδίδει τον εαυτό της. Δεν θέλουμε και δεν μπορούμε να ταυτισθούμε με μια τέτοια Ευρώπη. Θα κάνουμε τα πάντα προκειμένου το Κοινοβούλιo να απορρίψει μια ενδεχόμενη συμφωνία για αυτήν την ελάχιστη Ευρώπη, γιατί δεν είναι η Ευρώπη που θέλει το Κοινοβούλιο. 
<SPEAKER ID="36" LANGUAGE="FR" NAME="Margie Sudre (PPE-DE ). –" AFFILIATION="">
<P>
   Κύριε Πρόεδρε, κύριε Barroso, κύριε Alexander, οι Ευρωπαίοι αξίζουν περισσότερα από το παιχνίδι της γάτας με το ποντίκι στο οποίο επιδίδεται η Προεδρία της Ένωσης με τους 24 εταίρους της την παραμονή ενός Ευρωπαϊκού Συμβουλίου κρίσιμου για το μέλλον της Ευρώπης.
<P>
Οι προτάσεις που παρουσιάστηκαν αυτές τις τελευταίες ημέρες από την βρετανική Προεδρία για τις δημοσιονομικές προοπτικές 2007-2013 είναι απαράδεκτες για δύο λόγους. Θυσιάζουν τα νέα κράτη μέλη, υψώνουν ένα νέο τείχος ανάμεσα σε παλαιά και νέα μέλη, και φαίνεται να έχουν σκοπό να διαιωνίσουν τη βρετανική έκπτωση που δεν έχει πλέον κανένα λόγο να υφίσταται. Όσον αφορά τις γεωργικές δαπάνες, υπάρχει, επιπλέον, μια κεκαλυμμένη έννοια στις προτάσεις, η οποία αγγίζει την απειλή και την οποία εμείς δεν μπορούμε να ανεχτούμε στους κόλπους της Ένωσής μας: αν η κοινή γεωργική πολιτική δεν μεταρρυθμιστεί το 2008, το Ηνωμένο Βασίλειο θα επιμείνει να εξακολουθήσει να λαμβάνει την έκπτωσή του ως έχει σήμερα.
<P>
Αυτό που δεν μπορούμε να δεχθούμε, ωστόσο, είναι το γεγονός ότι μια χώρα διατηρεί πλεονεκτήματα που δεν ανταποκρίνονται πλέον καθόλου στο παρόν πολιτικό και οικονομικό περιβάλλον. Και αυτό είναι ακόμη πιο απαράδεκτο όταν συμβαίνει εις βάρος χωρών που έχουν ανάγκη βοήθειας για να ξεπεράσουν τα μειονεκτήματα που δημιούργησαν 50 χρόνια κομμουνιστικού καθεστώτος. Ούτε μπορούμε να δεχτούμε να αποκηρύσσονται σημαντικές προσπάθειες που έχουν ήδη καταβληθεί από την Ευρωπαϊκή Ένωση στον γεωργικό τομέα, ιδιαίτερα στο πλαίσιο των διαπραγματεύσεων του ΠΟΕ. Η Ευρώπη έχει ήδη κάνει το καθήκον της σε αυτό το θέμα και αναμένει με ανυπομονησία και τις άλλες γεωργικές δυνάμεις, όπως οι Ηνωμένες Πολιτείες, να καταβάλουν παρόμοιες προσπάθειες πριν η Ευρώπη συνεχίσει, αν είναι απαραίτητο, τις μεταρρυθμίσεις της.
<SPEAKER ID="37" LANGUAGE="EN" NAME="Gary Titley (PSE )." AFFILIATION="">
<P>
   – Κύριε Πρόεδρε, θέλω καταρχάς να ζητήσω συγγνώμη από την Προεδρία. Όταν συμφώνησε στην έναρξη διαπραγματεύσεων με την Κροατία, ομολογώ ότι υποπτεύθηκα ότι είχε γίνει μια μάλλον βρώμικη συμφωνία προκειμένου να καμφθούν οι αντιρρήσεις της Αυστρίας για την ένταξη της Τουρκίας. Έσφαλλα. Γνωρίζουμε τώρα ότι η Κροατία συνεργαζόταν πολύ στενά με τη Χάγη και προσέφερε πληροφορίες οι οποίες οδήγησαν στην πολύ σημαντική σύλληψη του στρατηγού Gotovina, εξέλιξη για την οποία συγχαίρω την Προεδρία.
<P>
Χωρίς να θέλω να σοκάρω τον κ. Alexander, θέλω επίσης να συγχαρώ την Προεδρία για τη συνεργασία της με το Κοινοβούλιο, η οποία οδήγησε σε τεράστια πρόοδο σε πολύ σημαντικά θέματα, όπως η οδηγία REACH, η μακρά περιπέτεια του ευρωπαϊκού σήματος τελών κυκλοφορίας και, ευελπιστούμε, η διατήρηση δεδομένων. Αντιλαμβάνομαι επίσης ότι η Προεδρία πραγματοποιεί άλματα, ή προσπαθεί να πραγματοποιήσει άλματα, όσον αφορά τη διαφάνεια στη λειτουργία του Συμβουλίου, και ευελπιστώ ότι ο κ. Alexander θα μπορέσει να μας ενημερώσει για την πρόοδο που έχει σημειωθεί μέχρι στιγμής.
<SPEAKER ID="38" LANGUAGE="EN" NAME="Jacek Emil Saryusz-Wolski (PPE-DE )." AFFILIATION="(Χειροκροτήματα)">
<P>
   – Κύριε Πρόεδρε, η ΕΕ χρειάζεται έναν προϋπολογισμό, αλλά όχι με κάθε τίμημα. Η πρόταση της Επιτροπής ήταν η βέλτιστη και συγχρόνως ήταν σύμφωνη με τις δεσμεύσεις του Συμβουλίου του Εδιμβούργου του 1992. Δεν φαντάζομαι να έχετε λησμονήσει το 1,27% του ΑΕΕ που είχε αποφασιστεί στο Εδιμβούργο;
<P>
Ο προϋπολογισμός αφορά την αλληλεγγύη, τη συνοχή και την ανταγωνιστικότητα μιας διευρυμένης Ένωσης· δεν είναι ελεημοσύνη. Δεν θέλουμε ελεημοσύνη. Δεν είμαστε επαίτες. Θέλουμε τα χρήματα που μας οφείλονται. Όμως, ακόμη και αν εφαρμόσουμε λογιστική προσέγγιση, η πρόταση έρχεται σε αντίθεση με τις αρχές της έντιμης επιχειρηματικής πρακτικής. Τα νέα κράτη μέλη άνοιξαν τις αγορές τους και δεσμεύτηκαν να εφαρμόσουν υψηλού επιπέδου και δαπανηρά κοινοτικά πρότυπα. Η εισφορά πόρων σε ποσοστό 4% του ΑΕΕ ήταν μια εύλογη προσδοκία η οποία στηριζόταν σε μια πολιτική υπόσχεση. Ο περιορισμός αυτής της στήριξης σήμερα καταστρατηγεί αυτή τη συμφωνία. Το Κοινοβούλιό μας, σε ένδειξη αυτοσεβασμού, οφείλει να αποτρέψει τον ευτελισμό της ΕΕ στο όνομα του ανέφικτου και καταστροφικού δόγματος της «περισσότερης Ευρώπης με λιγότερα χρήματα». Αυτό το δόγμα απορρέει κυρίως από τη δημοσιονομική πρόταση του 1%, βάσει της περίφημης «επιστολής των Έξι»: είναι η πρόταση για «μια μίνι Ευρώπη», για να χρησιμοποιήσω την έκφραση του Προέδρου Barroso. Η φιλοσοφία του 1% συνεπάγεται την αποδιάρθρωση της ΕΕ και οδηγεί την Ένωση στην παγίδα να επιδιώκει το ανέφικτο.
<SPEAKER ID="39" LANGUAGE="ES" NAME="Miguel Ángel Martínez Martínez (PSE ). –" AFFILIATION="">
<P>
   Κύριε Πρόεδρε, η δομή αυτής της συζήτησης προκαλεί μεγάλη σύγχυση, διότι συγχέει το Συμβούλιο της Πέμπτης με την ευρωπαϊκή συναίνεση σχετικά με την ανάπτυξη. Σίγουρα εξαιτίας αυτής της παρανόησης, ο κ. Durão Barroso δεν είπε ούτε μια λέξη για την ανάπτυξη, μολονότι ο κ. Alexander αναφέρθηκε σε αυτή. Επιθυμώ να μιλήσω σχετικά εξ ονόματος της Σοσιαλιστικής Ομάδας.
<P>
Όσον αφορά την ευρωπαϊκή συναίνεση σχετικά με την ανάπτυξη, αισθανόμαστε μεγάλη ικανοποίηση, αν και έχουμε επίσης ορισμένες ανησυχίες. Ικανοποίηση για τη διαδικασία που ακολουθήθηκε κατά τη σύνταξη της δήλωσης· ικανοποίηση για την πρωτοβουλία της Επιτροπής και του Επιτρόπου Louis Michel προκειμένου να εκπονηθεί ένα έγγραφο για να αντικαταστήσει αυτό του 2000· και επίσης ικανοποίηση για την αποφασιστική ανάμειξη της βρετανικής Προεδρίας και του Υπουργού Hilary Benn σε αυτό το εγχείρημα.
<P>
Η συμμετοχή μας, μέσω του Anders Wijkman και στη συνέχεια με όλες τις Ομάδες στην Επιτροπή Ανάπτυξης, ήταν αποτελεσματική· ήταν σημαντικό το γεγονός ότι ενεργήσαμε αποφασιστικά και με ενότητα. Χάρη σε αυτό, η δήλωση περιλαμβάνει τις περισσότερες από τις προτάσεις μας.
<SPEAKER ID="40" LANGUAGE="DE" NAME="Othmar Karas (PPE-DE ). –" AFFILIATION="(Χειροκροτήματα από την Ομάδα του ομιλητή)">
<P>
Σήμερα, πάλι είσαστε εσείς εδώ και λείπει ο Τόνι Μπλερ. Κάτι ήξερα που έκανα δήλωση εξαφάνισής του στις 12 Οκτωβρίου. Είσαστε εδώ και η πρόταση για τη σύνοδο κορυφής θα φθάσει μετά από τη συζήτηση. Πριν από λίγες ημέρες μας είπατε ότι του χρόνου θα απορρίψετε τα πάντα αν δεν συμφωνήσουμε τώρα σε όσα προτείνετε. Αυτό είναι εκβιασμός. Τι κάνατε τους τελευταίους έξι μήνες για να αντιμετωπίσετε αυτήν την άποψη για τον πολιτικό ρόλο του Συμβουλίου που υστερεί τόσο από την άποψη της αλληλεγγύης και της αίσθησης υπευθυνότητας;
<P>
Τα δύο ρητορικά πυροτεχνήματα του Τόνι Μπλερ στο Ευρωπαϊκό Κοινοβούλιο δεν αρκούν για να κάνουν επιτυχημένη μία προεδρία του Συμβουλίου. Αντίθετα, επιβεβαιώνουν την αντίθεση μεταξύ λόγων και πραγματικότητας, μεταξύ στόχων και πράξεων, μεταξύ καθηκόντων και αρμοδιοτήτων, μεταξύ εξαγγελιών και επιτυχιών, μεταξύ της γραπτής πρόκλησης και των συμβατικών, ηθικών και πολιτικών υποχρεώσεων. Δεν μπορώ να καταλάβω τη νοοτροπία σας. Πώς λέτε στους πολίτες ότι θέλετε να μειώσετε την ανταγωνιστικότητα, να δώσετε λιγότερα χρήματα για την εσωτερική και εξωτερική ασφάλεια, ότι θα δώσετε λιγότερα χρήματα για το 2007 από όσα είχαμε συμφωνήσει για τον προϋπολογισμό 2006, ότι θέλετε να αποδυναμώσετε τον ρόλο της Ευρώπης στον κόσμο; Όσο πιο υπεροπτικά φέρεστε στους πολίτες της Ευρώπης και στο Ευρωπαϊκό τους Κοινοβούλιο, τόσο μεγαλώνει η αυτοπεποίθηση και η αποφασιστικότητά μας και τόσο περισσότερο εξοργίζονται οι πολίτες.
<SPEAKER ID="41" LANGUAGE="" NAME="Κωνσταντίνος Χατζηδάκης (PPE-DE ). –" AFFILIATION="(Χειροκροτήματα)">
<P>
Σε αυτή τη συζήτηση υπάρχει μια μεγάλη αντίφαση ανάμεσα στα λόγια και στις φιλοδοξίες από τη μια μεριά και στο γεγονός από την άλλη ότι δίνουμε στον κοινοτικό προϋπολογισμό μόνο το 2.5% των δημοσίων δαπανών στα 25 κράτη μέλη.
<SPEAKER ID="42" LANGUAGE="HU" NAME="József Szájer (PPE-DE )." AFFILIATION="">
<P>
   – Πριν από έξι μήνες επέστησα την προσοχή στο γεγονός ότι οι απαιτούμενες αλλαγές στην Ευρωπαϊκή Ένωση πρέπει να ξεκινήσουν από την εξάλειψη της μακρόχρονης και άδικης διάκρισης που εξακολουθεί να είναι εμφανής εις βάρος των νέων κρατών μελών. Η απογοήτευση ήταν αναμενόμενη. Τώρα, στα τέλη του έτους, δεν αποτύχαμε μόνο να σημειώσουμε πρόοδο στην πορεία εξόδου της Ευρώπης από την κρίση, αλλά αρχίσαμε μάλιστα να κινούμαστε σε λάθος κατεύθυνση, στην αντίθετη κατεύθυνση. Κύριε Schulz, το παγόβουνο δεν βρίσκεται μπροστά μας, αλλά πίσω μας. Καταφέραμε ήδη να το αποφύγουμε μία φορά. Το πρόβλημα είναι ότι τώρα κινούμαστε προς τα πίσω. Είναι προφανές ότι το αποτέλεσμα θα είναι και πάλι σίγουρο ναυάγιο. Πρέπει να λεχθεί ότι η δημοσιονομική πρόταση δεν είναι κατάλληλη για να αποτελέσει τη βάση του τεράστιου εγχειρήματος της ευρωπαϊκής επανένωσης. Δεν αποσοβεί την κρίση στην Ευρώπη, αλλά την οξύνει· δεν ενώνει τα κράτη μέλη της Ευρωπαϊκής Ένωσης, αλλά τα διχάζει. Δεν βοηθά τα νέα κράτη μέλη, αλλά τα ταπεινώνει. Δεν καθιστά την Ευρώπη πιο ανταγωνιστική, αλλά της παρεμβάλλει εμπόδια.
<P>
Αυτή η δημοσιονομική πρόταση είναι ένας προϋπολογισμός ο οποίος μας επιβραδύνει και μας διχάζει. Πριν από λίγα χρόνια τα νέα κράτη μέλη της Ευρωπαϊκής Ένωσης δέχτηκαν τα προσωρινά μειονεκτήματα και διαφοροποιήσεις στην Κοπεγχάγη με την ελπίδα ότι θα μπορούσαν να μετάσχουν στην κατάρτιση του επταετούς δημοσιονομικού προγράμματος με ίσα δικαιώματα και χωρίς διακρίσεις. Αυτό που διαπιστώνουμε, όμως, τώρα είναι ότι τα παλαιά κράτη μέλη επιδιώκουν να επιλύσουν τα μακροχρόνια άλυτα προβλήματά τους εις βάρος των νέων κρατών μελών. Αυτό είναι απαράδεκτο, ταπεινωτικό και αδιανόητο. Δεν είναι αντάξιο της Ευρώπης. Οι κυβερνήσεις πρέπει να μεταβάλουν την προσέγγισή τους. Πρέπει να ακολουθήσουν το παράδειγμα του Ευρωπαϊκού Κοινοβουλίου! Παρά τα διαφορετικά μας συμφέροντα, συμφωνήσαμε ήδη στο θέμα του προϋπολογισμού την άνοιξη, και σε αυτό το Σώμα μετέχουν περισσότεροι από 700 βουλευτές, ενώ υπάρχουν μόνον 25 κυβερνήσεις. 
<SPEAKER ID="43" LANGUAGE="SV" NAME="Anders Wijkman (PPE-DE )." AFFILIATION="">
<P>
   – Κύριε Πρόεδρε, έχω λίγο χρόνο στη διάθεσή μου, οπότε θα εστιάσω την προσοχή μου στη συμφωνία που επιτεύχθηκε όσον αφορά την κοινοτική πολιτική ενισχύσεων με θέμα «ευρωπαϊκή συναίνεση». Αντιμετωπίζω με πολύ θετικό τρόπο αυτή τη συμφωνία και τη διαδικασία που προηγήθηκε, ενώ το ακριβώς αντίθετο ισχύει για τη συζήτηση επί του προϋπολογισμού και την απουσία ηγετικού πνεύματος σε αυτόν τον τομέα. Ο διάλογος που διεξήχθη το φθινόπωρο μεταξύ της Επιτροπής, του Συμβουλίου και του Κοινοβουλίου υπήρξε θετικός και εποικοδομητικός. Ευχαριστώ δε τον κ. Barroso και τον κ. Alexander για τα θετικά τους σχόλια σε αυτή την αίθουσα, ενώ θέλω να απευθύνω τις ευχαριστίες μου στον Επίτροπο κ. Michel και στον Υπουργό κ. Hilary Benn για την πολύ εποικοδομητική, κατά τη γνώμη μου, συνεργασία τους.
<SPEAKER ID="44" LANGUAGE="EN" NAME="Douglas Alexander," AFFILIATION="Προεδρεύων του Συμβουλίου">
<P>
Ο κ. Poettering ξεκίνησε τη συζήτηση με μια, κατά την κρίση μου, μάλλον αβάσιμη μομφή, ότι δηλαδή εγώ, και η Προεδρία, ξυπνήσαμε πολύ αργά. Αν μπορεί να λεχθεί κάτι τέτοιο για το ξύπνημα στις 4.30 το πρωί, τότε ζητώ ανεπιφύλακτα συγγνώμη από το Σώμα! Για να σοβαρευτούμε, το τελευταίο εικοσιτετράωρο δεν συναντήθηκα –όπως θα ήταν αναμενόμενο– μόνο με τον Πρωθυπουργό, τον Υπουργό Οικονομικών και τον Υπουργό Εξωτερικών μας για την προετοιμασία των αναθεωρημένων προτάσεων μας, αλλά συναντήθηκα επίσης με τους επικεφαλής των αποστολών και των 24 υπολοίπων κρατών μελών της Ευρωπαϊκής Ένωσης στο Λονδίνο. Συνεπώς, μπορώ ευχαρίστως να συζητήσω το πόσο αργά εργαζόμαστε και πόσο νωρίς ξυπνάμε, στην προσπάθεια να διασφαλίσουμε μια συμφωνία την οποία θεωρούμε αναγκαία για το μέλλον της Ευρώπης αυτό το Σαββατοκύριακο.
<P>
Πρώτον, δεν θα πρόκειται για τελείως νέες προτάσεις αλλά απλώς για αναθεωρημένες προτάσεις, βάσει αρχών τις οποίες εξέθεσα στις εισαγωγικές μου παρατηρήσεις. Δεύτερον, διατυπώθηκε η μομφή ότι, κατά κάποιον τρόπο, ο πρωθυπουργός μας δεν είναι διαθέσιμος για έλεγχο επί της δεύτερης αυτής δέσμης προτάσεων προς διαπραγμάτευση. Ο πρωθυπουργός μας θα έρθει αύριο στο Στρασβούργο για να μετάσχει σε περαιτέρω συζητήσεις με τη Διάσκεψη των Προέδρων. Τρίτον, παρά τις επικρίσεις εις βάρος της βρετανικής Προεδρίας που ακούστηκαν στη σημερινή συζήτηση, απαντώ με κάθε σεβασμό ότι, όπως γενναιόδωρα παραδέχτηκε ο κ. Titley, οι αξιότιμοι βουλευτές του ΕΚ δεν μπορούν επ’ ουδενί να μεμφθούν την Προεδρία για έλλειψη διάθεσης συνδιαλλαγής με το παρόν Κοινοβούλιο. Η σημερινή μου επίσκεψη είναι μία από τις περισσότερες από 80 επισκέψεις βρετανών υπουργών κατά τη διάρκεια της βρετανικής Προεδρίας.
<P>
Ο κ. Schulz είχε το θάρρος να αναγνωρίσει τη φιλία μας ενώπιον του Σώματος· επιτρέψτε μου λοιπόν να διακινδυνεύσω ακόμη περισσότερο τη φήμη του δηλώνοντας ότι και εγώ τον συμπαθώ και τον θαυμάζω. Επιτρέψτε μου δε να ανταποδώσω την ειλικρίνεια με την οποία μου απηύθυνε προσωπικά τον λόγο. Κύριε Schulz, αναφερθήκατε στο κατά πόσον η μείωση μιας αύξησης εξακολουθεί να συνιστά αύξηση, και μιλήσατε για κάτι που περιγράψατε ως «νέα αριθμητική». Θέλω να δηλώσω με σαφήνεια ότι, όσον αφορά τις προτάσεις τόσο της Επιτροπής όσο και της λουξεμβουργιανής Προεδρίας, μια προσφορά η οποία δεν συνοδεύεται από χρηματοδότηση δεν είναι πραγματική προσφορά. Χρειαζόμαστε μια συμφωνία η οποία θα έχει τη στήριξη, όχι μόνον αυτών που θα δαπανήσουν, αλλά και αυτών που θα προσφέρουν τα χρήματα.
<P>
Όσο για την αναφορά στον Τιτανικό, παραδέχομαι ότι η προσπάθεια διασφάλισης μιας συμφωνίας μεταξύ των 25 κρατών μελών της Ένωσης αποτελεί όντως «τιτάνια» πρόκληση, όμως φρονώ ότι μπορεί να καταλήξει στην επίτευξη συμφωνίας και όχι σε τραγωδία. Σε πολύ λίγες ημέρες θα μπορέσουμε όλοι να το διαπιστώσουμε.
<P>
Απαντώντας στον κ. Watson, ο οποίος υποστήριξε ότι είναι καλύτερο να μην επιτευχθεί συμφωνία παρά να επιτευχθεί μια κακή συμφωνία, δηλώνω ότι συμφωνώ απολύτως με αυτή την άποψη. Αν και θαυμάζω την επιστημονική του κατάρτιση, η κριτική του σχετικά με τον τρόπο κατάρτισης του προϋπολογισμού μου υπενθύμισε ότι αυτός ίσως είναι ένας από τους λόγους για τους οποίους οι Φιλελεύθεροι δεν έχουν ανέλθει στην εξουσία στο Ηνωμένο Βασίλειο μετά το 1929.
<P>
Ο κ. Cohn-Bendit μίλησε για απουσία επιτευγμάτων κατά τη διάρκεια της βρετανικής Προεδρίας. Ίσως επέλεξε να αγνοήσει την αναπτυξιακή ατζέντα, στην οποία αναφέρθηκαν ορισμένοι από τους αξιότιμους βουλευτές κατά τη διάρκεια της σημερινής συζήτησης. Επίσης, δεδομένου του ενδιαφέροντός του για το περιβάλλον, με εκπλήσσει το γεγονός ότι δεν εξέφρασε τη δέουσα αναγνώριση για το έργο της Margaret Beckett, η οποία, εξ ονόματος της Ευρωπαϊκής Ένωσης, κατέβαλε επίπονες προσπάθειες ώστε να διασφαλιστεί η επίτευξη συμφωνίας στην άκρως σημαντική, κατά την κρίση μου, διάσκεψη για την αλλαγή του κλίματος η οποία πραγματοποιήθηκε μόλις την περασμένη εβδομάδα στο Μόντρεαλ.
<P>
Ο κ. Farage ξεκίνησε την παρέμβασή του απευθύνοντας στους αξιωματούχους μου στο Υπουργείο Εξωτερικών, οι οποίοι κάθονται πίσω μου, τη μομφή ότι είναι συγχρόνως ικανοί και «ύπουλοι». Ήμουν έτοιμος να παρέμβω για να τους υπερασπιστώ και να αντικρούσω αυτή την κατηγορία, αλλά ένας εξ αυτών μου ζήτησε να πω ότι ναι, η κατηγορία ήταν απολύτως αληθής! Στην παρέμβαση του κ. Farage το πνεύμα των περασμένων Χριστουγέννων και ο Ρομπέν των Δασών συναντήθηκαν με τον Σερίφη του Νότινγχαμ. Θα επισημάνω απλώς ότι το πιο ευγενικό που μπορώ να πω για τη συγκεκριμένη παρέμβαση είναι ότι, μακράν του να αποτελεί πειστική τοποθέτηση, διολίσθησε μάλλον σε παραμύθι για μικρά παιδιά.
<P>
Ο κ. Kirkhope, ο οποίος, ίσως για να δείξει την περιφρόνησή του προς την Προεδρία, αποχώρησε από την αίθουσα –αναρωτιέμαι αν έχει επιστρέψει στο κρεβάτι του ή αν μόλις τώρα σηκώθηκε από αυτό– παρενέβη στο πλαίσιο μιας από τις τελευταίες, ενδεχομένως, εμφανίσεις του ως μέλος του ΕΛΚ ενώπιον αυτού του Σώματος. Ένα είδος κύκνειου άσματος πριν καταδικαστεί εκ νέου στην αφάνεια από τον νέο αρχηγό του Συντηρητικού Κόμματος! Υποστήριξε ότι η Προεδρία δεν θα μπορούσε να καλύψει τα έξοδά του, αν μας εκπροσωπούσε. Δεν ξέρω ποιο είναι το ύψος της πληρωμής που ζητά από τον σημερινό επικεφαλής του Συντηρητικού Κόμματος στο Ευρωπαϊκό Κοινοβούλιο, όμως ευελπιστώ ειλικρινά ότι δεν είναι πολύ μεγάλο, αν κρίνω από την ομιλία που ακούσαμε σήμερα το πρωί!
<P>
Ο κ. Voggenhuber δεν συγκρατήθηκε και μας κατηγόρησε ότι, σε αυτό το στάδιο της Προεδρίας μας, περιβαλλόμαστε από ερείπια. Στη συνέχεια συμπλήρωσε αυτή την κατηγορία υποστηρίζοντας ότι οι προτάσεις της Προεδρίας μας καθορίστηκαν στη βάση εθνικού εγωισμού. Πρόκειται για σοβαρή κατηγορία, η οποία αξίζει, νομίζω, μια σοβαρή απάντηση. Δεν έχω την παραμικρή αμφιβολία ότι, αν η βρετανική Προεδρία επέλεγε να υποκύψει στον εθνικό εγωισμό, θα ήταν πολύ πιο εύκολο σε εσωτερικό επίπεδο για το Ηνωμένο Βασίλειο και τη βρετανική κυβέρνηση να τηρήσουν μια στάση βάσει της οποίας θα συνέχιζαν να πιέζουν για την άμεση υλοποίηση ριζικών αλλαγών, για παράδειγμα, στην κοινή γεωργική πολιτική και στον γενικότερο προϋπολογισμό της Ευρωπαϊκής Ένωσης.
<P>
Η κ. de Brún αναφέρθηκε στην ανάγκη να καταβληθούν περαιτέρω προσπάθειες για την εδραίωση της ειρήνης στη Βόρεια Ιρλανδία, και άκουσα με μεγάλη προσοχή την παρέμβασή της ως προς το θέμα αυτό, ενόψει και των προτάσεων που θα υποβάλουμε στη συνέχεια.
<P>
Επιτρέψτε μου, τέλος, να αναφερθώ εν συντομία στο θέμα της διαφάνειας, το οποίο έθιξε ο κ. Titley. Κλήθηκα να ενημερώσω τους αξιότιμους βουλευτές σχετικά με την περαιτέρω πρόοδο κατά τη διάρκεια της Προεδρίας. Είμαι σε θέση να διαβεβαιώσω το Σώμα, ιδίως ενόψει της έντασης με την οποία διατυπώθηκαν οι απόψεις που ακούστηκαν σε αυτή την αίθουσα, ότι καταβάλλουμε διαρκείς προσπάθειες για την ενίσχυση της διαφάνειας στη λειτουργία του Συμβουλίου. Τον περασμένο μήνα καταθέσαμε ένα έγγραφο επιλογών. Κατατέθηκαν προτάσεις οι οποίες συζητούνται επί του παρόντος στο πλαίσιο του COREPER I και του COREPER II, ενώ εξακολουθούμε να ελπίζουμε ότι το Συμβούλιο θα εγκρίνει αυτόν τον μήνα συμπεράσματα σχετικά με το σημαντικό ζήτημα της διαφάνειας.
<P>
Ωστόσο, οι περισσότεροι αξιότιμοι βουλευτές αφιέρωσαν τις παρεμβάσεις τους στο σημαντικό ζήτημα της μελλοντικής χρηματοδότησης. Ας κάνουν μια παύση, έστω και για λίγο, όσοι επικρίνουν σήμερα τις προτάσεις μας, και ας σκεφτούν αυτά που όλοι μας μπορεί να χάσουμε, κυρίως όμως τα νέα κράτη μέλη, στα οποία αναφέρθηκαν αρκετοί από τους αξιότιμους ομιλητές. Αν μου επιτρέπετε να μιλήσω προς στιγμήν ως υπουργός του Ηνωμένου Βασιλείου, και όχι μόνον ως εκπρόσωπος της Προεδρίας, θέλω να υπογραμμίσω ότι είμαστε διατεθειμένοι να συνεισφέρουμε στον προϋπολογισμό το μερίδιο που δικαίως μας αναλογεί, αλλά όχι από ό,τι δικαίως μας αναλογεί. Τον περασμένο Ιούνιο μας ζητήθηκε να καταβάλουμε ως καθαρή συνεισφορά το πρόσθετο ποσό των 20 δισ. ευρώ ή παραπάνω, πέραν των 50 δισ. ευρώ που επρόκειτο να καταβάλουμε, με άλλα λόγια, να καταβάλουμε καθαρή συνεισφορά η οποία θα υπερέβαινε κατά ένα τρίτο τη συνεισφορά της Γαλλίας ως ποσοστό του ακαθάριστου εθνικού εισοδήματος.
<P>
Επιτρέψτε μου, λοιπόν, να είμαι απολύτως σαφής επί του θέματος: αυτό δεν ήταν δίκαιο τότε και δεν είναι δίκαιο τώρα. Δεν το δεχτήκαμε τότε και δεν πρόκειται να το δεχτούμε αυτή την εβδομάδα, ή ακόμη και το προσεχές έτος. Απεναντίας, για πρώτη φορά στα 30 χρόνια της συμμετοχής μας σε αυτή την Ευρωπαϊκή Ένωση –30 χρόνια κατά τα οποία υπήρξαμε πάντα καθαροί συνεισφέροντες στην Ένωση– και ενώ επί σειρά ετών καταβάλλαμε πολύ περισσότερα από ό,τι χώρες με παρόμοια επίπεδα ευημερίας, είμαστε διατεθειμένοι να καταβάλουμε συνεισφορά η οποία θα ισούται σε γενικές γραμμές με τις συνεισφορές χωρών παρόμοιου μεγέθους, όπως η Γαλλία και η Ιταλία. Θεωρούμε ότι αυτό είναι σαφώς και απολύτως δίκαιο.
<P>
Μετά τις αποφάσεις της στις αρχές του έτους για ουσιαστικό διπλασιασμό του ύψους της αναπτυξιακής βοήθειας έως το 2010, η Ευρωπαϊκή Ένωση πρέπει να ηγηθεί της προσπάθειας εξασφάλισης πραγματικά φιλόδοξων αποτελεσμάτων στον τρέχοντα εμπορικό γύρο του ΠΟΕ. Έχουμε τη δυνατότητα να δημιουργήσουμε ένα πιο δίκαιο παγκόσμιο εμπορικό σύστημα το οποίο θα επιτρέψει σε εκατοντάδες εκατομμύρια άτομα να απαλλαγούν από τα δεσμά της φτώχειας. Δεν πρόκειται για παιχνίδι μηδενικού αθροίσματος. Ένα πιο δίκαιο διεθνές εμπορικό σύστημα μπορεί επίσης να προσφέρει ώθηση στις μεταρρυθμίσεις τις οποίες έχει ανάγκη η Ευρώπη εάν επιθυμεί να ενισχύσει την ανταγωνιστικότητά της και να υλοποιήσει τις υποσχέσεις της για κοινωνική δικαιοσύνη. Συνεπώς, από αυτόν τον γύρο, τόσο στο Χονγκ Κονγκ όσο και τους μήνες και χρόνια που θα ακολουθήσουν, αναμένουμε αποτελέσματα τα οποία θα ευνοούν τους φτωχούς στον κόσμο και την απασχόληση στην Ευρώπη.
<SPEAKER ID="45" LANGUAGE="PT" NAME="José Manuel Barroso," AFFILIATION="Πρόεδρος της Επιτροπής">
<P>
Όσον αφορά την ανάπτυξη, θέλω να διορθώσω κάτι που ανέφερε ο κ. Martinez Martinez. Στην αρχική μου ομιλία δήλωσα με απόλυτη σαφήνεια ότι είμαι πολύ υπερήφανος για τη συμβολή της Επιτροπής στην επίτευξη συναίνεσης στο θέμα της πολιτικής για την αναπτυξιακή βοήθεια η οποία σαφώς υφίσταται μεταξύ της Επιτροπής, του Κοινοβουλίου και του Συμβουλίου. Είπα μάλιστα κάτι περισσότερο, ότι δηλαδή η Επιτροπή θα εκπληρώσει το καθήκον της να ελέγχει το κατά πόσον τα κράτη μέλη τιμούν τις δεσμεύσεις τους σχετικά με την αναπτυξιακή βοήθεια και να τηρεί ενήμερους τους πολίτες για το θέμα αυτό.
<SPEAKER ID="46" LANGUAGE="" NAME="Πρόεδρος." AFFILIATION="">
<SPEAKER ID="47" LANGUAGE="EN" NAME="José Manuel Barroso," AFFILIATION="Πρόεδρος της Επιτροπής">
<P>
Μάλιστα, κύριε Schulz, έχετε δίκιο, όχι απλώς με ησυχία, αλλά και με προσοχή, με την ίδια προσοχή που επέδειξα σε όλες και όλους εσάς, κυρίες και κύριοι.
<P>
Θα ήθελα να σας πω, κυρίες και κύριοι, ότι, καθόλη τη διάρκεια αυτής της συζήτησης σήμερα το πρωί, αισθάνθηκα ότι υπάρχει σοβαρή ανησυχία σε αυτή την αίθουσα, και είμαι βέβαιος ότι ο κ. Alexander θα ενημερώσει την κυβέρνησή του και την Προεδρία γι’ αυτή την ανησυχία η οποία προέρχεται σχεδόν από όλες τις πολιτικές δυνάμεις του Κοινοβουλίου. Αυτή η ανησυχία δημιουργείται από την έλλειψη φιλοδοξίας η οποία θα μπορούσε να εμποδίσει τον εκσυγχρονισμό των οικονομιών μας, και από τον κίνδυνο μιας διαιρεμένης Ευρώπης «δύο ταχυτήτων». Είναι μια ανησυχία που αφορά την ικανότητα της Ένωσης να παράσχει στον εαυτό της τους αναγκαίους πόρους που θα την καταστήσουν ικανή να κερδίσει τη μάχη της παγκοσμιοποίησης και άρα και της απασχόλησης και της ευημερίας των ευρωπαίων πολιτών. Όπως γνωρίζετε, αυτές τις ανησυχίες τις συμμερίζομαι και εγώ και η Επιτροπή, και θα τις περιγράψω πολύ καθαρά στο αυριανό Ευρωπαϊκό Συμβούλιο.
<P>
Καταρχάς, θέλω να σας συγχαρώ γι’ αυτό που καταφέρατε σε αυτή τη συζήτηση: το ότι κάνατε τον κ. Schulz να εκφραστεί σε τόσο καλά αγγλικά ήταν πραγματικό επίτευγμα της βρετανικής Προεδρίας.
<P>
Συνεπώς, με όλον τον σεβασμό, την ειλικρίνεια και τη φιλία που μας συνδέει, δηλώνω στην Προεδρία του Συμβουλίου ότι οφείλουμε να αποφύγουμε αυτή τη διάσταση μεταξύ των πολιτικών στόχων στους τομείς της ενέργειας, της ασφάλειας, της μετανάστευσης, της έρευνας και των πανεπιστημίων, τους οποίους υποστηρίζει η Προεδρία –και οι οποίοι εκφράστηκαν με θαυμάσιο τρόπο στο Hampton Court– και της άρνησης να προσφερθούν τα αναγκαία μέσα για την επίτευξή τους.
<P>
Ως προς το ζήτημα της βρετανικής έκπτωσης, πρέπει να είμαστε σαφείς: κατανοούμε τη βρετανική θέση. Ο κ. Μπλερ έχει δηλώσει ότι η έκπτωση αποτελεί ανωμαλία. Εντούτοις, συγχρόνως δήλωσε ότι είναι διατεθειμένος να συζητήσει το γενικότερο ζήτημα της έκπτωσης εφόσον συζητηθεί η μεταρρύθμιση του προϋπολογισμού. Γι’ αυτό πιστεύω ότι είναι σημαντικό να συζητήσουμε σοβαρά το μέλλον του προϋπολογισμού μας, χωρίς ταμπού, εξετάζοντας τα πάντα, τόσο τις δαπάνες όσο και τους πόρους. Οι συζητήσεις μας και οι προτάσεις τις οποίες έχουν καταθέσει διάφορα κράτη μέλη δεν αφορούν την ύπαρξη της έκπτωσης· το πρόβλημα είναι το ποσοστό αύξησης της έκπτωσης. Πρέπει η βρετανική έκπτωση να αυξηθεί κατά 60%, εις βάρος των πιο φτωχών μελών της Ένωσης; Νομίζω πως όχι – αυτό θα ήταν άδικο.
<SPEAKER ID="48" LANGUAGE="" NAME="" AFFILIATION="Προέδρου">
<SPEAKER ID="49" LANGUAGE="" NAME="Πρόεδρος." AFFILIATION="(Χειροκροτήματα)">
<P>
   Σας ευχαριστούμε πολύ, κύριε Barroso. Υποδεχόμουν τους νικητές του Βραβείου Ζαχάρωφ, αλλά ο θόρυβος από τα χειροκροτήματα για τον κ. Barroso ήταν τόσο δυνατός που ένιωσα υποχρεωμένος να σπεύσω στην Αίθουσα για να δω τι συμβαίνει, διότι δεν είναι συνηθισμένο για τον κ. Barroso να δέχεται τόσο ζωηρά και παρατεταμένα χειροκροτήματα.
<P>
Οι πολιτικές ομάδες και εσείς επίσης, κύριε Barroso, τοποθετηθήκατε σαφέστατα. Θα ήθελα μόνο να σας κάνω μία προειδοποίηση: δεν πρέπει να υποτιμάμε τα λόγια. Το απαράδεκτο δεν πρέπει να το δεχόμαστε, διότι διαφορετικά κάτι που χαρακτηρίζεται απαράδεκτο σήμερα και γίνεται δεκτό αύριο μπορεί να μετατρέψει τα χειροκροτήματα σε επιφωνήματα αποδοκιμασίας.
<SPEAKER ID="50" LANGUAGE="EN" NAME="Richard Corbett (PSE )." AFFILIATION="">
<P>
   – Η Προεδρία έχει αναλάβει το άχαρο έργο να προσπαθήσει να οδηγήσει το Συμβούλιο σε συμφωνία επί των δημοσιονομικών προοπτικών. Καλείται να συμβιβάσει τις θέσεις των έξι χωρών που επιθυμούσαν τον περιορισμό των δαπανών της ΕΕ στο 1% του ΑΕχγΠ με τις θέσεις όσων επιθυμούν πολύ μεγαλύτερο προϋπολογισμό. Καλείται να διαπραγματευτεί με τον κ. Σιράκ, ο οποίος επιθυμεί να κατοχυρώσει το σύνολο των γεωργικών δαπανών, από τις οποίες η χώρα του ωφελείται πολύ περισσότερο από όλες σχεδόν τις υπόλοιπες. Καλείται επίσης να αντιμετωπίσει τις προσδοκίες των νέων κρατών μελών και την επιδίωξη παλαιότερων μελών να διατηρήσουν τα προνόμιά τους – όπως η Ισπανία, η οποία επιθυμεί να συνεχίσει να είναι καθαρός δικαιούχος σε μεγαλύτερο βαθμό από τις πολύ πιο φτωχές χώρες της Κεντρικής Ευρώπης, και το Λουξεμβούργο, το οποίο, κατά κεφαλήν, είναι συγχρόνως το πλουσιότερο κράτος μέλος και ο μεγαλύτερος καθαρός δικαιούχος. Οφείλει να αντιμετωπίσει όλους όσοι πιστεύουν ότι ένας αδάπανος –για τους ίδιους– τρόπος αύξησης των πόρων είναι η περικοπή της βρετανικής έκπτωσης – παρότι, ακόμη και με την έκπτωση, η καθαρή συνεισφορά της Βρετανίας υπερβαίνει κατά πολύ τις αντίστοιχες συνεισφορές της Γαλλίας και της Ιταλίας.
<SPEAKER ID="51" LANGUAGE="PT" NAME="Ilda Figueiredo (GUE/NGL )." AFFILIATION="">
<SPEAKER ID="52" LANGUAGE="PT" NAME="Pedro Guerreiro (GUE/NGL )." AFFILIATION="">
<P>
   – Το δημοσιονομικό πλαίσιο για την περίοδο 2007-2013 είναι το κεντρικό θέμα συζήτησης στο Ευρωπαϊκό Συμβούλιο. Δεν είναι, ωστόσο, το μόνο «θέμα της ημερήσιας διάταξης»: περιλαμβάνονται επίσης η ελευθέρωση των υπηρεσιών και ο λεγόμενος «αγώνας κατά της τρομοκρατίας».
<P>
Η UNICE (η ένωση εργοδοτών της Ευρώπης) υποστηρίζει ότι έχει όντως επιτευχθεί συμφωνία. Προειδοποιώντας για τον κίνδυνο να χάσει η ΕΕ την «αξιοπιστία» της, κατέστησε εμφανείς τις επιθυμίες της: επίτευξη συμφωνίας επί των δημοσιονομικών προοπτικών, επαναλαμβάνοντας ότι πρέπει «να κινούνται προς την κατεύθυνση της επίτευξης των στόχων της Λισαβόνας»· ταχεία δημιουργία μιας εσωτερικής αγοράς υπηρεσιών (αποκαλυπτικό είναι το γεγονός ότι, για να δικαιολογήσει την ελευθέρωση των υπηρεσιών, η UNICE υποστηρίζει ότι πρόκειται για «αναπόσπαστο στοιχείο της στρατηγικής της Λισαβόνας» και «αναγκαία προϋπόθεση δυνάμει των Συνθηκών», η οποία στηρίζεται σε αποφάσεις του Δικαστηρίου των Ευρωπαϊκών Κοινοτήτων – και έπειτα προσπαθεί να μας πείσει ότι το λεγόμενο Ευρωπαϊκό Σύνταγμα δεν έχει καμία σχέση με όλα αυτά...)· και ελευθέρωση του διεθνούς εμπορίου στο πλαίσιο του Παγκόσμιου Οργανισμού Εμπορίου.
<SPEAKER ID="53" LANGUAGE="EN" NAME="Alyn Smith (Verts/ALE )." AFFILIATION="">
<P>
   – Ως υπερήφανος Σκωτσέζος και Ευρωπαίος, θλίβομαι για το γεγονός ότι το Ηνωμένο Βασίλειο εκπροσώπησε τόσο άσχημα τη Σκωτία στο πλαίσιο της Προεδρίας του, ενώ όλα όσα άκουσα σε αυτή τη συζήτηση επιβεβαιώνουν την άποψή μου ότι το Ηνωμένο Βασίλειο μας έχει κάνει να χάσουμε φίλους και επιρροή με αυτή την ξεροκέφαλη στάση στο θέμα του προϋπολογισμού. Οι προτάσεις που ανακοινώθηκαν σήμερα απογοητεύουν τη Σκωτία αλλά και την ίδια την Ευρώπη. Δεν αμφιβάλλω ότι θα απορριφθούν εξολοκλήρου από τα υπόλοιπα κράτη μέλη και, δεδομένου ότι 11 από αυτά τα κράτη είναι μικρότερα από τη Σκωτία, ενισχύεται περισσότερο από ποτέ η πεποίθησή μου ότι δεν υπάρχει υποκατάστατο της ανεξαρτησίας στην Ευρώπη. 
<SPEAKER ID="54" LANGUAGE="" NAME="Πρόεδρος." AFFILIATION="(Ζωηρά χειροκροτήματα)">
<P>
Θα ήθελα επίσης να συγχαρώ τον Πρόεδρό της, κ. Julio Palacios, για την εκλογή του ως Προέδρου αυτού του θεσμικού οργάνου, το οποίο δημιουργήθηκε από τις συμφωνίες Esquipulas που έθεσαν τέλος σε πολλά χρόνια εμφύλιων πολέμων σε αρκετές χώρες της Κεντρικής Αμερικής. Συγχαρητήρια, κύριε Πρόεδρε. 
<SPEAKER ID="55" LANGUAGE="" NAME="Πρόεδρος." AFFILIATION="(Για τα αποτελέσματα και άλλες λεπτομέρειες των ψηφοφοριών: βλ. συνοπτικά πρακτικά)">
<SPEAKER ID="56" LANGUAGE="" NAME="" AFFILIATION="- Πριν από την ψηφοφορία:">
<SPEAKER ID="57" LANGUAGE="DE" NAME="Alexander Nuno Alvaro (ALDE )," AFFILIATION="εισηγητής">
<P>
   Κύριε Πρόεδρε, προφανώς δεν είναι η κατάλληλη ώρα για να υπεισέλθω σε λεπτομέρειες σχετικά με το περιεχόμενο της παρούσας πρότασης. Επιτρέψτε μου ωστόσο να πω ότι έχω λάβει εκατοντάδες e-mail και μάλιστα όχι ομαδικά, αλλά ατομικά, και 58 000 επαληθευμένες υπογραφές πολιτών από ολόκληρη την Ευρώπη, όπου εκφράζονται πάρα πολύ σοβαρές ανησυχίες. Αυτό είναι το υποτιθέμενο μεγάλο κοινό που θέλει τόσο πολύ τη διατήρηση των δεδομένων!
<SPEAKER ID="58" LANGUAGE="" NAME="" AFFILIATION="- Μετά την ψηφοφορία επί της τροποποιημένης πρότασης:">
<SPEAKER ID="59" LANGUAGE="DE" NAME="Alexander Nuno Alvaro (ALDE )," AFFILIATION="εισηγητής">
<SPEAKER ID="60" LANGUAGE="" NAME="Πρόεδρος." AFFILIATION="">
<SPEAKER ID="61" LANGUAGE="" NAME="Πρόεδρος." AFFILIATION="(Ζωηρά χειροκροτήματα)">
<P>
   Κυρίες και κύριοι, έχω τη χαρά να καλωσορίσω, εξ ονόματος όλων σας, εξ ονόματος όλων μας, τους δύο νικητές του Βραβείου Ζαχάρωφ 2005 του Ευρωπαϊκού Κοινοβουλίου και την εκπρόσωπο του τρίτου νικητή.
<P>
Αυτές οι γυναίκες διαδηλώνουν ειρηνικά κάθε εβδομάδα στην Αβάνα για να εκφράσουν την αλληλεγγύη τους προς τους συγγενείς και φίλους που βρίσκονται στη φυλακή από τον Μάρτιο του 2003. Σε κάποιο βαθμό συνεχίζουν επίσης το φαινόμενο που ήταν γνωστό τότε ως οι «Μητέρες της Πλατείας του Μαΐου», στις οποίες επίσης απονείμαμε βραβείο.
<P>
Ζητήσαμε την απελευθέρωση αυτών των κρατουμένων τον Απρίλιο του 2004 και δυστυχώς, μέχρι στιγμής, αυτό δεν έχει επιτευχθεί, παρά την εξαίρεση ορισμένων ατομικών περιπτώσεων.
<P>
Θα ήθελα να σας υπενθυμίσω ότι το 2005, το οποίο πλησιάζει στο τέλος του, 58 δημοσιογράφοι έχασαν τη ζωή τους, ένας κάθε εβδομάδα του χρόνου. Κάθε επτά μέρες ένας δημοσιογράφος πεθαίνει εκτελώντας το καθήκον του. Το 2004 ήταν 53. Δυστυχώς, ο αριθμός αυξάνεται. Θα ήθελα να αποτίσω σήμερα φόρο τιμής σε όλους αυτούς, και σε όλους τους φυλακισμένους ή αγνοούμενους συναδέλφους τους.
<SPEAKER ID="62" LANGUAGE="ES" NAME="Blanca Reyes," AFFILIATION="«Κυρίες στα Λευκά»">
<P>
   Κύριε José Borrell, Πρόεδρε του Ευρωπαϊκού Κοινοβουλίου, κυρίες και κύριοι, αξιότιμοι παριστάμενοι, κύριε Ρόμπερτ Μέναρντ, Δόκτωρ Ιμπραΐμ, ευρωπαίοι φίλοι και κουβανοί αδερφοί και αδερφές σε όλα τα μέρη του κόσμου, η τιμή της βράβευσής μας με το Βραβείο Ζαχάρωφ 2005, από κοινού με τη Δόκτορα Ιμπραΐμ και τους σκληρά εργαζόμενους και ανιδιοτελείς Δημοσιογράφους Χωρίς Σύνορα, έχει αγγίξει βαθύτατα τις καρδιές των Κυριών στα Λευκά και των εβδομήντα πέντε κρατουμένων συνείδησης που φυλακίστηκαν στην Κούβα κατά τη διάρκεια της μαύρης άνοιξης του 2003.
<P>
Αυτό δεν εμποδίζει τις Κυρίες στα Λευκά να είναι εδώ στο Στρασβούργο σήμερα, ούτε τους εβδομήντα πέντε κρατούμενους που καταδικάστηκαν τον Μάρτιο του 2003 και τους εκατοντάδες κουβανούς κρατούμενους συνείδησης και πολιτικούς. Αντιθέτως, όλος ο κόσμος θα ακούσει τις φωνές σας σήμερα και την απάντηση όλων μας.
<P>
Δεν θα παραλάβουμε αυτό το βραβείο σήμερα, αλλά, όπως ο Αντρέι Ζαχάρωφ, ο διακεκριμένος επιστήμονας και ανιδιοτελής αγωνιστής της ελευθερίας της σκέψης, η υποδειγματική Αούνγκ Σαν Σου Κι, οι Μητέρες της Πλατείας του Μαΐου και όλοι οι άλλοι νικητές των προηγούμενων ετών, θα συνεχίσουμε τις ακούραστες προσπάθειές μας να διασφαλίσουμε ότι η κοινωνική δικαιοσύνη, η δημοκρατία και η συμφιλίωση θα υπερισχύσουν. Ιδιαίτερα, θα μπορούσαμε να σας φέρουμε κοντά με τον συμπατριώτη μας Oswaldo Payá Sardiñas, τον Κουβανό στον οποίο απονείματε το βραβείο το 2002.
<P>
Υπογράφουν: Laura Poyán, σύζυγος του Héctor Maceda· Miriam Leyva, σύζυγος του Óscar Espinosa Chepe· Berta Soler, σύζυγος του Ángel Moya· Loida Valdés, σύζυγος του Alfredo Felipe Fuentes· Julia Núñez, σύζυγος του Adolfo Fernández Saíz.
<P>
Αβάνα, 14 Δεκεμβρίου 2005.
<SPEAKER ID="63" LANGUAGE="EN" NAME="Hauwa Ibrahim." AFFILIATION="(Χειροκροτήματα)">
<P>
   – Κύριε Πρόεδρε, πρόεδροι των πολιτικών ομάδων, αξιότιμα μέλη αυτού του θαυμάσιου Κοινοβουλίου, φίλες και φίλοι από τους Δικηγόρους Χωρίς Σύνορα στη Γαλλία, κυρίες και κύριοι υπάλληλοι του Κοινοβουλίου – αναφέρομαι ιδίως στα μέλη της υπηρεσίας πρωτοκόλλου, που με βοήθησαν με τις οδηγίες τους από τη στιγμή της άφιξής μου· θέλω επίσης να αναφέρω την Ursula Bausch και τον οδηγό μου· εκπρόσωποι του Τύπου, κυρίες και κύριοι: ήδη από την άφιξή μας τη Δευτέρα τύχαμε θερμής υποδοχής από όλες και όλους σας.
<P>
Μου πήρε συνέντευξη ένας ανταποκριτής του BBC, ο οποίος είχε έλθει από το Λονδίνο αλλά η συνέντευξη πραγματοποιήθηκε στην τοπική γλώσσα, τη Χάουσα. Με ρώτησε αν η θανάτωση διά λιθοβολισμού περιλαμβανόταν στο Κοράνι. Απάντησα απλώς ότι δεν το νομίζω. Η συνέντευξη μεταδόθηκε επανειλημμένα από το ραδιόφωνο και οι μουλάδες αποφάσισαν να μου απαντήσουν μέσω του ραδιοφώνου. Δήλωσαν ότι τάσσομαι κατά της Σαρία και κατά του Ισλάμ. Αυτό σήμαινε ότι είχα διαπράξει βλασφημία και ότι θα μπορούσα να θανατωθώ διά λιθοβολισμού. Όπως είναι φυσικό, φοβήθηκα. Κάλεσα τότε τον ανταποκριτή και του είπα ότι θέλω να συναντηθώ με τους μουλάδες. Μου είπε: «Αυτό είναι πολύ επικίνδυνο. Άκουσες τι είπαν στο ραδιόφωνο». Το ραδιοφωνικό πρόγραμμα δεν είχε μεταδοθεί μόνο στους περισσότερους από 70 εκατομμύρια Νιγηριανούς που καταλαβαίνουν τη Χάουσα, αλλά και στο σύνολο της δυτικής ακτής της Αφρικής, σε διάφορες χώρες της οποίας ομιλείται η ίδια γλώσσα. Η Χάουσα είναι η δεύτερη μεγαλύτερη γλώσσα στην Αφρική, μετά τη Σουαχίλι. Μου είπε ότι κάτι τέτοιο θα ήταν πραγματικά επικίνδυνο, αλλά του είπα ότι ήθελα να τους συναντήσω. Μου είπε ότι δεν μπορούσε να αναλάβει την ευθύνη μου, αλλά ότι θα με σύστηνε. Είχε την καλοσύνη να το πράξει και οι μουλάδες αποφάσισαν να συναντηθούν μαζί μου στο τέμενος.
<P>
Με ρώτησαν: «Εσύ είσαι η Hauwa Ibrahim;» και απάντησα: «Ναι, εγώ είμαι», χωρίς να τους κοιτάζω ποτέ κατά πρόσωπο διότι σε αυτή την κουλτούρα δεν μου επιτρέπεται κάτι τέτοιο. Στη συνέχεια με ρώτησαν: «Εσύ είσαι η δικηγόρος;». Η απάντησή μου ήταν: «Ναι, εγώ είμαι. Αλλά είμαι μια ανόητη δικηγόρος. Είμαι μια κουτή δικηγόρος. Δεν ήξερα τι έκανα. Ήλθα σε εσάς επειδή θέλω τη σοφία σας. Ήλθα σε εσάς για να με διαφωτίσετε με τις γνώσεις σας. Θέλω να κάνω το σωστό για την κοινωνία, αλλά δεν γνωρίζω πώς και ζητώ την καθοδήγησή σας».
<P>
Αυτό είναι μέρος της στρατηγικής μας. Οι στρατηγικές δεν ήταν οι ίδιες στο σύνολο των 90 υποθέσεων στις οποίες έχω εμπλακεί. Όπως γνωρίζετε, δεν πληρώνομαι για τις υποθέσεις. Αυτό οφείλεται στο ότι είχα ένα τεράστιο προνόμιο – την εκπαίδευση. Αυτό είναι το πάθος μου. Το σύνολο του μεριδίου μου από αυτό το βραβείο θα επενδυθεί στην εκπαίδευση. Με αυτό το βραβείο Ζαχάρωφ, έχω δημιουργήσει ένα καταπιστευματικό ταμείο το οποίο θα επενδύει στην εκπαίδευση, διότι αυτό είναι, κατά τη γνώμη μου, το κλειδί για το μέλλον.
<P>
Με αίσθημα ταπεινοφροσύνης αποδέχομαι αυτό το σημαντικό βραβείο Ζαχάρωφ 2005, το οποίο μοιράζομαι με μια τόσο διακεκριμένη ομάδα ανθρώπων. Λυπούμαι για την αδυναμία των «Κυριών στα Λευκά» να παραστούν και συμμερίζομαι τα αισθήματα του Κοινοβουλίου, ενώ συμφωνώ με τη δήλωση του κ. Προέδρου.
<P>
Αυτό το βραβείο στέλνει σε αυτά τα εκατομμύρια ανθρώπων το μήνυμα ότι το Ευρωπαϊκό Κοινοβούλιο δεν ακούει απλώς τη φωνή τους, αλλά τους στηρίζει, τους ενθαρρύνει και τους τιμά. Με αίσθημα ταπεινοφροσύνης συνειδητοποιούμε ότι οι περισσότεροι από εμάς αγωνιζόμαστε για το κοινό καλό, για τον οικουμενικό σεβασμό της ανθρώπινης αξιοπρέπειας, των θεμελιωδών ανθρωπίνων δικαιωμάτων και των πολιτικών δικαιωμάτων. Δυστυχώς, ορισμένες από τις διατάξεις του νέου νομικού συστήματος της Σαρία στη χώρα μου, τη Νιγηρία, παραβιάζουν θεμελιώδη ανθρώπινα δικαιώματα, ιδίως την ισότητα ενώπιον του νόμου. Παρά την επιστημονική πρόοδο, το 2005 μια γυναίκα μπορεί να θανατωθεί διά λιθοβολισμού επειδή απέκτησε παιδί εκτός γάμου.
<P>
Αυτό εγείρει ζητήματα που άπτονται του σεβασμού της νομικής ασφάλειας και της υπεροχής του δικαίου, του σεβασμού των θεμελιωδών δικαιωμάτων, του διαχωρισμού κράτους και θρησκείας και των εγγυήσεων ως προς την αποδεικτική διαδικασία. Ο νόμος αυτός έχει προκαλέσει την απώλεια εκατοντάδων ζωών. Τα 90 θύματα του νομικού συστήματος της Σαρίας στην υπεράσπιση των οποίων έχω μετάσχει είναι ανίσχυρα και η φωνή τους δεν μπορεί να ακουστεί. Είναι άνθρωποι αναλφάβητοι και φτωχοί. Το νέο νομικό σύστημα της Σαρία στη Νιγηρία πρέπει να μεταρρυθμιστεί. Χρειαζόμαστε τη συνδρομή σας. Το σύστημα αυτό πρέπει να μεταρρυθμιστεί.
<P>
Θα βοηθήσουμε τους ανθρώπους να συνειδητοποιήσουν την ουσία του κράτους δικαίου, και όχι την ουσία της επικυριαρχίας του νόμου ή του ανθρώπου. Για την ενθάρρυνση αυτής της ιδέας και αυτού του οράματος θα στηριχθούμε, ανυποχώρητα, στον αγώνα και τις προσπάθειες των ηρωίδων μας, όπως η γυναίκα προς τιμήν της οποίας έχει ονομαστεί το παρόν κτίριο: η Louise Weiss. Δεν έχουμε την πολυτέλεια να παρασυρθούμε από την πρόοδο που έχουμε σημειώσει. Πρέπει να συνεχίσουμε τις προσπάθειες βάσει αυτής της σύγχρονης προσέγγισης, μέσω της παροχής νομικής υποστήριξης και όχι μόνο.
<SPEAKER ID="64" LANGUAGE="FR" NAME="Robert Ménard," AFFILIATION="« Δημοσιογράφοι χωρίς Σύνορα»">
<P>
Επιτρέψτε μου μόνο να αναφέρω ένα όνομα, το όνομα του κ. Jean-Marie Cavada, που είναι φίλος μου· γνωρίζω πόσο πολύ συνέβαλε με την ενημερωτική εκστρατεία που διεξήγαγε ώστε να απονεμηθεί αυτό το βραβείο στους Δημοσιογράφους χωρίς Σύνορα. Σας ευχαριστώ, Jean-Marie.
<P>
Σημαίνει επίσης –επιτρέψτε μου να το υπενθυμίσω εδώ, αν και το γνωρίζετε– ότι, πέρα από την ύπαρξη των κοσμικών στηλών, υπάρχει και το είδος της δημοσιογραφίας που συνεπάγεται ανάληψη κινδύνων σε καθημερινή βάση. Αυτή την ανάληψη κινδύνου σε καθημερινή βάση αντιπροσωπεύουν οι 74 συνάδελφοί μας που σκοτώθηκαν στο Ιράκ –δύο φορές περισσότεροι από τους δημοσιογράφους που σκοτώθηκαν σε 20 χρόνια πολέμου στο Βιετνάμ– οι πέντε ιρακινοί δημοσιογράφοι που τώρα είναι κρατούμενοι μεταξύ των 120 δημοσιογράφων που κρατούνται στο Ιράκ από τον αμερικανικό στρατό, χωρίς να γνωρίζουμε απολύτως τίποτε ούτε γιατί κρατούνται, ούτε τι τους προσάπτουν, ούτε ακριβώς με ποιον τρόπο μπορεί να υπάρξει υπεράσπισή τους. Μέσω ημών, με αυτό το βραβείο, αποτίετε τιμή σε όλους αυτούς. Πιστεύω, ακόμη μία φορά, ότι αξίζουν αυτό το βραβείο, παρότι υπάρχουν δικαίως λόγοι να εκνευριζόμαστε με τη συμπεριφορά του Τύπου.
<P>
Επιτρέψτε μου ακόμη να αναφέρω ένα ακόμη όνομα σε αυτή την αίθουσα, ένα όνομα που πιστεύω ότι είναι επίκαιρο: είναι το όνομα του τελευταίου δημοσιογράφου που σκοτώθηκε. Καταλάβατε σε ποιον αναφέρομαι: είναι ο Gebran Tuéni. Δεν είμαι ο μόνος στην αίθουσα αυτή που γνώριζε τον Gebran Tueni· ήταν μια ηγετική πολιτική φυσιογνωμία του Λιβάνου. Ήταν το δέκατο τέταρτο θύμα στοχευμένων επιθέσεων που διαπράχθηκαν σε αυτή τη χώρα τους τελευταίους μήνες. Οφείλουμε να παράσχουμε την υποστήριξή μας στον λιβανέζικο λαό και οφείλουμε να στηρίξουμε τους λιβανέζους δημοκράτες. Γνωρίζετε ότι μέσω του Gebran Tueni, στόχος ήταν, και πάλι, η δημοκρατία και η πραγματική ανεξαρτησία του Λιβάνου. Ήθελα να αποτίσω μαζί σας φόρο τιμής στη μνήμη του Gebran Tuéni.
<P>
Εξακολουθεί να υπάρχει μια ικανότητα αποτροπιασμού «μεταβλητής γεωμετρίας» που με συγκλονίζει βαθύτατα. Πώς μπορεί κάποιος να μην καταλαβαίνει ότι, αφενός, η κράτηση 24 δημοσιογράφων στην Κούβα και, αφετέρου, η κατάσταση που σας περιέγραψα πριν λίγο, που αφορούσε την κράτηση από τον αμερικανικό στρατό δημοσιογράφων στο Ιράκ χωρίς ποτέ να αιτιολογήσει τις ενέργειές του, μπορούν να θεωρηθούν εξίσου σκανδαλώδεις; Εδώ δεν έχουμε να κάνουμε καμιά επιλογή μεταξύ της μιας και της άλλης περίπτωσης. Και για τις δύο περιπτώσεις, πρέπει να υιοθετήσουμε μια εξίσου σκληρή γραμμή.
<P>
Δεν θα εκφέρω γνώμη στην αίθουσα αυτή για το αν είναι αναγκαία ή όχι η διατήρηση του αμερικανικού εμπάργκο. Αυτό δεν είναι δικό μου πρόβλημα. Το δικό μου πρόβλημα, είναι το γεγονός ότι υπάρχουν 300 κρατούμενοι συνείδησης στην Κούβα των οποίων το μόνο αδίκημα είναι ότι ζήτησαν δημοκρατία και αμφισβήτησαν την εξουσία του κ. Κάστρο. Αυτό είναι όλο! Είναι απαράδεκτο να έχουν τέτοια μεταχείριση, ανεξάρτητα από τις πολιτικές θέσεις που υπερασπίζεται κανείς.
<P>
Ένα άλλο πρόσωπο που θα ήθελα να αναφέρω, κύριε Πρόεδρε, είναι η Florence Aubenas, διότι υπήρξατε υποδειγματικοί στον τρόπο με τον οποίο κινητοποιήσατε τον κόσμο. Εσείς, στο Κοινοβούλιο, υπήρξατε καταπληκτικοί –και δεν είμαι κάποιος που μασάω τα λόγια μου, όπως θα δείτε– υπήρξατε καταπληκτικοί όσον αφορά τη Florence Aubenas. Ήρθα σε αυτή την αίθουσα πολλές φορές γα να την υπερασπιστώ. Οι Γάλλοι, οι Βέλγοι, οι Ιταλοί, οι Γερμανοί – όλοι ένωσαν τις δυνάμεις τους. Αλλά τι αδικία, ωστόσο, για τους άλλους! Υπάρχουν και άλλες περιπτώσεις, όπως η περίπτωση της Florence Aubenas, αλλά δεν ανήκουν σε μεγάλα δυτικά μέσα ενημέρωσης, και δεν προέρχονται από τη Δύση. Στις δικές τους περιπτώσεις, συναντάμε πολύ μεγαλύτερες δυσκολίες για να κινητοποιήσουμε εσάς, τον Τύπο και ακόμη, ορισμένες φορές, να κινητοποιηθούμε και εμείς οι ίδιοι, σαν να ίσχυαν δύο μέτρα και δύο σταθμά, σαν να υπήρχαν δηλαδή ορισμένες ζωές που άξιζαν περισσότερο από άλλες, σαν να υπήρχαν δηλαδή ορισμένες ελευθερίες που μας αγγίζουν και άλλες ελευθερίες που δεν μας αγγίζουν. Είναι επιτακτικό αυτός ο τρόπος σκέψης να σταματήσει.
<P>
Θα ήθελα καταρχάς, αν μου επιτρέπετε, να προσεγγίσω ένα άλλο θέμα σε σχέση με τη δική μας αδιαλλαξία. Είναι τόσο εύκολο να υπερασπιζόμαστε τις ιδέες των ανθρώπων που σκέπτονται όπως εμείς. Είναι τόσο εύκολο να αγωνιζόμαστε για ανθρώπους που μας μοιάζουν. Αυτό, όμως, δεν είναι δημοκρατία. Δημοκρατία σημαίνει να αγωνιζόμαστε για την ελευθερία έκφρασης των άλλων, περιλαμβανομένων εκείνων που θα είναι στο μέλλον απειλή για τις δημοκρατίες μας. Αυτό είναι το παράδοξο και το πρόβλημα με το οποίο είμαστε αντιμέτωποι εσείς και εγώ. Όπως συχνά λέω σε φίλους –διακρίνω τον Dany απέναντί μου– με τους Δημοσιογράφους χωρίς Σύνορα πηγαίνουμε συχνά σε χώρες όπου υπερασπιζόμαστε διάφορους ανθρώπους, και λέω στον εαυτό μου ότι αυτοί οι άνθρωποι είναι παλιάνθρωποι. Λέω στον εαυτό μου ότι την ημέρα που αυτός ο τύπος θα ανέλθει στην εξουσία, Θεέ μου, θα φύγω τρέχοντας. Ταυτόχρονα, λέω στον εαυτό μου ότι η θέση μου είναι εδώ. Η διαφορά ανάμεσα σε αυτούς που απλά μιλούν για δημοκρατία και σε αυτούς που τη βιώνουν –και τη βιώνετε σε αυτή την αίθουσα– είναι ότι έχουμε τη δυνατότητα να πούμε ό,τι μόλις είπα και να υπερασπιζόμαστε ανθρώπους με το αιτιολογικό ότι δεν απολαμβάνουν κάποιους κανόνες δικαίου, ακόμη και αν αυτοί οι άνθρωποι θα είναι αύριο απειλή για εμάς. Αυτό το παράδοξο είναι ταυτόχρονα η αδυναμία μας και η δύναμή μας.
<P>
Θα ήθελα επίσης να αναφερθώ σε ακόμη δύο ή τρία μικρά θέματα. Ότι, όχι, δεν είναι όλες οι προσβολές κατά της ελευθερίας του Τύπου του ίδιου επιπέδου. Ας σταματήσουμε να κάνουμε παρατηρήσεις του είδους: «Για σταθείτε, δεν γνωρίζω πώς ήταν τα πράγματα στο παρελθόν, αλλά η σύλληψη αντιρρησία συνείδησης στην Ελβετία (όταν προβλεπόταν αυτό το αδίκημα) και τα 30 χρόνια γκούλαγκ στην ΕΣΣΔ, είναι το ίδιο πράγμα». Όχι, δεν είναι το ίδιο πράγμα. Πρέπει να αγωνιστούμε και στις δύο αυτές διαφορετικές περιπτώσεις.
<P>
Aς σταματήσουμε να κάνουμε τους άλλους να πιστεύουν, ή να καταφέρνουμε να τους κάνουμε να πιστεύουν, ότι δεν ζούμε σε δημοκρατίες. Ζούμε όντως σε δημοκρατίες. Υπάρχουν δημοκρατίες. Το ήμισυ των χωρών του κόσμου δεν είναι δημοκρατικές στις πρακτικές τους. Το να εξισώνουμε το πρόβλημα της συγκέντρωσης των μέσων ενημέρωσης στις χώρες μας με το πρόβλημα της σύλληψης των δημοσιογράφων στην Κίνα ή στη Βιρμανία είναι φοβερό για τους ανθρώπους που είναι φυλακισμένοι στην Κίνα.
<SPEAKER ID="65" LANGUAGE="" NAME="" AFFILIATION="(Ο Πρόεδρος απονέμει το Βραβείο Ζαχάρωφ στους βραβευθέντες)">
<SPEAKER ID="66" LANGUAGE="" NAME="" AFFILIATION="Αντιπροέδρου">
<SPEAKER ID="67" LANGUAGE="" NAME="" AFFILIATION="">
<SPEAKER ID="68" LANGUAGE="SV" NAME="Carl Schlyter (Verts/ALE )." AFFILIATION="">
<P>
Σύμφωνα με την οδηγία, τα δεδομένα θα διατηρούνται για περίοδο μεταξύ 6 και 24 μηνών. Στην πραγματικότητα, το 80% του συνόλου των ηλεκτρονικών μηνυμάτων αφορά τα λεγόμενα ανεπιθύμητα μηνύματα. Πρόκειται για μια ανεπιθύμητη οδηγία η οποία οδηγεί στη διατήρηση ανεπιθύμητης αλληλογραφίας, πρακτική η οποία μακράν απέχει του να είναι ο αποτελεσματικότερος τρόπος καταπολέμησης του οργανωμένου εγκλήματος. Είναι δαπανηρή και στερεί πόρους που θα μπορούσαν να διατεθούν για πιο αποτελεσματικά μέτρα. Άλλωστε, είναι πολύ εύκολο για τους επαγγελματίες εγκληματίες να αποφύγουν τη σύλληψή τους στο Διαδίκτυο.
<P>
Στις Ηνωμένες Πολιτείες, η αστυνομία εφαρμόζει τη μέθοδο του «γρήγορου παγώματος» των δεδομένων. Είναι πολύ πιο απλή και αποτελεσματική και επηρεάζει μόνον όσους είναι ύποπτοι για τη διάπραξη συγκεκριμένου εγκλήματος. Πού ήσασταν τη 17η Μαρτίου; Ποιον συναντήσατε; Δίπλα σε ποιον καθίσατε; Μήπως καθίσατε δίπλα σε κάποιον γνωστό εγκληματία; Πώς μπορείτε να αποδείξετε ότι δεν είχατε επαφή μαζί του; Πώς γνωρίζετε ότι τα άτομα στα οποία στέλνετε τακτικά ηλεκτρονικά μηνύματα δεν καταζητούνται από την αστυνομία επειδή ανταλλάσσουν παράνομα αρχεία σε μεγάλη κλίμακα; Πώς αποδεικνύετε ότι το υλικό που στείλατε δεν προστατευόταν από δικαιώματα πνευματικής ιδιοκτησίας; Γνωρίζετε τη σκοτεινή πλευρά των ατόμων με τα οποία επικοινωνείτε;
<SPEAKER ID="69" LANGUAGE="IT" NAME="Luca Romagnoli (NI ). –" AFFILIATION="">
<SPEAKER ID="70" LANGUAGE="SK" NAME="Zita Pleštinská (PPE-DE )." AFFILIATION="">
<SPEAKER ID="71" LANGUAGE="CS" NAME="Tomáš Zatloukal (PPE-DE )." AFFILIATION="">
<P>
   – Κύριε Πρόεδρε, κυρίες και κύριοι, γνωρίζω πολύ καλά τη σημασία της οδηγίας σχετικά με τη διατήρηση δεδομένων που μόλις εγκρίθηκε. Από την άποψη της ασφάλειας, θεωρώ ότι αποτελεί αναγκαίο μέτρο στην προσπάθεια καταπολέμησης της τρομοκρατίας και άλλων σοβαρών εγκλημάτων. Καθόσον, όμως, συνυπέγραψα την τροπολογία 41, δεν μπορώ να συμφωνήσω με τη δυνατότητα των επιμέρους κρατών μελών να παρέχουν διαφορετικές αποζημιώσεις στους φορείς παροχής υπηρεσιών για τα κόστη με τα οποία επιβαρύνονται λόγω της διατήρησης δεδομένων, καθόσον αυτό θα παραβίαζε τους κανόνες της ελεύθερης αγοράς. 
<SPEAKER ID="72" LANGUAGE="SV" NAME="Maria Carlshamre (ALDE )," AFFILIATION="γραπτώς">
<SPEAKER ID="73" LANGUAGE="EN" NAME="Richard Corbett (PSE )," AFFILIATION="γραπτώς">
<SPEAKER ID="74" LANGUAGE="SV" NAME="Hélène Goudin, Nils Lundgren και Lars Wohlin (IND/DEM )," AFFILIATION="γραπτώς">
<SPEAKER ID="75" LANGUAGE="PT" NAME="Pedro Guerreiro (GUE/NGL )," AFFILIATION="γραπτώς">
<SPEAKER ID="76" LANGUAGE="EN" NAME="Jean Lambert (Verts/ALE )," AFFILIATION="γραπτώς">
<SPEAKER ID="77" LANGUAGE="DE" NAME="Jörg Leichtfried (PSE )," AFFILIATION="γραπτώς">
<SPEAKER ID="78" LANGUAGE="SV" NAME="Cecilia Malmström (ALDE )," AFFILIATION="γραπτώς">
<SPEAKER ID="79" LANGUAGE="NL" NAME="Erik Meijer (GUE/NGL )," AFFILIATION="γραπτώς">
<SPEAKER ID="80" LANGUAGE="EN" NAME="Gay Mitchell (PPE-DE )," AFFILIATION="γραπτώς">
<SPEAKER ID="81" LANGUAGE="DE" NAME="Andreas Mölzer (NI )," AFFILIATION="γραπτώς">
<P>
   . Ο φόβος της τρομοκρατίας δεν πρέπει πλέον να χρησιμοποιείται εσφαλμένα για τη βαθμιαία κατάργηση των θεμελιωδών δικαιωμάτων και της ελευθερίας προς όφελος ενός ολοκληρωτικού κράτους παρακολούθησης. Μετά από τις επιθέσεις της 11ης Σεπτεμβρίου διαγράφεται μία διογκούμενη τάση ανάληψης δράσης όχι μόνο εναντίον εκείνων που αποκαλύπτουν –δηλαδή των δημοσιογράφων– αλλά και εναντίον όσων δεν συμμορφώνονται ή προκαλούν τη δυσαρέσκεια των αρχών. Αναφέρω ως πρόσφατο παράδειγμα για τον περιορισμό και την κατάργηση της δημοσιογραφικής ελευθερίας την επονομαζόμενη «υπόθεση Cicero». Έτσι, επανειλημμένα χρησιμοποιούνται εγκληματικές πράξεις ως πρόσχημα για να δοθούν νέες εξουσίες στην αστυνομία – στη Γερμανία για παράδειγμα συζητείται ακόμα και η πρόσβαση σε δεδομένα καταβολής διοδίων.
<SPEAKER ID="82" LANGUAGE="EN" NAME="Claude Moraes (PSE )," AFFILIATION="γραπτώς">
<P>
   . – Μετά την ψηφοφορία επί της έκθεσης Alvaro, φρονώ ότι οι βουλευτές του Εργατικού Κόμματος στο ΕΚ πέτυχαν την έγκριση ισχυρότερων διασφαλίσεων σχετικά με την ασφάλεια των δεδομένων των επικοινωνιών και τον καθορισμό ποινικών και διοικητικών κυρώσεων για κατάχρηση των αποθηκευμένων δεδομένων. Ως εκπρόσωπος του Λονδίνου, της πόλης η οποία διαθέτει έναν από τους μεγαλύτερους αριθμούς παρόχων υπηρεσιών Διαδικτύου στην ΕΕ, θεωρώ ότι οι διασφαλίσεις είναι σημαντικές. 
<SPEAKER ID="83" LANGUAGE="EN" NAME="Bill Newton Dunn (ALDE )," AFFILIATION="γραπτώς">
<P>
Το κείμενο παρουσιάζει πολλές ατέλειες. Ο ορισμός των «σοβαρών ποινικών αδικημάτων» είναι ασαφής, αφήνοντας 25 διαφορετικές κυβερνήσεις να αποφασίσουν όπως κρίνει σκόπιμο η καθεμιά.
<P>
Η συμπερίληψη των ηλεκτρονικών μηνυμάτων δεν μελετήθηκε σωστά. Δεν υπήρξε καμία επίσημη διαβούλευση με τη βιομηχανία. Οι υπηρεσίες ηλεκτρονικού ταχυδρομείου των Hotmail και Yahoo εξαιρούνται. Στις βομβιστικές επιθέσεις του 2004 στη Μαδρίτη οι τρομοκράτες δεν έστειλαν ηλεκτρονικά μηνύματα· τουναντίον, ένας εξ αυτών έγραψε ένα σχέδιο στο Yahoo, και οι συνεργοί του συνδέθηκαν και το διάβασαν.
<P>
Το κείμενο προσφέρει υπερβολικά περιθώρια στις 25 κυβερνήσεις, οι οποίες μπορούν να κάνουν ό,τι νομίζουν. Τους επιτρέπει να αποφασίζουν οι ίδιες τις λεπτομέρειες, ενώ δεν μπορεί να τροποποιηθεί από τα εθνικά κοινοβούλια.
<SPEAKER ID="84" LANGUAGE="PT" NAME="Luís Queiró (PPE-DE )," AFFILIATION="γραπτώς">
<SPEAKER ID="85" LANGUAGE="EN" NAME="Alyn Smith (Verts/ALE )," AFFILIATION="γραπτώς">
<SPEAKER ID="86" LANGUAGE="DE" NAME="Thomas Ulmer (PPE-DE )," AFFILIATION="γραπτώς">
<P>
Μετά από 2 χρόνια θα ζητήσω στατιστικά στοιχεία για την πρόσβαση των αρχών στα δεδομένα. 
<SPEAKER ID="87" LANGUAGE="" NAME="Ιωάννης Βαρβιτσιώτης (PPE-DE )," AFFILIATION="γραπτώς">
<P>
Ο οδηγός μου είναι πάντοτε η μνημειώδης φράση του Προέδρου των ΗΠΑ Benjamin Franklin το 1759: 
<SPEAKER ID="88" LANGUAGE="SV" NAME="Anders Wijkman (PPE-DE )," AFFILIATION="γραπτώς">
<SPEAKER ID="89" LANGUAGE="" NAME="" AFFILIATION="(Η συζήτηση διακόπτεται στις 13.15 και συνεχίζεται στις 15.00)">
<SPEAKER ID="90" LANGUAGE="" NAME="" AFFILIATION="Αντιπροέδρου">
<SPEAKER ID="91" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τις δηλώσεις του Συμβουλίου και της Επιτροπής σχετικά με την εικαζόμενη χρήση ευρωπαϊκών χωρών από τη CIA για την παράνομη μεταφορά και κράτηση φυλακισμένων. 
<SPEAKER ID="92" LANGUAGE="EN" NAME="Douglas Alexander," AFFILIATION="Προεδρεύων του Συμβουλίου">
<P>
   Κύριε Πρόεδρε, τις τελευταίες εβδομάδες ακούσαμε και διαβάσαμε πολλά για την υποτιθέμενη χρήση ευρωπαϊκού εναέριου χώρου, αεροδρομίων και χωρών από τις Ηνωμένες Πολιτείες στον παγκόσμιο πόλεμο που εξαπέλυσαν κατά της τρομοκρατίας, συνεπώς χαιρετίζω τη σημερινή συζήτηση. Επιτρέπει στο Κοινοβούλιο να συζητήσει ένα από τα θεμελιώδη θέματα που αντιμετωπίζουν οι ευρωπαϊκές κυβερνήσεις και τα θεσμικά όργανα τον 21ο αιώνα: την ισορροπία που πρέπει να επιτευχθεί ανάμεσα στην ασφάλεια και την ελευθερία σε έναν κόσμο που χαρακτηρίζεται εν μέρει από τρομοκρατία που προκαλεί μαζικές απώλειες.
<P>
Όπως γνωρίζουν οι αξιότιμοι βουλευτές του Κοινοβουλίου, στα ευρωπαϊκά και διεθνή μέσα μαζικής ενημέρωσης και αλλού αναφέρθηκαν ισχυρισμοί σχετικά με εγκαταστάσεις κράτησης των ΗΠΑ στην Ευρώπη και με τη χρήση αεροσκαφών για τη μεταφορά υπόπτων για τρομοκρατική δράση μεταξύ χωρών προκειμένου να ανακριθούν με τη χρησιμοποίηση βασανιστηρίων και κακομεταχείρισης. Αυτές οι αναφορές αποτέλεσαν την αφορμή μιας συζήτησης ανάμεσα στους Υπουργούς Εξωτερικών της Ευρωπαϊκής Ένωσης στο Συμβούλιο Γενικών Υποθέσεων της 21ης Νοεμβρίου. Ως αποτέλεσμα, η Προεδρία απηύθυνε επιστολή στις 20 Νοεμβρίου προς την Υπουργό Εξωτερικών των ΗΠΑ, Κοντολίζα Ράις, εξ ονόματος των εταίρων της Ευρωπαϊκής Ένωσης, ζητώντας να μάθει τις απόψεις της κυβέρνησης των Ηνωμένων Πολιτειών για αυτούς τους ισχυρισμούς.
<P>
Στις 5 Δεκεμβρίου, η Υπουργός Εξωτερικών των Ηνωμένων Πολιτειών έκανε μια εκτενή δημόσια δήλωση σχετικά με το θέμα ενόψει της επίσκεψής της στην Ευρώπη. Η Προεδρία διαβίβασε αυτή την απάντηση στους συναδέλφους της Ευρωπαϊκής Ένωσης και εγώ έδωσα σήμερα ένα αντίγραφο της απάντησης στον Πρόεδρο, κ. Borrel Fontelles.
<P>
Η ευρωπαϊκή στρατηγική ασφάλειας που εγκρίθηκε το 2003 τόνισε ότι η υπερεθνική τρομοκρατία και η μη διάδοση των όπλων μαζικής καταστροφής δημιουργούν μια απειλή που δεν μπορούμε να αγνοήσουμε. Εντούτοις, παράλληλα, στην αναζήτηση απαντήσεων σε αυτές τις νέες προκλήσεις, είναι ουσιώδες να διασφαλίζεται ο σεβασμός στο κράτος δικαίου και στα ανθρώπινα δικαιώματα των ατόμων.
<P>
Η δήλωση της Υπουργού Εξωτερικών, κ. Ράις, στις 5 Δεκεμβρίου καθιστά σαφές ότι η πολιτική της κυβέρνησης των Ηνωμένων Πολιτειών είναι να συμμορφώνεται με τη Σύμβαση του ΟΗΕ κατά των Βασανιστηρίων, ότι η κυβέρνηση των Ηνωμένων Πολιτειών συμμορφώνεται με το σύνταγμά της, με τους νόμους της και με τις υποχρεώσεις της που απορρέουν από τη Συνθήκη. Συνεχίζει λέγοντας ότι οι πράξεις σωματικών ή πνευματικών βασανιστηρίων απαγορεύονται ρητά, ότι η κυβέρνηση των Ηνωμένων Πολιτειών δεν επιτρέπει ή συγχωρεί τον βασανισμό κρατουμένων και ότι τα βασανιστήρια και η συμμετοχή στη διάπραξη βασανιστηρίων αποτελούν εγκλήματα σύμφωνα με τη νομοθεσία των ΗΠΑ οπουδήποτε στον κόσμο και αν διαπράττονται.
<P>
Το Συμβούλιο χαιρετίζει αυτή τη δήλωση. Είναι σωστό να γίνονται σεβαστά τα λόγια μιας άλλης κυρίαρχης κυβέρνησης –τα οποία εκφράζονται με τόση σαφήνεια για ένα τόσο σημαντικό θέμα– στο πλαίσιο μιας ευρύτερης συζήτησης για την ισορροπία ανάμεσα στην ασφάλεια και στην ελευθερία. Ως Υπουργός Εξωτερικών, η ίδια η κ. Ράις δήλωσε στις 5 Σεπτεμβρίου ότι η συζήτηση στο εσωτερικό και μεταξύ δημοκρατιών είναι φυσική και υγιής. Αυτό πρέπει να είναι σωστό και το Κοινοβούλιο μπορεί και πρέπει να συνδράμει σε αυτή τη συζήτηση.
<P>
Περιμένω να ακούσω τις απόψεις σας και τις απόψεις του Επιτρόπου Frattini σχετικά με αυτό το σημαντικό θέμα. 
<SPEAKER ID="93" LANGUAGE="IT" NAME="Franco Frattini," AFFILIATION="Αντιπρόεδρος της Επιτροπής">
<P>
Όπως είπε προ ολίγου ο κ. Alexander, δεχθήκαμε με ικανοποίηση τη δήλωση της αμερικανίδας Υπουργού Εξωτερικών κ. Κοντολίζα Ράις, η οποία επιβεβαίωσε ότι οι Ηνωμένες Πολιτείες δεν ανέχονται, αλλά αντιθέτως τιμωρούν τα βασανιστήρια τόσο επί του αμερικανικού εδάφους όσο και εκτός των συνόρων τους, σε κάθε σημείο του πλανήτη. Όπως καταλαβαίνετε, πρόκειται για μια δεσμευτική δήλωση όσον αφορά συγκεκριμένες συμπεριφορές. Στις Ηνωμένες Πολιτείες –και αυτή είναι η απόδειξη της μεγάλης αμερικανικής δημοκρατίας– ξεκίνησε μια δημόσια συζήτηση στο Κογκρέσο, στη Γερουσία και στον αμερικανικό Τύπο και το γεγονός αυτό θα πρέπει να μας προβληματίσει και να μας απασχολήσει, καθώς η Ευρώπη συμμετέχει σε αυτήν τη διεθνή συζήτηση για ένα τόσο μεγάλο ζήτημα.
<P>
Εχθές, συναντήθηκα με τον Γενικό Γραμματέα του Συμβουλίου της Ευρώπης. Στη συνάντησή μας επιβεβαίωσα την υποστήριξη της Επιτροπής και εμού προσωπικώς στην έρευνα που ξεκίνησε σύμφωνα με το άρθρο 52 της Ευρωπαϊκής Σύμβασης Ανθρωπίνων Δικαιωμάτων στις 46 χώρες μέλη του Συμβουλίου της Ευρώπης. Επιβεβαίωσα επίσης στον κ. Davis την αμέριστη υποστήριξη της Επιτροπής στη δεύτερη έρευνα που ξεκίνησε παραλλήλως η Κοινοβουλευτική Συνέλευση του Συμβουλίου της Ευρώπης. Ο εισηγητής της, κ. Marty, αξίζει δημόσιας αναγνώρισης για το έργο που επιτελεί. Όπως πιθανώς θα γνωρίζετε, ο Γενικός Γραμματέας θα ολοκληρώσει την έρευνα στις 21 Φεβρουαρίου 2006 και ο κ. Marty θα παρουσιάσει ενώπιον της Κοινοβουλευτικής Συνέλευσης του Συμβουλίου της Ευρώπης μια πρώτη αναφορά σχετικά με την έρευνά του εντός του Ιανουαρίου του 2006.
<P>
Μέσω των Επιτρόπων Barrot και Ferrero-Waldner ζήτησα να τεθούν στη διάθεση του Συμβουλίου της Ευρώπης για την έρευνά του, τα στοιχεία του Eurocontrol σχετικά με τα σχέδια πτήσεων στην Ευρώπη και όλα τα πιθανά χρήσιμα στοιχεία που συγκέντρωσε το Ευρωπαϊκό Κέντρο Δορυφορικής Παρακολούθησης.
<SPEAKER ID="94" LANGUAGE="DE" NAME="Hans-Gert Poettering," AFFILIATION="εξ ονόματος της Ομάδας PPE-DE">
<P>
Ο εισηγητής της κοινοβουλευτικής συνέλευσης του Συμβουλίου της Ευρώπης, ο Ελβετός βουλευτής Dick Marty, ανακοίνωσε χθες σε μία μεγάλη γερμανική εφημερίδα ότι οι πληροφορίες που διαθέτει μέχρι τώρα ενισχύουν την εντύπωσή του ότι υπάρχουν πολίτες που μεταφέρθηκαν παράνομα σε ευρωπαϊκές χώρες και κρατήθηκαν προσωρινά εκεί. Ο κ. Marty είπε επί λέξει: «Πρέπει να σημειωθεί ότι οι Ηνωμένες Πολιτείες δεν διέψευσαν ποτέ τυπικά αυτές τις κατηγορίες». Επικροτούμε τη δήλωση της Υπουργού Εξωτερικών των ΗΠΑ ότι οι ΗΠΑ δεν δέχονται τα βασανιστήρια, όμως αυτό δεν αποτελεί απόδειξη για το ότι δεν έγιναν απαγωγές προσώπων και για τον λόγο αυτόν απαιτούμε διευκρινίσεις και διαφάνεια. Για εμάς είναι καθοριστικό να λάμψει η αλήθεια.
<P>
Πρέπει τώρα να διευκρινιστεί τι συνέβη στην πραγματικότητα, παρ’ όλη όμως την κριτική ως προς τις μυστικές υπηρεσίες, πρέπει να πούμε πως τις χρειαζόμαστε. Χρειαζόμαστε και τις αμερικανικές μυστικές υπηρεσίες, και τη CIA, γιατί γνωρίζουμε ότι η CIA και αυτές οι μυστικές υπηρεσίες μάς βοηθούν. Όταν π.χ. –όπως συνέβη τώρα– απάγεται μία Γερμανίδα στο Ιράκ, χρειαζόμαστε την υποστήριξη των μυστικών υπηρεσιών. Λέω όμως πολύ αποφασιστικά και σταθερά ότι και οι μυστικές υπηρεσίες πρέπει να στηρίζονται στο δίκαιο. Η ανθρώπινη αξιοπρέπεια και τα ανθρώπινα δικαιώματα αξίζουν για μας περισσότερο από οτιδήποτε άλλο. Πρέπει να διαμαρτυρόμαστε όταν προσβάλλονται και όταν δεν είναι σαφές αν συνέβη κάτι τέτοιο, πρέπει να δρομολογούμε έρευνες. Γι’ αυτό, η Ομάδα μας τάσσεται υπέρ μίας στενής συνεργασίας με την κοινοβουλευτική συνέλευση του Συμβουλίου της Ευρώπης και υπέρ της ενδεχόμενης σύστασης μίας προσωρινής επιτροπής που θα συμβάλει στην υπεράσπιση των ανθρωπίνων δικαιωμάτων και της ανθρώπινης αξιοπρέπειας.
<SPEAKER ID="95" LANGUAGE="DE" NAME="Martin Schulz," AFFILIATION="εξ ονόματος της Ομάδας PSE">
<P>
   Κύριε Πρόεδρε, κυρίες και κύριοι, συμφωνώ με τον κ. Poettering ότι χρειαζόμαστε διευκρινίσεις και δεν πρέπει να καταδικάζουμε εκ των προτέρων. Κατά βάση πρόκειται για το αν όργανα της Ευρωπαϊκής Ένωσης ή των κρατών μελών της συμμετείχαν ενεργά ή παθητικά στη δημιουργία παράνομων φυλακών και στη χρησιμοποίηση στις εν λόγω φυλακές μεθόδων ανάκρισης που πρέπει να χαρακτηριστούν βασανιστήρια.
<P>
Ωστόσο –και εδώ δίνω απόλυτα δίκιο στον κ. Frattini– δεν είναι καθήκον του Ευρωπαϊκού Κοινοβουλίου να εξετάσει ένα επιμέρους κράτος μέλος ή μία επιμέρους υποψήφια χώρα, αλλά το σημαντικό είναι να αποκτήσουμε μια γενική εικόνα της κατάστασης στην Ευρώπη. Το καλύτερο μέρος για να γίνει αυτό είναι το Ευρωπαϊκό Κοινοβούλιο.
<P>
Προβαίνοντας όμως σε αυτήν την εξέταση δεν μπορούμε να αγνοήσουμε τις εμπειρίες του παρελθόντος. Έχετε δίκιο, κύριε Poettering, χρειαζόμαστε τις μυστικές υπηρεσίες, είναι όμως πιο αναγκαίο παρά ποτέ να εφαρμόζουν σύγχρονες μεθόδους έρευνας. Ο καθένας ξέρει ότι είναι απαραίτητη η διάβρωση οργανώσεων που με τις πράξεις τους στοχεύουν στην υπονόμευση και την καταστροφή του συστήματος αξιών μας, που δεν τις τρομάζει η καταστροφή αξιών και ανθρώπινων ζωών. Επίσης, ο καθένας ξέρει ότι αυτές οι οργανώσεις δεν μπορούν να καταπολεμηθούν μόνο από την τροχαία. Ακόμα, ο καθένας ξέρει ότι οι μυστικές υπηρεσίες, δυστυχώς, δεν εργάζονται με διαφάνεια – γι’ αυτό άλλωστε ονομάζονται μυστικές υπηρεσίες. Και ο καθένας ξέρει επίσης ότι κατά καιρούς είναι απαραίτητο να εργάζονται με μυστικότητα. Όμως ο καθένας ξέρει επίσης ότι οι ΗΠΑ και η σημερινή τους κυβέρνηση δεν τηρούν πάντα πιστά το διεθνές δίκαιο.
<P>
Επομένως, ας μην καταδικάζουμε εκ των προτέρων, αλλά ας παραθέσουμε απλά ερωτήσεις, στις οποίες περιμένουμε να λάβουμε σαφείς απαντήσεις. Λέω στον κ. Poettering ότι θα ζητήσουμε, όχι «αν χρειαστεί», αλλά συγκεκριμένα σήμερα στη διάσκεψη των προέδρων τη σύσταση προσωρινής επιτροπής για τη διερεύνηση αυτής της υπόθεσης. Θεωρώ δεδομένο ότι το αίτημα αυτό θα εγκρίνει και η Ομάδα του ΕΛΚ και όλες οι άλλες Ομάδες. 
<SPEAKER ID="96" LANGUAGE="EN" NAME="Sarah Ludford," AFFILIATION="εξ ονόματος της Ομάδας ALDE.">
<P>
   Κύριε Πρόεδρε, ο ερευνητής του Συμβουλίου της Ευρώπης, κ. Dick Marty, χαρακτήρισε τους ισχυρισμούς για παράνομες έκτακτες εκδόσεις αξιόπιστους. Αν καταλήξει στο συμπέρασμα ότι είναι πραγματικοί, το ερώτημα για εμάς είναι ποιος είναι ο βαθμός συνενοχής των κυβερνήσεων της ΕΕ. Όλες το αρνούνται βαρύγδουπα, αλλά αυτό δεν έχει ικανοποιήσει όσους εξέφρασαν ανησυχία ή απέτρεψαν εκκλήσεις για κοινοβουλευτικές ή δικαστικές έρευνες σε μια σειρά ευρωπαϊκών χωρών. Δεν είναι να απορεί κανείς που οι ΗΠΑ είναι ενοχλημένες από τις προσπάθειες των ευρωπαϊκών κυβερνήσεων να αποφύγουν τις ευθύνες και χαίρομαι που ο Προεδρεύων του Συμβουλίου μίλησε για ανάληψη ευθυνών. Η Υπουργός Εξωτερικών Ράις επεσήμανε την περασμένη εβδομάδα ότι οι ΗΠΑ σεβάστηκαν την κυριαρχία των άλλων χωρών. Αυτό σημαίνει: «μην κουνάτε τη βάρκα, παιδιά – είμαστε όλοι μέσα».
<P>
Ένα ρεαλιστικό σενάριο είναι ότι, ως άμεσο επακόλουθο της 11ης Σεπτεμβρίου, εύλογα πρόθυμες να προσφέρουν βοήθεια στις ΗΠΑ για τον εντοπισμό των δραστών αυτού του αποτρόπαιου εγκλήματος, οι ευρωπαϊκές κυβερνήσεις πρόσφεραν βοήθεια με τη μορφή πληροφοριών και εγκαταστάσεων στη σύμμαχο χώρα. Εντούτοις, με το πέρασμα των ετών, έπεσαν βαθύτερα στον βούρκο της παρανομίας. Μόνο προχωρώντας σε κάθαρση και κάνοντας μια νέα αρχή βασισμένη στον πραγματικό σεβασμό του κράτους δικαίου μπορούμε να πείσουμε τους πολίτες μας ότι δεν θυσιάζουμε τις αρχές μας.
<P>
Το πρόβλημα είναι ότι ζούμε σε έναν κόσμο όπως αυτόν της Αλίκης στη Χώρα των Θαυμάτων. Ο Προεδρεύων είπε ότι οι δηλώσεις της Υπουργού Εξωτερικών Ράις την περασμένη εβδομάδα πρέπει να θεωρηθούν ότι έχουν αντίκρισμα. Ωστόσο, αν οι ΗΠΑ δεν ανέχονται τα βασανιστήρια εντός ή εκτός των Ηνωμένων Πολιτειών, γιατί επιμένουν στην τροπολογία McCain; Γιατί είχαμε τόσες αλλαγές από την κυβέρνηση Μπους, με τον επαναπροσδιορισμό των βασανιστηρίων ώστε να μην καλύπτουν τον εικονικό πνιγμό, το παρατεταμένο δέσιμο με αλυσίδες ή την τεχνητή υποθερμία; Η δήλωση της Υπουργού Ράις προκάλεσε περισσότερα ερωτήματα από αυτά που απάντησε.
<P>
Χαιρετίζω τη δήλωση του κ. Frattini ότι έχουμε καθήκον να διενεργήσουμε έρευνα. Χαιρετίζω επίσης την προσφορά βοήθειας που πρότεινε προς το Συμβούλιο της Ευρώπης. Το Κοινοβούλιο πρέπει να αποφύγει την αλληλοεπικάλυψη με την έρευνα του Dick Marty. Ωστόσο, χρειαζόμαστε έναν μηχανισμό για τη σύνδεση όλων των στοιχείων και αυτό σημαίνει μια προσωρινή επιτροπή. Έτσι θα μπορέσουμε να αξιολογήσουμε, σύμφωνα με το άρθρο 7 της Συνθήκης για την Ευρωπαϊκή Ένωση, τα στοιχεία που θα προκύψουν.
<P>
Χαιρετίζω επίσης τη δήλωση του κ. Frattini ότι η διαπίστωση της αλήθειας θα ενισχύσει την προσπάθειά μας για την καταπολέμηση της τρομοκρατίας υποστηρίζοντας τις αξίες μας. Συμφωνώ με τον κ. Poettering –αυτό δεν συμβαίνει συχνά– ότι δεν πρόκειται για αντιαμερικανικό σχέδιο. Η παροχή βοήθειας για να σωθεί η Αμερική και η Ευρώπη από τις καταστροφικές πολιτικές της κυβέρνησης Μπους αποτελεί φιλοαμερικανική ενέργεια. 
<SPEAKER ID="97" LANGUAGE="" NAME="Πρόεδρος." AFFILIATION="">
<SPEAKER ID="98" LANGUAGE="NL" NAME="Kathalijne Maria Buitenweg," AFFILIATION="εξ ονόματος της Ομάδας Verts/ALE">
<P>
   . – Κύριε Πρόεδρε, ο κ. Alexander δηλώνει ότι πιστεύει στα οφέλη μιας συζήτησης βάσει στοιχείων, όμως το πρόβλημα είναι ότι δεν έχουμε πολλά στοιχεία στα οποία να μπορούμε να στηριχθούμε. Δηλώνετε ότι σας ικανοποιούν πλήρως οι απαντήσεις της κ. Κοντολίζα Ράις· ίσως λοιπόν να θέλετε να μας ανακοινώσετε τους λόγους για τους οποίους κατάφερε να σας πείσει τόσο εύκολα. Αντιλαμβάνομαι ότι δεν επιθυμείτε μια διπλωματική αντιπαράθεση, όμως ποια είναι τώρα η στρατηγική σας για την ανακάλυψη της αλήθειας; Αυτό θέλω να μας πείτε.
<P>
Οι Ηνωμένες Πολιτείες ισχυρίζονται ότι δεν ανέχονται τα βασανιστήρια, αλλά, όπως ρώτησε προηγούμενος ομιλητής, είναι δυνατόν να μην θεωρείται βασανιστήριο το να οδηγείται ένα άτομο στο σημείο σχεδόν του πνιγμού; Η κ. Ludford επικαλέστηκε επ’ αυτού την τροπολογία McCain. Δεν είναι δυνατόν να επιτρέψουμε να μας παρασύρει κάποιο αμερικανικό ευφυολόγημα. Κάτι τέτοιο θα ήταν απαράδεκτο.
<P>
Παρότι ο Επίτροπος κ. Frattini μας εξήγησε λεπτομερώς τις νομικές διαδικασίες, θα ανακαλύψουμε την αλήθεια εν ευθέτω χρόνω. Αν κινδυνεύουν οι θεμελιώδεις αξίες της Ευρώπης, οφείλουμε να αντιδράσουμε. Μπορούμε, άλλωστε, να συστήσουμε μια προσωρινή επιτροπή, αντίστοιχη της επιτροπής που λειτούργησε με θαυμάσιο τρόπο στην υπόθεση του Echelon. Αν θέλουμε, μπορούμε ανά πάσα στιγμή να αποφασίσουμε αργότερα να τη μετατρέψουμε σε κοινοβουλευτική εξεταστική επιτροπή. Ορισμένοι συνάδελφοι συλλέγουν ήδη υπογραφές προς αυτή την κατεύθυνση, αλλά, όπως διαπιστώσαμε στην περίπτωση της επιτροπής για το Echelon, ακόμη και μια τέτοια προσωρινή επιτροπή δίνει το έναυσμα για μια δυναμική αναζήτηση της αλήθειας, στο πλαίσιο της οποίας ο δημόσιος διάλογος ενθαρρύνει τους ανθρώπους να εκφραστούν ελεύθερα, γεγονός που σημαίνει ότι η κοινή γνώμη ενημερώνεται και οι πολιτικοί υποχρεώνονται να μην περιοριστούν απλώς στο να επιβεβαιώνουν την εμπιστοσύνη τους στις ΗΠΑ προκειμένου να ικανοποιήσουν κάποιον υπουργό τους. 
<SPEAKER ID="99" LANGUAGE="IT" NAME="Giusto Catania," AFFILIATION="εξ ονόματος της Ομάδας GUE/NGL">
<P>
   Κύριε Πρόεδρε, κυρίες και κύριοι, θα ήθελα να ενημερώσω τον κ. Alexander ότι σήμερα δεν συζητάμε για την καταπολέμηση της τρομοκρατίας, αλλά για εκατοντάδες πτήσεις σε όλη την Ευρώπη, για απαγωγές και βασανιστήρια ευρωπαίων πολιτών ή προσφύγων από τη CIA και για μεθόδους βασανιστηρίων που εφαρμόζονται σε φυλακές επί ευρωπαϊκού εδάφους.
<P>
Όλα αυτά έχουν προκύψει ήδη από ορισμένα στοιχεία της έρευνας του Συμβουλίου της Ευρώπης και ορθώς ο Επίτροπος Frattini μας ζητά να ερευνήσουμε σε βάθος τα γεγονότα αυτά, προκειμένου να φθάσουμε στις αποδείξεις.
<P>
Υπάρχει μια χαρακτηριστική περίπτωση, η οποία εμπεριέχει όλα αυτά τα στοιχεία και αποδεικνύει ότι υπάρχουν οι αποδείξεις για όλες αυτές τις υποθέσεις. Πρόκειται για την περίπτωση του Abu Omar, ο οποίος απήχθη στο κέντρο του Μιλάνου από πράκτορες της CIA, μεταφέρθηκε σε μια αμερικανική βάση στην Ιταλία όπου υπεβλήθη σε βασανιστήρια επί 12 ώρες για να μεταφερθεί εν συνεχεία στην Αίγυπτο όπου κρατήθηκε και βασανίσθηκε επί ένα και πλέον έτος. Τελικά αποφυλακίσθηκε, αφού τον απείλησαν να μην αποκαλύψει τις καταχρήσεις και τα βασανιστήρια στα οποία υπεβλήθη. Δεν υπάκουσε και εξαφανίσθηκε μετά από 22 ημέρες χωρίς να αφήσει κανένα ίχνος.
<P>
Όλα αυτά αποδεικνύονται από το γεγονός ότι οι πράκτορες της CIA που διέπραξαν την απαγωγή άφησαν κάποια ίχνη: κινητά τηλέφωνα που αναγνωρίσθηκαν, κλήσεις προς τα σπίτια τους και προς το γενικό στρατηγείο της CIA, πληρωμές ξενοδοχείων με πιστωτικές κάρτες και στοιχεία στον υπολογιστή με τη διαδρομή που ακολούθησε το αυτοκίνητο.
<P>
Θεωρώ πως όλα αυτά τα στοιχεία πρέπει να μελετηθούν σε βάθος. Εκκρεμούν 22 εντάλματα σύλληψης πρακτόρων της CIA και ακόμη περιμένουμε από την ιταλική κυβέρνηση να διαβιβάσει τις αιτήσεις έκδοσης.
<P>
Είναι προφανές, συνεπώς, ότι οι ιταλικές αρχές γνώριζαν την περίπτωση Abu Omar, όπως είναι επίσης προφανές ότι πολλές ευρωπαϊκές κυβερνήσεις γνωρίζουν αυτές τις υποθέσεις. Πράγματι, όπως προβλέπει η συμφωνία που υπέγραψαν τον Ιανουάριο του 2003 στην Αθήνα οι Ηνωμένες Πολιτείες και η Ευρωπαϊκή Ένωση, θα πρέπει να ενισχυθεί η χρήση χώρων διέλευσης για τη μεταφορά αλλοδαπών εγκληματιών.
<SPEAKER ID="100" LANGUAGE="NL" NAME="Johannes Blokland," AFFILIATION="εξ ονόματος της Ομάδας IND/DEM">
<P>
Η κυβέρνηση Μπους παρουσιάζει βεβαίως ορισμένες ελλείψεις όσον αφορά τη διαφάνεια του συστήματος κράτησης, καθώς οι κρατούμενοι μπορεί να μείνουν φυλακισμένοι επί σειρά ετών χωρίς την παρέμβαση των δικαστικών αρχών, ενώ δεν είναι επίσης σαφείς οι μέθοδοι που χρησιμοποιούνται κατά την ανάκρισή τους. Καλώ, συνεπώς, τις Ηνωμένες Πολιτείες να σεβαστούν τις αρχές του κράτους δικαίου. Ο γερουσιαστής McCain ορθώς κατέθεσε τροπολογία με την οποία ζήτησε τον ακριβέστερο καθορισμό των κανόνων ανάκρισης. Θα ήταν καλό για τον Πρόεδρο Μπους αν δεν χρησιμοποιούσε το δικαίωμα αρνησικυρίας που διαθέτει για να αντιταχθεί στην έγκρισή της. Ο αγώνας κατά της τρομοκρατίας είναι σκληρός, όμως οι αρχές του κράτους δικαίου, όπως ισχύουν στην Ευρωπαϊκή Ένωση και τις Ηνωμένες Πολιτείες, πρέπει να γίνουν σεβαστές. Σε συνεργασία με τις ΗΠΑ, η ΕΕ πρέπει να αναζητήσει τρόπους ενίσχυσης της αμοιβαίας εμπιστοσύνης. 
<SPEAKER ID="101" LANGUAGE="IT" NAME="Romano Maria La Russa," AFFILIATION="εξ ονόματος της Ομάδας UEN">
<SPEAKER ID="102" LANGUAGE="" NAME="Πρόεδρος." AFFILIATION="">
<SPEAKER ID="103" LANGUAGE="NL" NAME="Philip Claeys (NI )." AFFILIATION="">
<P>
   – Κύριε Πρόεδρε, η αντίδραση του Επιτρόπου Frattini στις πληροφορίες ότι η CIA μεταφέρει και ανακρίνει μυστικά ύποπτους για τρομοκρατία στην Ευρώπη ήταν άμεση, δυναμική και έντονη. Αν η Ευρωπαϊκή Ένωση αντιδρούσε με την ίδια ενεργητικότητα, δυναμισμό και ταχύτητα στον αγώνα κατά της ίδιας της τρομοκρατίας, όπως και έναντι των φερόμενων πτήσεων της CIA, θα κινούμασταν σίγουρα προς τη σωστή κατεύθυνση.
<P>
Είναι, βεβαίως, γεγονός ότι ο αγώνας κατά της τρομοκρατίας πρέπει να διεξάγεται εντός των ορίων που ορίζει ο νόμος, όμως η Ευρωπαϊκή Ένωση αντιμετωπίζει πρόβλημα αξιοπιστίας. Είμαστε πάντα πρόθυμοι να τηρήσουμε ενός λεπτού σιγή προς τιμήν των θυμάτων τρομοκρατικών ενεργειών, όπως της Μαδρίτης και του Λονδίνου, ακόμη και της 11ης Σεπτεμβρίου στη Νέα Υόρκη και την Ουάσινγκτον· όταν, όμως, τίθεται το θέμα της λήψης μέτρων και της ανάληψης δράσης προκειμένου να συμβάλουμε ενδεχομένως στην πρόληψη παρόμοιων τρομοκρατικών επιθέσεων στο μέλλον, δεν πράττουμε το καθήκον μας, καθώς ενδιαφερόμαστε κυρίως για τη διασφάλιση των δικαιωμάτων των υπόπτων για τρομοκρατία. Εξυπακούεται ότι αυτή η επιλεκτική αγανάκτηση του Ευρωπαϊκού Κοινοβουλίου είναι άστοχη.
<SPEAKER ID="104" LANGUAGE="PL" NAME="Barbara Kudrycka (PPE-DE )." AFFILIATION="">
<P>
Στις 11 Σεπτεμβρίου 2001, μια ομάδα τρομοκρατών κήρυξε πόλεμο στον πολιτισμό μας και στις ιουδαιοχριστιανικές αξίες στις οποίες στηρίζεται. Η Αμερική ανταποκρίθηκε στην πρόκληση περιορίζοντας την ισχύ των θανάσιμων σχεδίων των τρομοκρατικών οργανώσεων. Δεν πρέπει να λησμονούμε ότι ο αγώνας κατά των φανατικών τρομοκρατών δεν είναι απλώς ένα σύντομο επεισόδιο, αλλά μια κατάσταση η οποία θα συνεχιστεί επί δεκαετίες. Μετά τις επιθέσεις στη Μαδρίτη και το Λονδίνο, η Ευρώπη μετείχε στον αγώνα προτείνοντας δυναμικούς τρόπους αντίδρασης οι οποίοι θα είναι αποτελεσματικοί στον αγώνα κατά της τρομοκρατίας, αλλά συγχρόνως θα εγγυώνται τον σεβασμό των θεμελιωδών δικαιωμάτων και των ελευθεριών του ατόμου. Αυτό περιλαμβάνει επίσης τα δικαιώματα και τις ελευθερίες των τρομοκρατών. Ενόψει των ανωτέρω, δεν έπρεπε να έχουν χρησιμοποιηθεί στο παρελθόν και δεν πρέπει να χρησιμοποιηθούν στο μέλλον βασανιστήρια σε κανένα κράτος μέλος της ΕΕ. Συνεπώς, θα υπερψηφίσουμε την πρόταση σύστασης προσωρινής επιτροπής για τη διερεύνηση των θεμάτων που άπτονται της εικαζόμενης μεταφοράς και κράτησης ή ακόμη και βασανισμού κρατουμένων σε κράτη μέλη της ΕΕ. Συγχρόνως, όμως, είναι απαραίτητο να σημειωθεί ότι το έργο της εν λόγω επιτροπής δεν πρέπει να ενισχύσει τα αντιαμερικανικά αισθήματα στην Ευρώπη, ενώ τα συμπεράσματα και τα ευρήματά της δεν πρέπει να θεωρούνται εκ των προτέρων δεδομένα.
<SPEAKER ID="105" LANGUAGE="DE" NAME="Hannes Swoboda (PSE ). –" AFFILIATION="">
<P>
   Κύριε Πρόεδρε, σήμερα ψηφίσαμε εδώ στο Σώμα μία νομική διάταξη που είναι πολύ σημαντική για την καταπολέμηση της τρομοκρατίας. Χάρη στην καλή συνεργασία με τη βρετανική Προεδρία του Συμβουλίου και με τους συναδέλφους μας στην επιτροπή, ιδίως δε με την συντονίστριά μας Martine Roure, η συντριπτική πλειοψηφία των σοσιαλδημοκρατών υποστήριξε αυτόν τον νόμο ως σημαντικό όπλο για την καταπολέμηση της τρομοκρατίας. Ωστόσο, είμαστε αποφασισμένοι να αντιταχθούμε σε κάθε είδος βασανιστηρίων.
<P>
Με παραξενεύει ότι τόσο ο κ. Alexander όσο και ο Επίτροπος Frattini και ο μελλοντικός πρόεδρος του Συμβουλίου καγκελάριος Schüssel αρκούνται στις λιγοστές εξηγήσεις της κ. Ράις για να πιστέψουν ότι δεν διεξάγονται βασανιστήρια από τους Αμερικανούς. Εγώ θέλω να δω συγκεκριμένες αποδείξεις γι’ αυτό. Έχετε όλοι ακούσει για το Γκουαντάναμο και για τον γερουσιαστή McCain, που ασφαλώς δεν είναι τρελός, αλλά διεξάγει έναν εξειδικευμένο και τεκμηριωμένο αγώνα κατά των βασανιστηρίων, ειδικά αυτών που διεξάγονται από τις ΗΠΑ. Ως εκ τούτου, είναι σημαντικό να εξετάσουμε εδώ στο Σώμα εξονυχιστικά τα γεγονότα και να ερευνήσουμε χωρίς προκατάληψη και χωρίς να καταδικάζουμε εκ των προτέρων, αλλά και χωρίς να κοιτάμε αλλού και να μην βλέπουμε την πραγματικότητα, αν έγιναν τέτοιες ενέργειες και σε ευρωπαϊκό έδαφος –από τις απαγωγές ως τα βασανιστήρια.
<P>
Η τελευταία μου παρατήρηση αφορά τη σχέση με τις ΗΠΑ. Εδώ συμφωνώ με την κ. Kudrycka. Όταν αγωνιζόμαστε ενάντια στα βασανιστήρια, αγωνιζόμαστε υπέρ εκείνης της Αμερικής που είναι όπως εμείς κατά των βασανιστηρίων – και πιστεύω ότι αυτό αφορά την πλειοψηφία της Αμερικής, την οποία εκφράζουν οπωσδήποτε άνθρωποι σαν τον γερουσιαστή McCain. Ο αγώνας είναι κοινός: η Ευρώπη και οι ΗΠΑ όχι μόνο κατά της τρομοκρατίας, αλλά και κατά των βασανιστηρίων. 
<SPEAKER ID="106" LANGUAGE="FR" NAME="Jean-Marie Cavada (ALDE ). –" AFFILIATION="">
<P>
Πρώτον, πρέπει να εξετάσουμε το θέμα των εκτάκτων παραδόσεων. Οι Ηνωμένες Πολιτείες έχουν εφαρμόσει αυτή την πρακτική σε υπόπτους για τρομοκρατία; Μπορεί αυτή η πρακτική να θεωρηθεί νόμιμη, αν ω μη γένοιτο έχει εφαρμοστεί στο έδαφος της Ευρωπαϊκής Ένωσης; Σε αυτές τις περιπτώσεις, πρέπει να έχουμε κατά νου το άρθρο 6 της Συνθήκης για την Ευρωπαϊκή Ένωση, τα άρθρα 2, 3, 6 και 8 της Ευρωπαϊκής Σύμβασης για την προάσπιση των δικαιωμάτων του ανθρώπου και των θεμελιωδών ελευθεριών, ιδιαίτερα σε θέματα νομικών εγγυήσεων, αλλά επίσης τις διατάξεις της συμφωνίας μεταξύ των Ηνωμένων Πολιτειών και της Ευρωπαϊκής Ένωσης για τη νομική συνεργασία σε ποινικές υποθέσεις και σε θέματα έκδοσης υπόδικων, καθώς και τις σχετικές με αυτά διμερείς συμφωνίες. Οφείλουμε, όταν εξετάζουμε αυτό το θέμα, να λαμβάνουμε υπόψη τα προβλήματα που ανέκυψαν με τις παράνομες κρατήσεις και τη μεταχείριση των κρατουμένων.
<P>
Δεύτερον, αυτή η πρακτική έλαβε χώρα στο έδαφος της ΕΕ από την 1η Ιανουαρίου 2002; Οργανώθηκαν πτήσεις για τη μεταφορά υπόπτων για τρομοκρατικές πράξεις; Πού έγινε η κράτησή τους; Ποιο ήταν το νομικό καθεστώς τους; Για να βοηθηθεί στην απάντηση όλων αυτών των ερωτήσεων, η Επιτροπή Πολιτικών Ελευθεριών διαθέτει, βάσει του παραρτήματος 6 του Κανονισμού που ορίζει τις εξουσίες και τις αρμοδιότητές της, νομική βάση για την ενεργοποίηση του συστήματος συναγερμού σε περίπτωση κινδύνου παραβίασης θεμελιωδών δικαιωμάτων· μπορεί λοιπόν να αρχίσει να εργάζεται αν οι πολιτικές ομάδες της δώσουν τη δυνατότητα να εργαστεί σε συμφωνία με το Συμβούλιο της Ευρώπης ή, σε κάθε περίπτωση, να συνεργαστεί με την προσωρινή επιτροπή η οποία θα συσταθεί. Ωστόσο, θα σας παρακαλούσα να μην περιμένετε. 
<SPEAKER ID="107" LANGUAGE="DE" NAME="Cem Özdemir (Verts/ALE ). –" AFFILIATION="(Χειροκροτήματα)">
<P>
   Κύριε Πρόεδρε, κυρίες και κύριοι, το αργότερο μετά από τις τρομακτικές φωτογραφίες του Αμπού Γκράιμπ ξέσπασε και στις ΗΠΑ μία συζήτηση για το τι επιτρέπεται στον νόμιμο αγώνα κατά της τρομοκρατίας και τι όχι. Θα ήθελα να επαναλάβω εξ ονόματος της Ομάδας μου αυτό που είπαν οι άλλες Ομάδες. Επικροτούμε την παρέμβαση του γερουσιαστή McCain και άλλων στο αμερικανικό Κογκρέσο για την απαγόρευση των βασανιστηρίων. Τα βασανιστήρια δεν ταιριάζουν στην Αμερική, ταυτόχρονα όμως δεν έχουν θέση ούτε στην Ευρώπη και γι’ αυτό είναι θεμιτό να θέσουμε το ερώτημα γιατί για παράδειγμα μια χώρα σαν την Ελβετία αρνήθηκε σε επτά περιπτώσεις το δικαίωμα διέλευσης στρατιωτικών αεροπλάνων από τον εναέριο χώρο της, προφανώς επειδή υπήρχαν υποψίες για παράνομη μεταφορά κρατουμένων. Τι έγινε με τις άλλες χώρες; Ποιες πληροφορίες έχουν από τις μυστικές υπηρεσίες τους; Γιατί μέχρι σήμερα έχει αντιδράσει με συνέπεια μόνο το Υπουργείο Εξωτερικών της Δανίας απαγορεύοντας στον εναέριο χώρο του πράξεις που παραβιάζουν διεθνείς συνθήκες; Τι κάνουν οι υπόλοιπες ευρωπαϊκές χώρες;
<SPEAKER ID="108" LANGUAGE="DE" NAME="Sylvia-Yvonne Kaufmann (GUE/NGL ). –" AFFILIATION="(Χειροκροτήματα)">
<P>
   Κύριε Πρόεδρε, ο ερευνητής του Συμβουλίου της Ευρώπης Dick Marty δήλωσε χθες ότι επιβεβαιώνεται η υποψία πως η CIA έχει χρησιμοποιήσει πολλές φορές τον εναέριο χώρο και το έδαφος ευρωπαϊκών κρατών για τη μεταφορά κρατουμένων σε μυστικά μέρη για ανάκριση. Αυτό ενισχύει την πεποίθησή μου ότι το Σώμα πρέπει να συστήσει άμεσα μία επιτροπή για την εξέταση όλων των κατηγοριών.
<P>
Στη δημοσιότητα εκφράζονται σοβαρότατες κατηγορίες εναντίον των ΗΠΑ και εναντίον κρατών μελών της Ευρωπαϊκής Ένωσης σχετικά με απαγωγές και βασανισμούς ανθρώπων. Κύριε Επίτροπε, ζητήσατε αποδείξεις και θα ήθελα να ρωτήσω σχετικά αν δεν αποτελεί ήδη επαρκή απόδειξη η περίπτωση του γερμανού πολίτη Khaled El Masri. Μέχρι τώρα δεν υπήρξε η δέουσα αντίδραση ούτε από την κυβέρνηση των ΗΠΑ ούτε από τις εμπλεκόμενες ευρωπαϊκές κυβερνήσεις. Προς το συμφέρον των πολιτών μας, προς το συμφέρον της αξιοπιστίας της Ένωσης που εμφανίζεται διεθνώς ως υπέρμαχος του σεβασμού των ανθρωπίνων δικαιωμάτων, απαιτείται πλήρης διαλεύκανση του ζητήματος. Στην Ευρωπαϊκή Ένωση δεν πρέπει να υπάρχουν άβατα.
<SPEAKER ID="109" LANGUAGE="IT" NAME="Mario Borghezio (IND/DEM ). –" AFFILIATION=".">
<SPEAKER ID="110" LANGUAGE="EN" NAME="Eoin Ryan (UEN ). –" AFFILIATION="">
<P>
Είμαι φιλοαμερικανός, αλλά αυτό δεν σημαίνει ότι δεν θα ζητήσω εξηγήσεις από την κυβέρνηση των ΗΠΑ για την εικαζόμενη χρήση ευρωπαϊκών χωρών από τη CIA για τη μεταφορά, την παράνομη κράτηση ή/και τον βασανισμών κρατουμένων. Όλοι θα πρέπει να θυμηθούμε ότι αυτή η ιστορία ξεκίνησε στις Ηνωμένες Πολιτείες, όπου υπάρχει βαθιά ανησυχία σχετικά με το τι μπορεί να συμβαίνει. Θα πρέπει επίσης να θυμηθούμε ότι η Αμερική, όπως όλες οι χώρες της ΕΕ, επικύρωσε τις διεθνείς συμβάσεις για την προστασία των ανθρωπίνων δικαιωμάτων και την κατάργηση των βασανιστηρίων. Οι διατάξεις αυτών των συμβάσεων πρέπει να τηρούνται και δεν μπορούμε να τις αφήνουμε αυθαίρετα στην άκρη όταν δεν μας εξυπηρετούν.
<SPEAKER ID="111" LANGUAGE="PL" NAME="Ryszard Czarnecki (NI )." AFFILIATION="">
<P>
   – Κύριε Πρόεδρε, λέμε ναι στη σύσταση επιτροπής, αλλά όχι στην αντιαμερικανική υστερία. Αυτή είναι, με λίγα λόγια, η θέση μας όσον αφορά τον διορισμό ενός κοινοβουλευτικού σώματος για τη διερεύνηση των πληροφοριών που μεταδόθηκαν στα μέσα ενημέρωσης σχετικά με χώρους κράτησης της CIA στην Ευρώπη. Το θέμα αυτό πρέπει να διευκρινιστεί, αλλά προειδοποιώ ότι δεν πρέπει να χρησιμοποιηθεί ως εύκολο όπλο στον αγώνα κατά των κακών Αμερικανών. Πολύ σωστά υπερασπιζόμαστε τα ανθρώπινα δικαιώματα, όμως δεν πρέπει να καίγονται μαζί με τα ξερά και τα χλωρά. Πρέπει να διατηρήσουμε την αίσθηση του μέτρου και να διακρίνουμε μεταξύ καθεστώτων τα οποία στηρίζουν την ίδια την ύπαρξή τους στην ωμή παραβίαση των ανθρωπίνων δικαιωμάτων και χωρών στις οποίες τα ανθρώπινα δικαιώματα καταστρατηγούνται μόνον περιστασιακά.
<P>
Ο Επίτροπος κ. Frattini είναι πολύ καλός άνθρωπος, παρότι ενίοτε ίσως επιδεικνύει υπερβολικό ζήλο, και θέλω πάρα πολύ να πιστέψω τη δήλωσή του ότι δεν υπάρχουν τέτοιου είδους χώροι κράτησης στην Ευρώπη. Φοβούμαι, όμως, ότι πρέπει να ακούσουμε τις δηλώσεις ενός άλλου προσώπου σε αυτό το θέμα. Αναφέρομαι στον επικεφαλής της CIA, ο οποίος δεν διέψευσε τις πληροφορίες περί μυστικών φυλακών στην ήπειρό μας.
<SPEAKER ID="112" LANGUAGE="PT" NAME="Carlos Coelho (PPE-DE )." AFFILIATION="New York Times">
<P>
Πρέπει να αγωνιστούμε για τη ρητή καταδίκη κάθε ενέργειας η οποία ενδέχεται να συνιστά παραβίαση των ανθρωπίνων δικαιωμάτων, είτε είναι ταπείνωση, παράνομη φυλάκιση ή κράτηση φυλακισμένων χωρίς νομική προστασία. Επαινώ λοιπόν τον κ. Frattini για τη σαφήνεια με την οποία τοποθετήθηκε. Η ΕΕ, η οποία δημιούργησε, και ενισχύει διαρκώς, έναν χώρο ελευθερίας, ασφάλειας και δικαιοσύνης, δεν μπορεί να επιτρέψει τη διάπραξη ή τη διευκόλυνση τέτοιων παραβιάσεων στην επικράτειά της.
<P>
Στη συζήτηση έγινε αναφορά σε δηλώσεις της κ. Κοντολίζα Ράις, οι οποίες δεν αφήνουν περιθώρια αμφιβολιών. Το πρόβλημα είναι ότι μένουμε με τη δυσάρεστη εντύπωση ότι υπάρχουν δύο γραμμές στη ρητορική που αναπτύσσεται για το ίδιο θέμα: στο εσωτερικό της κυβέρνησης Μπους μοιάζει να υπάρχουν η γραμμή της κ. Rice και η γραμμή του κ. Cheney.
<P>
Στην εφημερίδα δημοσιεύθηκε την περασμένη εβδομάδα η πληροφορία ότι υπάρχουν βάσιμα στοιχεία σχετικά με βασανιστήρια από αμερικανούς ανακριτές, ενώ ΜΚΟ όπως το Παρατηρητήριο Ανθρωπίνων Δικαιωμάτων, η Αμερικανική Ένωση Πολιτικών Ελευθεριών και η οργάνωση Human Rights First έχουν καταγγείλει σοβαρά και ανησυχητικά περιστατικά.
<P>
Η θέση των Ηνωμένων Πολιτειών δυσχεραίνεται από τη συνέχιση της κατάστασης στο Γκουαντάναμο, από την άρνηση του Donald Rumsfeld να εγκρίνει μια ανθρωπιστική αποστολή των Ηνωμένων Εθνών, από τις αμφιβολίες που εξέφρασε σε πρόσφατη συνέντευξή του ο επικεφαλής της CIA, Peter Goss, όσον αφορά το κατά πόσον η ταπεινωτική μεταχείριση μπορεί να θεωρηθεί βασανιστήριο, ή από την απειλή του Προέδρου Μπους να ασκήσει δικαίωμα αρνησικυρίας έναντι της τροπολογίας McCain, η οποία θα απαγόρευε τη βάναυση, απάνθρωπη και ταπεινωτική μεταχείριση των κρατουμένων.
<SPEAKER ID="113" LANGUAGE="FR" NAME="Martine Roure (PSE ). –" AFFILIATION="">
<P>
   Κύριε Πρόεδρε, η έρευνα του Συμβουλίου της Ευρώπης για την ύπαρξη μυστικών αμερικανικών κέντρων κράτησης στην Ευρώπη δεν σημείωσε πρόοδο σε διάστημα πέντε εβδομάδων. Σύμφωνα με τον ελβετό κοινοβουλευτικό εισηγητή Dick Marty, όλα τα στοιχεία που έχουν συγκεντρωθεί τείνουν να ενισχύσουν την αξιοπιστία των ισχυρισμών, αλλά δεν κατόρθωσε να λάβει ακριβείς απαντήσεις στα ερωτήματά του. Καθήκον μας, λοιπόν, είναι, ως εκπρόσωποι των ευρωπαίων πολιτών, να ζητήσουμε τη διεξαγωγή έρευνας ώστε να διευκρινιστούν τα ακριβή στοιχεία, περίπτωση κατά περίπτωση, των περιστάσεων που ενδέχεται να αποδειχθούν παραβάσεις και παραβιάσεις των ανθρωπίνων δικαιωμάτων.
<P>
Αν οι πληροφορίες που ακούμε είναι ακριβείς, αυτό σημαίνει ότι έχουν διαπραχθεί σοβαρά αδικήματα στο έδαφος της ΕΕ. Όσον αφορά τα βασανιστήρια, ας αφήσουμε τις περιστροφές. Η CIA παραδέχεται ότι καταφεύγει στη στέρηση ύπνου, στην έκθεση στο ψύχος, στην ασφυξία. Αν αυτά δεν είναι βασανιστήρια τότε τι είναι; Αν υπάρχει παραδοχή ύπαρξης αυτών των κέντρων, θα ζητήσουμε την επιβολή αυστηρών κυρώσεων κατά των υπευθύνων. Αν, αντίθετα, οι φήμες αποδειχθούν αβάσιμες, οφείλουμε να άρουμε τις αμφιβολίες χάριν της αξιοπιστίας μας. Το θέμα αυτό αφορά όλα τα κράτη μέλη της ΕΕ και αυτό πρέπει να το έχουμε υπόψη.
<SPEAKER ID="114" LANGUAGE="FR" NAME="Bronisław Geremek (ALDE ). –" AFFILIATION="(Χειροκροτήματα)">
<P>
   Κύριε Πρόεδρε, θα ήθελα καταρχάς να πω ότι είναι πολύ σημαντικό να συσταθεί μια προσωρινή επιτροπή, όχι μόνο για να επιβεβαιώσουμε ότι η Ευρωπαϊκή Ένωση ανησυχεί εξαιρετικά για τον σεβασμό των ανθρωπίνων δικαιωμάτων, αλλά επίσης και για να χυθεί άπλετο φως σε αυτή την υπόθεση. Χαίρομαι που άκουσα τον κ. Alexander και τον κ. Frattini να δίνουν την άποψη της Ευρωπαϊκής Ένωσης, αλλά θα ήθελα επίσης να πω ότι έμεινα κατάπληκτος ακούγοντας τον Επίτροπο Frattini, καθώς και τους εκπροσώπους της Ευρωπαϊκής Επιτροπής, να επαναλαμβάνουν πιστά τις φήμες ότι, σε δύο χώρες της Ανατολικής Ευρώπης, την Πολωνία και τη Ρουμανία, υπήρχαν κέντρα κράτησης των αμερικανικών μυστικών υπηρεσιών.
<P>
Κυρίες και κύριοι, θα ήθελα να πω ότι, από όσα γνωρίζω, στην Πολωνία, από το 1989, δεν υπήρξαν στρατόπεδα κράτησης, αμερικανικά ή άλλα, στα οποία να υπάρχουν φυλακισμένοι που κρατούνταν παράνομα. Αν υπήρξαν, θα ήθελα το γεγονός αυτό να ειπωθεί. Αντίθετα, αν δεν υπήρξαν, θα ήθελα το στίγμα που έχει ριχθεί στη χώρα μου χωρίς καμιά απόδειξη, με φήμες, να αρθεί κάποια στιγμή στο μέλλον. Θέλω η προσωρινή επιτροπή να αρχίσει το έργο της προκειμένου να ριχθεί άπλετο φως στην υπόθεση αυτή και αναμένω με εμπιστοσύνη την ημέρα όπου η επιτροπή αυτή θα πει την αλήθεια για να την ακούσουν οι συνάδελφοί μου.
<SPEAKER ID="115" LANGUAGE="DE" NAME="Elmar Brok (PPE-DE ). –" AFFILIATION="(Χειροκροτήματα)">
<P>
   Κύριε Πρόεδρε, κύριε Επίτροπε, κύριε Προεδρεύων του Συμβουλίου, πρόκειται για ένα πολύ σημαντικό και βασικό θέμα. Αρχικά είμαστε υποχρεωμένοι να διαπιστώσουμε ότι παρ’ όλη την κριτική που ασκούμε, φυσικά η καταπολέμηση της τρομοκρατίας έχει τεράστια σημασία και ότι η Ευρώπη και η Αμερική πρέπει να συνεργάζονται στενά σε αυτό το ζήτημα. Όμως κατά την άποψή μου, ο αγώνας αυτός κατά της τρομοκρατίας μπορεί να κερδηθεί μόνον εφόσον διεξάγεται με βάση το κράτος δικαίου και τα ανθρώπινα δικαιώματα. Τώρα πρέπει να εξετάσουμε αν αυτοί οι όροι περιφρονήθηκαν ή όχι. Γι’ αυτό, είναι επειγόντως απαραίτητο να προσκομιστούν αποδείξεις. Για να μην τεθεί υπό αμφισβήτηση η αξιοπιστία της Δύσης γενικότερα, είναι σημαντικό να αποκαλυφθούν σύντομα τα λάθη –εφόσον έγιναν– και να μην εφαρμοστεί εδώ μια τακτική κατακερματισμού. Διαφορετικά θα έχουμε για πολλούς μήνες πρόβλημα αξιοπιστίας, όπως συνέβη ήδη μετά την εμφάνιση του Υπουργού Εξωτερικών Powell στο Συμβούλιο Ασφαλείας των Ηνωμένων Εθνών σχετικά με τον πόλεμο στο Ιράκ και με άλλα ζητήματα. Πρέπει να καταλάβουμε ότι πρόκειται για την αξιοπιστία της Δύσης γενικότερα, προς το συμφέρον της οποίας πρέπει να ενεργήσουμε γρήγορα και υπεύθυνα όλοι μαζί για να μην χάσουμε τις δυνατότητές μας για δράση.
<P>
Θεωρώ καλό –όπως διασαφήνισε απόλυτα ο Επίτροπος Frattini στις δύο επιτροπές που ήταν αρμόδιες– ότι το Συμβούλιο και η Επιτροπή συνεργάζονται με το Συμβούλιο της Ευρώπης και με ειδική εντολή του προσπαθούν να επιτύχουν διευκρινίσεις που θα μπορούσαν να ληφθούν υπόψη και μετά, στις εργασίες της προσωρινής επιτροπής που προφανώς θα συσταθεί.
<P>
Όμως παρ’ όλα τα προβλήματα που έχουμε, πρέπει επίσης να παραδεχτούμε ότι αυτές δεν χωρίζουν την Ευρώπη από την Αμερική αλλά διεξάγονται συζητήσεις τόσο στην Ευρώπη όσο και στην Αμερική και ότι έχουμε ένα σύμμαχο, δηλαδή την αμερικανική γερουσία που αποφάσισε μετά από πρόταση του γερουσιαστή McCain με 98 ψήφους ότι τα βασανιστήρια δεν μπορεί να αποτελέσουν μέσον για την καταπολέμηση της τρομοκρατίας. Εδώ φαίνονται και οι δυνατότητες της άλλης μεγάλης δημοκρατίας από την άλλη πλευρά του Ατλαντικού κι από εδώ πρέπει να αρχίσουμε: οι δημοκρατικοί και οι οπαδοί του κράτους δικαίου στην Ευρώπη και στην Αμερική έχουν μαζί τη δυνατότητα να καταπολεμήσουν την τρομοκρατία και ταυτόχρονα τη δυνατότητα να το κάνουν αυτό υπό αξιόπιστες συνθήκες και με σεβασμό στο κράτος δικαίου.
<SPEAKER ID="116" LANGUAGE="NL" NAME="Jan Marinus Wiersma (PSE )." AFFILIATION="">
<P>
Κάτι στο οποίο έγινε ήδη αναφορά στο Σώμα και το οποίο, κατά τη γνώμη μου, έχει μεγάλη σημασία, είναι το γεγονός ότι μας απασχολεί επίσης η στάση των ΗΠΑ στον αγώνα κατά της διεθνούς τρομοκρατίας. Από τις αρχές του 2002, οι Ηνωμένες Πολιτείες κρατούν φυλακισμένα στον Κόλπο του Γκουαντάναμο εκατοντάδες άτομα χωρίς κανενός είδους δίκη ή ανεξάρτητο έλεγχο. Στον αγώνα κατά της τρομοκρατίας, οι αμερικανοί πολιτικοί μιλούν διαρκώς για την ανάγκη χρησιμοποίησης μη συμβατικών μεθόδων. Είναι γνωστό ότι οι ΗΠΑ εφαρμόζουν τους δικούς τους κανόνες σε αυτόν τον τομέα.
<P>
Παρότι η κυβέρνηση των ΗΠΑ μας διαβεβαιώνει ότι δεν χρησιμοποιεί βασανιστήρια και ότι όλα τα ανθρώπινα δικαιώματα γίνονται σεβαστά, εξακολουθεί να διατηρεί επιφυλάξεις έναντι των προτάσεων του γερουσιαστή McCain για βελτίωση της νομοθεσίας κατά των βασανιστηρίων και αναγνώριση της ισχύος της ακόμη και εκτός των ΗΠΑ.
<P>
Οι πρώτες εντυπώσεις του εισηγητή του Συμβουλίου της Ευρώπης, Dick Marty, ενισχύουν την πεποίθησή μας ότι δεν θα ήταν περιττή μια δική μας έρευνα. Πρέπει, συνεπώς, να ξεκινήσουμε επειγόντως τη δική μας έρευνα, ενδεχομένως σε συνεργασία με το Συμβούλιο της Ευρώπης, και να αναζητήσουμε πραγματικές απαντήσεις στα ερωτήματα που συνεχίζουν να μας απασχολούν. Ως εκ τούτου, πρέπει να συσταθεί το ταχύτερο δυνατόν μια προσωρινή επιτροπή, την οποία θα μπορεί να διαδεχθεί μια πραγματική εξεταστική επιτροπή αν αυτό αποδειχθεί αναγκαίο. 
<SPEAKER ID="117" LANGUAGE="NL" NAME="Annemie Neyts-Uyttebroeck (ALDE )." AFFILIATION="">
<P>
   – Κύριε Πρόεδρε, κύριε Προεδρεύων του Συμβουλίου, κύριε Επίτροπε, κυρίες και κύριοι, οι κατηγορίες τις οποίες συζητούμε είναι εξαιρετικά σοβαρές. Αν επιβεβαιωθούν, συνιστούν κατάφωρη παραβίαση των αρχών του άρθρου 6 της Συνθήκης, ήτοι της ελευθερίας, της δημοκρατίας, της προστασίας των ανθρωπίνων δικαιωμάτων και των θεμελιωδών ελευθεριών και του κράτους δικαίου.
<P>
Μετά τις πρόσφατες αλλαγές στη Συνθήκη, το άρθρο 7 προσφέρει τη δυνατότητα ανάληψης δράσης εις βάρος κρατών μελών σε περιπτώσεις σοβαρής καταστρατήγησης αυτών των αρχών. Αυτό μπορεί να οδηγήσει ακόμη και στην αναστολή ορισμένων δικαιωμάτων του εν λόγω κράτους μέλους, περιλαμβανομένου του δικαιώματος ψήφου. Γι’ αυτόν ακριβώς τον λόγο πρέπει να ενεργήσουμε με τη μέγιστη προσοχή. Θα ήταν υπερβολικό, κατά τη γνώμη μου, να αποφασίσουμε την ενεργοποίηση του άρθρου 7 στο παρόν στάδιο.
<P>
Η δυσαρέσκειά μου για τις καταγγελλόμενες ενέργειες της CIA είναι αυτονόητη, ενώ φοβούμαι πολύ ότι ορισμένα κράτη μέλη ίσως υποκρίνονται ότι αγνοούν τα περιστατικά, όμως ο μηχανισμός επιβολής κυρώσεων δεν μπορεί να ενεργοποιηθεί με βάση τη δυσαρέσκεια.
<P>
Για πρώτη φορά στην Ιστορία, το άρθρο 7 μας προσφέρει τη δυνατότητα να τιμωρούμε τα κράτη μέλη για παραπτώματα που έχουν διαπράξει. Ο μηχανισμός αυτός μπορεί να ενεργοποιηθεί μόνον εάν έχουν συγκεντρωθεί επαρκή και απολύτως τεκμηριωμένα στοιχεία. Ευελπιστώ ότι το παρόν Κοινοβούλιο και η Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων θα ενεργήσουν με απόλυτη σχολαστικότητα. 
<SPEAKER ID="118" LANGUAGE="PL" NAME="Józef Pinior (PSE )." AFFILIATION="">
<P>
   – Κύριε Πρόεδρε, είναι αυτονόητο ότι η τρομοκρατία πρέπει να καταπολεμηθεί αποτελεσματικά και ότι αυτή η προσπάθεια πρέπει, ως εκ τούτου, να είναι ανηλεής από ορισμένες απόψεις. Η δράση των υπηρεσιών πληροφοριών και των ειδικών δυνάμεων και, σε πολλές περιπτώσεις, επιχειρήσεις οι οποίες κινούνται στα όρια της νομοθεσίας διαδραματίζουν καίριο ρόλο στον αγώνα κατά της τρομοκρατίας. Συγχρόνως, όμως, ο αγώνας κατά της τρομοκρατίας διεξάγεται για την προάσπιση θεμελιωδών ελευθεριών και δημοκρατικών αξιών. Τα θεμέλια στα οποία στηρίζονται αυτές οι αξίες περιλαμβάνουν το habeas corpus, δηλαδή το απαραβίαστο της προσωπικότητας, την απαγόρευση κράτησης ενός προσώπου χωρίς ένταλμα και την απαγόρευση της χρήσης βίας για την απόσπαση καταθέσεων κατά τις ανακρίσεις, κάτι που ισοδυναμεί με απόλυτη απαγόρευση των βασανιστηρίων.
<P>
Τα κέντρα που βρίσκονται υπό τον έλεγχο της CIA λειτουργούν εκτός των ορίων των Συμβάσεων της Γενεύης και του αμερικανικού δικαστικού συστήματος, είτε πολιτικού είτε στρατιωτικού. Οι ίδιες αρχές διενεργούν έρευνες, πραγματοποιούν συλλήψεις, φυλακίζουν άτομα για πολλούς μήνες, δεν ορρωδούν προ ουδενός κατά τις ανακρίσεις και, σε ορισμένες περιπτώσεις, αποφασίζουν την απελευθέρωσή τους. Ο βαθμός ελέγχου που ασκείται επί των δραστηριοτήτων των υπηρεσιών πληροφοριών είναι ένας από τους βασικούς δείκτες της ποιότητας του δημοκρατικού συστήματος σε αυτή τη νέα παγκοσμιοποιημένη εποχή.
<P>
Αυτά τα λέω ακριβώς 24 χρόνια μετά την κήρυξη στρατιωτικού νόμου στη χώρα μου, την Πολωνία. Ένα από τα χαρακτηριστικά εκείνης της περιόδου ήταν το γεγονός ότι όσοι ήταν ύποπτοι για συνδικαλιστική δραστηριότητα φυλακίζονταν για πολλούς μήνες σε κέντρα κράτησης χωρίς να έχουν καταδικαστεί για κάποιο έγκλημα.
<SPEAKER ID="119" LANGUAGE="" NAME="Σταύρος Λαμπρινίδης (PSE ). –" AFFILIATION="">
<P>
   Κύριε Πρόεδρε, γνωρίζουμε μετά βεβαιότητος ότι: α) οι ΗΠΑ έχουν στο παρελθόν προβεί σε παράνομα βασανιστήρια και απάνθρωπη μεταχείριση κρατουμένων, όπως στο Αμπού Γκράιμπ· β) ο Πρόεδρος των ΗΠΑ έχει απειλήσει να προβάλει βέτο στην τροπολογία της Γερουσίας των ΗΠΑ που απαγορεύει τα βασανιστήρια κρατουμένων εκτός των συνόρων της Αμερικής· - Κύριε Alexander, γιατί δεν αναφέρατε και αυτό, αντί απλώς να χειροκροτείτε πειθήνια τις δηλώσεις της κ. Reis; - γ) το Αμερικάνικο Κογκρέσο, προς τιμήν του, διερευνά συχνά τέτοιου είδους καταγγελίες.
<P>
Υποστηρίζω επομένως την άμεση σύσταση μιας επιτροπής του Κοινοβουλίου αλλά εκτός από τα ζητήματα των φυλακών, κύριε Πρόεδρε, πιστεύω ότι πρέπει να στρέψετε την προσοχή σας σε ένα ευρύτερο ζήτημα, που βρίσκεται στη ρίζα όλων των σημερινών δεινών: τη σχέση μεταξύ της καταπολέμησης της τρομοκρατίας και της προστασίας των θεμελιωδών δικαιωμάτων των πολιτών. Δυστυχώς η σχέση αυτή, και μετά τις δηλώσεις του κ. Alexander, τείνει άκριτα, άκομψα ή ακόμα και παράνομα να κλίνει πολύ επικίνδυνα υπέρ της πρώτης και κατά των δεύτερων. 
<SPEAKER ID="120" LANGUAGE="IT" NAME="Giovanni Claudio Fava (PSE ). –" AFFILIATION="">
<P>
   Κύριε Πρόεδρε, κυρίες και κύριοι, σε αντίθεση με τον πολύ νέο και ενθουσιώδη κ. Alexander, το Κοινοβούλιο δεν ικανοποιήθηκε από τις δηλώσεις της κ. Κοντολίζα Ράις, ούτε για όσα είπε και, προπαντός, ούτε για όσα αποσιώπησε. Η στάση αυτή δεν οφείλεται σε αντιαμερικανικά αισθήματα, απλώς υποστηρίζουμε ότι η ισορροπία μεταξύ ασφάλειας και ελευθερίας, ανθρωπίνων δικαιωμάτων και καταπολέμησης της τρομοκρατίας, αποσταθεροποιήθηκε εις βάρος των δικαιωμάτων.
<P>
Κύριε Πρόεδρε, εμείς θεωρούμε πως οι δηλώσεις της Κοντολίζα Ράις –η οποία ισχυρίσθηκε ότι σώθηκαν πολλές ανθρώπινες ζωές στην Ευρώπη χάρη στην προληπτική δράση της CIA– είναι περισσότερο μια παραδοχή ενοχής.
<P>
Έχουμε πολλούς λόγους να ζητάμε τη σύσταση μιας επιτροπής έρευνας, όχι για χρησιμεύσει στην υποστήριξη της κατηγορίας, αλλά για να αναζητήσει την αλήθεια. Εκτιμούμε την ειλικρίνεια του Επιτρόπου Frattini και συμφωνούμε με την υποστήριξη στο έργο του Συμβουλίου της Ευρώπης, αλλά δεν μπορούμε να μεταβιβάσουμε την ευθύνη της πολιτικής επαγρύπνησης και το καθήκον διαλεύκανσης της αλήθειας σε κανένα άλλο θεσμικό όργανο: είναι δικό μας καθήκον και δική μας ευθύνη. 
<SPEAKER ID="121" LANGUAGE="IT" NAME="Lilli Gruber (PSE ). –" AFFILIATION="">
<P>
Το καθήκον μας σήμερα είναι να διαλευκάνουμε πλήρως τις καταγγελίες για απαγωγές και βασανισμούς υποτιθέμενων τρομοκρατών εκ μέρους της CIA και για παράνομες μεταφορές σε άλλες χώρες με τη συνενοχή ορισμένων ευρωπαϊκών κυβερνήσεων.
<P>
Η έρευνα της εισαγγελίας του Μιλάνου σχετικά με την εξαφάνιση του ιμάμη Abu Omar για την οποία κατηγορούνται 22 μέλη της CIA και οι πρωτοβουλίες του Συμβουλίου της Ευρώπης αποτελούν απτή έκφραση του κράτους δικαίου. Όποιος δεν έχει τίποτα να κρύψει, δεν πρέπει να φοβάται τίποτα.
<P>
Εμείς πρέπει να εκπληρώσουμε το καθήκον μας με τη σύσταση επιτροπής του Κοινοβουλίου, η οποία είναι αδιάφορο εάν θα είναι εξεταστική, προσωρινή ή ad hoc επιτροπή, αρκεί να αποκαλύψει την αλήθεια. Το Κοινοβούλιο ζητά επίσης μια άλλη Αμερική που δεν θα εξαρτάται από τον φανατισμό και τα οικονομικά συμφέροντα της κυβέρνησης του Τζορτζ Μπους. 
<SPEAKER ID="122" LANGUAGE="EN" NAME="Douglas Alexander," AFFILIATION="Προεδρεύων του Συμβουλίου">
<P>
Όσον αφορά τις κυρίαρχες κυβερνήσεις, υπενθυμίζω στους αξιότιμους βουλευτές τα λόγια της Υπουργού Εξωτερικών των Ηνωμένων Πολιτειών στις 5 Δεκεμβρίου 2005. Δήλωσε, και μεταφέρω τα λόγια της αυτολεξεί, ότι: «Οι Ηνωμένες Πολιτείες σεβάστηκαν –και θα συνεχίσουν να σέβονται– την εθνική κυριαρχία των άλλων χωρών. Οι Ηνωμένες Πολιτείες δεν μεταφέρουν και δεν έχουν μεταφέρει κρατουμένους από μια χώρα σε άλλη για σκοπούς ανάκρισης με τη χρήση βασανιστηρίων. Οι Ηνωμένες Πολιτείες δεν χρησιμοποιούν τον εναέριο χώρο ή τα αεροδρόμια καμίας χώρας για τη μεταφορά κρατουμένων σε μια χώρα όπου θα υποβληθούν σε βασανιστήρια Οι Ηνωμένες Πολιτείες δεν έχουν μεταφέρει κανέναν και δεν θα μεταφέρουν κανέναν σε μια χώρα όταν πιστεύουμε ότι θα υποβληθεί σε βασανιστήρια. Όταν απαιτείται, οι Ηνωμένες Πολιτείες ζητούν διασφαλίσεις ότι τα μεταφερόμενα άτομα δεν θα υποστούν βασανιστήρια».
<P>
Φυσικά, διάφοροι αξιότιμοι βουλευτές έθιξαν το θέμα της απάντησης των κυβερνήσεων των κρατών μελών της Ευρωπαϊκής Ένωσης στους ισχυρισμούς που έλαβαν ευρεία δημοσιότητα τους τελευταίους μήνες. Επιτρέψτε μου για ένα λεπτό να απομακρυνθώ από τις αρμοδιότητές μου ως Προεδρεύων της Ευρωπαϊκής Ένωσης και να εκθέσω στο Σώμα την προσέγγιση της κυβέρνησης του Ηνωμένου Βασιλείου στην αντιμετώπιση αυτών των πολύ σοβαρών ισχυρισμών. Ερευνήσαμε προσεκτικά το θέμα της έκδοσης από τις ΗΠΑ μέσω του Ηνωμένου Βασιλείου και δεν διαπιστώσαμε καμία περίπτωση, από τις 11 Σεπτεμβρίου 2001 ή νωρίτερα κατά τη θητεία της κυβέρνησης Μπους, αίτησης των Ηνωμένων Πολιτειών για έκδοση μέσω του εδάφους ή του εναέριου χώρου του Ηνωμένου Βασιλείου, ούτε γνωρίζουμε άλλη παρόμοια περίπτωση.
<SPEAKER ID="123" LANGUAGE="IT" NAME="Franco Frattini," AFFILIATION="Αντιπρόεδρος της Επιτροπής">
<P>
   . Κύριε Πρόεδρε, κυρίες και κύριοι, πιστεύω ότι από τη σημερινή συζήτηση προέκυψε μια ευρέως αποδεκτή άποψη του Κοινοβουλίου, με την οποία είμαι απόλυτα σύμφωνος: δεν μπορούν να γίνουν δεκτοί συμβιβασμοί με τους τρομοκράτες, αλλά δεν μπορούν να γίνουν δεκτοί ούτε συμβιβασμοί στην προστασία των θεμελιωδών δικαιωμάτων του ανθρώπου. Πρέπει να διαλευκάνουμε την κατάσταση και να αποκαλύψουμε όλη την αλήθεια, η οποία μπορεί να αρέσει ή να μην αρέσει, αλλά παραμένει μια αλήθεια και πρέπει να την αποδεχθούμε και, όπως ορθώς είπε ο Πρόεδρος Schulz, να αποφύγουμε βεβιασμένα συμπεράσματα.
<P>
Θα ήθελα να απευθυνθώ ειδικότερα στον κ. Geremek, τον οποίο παρακολούθησα με μεγάλο ενδιαφέρον. Στην πρώτη μου παρέμβαση, όσον αφορά τη χώρα του, την Πολωνία, είπα ακριβώς αυτά που ευχήθηκε, ήτοι ότι αποδέχομαι με σεβασμό την επίσημη διάψευση από τις πολωνικές κυβερνητικές αρχές και ότι δεν θεωρώ πως υπάρχουν κατηγορούμενες ή ύποπτες ευρωπαϊκές χώρες, αλλά ότι πρέπει να αναζητήσουμε την αλήθεια σε όλη την ευρωπαϊκή επικράτεια, σε όλα τα κράτη μέλη και σε όλες τις υποψήφιες προς ένταξη χώρες. Απέκλεισα κατηγορηματικά την πιθανότητα η έρευνα αυτή να διεξάγεται μόνον κατά της Πολωνίας και της Ρουμανίας. Η αλήθεια πρέπει να αναζητηθεί παντού.
<P>
Ως Ευρωπαίοι, συνεργασθήκαμε με τις Ηνωμένες Πολιτείες κατά της τρομοκρατίας και θα εξακολουθήσουμε να συνεργαζόμαστε. Για παράδειγμα, κυρίες και κύριοι, λυπούμαι, αλλά πρέπει να πω ότι η συνθήκη έκδοσης για ύποπτους τρομοκράτες που υπεγράφη το 2003 επικυρώθηκε από τις Ηνωμένες Πολιτείες, αλλά όχι από τα κράτη μέλη της Ευρωπαϊκής Ένωσης. Καταλαβαίνετε πόσο σημαντικό θα ήταν να ίσχυε σήμερα μια σαφής συνθήκη έκδοσης με σαφείς κανόνες, μεταξύ των οποίων ασφαλώς και η απαγόρευση της απάνθρωπης μεταχείρισης. Αυτό μας αποδεικνύει, δυστυχώς, ότι και εμείς οι Ευρωπαίοι πρέπει να κάνουμε κάτι όσο το δυνατόν ταχύτερα.
<SPEAKER ID="124" LANGUAGE="" NAME="Πρόεδρος." AFFILIATION="">
<P>
   Έλαβα έξι προτάσεις ψηφίσματος(1) που κατατέθηκαν σύμφωνα με το άρθρο 103, παράγραφος 2, του Κανονισμού.
<P>
Η ψηφοφορία θα διεξαχθεί την Πέμπτη στις 10.00 π.μ.. 
<SPEAKER ID="125" LANGUAGE="" NAME="Πρόεδρος." AFFILIATION="">
<P>
- της έκθεσης του κ. Geoffrey Van Orden (A6-0342/2005), εξ ονόματος της Επιτροπής Εξωτερικών Υποθέσεων, σχετικά με τον βαθμό προετοιμασίας της Βουλγαρίας για ένταξη στην Ευρωπαϊκή Ένωση (2005/2204(INI)), και
<P>
- της έκθεσης του κ. Pierre Moscovici (A6-0344/2005), εξ ονόματος της Επιτροπής Εξωτερικών Υποθέσεων, σχετικά με τον βαθμό προετοιμασίας της Ρουμανίας για ένταξη στην Ευρωπαϊκή Ένωση (2005/2205(INI)). 
<SPEAKER ID="126" LANGUAGE="EN" NAME="Geoffrey Van Orden (PPE-DE )," AFFILIATION="εισηγητής">
<P>
Πρώτον, πολλοί από εμάς είναι απογοητευμένοι από το γεγονός ότι, μετά την απόρριψη του Συντάγματος, δεν αξιοποιήθηκε η ευκαιρία για τη διεξαγωγή μιας ευρείας και ανοικτής συζήτησης σχετικά με τη φύση και την κατεύθυνση της ΕΕ, προκειμένου να ληφθούν πλήρως υπόψη οι πραγματικές επιθυμίες των πολιτών μας και να έλθει η ΕΕ πιο κοντά στις ανάγκες του 21ου αιώνα.
<P>
Δεύτερον, όπως παρατήρησε ο κ. Barroso σήμερα το πρωί, υπάρχει ένα διαρθρωτικό πρόβλημα στον προϋπολογισμό. Δεν είμαι βέβαιος αν εκείνος κι εγώ θα συμφωνούσαμε σχετικά με τη φύση του προβλήματος. Κατά την άποψή μου, έχει να κάνει με το γεγονός ότι ένα 40% του προϋπολογισμού της ΕΕ δαπανάται στην κοινή γεωργική πολιτική, καθώς και με το γεγονός ότι το Ηνωμένο Βασίλειο εδώ και είκοσι έτη πληρώνει το διπλάσιο καθαρό ποσό στον προϋπολογισμό της ΕΕ, ακόμα και μετά την έκπτωση, σε σύγκριση με μια χώρα όπως η Γαλλία που έχει οικονομία αντίστοιχου μεγέθους.
<P>
Οι δημοσιονομικές προβλέψεις για τη Βουλγαρία έχουν καθοριστεί για την περίοδο 2007-2009 στον Τίτλο ΙΙΙ της Συνθήκης Προσχώρησης, η οποία συνήφθη στις 25 Απριλίου του τρέχοντος έτους. Σε αυτές προσδιορίζονται τα ποσά που θα καταβάλει η Βουλγαρία στον προϋπολογισμό της ΕΕ με διάφορες μορφές, καθώς και αυτά που θα λάβει για χρηματοδότηση συνοχής, ενίσχυση για τον παροπλισμό πυρηνικών σταθμών, μεταβατική χρηματοπιστωτική διευκόλυνση, διευκόλυνση Σένγκεν, γεωργικές πληρωμές και άλλες διαρθρωτικές δράσεις.
<P>
Πρώτον, η Συνθήκη Προσχώρησης πρέπει να επικυρωθεί από όλα τα κράτη μέλη. Μέχρι στιγμής, την έχουν επικυρώσει μόνον επτά και το Κοινοβούλιο καλεί τα υπόλοιπα 18 κράτη μέλη να το πράξουν όσο το δυνατόν συντομότερα.
<P>
Δεύτερον, υπάρχει το θέμα του ακριβούς χρόνου της προσχώρησης. Το Κοινοβούλιο υποστηρίζει τον κοινό στόχο της προσχώρησης της Βουλγαρίας στην ΕΕ την 1η Ιανουαρίου 2007, εφόσον έχουν τακτοποιηθεί ορισμένα θέματα που εγείρουν σοβαρή ανησυχία. Χωρίς αυτόν τον αυστηρό στόχο, καταργείται ένα σημαντικό κίνητρο για να καταβάλουν οι αρχές της Βουλγαρίας αυξημένη προσπάθεια. Ήδη καταβάλουν αυξημένη προσπάθεια. Μπορώ να αναφέρω ότι τον τελευταίο μήνα άλλες έξι σημαντικές νομοθετικές πράξεις προχώρησαν στη Βουλγαρική Εθνοσυνέλευση και ενημερώθηκα ότι οι βασικές συνταγματικές αλλαγές που ζητήσαμε θα υποβληθούν στην Εθνοσυνέλευση φέτος.
<P>
Συνιστώ την έκθεσή μου στο Κοινοβούλιο. Έλαβε την ευρύτερη γενική υποστήριξη στην Επιτροπή Εξωτερικών Υποθέσεων και λυπάμαι που η Ομάδα ΕΕΑ/ΑρΠρΒΧ επέλεξε να καταθέσει εκ νέου τροπολογίες που απορρίφθηκαν από την επιτροπή. Με εξαίρεση την δική μου τροπολογία 16, δεν συνιστώ την υποστήριξη των υπόλοιπων τροπολογιών.
<P>
Η 1η Ιανουαρίου 2007 είναι ρεαλιστική ημερομηνία για την προσχώρηση της Βουλγαρίας στην Ευρωπαϊκή Ένωση. 
<SPEAKER ID="127" LANGUAGE="FR" NAME="Pierre Moscovici (PSE )," AFFILIATION="εισηγητής">
<P>
   Κύριε Πρόεδρε, κύριε Επίτροπε, θέλω καταρχάς να συμφωνήσω με σχόλιο του κ. Van Orden πάνω σε ένα εξαιρετικά αποφασιστικό σημείο: το θέμα της χρηματοδότησης. Ακόμη και αν δεν ακολουθώ ακριβώς τον ίδιο τρόπο σκέψης με αυτόν –πράγμα που δεν θα τον εκπλήξει– συμμερίζομαι την ανησυχία του για τις δημοσιονομικές προοπτικές οι οποίες δεν θα επέτρεπαν ούτε να επιτύχουμε τη διεύρυνση με τα δέκα νέα κράτη μέλη, ούτε να προετοιμάσουμε τις κατάλληλες συνθήκες για την επόμενη διεύρυνση.
<P>
Τούτου λεχθέντος, θα ήθελα να σας παραπέμψω στο πνεύμα της έκθεσής μου, που συνίσταται στο να προετοιμαστεί με τον καλύτερο δυνατό τρόπο η ένταξη της Ρουμανίας το 2007, διότι, και εγώ επίσης, πιστεύω ότι η ένταξη της Ρουμανίας, όπως και της Βουλγαρίας, είναι δυνατή την 1η Ιανουαρίου 2007. Η έκθεση που παρουσιάζω στοχεύει να αποτελέσει ένα χρήσιμο και αποτελεσματικό εργαλείο για τους προσεχείς μήνες. Η έκθεση της επιτροπής, την οποία παρουσίασε ο κ. Rehn, ήταν εξάλλου υποδειγματική ως προς το σημείο αυτό. Τον ευχαριστώ ακόμη μια φορά για την εργασία του και, στην ουσία της, η έκθεση που παρουσιάζω στο Κοινοβούλιο ακολουθεί τον ίδιο τρόπο σκέψης με αυτόν της Επιτροπής.
<P>
Θα ήθελα να επαναβεβαιώσω τη φιλία του Ευρωπαϊκού Κοινοβουλίου έναντι της Ρουμανίας καθώς και την επιθυμία μας να εργαστούμε προς έναν κοινό στόχο –να καταστήσουμε δυνατή τη διεύρυνση στις 27 χώρες μετά την πτώση του κομμουνισμού και το μεγάλο κίνημα απελευθέρωσης της Ανατολικής Ευρώπης– αλλά, παράλληλα με αυτό, οφείλουμε να τονίσουμε τη σοβαρότητα των προϋποθέσεών μας και τη σταθερότητα των κριτηρίων μας. Αυτός είναι ο λόγος για τον οποίο το Κοινοβούλιο πρέπει ταυτόχρονα να συνειδητοποιεί την πρόοδο που έχει σημειώσει η Ρουμανία στην πορεία προς την ένταξη –η οποία, πιστεύω, έδρασε ως καταλύτης για πολυάριθμες αλλαγές και μεταρρυθμίσεις– αλλά και να δείξει το ίδιο ότι είναι απαιτητικό και επαγρυπνεί και παρακολουθεί την πρακτική εφαρμογή αυτών των μεταρρυθμίσεων.
<P>
Αυτό είναι το πνεύμα της έκθεσής μου, ένα πνεύμα, επιπλέον, το οποίο αντανακλά σε μεγάλο βαθμό το πνεύμα της έκθεσης του κ. Van Orden, και πιστεύω ότι, αύριο, το Κοινοβούλιο θα έχει τη δυνατότητα να αποδείξει την επιθυμία του να κάνει ένα ακόμη βήμα προς την κατεύθυνση της ένταξης την 1η Ιανουαρίου 2007.
<P>
Πρώτα απ’ όλα, υπάρχει το θέμα του κατά πόσον πρέπει να συνδεθούν οι περιπτώσεις της Ρουμανίας και της Βουλγαρίας. Παρότι, φυσικά, συνδέονται στην πράξη, χρειάζεται να κρίνονται ως προς τις επιδόσεις που σημειώνει η καθεμιά. Εγώ ο ίδιος συνυπέγραψα τροπολογία που κατέθεσε ο κ. Lagendijk, εξ ονόματος της Ομάδας των Πρασίνων/Ευρωπαϊκή Ελεύθερη Συμμαχία, προκειμένου να προστεθεί στην παράγραφο 3 μια ειδική αναφορά για την καταπολέμηση της διαφθοράς και για τη διαφάνεια του νομικού συστήματος, που ισχύει τόσο για την έκθεση του κ. Van Orden όσο και για τη δική μου.
<P>
Ένα δεύτερο πολύ ευαίσθητο και πολύ σημαντικό θέμα αφορά τις υιοθεσίες. Αποτελεί το θέμα τροπολογίας της Βαρόνης Nicholson, της οποίας την προσήλωση στο νόμο, όπως εγκρίθηκε στη Ρουμανία, γνωρίζουμε όλοι. Πιστεύω ότι χρειάζεται να δώσουμε μεγαλύτερη έμφαση στα συμφέροντα του παιδιού και στο νομικό πλαίσιο των ΗΕ, επιπλέον του ρουμανικού δικαίου, στην επίλυση αμφισβητούμενων θεμάτων που προκύπτουν από το δικαιοστάσιο – και, ως εισηγητής, γνωρίζω αρκετά τέτοια θέματα. Αρκετές τροπολογίες έχει προτείνει ο κ. Wiersma και ο κ. Lajendijk. Ελπίζω ότι θα εγκρίνουμε τη μία ή την άλλη από αυτές τις τροπολογίες ή θα καταλήξουμε σε συμβιβασμό μεταξύ αυτών.
<P>
Έπειτα, υπάρχει το θέμα των μειονοτήτων. Στην έκθεσή μου, πρότεινα την ιδέα της αυτοδιακυβέρνησης. Ήταν εμφανές από τις συζητήσεις στην Επιτροπή Εξωτερικών Υποθέσεων ότι πολλοί είχαν την άποψη ότι, όσον αφορά τις μειονότητες, είχε ζωτική σημασία να μην δώσουμε στη ρουμανική κυβέρνηση εντολές όσον αφορά τη μέθοδο, τη διαδικασία ή την πρακτική μορφή την οποία αυτή η αυξημένη αυτονομία θα έπρεπε να προσλάβει. Οφείλουμε να αποφύγουμε να αναμιχθούμε και να προσπαθούμε να μην προκαλούμε συγκρούσεις μέσω αδέξιων διατυπώσεων. Για το θέμα αυτό, επίσης, έχει προταθεί αριθμός διατυπώσεων από τον κ. Wiersma, άλλη μια φορά, ή από τη βαρόνη Nicholson. Είτε για τη μεγαλύτερη αποκέντρωση είτε για την πολιτιστική αυτονομία, ελπίζω ότι και στο θέμα αυτό το Κοινοβούλιο θα μπορέσει να επιβεβαιώσει τα δικαιώματα των μειονοτήτων, ιδιαίτερα της ουγγρικής μειονότητας, ενώ ταυτόχρονα θα παραμένει ευέλικτο.
<P>
Τελικά, φθάσαμε σε μια συναίνεση την περασμένη εβδομάδα ότι αυτή η έκθεση θα έπρεπε να αποφύγει να αναφέρει τις φήμες που αφορούν τις μυστικές δραστηριότητες της CIA. Ακόμη πιστεύω ότι αυτή η έκθεση προόδου δεν είναι ο χώρος για να εκφράσουμε τις πολύ πραγματικές ανησυχίες μας για το θέμα αυτό· η έκθεση θα πρέπει να ασχολείται με την ένταξη και μόνο με την ένταξη.
<P>
Από την πλευρά μου, θα ήθελα να ευχαριστήσω όλους εκείνους που εργάστηκαν γι’ αυτές τις εντάξεις, για την στήριξη που παρείχαν στην έκθεση αυτή. Είμαι ευτυχής για το πόσο αυτή βελτιώθηκε με τις δικές τους συνετές προσθήκες. Πιστεύω ότι μπορούμε να κάνουμε ακόμη περισσότερα κατά τη διάρκεια της ψηφοφορίας αύριο το πρωί και ελπίζω ότι θα κάνουμε ακόμη ένα βήμα προς την κατεύθυνση της ένταξης της Ρουμανίας την 1η Ιανουαρίου 2007. 
<SPEAKER ID="128" LANGUAGE="" NAME="" AFFILIATION="Αντιπροέδρου">
<SPEAKER ID="129" LANGUAGE="EN" NAME="Olli Rehn," AFFILIATION="Μέλος της Επιτροπής">
<P>
Έγιναν πολλά κατά το έτος που πέρασε. Οι διαπραγματεύσεις ολοκληρώθηκαν στα τέλη του 2004 και το Κοινοβούλιο έδωσε τη σύμφωνη γνώμη του για την προσχώρηση της Βουλγαρίας και της Ρουμανίας, την οποία ακολούθησε η υπογραφή της συνθήκης τον Απρίλιο. Επί του παρόντος, η συνθήκη επικυρώνεται στα κράτη μέλη. Το επίκεντρο της προσοχής μας, στην Επιτροπή και, ελπίζω, και στα άλλα θεσμικά όργανα, όπως το Κοινοβούλιο, είναι τώρα η ενθάρρυνση και η υποστήριξη της Βουλγαρίας και της Ρουμανίας για την επιτυχή ολοκλήρωση όλων των απαραίτητων προετοιμασιών για την προσχώρηση. Και οι δύο χώρες θα πρέπει να αφιερώσουν το μέγιστο της προσπάθειας και του χρόνου τους στην ολοκλήρωση του δύσκολου έργου που πρέπει ακόμα να γίνει σε εσωτερικό επίπεδο.
<P>
Χαιρετίζω τον ενεργό ρόλο που διαδραμάτισε το Ευρωπαϊκό Κοινοβούλιο και η Επιτροπή Εξωτερικών Υποθέσεών του και τις εκθέσεις που εκπόνησαν ο κ. Moscovici και ο κ. Van Orden, οι οποίες τονίζουν τα δυνατά και τα αδύνατα σημεία όσον αφορά την πρόοδο που έχουν σημειώσει και οι δύο μέχρι σήμερα.
<P>
Όπως είδατε από τις ολοκληρωμένες εκθέσεις παρακολούθησης της Επιτροπής, τις οποίες υπέβαλα στο Κοινοβούλιο στις 25 Οκτωβρίου, η εκτίμησή μας είναι γενικά η ίδια: τόσο η Βουλγαρία όσο και η Ρουμανία πληρούν τα πολιτικά κριτήρια. Παράλληλα, πρέπει να καταβάλουν περαιτέρω προσπάθειες, ειδικά για να ενισχύσουν το κράτος δικαίου, για να βελτιώσουν τη δημόσια διοίκηση και το σύστημα δικαιοσύνης, για να καταπολεμήσουν τη διαφθορά και να προστατεύσουν αποτελεσματικά τις ευαίσθητες ομάδες. Οι διαρθρωτικές οικονομικές μεταρρυθμίσεις πρέπει να συνεχιστούν και στις δύο χώρες, ώστε να καταφέρουν να εκπληρώσουν πλήρως τα οικονομικά κριτήρια για την ένταξη.
<P>
Όσον αφορά το κεκτημένο της ΕΕ, τόσο η Βουλγαρία όσο και η Ρουμανία συνεχίζουν να σημειώνουν πρόοδο σχετικά με την έγκριση και την εφαρμογή της νομοθεσίας της ΕΕ. Έχουν επιτύχει έναν σημαντικό βαθμό ευθυγράμμισης, 13 μήνες πριν από την προβλεπόμενη προσχώρησή τους την 1η Ιανουαρίου 2007. Παρά ταύτα, σε ορισμένους τομείς υπάρχουν ακόμα σοβαρές ελλείψεις στις προετοιμασίες και, γενικά, πρέπει να δοθεί μεγαλύτερη προσοχή στην αποτελεσματική εφαρμογή και επιβολή της νομοθεσίας.
<P>
Συνεπώς, αυτή τη στιγμή τα προβλήματα δεν μπορούν σε καμία περίπτωση να θεωρηθούν λυμένα. Η Βουλγαρία και η Ρουμανία πρέπει να κάνουν ακόμα πολλά και είναι σημαντικό εμείς μαζί –Κοινοβούλιο, κράτη μέλη και Επιτροπή– να συνεχίσουμε να θυμίζουμε σε αυτές τις χώρες να μένουν προσηλωμένες στο σημαντικό εσωτερικό έργο που απομένει ακόμα να γίνει. Στις 7 Νοεμβρίου, απηύθυνα επιστολή στους Υπουργούς Εξωτερικών Kalfin και Ungureanu, στην οποία κάλεσα μετ’ επιτάσεως τη Βουλγαρία και τη Ρουμανία να αναλάβουν άμεση και αποφασιστική δράση για την κάλυψη των κενών και των ελλείψεων που υπάρχουν στις προετοιμασίες τους.
<P>
Η επόμενη συνάντησή μας για αυτό το θέμα θα πραγματοποιηθεί για να συζητήσουμε μια έκθεση που εστιάζει στις δράσεις που ανέλαβαν η Βουλγαρία και η Ρουμανία για να αντιμετωπιστούν οι βασικές ελλείψεις που καθορίστηκαν στην ολοκληρωμένη έκθεση παρακολούθησης του Οκτωβρίου. Η Επιτροπή πρόκειται να υποβάλει αυτή την έκθεση στο Κοινοβούλιο και στο Συμβούλιο τον Μάιο του 2006. Επί του παρόντος, η Επιτροπή θα ήθελε να συστήσει στο Συμβούλιο να αναβάλει την προσχώρηση μέχρι την 1η Ιανουαρίου 2008, αν υπάρχει σοβαρός κίνδυνος κάποια από τις δύο χώρες να μην είναι προετοιμασμένη επαρκώς για την εκπλήρωση των απαιτήσεων της προσχώρησης μέχρι τον Ιανουάριο του 2007 σε πολλούς σημαντικούς τομείς.
<P>
Όπως δεσμεύτηκε ο Πρόεδρος Barroso νωρίτερα φέτος, και στο πνεύμα των συζητήσεών μας τον Απρίλιο για τη δημιουργία μιας εκτεταμένης διαδικασίας σύμφωνης γνώμης, η Επιτροπή θα χρησιμοποιήσει τον τακτικό της διάλογο με το Ευρωπαϊκό Κοινοβούλιο και θα ακούσει τις απόψεις του Κοινοβουλίου σχετικά με την πιθανή χρήση της ρήτρας αναβολής. Η Επιτροπή θα μελετήσει σοβαρά αυτές τις απόψεις πριν εκδώσει σύσταση για πλήρη συμμετοχή του Ευρωπαϊκού Κοινοβουλίου σε οποιαδήποτε απόφαση για αναβολή της προσχώρησης. Είμαι πρόθυμος να συναντηθώ με την Επιτροπή Εξωτερικών Υποθέσεων κατά τη διάρκεια της άνοιξης, για παράδειγμα τον Απρίλιο, για να ανταλλάξουμε απόψεις σχετικά με την κατάσταση στη Βουλγαρία και στη Ρουμανία.
<P>
Επιτρέψτε μου, ολοκληρώνοντας, να ευχαριστήσω το Ευρωπαϊκό Κοινοβούλιο για την εποικοδομητική και ισορροπημένη προσέγγισή του στην προσχώρηση της Βουλγαρίας και της Ρουμανίας στην Ευρωπαϊκή Ένωση. Αυτό αποδείχθηκε για άλλη μια φορά στις πολύ εμπεριστατωμένες, σταθερές εκθέσεις του κ. Moscovici και του κ. Van Orden. Η Επιτροπή χαιρετίζει πάντα την ισχυρή δέσμευση του Κοινοβουλίου στη διαδικασία προσχώρησης και τη στενή παρακολούθηση των εξελίξεων στη Βουλγαρία και στη Ρουμανία. Ελπίζω ότι μαζί θα ολοκληρώσουμε τον πέμπτο γύρο της διεύρυνσης και θα διασφαλίσουμε την επιτυχία του. 
<SPEAKER ID="130" LANGUAGE="" NAME="Douglas Alexander," AFFILIATION="Προεδρεύων του Συμβουλίου">
<P>
   Κύριε Πρόεδρε, επιτρέψτε μου να ξεκινήσω αποτίοντας φόρο τιμής στη δουλειά τόσο του κ. Van Orden όσο και του κ. Moscovici για το έργο τους σχετικά με αυτά τα θέματα ως εισηγητές και λέγοντας επίσης ότι είναι ιδιαίτερη χαρά μου να λαμβάνω τον λόγο μετά τον Επίτροπο Rehn, ο οποίος υπήρξε αφοσιωμένος και αποτελεσματικός υποστηρικτής της προώθησης του έργου για την προσχώρηση τόσο της Βουλγαρίας όσο και της Ρουμανίας.
<P>
Το Ευρωπαϊκό Συμβούλιο του Δεκεμβρίου του 2004 κατέληξε στο συμπέρασμα ότι τόσο η Βουλγαρία όσο και η Ρουμανία θα μπορέσουν να αναλάβουν όλες τις υποχρεώσεις που απορρέουν από την προσχώρηση από τον Ιανουάριο του 2007, εφόσον και οι δύο συνεχίσουν τις προσπάθειες εφαρμογής των απαραίτητων μεταρρυθμίσεων και αναληφθούν δεσμεύσεις για το κεκτημένο. Το Ευρωπαϊκό Συμβούλιο του Ιουνίου του 2005 επανέλαβε αυτά τα συμπεράσματα και χαιρέτισε την υπογραφή της Συνθήκης Προσχώρησης της Βουλγαρίας και της Ρουμανίας στις 25 Απριλίου στο Λουξεμβούργο. Όπως επεσήμανε το Συμβούλιο, αυτό σηματοδοτεί ένα περαιτέρω σημαντικό βήμα για την προσχώρηση και ήταν ένα βήμα που υποστηρίχθηκε σταθερά από το Κοινοβούλιο όταν το Σώμα ψήφισε για την έγκριση της υπογραφής της Συνθήκης.
<P>
Δεν είναι δύσκολο να καταλάβει κανείς γιατί το Ευρωπαϊκό Κοινοβούλιο και το Συμβούλιο υποστήριξαν τις προσδοκίες της Ρουμανίας και της Βουλγαρίας να καταστούν μέλη της Ευρωπαϊκής Ένωσης. Η προοπτική της προσχώρησης στην ΕΕ έχει ήδη αποτελέσει σημαντικό μοχλό για μεταρρύθμιση. Από τότε που ξεκίνησαν την προσπάθεια για την προσχώρηση στην ΕΕ, τόσο η Βουλγαρία όσο και η Ρουμανία εφάρμοσαν μεγαλεπήβολες πολιτικές και οικονομικές αλλαγές. Οι συνθήκες διαβίωσης και οι οικονομικές ευκαιρίες βελτιώθηκαν. Σε διάστημα μόλις 16 ετών, με ικανοποίηση μπορώ να πω ότι δύο δικτατορίες αντικαταστάθηκαν από δύο δημοκρατίες. Σημειώθηκαν σημαντικά επιτεύγματα από κάθε άποψη και θα πρέπει να αναγνωρίσουμε την προσπάθεια εκείνων που εργάστηκαν τόσο σκληρά για να τα πραγματοποιήσουν.
<P>
Ούτε η διαδικασία προσχώρησης της Βουλγαρίας ούτε της Ρουμανίας έχουν ακόμα ολοκληρωθεί. Μάλιστα, όπως τόνισε επανειλημμένα ο Επίτροπος Rehn τον Ιούλιο, είναι σημαντικό για την επιτυχία της διεύρυνσης κάθε νέα χώρα που προσχωρεί στην Ένωση να είναι καλά προετοιμασμένη να αντιμετωπίσει τις υποχρεώσεις της ιδιότητας του μέλους. Όπως κατέστησε απολύτως σαφές ο Επίτροπος στη δημόσια δήλωσή του τον Οκτώβριο, εκκρεμεί ακόμα η απόφαση σχετικά με τον χρόνο προσχώρησης της Βουλγαρίας και της Ρουμανίας.
<P>
Είναι προς το συμφέρον όλων μας να είναι έτοιμες η Βουλγαρία και η Ρουμανία να προσχωρήσουν στην Ευρωπαϊκή Ένωση την 1η Ιανουαρίου 2007, όπως αναφέρθηκε ήδη στην πορεία της συζήτησής μας. Αυτό ο στόχος μπορεί να επιτευχθεί εφόσον και οι δύο χώρες επιταχύνουν τον ρυθμό μεταρρύθμισης στο σύντομο χρονικό διάστημα που απομένει μέχρι αυτή την κρίσιμη ημερομηνία. Οι ολοκληρωμένες εκθέσεις παρακολούθησης προσδιορίζουν σαφείς τομείς στους οποίους και οι δύο χώρες πρέπει να εστιάσουν τις προσπάθειές τους.
<P>
Η Ευρωπαϊκή Ένωση θα συνεχίσει να προσφέρει βοήθεια και υποστήριξη τόσο στη Βουλγαρία όσο και στη Ρουμανία στις προσπάθειές τους για την ολοκλήρωση αυτής της τελικής προσπάθειας μέχρι την προσχώρηση. Ελπίζω ότι η προσχώρηση θα επιτευχθεί το 2007 τόσο από τη Ρουμανία όσο και από τη Βουλγαρία. Αυτή η προσχώρηση θα φέρει πραγματικά οφέλη και στις δύο χώρες και –θα έλεγα– σαφώς και στο σύνολο της Ευρωπαϊκής Ένωσης. Όπως δήλωσε ο Πρωθυπουργός μου, Τόνι Μπλερ, στο Κοινοβούλιο τον Ιούνιο, η διεύρυνση είναι μια ιστορική ευκαιρία για να οικοδομηθεί μια μεγαλύτερη και ισχυρότερη Ένωση. Ελπίζω του χρόνου τέτοιες μέρες η Ρουμανία και η Βουλγαρία να απέχουν μόλις ένα δεκαπενθήμερο από την πλήρη προσχώρησή τους στην Ευρωπαϊκή Ένωση.
<SPEAKER ID="131" LANGUAGE="ES" NAME="Francisco José Millán Mon," AFFILIATION="εξ ονόματος της Ομάδας PPE-DE">
<P>
   Κύριε Πρόεδρε, μόλις ενάμισι μήνα πριν, μιλούσαμε σε αυτή την Αίθουσα για την ένταξη της Ρουμανίας στην Ευρωπαϊκή Ένωση. Τότε, συζητούσαμε την έκθεση που παρουσίασε ο Επίτροπος, κ. Rehn. Σήμερα, το κάνουμε εκ νέου προκειμένου να συζητήσουμε την έκθεση την οποία θα εγκρίνει αύριο αυτό το Κοινοβούλιο και η οποία ελπίζω ότι θα λάβει πλήρη υποστήριξη.
<P>
Υπάρχει και μία άλλη σημαντική σύμπτωση μεταξύ της έκθεσης της Επιτροπής και της έκθεσης Moscovici: οι στιγμές που ζούμε είναι καθοριστικές. Όπως είπε ο Επίτροπος, την άνοιξη η Επιτροπή θα παρουσιάσει μία έκθεση σχετικά με το βαθμό προετοιμασίας της Ρουμανίας και θα αποφανθεί σχετικά με την πιθανή δημιουργία ενός μηχανισμού ο οποίος θα μπορούσε να καθυστερήσει την ουσιαστική ένταξη κατά ένα έτος. Αυτό το Κοινοβούλιο θα δώσει επίσης τη γνώμη του σχετικά με αυτό το θέμα, όπως προβλέπεται στο κείμενο που θα ψηφίσουμε αύριο. Θέλουμε να συμμετέχουμε ενεργά σε αυτό το θέμα.
<P>
Συνοψίζοντας, η Ρουμανία έχει ένα ιστορικό ραντεβού με την Ευρωπαϊκή Ένωση την 1η Ιανουαρίου 2007. Όπως δηλώνει η έκθεση, το Κοινοβούλιο επαναλαμβάνει την επιθυμία του να συμβεί αυτό, αλλά υπογραμμίζει επίσης ότι η επίτευξη αυτού του στόχου εξαρτάται, καταρχάς, από την εκπλήρωση εκ μέρους των ρουμανικών αρχών των δεσμεύσεών τους. Εμείς υποστηρίζουμε και επικροτούμε τις προσπάθειες που καταβάλλουν για να φτάσουν εκεί εγκαίρως και να επιτύχουν τον στόχο τους, αλλά αυτό είναι καθήκον των ρουμανικών αρχών. 
<SPEAKER ID="132" LANGUAGE="HU" NAME="Alexandra Dobolyi," AFFILIATION="εξ ονόματος της Ομάδας PSE">
<SPEAKER ID="133" LANGUAGE="DE" NAME="Alexander Lambsdorff," AFFILIATION="εξ ονόματος της Ομάδας ALDE">
<P>
Η Επιτροπή θα εκπονήσει την επόμενη έκθεση προόδου της για τις δύο αυτές χώρες την άνοιξη και όπως παρατήρησε ο κ. Millán Mon, αυτό θα γίνει σε αλλαγμένο κλίμα εξαιτίας της θεσμικής κρίσης που περνά η ΕΕ. Η σχετική συζήτηση θα γίνει στα μέσα του 2006.
<P>
Επιτρέψτε μου να πω κάποια πράγματα ειδικά για τη Βουλγαρία. Έχουμε εδώ ένα ισορροπημένο έγγραφο του κ. Van Orden που επαινεί τις προσπάθειες της βουλγαρικής κυβέρνησης και ενώ επισημαίνει την οικονομική δυναμική της χώρας με μέσο όρο ανάπτυξης ύψους 4%, επισημαίνει επίσης ξεκάθαρα πού πρέπει να σημειώσει ακόμα προόδους η Βουλγαρία. Μία σημαντική πτυχή του κειμένου της Επιτροπής Εξωτερικών Υποθέσεων αποτελεί η έκκληση προς τους υψηλόβαθμους υπαλλήλους της Βουλγαρίας να καταδικάσουν δημόσια κάθε μορφή διαφθοράς και να υποστηρίξουν την θέσπιση διατάξεων για την αποκάλυψη των εισοδημάτων και των οικονομικών συμφωνιών τους. Αυτό θα έφερνε μεγαλύτερη διαφάνεια και θα αύξανε την εμπιστοσύνη στο πρόσωπό τους.
<P>
Η Ομάδα των Φιλελευθέρων θα ήθελε να γίνουν η Ρουμανία και η Βουλγαρία το 2007 μέλη της ΕΕ. Θα ήθελα να προσθέσω πως θεωρώ ότι η συζήτηση αυτή θα έπρεπε να γίνει στις Βρυξέλλες και όχι στο Στρασβούργο. 
<SPEAKER ID="134" LANGUAGE="DE" NAME="Milan Horáček," AFFILIATION="εξ ονόματος της Ομάδας Verts/ALEΠΡΣ/ΕΕΣ">
<P>
   Κύριε Πρόεδρε, κυρίες και κύριοι, αναγνωρίζουμε τις προσπάθειες που καταβάλλουν οι δύο χώρες, αλλά ανησυχούμε για ορισμένα από τα σημεία που επικρίθηκαν στην έκθεση της Επιτροπής. Υποβάλαμε τροπολογίες στην έκθεση Van Orden που αφορούν το περιβάλλον και τα ανθρώπινα δικαιώματα, δυστυχώς όμως οι τροπολογίες αυτές απορρίφθηκαν. Ως προς την προθεσμία παύσης λειτουργίας του πυρηνικού σταθμού του Κοζλοντούι, θα ήθελα να ερωτήσω τον Επίτροπο Rehn ποια είναι η γνώμη της Επιτροπής για την παράγραφο 29, που επιτρέπει μεγαλύτερη ευελιξία ως προς το κλείσιμο των μονάδων 3 και 4. Ποιες εναλλακτικές πηγές ενέργειας είναι υπό εξέταση; Το Σώμα συμμετείχε στους προβληματισμούς για τη χρησιμοποίηση των ρητρών διασφάλισης. Θα εξετάσουμε με κριτικό πνεύμα την προσχώρηση και θα στηρίξουμε την απόφασή μας στο μέτρο υλοποίησης των μεταρρυθμίσεων στον τομέα της δικαιοσύνης, στην καταπολέμηση της διαφθοράς, στην προστασία των παιδιών και την ενσωμάτωση των Ρομ. 
<SPEAKER ID="135" LANGUAGE="NL" NAME="Erik Meijer," AFFILIATION="εξ ονόματος της Ομάδας GUE/NGL">
<P>
   . – Κύριε Πρόεδρε, αν και η ένταξη της Ρουμανίας και της Βουλγαρίας έχουν ήδη αποτελέσει αντικείμενο ψηφοφορίας, η απογοητευτική κατάσταση που επικρατεί στις δύο χώρες ενδέχεται να καθυστερήσει την ένταξη για ένα έτος. Η Ομάδα μου έχει καταθέσει μια σειρά σχετικών τροπολογιών, περιλαμβανομένης της τροπολογίας 7, σχετικά με τη συνέχιση των εκβιασμών στους οποίους επιδίδονται οι αστυνομικές και τελωνειακές αρχές εις βάρος των τουρκικής καταγωγής πολιτών της ΕΕ που ταξιδεύουν μέσω της Βουλγαρίας.
<P>
Οι εξελίξεις στο εσωτερικό της ίδιας της Ευρωπαϊκής Ένωσης επίσης εμποδίζουν, ωστόσο, την περαιτέρω διεύρυνση. Η Γαλλία απειλεί να ασκήσει δικαίωμα αρνησικυρίας στις διαπραγματεύσεις με την Πρώην Γιουγκοσλαβική Δημοκρατία της Μακεδονίας, μια χώρα η οποία συνεργάζεται στενά με την Κροατία με την ελπίδα ότι θα ενταχθεί μαζί της στην Ένωση. Η ενδεχόμενη έγκριση της οδηγίας του πρώην Επιτρόπου Bolkenstein σχετικά με τις υπηρεσίες σημαίνει ότι οι οικονομικές ανισότητες που υφίστανται μεταξύ των κρατών μελών θα καταστούν ανταγωνιστικός παράγοντας. Αυτό κάνει την κοινή γνώμη των σημερινών κρατών μελών να στρέφονται κατά της συνέχισης των διευρύνσεων.
<SPEAKER ID="136" LANGUAGE="PL" NAME="Mirosław Mariusz Piotrowski," AFFILIATION="εξ ονόματος της Ομάδας IND/DEM">
<P>
Θέλω να γίνει γνωστό, εντούτοις, ότι διατηρώ σοβαρές επιφυλάξεις σχετικά με τη δυνατότητα επίτευξης του στόχου και των δύο χωρών να ενταχθούν στην Ευρωπαϊκή Ένωση. Στην πρόταση της βρετανικής Προεδρίας για τις δημοσιονομικές προοπτικές της περιόδου 2007-2013 δεν υπάρχει πρόβλεψη για το κόστος της νέας διεύρυνσης. Σε αντίθεση με τις δηλώσεις των πολιτικών, η ΕΕ δεν θα είναι σε θέση να υλοποιήσει τις δεσμεύσεις τις οποίες έχει αναλάβει. Αυτό σημαίνει επίσης ότι δεν θα υπάρχει ούτε κατά διάνοια επαρκής κοινοτική χρηματοδότηση για τη δημιουργία ίσων όρων ανταγωνισμού για τη Ρουμανία και τη Βουλγαρία στον τομέα του ανταγωνισμού, τόσο πριν όσο και μετά την ένταξή τους στην ΕΕ. Πρόκειται για μια ακόμη απόδειξη του γεγονότος ότι η αρχή της αλληλεγγύης στην ΕΕ είναι νεκρό γράμμα εδώ και πολλά χρόνια. 
<SPEAKER ID="137" LANGUAGE="IT" NAME="Alessandro Battilocchio (NI ). –" AFFILIATION="">
<P>
Πολλές φορές στο παρελθόν εξέφρασα την υποστήριξή μου στην ένταξη της Ρουμανίας. Λυπούμαι, ωστόσο, γιατί είμαι αναγκασμένος να διαπιστώσω ότι δεν έχει σημειωθεί ακόμη καμία πρόοδος στο ζήτημα των διεθνών υιοθεσιών που εκκρεμούν από την περίοδο του μορατόριουμ του 2001, παρά τις επανειλημμένες συστάσεις του Κοινοβουλίου και τις δηλώσεις ανοίγματος από την κυβέρνηση του Βουκουρεστίου. Ειδικότερα, στις 14 Ιανουαρίου 2005, ο ρουμάνος Πρωθυπουργός είχε δηλώσει στον ιταλικό Τύπο ότι όλες οι εκκρεμούσες υποθέσεις διεθνών υιοθεσιών θα είχαν εξετασθεί μία προς μία από μία επιτροπή διεθνών ειδικών. Ωστόσο, από όσα γνωρίζω, μέχρι στιγμής ούτε οι ενδιαφερόμενες οικογένειες ούτε η Ευρωπαϊκή Ένωση ενημερώθηκαν σχετικά με τις διαδικασίες και τα συμπεράσματα αυτής της ομάδας εργασίας.
<P>
Πράγματι, η Ευρωπαϊκή Επιτροπή, στην οποία απευθύνθηκα, δεν μπόρεσε να με διαφωτίσει, ενώ με απογοήτευσαν οι απαντήσεις του Επιτρόπου Rehn στις ερωτήσεις μου, καθώς υπερασπίζεται τον σημερινό ρουμανικό νόμο, τον οποίο κανείς δεν θέτει υπό αμφισβήτηση, ενώ δεν αναλαμβάνει καμία υποχρέωση για τη διεκπεραίωση των εκκρεμουσών υποθέσεων πριν από την έναρξη ισχύος του νόμου αυτού, όπως ρητά είχε ζητήσει το Κοινοβούλιο.
<SPEAKER ID="138" LANGUAGE="DE" NAME="Elmar Brok (PPE-DE ). –" AFFILIATION="">
<P>
   Κύριε Πρόεδρε, κύριε Επίτροπε, κύριε Προεδρεύων του Συμβουλίου, η Ρουμανία και η Βουλγαρία συγκαταλέγονται στις 12 χώρες, στις οποίες απευθύναμε πρόσκληση μετά από την πτώση του τείχους και των συρματοπλεγμάτων. Ανεξάρτητα από ό,τι άλλο και να σκεφτόμαστε, δεν πρέπει να ξεχνάμε ότι ανήκουν σε αυτήν την ομάδα και ότι ως εκ τούτου είναι μέρος αυτού του πακέτου.
<P>
Η συνθήκη έχει συναφθεί, όμως οι συνθήκες με τις χώρες αυτές περιλαμβάνουν ρήτρες διασφάλισης. Γι’ αυτό, είναι εξαιρετικά σημαντικό να παρακολουθήσουμε τη συμμόρφωση με το χρονοδιάγραμμα και το πώς θα παρουσιαστεί την άνοιξη η έκθεση της Επιτροπής. Τότε θα πρέπει να αποφασίσουμε βάσει της αξιολόγησης αυτής της έκθεσης και των δικών μας συμπερασμάτων για το αν πρέπει να εφαρμοστούν αυτές οι ρήτρες διασφάλισης που προβλέπουν αναβολή για ένα χρόνο, και αν θα εφαρμοστούν και στις δύο χώρες, μόνο στη μία ή και σε καμία. Τίποτα δεν έχει αποφασιστεί ακόμα, πρέπει όμως να μας είναι σαφές ότι είναι απαραίτητο να μην θεωρήσει η κοινή γνώμη πως πρόκειται για κάτι αυτόματο, ότι δηλαδή όταν αρχίζουν διαπραγματεύσεις αυτόματα γίνεται η προσχώρηση στην επιθυμητή ημερομηνία. Γι’ αυτό, είναι απαραίτητη η εφαρμογή στους τομείς που ανέφερε ο Επίτροπος στην τελευταία έκθεσή του και στην επιστολή του –με ημερομηνία 9 Νοεμβρίου, νομίζω– προς τις κυβερνήσεις των δύο χωρών, την οποία μνημόνευσε σήμερα εδώ ο Πρόεδρος του Συμβουλίου: την διαφθορά, το οργανωμένο έγκλημα, την ασφάλεια των συνόρων, την ασφάλεια τροφίμων στην εσωτερική ευρωπαϊκή αγορά, τις συνέπειες για την εσωτερική αγορά, το κράτος δικαίου και την ανάπτυξη της διοίκησης και της δικαιοσύνης. Ευχαριστούμε την Επιτροπή, καθώς και τον κ. Moscovici και τον κ. Van Orden που παρουσίασαν σήμερα τις εκθέσεις τους, διότι υπογράμμισαν ότι το θέμα δεν είναι μόνο να θεσπιστούν αυτά τα πράγματα διά νόμου. Πρέπει να ασκήσουμε την απαραίτητη πίεση και να παράσχουμε την απαραίτητη υποστήριξη προκειμένου οι χώρες αυτές να μπορέσουν να εκπληρώσουν τις προϋποθέσεις. Η ένταξή τους εξαρτάται από αυτό και είναι απόλυτα δικό τους θέμα αν θα σημειώσουν τις απαραίτητες προόδους. 
<SPEAKER ID="139" LANGUAGE="NL" NAME="Jan Marinus Wiersma (PSE )." AFFILIATION="">
<P>
Θεωρούμε ότι και οι δύο χώρες θα καταβάλουν κάθε δυνατή προσπάθεια και θα αναλάβουν δράση για να επιτύχουν τους στόχους της ένταξης στην ΕΕ τον Ιανουάριο του 2007. Πρέπει να δώσουν μεγαλύτερη έμφαση στις προσπάθειες καταπολέμησης της διαφθοράς και του οργανωμένου εγκλήματος, καθώς και στην ενίσχυση του δικαστικού σώματος. Επιπλέον, στις εκθέσεις του, το Ευρωπαϊκό Κοινοβούλιο υπογραμμίζει τη σημασία της θέσης των Ρόμα και στις δύο χώρες.
<P>
Πέρυσι τον Απρίλιο δώσαμε επισήμως την έγκρισή μας για την ένταξη της Ρουμανίας και της Βουλγαρίας. Καθώς μεσολαβούσαν 20 μήνες έως την προγραμματισμένη ημερομηνία ένταξης, το πράξαμε με πλήρη επίγνωση του γεγονότος ότι και οι δύο χώρες όφειλαν να σημειώσουν μεγάλη πρόοδο σε σημαντικούς τομείς. Πολύ χρήσιμη ήταν σε αυτό το πλαίσιο η συμπερίληψη μιας ρήτρας διασφάλισης η οποία καθιστά δυνατή την αναβολή της ημερομηνίας ένταξης κατά ένα έτος, καθώς και η υπόσχεση της Επιτροπής και του Συμβουλίου ότι το Κοινοβούλιο θα μετείχε ουσιαστικά στην απόφαση σχετικά με την εφαρμογή ή όχι της εν λόγω ρήτρας διασφάλισης.
<P>
Θεωρούμε ότι είναι δικαιολογημένη η σχετική αισιοδοξία ως προς την ικανότητα των δύο χωρών να εκπληρώσουν τα κριτήρια πριν από την επόμενη αξιολόγηση. Θα τοποθετηθούμε δε επί του θέματος την άνοιξη του 2006.
<P>
Ένα τελευταίο ζήτημα είναι, βεβαίως, ο δικός μας βαθμός ετοιμότητας για τη διεύρυνση. Αύριο και μεθαύριο, θα συζητηθεί στο Ευρωπαϊκό Συμβούλιο ο πολυετής προϋπολογισμός της ΕΕ για την περίοδο μετά το 2006, θέμα που συζητήθηκε ήδη επί μακρόν σήμερα το πρωί. Θέλω να τονίσω για μία ακόμη φορά ότι φέρουμε μέρος της ευθύνης για την τελική επιτυχία της ένταξης της Ρουμανίας και της Βουλγαρίας και, ως εκ τούτου, καλώ τους αρχηγούς κυβερνήσεων να αντιμετωπίσουν αυτή τη διεύρυνση ως μία από τις κατευθυντήριες αρχές τους για τη λήψη των αποφάσεών τους, ιδίως στις δύο αυριανές συζητήσεις. 
<SPEAKER ID="140" LANGUAGE="IT" NAME="Luciana Sbarbati (ALDE ). –" AFFILIATION="(Ο Πρόεδρος αφαιρεί τον λόγο από την ομιλήτρια)">
<P>
Μπορούμε να συμφωνήσουμε στο γεγονός ότι έχει σημειωθεί πρόοδος, αλλά είναι αναμφίβολο ότι, για να πραγματοποιηθεί η ένταξη τον Ιανουάριο του 2007, πρέπει να ικανοποιηθούν και άλλοι όροι που προβλέπει η Συνθήκη Προσχώρησης και οι οποίοι, όπως επισημαίνει η έκθεση Moscovici, δεν έχουν ακόμη εκπληρωθεί.
<P>
Από κοινού με τον κ. Podestà παρουσιάσαμε στο πλαίσιο της επιτροπής μια τροπολογία η οποία έγινε δεκτή. Σήμερα παρουσιάζονται πρόσθετες τροπολογίες από την Ομάδα τωv Πρασίvωv/Ευρωπαϊκή Ελεύθερη Συμμαχία και από τη Σοσιαλιστική Ομάδα στο Ευρωπαϊκό Κοινοβούλιο, τις οποίες θα υποστηρίξει η Ομάδα της Συμμαχίας Φιλελευθέρων και Δημοκρατών για την Ευρώπη, καθώς επιθυμούμε τη σωστή αντιμετώπιση και την επίλυση αυτού του ζητήματος από τις ρουμανικές αρχές.
<P>
Πιστεύουμε, συνεπώς, ότι θα αποδειχθεί στρατηγικής σημασίας η συμβολή των συναδέλφων παρατηρητών που είναι παρόντες στο Ευρωπαϊκό Κοινοβούλιο από τις 26 Σεπτεμβρίου, καθώς και η ανταλλαγή απόψεων με τους συναδέλφους άλλων χωρών, προκειμένου η κυβέρνηση να τηρήσει τις δεσμεύσεις που έχει υπογράψει.
<SPEAKER ID="141" LANGUAGE="EN" NAME="Elly de Groen-Kouwenhoven (Verts/ALE ). –" AFFILIATION="">
<P>
   Κύριε Πρόεδρε, η Ομάδα των Πρασίνων/Ευρωπαϊκής Ελεύθερης Συμμαχίας κατέθεσε μια τροπολογία στην παράγραφο 19 της έκθεσης για τη Βουλγαρία. Αν και ο εισηγητής χαιρετίζει τη λήψη πρακτικών μέτρων για τη βελτίωση της ενσωμάτωσης, οι βασικές μεταρρυθμίσεις για την καταπολέμηση των διακρίσεων βρίσκονται ακόμα σε πρώιμο στάδιο. Η τροπολογία μας τονίζει αυτό το γεγονός.
<P>
Σε άλλους τομείς, η κατάσταση επιδεινώνεται. Η εμπορία παιδιών έχει διπλασιαστεί. Τα καλά νέα είναι ότι 86 βουλγαρικά θεσμικά όργανα κίνησαν πρόσφατα δικαστική δίωξη κατά του κ. Siderov, ηγέτη του νεοναζιστικού κόμματος Ataka. Θα δικαστεί για τη ρητορική μίσους που εξαπέλυσε εναντίον Ρόμα, Εβραίων και Τούρκων. Αυτή η πρωτοβουλία αξίζει την υποστήριξή μας.
<P>
Ωστόσο, αν οι βουλευτές δεν είναι προσεκτικοί στις εκφράσεις τους κινδυνεύουν να γίνουν αντικείμενο εκμετάλλευσης από κόμματα όπως το Ataka. Η συχνή χρήση της λέξης «προσαρμογή» από τον κ. Van Orden έκανε τον εισηγητή δημοφιλή στους κύκλους του Ataka. Θα σας δείξω την εφημερίδα του Ataka με φωτογραφία του κ. Van Orden και ένα άρθρο στις εσωτερικές σελίδες. Θεωρώ ότι αυτή είναι θλιβερή μέρα για το Κοινοβούλιο. 
<SPEAKER ID="142" LANGUAGE="CS" NAME="Jaromír Kohlíček (GUE/NGL )." AFFILIATION="(Ο Πρόεδρος διακόπτει τον ομιλητή)">
<P>
   – Από 1ης Ιανουαρίου 2007, η Βουλγαρία και η Ρουμανία θα είναι κράτη μέλη της ΕΕ. Ορισμένοι από τους όρους που προβλέπονται στη Συνθήκη Προσχώρησης λειτουργούν προς όφελος αυτών των χωρών, ενώ άλλοι ουσιαστικά επιβάλουν διακρίσεις από την άποψη του πρώτου πυλώνα. Εξάλλου, όσοι προερχόμαστε από τα νέα κράτη μέλη γνωρίσαμε από πρώτο χέρι αυτές τις διακρίσεις, ένα παράδειγμα των οποίων είναι το γεγονός ότι η ελεύθερη κυκλοφορία των προσώπων είναι πλέον ένα ιδεώδες το οποίο έχει πλήρως αποσυνδεθεί από τους όρους της ένταξης.
<P>
Με ανησυχούν σε κάποιο βαθμό οι προσπάθειες της κυβέρνησης των ΗΠΑ να δημιουργήσει ή να θέσει υπό τον έλεγχό της στρατιωτικές βάσεις στα Βαλκάνια, καθώς και οι διαρκείς πιέσεις να εξαιρεθούν οι πολίτες των ΗΠΑ από τη δικαιοδοσία του Διεθνούς Ποινικού Δικαστηρίου της Χάγης. Οι διαπραγματεύσεις επί του θέματος αυτού πρέπει να καταλήξουν στο να δοθεί σαφής προτεραιότητα στα κοινά συμφέροντα των κρατών μελών της ΕΕ, περιλαμβανομένων των νέων κρατών μελών. Οι εκθέσεις αντιπαρέρχονται αυτό το θέμα. Από την άλλη πλευρά, θεωρώ ότι είναι καιρός να αρχίσουν διαπραγματεύσεις σχετικά με την ασφάλεια του ενεργειακού εφοδιασμού. Ιδιαιτέρως σημαντικό είναι να εγγυηθούμε αυτή την ασφάλεια όσον αφορά την προμήθεια ηλεκτρικής ενέργειας στην περιοχή η οποία ενδέχεται να επηρεαστεί από τον παροπλισμό μιας σειράς αντιδραστήρων στον πυρηνικό σταθμό του Κοζλοντούι, όπως ανέφερε ο κ. Horáček.
<P>
Κυρίες και κύριοι, σας καλώ για μία ακόμη φορά να συμβάλετε στην ομαλή πορεία ένταξης των νέων κρατών μελών στην Ευρωπαϊκή Ένωση. Δεν πρέπει να επιτρέψουμε να υποστούν περαιτέρω δεινά οι χώρες αυτές μετά την 1η Ιανουαρίου 2007, καθότι αντιμετωπίζουν ήδη σοβαρότατα προβλήματα, τα οποία οφείλονται μεταξύ άλλων στις πιέσεις για ιδιωτικοποιήσεις που τους ασκούνται αδίστακτα από εξωτερικούς παράγοντες. Δεν πρέπει να λησμονούμε ότι δημιουργούμε προηγούμενο για τις διαπραγματεύσεις με άλλες χώρες των Βαλκανίων, η υποδοχή των οποίων στην ΕΕ πρέπει να είναι η δέουσα.
<SPEAKER ID="143" LANGUAGE="NL" NAME="Bastiaan Belder (IND/DEM )." AFFILIATION="">
<P>
Εν κατακλείδι, θέλω να προσθέσω μια σύντομη επισήμανση σχετικά με την προστασία των δικαιωμάτων πνευματικής ιδιοκτησίας. Πρόκειται για έναν τομέα στον οποίο συνήθως εγκαλούμε την Κίνα. Στην έκθεσή του, ο κ. Moscovici ορθώς ασκεί πίεση στο Βουκουρέστι και σε αυτόν τον τομέα, καθότι είναι γνωστό ότι τα ρουμανικά καταστήματα είναι γεμάτα με απομιμήσεις. Με άλλα λόγια, έχει ζητηθεί από το Βουκουρέστι να λάβει μέτρα. 
<SPEAKER ID="144" LANGUAGE="EN" NAME="Charles Tannock (PPE-DE ). –" AFFILIATION="">
<P>
   Κύριε Πρόεδρε, πιστεύω ότι η Ρουμανία θα παραμείνει στη σωστή πορεία για την προσχώρηση την 1η Ιανουαρίου 2007. Εντούτοις, η νέα κυβέρνηση πρέπει να συνεχίσει τη μεταρρύθμιση της δικαστικής εξουσίας, την υποστήριξη της ελευθερίας των μέσων μαζικής ενημέρωσης, την αποκατάσταση της ιδιοκτησίας, την προστασία των μειονοτήτων και των παιδιών και την καταπολέμηση του οργανωμένου εγκλήματος. Ιδιαίτερη προσοχή πρέπει επίσης να δοθεί στη μεταρρύθμιση της δημόσιας διοίκησης και στην καταπολέμηση της διαφθοράς, συμπεριλαμβανομένης της εκπλήρωσης της δέσμευσης για δίωξη υψηλόβαθμων αξιωματούχων οι οποίοι κατηγορούνται για σοβαρά αδικήματα.
<P>
Τέλος, θέλω να θίξω το τραγικό θέμα των διεθνών υιοθεσιών, το οποίο επηρεάζει υποψήφιους γονείς από την Ευρωπαϊκή Ένωση, τις Ηνωμένες Πολιτείες και το Ισραήλ. Καλώ μετ’ επιτάσεως τη ρουμανική κυβέρνηση να μελετήσει την ολοκλήρωση αυτών των υιοθεσιών, ειδικά των 1 100 ήδη δρομολογημένων υποθέσεων ορφανών και εγκαταλειμμένων παιδιών για τα οποία οικογένειες του εξωτερικού υπέβαλαν αιτήσεις υιοθεσίας πριν από την απαγόρευση του Ιανουαρίου 2005. Αυτή η απαγόρευση οφείλεται σε μεγάλο βαθμό σε αίτημα της Ευρωπαϊκής Ένωσης, η οποία επιθυμούσε την άμεση εκκαθάριση ενός χαοτικού και ορισμένες φορές διεφθαρμένου συστήματος. Η Σύμβαση του ΟΗΕ για τα δικαιώματα του παιδιού δεν απαγορεύει τις διεθνείς υιοθεσίες. Απλώς τις καθιστά την έσχατη μόνιμη λύση. Η ρουμανική κυβέρνηση πρέπει να επανεξετάσει σοβαρά τη σκληρή στάση που τηρεί επί του παρόντος. 
<SPEAKER ID="145" LANGUAGE="EN" NAME="Robert Evans (PSE ). –" AFFILIATION="(Χειροκροτήματα)">
<P>
   Κύριε Πρόεδρε, επισκέφθηκα για πρώτη φορά τη Ρουμανία σε ένα ταξίδι για σκι την περίοδο των Χριστουγέννων/Πρωτοχρονιάς του 1989. Οι ρουμανικές σημαίες που κυμάτιζαν τότε είχαν τρύπες στο σημείο όπου είχε κοπεί το σύμβολο στη μέση. Δεκαέξι χρόνια μετά, έχουμε την έκθεση του κ. Moscovici που δείχνει τα καταπληκτικά επιτεύγματα και την τεράστια πρόοδο που έχει σημειωθεί.
<P>
Μιλώ αυτή τη στιγμή ως μέλος της Μικτής Κοινοβουλευτικής Επιτροπής ΕΕ-Ρουμανίας από το 1994, έχοντας επισκεφθεί τη Ρουμανία πολλές φορές και έχοντας δει τη σημαντική πρόοδο, ειδικά στους τομείς της ελευθερίας της έκφρασης, της δικαιοσύνης, των μειονοτήτων και των παιδιών. Το θέμα της συζήτησής μας είναι η επανένωση των λαών της Ευρώπης, λαών που έχουν κοινή κουλτούρα, κοινή κληρονομιά, κοινή ιστορία και σημαντικούς γλωσσικούς δεσμούς. Η Ρουμανία είναι ευρωπαϊκή από κάθε άποψη και το μαρτυρά αυτό και το ίδιο το όνομά της. Προσβλέπω στην ημέρα που οι ρουμάνοι συνάδελφοι θα παρίστανται σε αυτή την Αίθουσα ως εκλεγμένοι βουλευτές του Ευρωπαϊκού Κοινοβουλίου.
<SPEAKER ID="146" LANGUAGE="FI" NAME="Paavo Väyrynen (ALDE )." AFFILIATION="">
<P>
   – Κύριε Πρόεδρε, οι προετοιμασίες για την ένταξη της Βουλγαρίας και της Ρουμανίας στην ΕΕ μοιάζουν να εξελίσσονται όπως ήταν αναμενόμενο. Και οι δύο χώρες έχουν συναντήσει προβλήματα, τα οποία μπορούν ωστόσο να υπερκεράσουν. Πρέπει να τονιστεί ότι η ένταξη της καθεμιάς εκ των δύο χωρών πρέπει να αξιολογηθεί βάσει των επιτευγμάτων της. Ευελπιστούμε ότι και οι δύο χώρες θα μπορούν να ενταχθούν στην Ένωση στις αρχές του 2007.
<SPEAKER ID="147" LANGUAGE="NL" NAME="Joost Lagendijk (Verts/ALE )." AFFILIATION="">
<P>
Τα ερωτήματα που τέθηκαν πριν από έξι μήνες παραμένουν και σήμερα κρίσιμα: σημειώνει επιτυχία, με τη βοήθεια του πολύ δυναμικού Υπουργού Δικαιοσύνης, στην προσπάθεια μεταρρύθμισης του δικαστικού συστήματος; Θα αναλάβουν σημαντικές θέσεις νέοι άνθρωποι με νέες ιδέες; Είναι πραγματικά εφικτή η καταπολέμηση της διαφθοράς στα υψηλότερα κλιμάκια της ιεραρχίας; Πρόκειται για ερωτήματα για τα οποία δεν πρέπει να προσπαθήσουμε να βρούμε απαντήσεις αυτή τη στιγμή. Αυτό που έχει σημασία τώρα είναι να διατηρήσουμε την προσήλωση στους στόχους μας, να είμαστε σαφείς και κατηγορηματικοί και να καταστήσουμε σαφές ποια κατεύθυνση θεωρούμε ότι πρέπει να ακολουθήσει η Ρουμανία· η δε ημέρα της Κρίσης έχει οριστεί για τον Μάιο του 2006. 
<SPEAKER ID="148" LANGUAGE="EN" NAME="Gerard Batten (IND/DEM ). –" AFFILIATION="">
<P>
   Κύριε Πρόεδρε, αυτές οι εκθέσεις υποδεικνύουν την επιθυμία της πλειοψηφίας του Κοινοβουλίου για την προσχώρηση της Βουλγαρίας και της Ρουμανίας στην Ευρωπαϊκή Ένωση την 1η Ιανουαρίου 2007. Εντούτοις, αυτές οι εκθέσεις περιέχουν ορισμένα σημεία όπου περιγράφεται λεπτομερώς η πλήρης ακαταλληλότητά τους να αποκτήσουν την ιδιότητα του μέλους σύμφωνα με τα κριτήρια ένταξης της ίδιας της ΕΕ.
<SPEAKER ID="149" LANGUAGE="HU" NAME="Kinga Gál (PPE-DE )." AFFILIATION="">
<P>
Είναι διατεθειμένοι να αφαιρέσουν από το εν πολλοίς ασταθές νομοσχέδιο για τις μειονότητες τον ίδιο τον λόγο ύπαρξής του, χωρίς να αφήνουν περιθώρια διαλόγου. Αυτή είναι μια ακόμη απόδειξη της προσπάθειας εξωραϊσμού της κατάστασης από τους ρουμάνους πολιτικούς. Άλλα λένε στην Ευρώπη και άλλα κάνουν στη χώρα τους. Μήπως εφαρμόζουν τις ίδιες πρακτικές εξωραϊσμού και σε άλλους τομείς; Στα θέματα των Ρόμα, της προστασίας του περιβάλλοντος, της επιστροφής των περιουσιών, της διαφθοράς; Ζητώ τη στήριξή σας ώστε να διασφαλίσουμε την τήρηση των βασικών ευρωπαϊκών αρχών μας, το ψήφισμά μας του Απριλίου – και να μην τροποποιήσουμε την παράγραφο 26 της έκθεσης Moscovici. Η έκθεση την οποία ψηφίσαμε είναι καλή στην παρούσα μορφή της, ενώ αξίζει να αποδοθούν εύσημα στον κ. Moscovici για την εκπόνησή της. Αν εμείς δεν απαιτήσουμε την εφαρμογή αυτών των βασικών αρχών, κανείς άλλος δεν πρόκειται να το κάνει. 
<SPEAKER ID="150" LANGUAGE="" NAME="Παναγιώτης Μπεγλίτης (PSE ). –" AFFILIATION="">
<SPEAKER ID="151" LANGUAGE="SV" NAME="Anna Ibrisagic (PPE-DE )." AFFILIATION="">
<P>
   – Κύριε Πρόεδρε, είναι χρήσιμο να είναι σαφείς οι βασικοί κανόνες της διαδικασίας ένταξης και, κατά τη γνώμη μου, είναι όντως σαφείς. Δεν υπάρχει η παραμικρή αμφιβολία ότι και η Ρουμανία και η Βουλγαρία κατανοούν τις απαιτήσεις στις οποίες οφείλουν να ανταποκριθούν. Κατά τις επισκέψεις μου στις δύο αυτές χώρες και στις συζητήσεις με τους κατοίκους το διαπίστωσα ιδίοις όμμασι. Όλοι στη Ρουμανία και τη Βουλγαρία γνωρίζουν ότι μας ανησυχούν οι εναπομείναντες τομείς στους οποίους απαιτούνται βελτιώσεις. Όλοι γνωρίζουν πολύ καλά ότι τους παρακολουθούμε και μελετούμε κάθε στάδιο εξέλιξης. Κανένα, όμως, από τα άτομα με τα οποία συνομίλησα, είτε επρόκειτο για εκπροσώπους της κυβέρνησης είτε για απλούς πολίτες στα καφενεία, δεν έχει τις ίδιες βεβαιότητες όσον αφορά το εάν επιθυμούμε όντως την ένταξή τους ήδη από το 2007, παρά τις δηλώσεις μας περί του αντιθέτου και παρά τις σχετικές δηλώσεις μας στα ψηφίσματα και τις εκθέσεις μας. Γιατί συμβαίνει αυτό;
<P>
Δεν είναι αυτή η Ευρώπη που γνωρίζω. Δεν είναι η Ευρώπη για την οποία εργάζομαι και αγωνίζομαι και την οποία υπερασπίζομαι. Φρονώ ότι όλες οι μεταρρυθμίσεις που εφαρμόστηκαν πρόσφατα στη Ρουμανία και τη Βουλγαρία μαρτυρούν τις προσπάθειες αυτών των χωρών και το γεγονός ότι δίνουν ύψιστη προτεραιότητα στην ένταξή τους. Η ένταξη της Ρουμανίας και της Βουλγαρίας στην ΕΕ θα αποτελέσει ισχυρό καταλύτη και παράγοντα ο οποίος θα ενισχύσει την ασφάλεια στο σύνολο της περιοχής. Είμαι πεπεισμένη ότι, με τη βοήθειά μας, οι χώρες αυτές μπορούν να επιτύχουν την ένταξή τους στην ΕΕ το αργότερο τον Ιανουάριο του 2007. Είμαι επίσης πεπεισμένη ότι αυτό δεν είναι εφικτό χωρίς τη βοήθεια και τη στήριξή μας και χωρίς μια θετική προοπτική. 
<SPEAKER ID="152" LANGUAGE="CS" NAME="Libor Rouček (PSE )." AFFILIATION="">
<P>
   – Θέλω και εγώ να εκμεταλλευτώ τη σημερινή ευκαιρία για να καλέσω τις αρχές της Βουλγαρίας και της Ρουμανίας να επιταχύνουν τις προσπάθειές τους και τις προετοιμασίες τους για την ένταξή τους στην Ευρωπαϊκή Ένωση. Οι τομείς στους οποίους πρέπει να ενισχυθούν οι προσπάθειες περιλαμβάνουν τη λειτουργία του δικαστικού σώματος, την καταπολέμηση της διαφθοράς και την ενσωμάτωση των μειονοτήτων, περιλαμβανομένης της μειονότητας των Ρόμα. Μια πολύ ακριβή περιγραφή αυτών των αδυναμιών προσφέρουν οι εκθέσεις Van Orden και Moscovici. Κατά τη γνώμη μου, η συμμόρφωση προς αυτές τις απαιτήσεις, καθώς και προς τις υπόλοιπες απαιτήσεις στις οποίες αναφέρθηκαν ήδη προηγούμενοι ομιλητές, έχει καίρια σημασία, και αυτό οφείλεται σε δύο λόγους.
<P>
Πρώτον, οι εν λόγω απαιτήσεις πρέπει να ικανοποιηθούν προκειμένου να καταστεί δυνατή η πλήρης ένταξη της Βουλγαρίας και της Ρουμανίας από 1ης Ιανουαρίου 2007. Δεύτερον, και κατά τη γνώμη μου εξίσου σημαντικό, πρέπει να ικανοποιηθούν έτσι ώστε οι δύο χώρες να συνεχίσουν να αποτελούν θετικό παράδειγμα για τους γείτονές τους, όπως η Πρώην Γιουγκοσλαβική Δημοκρατία της Μακεδονίας ή η Σερβία και το Μαυροβούνιο. Τόσο η Βουλγαρία όσο και η Ρουμανία διαδραμάτισαν πολύ θετικό ρόλο κατά τη δεκαετία του 1990, όταν ο πόλεμος μαινόταν στα Βαλκάνια, και λειτούργησαν ως δύναμη σταθεροποίησης. Έχω την ακλόνητη πεποίθηση ότι οι δύο αυτές χώρες θα συνεχίσουν να διαδραματίζουν παρόμοιο ρόλο, και ότι θα αποτελέσουν παράδειγμα όχι μόνο για τους γείτονές τους στα Βαλκάνια, αλλά και για ορισμένους ασήμαντους πολιτικούς, οι περισσότεροι από τους οποίους προέρχονται από τα παλαιά κράτη μέλη, και οι οποίοι αρχίζουν να απογοητεύονται και να αμφισβητούν ακόμη και την ίδια τη σκοπιμότητα της διεύρυνσης της Ευρώπης. 
<SPEAKER ID="153" LANGUAGE="" NAME="Γιώργος Δημητρακόπουλος (PPE-DE ). –" AFFILIATION="">
<P>
   Κύριε Πρόεδρε, κύριε Προεδρεύοντα του Συμβουλίου, κύριε Επίτροπε, θα συμφωνήσω και εγώ με όσους σε αυτή την αίθουσα τόνισαν ότι μόνο με την ένταξη της Βουλγαρίας και της Ρουμανίας, την 1.1.2007, ολοκληρώνεται η πέμπτη διεύρυνση. Είναι σημαντικό να το θυμόμαστε αυτό.
<P>
Σε ό,τι αφορά τη Βουλγαρία, έχω να κάνω δύο παρατηρήσεις: Η πρώτη παρατήρηση αφορά τον πυρηνικό σταθμό του Κοσλοντούι. Θεωρώ ότι η Βουλγαρία πρέπει να τηρήσει τη δέσμευση που ανέλαβε υπογράφοντας τη Συνθήκη Προσχώρησης και να κλείσει τις μονάδες 3 και 4. Ταυτόχρονα όμως θεωρώ ότι η Βουλγαρία χρειάζεται βοήθεια, ώστε να αναπληρώσει το κενό ενέργειας που θα δημιουργηθεί, βοήθεια τέτοια σαν αυτή που πρόκειται να δοθεί στη Σλοβακία, όπως πληροφορούμαι, ώστε και εκείνη να εκπληρώσει τις υποχρεώσεις της σχετικά με την πυρηνική ενέργεια.
<SPEAKER ID="154" LANGUAGE="NL" NAME="Camiel Eurlings (PPE-DE )." AFFILIATION="">
<P>
Είναι γεγονός ότι πρέπει ακόμη να γίνουν πολλά σε αυτόν τον τομέα. Σύμφωνα με τον κατάλογο της οργάνωσης Διεθνής Διαφάνεια που δημοσιεύθηκε τον περασμένο μήνα, η Βουλγαρία βρίσκεται στην 55η θέση και η Ρουμανία στην 85η θέση του καταλόγου χωρών με αυξημένα επίπεδα διαφθοράς, μαζί με χώρες όπως η Μογγολία και η Δομινικανή Δημοκρατία. Ιδιαίτερη ανησυχία προκαλεί το γεγονός ότι η διαφθορά επικρατεί ακόμη και στα υψηλότερα κλιμάκια της ιεραρχίας.
<P>
Η Βουλγαρία και η Ρουμανία έχουν επιτύχει πάρα πολλά, όμως μένουν ακόμη να γίνουν πολλά προκειμένου να τηρούνται όντως τα κριτήρια. Το παρόν Σώμα υποχρεώθηκε να αποφασίσει πολύ νωρίς, 20 μήνες πριν από την ένταξη, αλλά δεν πρόκειται να αποφασίσουμε πραγματικά για το κατά πόσον οι χώρες αυτές μπορούν να ενταχθούν χωρίς να λάβουμε και τα τελευταία σχετικά στοιχεία, συγκεκριμένα τον Απρίλιο, παρότι είναι πιο πιθανό η απόφαση να μετατεθεί για τον Μάιο, του προσεχούς έτους. Φρονώ ότι πρέπει να είμαστε δίκαιοι σε αυτό το ζήτημα, να αφήσουμε τα στοιχεία να μιλήσουν μόνα τους και να κλιμακώσουμε την πίεση στο παρόν στάδιο, ενώ η Ρουμανία και η Βουλγαρία πρέπει τώρα να επιταχύνουν τις προσπάθειές τους προκειμένου να σημειώσουν ουσιαστική πρόοδο στον τομέα της διαφθοράς.
<P>
Γνωρίζοντας τον κ. Επίτροπο, είμαι βέβαιος ότι θα λειτουργήσει και ο ίδιος με βάση αυτές τις αρχές, γεγονός που σημαίνει ότι, αν τα αποτελέσματα είναι ικανοποιητικά, οι εν λόγω χώρες θα μπορέσουν να ενταχθούν το 2007· αν, όμως, παρουσιάζουν ελλείψεις, η Επιτροπή θα προτείνει την αναβολή της ένταξής τους κατά ένα έτος.
<SPEAKER ID="155" LANGUAGE="HU" NAME="Árpád Duka-Zólyomi (PPE-DE )." AFFILIATION="">
<P>
Η κατάσταση όσον αφορά το νομοσχέδιο για τις μειονότητες που περιλαμβάνεται στο πρόγραμμα της ρουμανικής κυβέρνησης είναι αβέβαιη. Οι παρελκυστικές τακτικές των κομμάτων που μετέχουν στην κυβέρνηση της Ρουμανίας είναι απαράδεκτες, και γι’ αυτό είναι αναγκαίο να απευθύνουμε αυστηρή προειδοποίηση στο Βουκουρέστι. Ένα ακόμη σοβαρό ζήτημα είναι η παροχή πανεπιστημιακής εκπαίδευσης στη μητρική γλώσσα των πολιτών που ανήκουν σε εθνικές μειονότητες, δεδομένου ιδίως του γεγονότος ότι η κατάσταση των περισσοτέρων από 1,5 εκατομμύριο γηγενών Ούγγρων, της ουγγρικής κοινότητας, δεν είναι ικανοποιητική από αυτή την άποψη. Υπογραμμίζω ότι το αδιαμφισβήτητο μέσο προστασίας των μειονοτήτων και εγγύησης της νομικής τους ασφάλειας είναι η εφαρμογή στην πράξη της αρχής της επικουρικότητας και της αυτοδιοίκησης, περιλαμβανομένων ορισμένων μορφών αυτονομίας.
<P>
Κυρίες και κύριοι, δεν πρέπει να τροποποιήσουμε την παράγραφο 26! Στο σχέδιο έκθεσης γίνεται αναφορά σε επιστροφή περιουσιών, αλλά το θέμα της εκκλησιαστικής περιουσίας δεν έχει ακόμη διευθετηθεί. Η Ρουμανία έχει ανάγκη μεταρρυθμίσεων και πολλών νέων νόμων στον τομέα της προστασίας του περιβάλλοντος. Για μία ακόμη φορά, θέλω να καταγγείλω το πρόβλημα του σχεδίου εκμετάλλευσης του χρυσωρυχείου στην περιοχή Rosia Montana, το οποίο πρέπει να επιλυθεί λαμβάνοντας υπόψη τη γνώμη των αρμοδίων πολιτικών οργανώσεων και των εμπλεκομένων χωρών, όπως η Σλοβακία και η Ουγγαρία. Τέλος, είναι πολύ σημαντικό να δηλώσουμε με σαφήνεια ότι το ενδεχόμενο εφαρμογής της ρήτρας διασφάλισης είναι υπαρκτό.
<SPEAKER ID="156" LANGUAGE="EN" NAME="Mairead McGuinness (PPE-DE ). –" AFFILIATION="">
<P>
Ωστόσο, επιτρέψτε μου προηγουμένως να πω λίγα λόγια για τις συνομιλίες σχετικά με τον προϋπολογισμό της ΕΕ που συνεχίζονται για την περίοδο μετά το 2007. Η πρόταση της βρετανικής Προεδρίας δεν λαμβάνει επαρκή πρόνοια για τη διεύρυνση με την προσχώρηση της Ρουμανίας και της Βουλγαρίας και ελπίζουμε ότι αυτές οι συνομιλίες θα αλλάξουν αυτή την κατάσταση. Οτιδήποτε και αν προκύψει, η ΕΕ έχει καθήκον να συνεχίσει να πιέζει για μεταρρύθμιση στα κρατικά ιδρύματα της Ρουμανίας. Αυτό αναφέρεται λεπτομερώς στην έκθεση παρακολούθησης της Επιτροπής Διεύρυνσης.
<SPEAKER ID="157" LANGUAGE="IT" NAME="Stefano Zappalà (PPE-DE ). –" AFFILIATION="">
<P>
   Κύριε Πρόεδρε, κυρίες και κύριοι, λαμβάνω τον λόγο αντί του συναδέλφου και Προέδρου της Επιτροπής για τις σχέσεις με τη Ρουμανία κ. Podestà και κατά συνέπεια, η παρέμβασή μου θα επικεντρωθεί κυρίως στην κατάσταση αυτής της χώρας.
<P>
Συμφωνούμε με τα βασικά σημεία που παρουσίασε η έκθεση Moscovici. Η σημαντική πρόοδος που σημείωσε η Ρουμανία είναι εμφανής και από την έκθεση προόδου που παρουσίασε ο Επίτροπος Rehn στην προηγούμενη περίοδο συνόδου. Στις 22 και 23 Νοεμβρίου του τρέχοντος έτους, η μικτή αντιπροσωπεία Ευρωπαϊκής Ένωσης-Ρουμανίας συνεδρίασε για να συζητήσει τη σημερινή και πραγματική κατάσταση προόδου της υποψήφιας χώρας. Στη συνάντηση αυτή συμμετείχαν επίσης ο Αντιπρόεδρος Frattini, ο Επίτροπος Rehn, οι ρουμάνοι παρατηρητές στο Ευρωπαϊκό Κοινοβούλιο και ο εκπρόσωπος της ρουμανικής κυβέρνησης.
<P>
Από τις εκθέσεις αυτές που επιβεβαιώνουν τις προσπάθειες της Ρουμανίας, συμπεραίνουμε ότι πρέπει να υποστηρίξουμε την προσπάθεια της χώρας προκειμένου να ενωθεί μαζί μας από τον Ιανουάριο του 2007. Σημαντικά και αναμφίβολα βήματα προόδου σημειώθηκαν στον τομέα των ελευθεριών, της επικοινωνίας, των μέσων μαζικής ενημέρωσης, της εκπαίδευσης και των ανθρωπίνων δικαιωμάτων για τις εθνικές μειονότητες, χωρίς να λησμονούμε τα σημαντικά αποτελέσματα στον οικονομικό τομέα.
<P>
Παραμένει αντιθέτως άλυτο το σοβαρό πρόβλημα των παιδιών που έχουν έλθει ήδη σε επαφή με τις υποψήφιες νέες οικογένειές τους, εξαιτίας του νέου νόμου που απαγορεύει τις διεθνείς υιοθεσίες. Για τον σκοπό αυτόν θα υποστηρίξουμε την τροπολογία 38 της παραγράφου 14 της έκθεσης Moscovici, ελπίζοντας ότι η ρουμανική κυβέρνηση θα λάβει άμεσα και αποφασιστικά μέτρα για την επίλυση του προβλήματος.
<P>
Σε κάθε περίπτωση, θα ήθελα να απευθύνω ειλικρινείς ευχές στους συναδέλφους από τη Ρουμανία και τη Βουλγαρία, οι οποίοι ελπίζω ότι, από 1ης Ιανουαρίου 2007, θα συμμετέχουν επί ίσοις όροις μαζί μας στις εργασίες του Ευρωπαϊκού Κοινοβουλίου. 
<SPEAKER ID="158" LANGUAGE="EN" NAME="Douglas Alexander," AFFILIATION="Προεδρεύων του Συμβουλίου">
<P>
Ο κ. Tannock και ο κ. Belder ανέφεραν το θέμα της διαφθοράς και, ειδικά, τις ανησυχίες σχετικά με τους συνοριοφύλακες και την ασφάλεια των συνόρων. Και οι δύο χώρες αντιμετωπίζουν, ασφαλώς, μεγάλες προκλήσεις στην πάταξη της διαφθοράς και η Βουλγαρία, ειδικά, πρέπει να ενισχύσει την καταπολέμηση του οργανωμένου εγκλήματος. Οι νέες κυβερνήσεις επέδειξαν πραγματική δέσμευση στην αντιμετώπιση αυτών των προβλημάτων και είδαμε να σημειώνεται κάποια πρόοδος, αλλά ο δρόμος είναι ακόμα μακρύς. Οφείλουμε να το αναγνωρίσουμε αυτό στο Κοινοβούλιο σήμερα.
<P>
Στη Ρουμανία, παραδείγματα της προόδου που επιτεύχθηκε περιλαμβάνουν: έναν νέο επικεφαλής του τμήματος πάταξης της διαφθοράς στο γραφείο του Γενικού Εισαγγελέα, απομάκρυνση 11 νέων ανώτατων εισαγγελέων για αναποτελεσματικότητα, και πρόοδο σε 22 υποθέσεις διαφθοράς που αφορούσαν πρώην και νυν γερουσιαστές και βουλευτές. Όσον αφορά το περαιτέρω έργο που ανέλαβε η Ρουμανία, η συνοριακή αστυνομία και τα τελωνεία απέλυσαν μεγάλο αριθμό ανώτατων συνοριακών και τελωνειακών υπαλλήλων σε πολλές θέσεις λόγω αναποτελεσματικότητας και διαφθοράς. Αλλά ας είμαστε απολύτως σαφείς: πρέπει να σημειωθεί ακόμα αρκετή και σημαντική πρόοδος σε αυτά τα σημαντικά θέματα.
<P>
Ο κ. Μπεγλίτης και ο κ. Tannock ανέφεραν επίσης το θέμα των διεθνών υιοθεσιών, ένα θέμα που έθιξε στη συνέχεια η κ. McGuinness, η οποία έλαβε τον λόγο αργότερα. Η διαφθορά στις διεθνείς υιοθεσίες αποτελεί σαφώς πρόβλημα. Πρόσφατα, εισήχθησαν μέτρα για την προστασία των συμφερόντων του παιδιού, όπως ακούσαμε από πολλούς ομιλητές, για τη βελτίωση της οικιακής προστασίας των παιδιών και των οικογενειακών διευκολύνσεων και για τη μείωση του αριθμού των ιδρυματοποιημένων παιδιών, σύμφωνα με τη Σύμβαση των Ηνωμένων Εθνών για τα Δικαιώματα του Παιδιού και τα πρότυπα της Ευρωπαϊκής Ένωσης.
<P>
Όσον αφορά το ειδικό ερώτημα σχετικά με τον λόγο για τον οποίο η ρουμανική κυβέρνηση διέκοψε τις ήδη διευθετημένες υιοθεσίες, για παράδειγμα στις Ηνωμένες Πολιτείες, αρκετές από τις λεγόμενες δρομολογημένες υποθέσεις, οι οποίες αναφέρθηκαν από τους ομιλητές, αφορούν αιτήσεις που υποβλήθηκαν κατά τη διάρκεια της περιόδου του μορατόριουμ 2001-2004 για τις διεθνείς υιοθεσίες. Οι ρουμανικές αρχές συγκρότησαν μια ομάδα εμπειρογνωμόνων τον Ιούνιο του 2005, οι οποίοι εξετάζουν τους φακέλους των εν λόγω παιδιών, για να αναλύσουν κάθε μεμονωμένη περίπτωση και να αναζητήσουν λύσεις στο πλαίσιο της νομοθεσίας που ισχύει σήμερα.
<P>
Η κ. McGuinness, η κ. Sbarbati και η κ. de Groen-Kouwenhoven ανέφεραν επίσης τα παιδιά σε ευρύτερη έννοια και ρώτησαν ποιες είναι οι εξελίξεις όσον αφορά τη μεταχείριση των παιδιών και στις δύο αυτές χώρες. Ασφαλώς μας ανησυχεί η δύσκολη κατάσταση των ιδρυματοποιημένων παιδιών που ζουν υπό ανεπαρκείς γενικά συνθήκες και στις δύο χώρες. Απαιτείται περισσότερη δουλειά για τη βελτίωση των συνθηκών, αλλά λαμβάνουμε θετικά μηνύματα από τις πρόσφατες δράσεις και των δύο κυβερνήσεων. Για παράδειγμα, στην περίπτωση της Βουλγαρίας, η κυβέρνηση σύστησε έξι περιφερειακά γραφεία της κρατικής υπηρεσίας για την προστασία του παιδιού από τις αρχές του 2005 με στόχο την προώθηση των βελτιώσεων. Άρχισε να εφαρμόζει ένα νέο σχέδιο δράσης για το κλείσιμο των παλαιών κρατικών ιδρυμάτων.
<P>
Στην περίπτωση της Ρουμανίας, η κυβέρνηση εργάζεται σκληρά για να απομακρύνει τα παιδιά από τα ιδρύματα και να τα μεταφέρει σε ανάδοχες οικογένειες ή συγγενείς. Έκλεισε το σύνολο σχεδόν των 85 μεγάλων, παλαιών ιδρυμάτων για παιδιά και τα αντικατέστησε με σύγχρονα ιδρύματα προστασίας των παιδιών. Από το 2000, μείωσε τον αριθμό των παιδιών σε ιδρύματα από 37 000 σε 32 000 σήμερα.
<P>
Ο κ. Piotrowski ανέφερε –σχετικά με ένα τελείως διαφορετικό θέμα, αλλά για το οποίο είμαι αρμόδιος να απαντήσω, ειδικά δεδομένης της χρονικής στιγμής της συζήτησης– ότι οι προτάσεις της Προεδρίας για τις δημοσιονομικές προοπτικές 2007-2013 δεν θα μπορούν να λάβουν υπόψη τη Ρουμανία και τη Βουλγαρία και δεν πληρούν τα κριτήρια της αλληλεγγύης. Δεν δέχομαι καμία από τις δύο κατηγορίες.
<P>
Σχετικά με τη Βουλγαρία και τη Ρουμανία, αναγνωρίζω ότι έχει σημειωθεί σημαντική πρόοδος στην πορεία προς την προσχώρηση στην Ευρωπαϊκή Ένωση την 1η Ιανουαρίου 2007, αλλά πρέπει να αναληφθεί περισσότερο έργο. Η Επιτροπή, υπό την ικανή ηγεσία του Επιτρόπου Rehn, θα συνεχίσει να παρακολουθεί στενά την πρόοδο και θα εκπονήσει μια έκθεση παρακολούθησης τον Απρίλιο ή τον Μάιο του προσεχούς έτους. Αυτή η έκθεση θα αποτελέσει τη βάση για τη λήψη της απόφασης σχετικά με την ενεργοποίηση ή όχι της ονομαζόμενης «ρήτρας διασφάλισης». Για να αποφύγουν την καθυστέρηση, η Ρουμανία και η Βουλγαρία πρέπει να επιταχύνουν τώρα τον ρυθμό της μεταρρύθμισης κατά τους κρίσιμους μήνες των αρχών του προσεχούς έτους και, ειδικά, να πατάξουν τη διαφθορά, η οποία κυριάρχησε στη σημερινή συζήτηση.
<P>
Έχουν στη διάθεσή τους ένα μικρό χρονικό διάστημα για να εφαρμόσουν αυτές τις μεταρρυθμίσεις, αλλά η προσχώρηση το 2007 μπορεί ακόμα να επιτευχθεί, εφόσον εκπληρώσουν αυτές τις σημαντικές δεσμεύσεις που εκκρεμούν.
<SPEAKER ID="159" LANGUAGE="FI" NAME="Olli Rehn," AFFILIATION="Επιτροπή">
<P>
   . – Κύριε Πρόεδρε, κυρίες και κύριοι, θέλω καταρχάς να ευχαριστήσω τους αξιότιμους βουλευτές για την αντικειμενική και ενημερωτική συζήτηση και για τις εύστοχες επισημάνσεις τους. Θετική υπήρξε επίσης η έμφαση που δόθηκε σε διάφορες ομιλίες στο γεγονός ότι βρισκόμαστε πλέον λίγο πριν από την ολοκλήρωση του τελευταίου, δηλαδή του πέμπτου, γύρου διεύρυνσης. Πρόκειται για μια συνέχεια της ιστορικής ανατροπής που ξεκίνησε με την κατάρρευση του Τείχους του Βερολίνου πριν από περισσότερα από 15 χρόνια.
<P>
Κατά τη γνώμη μου, η Επιτροπή και το Ευρωπαϊκό Κοινοβούλιο, καθώς και η Προεδρία, λαμβάνοντας υπόψη τη σημαντική παρέμβαση του κ. Alexander, πρέπει να αντιμετωπίσουν τις προετοιμασίες της Βουλγαρίας και της Ρουμανίας για την ένταξή τους με τον ίδιο εν πολλοίς τρόπο και δίνοντας έμφαση στα ίδια θέματα. Η μεταρρύθμιση του δικαστικού συστήματος έχει ιδιαίτερη, ζωτική θα έλεγα, σημασία. Έχει ζωτική σημασία για τη νομική προστασία των πολιτών της Βουλγαρίας και της Ρουμανίας, για την ανάπτυξη της οικονομικής δυναμικής και των ξένων επενδύσεων, αλλά και για την εφαρμογή της κοινοτικής νομοθεσίας στις χώρες αυτές.
<P>
Έχουμε την ευθύνη να διασφαλίσουμε τη δίκαιη και αντικειμενική αξιολόγηση της ετοιμότητας των εν λόγω χωρών να ενταχθούν στην Ένωση το 2007. Το ίδιο ισχύει και για τις διοικητικές μεταρρυθμίσεις, ιδίως όσον αφορά την προσπάθεια καταπολέμησης της διαφθοράς και της εγκληματικότητας, καθώς και την εξάλειψη των προβλημάτων στους τομείς της γεωργίας και της ασφάλειας των τροφίμων.
<P>
Οι προσεχείς μήνες θα είναι αποφασιστικοί για τις δύο χώρες. Αμφότερες έχουν την ευκαιρία να ενταχθούν το 2007, κάτι που όμως θα συμβεί μόνον εάν καταβάλουν κάθε δυνατή προσπάθεια για την τήρηση των κριτηρίων και αντιμετωπίσουν με απόλυτη σοβαρότητα αυτή την πρόκληση. Νομίζω ότι αυτό είναι απολύτως σαφές, αλλά, για να είμαστε απολύτως σίγουροι, θα επαναλάβω το μήνυμά μου. Το κρίσιμο ζήτημα τώρα δεν είναι μια επίθεση γοητείας στις πρωτεύουσες των χωρών της ΕΕ, αλλά η σοβαρή και πρακτική ανάληψη δράσης για την υλοποίηση των μεταρρυθμίσεων στο νομικό σύστημα και τη διοίκηση, καθώς και η λήψη πολύ αποφασιστικών μέτρων για την καταπολέμηση της διαφθοράς και του εγκλήματος.
<P>
Δεν θέλω την άνοιξη να υποχρεωθώ, εξ ονόματος της Επιτροπής, να προτείνω την εφαρμογή των ρητρών διασφάλισης, όμως πρέπει να λεχθεί ότι δεν εισήχθησαν τυχαία στα κείμενα των συνθηκών προσχώρησης. Η Βουλγαρία και η Ρουμανία πρέπει να αντιμετωπίσουν με σοβαρότητα αυτή την ευκαιρία, ενώ πρέπει να καταβληθεί κάθε δυνατή προσπάθεια ώστε να εκπληρώσουν τα ενταξιακά κριτήρια, έτσι ώστε οι δύο χώρες να μπορούν να ενταχθούν τον Ιανουάριο του 2007. Θα είμαστε απολύτως αντικειμενικοί ως προς την αξιολόγηση της ετοιμότητάς τους βάσει τεκμηριωμένων στοιχείων.
<P>
Η Επιτροπή θα στηρίξει τις μεταρρυθμίσεις στη Βουλγαρία και τη Ρουμανία, θα παρακολουθεί τις εξελίξεις και την κατάλληλη στιγμή θα παρουσιάσει στο Κοινοβούλιο και στο Συμβούλιο μια αξιολόγηση αυτής της προόδου. Πρέπει να τονιστεί ότι θα απαιτηθεί τακτικός διάλογος, όπως επεσήμαναν ο πρόεδρος της Επιτροπής Εξωτερικών Υποθέσεων, κ. Elmar Brok, και άλλοι ομιλητές. Προτείνω να επανέλθουμε στο θέμα την άνοιξη, όταν θα έχουμε καλύτερη εικόνα της προόδου της Βουλγαρίας και της Ρουμανίας στο πλαίσιο των προσπαθειών τους να εξασφαλίσουν την ένταξή τους στις αρχές του 2007. 
<SPEAKER ID="160" LANGUAGE="" NAME="Πρόεδρος." AFFILIATION="Γραπτές δηλώσεις (άρθρο 142)">
<SPEAKER ID="161" LANGUAGE="EN" NAME="Gábor Harangozó (PSE ). –" AFFILIATION="">
<P>
   Θα ήθελα να επιστήσω την προσοχή σας, στο πλαίσιο της έκθεσης Moscovici, στη σημασία της προστασίας των δικαιωμάτων της ουγγρικής μειονότητας, της μεγαλύτερης μειονότητας στη Ρουμανία. Ειδικότερα, θα ήθελα να επιστήσω την προσοχή σας στην παράγραφο 26 της έκθεσης.
<P>
Έχουν αναληφθεί πολλές δεσμεύσεις από τη ρουμανική πολιτική ηγεσία για την προστασία των δικαιωμάτων της ουγγρικής μειονότητας. Είναι καιρός επιτέλους, τώρα που η Ρουμανία επιδεικνύει αληθινή πολιτική βούληση, να εφαρμόσει πραγματικά αυτές τις δεσμεύσεις. Το ερώτημα είναι: αν δεν υπάρχει πρόβλημα με τα δικαιώματα της ουγγρικής μειονότητας, γιατί η ρουμανική ηγεσία θέλει να διαγράψει μέρη της παραγράφου 26;
<SPEAKER ID="162" LANGUAGE="FR" NAME="Véronique Mathieu (PPE-DE ). –" AFFILIATION="">
<P>
   Την άνοιξη του 2006, η Ευρωπαϊκή Επιτροπή θα υποβάλει στο Συμβούλιο την τελική γνωμοδότησή της για την προσχώρηση της Βουλγαρίας και της Ρουμανίας τον Ιανουάριο 2007. Η ένταξη αυτών των χωρών εξαρτάται από την ικανότητά τους να εκπληρώσουν τις δεσμεύσεις που έχουν αναληφθεί στη συνθήκη προσχώρησης. Αν δεν μπορούν, θα μπορούσε να γίνει επίκληση των ρητρών διασφάλισης οι οποίες αναβάλλουν την ένταξη για το 2008.
<SPEAKER ID="163" LANGUAGE="" NAME="Πρόεδρος." AFFILIATION="">
<P>
   – Έχω την τιμή να καλωσορίσω την αυστριακή αντιπροσωπεία υπό την ηγεσία του αντικαγκελαρίου Gorbach, η οποία μόλις έλαβε θέση στο θεωρείο. Πρόκειται να μετάσχει στις πολιτικές συναντήσεις που θα πραγματοποιηθούν πριν από την έναρξη της αυστριακής Προεδρίας, η οποία θα ξεκινήσει την 1η Ιανουαρίου 2006. 
<SPEAKER ID="164" LANGUAGE="" NAME="" AFFILIATION="Αντιπροέδρου">
<SPEAKER ID="165" LANGUAGE="" NAME="Πρόεδρος." AFFILIATION="">
<P>
   Ακολουθεί η Ώρα των Ερωτήσεων (B6-0343/2005).
<P>
Οι ερωτήσεις αριθ. 2-8 δεν θα απαντηθούν διότι το θέμα τους βρισκόταν ήδη σήμερα το απόγευμα στην ημερήσια διάταξη.
<P>
Απευθυνόμενος στο Ευρωπαϊκό Κοινοβούλιο την 26η Οκτωβρίου στο πλαίσιο της προετοιμασίας του προσεχούς άτυπου Ευρωπαϊκού Συμβουλίου, ο Πρόεδρος του Συμβουλίου παρατήρησε ότι «σχετικά με την οδηγία για το χρόνο εργασίας, ελπίζω ότι θα καταλήξουμε σε συμφωνία κατά τη διάρκεια της βρετανικής Προεδρίας». Τι ακριβώς έχει κάνει η βρετανική Προεδρία προκειμένου να επιτύχει αυτό το στόχο και ποια πρόοδος έχει συντελεσθεί; 
<SPEAKER ID="166" LANGUAGE="EN" NAME="Douglas Alexander," AFFILIATION="Προεδρεύων του Συμβουλίου">
<SPEAKER ID="167" LANGUAGE="EN" NAME="Elizabeth Lynne (ALDE ). –" AFFILIATION="">
<P>
   Κύριε Προεδρεύων, σας ευχαριστώ για αυτή την απάντηση. Γνωρίζω ότι, όπως είπατε, δεν επετεύχθη συμφωνία. Καθίσταται απολύτως σαφές ότι πολλά κράτη μέλη που προσπαθούν να αποφύγουν την ατομική δυνατότητα παρέκκλισης (opt-out) –την οποία εσείς, όπως κι εγώ, προσπαθείτε να διατηρήσετε– προσπαθούν να αποφύγουν τη χρήση της είτε χρησιμοποιώντας αυτοαπασχολουμένους ως τρόπο παρέκκλισης είτε διασφαλίζοντας την ύπαρξη πολλαπλών συμβάσεων, δηλαδή δύο ή τριών συμβάσεων για έναν εργαζόμενο, γεγονός που καθιστά γελοία την όλη ιδέα της οδηγίας για τον χρόνο εργασίας.
<P>
Θα παρακαλούσα να μας πείτε αν οι βουλευτές της Σοσιαλιστικής Ομάδας, συμπεριλαμβανομένων και των Εργατικών βουλευτών, θα μας υποστηρίξουν τώρα για τη διατήρηση της ατομικής παρέκκλισης (opt-out). 
<SPEAKER ID="168" LANGUAGE="EN" NAME="Douglas Alexander," AFFILIATION="Προεδρεύων του Συμβουλίου">
<P>
   Είμαι βέβαιος ότι οι αξιότιμοι βουλευτές με την εμπειρία της κ. Lynne αναγνωρίζουν ότι δεν αποτελεί δική μου ευθύνη να απαντήσω σε αυτή την περίπτωση εξ ονόματος μεμονωμένων βουλευτών ή μιας ομάδας του Κοινοβουλίου. Αντ’ αυτού, αποτελεί ευθύνη μου να απαντήσω εξ ονόματος της Προεδρίας. Εντούτοις, μπορώ να τη διαβεβαιώσω ότι η ανάλυσή της είναι σωστή ως προς την αναγνώριση ότι ένα από τα βασικά εκκρεμή θέματα είναι ο τρόπος εφαρμογής της οδηγίας: ανά σύμβαση ή ανά εργαζόμενο.
<P>
Αυτή η σύγχυση προέκυψε από την ανακάλυψη ότι, όπως ανέφερε, ορισμένα κράτη μέλη εφάρμοζαν τα όρια της οδηγίας για τον χρόνο εργασίας ανά σύμβαση, επιτρέποντας έτσι στα άτομα να εργάζονται πολύ περισσότερο από 48 ώρες την εβδομάδα έχοντας περισσότερες από μία συμβάσεις. Τώρα, πρέπει να μελετήσουμε περαιτέρω τον τρόπο επίλυσης αυτού του προβλήματος και να προσπαθήσουμε να ενισχύσουμε τη σημαντική πρόοδο που σημειώθηκε κατά τη διάρκεια της Προεδρίας μας, συμπεριλαμβανομένης της περασμένης Πέμπτης. 
<SPEAKER ID="169" LANGUAGE="ES" NAME="Alejandro Cercas (PSE ). –" AFFILIATION="opt-out,">
<P>
   Κύριε Υπουργέ, δεν καταλαβαίνω την ανησυχία της βρετανικής Προεδρίας για τις πολλαπλές συμβάσεις. Θα ήταν πολύ λογικό αν ήσασταν κατά του αλλά, με μία οδηγία η οποία υποστηρίζετε ότι πρέπει να περιλαμβάνει το είναι άσχετο αν εξετάζεται η σύμβαση ή ο εργαζόμενος, διότι όλοι θα είναι σε θέση να εργαστούν περισσότερες από 48 ώρες.
<SPEAKER ID="170" LANGUAGE="EN" NAME="Douglas Alexander," AFFILIATION="Προεδρεύων του Συμβουλίου">
<SPEAKER ID="171" LANGUAGE="EN" NAME="Philip Bushill-Matthews (PPE-DE ). –" AFFILIATION="">
<P>
Αν και η «διπλή συμφωνία» για την παρέκκλιση (opt-out) βρίσκεται δυνητικά στο τραπέζι των διαπραγματεύσεων και λαμβάνοντας υπόψη το θέμα του χρόνου ετοιμότητας προς εργασία, δεδομένου ότι είναι σαφώς αδύνατο να πραγματοποιηθεί η διπλή συμφωνία, δεν είναι τουλάχιστον λογικό για εσάς ή/και για την αυστριακή Προεδρία να προσπαθήσετε να ξεκαθαρίσετε το θέμα του χρόνου ετοιμότητας μεμονωμένα; 
<SPEAKER ID="172" LANGUAGE="EN" NAME="Douglas Alexander," AFFILIATION="Προεδρεύων του Συμβουλίου">
<SPEAKER ID="173" LANGUAGE="" NAME="Πρόεδρος." AFFILIATION="">
<SPEAKER ID="174" LANGUAGE="EN" NAME="Douglas Alexander," AFFILIATION="Προεδρεύων του Συμβουλίου">
<SPEAKER ID="175" LANGUAGE="" NAME="Μαρία Παναγιωτοπούλου-Κασσιώτου (PPE-DE ). –" AFFILIATION="">
<P>
   Κυρία Πρόεδρε, ευχαριστώ τον κ. Υπουργό για την απάντηση, θα ήθελα όμως να ρωτήσω αν εντάσσονται στο μελλοντικό σχεδιασμό κάποια τέτοια μέτρα για την ανάπτυξη, τη δημιουργία θέσεων εργασίας ή για την κινητικότητα, την οποία θα εορτάσουμε το 2006. Οι προετοιμασίες θα έπρεπε να είχαν γίνει το 2005. 
<SPEAKER ID="176" LANGUAGE="EN" NAME="Douglas Alexander," AFFILIATION="Προεδρεύων του Συμβουλίου">
<SPEAKER ID="177" LANGUAGE="" NAME="Πρόεδρος." AFFILIATION="">
<P>
   Η ερώτηση αριθ. 10 καταπίπτει διότι απουσιάζει η ερωτούσα.
<SPEAKER ID="178" LANGUAGE="EN" NAME="Douglas Alexander," AFFILIATION="Προεδρεύων του Συμβουλίου">
<P>
   Στις 9 Νοεμβρίου, η Επιτροπή υπέβαλε τη γνώμη της σχετικά με την Πρώην Γιουγκοσλαβική Δημοκρατία της Μακεδονίας (ΠΓΔΜ) και την αίτησή της για προσχώρηση στην Ευρωπαϊκή Ένωση και συνέστησε να της δοθεί καθεστώς υποψήφιας προς ένταξη χώρας.
<SPEAKER ID="179" LANGUAGE="DE" NAME="Bernd Posselt (PPE-DE ). –" AFFILIATION="">
<SPEAKER ID="180" LANGUAGE="EN" NAME="Douglas Alexander," AFFILIATION="Προεδρεύων του Συμβουλίου">
<P>
Όσον αφορά την ειδική οικονομική συνδρομή που καταβάλλει η Ευρωπαϊκή Ένωση σε αυτή τη χώρα για το έτος 2005, η Ευρωπαϊκή Ένωση θα παράσχει 34,5 εκατομμύρια ευρώ για να στηρίξει τη μεταρρυθμιστική της ατζέντα για την ευρωπαϊκή ολοκλήρωση, καθώς και 2,8 εκατομμύρια ευρώ επιπλέον για τη διασυνοριακή συνεργασία. Από το 1992 έως το 2004 η Ευρωπαϊκή Ένωση δέσμευσε περίπου 736 εκατομμύρια ευρώ για αυτή τη χώρα. 
<SPEAKER ID="181" LANGUAGE="" NAME="Πρόεδρος." AFFILIATION="">
<P>
   Ο ερωτών απέσυρε την ερώτηση αριθ. 12 και έτσι δεν θα ασχοληθούμε με αυτήν.
<SPEAKER ID="182" LANGUAGE="EN" NAME="Douglas Alexander," AFFILIATION="Προεδρεύων του Συμβουλίου">
<P>
   Όπως θα γνωρίζει η αξιότιμη βουλευτής, το άρθρο 289 της Συνθήκης ΕΚ προβλέπει ότι η έδρα των οργάνων της Κοινότητας ορίζεται με κοινή συμφωνία των κυβερνήσεων των κρατών μελών. Το πρωτόκολλο (αριθ. 8) που προσαρτάται στη Συνθήκη ΕΚ προβλέπει επί λέξει: «Το Ευρωπαϊκό Κοινοβούλιο έχει την έδρα του στο Στρασβούργο όπου λαμβάνουν χώρα οι 12 μηνιαίες περίοδοι συνόδου της ολομέλειας, συμπεριλαμβανομένης της συνόδου για τον προϋπολογισμό».
<SPEAKER ID="183" LANGUAGE="EN" NAME="Fiona Hall (ALDE ). –" AFFILIATION="">
<P>
   Δεν αποτελεί αυτό το βασικό θέμα ένα είδος λυδίας λίθου για την προσαρμοστικότητα της Ένωσης; Η εξοικονόμηση ενέργειας δεν υφίστατο ως θέμα στην Ευρώπη πριν από 50 χρόνια, αλλά τώρα υπάρχει, και το Συμβούλιο και το Κοινοβούλιο συμφωνούν με αυτό.
<SPEAKER ID="184" LANGUAGE="EN" NAME="Douglas Alexander," AFFILIATION="Προεδρεύων του Συμβουλίου">
<SPEAKER ID="185" LANGUAGE="EN" NAME="Richard Corbett (PSE ). –" AFFILIATION="">
<P>
   Δεν πρόκειται μόνο για θέμα ενεργειακής αποδοτικότητας, αλλά και οικονομικής αποδοτικότητας. Τα 300 εκατομμύρια ευρώ που δαπανώνται ετησίως για τη μετακίνηση του Κοινοβουλίου εδώ για τις περιόδους συνόδου ανέρχεται σε 2 δισεκατομμύρια ευρώ για τη διάρκεια των δημοσιονομικών προοπτικών. Αναφέρατε την ανάγκη για επικύρωση τυχόν αλλαγών σε αυτό το σύστημα. Δεδομένου ότι η απόφαση για τους ίδιους πόρους ενδέχεται να απαιτήσει εθνική επικύρωση, δεν θα μπορούσαν να προστεθούν ταυτόχρονα και κάποιοι επιπλέον όροι που θα εξοικονομούσαν ένα τεράστιο ποσό χρημάτων για τους ευρωπαίους φορολογούμενους; 
<SPEAKER ID="186" LANGUAGE="EN" NAME="Douglas Alexander," AFFILIATION="Προεδρεύων του Συμβουλίου">
<SPEAKER ID="187" LANGUAGE="DE" NAME="Bernd Posselt (PPE-DE ). –" AFFILIATION="">
<SPEAKER ID="188" LANGUAGE="EN" NAME="Douglas Alexander," AFFILIATION="Προεδρεύων του Συμβουλίου">
<SPEAKER ID="189" LANGUAGE="" NAME="Πρόεδρος." AFFILIATION="">
<P>
Θεωρεί το Συμβούλιο ότι το γεγονός ότι το βρετανικό κράτος πρόνοιας το οποίο είναι περίπου 30% μικρότερο (ως ποσοστό του ακαθάριστου εγχώριου προϊόντος) απ’ ό,τι το γερμανικό και γαλλικό αντίστοιχό του, εξηγεί για ποιο λόγο, στον δείκτη πτώχειας του ΟΗΕ 2004 (που ασχολείται με θέματα όπως η υγεία, η παιδεία, το επίπεδο διαβίωσης και ο κοινωνικός αποκλεισμός), το Ηνωμένο Βασίλειο ευρίσκεται σε χειρότερη θέση απ’ ό,τι τα αντίστοιχα κράτη μέλη της ευρωπαϊκής ηπείρου, και για ποιο λόγο το ποσοστό πτώχειας μεταξύ των παιδιών είναι 51% μεγαλύτερο απ’ ό,τι της Γερμανίας και υπερδιπλάσιο από της Γαλλίας.
<P>
Πιστεύει ότι η ανάπτυξη του ευρωπαϊκού κοινωνικού μοντέλου εξυπηρετείται καλύτερα με το να υιοθετηθεί η βρετανική προσέγγιση στην οποία, μετά την ανάληψη της εξουσίας από το Εργατικό Κόμμα το 1997, η ανισότητα έχει αυξηθεί ενώ έχει αντιθέτως μειωθεί στη Γαλλία, τη Γερμανία και την Ιταλία;
<SPEAKER ID="190" LANGUAGE="EN" NAME="Douglas Alexander," AFFILIATION="Προεδρεύων του Συμβουλίου">
<P>
   Το Συμβούλιο δεν μπορεί να σχολιάσει την ιεράρχηση των κρατών μελών σύμφωνα με τον δείκτη φτώχειας των Ηνωμένων Εθνών του 2004.
<P>
Οι αρχηγοί κρατών και κυβερνήσεων συμφώνησαν τον Οκτώβριο στο Hampton Court ότι, αν και η λειτουργία των κοινωνικών τους συστημάτων αποτελούσε θέμα των μεμονωμένων κρατών μελών, η Ευρώπη χρειάζεται οικονομικές μεταρρυθμίσεις και κοινωνικό εκσυγχρονισμό για να προστατεύσει τις αξίες της και να αντιμετωπίσει τις προκλήσεις και τις ευκαιρίες της παγκοσμιοποίησης και της δημογραφικής αλλαγής. Αυτή η συμφωνία θα προωθήσει το αποτέλεσμα της ενδιάμεσης αναθεώρησης της Στρατηγικής της Λισαβόνας, η οποία συμφωνήθηκε στο Ευρωπαϊκό Συμβούλιο του Μαρτίου και προσδιόρισε μια νέα στρατηγική εστίαση στις θέσεις εργασίας και στην ανάπτυξη. Το εαρινό Ευρωπαϊκό Συμβούλιο επαναβεβαίωσε ειδικά ότι η ενίσχυση της κοινωνικής συνοχής θα παραμείνει βασικός στόχος της Ένωσης και ότι ο εκσυγχρονισμός της κοινωνικής προστασίας και η υποστήριξη της κοινωνικής ένταξης αποτελούν βασικές προτεραιότητες. 
<SPEAKER ID="191" LANGUAGE="EN" NAME="Mary Lou McDonald (GUE/NGL ). –" AFFILIATION="(Ο Πρόεδρος διακόπτει την ομιλήτρια)">
<SPEAKER ID="192" LANGUAGE="EN" NAME="Douglas Alexander," AFFILIATION="Προεδρεύων του Συμβουλίου">
<P>
Πρώτον, αν μιλά για αλληλεγγύη, αναγνωρίζω ότι πρόκειται για μια έννοια στην οποία αποδίδουμε σημασία, όπως και στην κοινωνική δικαιοσύνη, όχι απλώς εντός των ορίων των κρατών μελών ή της Ευρωπαϊκής Ένωσης, αλλά πολύ πέρα από τα σύνορα της Ευρωπαϊκής Ένωσης. Γι’ αυτό μου προκαλεί τεράστια υπερηφάνεια το γεγονός ότι, τους πρόσφατους μήνες, είδαμε μια δέσμευση από τους ευρωπαίους Υπουργούς Ανάπτυξης και στη συνέχεια την έγκριση μιας απόφασης από τους ευρωπαίους Υπουργούς Οικονομικών για τον διπλασιασμό του ύψους της ευρωπαϊκής υπερπόντιας αναπτυξιακής βοήθειας από 40 δισ. δολάρια σε 80 δισ. δολάρια. Συνεπώς, δεν απολογούμαι και σε καμία περίπτωση δεν αρνούμαι το γεγονός ότι κάθε βουλευτής σε αυτή την Αίθουσα θα πρέπει να αισθάνεται τεράστια υπερηφάνεια για αυτό το θέμα στην προσπάθεια εκπλήρωσης των υποχρεώσεών μας προς τους φτωχότερους λαούς του κόσμου.
<SPEAKER ID="193" LANGUAGE="SV" NAME="Eva-Britt Svensson (GUE/NGL )." AFFILIATION="">
<SPEAKER ID="194" LANGUAGE="EN" NAME="Douglas Alexander," AFFILIATION="Προεδρεύων του Συμβουλίου">
<P>
   Υπάρχει μια σημαντική διάσταση ισότητας μεταξύ των φύλων στις πολιτικές που θα πρέπει να υποστηρίξουμε για τα κράτη πρόνοιας, αλλά πρέπει να αναγνωρίσουμε ότι υπάρχει, όπως είπα στα εισαγωγικά μου σχόλια σε αυτή την ερώτηση, μια ποικιλία κοινωνικών μοντέλων στην Ευρώπη. Το γεγονός ότι 20 εκατομμύρια ευρωπαίοι συμπολίτες μας είναι άνεργοι αποτελεί ένα θέμα που με απασχολεί βαθιά. Η υποστήριξη του ευρωπαϊκού κοινωνικού μοντέλου, όπως αναφέρεται συχνά, ελάχιστα θα ανακουφίσει αυτά τα 20 εκατομμύρια πολίτες. Πρέπει να ληφθούν τα απαραίτητα πρακτικά μέτρα για τη διασφάλιση των οικονομικών μεταρρυθμίσεων, οι οποίες θα δημιουργήσουν την ευημερία που θα παράσχει περαιτέρω ευκαιρίες για αυτά τα άτομα. Πρέπει επίσης να αναγνωριστεί η ουσιαστική επίγνωση ότι ο πιο σίγουρος τρόπος για να αντιμετωπιστεί η φτώχεια είναι να δοθούν θέσεις εργασίας στους πολίτες – άποψη που αποτελεί μία από τις βασικές πολιτικές πεποιθήσεις μου. 
<SPEAKER ID="195" LANGUAGE="EN" NAME="Philip Bushill-Matthews (PPE-DE ). –" AFFILIATION="">
<SPEAKER ID="196" LANGUAGE="EN" NAME="Douglas Alexander," AFFILIATION="Προεδρεύων του Συμβουλίου">
<P>
   Εκφράζω τόσο το πνεύμα όσο και το συμπέρασμα της συζήτησης στο Hampton Court, στην οποία αναφέρθηκα προηγουμένως. Υπήρξε σαφής αναγνώριση τόσο των προκλήσεων που αντιμετωπίζει η Ευρώπη στο πλαίσιο της παγκοσμιοποίησης όσο και των διαφορετικών οδών που ακολουθούνται, στο πλαίσιο αυτών των προκλήσεων, από τα μεμονωμένα κράτη μέλη. 
<SPEAKER ID="197" LANGUAGE="" NAME="Πρόεδρος." AFFILIATION="">
<P>
Λαμβάνοντας υπόψη την καθυστέρηση της διαδικασίας επικύρωσης του Ευρωπαϊκού Συντάγματος, του οποίου το άρθρο 167 προβλέπει ένα ειδικό καθεστώς για τις εξαιρετικά απομακρυσμένες περιφέρειες στο πλαίσιο των κρατικών ενισχύσεων, προβλέπει το Συμβούλιο την υιοθέτηση μεταβατικών μέτρων που να εγγυώνται αυτή την ιδιαίτερη μεταχείριση λόγω της απόστασης που χωρίζει αυτές τις περιφέρειες από τον εδαφικό πυρήνα της εγχώριας αγοράς και άλλων δυσμενών συνθηκών για τις ίδιες; 
<SPEAKER ID="198" LANGUAGE="EN" NAME="Douglas Alexander," AFFILIATION="Προεδρεύων του Συμβουλίου">
<SPEAKER ID="199" LANGUAGE="ES" NAME="Manuel Medina Ortega (PSE ). –" AFFILIATION="">
<P>
   Κυρία Πρόεδρε, θα ήθελα να ευχαριστήσω τον Προεδρεύοντα του Συμβουλίου για το σχόλιό του σχετικά με τις προβλεπόμενες νέες κατευθυντήριες γραμμές στον τομέα των κρατικών ενισχύσεων για τις εξαιρετικά απομακρυσμένες περιφέρειες, αλλά η αλήθεια είναι ότι συνθήκες που έχουν υπογραφεί αλλά δεν έχουν επικυρωθεί έχουν ορισμένες νομικές συνέπειες στο διεθνές δίκαιο. Συγκεκριμένα, στην περιφέρειά μου, τις Κανάριες Νήσους, το Ευρωπαϊκό Σύνταγμα εγκρίθηκε με το 90% των ψήφων.
<SPEAKER ID="200" LANGUAGE="EN" NAME="Douglas Alexander," AFFILIATION="Προεδρεύων του Συμβουλίου">
<P>
   Εμμένω στην απάντηση που μόλις έδωσα όσον αφορά το ευρωπαϊκό δίκαιο. Εντούτοις, όσον αφορά συγκεκριμένα τις Κανάριες Νήσους, το Κοινοβούλιο θα πρέπει να γνωρίζει ότι η περιφέρεια NUTS 2 των Καναρίων Νήσων θα λάβει ένα επιπλέον κονδύλιο ύψους 100 εκατομμυρίων ευρώ κατά την περίοδο 2007-2013, στο πλαίσιο των συζητουμένων προτάσεων. 
<SPEAKER ID="201" LANGUAGE="DE" NAME="Agnes Schierhuber (PPE-DE ). –" AFFILIATION="">
<SPEAKER ID="202" LANGUAGE="EN" NAME="Douglas Alexander," AFFILIATION="Προεδρεύων του Συμβουλίου">
<SPEAKER ID="203" LANGUAGE="" NAME="Πρόεδρος." AFFILIATION="">
<SPEAKER ID="204" LANGUAGE="EN" NAME="Douglas Alexander," AFFILIATION="Προεδρεύων του Συμβουλίου">
<P>
Το πρόγραμμα της Χάγης για την ενίσχυση της ελευθερίας, της ασφάλειας και της δικαιοσύνης στην Ευρωπαϊκή Ένωση, το οποίο εγκρίθηκε από το Ευρωπαϊκό Συμβούλιο τον Νοέμβριο του 2004, κάλεσε τα κράτη μέλη, το Συμβούλιο και την Επιτροπή να προωθήσουν τη διαρθρωτική ανταλλαγή εμπειριών και πληροφοριών για την ενσωμάτωση, με την υποστήριξη της ανάπτυξης ενός ευρέως προσπελάσιμου δικτυακού τόπου στο Διαδίκτυο.
<P>
Αυτό το δίκτυο ενσωμάτωσης, το οποίο δημιουργήθηκε το 2003 και υποστηρίζεται από την Επιτροπή, διαδραμάτισε σημαντικό ρόλο στο πλαίσιο της ανταλλαγής πληροφοριών και βέλτιστων πρακτικών και παρείχε ιδιαιτέρως πολύτιμες συνδρομές στη σύνταξη του εγχειριδίου «Handbook on integration for policy-makers and practitioners» (εγχειρίδιο σχετικά με την ενσωμάτωση που απευθύνεται στους αρμοδίους για τη χάραξη πολιτικής και την υλοποίησή της), το οποίο εκδόθηκε από την Επιτροπή το 2004. Ένα εκτεταμένο εγχειρίδιο πρόκειται να εκδοθεί το προσεχές έτος. 
<SPEAKER ID="205" LANGUAGE="EN" NAME="Claude Moraes (PSE ). –" AFFILIATION="">
<SPEAKER ID="206" LANGUAGE="EN" NAME="Douglas Alexander," AFFILIATION="Προεδρεύων του Συμβουλίου">
<SPEAKER ID="207" LANGUAGE="" NAME="Πρόεδρος." AFFILIATION="">
<SPEAKER ID="208" LANGUAGE="EN" NAME="Douglas Alexander," AFFILIATION="Προεδρεύων του Συμβουλίου">
<P>
Αρκετές μελέτες προσπάθησαν να αναδείξουν το μέγεθος των οφελών για την Ευρωπαϊκή Ένωση. Για παράδειγμα, μια μελέτη της Παγκόσμιας Τράπεζας το 2005, η οποία μνημονεύεται συχνά, εκτιμά ότι τα δυνητικά οφέλη από την πλήρη απελευθέρωση του παγκόσμιου εμπορίου εμπορευμάτων θα ανέλθουν περίπου στα 65 δισ. δολάρια για τα 25 κράτη μέλη της ΕΕ και τις χώρες ΕΖΕΣ μέχρι το 2015.
<SPEAKER ID="209" LANGUAGE="EN" NAME="Mairead McGuinness (PPE-DE ). –" AFFILIATION="">
<SPEAKER ID="210" LANGUAGE="EN" NAME="Douglas Alexander," AFFILIATION="Προεδρεύων του Συμβουλίου">
<P>
Σχετικά με το σοβαρό και ουσιαστικό θέμα που μου επεσήμανε η αξιότιμη κυρία, μπορώ να σας διαβεβαιώσω ότι πρόκειται για ένα ζήτημα το οποίο μας απασχόλησε πολύ κατά τη διάρκεια της Προεδρίας μας, ως αποτέλεσμα της έκτακτης συνεδρίασης του Συμβουλίου Γενικών Υποθέσεων που πραγματοποιήθηκε για να συζητηθούν οι όροι της εντολής για τον αρμόδιο για τον εμπόριο Επίτροπο, Peter Mandelson, λόγω του ότι, τόσο η Margaret Beckett, όσο και ο Hilary Benn και ο Alan Johnson, μέλη όλοι της κυβέρνησης που ασκεί επί του παρόντος την Προεδρία, βρίσκονται αυτή τη στιγμή στο Χονγκ Κονγκ και κάνουν ό,τι μπορούν για να υποστηρίξουν την άποψή μας ότι το καλύτερο αποτέλεσμα στο Χονγκ Κονγκ θα ήταν ένα ισορροπημένο και φιλόδοξο αποτέλεσμα που θα επέτρεπε την επιτυχή ολοκλήρωση του γύρου.
<SPEAKER ID="211" LANGUAGE="" NAME="Πρόεδρος." AFFILIATION="">
<P>
Τα επίπεδα μέριμνας των παιδιών και αναπήρων στη Ρουμανία αποτελεί χωρίς αμφιβολία αντικείμενο των ανθρωπίνων δικαιωμάτων, και η Ένωση έχει βασική υποχρέωση να εξασφαλίσει την ευημερία αυτών των μελλοντικών πολιτών της ΕΕ. Έχουν υπάρξει βελτιώσεις στον εν λόγω τομέα, τις οποίες και χαιρετίζω, όμως υπάρχουν ακόμη πολλά τα οποία πρέπει να γίνουν. Η Γενική Έκθεση Παρακολούθησης 2005 για τη Ρουμανία χαιρετίζει τη νέα νομοθεσία σχετικά με τα δικαιώματα των παιδιών και την υιοθεσία η οποία τέθηκε σε ισχύ τον Ιανουάριο του 2005. Όμως η έκθεση ελέγχου αναφέρει ότι τρία έτη μετά τον νόμο για την διανοητική υγεία και την προστασία των ατόμων με ψυχολογικές διαταραχές, πρόσωπα τα οποία είναι διανοητικά ανάπηρα εξακολουθούν να υποφέρουν στη Ρουμανία από φαινόμενα υπερπληθυσμού, κακές θεραπευτικές αγωγές και βία.
<SPEAKER ID="212" LANGUAGE="EN" NAME="Douglas Alexander," AFFILIATION="Προεδρεύων του Συμβουλίου">
<P>
Το Κοινοβούλιο υπογράμμισε με συνέπεια τη μεγάλη σημασία που προσδίδει στο θέμα της μέριμνας των παιδιών, των αναπήρων και των πασχόντων από ψυχικές ασθένειες στη Ρουμανία. Η σαφής θέση της Ένωσης σύμφωνα με την οποία η Ρουμανία, ως μελλοντικό μέλος της Ευρωπαϊκής Ένωσης, πρέπει να συμμορφωθεί με τα υψηλά πρότυπα σε αυτούς τους τομείς, εκφράστηκε καθ’ όλη τη διάρκεια της διαδικασίας ένταξης της Ρουμανίας. Οι απόψεις της Ένωσης επαναλήφθηκαν κατά την τελευταία συνάντηση με το Συμβούλιο Σύνδεσης Ευρωπαϊκής Ένωσης-Ρουμανίας στις 14 Ιουνίου 2005.
<P>
Η γενική έκθεση παρακολούθησης 2005 της Επιτροπής για τη Ρουμανία, στην οποία αναφέρεται ο αξιότιμος βουλευτής, βρίσκεται ακόμη υπό εξέταση από το Συμβούλιο. Ωστόσο, η γενική άποψη του Συμβουλίου παραμένει σαφής όσον αφορά αυτά τα θέματα. Πρόκειται για τομείς προτεραιότητας, όπου οι ελλείψεις που εξακολουθούν να υπάρχουν πρέπει να αντιμετωπιστούν επαρκώς όσο το δυνατόν συντομότερα. Η πρόοδος που έχει ήδη επιτευχθεί πρέπει να ακολουθηθεί από περαιτέρω εφαρμογή, περαιτέρω βελτιώσεις και από την παροχή επαρκούς χρηματοδότησης και στελέχωσης. Το ίδιο ισχύει σε όλους τους τομείς περίθαλψης, αλλά είναι ιδιαίτερα σημαντικό όσον αφορά την κατάσταση των αναπήρων και των πασχόντων από ψυχικές ασθένειες.
<SPEAKER ID="213" LANGUAGE="EN" NAME="Gay Mitchell (PPE-DE ). –" AFFILIATION="">
<SPEAKER ID="214" LANGUAGE="EN" NAME="Douglas Alexander," AFFILIATION="Προεδρεύων του Συμβουλίου">
<SPEAKER ID="215" LANGUAGE="EN" NAME="Mairead McGuinness (PPE-DE ). –" AFFILIATION="">
<SPEAKER ID="216" LANGUAGE="EN" NAME="Douglas Alexander," AFFILIATION="Προεδρεύων του Συμβουλίου">
<SPEAKER ID="217" LANGUAGE="" NAME="Πρόεδρος." AFFILIATION="">
<P>
Ο Κανονισμός (ΕΚ) αριθ. 27/2005 του Συμβουλίου της 22ας Δεκεμβρίου 2004(1) σχετικά με τον όγκο των αλιευτικών ποσοστώσεων μεταξύ άλλων και στη Βαλτική Θάλασσα, καθορίζει τις αρχές που διέπουν την κατανομή των αλιευτικών ποσοστώσεων, καθώς και τις περιόδους προστασίας. Οι ποσοστώσεις αυτές ισχύουν για ένα ημερολογιακό έτος και, επομένως, γίνονται κάθε χρόνο το αντικείμενο διαπραγματεύσεων.
<P>
Λαμβάνοντας υπόψη ότι δεν υπάρχουν συγκεκριμένα δεδομένα σχετικά με τη διεξαγωγή των διαπραγματεύσεων στο πλαίσιο του Συμβουλίου, και δεδομένου ότι πλησιάζει το τέλος της προθεσμίας για τη λήψη των οριστικών αποφάσεων, μήπως το Συμβούλιο θα μπορούσε να παράσχει πληροφορίες σχετικά με το στάδιο στο οποίο βρίσκονται οι σχετικές εργασίες; Ιδιαίτερα ενδιαφέροντα είναι τα δεδομένα σχετικά με τις προβλεπόμενες για το έτος 2006 αλλαγές των αλιευτικών ποσοστώσεων σε σχέση με το τρέχον έτος. 
<SPEAKER ID="218" LANGUAGE="EN" NAME="Douglas Alexander," AFFILIATION="Προεδρεύων του Συμβουλίου">
<P>
   . Οι αλιευτικές ποσοστώσεις για τη Βαλτική Θάλασσα για το έτος 2006 συμφωνήθηκαν τον Σεπτέμβριο από κοινού από την Ευρωπαϊκή Κοινότητα και τη Ρωσία με βάση τις συμβουλές που έδωσε τον Μάιο το Διεθνές Συμβούλιο για την Εξερεύνηση των Θαλασσών.
<P>
Οι σχετικές λεπτομέρειες ορίζονται στις προτάσεις της Επιτροπής για να ενσωματωθούν αυτές οι ποσοστώσεις στο κοινοτικό δίκαιο. Αυτό θα πρέπει να εγκριθεί στο Συμβούλιο Γεωργίας και Αλιείας στις 20 και 21 Δεκεμβρίου 2005. 
<SPEAKER ID="219" LANGUAGE="PL" NAME="Zdzisław Kazimierz Chmielewski (PPE-DE )." AFFILIATION="">
<P>
   – Κυρία Πρόεδρε, ευχαριστώ τον κ. Alexander για την απάντησή του. Θα προτιμούσα, ωστόσο, μια σαφέστερη απάντηση επί της ουσίας της ερώτησής μου, η οποία αφορούσε τους κανόνες που διέπουν την κατανομή των αλιευτικών ποσοστώσεων και τις περιόδους προστασίας. Είναι καιρός οι ετήσιες διαπραγματεύσεις σε αυτόν τον τομέα να αρχίσουν να στηρίζονται σε αντικειμενικά και πειστικά ευρήματα. Δεν θεωρώ ότι οι συμβουλές στις οποίες αναφέρθηκε ο κ. Alexander πληρούν αυτά τα κριτήρια. Όπως όλοι γνωρίζουμε, η έκταση των ερευνών σχετικά με τα αλιευτικά αποθέματα στη Βαλτική είναι μέχρι στιγμής περιορισμένη λόγω του ανεπαρκούς αριθμού αλιευτικών μελετών, καθώς και της ουσιαστικής έλλειψης συναίνεσης σχετικά με τη μεθοδολογική βάση για τις μετρήσεις της βιομάζας. Όταν ο κ. Alexander βαρεθεί τα αεροδρόμια, τον προσκαλώ να επισκεφθεί τη Βαλτική. Θα τον υποδεχθούμε με ιδιαίτερη χαρά. 
<SPEAKER ID="220" LANGUAGE="EN" NAME="Douglas Alexander," AFFILIATION="Προεδρεύων του Συμβουλίου">
<P>
   . Το Συμβούλιο θα συνεδριάσει στις 20 και 21 Δεκεμβρίου προκειμένου να συμφωνήσει την αλιευτική συμφωνία του επόμενου έτους για τα ύδατα της Ευρωπαϊκής Ένωσης. Παρέπεμψα τον αξιότιμο βουλευτή στις σχετικές λεπτομέρειες που έχουν καθοριστεί στις προτάσεις της Επιτροπής και, για να τον βοηθήσω, θα προτείνω το έγγραφο COM(2005)0598, το οποίο ορίζει τις σχετικές λεπτομέρειες για τις προτάσεις της Επιτροπής σχετικά με την ενσωμάτωση αυτών των ποσοστώσεων στο κοινοτικό δίκαιο.
<SPEAKER ID="221" LANGUAGE="" NAME="Πρόεδρος." AFFILIATION="">
<P>
Τα παιδιά στην Ευρώπη είναι πολίτες και έχουν το ίδιο δικαίωμα όπως και οι ενήλικες να μην εκτίθενται σε βία. Δεδομένου ότι, εν τούτοις, αυτό συμβαίνει, πρέπει να θεσπισθεί νομοθεσία που προστατεύει τα παιδιά. Οι νομοθετικές εργασίες, όμως, προχωρούν με αργό ρυθμό εις ό, τι αφορά την απαγόρευση της σωματικής τιμωρίας παιδιών στα κράτη μέλη της ΕΕ. Σε 17 από τα κράτη μέλη της ΕΕ, δεν υφίσταται νόμος που να προστατεύει τα παιδιά από τη σωματική τιμωρία.
<SPEAKER ID="222" LANGUAGE="EN" NAME="Douglas Alexander," AFFILIATION="Προεδρεύων του Συμβουλίου">
<SPEAKER ID="223" LANGUAGE="SV" NAME="Ewa Hedkvist Petersen (PSE )." AFFILIATION="">
<SPEAKER ID="224" LANGUAGE="EN" NAME="Douglas Alexander," AFFILIATION="Προεδρεύων του Συμβουλίου">
<SPEAKER ID="225" LANGUAGE="PL" NAME="Barbara Kudrycka (PPE-DE )." AFFILIATION="">
<P>
   – Κυρία Πρόεδρε, δυστυχώς, οφείλω να δηλώσω ότι δεν θεωρώ ιδιαιτέρως πειστική την απάντηση του κ. Alexander. Το Συμβούλιο δεν έχει προσπαθήσει σχεδόν καθόλου να ενθαρρύνει τα κράτη μέλη της ΕΕ να κυρώσουν τη Σύμβαση της Χάγης για τη γονική μέριμνα και τα μέτρα προστασίας των παιδιών, η οποία ρυθμίζει αυτά τα ζητήματα. Όλοι γνωρίζουμε ότι μόνον έξι κράτη μέλη έχουν κυρώσει την εν λόγω Σύμβαση. Τα υπόλοιπα κράτη μέλη δεν το έχουν πράξει ακόμη, κάτι που σημαίνει ότι εξακολουθεί να επιτρέπεται η χρήση τέτοιων μορφών τιμωρίας. Θέλω να ρωτήσω σε ποιες ενέργειες έχει προβεί το Συμβούλιο ως προς το θέμα αυτό. 
<SPEAKER ID="226" LANGUAGE="EN" NAME="Douglas Alexander," AFFILIATION="Προεδρεύων του Συμβουλίου">
<P>
Εντούτοις, διαψεύδω τον ισχυρισμό ότι δεν έχει ληφθεί δράση όσον αφορά το γενικό θέμα της ευημερίας των παιδιών. Τα τελευταία χρόνια, τα θεσμικά όργανα της Ευρωπαϊκής Ένωσης, σε συνεργασία με τα κράτη μέλη, έχουν σημειώσει σημαντική πρόοδο όσον αφορά τα δικαιώματα των παιδιών. Ο Χάρτης Θεμελιωδών Δικαιωμάτων της Ευρωπαϊκής Ένωσης (2000) αναγνωρίζει ρητά τα δικαιώματα των παιδιών ως θεμελιώδη για τις ευρωπαϊκές αξίες. Το άρθρο 24 του Χάρτη βασίζεται στη Σύμβαση του ΟΗΕ για τα Δικαιώματα του Παιδιού (1989), η οποία επικυρώθηκε από όλα τα κράτη μέλη της Ευρωπαϊκής Ένωσης. 
<SPEAKER ID="227" LANGUAGE="DE" NAME="Agnes Schierhuber (PPE-DE ). –" AFFILIATION="">
<SPEAKER ID="228" LANGUAGE="EN" NAME="Douglas Alexander," AFFILIATION="Προεδρεύων του Συμβουλίου">
<SPEAKER ID="229" LANGUAGE="" NAME="Πρόεδρος." AFFILIATION="">
<P>
   Η ερώτηση αριθ. 21 καταπίπτει διότι απουσιάζει ο ερωτών.
<SPEAKER ID="230" LANGUAGE="EN" NAME="Douglas Alexander," AFFILIATION="Προεδρεύων του Συμβουλίου">
<P>
Απευθυνόμενος άμεσα στην ερώτηση του αξιότιμου βουλευτή, όπως γνωρίζει, οι αρχηγοί κρατών και κυβερνήσεων συμφώνησαν στις 17 Ιουνίου ότι ήταν αναγκαία μια περίοδος προβληματισμού, ώστε να δοθεί η δυνατότητα διεξαγωγής ευρείας συζήτησης σε κάθε κράτος μέλος. Οι διατάξεις για μεταρρύθμιση εντός της Συνταγματικής Συνθήκης –και το βίωσα αυτό, φυσικά, κατά τη διάρκεια της Προεδρίας μας– μπορεί να είναι λογικές για ένα κράτος μέλος αλλά αμφισβητήσιμες σε κάποιο άλλο. Συνεπώς, η προσοχή της Προεδρίας του Ηνωμένου Βασιλείου επικεντρώθηκε στη συνειδητή συμμετοχή σε μια ευρύτερη συζήτηση σχετικά με το μέλλον της Ευρώπης. Συμφωνήθηκε να επιστρέψουμε στο θέμα αυτό στο πρώτο εξάμηνο του 2006, στο εαρινό Συμβούλιο της αυστριακής Προεδρίας, προκειμένου να γίνει μια συνολική αξιολόγηση των εθνικών συζητήσεων και να συμφωνηθεί ο τρόπος που θα προχωρήσουμε σε αυτό το στάδιο. 
<SPEAKER ID="231" LANGUAGE="EN" NAME="Chris Davies (ALDE ). –" AFFILIATION="">
<SPEAKER ID="232" LANGUAGE="EN" NAME="Douglas Alexander," AFFILIATION="Προεδρεύων του Συμβουλίου.">
<P>
Η Προεδρία κατέθεσε ένα έγγραφο εναλλακτικών δυνατοτήτων σχετικά με τη βελτίωση της διαφάνειας του Συμβουλίου τον Νοέμβριο του 2005. Οι προτάσεις έχουν συζητηθεί από την Ομάδα Antici και από την Coreper Ι και ΙΙ, και τώρα σκοπεύουμε να συμφωνήσουμε επί των συμπερασμάτων του Συμβουλίου στις 20 Δεκεμβρίου. Ο αξιότιμος βουλευτής θα πρέπει να περιμένει λίγο ακόμη πριν, ελπίζω, εξασφαλίσουμε το είδος της συμφωνίας που θα του δώσει την ικανοποίηση που αναζητά σήμερα το απόγευμα. 
<SPEAKER ID="233" LANGUAGE="EN" NAME="Richard Corbett (PSE ). –" AFFILIATION="">
<P>
   Σχετικά με το ευρύτερο πακέτο της Συνταγματικής Συνθήκης ως σύνολο, ο Προεδρεύων του Συμβουλίου δέχεται ότι το Ευρωπαϊκό Συμβούλιο είχε δίκιο, υπό το πρίσμα του γεγονότος ότι η πλειονότητα των κρατών μελών έχει στην πραγματικότητα επικυρώσει αυτήν τη Συνταγματική Συνθήκη; Ήταν σωστό να μην θεωρήσουμε το κείμενο νεκρό, αλλά να εγκαινιάσουμε μια περίοδο προβληματισμού – κάτι που αφορά πολύ περισσότερο το περιεχόμενο και όχι το κείμενο. Συμφωνεί ότι εν ευθέτω χρόνω, μόλις εισέλθουμε σε ένα νέο πλαίσιο, θα πρέπει να επανέλθουμε στο θέμα του κειμένου και του τι πρέπει να κάνουμε για αυτό, εάν όχι το 2006, εντός του 2007; 
<SPEAKER ID="234" LANGUAGE="EN" NAME="Douglas Alexander," AFFILIATION="Προεδρεύων του Συμβουλίου">
<P>
Κατά τη διάρκεια αυτής της Προεδρίας, ο Πρωθυπουργός μας κατέστησε σαφή την προσωπική του κρίση σύμφωνα με την οποία πιστεύει ότι είναι απαραίτητο να θέσουμε την πολιτική σε καλύτερη βάση πριν επανέλθουμε στο θεσμικό ζήτημα. Όμως, κατά τη διάρκεια αυτής της Προεδρίας, καταστήσαμε επίσης σαφές ότι θεωρούμε απαραίτητο να υπάρξουν οι πρακτικές, λογικές μεταρρυθμίσεις που θα επιτρέψουν στην Ένωση των 25 να λειτουργήσει πιο αποτελεσματικά από ό,τι βάσει των σημερινών ρυθμίσεων που επιβάλλει η Συνθήκη. 
<SPEAKER ID="235" LANGUAGE="EN" NAME="Den Dover (PPE-DE ). –" AFFILIATION="">
<SPEAKER ID="236" LANGUAGE="EN" NAME="Douglas Alexander," AFFILIATION="Προεδρεύων του Συμβουλίου.">
<SPEAKER ID="237" LANGUAGE="EN" NAME="Gary Titley (PSE ). –" AFFILIATION="">
<P>
   Αναρωτιέμαι εάν ο υπουργός θα ήθελε να σχολιάσει την πιθανότητα να κάθονται οι βρετανικοί Συντηρητικοί βουλευτές του ΕΚ στα ίδια έδρανα με την κ. Mussolini. 
<SPEAKER ID="238" LANGUAGE="EN" NAME="Douglas Alexander," AFFILIATION="Προεδρεύων του Συμβουλίου.">
<P>
   Επιτρέψτε μου, εάν μπορώ λίγο πριν από το τέλος, να πω απλά το εξής. Ο Kenneth Clarke είναι μια σοβαρή μορφή του Ηνωμένου Βασιλείου, μια μορφή γνωστή σε αυτήν την Αίθουσα. Περιέγραψε το σύγχρονο Συντηρητικό Κόμμα της Βρετανίας υπό τη νέα ηγεσία του ως ένα κόμμα που είναι αντιμέτωπο με μια πρόταση –και αναφέρω αυτολεξεί– που «χτυπιέται» από εξτρεμισμό. Είπε ότι το σύγχρονο Συντηρητικό Κόμμα είναι πιο εξτρεμιστικό από ό,τι ήταν το Συντηρητικό Κόμμα υπό την ηγεσία του William Hague ή, βεβαίως, του Iain Duncan Smith.
<SPEAKER ID="239" LANGUAGE="" NAME="Πρόεδρος." AFFILIATION="(Η συνεδρίαση διακόπτεται στις 20.10 και επαναλαμβάνεται στις 21.00.)">
<P>
   Η ερώτηση αριθ. 23 καταπίπτει, γιατί αφορά ένα πρόβλημα που συζητήσαμε σήμερα το απόγευμα.
<P>
Επειδή εξαντλήθηκε ο χρόνος που προβλέπεται για την Ώρα των Ερωτήσεων, οι ερωτήσεις. 24-54 θα απαντηθούν γραπτώς (για ερωτήσεις που δεν απαντήθηκαν, βλ. το παράρτημα της Ώρας των Ερωτήσεων).
<P>
Επιτρέψτε μου να κλείσω με ένα προσωπικό σχόλιο. Κύριε Alexander, σήμερα ανακαλύψατε ότι δεν δέχεστε μόνο επικρίσεις από το Σώμα, αλλά και έπαινο για το έργο σας. Σας εύχομαι επιτυχία στο έργο σας, καλή ξεκούραση για τις γιορτές και σας ευχαριστώ για τη συνεργασία σας.
<SPEAKER ID="240" LANGUAGE="" NAME="" AFFILIATION="Αντιπροέδρου">
<SPEAKER ID="241" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της σύστασης για τη δεύτερη ανάγνωση, εξ ονόματος της Επιτροπής Εσωτερικής Αγοράς και Προστασίας των Καταναλωτών σχετικά με την κοινή θέση του Συμβουλίου ενόψει της έγκρισης της οδηγίας του Ευρωπαϊκού Κοινοβουλίου και του Συμβουλίου και την τροποποίηση της οδηγίας 95/16/ΕΚ που αφορά τα μηχανήματα [5786/2/2005 - C6-0267/2005 - 2001/0004(COD)] (Εισηγητής: Andreas Schwab) (A6-0338/2005). 
<SPEAKER ID="242" LANGUAGE="DE" NAME="Andreas Schwab (PPE-DE )," AFFILIATION="εισηγητής">
<P>
Θα ήθελα να θίξω πέντε σημεία που θεωρούμε ότι έχουν εξέχουσα σημασία. Η οδηγία –που πρέπει να παραδεχτώ με πνεύμα αυτοκριτικής πως δεν είναι εύκολα κατανοητή στο ευρύ κοινό– είχε ως στόχο μία σαφέστερη διάκριση από τις άλλες οδηγίες. Ωστόσο, εδώ παρουσιάστηκε ένα πρόβλημα, συγκεκριμένα με την οδηγία για τους ελκυστήρες. Ενώ προηγουμένως οι ελκυστήρες δεν καλύπτονταν και από την οδηγία για τα μηχανήματα και από την οδηγία για τους ελκυστήρες, τώρα καλύπτονται και από τις δύο. Αυτό είναι μία μεγάλη διπλή επιβάρυνση για τους κατασκευαστές, που θα θέλαμε να είχαμε αποφύγει. Φυσικά, άλλο ένα ζήτημα είναι η οδηγία για τα καθίσματα των ελκυστήρων και ασφαλώς ο κ. Verheugen θα παρατήρησε τις αναφορές των γερμανικών εφημερίδων, σύμφωνα με τις οποίες η εν λόγω οδηγία θεωρείται, τόσο στη Γερμανία όσο και αλλού, ένα γραφειοκρατικό τέρας. Για τον λόγο αυτόν, τον ευχαριστώ θερμά διότι συνεργάζεται μαζί μας για την επίτευξη του σκοπού μας, ακόμη κι αν οι εργασίες δεν προχωρούν τόσο γρήγορα όσο όλοι θα επιθυμούσαμε. Ο στόχος είναι να βρούμε μία λύση, έτσι ώστε τα μηχανήματα να εντάσσονται στο πεδίο εφαρμογής μόνο μίας οδηγίας ή, με άλλα λόγια, η οδηγία για τους ελκυστήρες να ισχύει μόνο για τους ελκυστήρες και η οδηγία για τα μηχανήματα να ισχύει για όλους τους άλλους τύπους μηχανημάτων.
<P>
Τώρα πρέπει να διασφαλίσουμε ότι θα επιτύχουμε το συντομότερο δυνατόν αυτόν τον στόχο. Φυσικά, θα ήθελα να ολοκληρωθεί η αναθεώρηση της οδηγίας για τους ελκυστήρες, και η ενσωμάτωση όλων των κινδύνων που δεν καλύπτονται ακόμη, μέσα στους 18 μήνες που θα χρειαστούν τα κράτη μέλη για να μεταφέρουν την οδηγία για τα μηχανήματα. Γνωρίζω ότι παρόμοιες επιθυμίες δεν μπορούν πάντα να εκπληρωθούν άμεσα, θα ήθελα όμως να θέσω έναν στόχο 18 μηνών για την προθεσμία μεταφοράς.
<P>
Ωστόσο, το Κοινοβούλιο έκανε και ένα σημαντικό βήμα προόδου σε σύγκριση με την αρχική κοινή θέση, το οποίο αφορά τον εμπιστευτικό χαρακτήρα του επιχειρηματικού απορρήτου, και κατά τη γνώμη μου το ίδιο ισχύει και για την καταστροφή των μηχανημάτων. Φυσικά, όλοι κατανοούμε ότι η βιώσιμη παραγωγή έχει τεράστια σημασία για την Ευρώπη, και σε σχέση με την επίτευξη των στόχων της Λισαβόνας. Ωστόσο, ήταν αναμφισβήτητα σωστό να μην καταστήσουμε γενικά υπεύθυνους τους κατασκευαστές για την καταστροφή των μηχανημάτων, αφού είναι πραγματικά αδύνατο να γνωρίζουν εκ των προτέρων όλες τις λεπτομέρειες της διαδικασίας καταστροφής. Επιπλέον, πολλές φορές οι κατασκευαστές είναι μικρές και μεσαίες επιχειρήσεις. Επίσης πιστεύω ότι θα πρέπει να συνεργαστούμε περισσότερο ως προς το θέμα της πιστοποίησης και ειδικά της πιστοποίησης από τρίτους, καθώς η κατάσταση που περιγράφεται στην κοινή θέση αναφορικά με τη σήμανση CE ήταν εντελώς απαράδεκτη για τα μέλη του Σώματος. Ανεξάρτητα από τον αριθμό συναντήσεων που απαιτήθηκαν για την διατύπωση της κοινής θέσης, κατά τη γνώμη μας, δεν αρκεί το Συμβούλιο να συμφωνεί στον ελάχιστο κοινό παρονομαστή και να προτείνει τυπικούς συμβιβασμούς διατυπωμένους με τρόπο τόσο δυσνόητο ώστε να μην μπορεί να τους καταλάβει κανένας, ούτε πολίτης ούτε ιδιοκτήτης μικρής ή μεσαίας επιχείρησης.
<P>
Δεν χρειάζεται βέβαια να πούμε ότι και εμείς καταλαβαίνουμε τις δυσκολίες που υπάρχουν, όπως για παράδειγμα ως προς την μετάφραση. Παρ’ όλ’ αυτά, στόχος μας πρέπει να είναι να συντάσσουμε νομοθετικά κείμενα που θα μπορεί να κατανοήσει το κοινό και όντως, ο κ. Verheugen το υπερασπίζεται αυτό.
<P>
Χαίρομαι πολύ διότι κάναμε ένα μικρό βήμα προόδου στο θέμα της σήμανσης CE. Μολονότι θεωρώ ότι πρέπει να κάνουμε ακόμα περισσότερα, στο πρόγραμμα εργασίας σας για το 2006 αναφερθήκατε σε μία νέα προσέγγιση σε σχέση με τη σήμανση CE και δεν θέλω τώρα να αφιερώσω πολύ χρόνο σε παράπονα γι’ αυτό. Πιστεύω ότι τώρα ήρθε η ώρα να υιοθετηθεί μια ευρύτερη και πιο συνεπής προσέγγιση και να εξασφαλίσουμε ότι οι κανονισμοί για τη χρησιμοποίηση του σήματος CE θα είναι οι ίδιοι σε όλους τους τομείς. Αυτό δεν είναι μόνο αυτό καθεαυτό θετικό, αλλά κατά τη γνώμη μου σημαίνει και βελτίωση της νομοθεσίας. Ωστόσο, διατυπώνοντας αυτή τη νομοθεσία πρέπει να επανεξετάσουμε σοβαρά τον ρόλο του σήματος CE στην Ευρωπαϊκή Ένωση, τις ποιοτικές προδιαγραφές και τις προδιαγραφές ασφαλείας που συνδέουμε με αυτό και τα όργανα που είναι υπεύθυνα για την παρακολούθησή τους. Αυτό το λέω διότι πιστεύω πως έχουμε ακόμα πολλή δουλειά στα κράτη μέλη προκειμένου να εξηγήσουμε και να συζητήσουμε το θέμα της εποπτείας της αγοράς. Δεν είναι σωστό να καθίσταται η Ευρωπαϊκή Ένωση υπεύθυνη για τα προβλήματα που παρουσιάζονται ακόμα κι αν τα κράτη μέλη δεν ανταποκρίνονται στις υποχρεώσεις τους ως προς τον χρόνο που αφιερώνεται στην παρακολούθηση.
<SPEAKER ID="243" LANGUAGE="DE" NAME="Günther Verheugen," AFFILIATION="Αντιπρόεδρος της Επιτροπής">
<P>
   Κύριε Πρόεδρε, κυρίες και κύριοι, θα ήθελα αρχικά να ευχαριστήσω τον εισηγητή κ. Schwab και τους σκιώδεις εισηγητές για τον ζήλο και την εποικοδομητική συνεργασία τους, χωρίς την οποία δεν θα είχε επιτευχθεί συμφωνία σε δεύτερη ανάγνωση.
<P>
Η σημερινή κατάσταση θα μπορούσε να περιγραφεί με επιτυχία με την γνωστή παροιμία «το καλό πράγμα αργεί». Η ιστορία της αναθεώρησης της οδηγίας για τα μηχανήματα είναι πολύ παλιά. Αρχικά ξεκίνησε με μία σύσταση της επονομαζόμενης ομάδας Molitor που ήταν πρόδρομος της σημερινής πρωτοβουλίας της Επιτροπής για καλύτερη νομοθεσία.
<P>
Όταν η Επιτροπή παρουσίασε στις αρχές του 2001 την πρόταση οδηγίας της μετά από μακρές διαβουλεύσεις με όλους τους ενδιαφερομένους, κανένας δεν περίμενε ότι θα χρειάζονταν πέντε χρόνια και ο αριθμός-ρεκόρ των 43 συνεδριάσεων της ομάδας εργασίας του Συμβουλίου για την ολοκλήρωση αυτής της αναθεώρησης, για να μην μιλήσουμε για την εργασία του Κοινοβουλίου. Η διάρκεια των συζητήσεων οφείλεται στο σημαντικό μέγεθος και την πολυπλοκότητα του τομέα που αφορά η οδηγία, του μηχανολογικού τομέα, ο οποίος καλύπτει μεγάλη ποικιλία προϊόντων που περιλαμβάνουν μηχανήματα, μηχανικές συσκευές και τα μέρη τους. Είναι όμως επίσης ένας τομέας κεντρικής σημασίας για την οικονομία της Ευρωπαϊκής Ένωσης και ένας από εκείνους με την καλύτερη απόδοση. Ο μηχανολογικός τομέας κατασκεύασε το 2004 στην ΕΕ αγαθά αξίας 402 δις ευρώ και απασχόλησε πάνω από 2,6 εκατομμύρια μηχανικούς, τεχνικούς και άλλους εργαζομένους, οι περισσότεροι από τους οποίους είχαν μεγάλη εξειδίκευση. Η παραγωγή του τομέα αυτού στην ΕΕ ξεπερνά κατά πολύ την αντίστοιχη παραγωγή της Ιαπωνίας και των ΗΠΑ. Η ΕΕ είναι ο μεγαλύτερος εξαγωγέας μηχανημάτων και μηχανικών συσκευών στον κόσμο και προηγείται με 150 δισ. ευρώ των ΗΠΑ και της Ιαπωνίας που έχουν 62 και 67 δισ. ευρώ αντίστοιχα. Αυτό δείχνει πως έχουμε να κάνουμε με έναν τομέα που μπορεί δικαιολογημένα να χαρακτηριστεί ένα διαμάντι της ευρωπαϊκής βιομηχανίας και, ως εκ τούτου, αξίζει την ιδιαίτερη προσοχή μας.
<P>
Τώρα που έχουμε μία σύσταση τροποποίησης της κοινής θέσης, είμαστε πολύ κοντά στην ολοκλήρωση της νομοθετικής διαδικασίας για την εκπόνηση μίας νέας οδηγίας για τα μηχανήματα. Σας ανακοινώνω με χαρά ότι η Επιτροπή μπορεί να εγκρίνει πλήρως το αποτέλεσμα του συμβιβασμού μεταξύ Κοινοβουλίου και Συμβουλίου. Το αποτέλεσμα είναι πραγματικά μία ουσιαστική βελτίωση της οδηγίας 98/37/EΚ για τα μηχανήματα, η οποία ισχύει σήμερα και όπως ήδη είπε ο κ. Schwab, αποτελεί ένα εξαίρετο παράδειγμα βελτιωμένης νομοθεσίας.
<P>
Όσον αφορά το εξαιρετικά επίμαχο ζήτημα της σχέσης του σήματος CE με άλλα σήματα, θα ήθελα να επιβεβαιώσω ότι θα λυθεί στο πλαίσιο της αναθεώρησης της επονομαζόμενης νέας προσέγγισης, όπως εξηγεί η επόμενη δήλωση της Επιτροπής. Σας ξαναδιαβάζω την επίσημη δήλωση της Επιτροπής: 
<P>
 «Με την επιφύλαξη της κοινοτικής νοµοθεσίας, η Επιτροπή, στο πλαίσιο αναθεώρησης της νέας προσέγγισης που σχεδιάζεται για τα μέσα 2006, θα διασαφηνίσει τις προϋποθέσεις επίθεσης άλλων σηµάνσεων σε σχέση µε τη σήµανση CE, είτε εθνικών είτε ευρωπαϊκών ή ιδιωτικών». 
<P>
 «Το Κοινοβούλιο, το Συµβούλιο και η Επιτροπή δηλώνουν ότι, προκειµένου να καλυφθεί το σύνολο των πτυχών σχετικά µε την υγεία και την ασφάλεια για τους γεωργικούς και τους δασικούς ελκυστήρες σε µία οδηγία εναρµόνισης, η οδηγία 2003/37/EΚ σχετικά µε την έγκριση τύπου γεωργικών ή δασικών ελκυστήρων, των ρυµουλκουµένων και των εναλλάξιµων ρυµουλκούµενων µηχανηµάτων τους, καθώς και των συστηµάτων, κατασκευαστικών στοιχείων και χωριστών τεχνικών ενοτήτων των οχηµάτων αυτών πρέπει να τροποποιηθεί, έτσι ώστε να αντιµετωπισθούν όλοι οι σχετικοί κίνδυνοι που προβλέπονται στην οδηγία για τα µηχανήµατα. Η τροποποίηση της οδηγίας 2003/37/EΚ πρέπει να τροποποιεί και την οδηγία για τα µηχανήµατα, έτσι ώστε να απαλειφθεί η φράση «για τους κινδύνους» από το άρθρο 1, παράγραφος 2, στοιχείο ε), πρώτη περίπτωση».
<P>
Η δεύτερη δήλωση έχει ως εξής: «Η Επιτροπή αναγνωρίζει την ανάγκη να συμπεριληφθούν στις οδηγίες για τους γεωργικούς και δασικούς ελκυστήρες περαιτέρω απαιτήσεις για κινδύνους που δεν περιλαμβάνονται ακόμη σε αυτές τις οδηγίες. Για τον σκοπό αυτόν, η Επιτροπή μελετά τα κατάλληλα μέτρα που περιλαμβάνουν αναφορές στους κανονισμούς των Ηνωμένων Εθνών, πρότυπα CN και ISO και κώδικες του ΟΟΣΑ». 
<SPEAKER ID="244" LANGUAGE="EN" NAME="Malcolm Harbour," AFFILIATION="εξ ονόματος της Ομάδας PPE-DE">
<P>
   . Κύριε Πρόεδρε, καταρχάς θα ήθελα να συγχαρώ τον συνάδελφό μου, κ. Schwab, για το εξαιρετικό έργο που επιτέλεσε σε ένα πολύ περίπλοκο και δύσκολο κείμενο, το οποίο έγινε ακόμη δυσκολότερο διότι το ανέλαβε από τον προηγούμενο εισηγητή και συνάδελφό μας, κ. Wieland. Με ικανοποιούν ιδιαίτερα όσα είπε ο Επίτροπος, καθώς και η συμφωνία στην οποία καταλήξαμε για τη διασφάλιση επιβεβαίωσης για δεύτερη ανάγνωση με το Συμβούλιο.
<P>
Θέλω να επιστήσω την προσοχή του σε μία ακόμη σημαντική κατηγορία μηχανημάτων, η οποία επηρεάζεται επίσης εν μέρει από αυτήν την οδηγία, κάτι που αποτελεί το όλο ζήτημα σχετικά με τα μηχανήματα οδικής χρήσης. Συμμετείχα πρόσφατα σε ένα συνέδριο παραγωγών κατασκευαστικού εξοπλισμού. Μου είπαν ότι, σύμφωνα με εκτιμήσεις τους, το 70% του κόστους τους για έρευνα και ανάπτυξη απορροφάται από τη συμμόρφωση με τον κανονισμό. Πώς μπορούμε να έχουμε μια ανταγωνιστική ευρωπαϊκή οικονομία όταν επιβαρύνουμε έναν μείζονα βιομηχανικό τομέα με τέτοια κόστη συμμόρφωσης; Φρονώ ότι ίσως συναντήσουμε κάποια προβλήματα με αυτήν την οδηγία για τα μηχανήματα, αλλά ο Επίτροπος πρέπει να τα αντιμετωπίσει. Θα ήθελα να μεσολαβήσω ώστε να συναντηθεί όσο το δυνατόν συντομότερα με μια αντιπροσωπεία των παραγωγών κατασκευαστικού εξοπλισμού, προκειμένου να αντιμετωπιστούν και τα δικά τους ζητήματα. 
<SPEAKER ID="245" LANGUAGE="DE" NAME="Barbara Weiler," AFFILIATION="εξ ονόματος της Ομάδας PSE">
<P>
   Κύριε Πρόεδρε, κύριε Επίτροπε, κυρίες και κύριοι, αναμφισβήτητα, οι 18 μήνες είναι ένα πολύ μεγάλο διάστημα για συζητήσεις στο Συμβούλιο. Φυσικά όμως δεν είναι τίποτα μπροστά στη διάρκεια ζωής των μηχανημάτων. Καθώς έχω εργαστεί 20 χρόνια στον τομέα της μηχανολογίας, καταλαβαίνω φυσικά τη σημασία που έχει αυτή η οδηγία, μεταξύ άλλων και για να γίνει πιο συνεκτική η νομοθεσία. Μολονότι πολλοί χρήστες είχαν αρχικά αμφιβολίες, εγώ πιστεύω ότι τώρα οι αμφιβολίες αυτές έχουν κατά το μάλλον ή ήττον διαλυθεί. Έχουν φθάσει οι πρώτες επιστολές που εκφράζουν επιδοκιμασία και αφού στόχος μας είναι να επικεντρωθούμε στους χρήστες και να μην αγνοήσουμε την κοινή γνώμη, η επιδοκιμασία αυτή είναι σημαντική.
<P>
Ωστόσο, οι σοσιαλδημοκράτες θεωρούσαν επίσης ότι ο εμπιστευτικός χαρακτήρας και το επαγγελματικό απόρρητο δεν θα πρέπει να αποβούν εις βάρος της ασφάλειας και της υγείας των ανθρώπων. Ένας άλλος από τους στόχους μας, τον οποίο επιτύχαμε τώρα, ήταν να μειώσουμε την επιβάρυνση των ΜΜΕ χωρίς να επηρεαστεί η ουσία της οδηγίας ή να προκληθούν πρόσθετες δαπάνες. Ένας άλλος σημαντικός στόχος μας ήταν να εξασφαλίσουμε ότι η αναθεώρηση της οδηγίας δεν θα είχε ως αποτέλεσμα χειρότερες προδιαγραφές για τα άτομα με αναπηρίες που χρησιμοποιούν ανελκυστήρες. Όλα αυτά τα επιτύχαμε. Δεν θέλαμε να εξαιρεθούν οι γεωργικοί και δασικοί ελκυστήρες αλλά δεχόμαστε την εξήγηση του κ. Επιτρόπου. Θα προτιμούσαμε να είχε ορίσει μία ημερομηνία, και μάλιστα το 2008, αλλά αφού θα είμαστε τότε ακόμη όλοι μέλη του Σώματος, θα μπορέσουμε να διασφαλίσουμε ότι θα γίνουν τα απαραίτητα βήματα.
<P>
Δεν θέλουμε να εξαιρεθούν οι μικρές συσκευές, κύριε Schwab, γιατί δεν πρόκειται μόνο για ρολόγια χειρός, αλλά και για πυροσβεστήρες και παρόμοιες μικροσυσκευές που είναι σχετικά επικίνδυνες. Παρ’ όλ’ αυτά πιστεύω ότι επιτύχαμε έναν καλό συμβιβασμό. Οι σοσιαλδημοκράτες θα τον εγκρίνουν και θα ήθελα αυτήν την εβδομάδα να επαινέσω κατ’ εξαίρεση τους Βρετανούς –πράγμα που δεν είναι καθόλου αυτονόητο– αφού η συνεργασία μας με τη βρετανική Προεδρία για το ζήτημα αυτό υπήρξε εξαίρετη. 
<SPEAKER ID="246" LANGUAGE="FR" NAME="Janelly Fourtou," AFFILIATION="εξ ονόματος της Ομάδας ALDE">
<P>
   Κύριε Πρόεδρε, κύριε Επίτροπε, κυρίες και κύριοι, η οδηγία για τα μηχανήματα που εξετάζουμε σήμερα αναθεωρεί μια οδηγία, όπως γνωρίζετε, που χρονολογείται από το 1998. Είναι ένα εξαιρετικά τεχνικό θέμα, αλλά θα έχει σημαντική επίπτωση στην ευρωπαϊκή μηχανολογική βιομηχανία και στην ευρωπαϊκή οικονομία συνολικά. Θα ήθελα να σας υπενθυμίσω τα στοιχεία τα οποία έχει ήδη αναφέρει ο κ. Verheugen, και τα οποία, στην πραγματικότητα, είναι ακόμη καλύτερα από αυτά που έχω εγώ. Δεν μπορώ να αντισταθώ στον πειρασμό να σας υπενθυμίσω ότι ο ετήσιος κύκλος εργασιών στον τομέα αυτό ανέρχεται σε 402 δισεκατομμύρια ευρώ, εκ των οποίων τα 113 δισεκατομμύρια ευρώ ετησίως προέρχονται από εξαγωγές σε τρίτες χώρες.
<P>
Η πρώτη ανάγνωση αντανακλούσε έναν λογικό συμβιβασμό που επιτεύχθηκε μετά από έτη συζητήσεων. Θυμάμαι καλά ότι ο απλός καθορισμός όρων μηχανημάτων και ημιτελών μηχανημάτων απαίτησε σημαντική προσπάθεια κατά τη διάρκεια της προηγούμενης θητείας. Κατά τη διάρκεια της δεύτερης ανάγνωσης, από την πλευρά μου, έδωσα ιδιαίτερη προσοχή στις διατάξεις αυτής της οδηγίας που αφορούσαν τη σήμανση CE, καθώς εκτίμησα ότι η διατύπωση ήταν ανεπαρκώς σαφής από νομική άποψη.
<SPEAKER ID="247" LANGUAGE="DE" NAME="Christoph Konrad (PPE-DE ). –" AFFILIATION="">
<P>
Επιτρέψτε μου να κάνω μία δεύτερη, πολιτική παρατήρηση για το θέμα αυτό. Κατά τη σημερινή συζήτηση ακούσαμε επανειλημμένα ότι η εκπόνηση αυτής της οδηγίας διήρκεσε πάρα πολύ, πέντε χρόνια για την ακρίβεια, και τον περισσότερο καιρό η Ευρωπαϊκή Ένωση είχε μόνο 15 κράτη μέλη. Όπως όλοι γνωρίζουμε, η ΕΕ τώρα έχει 25 κράτη μέλη και ενόψει αυτού του γεγονότος, αλλά και της σχεδιαζόμενης μείωσης του αριθμού των διατάξεων, πρέπει να υπογραμμιστεί ότι προφανώς στο μέλλον θα απαιτείται περισσότερος χρόνος για την επίτευξη συμφωνίας για παρόμοιες διατάξεις. Αυτό πρέπει να το έχουν υπόψη και η βιομηχανία και οι αρμόδιοι πολιτικοί φορείς. Ισχύει και εδώ η αρχή ότι μερικές φορές, τα λιγότερα είναι περισσότερα. Ως εκ τούτου, επιτρέψτε μου να υπογραμμίσω άλλη μία φορά ότι επικροτώ θερμά αυτήν την οδηγία. 
<SPEAKER ID="248" LANGUAGE="DE" NAME="Evelyne Gebhardt (PSE ). –" AFFILIATION="">
<P>
   Κύριε Πρόεδρε, κύριε Επίτροπε, κυρίες και κύριοι, θα ήθελα να ευχαριστήσω κι εγώ τον κ. Schwab για την εξαίρετη εργασία του. Θα ήθελα να ευχαριστήσω επίσης την κ. Weiler και την κ. De Vits που συμμετείχαν εκ μέρους της Ομάδας μου με μεγάλο ζήλο στην εργασία αυτή και εξασφάλισαν κάποιες προόδους στο πλαίσιο της συνεργασίας τους με τον κ. Schwab.
<P>
Σε αυτό το πλαίσιο δεν μπορώ παρά να συμφωνήσω με την κ. Weiler που είπε ότι η νομική ασφάλεια είναι εδώ ο καθοριστικός παράγων. Νομική ασφάλεια σημαίνει να ξέρουν ακριβώς οι μηχανολόγοι ποιους κανόνες πρέπει να τηρούν και ποιες διατάξεις ισχύουν και να μην μένουν στο σκοτάδι. Αυτό μας δίνει με τη σειρά του τη δυνατότητα να έχουμε μία λειτουργική αγορά στον συγκεκριμένο τομέα.
<P>
Όμως νομική ασφάλεια σημαίνει επίσης ότι πρέπει να αποφύγουμε να ισχύουν διαφορετικές οδηγίες για ένα προϊόν και ότι πρέπει να προωθήσουμε μέτρα για να επικρατήσει ένα ενιαίο καθεστώς, ειδικά στην περίπτωση των οδηγιών για τους ελκυστήρες. Δεν είναι καθόλου ιδανικό να πρέπει οι κατασκευαστές να ακροβατούν μεταξύ διαφόρων κανονισμών και είναι επίσης πολύ λυπηρό ότι δεν καταφέραμε να εγκριθεί η πρότασή μας να λυθεί το θέμα αυτό το αργότερο μέχρι το 2008. Είναι πραγματικά ντροπή. Δεν ξέχασα ότι, όταν συζητούσαμε το θέμα σε πρώτη ανάγνωση με την Επιτροπή και το Συμβούλιο, μας είχαν πει πως όλα θα λύνονταν στους επόμενους έξι μήνες. Αυτό έγινε πριν από ενάμισι χρόνο. Το ίδιο μας είπαν στην εφετινή συζήτηση του θέματος, ότι δηλαδή όλα θα τακτοποιούνταν τους επόμενους έξι μήνες.
<SPEAKER ID="249" LANGUAGE="NL" NAME="Mia De Vits (PSE )." AFFILIATION="">
<P>
   – Κύριε Πρόεδρε, κύριε Επίτροπε, κυρίες και κύριοι, θεωρώ ότι η οδηγία για τα μηχανήματα, επί της οποίας καλούμαστε να αποφανθούμε, είναι κάτι πολύ περισσότερο από μια απλή τεχνική οδηγία για την εσωτερική αγορά. Αποδεικνύει ότι στην Ευρωπαϊκή Ένωση μπορούμε να θεσπίζουμε κοινωνική νομοθεσία, παρότι προτιμούμε να της δίνουμε οικονομική χροιά. Το αποτέλεσμα των διαπραγματεύσεων καταδεικνύει ότι το Κοινοβούλιο έχει πραγματικά τη δυνατότητα να επιφέρει ουσιαστικές αλλαγές, ενώ θέλω να εκφράσω την ευγνωμοσύνη μου στον εισηγητή, κ. Schwab, και στην κ. Weiler για τον τρόπο με τον οποίο χειρίστηκαν αυτό το θέμα.
<P>
Χάρη στο Κοινοβούλιο, οι καταναλωτές θα πάψουν να γίνονται αντικείμενο εμπαιγμού και, μέσω της χρήσης άλλων σημάτων εκτός της σήμανσης «CE», θα καταργηθούν οι υπέρμετρες διοικητικές επιβαρύνσεις για τις επιχειρήσεις μας. Το Κοινοβούλιο εξασφάλισε επίσης τη δυνατότητα πραγματικών επιθεωρήσεων για τα πιο επικίνδυνα μηχανήματα, οι οποίες δεν θα είναι πλέον τυπικό ζήτημα, αλλά τα κράτη μέλη θα μπορούν τώρα να εκμεταλλευτούν αυτή την οδηγία μετατρέποντάς την σε φιλόδοξο και λειτουργικό μέσο. Γι’ αυτό λοιπόν όλα τα κράτη μέλη πρέπει να εφαρμόσουν αποτελεσματικά μέτρα ελέγχου της αγοράς, διότι, χωρίς αυτόν τον έλεγχο, η οδηγία θα παραμείνει χάρτινος τίγρης, όπως συνέβαινε ήδη με την προηγούμενη οδηγία.
<SPEAKER ID="250" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί αύριο, στις 10.00 π.μ.. 
<SPEAKER ID="251" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A6-0341/2005) της κ. Elspeth Attwooll, εξ ονόματος της Επιτροπής Αλιείας, σχετικά με τα δίκτυα γυναικών: αλιεία, γεωργία και διαφοροποίηση (2004/2263(INI)). 
<SPEAKER ID="252" LANGUAGE="EN" NAME="Elspeth Attwooll (ALDE )," AFFILIATION="εισηγήτρια">
<SPEAKER ID="253" LANGUAGE="EN" NAME="Joe Borg," AFFILIATION="μέλος της Επιτροπής">
<P>
Κατά τη επόμενη περίοδο προγραμματισμού, 2007-2013, η Επιτροπή θα δώσει μεγάλη σημασία στην προώθηση του ρόλου των γυναικών στον αλιευτικό τομέα. Το προτεινόμενο Ευρωπαϊκό Αλιευτικό Ταμείο απεικονίζει τη δέσμευση της Επιτροπής για ίσες ευκαιρίες. Το μελλοντικό ταμείο είναι ακόμη πιο συγκεκριμένο όσον αφορά τον ρόλο των γυναικών στον αλιευτικό τομέα από ό,τι το σημερινό Χρηματοδοτικό Μέσο Προσανατολισμού της Αλιείας. Η ενσωμάτωση της διάστασης του φύλου προωθείται στα διάφορα στάδια της υλοποίησης του ταμείου. Θα ζητήσουμε από τα κράτη μέλη να εξασφαλίσουν την προώθηση δράσεων για την ενίσχυση του ρόλου των γυναικών στον αλιευτικό τομέα. Η έκθεση που εξετάζουμε καλεί την Επιτροπή να στηρίξει ενεργά τα υφιστάμενα δίκτυα γυναικών και τη δημιουργία νέων δικτύων.
<P>
Το 2005 πραγματοποιήθηκε μια εκ των υστέρων αξιολόγηση διεθνικών έργων για καινοτόμες δράσεις. Ένα από τα βασικά ευρήματα της αξιολόγησης ήταν ότι τα έργα του επιχειρησιακού προγράμματος είχαν πολύ μεγαλύτερη απόδοση από τα έργα καινοτόμου δράσης. Η αξιολόγηση απέδειξε επίσης ότι η ευρωπαϊκή προστιθέμενη αξία των καινοτόμων δράσεων, καθώς και η ανταλλαγή εμπειριών και ορθών πρακτικών ήταν αρκετά περιορισμένη.
<P>
Οι γυναίκες και οι εκπρόσωποί τους ενθαρρύνονται επίσης να συμμετέχουν σε περιφερειακά γνωμοδοτικά συμβούλια, τα οποία αποτελούν τον θεμέλιο λίθο του πυλώνα της «διαχείρισης» της αναθεωρημένης κοινής αλιευτικής πολιτικής. Για παράδειγμα, οι γυναικείες ενώσεις έχουν ήδη μια θέση στο ΠΓΣ της Βορείου Θαλάσσης, το οποίο ήταν το πρώτο που δημιουργήθηκε ως αποτέλεσμα της μεταρρύθμισης της κοινής αλιευτικής πολιτικής το 2002. Οι γυναίκες εκπροσωπούνται επίσης στο ΠΓΣ των Βορειοδυτικών Υδάτων.
<P>
Τέλος, μετά τη διάσκεψη σχετικά με τον ρόλο των γυναικών στον αλιευτικό τομέα που οργανώθηκε τον Ιανουάριο του 2003, με χαρά σας ενημερώνω ότι η Επιτροπή σχεδιάζει να οργανώσει άλλη μία διάσκεψη σχετικά με τις ίσες ευκαιρίες το 2006. Αυτή η διάσκεψη θα αποτιμήσει την κατάσταση των γυναικών στον αλιευτικό τομέα και θα εξετάσει τρόπους για περαιτέρω βελτίωση της κατάστασης και περαιτέρω πρόοδο. Ελπίζω ότι οι απόψεις του Κοινοβουλίου θα βρουν ανταπόκριση στις διαδικασίες της διάσκεψης.
<SPEAKER ID="254" LANGUAGE="ES" NAME="Teresa Riera Madurell (PSE )," AFFILIATION="συντάκτρια γνωμοδότησης της Επιτροπής Δικαιωμάτων των Γυναικών και Ισότητας των Φύλων">
<P>
Μολονότι μόνο το 3% των ατόμων που απασχολούνται στην αλίευση είναι γυναίκες, οι γυναίκες συμμετέχουν ενεργά σε όλες τις άλλες δραστηριότητες που σχετίζονται με την αλιεία. Επειδή δεν φαίνονται, πολλές γυναίκες που απασχολούνται στον τομέα δεν απολαμβάνουν κοινωνικά και οικονομικά δικαιώματα.
<SPEAKER ID="255" LANGUAGE="ES" NAME="Carmen Fraga Estévez," AFFILIATION="εξ ονόματος της Ομάδας PPE-DE">
<P>
   Κύριε Πρόεδρε, ως εκπρόσωπος σε αυτό το Κοινοβούλιο μιας ευρωπαϊκής περιφέρειας στην οποία η παρουσία των γυναικών στον αλιευτικό τομέα είναι εξαιρετικά υψηλή, συμπεριλαμβανομένου του τομέα αλίευσης, μέσω δραστηριοτήτων όπως η συλλογή οστρακοειδών, θα ήθελα να ευχαριστήσω την κ. Attwooll για την έκθεσή της, η οποία υπογραμμίζει μία εξαιρετική μέθοδο που θα επανεκτιμήσει τον ρόλο που διαδραματίζουν οι γυναίκες στην κοινωνία και θα τους επιτρέψει να εκμεταλλευτούν περισσότερο τις διάφορες δυνατότητες που τους ανοίγονται προκειμένου να βελτιώσουν την κατάρτισή τους, τον βαθμό ειδίκευσής τους και τις μελλοντικές προοπτικές τους.
<P>
Η έκθεση της κ. Attwooll περιγράφει με ακρίβεια τον ρόλο που έχουν διαδραματίσει και τον ρόλο που μπορούν ακόμη να διαδραματίσουν τα δίκτυα των γυναικών σε αυτό τον τομέα και καλεί τις εθνικές κυβερνήσεις και την Επιτροπή να συνεχίσουν να παρέχουν και να εντείνουν την υποστήριξή τους. Για όλους αυτούς τους λόγους, η πολιτική μας ομάδα υποστηρίζει τα βασικά σημεία αυτής της έκθεσης και ελπίζει ότι η Ολομέλεια αυτού του Κοινοβουλίου θα τη στηρίξει επίσης. 
<SPEAKER ID="256" LANGUAGE="ES" NAME="María Isabel Salinas García," AFFILIATION="εξ ονόματος της Ομάδας PSE">
<P>
   Κύριε Πρόεδρε, θα ήθελα καταρχάς να δηλώσω, ως σκιώδης εισηγήτρια για αυτή την έκθεση, ότι συμφωνώ με τα λόγια της εισηγήτριας, κ. Attwooll.
<P>
Η έκθεση αναγνωρίζει επίσης την προσπάθεια που έχει ήδη καταβάλει η Επιτροπή, διοργανώνοντας τη Διάσκεψη για τον ρόλο των γυναικών στον τομέα της αλιείας το 2003. Περιμένουμε με ανυπομονησία τη διάσκεψη που είναι προγραμματισμένη για το 2006.
<P>
Θα ήθελα να ανακοινώσω ότι η Ομάδα μου πρόκειται επίσης να στηρίξει την έκθεση της κ. Attwooll. 
<SPEAKER ID="257" LANGUAGE="NL" NAME="Albert Jan Maat (PPE-DE )." AFFILIATION="">
<P>
   – Κύριε Πρόεδρε, θέλω και εγώ να απευθύνω τις θερμές ευχαριστίες μου στην κ. Attwooll για το έργο που έχει επιτελέσει, για την έκθεσή της και για τον τρόπο με τον οποίο έφερε στην επικαιρότητα τα δίκτυα γυναικών στην Ευρώπη. Οφείλω επίσης ευγνωμοσύνη στον κ. Επίτροπο. Δεν είναι η πρώτη φορά που επιδεικνύει τέτοιο ενδιαφέρον για τις κοινωνικές πτυχές του αλιευτικού τομέα. Θέλω επίσης να τον ευχαριστήσω για την πρόθεσή του να επιδιώξει την ενεργό συνεργασία όλων των κοινωνικών στρωμάτων στο εσωτερικό της αλιευτικής βιομηχανίας.
<P>
Γιατί είναι τόσο σημαντικό αυτό; Υπάρχουν τρεις λόγοι για τους οποίους έχει ζωτική σημασία η επέκταση της αλιευτικής πολιτικής ώστε να συμπεριλάβει και άλλους παράγοντες εκτός των οικονομικών. Το συμπέρασμά μου ενόψει της κρίσης της γαρίδας στην περιοχή μου, και του ρόλου που διαδραμάτισε το δίκτυο «VinVis», είναι ότι το εν λόγω δίκτυο γυναικών συνέβαλε στην επίλυση του προβλήματος, ενώ οφείλω να σημειώσω, πολύ απλά, ότι η επέκταση της αλιευτικής πολιτικής ώστε να περιλαμβάνει και ορισμένες κοινωνικές πτυχές είναι ιδιαιτέρως ευπρόσδεκτη.
<P>
Με ικανοποιεί επίσης το γεγονός ότι το εν λόγω δίκτυο έχει πλέον κατακτήσει τη θέση που του αξίζει στο περιφερειακό γνωμοδοτικό συμβούλιο της Βόρειας Θάλασσας. Διαδραματίζει, ωστόσο, ιδιαίτερο ρόλο όσον αφορά την κατάρτιση, την κοινωνική θέση και τον οικονομικό αντίκτυπο της αλιευτικής βιομηχανίας. Ενόψει των αυξημένων τιμών των καυσίμων και μιας σειράς άλλων παραγόντων οι οποίοι έχουν οπωσδήποτε κοινωνικές επιπτώσεις για την αλιευτική βιομηχανία, θεωρώ πολύ θετικό το γεγονός ότι το δίκτυο γυναικών «VinVis», καθώς και άλλες οργανώσεις, κερδίζουν επιτέλους τη θέση που τους αξίζει.
<SPEAKER ID="258" LANGUAGE="" NAME="Σταύρος Αρναουτάκης (PSE ). –" AFFILIATION="">
<SPEAKER ID="259" LANGUAGE="" NAME="Μαρία Παναγιωτοπούλου-Κασσιώτου (PPE-DE ). –" AFFILIATION="">
<P>
Ασφαλώς ο παραδοσιακός ρόλος των γυναικών στην αλιεία, αλλά και οι ποικίλες σύγχρονες μορφές συμμετοχής στην αγορά εργασίας γυναικών από περιοχές με αλιευτική δραστηριότητα, ενισχύθηκαν αποφασιστικά μετά την κατά το 2003 Διάσκεψη της Επιτροπής και την έναρξη δικτύωσης αυτής της ιδιότυπης κατηγορίας εργαζομένων.
<P>
Δεν μπορούμε παρά να συγχαρούμε την πρωτοβουλία της Επιτροπής Αλιείας και ιδιαίτερα την υπερβολικά ταπεινή κ. Attwooll για τη σύνταξη της εκθέσεως. Εγώ, πάντως, ως σκιώδης εισηγήτρια για το κόμμα μου στην Επιτροπή για τα Δικαιώματα των Γυναικών και την Ισότητα των Φύλων, την ευχαριστώ διότι συμπεριέλαβε τις περισσότερες παρατηρήσεις της επιτροπής μου. Δεν μένει, λοιπόν, παρά να ευχηθούμε να βοηθήσει η Επιτροπή κατά τη νέα Διάσκεψη του 2006 στην ολοκλήρωση ενός πανευρωπαϊκού δικτύου γυναικών ασχολούμενων με την αλιεία.
<P>
Όχι μόνο το ευρωπαϊκό αλιευτικό ταμείο αλλά και τα διαρθρωτικά ταμεία και άλλα προγράμματα, όπως το FEMME και το LEADER, μπορούν να γίνουν εργαλεία για ειδικές δράσεις, παράλληλα με την εκπαιδευτική ανάπτυξη και την ανάπτυξη επαγγελματικών δεξιοτήτων, την ανάπτυξη της προσαρμοστικότητας, τα προγράμματα έρευνας για τον αντίκτυπο των αναδιαρθρώσεων της αλιευτικής και αγροτικής βιομηχανίας, την καινοτομία στην παραγωγή, την προώθηση κατανάλωσης με περιβαλλοντική ευαισθησία και με σεβασμό στη βιοποικιλία. Από αυτές τις δράσεις εξαρτάται η παραμονή των νέων αγοριών και κοριτσιών στις περιοχές με αλιεία, ώστε να διατηρήσουν τις παραδόσεις, τις μακραίωνες πρακτικές, που είναι πολύτιμες με τη νέα τεχνολογία, και μπορούν να αποτελέσουν προστιθέμενη αξία για την Ευρωπαϊκή Ένωση. Προστιθέμενη αξία όμως είναι και η διατήρηση όσων προβλέπονται από την οδηγία 86/613 του Συμβουλίου, της οποίας, κύριε Επίτροπε, θα σας παρακαλούσα να αντιμετωπίσετε την επέκταση στον τομέα της αλιείας. Η εφαρμογή της αρχής της ίσης μεταχείρισης ανδρών και γυναικών για όσους ασκούν ανεξάρτητη δραστηριότητα, συμπεριλαμβανομένης της γεωργικής, καθώς και η προστασία της μητρότητας είναι σημαντικοί τομείς, το δε υπό ίδρυση Ινστιτούτο Φύλου θα έχει ρόλο να διαδραματίσει με ειδικές έρευνες επί του θέματος. 
<SPEAKER ID="260" LANGUAGE="NL" NAME="Dorette Corbey (PSE )." AFFILIATION="">
<P>
   – Κύριε Πρόεδρε, θέλω καταρχάς να απευθύνω τις θερμές μου ευχαριστίες στην κ. Attwooll, η οποία κατάφερε να προσδιορίσει με ακρίβεια τον δυνητικό ρόλο και τη σημασία των γυναικών στην αλιευτική βιομηχανία. Συχνά το έργο των γυναικών δεν είναι ορατό, και η έκθεση της κ. Attwooll συμβάλλει σε κάθε περίπτωση στη γνωστοποίησή του.
<P>
Οι γυναίκες συχνά εμπορεύονται και αγοράζουν αλιευτικά προϊόντα. Η επιβίωση της βιώσιμης αλιείας εξαρτάται από την πλήρη συμμετοχή των καταναλωτών, καθώς και από τη θέσπιση σημάτων ποιότητας τα οποία εγγυώνται την ποιότητα και τη βιωσιμότητα. Η όσο το δυνατόν μεγαλύτερη συμμετοχή των γυναικών σε αυτή την προσπάθεια είναι θετική. Εν ολίγοις, όπως και η κ. Attwooll, προσδοκώ πολλά από τις γυναίκες. 
<SPEAKER ID="261" LANGUAGE="EN" NAME="Joe Borg," AFFILIATION="μέλος της Επιτροπής">
<P>
Τα δίκτυα γυναικών στον αλιευτικό τομέα ήδη επωφελούνται από την κοινοτική χρηματοδότηση στο πλαίσιο προγραμμάτων όπως το EQUAL, και σίγουρα αυτή η χρηματοδότηση θα ενισχυθεί με τη θέσπιση του Ευρωπαϊκού Αλιευτικού Ταμείου. Η επικέντρωση στη χρηματοδότηση των νέων αλιέων θα βοηθήσει επίσης στον τομέα των ίσων ευκαιριών.
<P>
Σε συνεργασία με τον αρμόδιο Επίτροπο για τις ίσες ευκαιρίες, θα κάνω συνεχώς ό,τι μπορώ ώστε να τονίσω στα κράτη μέλη τη σημασία της προώθησης των ίσων ευκαιριών στον αλιευτικό τομέα. Όπως δήλωσα προηγουμένως, θα διεξαχθεί και άλλη διάσκεψη το 2006, μετά τη διάσκεψη του 2003. Στόχος αυτής της διάσκεψης είναι να αποτιμήσει την κατάσταση σχετικά με τις ίσες ευκαιρίες στον αλιευτικό τομέα και, εν συνεχεία, να μελετήσει ποιες περαιτέρω πρωτοβουλίες μπορούν να αναληφθούν σε συνεργασία με αυτόν. Αναμένω την εποικοδομητική συμβολή του Κοινοβουλίου σε αυτήν τη διάσκεψη. 
<SPEAKER ID="262" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί αύριο, στις 10.00 π.μ.. 
<SPEAKER ID="263" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A6-0340/2005) της κ. Stihler, εξ ονόματος της Επιτροπής Αλιείας, σχετικά με την πρόταση κανονισμού του Συμβουλίου για τη θέσπιση κοινοτικών χρηματοδοτικών μέτρων για την εφαρμογή της Κοινής Αλιευτικής Πολιτικής καθώς και στον τομέα του Δικαίου της Θαλάσσης [COM(2005)0117 - C6-0131/2005 - 2005/0045(CNS)] 
<SPEAKER ID="264" LANGUAGE="EN" NAME="Joe Borg," AFFILIATION="μέλος της Επιτροπής">
<P>
   . Κύριε Πρόεδρε, καταρχάς, θα ήθελα να ευχαριστήσω την αξιότιμη βουλευτή για την έκθεσή της σχετικά με την πρόταση κανονισμού του Συμβουλίου για τη θέσπιση κοινοτικών χρηματοδοτικών μέτρων για την εφαρμογή της κοινής αλιευτικής πολιτικής, καθώς και στον τομέα του Δικαίου της Θαλάσσης. Η χρηματοδότηση που προτείνει αυτός ο κανονισμός θα αποτελέσει σημαντικό μέρος της δέσμης των αλιευτικών δημοσιονομικών προοπτικών για την περίοδο 2007-2013. Από κοινού με το Ευρωπαϊκό Αλιευτικό Ταμείο, ο κανονισμός αυτός αντιπροσωπεύει τη νομική βάση για το μεγαλύτερο μέρος των υπολοίπων δαπανών που επιτρέπουν τη συνέχιση της κοινής αλιευτικής πολιτικής και, βάσει της αρχικής πρότασης της Επιτροπής για τις δημοσιονομικές προοπτικές, θα καλύψει πάνω από 2,5 δισ. ευρώ που θα δαπανηθούν στην περίοδο των επτά ετών από το 2007 έως το 2013.
<P>
Επιτρέψτε μου τώρα να αναφερθώ στις τροπολογίες που προτείνονται στην έκθεση που έχουμε ενώπιόν μας. Η Επιτροπή μπορεί να κάνει δεκτή την τροπολογία 1 και θα συνεχίσει να κάνει ό,τι μπορεί στο πλαίσιο των αρμοδιοτήτων της, ώστε να εργαστεί προς τη διασφάλιση της βιωσιμότητας των πόρων σε τρίτες χώρες.
<P>
Ενώ η Επιτροπή συμφωνεί καταρχήν ως προς την ουσία της τροπολογίας 2, δεν μπορεί να κάνει δεκτή τη μορφή μιας τέτοιας τροπολογίας. Η προτεινόμενη τροπολογία θα μπορούσε να έχει ως αποτέλεσμα τον περιορισμό του πεδίου μιας παραγράφου που πρέπει να είναι ευρεία και γενική και να αντιμετωπίζει τη σημαντική πτυχή των ικανοτήτων ελέγχου των τρίτων χωρών. Επιπλέον, η Επιτροπή σχεδιάζει να επικεντρωθεί στην ανάπτυξη κοινών στόχων με τρίτες χώρες, και όχι στην επιβολή προς αυτές λεπτομερών μέσων σχετικά με το πώς θα επιτύχουν αυτούς τους στόχους, διότι η κάθε χώρα έχει διαφορετικές ανάγκες.
<P>
Οι τροπολογίες 3 και 8 θα πρέπει να εξεταστούν από κοινού με την τροπολογία 17, καθώς αναφέρονται σε στόχους που έχουν ήδη καλύψει τα συμπεράσματα του Συμβουλίου της 19ης Ιουλίου 2004, σχετικά με τις συμφωνίες εταιρικής σχέσης στην αλιεία. Ωστόσο, οι νομικές διατάξεις αυτού του κανονισμού δεν είναι το σωστό σημείο για δηλώσεις πολιτικής. Ως εκ τούτου, η Επιτροπή θεωρεί ότι μια αναφορά σε αυτά τα συμπεράσματα στις αιτιολογικές σκέψεις του προτεινόμενου κανονισμού, όπως προτείνει η τροπολογία 17, είναι ο πιο σωστός τρόπος για να συμπεριληφθούν αυτές οι πτυχές και, συνεπώς, μπορεί να κάνει δεκτή την τροπολογία 17. Κατά συνέπεια, το πεδίο των τροπολογιών 3 και 8 θα καλυφθεί μέσω αυτής της αιτιολογικής σκέψης.
<P>
Καθώς το δίκτυο Natura 2000 εμπίπτει στην περιβαλλοντική πολιτική της Κοινότητας, η Επιτροπή δεν μπορεί να κάνει δεκτή την τροπολογία 9 σε έναν κανονισμό που αφορά αποκλειστικά την κοινή αλιευτική πολιτική. Ωστόσο, η Επιτροπή θα εξασφαλίσει τη συνοχή της κοινής αλιευτικής πολιτικής με περιβαλλοντικούς στόχους.
<P>
Για τους ίδιους λόγους, η Επιτροπή δεν μπορεί να κάνει δεκτή την τροπολογία 10. Στο πλαίσιο των συμφωνιών εταιρικής σχέσης στην αλιεία, τα συμπεράσματα του Συμβουλίου στα οποία έγινε αναφορά νωρίτερα απαιτούν συνοχή μεταξύ των στόχων της ΚΑΠ και των στόχων των υπολοίπων κοινοτικών πολιτικών όπως οι περιβαλλοντικοί στόχοι.
<P>
Η Επιτροπή εκτιμά τη στήριξη που έχει επιδείξει και συνεχίζει να επιδεικνύει η Επιτροπή Αλιείας προς τα περιφερειακά γνωμοδοτικά συμβούλια. Η προτεινόμενη τροπολογία 11 δηλώνει ρητά την επιθυμία της Επιτροπής να διευκολυνθεί ο ρόλος των συμβουλευτικών περιφερειακών συμβουλίων μέσω αόριστης χρηματοδότησης. Ενώ η Επιτροπή είναι πρόθυμη να ερευνήσει επιλογές χρηματοδότησης πέρα από την περίοδο των πέντε ετών που ορίζεται σήμερα, δεν μπορεί να υπάρξει δέσμευση σε αυτό το στάδιο, διότι κάτι τέτοιο δεν θα συμφωνούσε με τον σημερινό κανονισμό που έχει θεσπίσει τα περιφερειακά γνωμοδοτικά συμβούλια, αλλά το αίτημα αυτό μπορεί να επανεξεταστεί κατά την πρώτη αξιολόγηση της λειτουργίας των συμβουλευτικών περιφερειακών συμβουλίων τρία χρόνια μετά τη θέσπισή τους.
<P>
Μολονότι η Επιτροπή συμφωνεί καταρχήν με την ουσία της τροπολογίας 12, δεν μπορεί να κάνει δεκτή τη μορφή μιας τέτοιας τροπολογίας. Η προτεινόμενη τροπολογία θα μπορούσε να έχει ως αποτέλεσμα τον περιορισμό του πεδίου μιας παραγράφου που πρέπει να είναι ευρεία και γενική σχετικά με τους στόχους των εταιρικών συμφωνιών για την αλιεία. Η αξιοποίηση του κοινοτικού χρήματος είναι μία μόνο από τις αρχές που αναφέρονται στα συμπεράσματα του Συμβουλίου της 19ης Ιουλίου 2004 σχετικά με τις συμφωνίες εταιρικής σχέσης στην αλιεία, και δεν θα πρέπει να τονίζεται ξεχωριστά εις βάρος των υπολοίπων αρχών και στόχων που ορίζονται στο Συμβούλιο.
<P>
Η Επιτροπή δεν μπορεί να κάνει δεκτή την τροπολογία 13. Οι περισσότερες από τις πτυχές που αναφέρονται στην τροπολογία καλύπτονται είτε από τα συμπεράσματα του Συμβουλίου σχετικά με τις συμφωνίες εταιρικής σχέσης στην αλιεία είτε από τον δημοσιονομικό κανονισμό που ισχύει για τον γενικό προϋπολογισμό των Ευρωπαϊκών Κοινοτήτων.
<P>
Η Επιτροπή συμφωνεί με την τροπολογία 14 ως προς την ουσία αλλά όχι ως προς τη μορφή. Καταρχήν, η Επιτροπή συμφωνεί να παρέχει περιλήψεις και συγκεντρώσεις των στοιχείων που έχουν συλλεχθεί κατόπιν παραγγελίας ή για επιστημονικές ανάγκες, αλλά αυτήν τη στιγμή δεν σχεδιάζεται η αυτόματη έκδοση αυτών των στοιχείων υπό τη μορφή περιοδικής έκδοσης ή έκθεσης.
<P>
Η Επιτροπή δεν μπορεί να κάνει δεκτή την τροπολογία 15, καθώς οι συμφωνίες εταιρικής σχέσης για την αλιεία ουσιαστικά βασίζονται σε μια εμπορική σχέση. Η τρίτη χώρα είναι υπεύθυνη και κυρίαρχη να δαπανήσει τα έσοδά της στο πλαίσιο της συμφωνίας, εν τω συνόλω ή εν μέρει, προκειμένου να στηρίξει την αλιευτική πολιτική της για τους σκοπούς που συμφωνήθηκαν από κοινού σε μια κοινή προσέγγιση με την Κοινότητα. Τα μέρη θα αξιολογήσουν από κοινού τα αποτελέσματα αυτής της πολιτικής. Ωστόσο, σε αυτό το πλαίσιο, η Επιτροπή δεν μπορεί να επιβάλει δημοσιονομικούς ελέγχους ή επιτόπιους ελέγχους σε τρίτες χώρες χωρίς τη συμφωνία τους.
<P>
Για τους ίδιους λόγους, η Επιτροπή δεν μπορεί να κάνει δεκτή την τροπολογία 16. Κάθε συμφωνία εταιρικής σχέσης στον τομέα της αλιείας περιέχει διατάξεις σχετικά με την καταβολή κονδυλίων και τη χρήση του μεριδίου των κονδυλίων που προβλέπεται για την αλιευτική πολιτική της τρίτης χώρας. Βάσει των δεικτών και των κριτηρίων αξιολόγησης, αμφότερα τα μέρη θα αξιολογήσουν από κοινού τα αποτελέσματα αυτής της πολιτικής και, όπου αυτό είναι απαραίτητο, θα κάνουν τις αναγκαίες προσαρμογές. Ωστόσο, όσον αφορά τον εθνικό προϋπολογισμό και την οικονομική διαχείρισή της, η τρίτη χώρα είναι κυρίαρχη.
<P>
Όπως ειπώθηκε προηγουμένως, η Επιτροπή μπορεί να κάνει δεκτή την τροπολογία 17.
<P>
Αναφορικά με την τροπολογία 18, η Επιτροπή χαιρετίζει τη στήριξη του Κοινοβουλίου για την ενίσχυση του προϋπολογισμού για την κοινή αλιευτική πολιτική κατά τη διάρκεια των διαπραγματεύσεων για τις δημοσιονομικές προοπτικές της περιόδου 2007-2013. Ο προτεινόμενος κανονισμός, εξ ορισμού, μπορεί να εγκριθεί μόνο εφόσον έχουν συμφωνηθεί, όπως ευελπιστούμε, οι δημοσιονομικές προοπτικές. Ως εκ τούτου, η προσθήκη μιας αιτιολογικής σκέψης, όπως προτείνεται σε αυτήν την τροπολογία, είναι πιθανόν ανούσια.
<P>
Η Επιτροπή συμφωνεί όσον αφορά την ουσία της τροπολογίας 19, αλλά όχι επί της μορφής. Η μικρής κλίμακας αλιεία, ως μέρος του αλιευτικού τομέα, ήδη συμπεριλαμβάνεται ως μέλος των ΠΓΣ δυνάμει της απόφασης για τα ΠΓΣ. Συνεπώς, η Επιτροπή προωθεί ήδη τη συμμετοχή της ως πλήρες μέλος στα ΠΓΣ. 
<SPEAKER ID="265" LANGUAGE="EN" NAME="Catherine Stihler (PSE )," AFFILIATION="εισηγήτρια">
<P>
   . Κύριε Πρόεδρε, θα ήθελα να ευχαριστήσω όλους τους συναδέλφους για τη στήριξή τους έως τώρα όσον αφορά την έκθεσή μου. Η έκθεση αυτή αντικαθιστά έναν αριθμό υφισταμένων νομικών μέτρων τα οποία παρέχουν τη βάση για την εν ισχύι χρηματοδότηση πέρα από τα ποσά που προβλέπονται από το Ευρωπαϊκό Αλιευτικό Ταμείο, σύμφωνα με την πολιτική για επίτευξη καλύτερης και απλούστερης νομοθεσίας. Ορίζει στόχους δαπανών, κανόνες για το επιλέξιμο των δαπανών, το επίπεδο συνεισφοράς από την Επιτροπή και μέτρα ελέγχου. Οι κύριοι τομείς που καλύπτονται είναι ο έλεγχος και η επιβολή της εφαρμογής των κανόνων, η συλλογή δεδομένων, οι επιστημονικές συμβουλές, η διαχείριση της κοινής αλιευτικής πολιτικής και τα διεθνή θέματα. Ο συνολικός προϋπολογισμός που προβλέπεται για τα έτη 2007-2013 είναι 2 625 εκατ ευρώ, μολονότι τα πραγματικά ποσά, όπως είπε ο Επίτροπος, θα εξαρτηθούν από τις δημοσιονομικές διαπραγματεύσεις της ΕΕ.
<P>
Στον τομέα των διεθνών σχέσεων και του Δικαίου της Θαλάσσης, παρέχεται κοινοτική χρηματοδοτική στήριξη για τη σύναψη αλιευτικών συμφωνιών με τρίτα κράτη, συμπεριλαμβανομένων συμφωνιών εταιρικής σχέσεως, και συμμετοχής σε διεθνείς οργανισμούς που έχουν σχέση με την αλιεία ή το Δίκαιο της Θαλάσσης. Στον τομέα αυτόν διατίθεται η μερίδα του λέοντος του προϋπολογισμού – 1 529,5 εκατ. ευρώ, εκ των οποίων 1 522,5 εκατ. ευρώ διατίθεται στις αλιευτικές συμφωνίες. Επιπλέον, ορισμένα χρήματα διατέθηκαν σε τεχνική και διοικητική συνδρομή, περιλαμβανομένων των σχετικών με το προσωπικό δαπανών.
<P>
Η χρηματοδοτική στήριξη για τη συλλογή δεδομένων σχετικά με τον αντίκτυπο της αλιείας στο περιβάλλον όσον αφορά την υιοθέτηση στάσης με γνώμονα το οικοσύστημα είναι σημαντική. Σχεδόν 60% του όλου χρήματος πηγαίνει για τις διεθνείς συμφωνίες αλιείας, και είναι σωστό να διασφαλίσουμε ότι γίνεται αξιοποίηση του κοινοτικού χρήματος και δίκαιη ανάπτυξη.
<SPEAKER ID="266" LANGUAGE="ES" NAME="Carmen Fraga Estévez," AFFILIATION="εξ ονόματος της Ομάδας PPE-DE">
<P>
   Κύριε Πρόεδρε, μολονότι αυτή είναι μία πρόωρη συζήτηση, καθώς οι δημοσιονομικές προοπτικές δεν έχουν εγκριθεί ακόμη, πιστεύω ότι πρέπει να εγκρίνουμε την έκθεση της κ. Stihler ως ένα προληπτικό μέτρο, αλλά θα ήθελα να κάνω ορισμένες παρατηρήσεις, μερικές από τις οποίες συμπίπτουν με εκείνες που διατύπωσε ο κ. Επίτροπος.
<P>
Δεύτερον, δεν συμφωνούμε επίσης ότι τα μέτρα του δικτύου Natura 2000 θα πρέπει να χρηματοδοτηθούν μέσω των πόρων της ΚΑΠ. Σχετικά, θα ήθελα να αναφερθώ σε αυτό που είπε αυτό το Κοινοβούλιο στην έκθεση Böge σχετικά με τις δημοσιονομικές προοπτικές.
<SPEAKER ID="267" LANGUAGE="ES" NAME="Rosa Miguélez Ramos," AFFILIATION="εξ ονόματος της Ομάδας PSE">
<P>
   Κύριε Πρόεδρε, θα ήθελα να συνεχίσω πάνω-κάτω από την τελευταία πρόταση της κ. Fraga. Δεν ξέρω γιατί η κοινή πολιτική με τους λιγότερους πόρους είναι ακριβώς εκείνη που πολιορκείται από αιτήματα κάθε είδους. Από αυτή την άποψη, μολονότι είμαι πραγματικά ευγνώμων για το έργο της εισηγήτριας –όπως γνωρίζει η ίδια– αισθάνομαι υποχρεωμένη να εκφράσω μία σειρά παρατηρήσεων, ή μάλλον διαφωνιών, σε σχέση με το κείμενο που εγκρίθηκε στην επιτροπή και το οποίο πρόκειται να τεθεί σε ψηφοφορία αύριο.
<P>
Αναφέρομαι συγκεκριμένα στις τροπολογίες 6, 9, 11, 12 και 13, τις οποίες θα σχολιάσω εν συντομία. Στο πλαίσιο αυτού του κανονισμού, και έχοντας επίγνωση των ευεργετικών συνεπειών των διεθνών συμφωνιών στις περιφέρειες της Κοινότητας όσον αφορά την απασχόληση, κατανοώ τη θέση της Επιτροπής επί του θέματος. Η διατήρηση της απασχόλησης είναι ένας συγκεκριμένος στόχος που δεν αμφισβητεί κανείς. Ο καθορισμός αυτού του στόχου χωρίς τη ρητή αναφορά της Κοινότητας, όπως το κάνει η κ. Stihler, θα μπορούσε να είναι λάθος. Είναι μία αξιέπαινη επιθυμία, αλλά δεν εμπίπτει στο πεδίο εφαρμογής της ΚΑΠ και επιπλέον δεν πιστεύω ότι είναι ένας ρεαλιστικός στόχος.
<P>
Όσον αφορά τη συλλογή στοιχείων για το Natura 2000, όπως προτείνεται στην τροπολογία 9, πιστεύω ότι θα πρέπει να χρηματοδοτηθεί μέσω πόρων που προορίζονται για την πολιτική περιβάλλοντος –όπως υποστηρίζω πάντα– και όχι μέσω της ΚΑΠ. Εκείνοι από εμάς που ασχολούνται με την ΚΑΠ γνωρίζουν ότι μέσω αυτής της πολιτικής, πληρώνουμε άλλες υποχρεώσεις που προβλέπονται στο πλαίσιο άλλων κοινοτικών πολιτικών, όπως καταδεικνύεται από το αυξανόμενο οικονομικό βάρος της συνεργασίας για την ανάπτυξη στο πλαίσιο των αλιευτικών συμφωνιών.
<P>
Επιπλέον, όταν στην τροπολογία 12 η κ. Stihler προτείνει το κριτήριο της αξιοποίησης του κοινοτικού χρήματος ως καθοριστικό παράγοντα στις αλιευτικές συμφωνίες, αισθάνομαι υποχρεωμένη να ρωτήσω σε τι είδους αξιοποίηση αναφέρεται. Αξιοποίηση για την τρίτη χώρα; Επιπλέον, κυρία Stihler, πιστεύω ότι, αν εργαστούμε στη βάση αυτού του κριτηρίου της αξιοποίησης, δεν ξέρω αν θα είμαστε σε θέση να εφαρμόσουμε την πολιτική συνεργασίας στην οποία μόλις αναφέρθηκα, και στην οποία αναφερθήκατε και εσείς. Πραγματικά δεν ξέρω αν εσείς, ως εισηγήτρια, έχετε σκεφτεί αρκετά αυτό το κριτήριο της αποδοτικότητας, το οποίο βρίσκω τόσο δύσκολο να κατανοήσω προσωπικά.
<P>
Δέχομαι τις δύο τροπολογίες που υπέβαλε ο κ. Guerreiro, όπως και την τροπολογία 17, που παρουσίασε η κ. Stihler. 
<SPEAKER ID="268" LANGUAGE="EN" NAME="Elspeth Attwooll," AFFILIATION="εξ ονόματος της Ομάδας ALDE">
<P>
Δεν αρνούμαστε τη σημασία αυτών των συμφωνιών, αλλά πιστεύουμε ότι εάν δαπανούμε τα χρήματα των ευρωπαίων φορολογουμένων, είτε για στοχοθετημένη βοήθεια είτε σε σχέση με τα αλιευτικά δικαιώματα, θα πρέπει να γνωρίζουμε ακριβώς πώς δαπανώνται αυτά τα χρήματα. Η τροπολογία 16 ιδιαίτερα συντάχθηκε πολύ προσεκτικά ώστε να υπερκεράσει τις διεθνείς νομικές δυσκολίες από αυτήν την άποψη.
<P>
Αναφερόμαστε στις συμφωνίες εταιρικής σχέσης στην αλιεία με υποχρεώσεις και από τις δύο πλευρές. Εάν δεν έχουμε αυτήν την ενημέρωση, εάν δεν μπορούμε να αξιολογήσουμε τι συμβαίνει, πώς μπορούμε να αποφασίσουμε εάν θα πρέπει να τις ανανεώσουμε όταν έρθει η στιγμή; Υπάρχουν σοβαρές ανησυχίες σχετικά με όσα συμβαίνουν στα ύδατα ορισμένων τρίτων χωρών. Μόλις την περασμένη εβδομάδα, το Εnvironmental Justice Foundation (Ίδρυμα Περιβαλλοντικής Δικαιοσύνης) δημοσίευσε μια έκθεση σχετικά με την παράνομη αλιεία στη Γουινέα και τους συνδέσμους της με την Ευρωπαϊκή Ένωση. Σύμφωνα με μια εντυπωσιακή στατιστική που αναφέρεται στην έκθεση, η Γουινέα χάνει πάνω από 34 000 τόνους αλιευμάτων ετησίως από την παράνομη αλιεία και η απώλεια αυτή υπολογίζεται σε 110 εκατ. δολάρια ΗΠΑ. Ο στόλος της ΕΕ είναι ένας μόνο από τους στόλους που εμπλέκονται σε αυτό, αλλά παρόλα αυτά εμπλέκεται.
<P>
Επί ενός κάπως διαφορετικού θέματος, η Ομάδα της Συμμαχίας Φιλελευθέρων και Δημοκρατών για την Ευρώπη χαιρετίζει την τροπολογία 11, η οποία προτείνει ότι η χρηματοδότηση για τις λειτουργικές δαπάνες των περιφερειακών γνωμοδοτικών συμβουλίων δεν θα πρέπει να περιορίζεται στα πρώτα πέντε έτη. Όπως είπε ο Επίτροπος, αποτελούν τον θεμέλιο λίθο της διαχείρισης της αναθεωρημένης κοινής αλιευτικής πολιτικής. 
<SPEAKER ID="269" LANGUAGE="PT" NAME="Pedro Guerreiro," AFFILIATION="εξ ονόματος της Ομάδας GUE/NGL">
<P>
Οι δημοσιονομικοί πόροι γι’ αυτό το σημαντικό μέσο της κοινής αλιευτικής πολιτικής πρέπει να αυξηθούν, ενόψει της διεύρυνσης της ΕΕ και των πιο φιλόδοξων στόχων που έχουν τεθεί. Δεν διαφαίνεται, όμως, στον ορίζοντα μια τέτοια αύξηση. Η πρόταση της βρετανικής Προεδρίας συνιστά μια ακόμη περικοπή στον κοινοτικό προϋπολογισμό της περιόδου 2007-2013. Ως εκ τούτου, καταθέσαμε πρόταση τροπολογίας στην οποία αναφέρεται ότι το ευρύτερο χρηματοδοτικό πλαίσιο στον τομέα της αλιείας, ιδίως όσον αφορά την προκειμένη πρόταση οδηγίας, είναι θλιβερά ανεπαρκές για την αντιμετώπιση της οικονομικής και κοινωνικής κρίσης που πλήττει τον τομέα και για την κάλυψη των αναγκών που προκύπτουν από την αναθεώρηση της κοινής αλιευτικής πολιτικής το 2002, ενώ προτείνονται επαρκείς δημοσιονομικοί πόροι για τον εν λόγω τομέα.
<SPEAKER ID="270" LANGUAGE="EN" NAME="Derek Roland Clark," AFFILIATION="εξ ονόματος της Ομάδας IND/DEM">
<P>
   . Κύριε Πρόεδρε, η κοινή αλιευτική πολιτική επηρεάζει το Ηνωμένο Βασίλειο περισσότερο από οποιοδήποτε άλλο κράτος μέλος. Κάποιος βρετανός υπουργός στα τέλη της δεκαετίας του 1940 παρατήρησε ότι η οικονομία της Βρετανίας θα ήταν για χρόνια ασφαλής διότι, όπως είπε, ζούμε σε ένα νησί με άνθρακα, το οποίο περιβάλλεται από αλιεύματα. Ο άνθρακας υπάρχει ακόμη, εάν θέλουμε να τον χρησιμοποιήσουμε, αλλά τα αλιεύματα έχουν σχεδόν εξαφανιστεί, λόγω της καταστροφής που προκαλεί η κοινή αλιευτική πολιτική.
<P>
Με στόχο τη διατήρηση των αλιευτικών αποθεμάτων, αυτό το αθέμιτο σύστημα έχει μειώσει τον αριθμό ορισμένων ειδών οδηγώντας τα σχεδόν στον αφανισμό. Μεταξύ όσων αντιμετωπίζουν τη μεγαλύτερη μείωση είναι τα άφθονα αποθέματα που κάποτε υπήρχαν στη Βόρεια Θάλασσα και στο Irish Box, που έως το 1973 ήταν στην αποκλειστική δικαιοδοσία των βρετανών αλιέων που φρόντιζαν τις περιοχές αλιείας και είχαν πλούσια συγκομιδή. Στη συνέχεια, εισήλθαμε στην κοινή αγορά και την ΚΑΠ, και τώρα οι θάλασσες μετατρέπονται, εάν δεν έχουν ήδη μετατραπεί, σε θαλάσσια έρημο.
<SPEAKER ID="271" LANGUAGE="PT" NAME="Duarte Freitas (PPE-DE )." AFFILIATION="">
<P>
Παρότι χαιρετίζω τις προσπάθειες της Επιτροπής να καταστήσει πιο σαφείς και πιο συνεκτικές τις δημοσιονομικές συμφωνίες που αφορούν την κοινή αλιευτική πολιτική (ΚΑΠ), οφείλω να εκφράσω τη δυσαρέσκειά μου για τη διάσταση μεταξύ των υποτιθέμενων στόχων και των πόρων που διατίθενται για την επίτευξή τους. Δεδομένου ότι οι στόχοι μετά τη διεύρυνση της ΕΕ πρέπει να είναι πιο φιλόδοξοι και εκτεταμένοι, θεωρώ απαράδεκτη την περικοπή της χρηματοδότησής τους κατά 6,3%.
<P>
Θέλω να τονίσω το γεγονός ότι το 60% του προϋπολογισμού ύψους 2 625 εκατ. ευρώ, ο οποίος κατανέμεται μεταξύ τεσσάρων βασικών λειτουργικών στόχων, προορίζεται για διεθνείς αλιευτικές συμφωνίες. Η πτυχή που αφορά τις συμφωνίες εταιρικής σχέσης στον τομέα της αλιείας έχει ζωτική σημασία ενόψει της έμφασης που της δίνεται στον προϋπολογισμό. Στην έκθεση αυτή διατηρείται η συνέπεια μεταξύ των συμπερασμάτων των πρόσφατων Συμβουλίων Υπουργών Αλιείας και Γεωργίας σχετικά με τη νέα ΚΑΠ και των διεθνών σχέσεων της ΕΕ, πράγμα που έχει, κατά τη γνώμη μου, ύψιστη σημασία.
<SPEAKER ID="272" LANGUAGE="FR" NAME="Jacky Henin (GUE/NGL ). –" AFFILIATION="">
<SPEAKER ID="273" LANGUAGE="" NAME="" AFFILIATION="Αντιπροέδρου">
<SPEAKER ID="274" LANGUAGE="EN" NAME="Joe Borg," AFFILIATION="μέλος της Επιτροπής">
<P>
Όσον αφορά το εύρος των κονδυλίων, εάν διαθέτονταν περισσότερα κονδύλια, η Επιτροπή σίγουρα δεν θα διαμαρτύρονταν. Ωστόσο, στην πραγματικότητα, ελπίζουμε ότι θα υπάρξει 150% αύξηση στον έλεγχο και την επιβολή εφαρμογής των κανόνων, 160% αύξηση στη συλλογή στοιχείων και επιστημονικών συμβουλών, 110% αύξηση στη διαχείριση και 120% αύξηση στις διεθνείς σχέσεις. Εάν όλα πάνε καλά, θα υπάρξει συνολική αύξηση κατά 130% σε σύγκριση με τη δημοσιονομική περίοδο 2000-2006 και τη δημοσιονομική περίοδο 2007-2013.
<P>
Θα ήθελα να αναφερθώ στην παρατήρηση της κ. Attwooll σχετικά με την τροπολογία 16. Εφόσον υπάρχουν εμπορικές σχέσεις, τα ποσά διατίθενται άμεσα στον προϋπολογισμό του δημοσίου ταμείου ως μέρος του κρατικού προϋπολογισμού. Εντούτοις, σκοπεύουμε να ενισχύσουμε τον διάλογό μας με τις υπηρεσίες ανάπτυξης της Επιτροπής, να ενισχύσουμε την αποτελεσματικότητα αυτών των ποσών στους γενικούς αναπτυξιακούς στόχους αυτών των χωρών, ιδιαίτερα στον αλιευτικό τομέα.
<P>
Αναφορικά με τις παρατηρήσεις του κ. Clark, δεν μπορώ να συμφωνήσω με τους ισχυρισμούς του. Ο χαμηλός αριθμός αποθεμάτων αλιευμάτων είναι αποτέλεσμα της πολυετούς ανεξέλεγκτης υπεραλίευσης και όχι της κοινής αλιευτικής πολιτικής. Αυτή η πολιτική, μέσω των μέτρων της, επιδιώκει να αντιμετωπίσει τις ανάγκες για ισορροπία μεταξύ της διαθεσιμότητας των αποθεμάτων και των στόλων που στοχεύουν σε αυτά.
<P>
Τέλος, η παρατήρηση σχετικά με την παράκτια αλιεία και την αλιεία μικρής κλίμακας αντιμετωπίζεται καλύτερα στο πλαίσιο του Ευρωπαϊκού Αλιευτικού Ταμείου, το οποίο ελπίζουμε ότι θα εγκριθεί στις αρχές του 2006. 
<SPEAKER ID="275" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί αύριο, στις 10.00 π.μ.. 
<SPEAKER ID="276" LANGUAGE="" NAME="Πρόεδρος." AFFILIATION="">
<P>
- της έκθεσης (A6-0339/2005) του κ. Paulo Casaca, εξ ονόματος της Επιτροπής Αλιείας, σχετικά με την πρόταση απόφασης του Συμβουλίου που αφορά την τροποποίηση της απόφασης 2004/465/ΕΚ περί κοινοτικής χρηματοδοτικής συμμετοχής στα προγράμματα ελέγχου της αλιείας των κρατών μελών [COM(2005)0328 - C6-0273/2005 - 2005/0136(CNS)] και
<P>
- της προφορικής ερώτησης του κ. Philippe Morillon, εξ ονόματος της Επιτροπής Αλιείας, προς την Επιτροπή σχετικά με τις κυρώσεις της Ευρωπαϊκής Ένωσης στον τομέα της αλιείας (O-0111/2005 - B6-0344/2005). 
<SPEAKER ID="277" LANGUAGE="PT" NAME="Paulo Casaca (PSE )," AFFILIATION="εισηγητής">
<P>
Στην αξιόλογη μελέτη της σχετικά με τη λειτουργία μιας αλιευτικής ένωσης στην περιοχή Cangas, στην ισπανική περιφέρεια της Γαλικίας, η Dora Jesus επεσήμανε ότι, όταν η εν λόγω αλιευτική κοινότητα είχε αποκλειστικά δικαιώματα αλιείας στην περιοχή, ή, ακριβέστερα, όταν ανέλαβε τα δικαιώματα και τις υποχρεώσεις που απορρέουν από την ιδιοκτησία των φυσικών πόρων και άρχισε να διαχειρίζεται αυτόνομα τα βασικά της συστήματα ελέγχου και κυρώσεων, πέτυχε την αποκατάσταση των αποθεμάτων μιας ποικιλίας οστρακόδερμων της περιοχής και κατέστησε οικολογικά και οικονομικά βιώσιμη την εκμετάλλευσή τους στην περιοχή που βρισκόταν υπό τον έλεγχο της ένωσης.
<P>
Οι πόροι και οι ρυθμοί απορρόφησης που προτείνει η Επιτροπή για τη στήριξη των επενδύσεων στον έλεγχο της αλιείας από τα κράτη μέλη έχουν μειωθεί σε 32 εκατ. ευρώ το 2006, ποσό ελάχιστο σε σύγκριση με τις ευθύνες που βαρύνουν ορισμένες περιφέρειες και κράτη μέλη. Επιπλέον, δεν υπάρχει κοινοτική ενίσχυση για τον έλεγχο και την παρακολούθηση της ΚΑΠ. Επ’ αυτού, θέλω να επισημάνω ότι η Πορτογαλία, για παράδειγμα, διαθέτει λίγο περισσότερο από 2% του πληθυσμού της Ευρώπης, αλλά πάνω από 50% της περιοχής που καλύπτεται από τις ευρωπαϊκές αποκλειστικές οικονομικές ζώνες (ΑΟΖ). Μάλιστα, η περιφέρεια των Αζορών καλύπτει από μόνη της τη μεγαλύτερη ΑΟΖ από οποιοδήποτε κράτος μέλος, αν και διαθέτει μόνο 250 000 κατοίκους.
<P>
Σε αυτό το πλαίσιο, τα ύδατα των Αζορών έχουν ελεγχθεί μόνο μία φορά μετά την ελευθέρωσή τους την 1η Αυγούστου 2004, παρά το γεγονός ότι το σύστημα παρακολούθησης των σκαφών (VMS) έχει ανιχνεύσει στο εν λόγω διάστημα πολλές δεκάδες εξωτερικά σκάφη σε αυτή την ΑΟΖ, ενώ ορισμένες φορές ανιχνεύονται περισσότερα από είκοσι σκάφη ταυτόχρονα. Αυτό έρχεται σε πλήρη αντίθεση με τις πολυάριθμες επιθεωρήσεις που διενεργούνται στον παραδοσιακό στόλο των Αζορών από τις περιφερειακές, εθνικές και κοινοτικές αρχές, είτε στην ξηρά είτε κοντά στις ακτές.
<P>
Στη διάσκεψη για τη Ναυτιλιακή Πολιτική και την Ευρωπαϊκή Στρατηγική για τη Θάλασσα που διοργανώθηκε την περασμένη εβδομάδα από τη Σοσιαλιστική Ομάδα στο Ευρωπαϊκό Κοινοβούλιο στην Ponta Delgada, πληροφορηθήκαμε ότι στα ανοικτά των Αζορών έχουν ανακαλυφθεί περίπου 150 διαφορετικά είδη, πολλά εκ των οποίων είναι ιθαγενή στην περιοχή και ορισμένα μπορούν να ζήσουν κυριολεκτικά για χιλιάδες χρόνια. Αυτά περιλαμβάνουν πυκνά δάση μαύρων κοραλλιών, ορισμένα εκ των οποίων έχουν ύψος που υπερβαίνει τα δύο μέτρα. Η αξία αυτών των κοραλλιών και άλλων οργανισμών του βυθού για την κληρονομιά μας θα εκτιμηθεί με την πάροδο του χρόνου, ενώ αναγνωρίζεται ευρέως ότι προσφέρουν τεράστιες δυνατότητες εκμετάλλευσης στο πεδίο της βιοτεχνολογίας. Αν και είναι αλήθεια ότι οι τράτες βυθού και τα δίχτυα βυθού έχουν απαγορευθεί στην περιοχή, είναι δύσκολο να διαπιστωθεί κατά πόσον υπήρξαν αποτελεσματικές αυτές οι απαγορεύσεις, καθώς η κοινότητα έχει κάνει ελάχιστα έως τίποτε στους τομείς της παρακολούθησης, του ελέγχου και της προστασίας αυτών των ευρωπαϊκών θησαυρών.
<P>
Όσον αφορά την ασφάλεια στη θάλασσα και την προστασία του περιβάλλοντος, στις Αζόρες αντιμετωπίζουμε επί του παρόντος μια τραγωδία τεραστίων διαστάσεων. Ένα τεράστιο φορτηγό πλοίο το οποίο μεταφέρει επικίνδυνα χημικά και φέρει σημαία ευκαιρίας έχει εξοκείλει σε έναν ύφαλο ο οποίος έχει κηρυχθεί περιοχή κοινοτικού ενδιαφέροντος στο πλαίσιο του δικτύου «Natura 2000». Παρά τις διάφορες δέσμες μέτρων μετά τα ναυάγια των πλοίων και , και παρά τη δημιουργία του Ευρωπαϊκού Οργανισμού για την ασφάλεια στη θάλασσα, η Ευρώπη εξακολουθεί να μην έχει την ικανότητα να ανταποκριθεί είτε σε αυτές τις καταστροφές είτε στις τραγωδίες που προκαλούνται από τη μη βιώσιμη αλιεία.
<SPEAKER ID="278" LANGUAGE="EN" NAME="Elspeth Attwooll (ALDE )," AFFILIATION="αναπληρώτρια συντάκτρια">
<P>
Η τελευταία έκθεση της Επιτροπής σχετικά με τις συμπεριφορές που παραβαίνουν σοβαρά τους κανόνες της κοινής αλιευτικής πολιτικής καταδεικνύει για άλλη μια φορά πόσο άνισοι είναι επί του παρόντος οι όροι ανταγωνισμού. Το 2003 τα ποσοστά των παραβάσεων που οδήγησαν όντως στην επιβολή κυρώσεων κυμαίνονταν από 24% έως 100% μεταξύ των επιμέρους κρατών μελών. Ο μέσος όρος των προστίμων για το ίδιο αδίκημα διαφέρει επίσης σημαντικά μεταξύ των κρατών μελών: για παράδειγμα, για τη διατήρηση απαγορευμένων αλιευτικών εργαλείων στα πλοία τα πρόστιμα κυμαίνονται από 451 έως 9 000 ευρώ, για παράνομη αλιεία από 375 έως 8 379 ευρώ και για παραποιημένα στοιχεία από 98 έως 132 056 ευρώ.
<P>
Τα μέλη της Επιτροπής Αλιείας θα είμαστε ευγνώμονες για την απάντηση του κ. Επιτρόπου στην ερώτησή μας, λαμβάνοντας υπόψη ότι η αρχική δήλωση πρέπει να αποσαφηνιστεί ως προς το ότι το 86% όλων των παραβάσεων καλύπτεται επί του παρόντος από διοικητικές κυρώσεις και το 14% από ποινικές. Θα είμαστε ευγνώμονες για την άποψη της Επιτροπής σχετικά με τα θέματα που έχουμε θίξει. 
<SPEAKER ID="279" LANGUAGE="EN" NAME="Joe Borg," AFFILIATION="μέλος της Επιτροπής">
<P>
Στην τροπολογία 2 προτείνεται η αλλαγή του χρονικού ορίου για την παρουσίαση των εθνικών προγραμμάτων. Επιθυμούμε τη διατήρηση της ισχύουσας ημερομηνίας της 31ης Ιανουαρίου, καθώς η κατάθεση των αιτημάτων στις αρχές του έτους θα επιτρέψει στην Επιτροπή να εγκρίνει την απόφαση για τη χορήγηση της χρηματοδοτικής συνεισφοράς το πρώτο τρίμηνο του έτους. Αυτό, με τη σειρά του, θα χαλαρώσει τις απαιτήσεις προγραμματισμού για τις εθνικές διοικήσεις. Πρέπει επίσης να σημειωθεί ότι οι εθνικές διοικήσεις είναι ήδη πλήρως ενήμερες γι’ αυτό το χρονικό όριο.
<P>
Όσον αφορά την τροπολογία 3 και τις σχετικές τροπολογίες 1 και 6, η Επιτροπή συμμερίζεται την άποψη της κοινοβουλευτικής επιτροπής ότι οι εν λόγω δαπάνες πρέπει να χρηματοδοτούνται από διαφορετική κατηγορία του προϋπολογισμού. Αυτό μπορεί να επιτευχθεί μέσω ενός δημοσιονομικού διακανονισμού. Ωστόσο, δεν είναι δυνατή η χρηματοδότηση αυτών των δύο νέων δράσεων αν δεν προβλέπονται στο νομικό κείμενο. Η Ευρωπαϊκή Επιτροπή θεωρεί ότι η υπό συζήτηση πρόταση αποτελεί το κατάλληλο νομικό κείμενο για την εισαγωγή τους και δεν μπορεί, ως εκ τούτου, να δεχτεί τις εν λόγω τροπολογίες.
<P>
Στην τροπολογία 4, η Επιτροπή Αλιείας ζητεί από την Ευρωπαϊκή Επιτροπή να καθιερώσει κριτήρια για τη χορήγηση χρηματοδοτήσεων όταν το ποσό που ζητείται υπερβαίνει τα διαθέσιμα κονδύλια. Η πολιτική της Επιτροπής είναι να χορηγεί χρηματοδοτήσεις μόνο όταν έχει αποδειχθεί η ανάγκη για επενδύσεις, συγκεκριμένα μέσω της εθνικής έκθεσης σχετικά με τις δραστηριότητες ελέγχου, ανεξαρτήτως του συνολικού ποσού που ζητείται. Η καθιέρωση κριτηρίων θα επιφέρει κάποια δυσκαμψία στις διαδικασίες επιλογής των έργων, ενώ ενδέχεται να δημιουργήσει τον κίνδυνο χορήγησης χρηματοδοτήσεων για έργα τα οποία δεν είναι γενικού ενδιαφέροντος. Η εν λόγω τροπολογία δεν μπορεί, ως εκ τούτου, να γίνει δεκτή.
<P>
Η τροπολογία 5 αναφέρεται στη χρηματοδοτική συμμετοχή της Κοινότητας για τα πιο ακριβά αντικείμενα, όπως σκάφη περιπολίας και αεροσκάφη. Η αύξηση της χρηματοδοτικής συμμετοχής σε ποσοστό έως και 75% της επιλέξιμης δαπάνης θα μειώσει τα διαθέσιμα κονδύλια για τις άλλες δράσεις. Η Επιτροπή θεωρεί ενδεδειγμένο για όλα τα είδη των επενδύσεων ένα ποσοστό που δεν θα υπερβαίνει, κατά κανόνα, το 50%. Δεν μπορεί, ως εκ τούτου, να δεχτεί την εν λόγω τροπολογία.
<P>
Τέλος, η Επιτροπή δεν μπορεί να δεχτεί την τροπολογία 7, καθώς στα τέλη του 2006 τα περισσότερα έργα δεν θα έχουν ακόμη ολοκληρωθεί, κάτι που σημαίνει ότι η έκθεση σχετικά με την υλοποίηση της απόφασης δεν θα είναι ιδιαίτερα χρήσιμη. Υπενθυμίζω ότι η Επιτροπή θα παρουσιάσει έκθεση σχετικά με την εν λόγω απόφαση στο Ευρωπαϊκό Κοινοβούλιο έως τις 30 Ιουνίου 2008 το αργότερο.
<P>
Σχετικά με την προφορική ερώτηση του κ. Morillon προς την Επιτροπή, επιτρέψτε μου να δηλώσω ότι συμμερίζομαι πλήρως την άποψη ότι οι κυρώσεις στον τομέα της αλιείας, μεταξύ άλλων, πρέπει να είναι ανάλογες της σοβαρότητας των αδικημάτων που διαπράττονται. Πρέπει, επίσης, να αποθαρρύνουν αποτελεσματικά οποιαδήποτε άλλη παρόμοια παράβαση. Επιπλέον, κατά την επιβολή των κυρώσεων, δεν πρέπει να γίνονται διακρίσεις μεταξύ των υπηκόων κρατών μελών και των υπηκόων τρίτων χωρών. Δεν μπορούμε να επιτύχουμε τη συμμόρφωση με τους κανόνες της κοινής αλιευτικής πολιτικής χωρίς τη δημιουργία ίσων όρων ανταγωνισμού για όλους τους αλιείς στο σύνολο της Ευρωπαϊκής Ένωσης.
<P>
Σύμφωνα με το άρθρο 25, παράγραφος 4, του κανονισμού (ΕΚ) αριθ. 2371/2002 του Συμβουλίου –του βασικού κανονισμού της ΚΑΠ– η Επιτροπή προτίθεται να παρουσιάσει εν ευθέτω χρόνω πρόταση η οποία θα αποσκοπεί στην εναρμόνιση, σε κοινοτικό επίπεδο, των κυρώσεων για σοβαρές παραβάσεις. 
<SPEAKER ID="280" LANGUAGE="PT" NAME="Duarte Freitas," AFFILIATION="εξ ονόματος της Ομάδας PPE-DE">
<P>
Η στρατηγική συζήτηση του 2001, όταν οι στρατηγικές ελέγχου συγκαταλέγονταν μεταξύ των σημαντικότερων αξόνων της Πράσινης Βίβλου του ιδίου έτους, οδήγησε στη δημιουργία της Υπηρεσίας Ελέγχου της Αλιείας τον Απρίλιο του 2005, η οποία εξακολουθεί να έχει τη δυνατότητα, κατά τη γνώμη μου, να εγκαινιάσει μια νέα εποχή στον τομέα. Παρότι η υπηρεσία αυτή οργανώνει και συντονίζει τις δραστηριότητες ελέγχου και επιθεώρησης των κρατών μελών, δεν έχει απορροφήσει πλήρως τις αρμοδιότητες και τις υποχρεώσεις των κρατών μελών.
<P>
Καθώς αναμένουμε την απόφαση σχετικά με τις δημοσιονομικές προοπτικές και το νέο κοινοτικό πλαίσιο για την περίοδο 2007-2013, τα ποσά αυτά δεν είναι ακόμη γνωστά και, ως εκ τούτου, η ισχύς της οδηγίας 465/2004 πρέπει να παραταθεί.
<P>
Θέλω να συγχαρώ τον συμπατριώτη μου κ. Casaca για το θαυμάσιο έργο που επιτέλεσε ως εισηγητής σε αυτό το θέμα. Κύριε Επίτροπε, παρά τις επισημάνσεις σας, θεωρώ ότι οι τροπολογίες που κατατέθηκαν στο αρχικό κείμενο είναι οι ενδεδειγμένες· μπορούν να συμβάλουν στην επίτευξη καλύτερης ισορροπίας και να καταστήσουν το κείμενο πιο συνεπές με τους στόχους που επιδιώκει. Παρ’ όλα αυτά, παρότι στηρίζω ολόψυχα το υπό συζήτηση έγγραφο, θέλω για μια ακόμη φορά να επιστήσω την προσοχή στο γεγονός ότι η υλοποίηση του συνόλου των επιθυμητών μέτρων από τα κράτη μέλη παραμένει εξαιρετικά δύσκολη από οικονομική άποψη.
<P>
Η ανακοίνωση της Επιτροπής το 2003 και οι εκθέσεις της σχετικά με τη μη συμμόρφωση προς την κοινή αλιευτική πολιτική (ΚΑΠ) αποδεικνύουν ότι μένουν ακόμη να γίνουν πολλά. Προκειμένου να διασφαλιστεί ότι τα κράτη μέλη θα τηρήσουν τις δεσμεύσεις τους να συμμορφώνονται προς τους κανόνες της ΚΑΠ, η Επιτροπή οφείλει να συνεχίσει να στηρίζει τις προσπάθειες στον τομέα του ελέγχου και των επιθεωρήσεων. 
<SPEAKER ID="281" LANGUAGE="DE" NAME="Heinz Kindermann," AFFILIATION="εξ ονόματος της Ομάδας PSE">
<P>
   Κύριε Πρόεδρε, δεν υπάρχει αμφιβολία ότι η απόφαση 2004/465/EΚ για οικονομική συμμετοχή της Κοινότητας στα προγράμματα ελέγχου της αλιείας των κρατών μελών συνέβαλε στη βελτίωση τόσο των δομών ελέγχου όσο και της εξεύρεσης πόρων για ελέγχους στα επιμέρους κράτη μέλη, καθώς και στο να κάνει πιο αποτελεσματική τη ροή των πληροφοριών. Επίσης, έτσι κατέστη δυνατόν να δοθούν μεγαλύτερες αρμοδιότητες στους επιθεωρητές της ΕΕ ως προς την παρακολούθηση και τον έλεγχο. Τα προγράμματα ελέγχου θεωρούνται παντού και πάντα ενόχληση, πολλές φορές μάλιστα και διάκριση, από εκείνους που ελέγχονται. Δυστυχώς όμως η πείρα έδειξε πως είναι γεγονός ότι οι έλεγχοι της αλιευτικής δραστηριότητας είναι απολύτως απαραίτητοι στην Κοινή Αλιευτική Πολιτική. Η επιτυχία κάθε νομικού πλαισίου εξαρτάται από την αποτελεσματικότητα και ευκολία του ελέγχου της συμμόρφωσης με τους κανόνες που επιβάλλει. Αναμφίβολα, τα μέτρα αυτών των προγραμμάτων ελέγχου κοστίζουν και ως εκ τούτου πρέπει να προβλεφθούν τα ανάλογα κονδύλια.
<P>
Ως εκ τούτου υποστηρίζουμε την πρόταση του εισηγητή να παραταθεί κατά ένα έτος η ισχύς της απόφασης 2004/465/EΚ. Έτσι θα εξασφαλιζόταν η οικονομική συμμετοχή της Κοινότητας στα προγράμματα ελέγχου της αλιείας τουλάχιστον μέχρι το τέλος του 2006, ακόμη κι αν αλλάξουν οι δημοσιονομικές συνθήκες.
<SPEAKER ID="282" LANGUAGE="EN" NAME="Brian Crowley," AFFILIATION="εξ ονόματος της Ομάδας UEN">
<P>
   . – Κύριε Πρόεδρε, θέλω να ευχαριστήσω τον συντάκτη της προφορικής ερώτησης και την κ. Attwooll για την παρουσίασή της, ιδίως καθώς, με το να βρίσκεται εδώ, χάνει τη χριστουγεννιάτικη γιορτή που διοργανώνει η Ομάδα της σήμερα το απόγευμα, γεγονός που αποδεικνύει την πραγματική της αφοσίωση.
<P>
Το ζήτημα των κυρώσεων και του κατά πόσον είναι ποινικές ή διοικητικές είναι πολύ σημαντικό. Εξυπακούεται ότι κανείς σε αυτό το Σώμα δεν θα μπορούσε να συναινέσει στην παράβαση των κανόνων ή κανονισμών. Είναι δε σωστή η εξέταση αυτής της ερώτησης και της έκθεσης Casaca στο πλαίσιο κοινής συζήτησης, διότι το όλο θέμα των μέτρων ελέγχου της αλιείας και των συναφών απαιτήσεων δεν μπορεί να οδηγήσει απλώς σε μια περιβαλλοντικά και οικονομικά βιώσιμη αλιεία· μπορεί επίσης να δημιουργήσει αίσθημα ασφάλειας σε πολλές αλιευτικές οικογένειες, έτσι ώστε να μπορέσουν να συνεχίσουν αδιατάρακτα τη ζωή τους.
<P>
Κύριε Επίτροπε, έχετε δηλώσει επανειλημμένα ότι προτιμάτε τις διοικητικές κυρώσεις έναντι των ποινικών κυρώσεων. Έχει, επίσης, τεθεί το ζήτημα της δημιουργίας αισθήματος ασφάλειας μέσω ενός είδους ομοιομορφίας: όχι εναρμόνιση αλλά ομοιομορφία των κυρώσεων και των ποινών που ισχύουν στα κράτη μέλη. Η κ. Attwooll επεσήμανε στην παρουσίασή της ορισμένες από τις υφιστάμενες διαφορές. Επιτρέψτε μου να σας παραθέσω ορισμένα ακόμη στοιχεία από την τελευταία έκθεση της Επιτροπής σχετικά με τα αδικήματα που έχουν καταγραφεί στον τομέα της αλιείας.
<P>
Στην Ισπανία σημειώθηκαν 1 785 αδικήματα, 1 641 εκ των οποίων αντιμετωπίστηκαν με διοικητικές κυρώσεις. Στην Πορτογαλία σημειώθηκαν 1 579 αδικήματα, τρία εκ των οποίων αντιμετωπίστηκαν με ποινικές κυρώσεις. Από το σύνολο των 26 αδικημάτων στη χώρα μου, την Ιρλανδία, τα 20 αντιμετωπίστηκαν από ποινικά δικαστήρια. Το μέσο πρόστιμο στην Πορτογαλία ήταν 491 ευρώ, ενώ στην Ισπανία ήταν 2 126 ευρώ. Το μέσο πρόστιμο στην Ιρλανδία ήταν 11 978 ευρώ, ποσό το οποίο, βάσει της προτεινόμενης νέας νομοθεσίας που αναμένεται να εγκριθεί το προσεχές έτος, θα αυξηθεί στα 220 000 ευρώ.
<P>
Δεν υφίσταται, όμως, αμεροληψία ή δικαιοσύνη όταν ένα αδίκημα ημερολογίου πλοίου σε μια χώρα οδηγεί σε πρόστιμο μόλις 96 ευρώ, ενώ σε άλλη χώρα μπορεί να οδηγήσει σε κατάσχεση του πλοίου, του αλιεύματος και του εξοπλισμού. Πρέπει να υπάρχει αναλογικότητα. 
<SPEAKER ID="283" LANGUAGE="EN" NAME="James Hugh Allister (NI )." AFFILIATION="">
<P>
   – Κύριε Πρόεδρε, με προβληματίζουν κάπως τα περιστατικά που οδήγησαν στην κατάθεση αυτής της προφορικής ερώτησης στο Σώμα. Από το 1999, οι χώρες οι οποίες υπακούουν στους κανονισμούς τηρούν τον κανονισμό (ΕΚ) αριθ. 1447/1999 του Συμβουλίου, ο οποίος απαιτεί αναλογικές, αποτελεσματικές και αποτρεπτικές κυρώσεις για τις σοβαρές παραβάσεις της κοινής αλιευτικής πολιτικής.
<P>
Δεν προκαλεί έκπληξη το γεγονός ότι το Ηνωμένο Βασίλειο βρίσκεται στην κορυφή των χωρών με τη μεγαλύτερη προσήλωση στην ικανοποίηση των απαιτήσεων της Επιτροπής, ενώ ορισμένες από τις χώρες που φωνασκούν σχετικά με την προσήλωσή τους στο ευρωπαϊκό οικοδόμημα –όπως η Ισπανία και η Γερμανία– είναι μεταξύ των βασικών παραβατών. Τα τελευταία στοιχεία σχετικά με τις σοβαρές παραβάσεις της ΚΑΠ είναι –όπως ακούσαμε– εκείνα που δημοσιεύθηκαν από την Επιτροπή για το 2003. Δείχνουν ότι το μέσο πρόστιμο στο Ηνωμένο Βασίλειο ήταν σχεδόν 78 000 ευρώ, ενώ το μέσο πρόστιμο της ΕΕ ήταν μόλις 4 500 ευρώ. Όσον αφορά το σοβαρό ζήτημα της παραποίησης αρχείων, το μέσο πρόστιμο του Ηνωμένου Βασιλείου ήταν 132 000 ευρώ, ενώ στη Γερμανία το αντίστοιχο πρόστιμο ανερχόταν στο ασήμαντο ποσό των 98 ευρώ – το οποίο, όμως, υπερβαίνει κατά 98 ευρώ το μέσο πρόστιμο στη Δημοκρατία της Ιρλανδίας, η οποία, σύμφωνα με τα ίδια επίσημα στοιχεία της Επιτροπής, δεν είχε να ανακοινώσει καμία ποινή για το 2003, παρ’ όλο που παραδέχτηκε καθυστερημένα ότι σημειώθηκαν 103 σοβαρές παραβάσεις! Δεν ξέρω από πού άντλησε τα στοιχεία του ο τελευταίος ομιλητής, αλλά σίγουρα δεν τα άντλησε από τα δημοσιευμένα στοιχεία της Επιτροπής. Δεν είναι άνευ σημασίας το γεγονός ότι μόνον όταν η ταπεινωμένη κυβέρνηση του Δουβλίνου δημοσίευσε προτάσεις για την επιβολή κυρώσεων προκειμένου να αντιμετωπίσει αυτό το θέμα, κατόπιν αιτήματος των ιρλανδών βουλευτών του ΕΚ και άλλων, υποβλήθηκε αυτή η προφορική ερώτηση.
<P>
Οι ανισότητες που επικρατούν επί σειρά ετών ζημιώνουν στην πράξη τα κράτη που συμμορφώνονται. Ας πάρουμε ως παράδειγμα την κατάσταση στη Θάλασσα της Ιρλανδίας, όπου οι περισσότεροι αλιείς από τη χώρα μου, τη Βόρεια Ιρλανδία, είναι υποχρεωμένοι να λειτουργούν σε ένα ανταγωνιστικό περιβάλλον. Σε αυτή την περιοχή, ανταγωνιζόμαστε αλιείς από τη Δημοκρατία της Ιρλανδίας, ενώ οι αλιείς της Βόρειας Ιρλανδίας υπόκειντο επί χρόνια στις προαναφερθείσες δρακόντειες κυρώσεις του Ηνωμένου Βασιλείου. Μάλιστα, επί του παρόντος, εκκρεμούν δίκες ορισμένων αλιέων του Ulster στο Βασιλικό Δικαστήριο του Λίβερπουλ. Ωστόσο, φαίνεται ότι επί χρόνια οι νότιοι εταίροι μας είχαν το προνόμιο να αψηφούν τους κανονισμούς χωρίς να υφίστανται σοβαρές κυρώσεις. Σκεφτείτε τι κάνει αυτό στην ανταγωνιστικότητα. Κάθε φορά που βγαίνει στη θάλασσα οι αλιέας της Βόρειας Ιρλανδίας, οφείλει να λαμβάνει υπόψη του τον κίνδυνο να του επιβληθούν σκληρές ποινές εάν παραβεί σοβαρά την ΚΑΠ, αλλά, σύμφωνα με τα στοιχεία της Επιτροπής, ο αλιέας της Δημοκρατίας της Ιρλανδίας στα ίδια ύδατα δεν ανησυχεί καθόλου. Έως τώρα, οι σοβαρές παραβάσεις δεν φαίνεται να απασχολούν την κυβέρνησή του.
<SPEAKER ID="284" LANGUAGE="EN" NAME="James Nicholson (PPE-DE )." AFFILIATION="">
<P>
Αποτέλεσμα αυτής της ευρωπαϊκής οδηγίας, την οποία εφαρμόζουν τα κράτη μέλη, είναι η πλήρης ανισότητα μεταξύ των κρατών μελών. Αυτό είναι απαράδεκτο και μη λειτουργικό. Όπως και ο προηγούμενος ομιλητής, προέρχομαι από τη Βόρεια Ιρλανδία. Ένας πολύ μικρός παράκτιος στόλος που δραστηριοποιείται στο Box 7A στη Θάλασσα της Ιρλανδίας υπόκειται στους δρακόντειους κανόνες που επιβάλλει η βρετανική κυβέρνηση. Τώρα θα αντιμετωπίζουν τους δρακόντειους κανόνες που θεσπίζει η κυβέρνηση της Δημοκρατίας της Ιρλανδίας. Ορισμένες φορές αλιεύουν σε αυτά τα ύδατα και υπάρχει μεγάλη συνεργασία μεταξύ των αλιέων στις εν λόγω περιοχές. Ωστόσο, αυτό έχει ελάχιστη σημασία για τους αλιείς εάν, όπως ανέφερε ο προηγούμενος ομιλητής, καταλήγουν να προσάγονται ενώπιον των δικαστηρίων.
<SPEAKER ID="285" LANGUAGE="PT" NAME="Paulo Casaca (PSE )." AFFILIATION="">
<P>
   – Κύριε Πρόεδρε, παρακολούθησα με τεράστιο ενδιαφέρον την ομιλία σας, κύριε Επίτροπε και, με όλον τον σεβασμό, θα ήθελα να μας διευκρινίσετε την εξαιρετικά αντιφατική θέση σας σχετικά με τις τροπολογίες 2 και 6, τις οποίες η Ευρωπαϊκή Επιτροπή στήριξε επανειλημμένα με απόλυτη σαφήνεια, τόσο στην Επιτροπή Αλιείας όσο και μέσω της ανταλλαγής ηλεκτρονικών επιστολών. Βάσει ακριβώς αυτής της ρητής στήριξης καταρτίσαμε από κοινού τις τροπολογίες επί του προϋπολογισμού, με σκοπό την προσαρμογή των εν λόγω τροπολογιών –των 2 και 6– και τώρα μας λέτε ότι η Επιτροπή δεν υποστηρίζει αυτό που εξαρχής δήλωνε ότι υποστηρίζει.
<SPEAKER ID="286" LANGUAGE="EN" NAME="Joe Borg," AFFILIATION="μέλος της Επιτροπής">
<P>
   . – Κύριε Πρόεδρε, θέλω καταρχάς να δηλώσω –σχετικά με την προηγούμενη επισήμανση του κ. Casaca– ότι, κατά την προετοιμασία της κατανομής των χρηματοδοτήσεων, η Επιτροπή εξετάζει τα αιτήματα που υποβάλλουν τα κράτη μέλη, λαμβάνοντας υπόψη τις ανάγκες και τις ικανότητες κάθε κράτους μέλους, όπως προκύπτουν κυρίως από το εθνικό του πρόγραμμα και από προηγηθείσα έκθεσή του σχετικά με τις δραστηριότητες ελέγχου, τις οποίες κάθε κράτος μέλος πρέπει να διαβιβάσει στην Επιτροπή. Προτεραιότητα δίνεται στις επενδύσεις οι οποίες θεωρούνται πιο αποδοτικές από πλευράς κόστους, λαμβάνοντας υπόψη το γενικό ενδιαφέρον για την επίτευξη υψηλού επιπέδου ελέγχου στο σύνολο της Κοινότητας. Ως εκ τούτου, οι προτεραιότητες ενδέχεται να αλλάζουν με την πάροδο των ετών και να είναι διαφορετικές για κάθε κράτος μέλος.
<P>
Συμφωνώ απόλυτα με τον κ. Kindermann ότι ο έλεγχος και η επιβολή αποτελούν τον ακρογωνιαίο λίθο της αποτελεσματικότητας της κοινής αλιευτικής πολιτικής. Δεσμεύομαι να συνεχίσω να ενισχύω τις δραστηριότητες ελέγχου και επιβολής. Η σύσταση φέτος της υπηρεσίας ελέγχου θα συμβάλει σίγουρα σημαντικά σε αυτόν τον τομέα.
<P>
Όσον αφορά τα θέματα που έθεσαν η κ. Attwooll, ο κ. Crowley και άλλοι ομιλητές σχετικά με το όλο ζήτημα των κυρώσεων, επιτρέψτε μου να αναφέρω ότι η κύρια τάση, όπως δημοσιεύθηκε στην ανακοίνωση, δείχνει ότι ο συνολικός αριθμός των σοβαρών παραβάσεων ποικίλλει σημαντικά από χρόνο σε χρόνο – από 4 180 το 2000 έως 9 502 το 2003. Είναι δύσκολο να διαπιστωθεί κατά πόσον αυτή η αύξηση των παραβάσεων που εντοπίστηκε σημαίνει ότι βελτιώνεται το ποσοστό του εντοπισμού σοβαρών παραβάσεων ή ότι έχει αυξηθεί ο αριθμός των παραβάσεων που διαπράττονται.
<P>
Ένα αξιοσημείωτο στοιχείο προόδου σχετικά με την πτυχή της αποτροπής είναι το γεγονός ότι το μέσο ύψος των προστίμων που επιβάλλονται έχει αυξηθεί από 1 757 ευρώ το 2002 σε 4 664 ευρώ το 2003 – πρόκειται δηλαδή για αύξηση της τάξης του 165% εντός ενός έτους. Το γεγονός, ωστόσο, ότι τα πρόστιμα που επιβλήθηκαν το 2003 ανήλθαν σε μόλις 0,004% της αξίας των εκφορτώσεων το 2002 μας κάνει να θεωρούμε ότι τα πρόστιμα παραμένουν εξαιρετικά περιορισμένα ώστε να αποτελέσουν πραγματικό αποτρεπτικό παράγοντα για τους παραβάτες. Εντούτοις, η δήλωση αυτή είναι γενικού χαρακτήρα, και πρέπει κανείς να μελετήσει τους διάφορους επιμέρους τομείς και αδικήματα που αφορούν αυτά τα πρόστιμα.
<P>
Σχετικά με το εάν οι ποινικές διαδικασίες ή οι διοικητικές διαδικασίες αποτελούν την καλύτερη επιλογή, στο άρθρο 25 του κανονισμού (ΕΚ) αριθ. 2371/2002 προβλέπεται ότι τα κράτη μέλη οφείλουν να λαμβάνουν κατάλληλα μέτρα κατά των υπευθύνων όταν δεν τηρούνται οι κανόνες της ΚΑΠ.
<P>
Η Επιτροπή έχει ξεκινήσει διαδικασία διαβουλεύσεων για τη βελτίωση της ποιότητας των στοιχείων που συλλέχθηκαν και ανακοινώθηκαν καθώς και της ανάλυσης των εν λόγω στοιχείων, προκειμένου να συγκρίνουμε την κατάσταση μεταξύ των κρατών μελών. Επιπλέον, η Επιτροπή σκοπεύει να προτείνει προς έγκριση από το Συμβούλιο έναν κατάλογο κυρώσεων που θα επιβάλλονται σε περιπτώσεις σοβαρών παραβάσεων, όπως προβλέπεται στο άρθρο 25, παράγραφος 4, του κανονισμού (ΕΚ) αριθ. 2371/2002 του Συμβουλίου. Ο κατάλογος αναμένεται να συμβάλει στην αύξηση του επιπέδου των κυρώσεων και στην εμπέδωση ίσων όρων ανταγωνισμού. Αυτός ο κατάλογος πρόκειται να παρουσιαστεί από την Επιτροπή κατά το δεύτερο εξάμηνο του 2007.
<P>
Απαντώντας σε ένα συγκεκριμένο ζήτημα που τέθηκε, θέλω να αναφέρω ότι η πρότασή μας για εναρμόνιση των κυρώσεων στις περιπτώσεις σοβαρών παραβάσεων θα δημοσιευθεί το 2007. Ελπίζουμε ότι αυτό θα ενισχύσει την προσπάθεια δημιουργίας ίσων όρων ανταγωνισμού, διευθετώντας συγχρόνως το θέμα της αναλογικότητας.
<P>
Αναφορικά με το τελευταίο ζήτημα, το οποίο έθιξε ο κ. Casaca, σχετικά με τις τροπολογίες 2 και 6, ζητώ συγγνώμη, όμως, σύμφωνα με τις πληροφορίες που έχω στη διάθεσή μου, οι τροπολογίες αυτές δεν έτυχαν της στήριξης της αρμόδιας επιτροπής. Ωστόσο, θα ερευνήσω το θέμα και θα επικοινωνήσω μαζί του αύριο πριν από την ψηφοφορία. 
<SPEAKER ID="287" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί αύριο, στις 10.00 π.μ.. 
<SPEAKER ID="288" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A6-0385/2005) του κ. Philippe Morillon, εξ ονόματος της Επιτροπής Αλιείας, σχετικά με την πρόταση κανονισμού του Συμβουλίου που αφορά τη σύναψη του πρωτοκόλλου που καθορίζει, για την περίοδο από 18ης Ιανουαρίου 2005 έως 17 Ιανουαρίου 2011, τις αλιευτικές δυνατότητες και τη χρηματική αντιπαροχή που προβλέπονται στη συμφωνία μεταξύ της Ευρωπαϊκής Οικονομικής Κοινότητας και της Δημοκρατίας των Σεϋχελλών για την αλιεία στα ανοικτά των Σεϋχελλών [COM(2005)0421 - C6-0321/2005 - 2005/0173(CNS)] . 
<SPEAKER ID="289" LANGUAGE="EN" NAME="Joe Borg," AFFILIATION="μέλος της Επιτροπής">
<P>
   . – Κύριε Πρόεδρε, πριν αναφερθώ στα κύρια σημεία της θέσης της Επιτροπής σχετικά με αυτόν τον φάκελο, επιτρέψτε μου καταρχάς να απευθύνω τις ευχαριστίες μου στην Επιτροπή Αλιείας και ιδιαίτερα στον πρόεδρό της και εισηγητή κ. Morillon για το εξαίρετο έργο που επιτέλεσε σε πολύ στενά χρονικά περιθώρια.
<P>
Όπως θα γνωρίζουν οι αξιότιμοι βουλευτές, η Κοινότητα έχει μακρά σχέση με τις Σεϋχέλλες στον τομέα της αλιείας. Η πρώτη αλιευτική συμφωνία με τη χώρα χρονολογείται από το 1985 και πρόκειται για μια από τις σημαντικότερες από οικονομική άποψη συμφωνίες σχετικά με την αλιεία τόνου. Αποτελεί μάλιστα τον ακρογωνιαίο λίθο του δικτύου συμφωνιών μας σχετικά με τον τόνο στον Ινδικό Ωκεανό.
<P>
συνεδρίαση της κοινής επιτροπής τον Απρίλιο και δύο τεχνικές συνεδριάσεις τον Ιούλιο και τον Σεπτέμβριο του 2005 με τις αρχές των Σεϋχελλών, προκειμένου να ξεκινήσει ο πολιτικός διάλογος για τη θέσπιση ενός πολυετούς τομεακού προγράμματος με σκοπό τη στήριξη της ανάπτυξης υπεύθυνης αλιευτικής δραστηριότητας στις Σεϋχέλλες. Το εν λόγω έργο περιλαμβάνει τη θέσπιση ετήσιων και πολυετών στόχων, τη διανομή τμήματος της χρηματικής αντιπαροχής, τους στόχους που πρέπει να επιτευχθούν και τα κριτήρια και τις διαδικασίες που πρέπει να ακολουθηθούν, προκειμένου να καταστεί δυνατή η αξιολόγηση των ετήσιων αποτελεσμάτων σύμφωνα με το άρθρο 7 του Πρωτοκόλλου. Κατά τον τρόπο αυτόν, τα δύο μέρη παραμένουν απολύτως προσηλωμένα στην προώθηση της υπεύθυνης και βιώσιμης αλιείας στα ύδατα των Σεϋχελλών.
<P>
Το νέο Πρωτόκολλο καλύπτει την εξαετή περίοδο μεταξύ 18 Ιανουαρίου 2005 και 17 Ιανουαρίου 2011. Προσφέρει αλιευτικές δυνατότητες για 40 θυνναλιευτικά γρι-γρι και 12 παραγαδιάρικα επιφανείας και προβλέπει χρηματική συνεισφορά ύψους 4 125 000 ευρώ ετησίως. Το Πρωτόκολλο έχει αμοιβαία οφέλη και για τα δύο μέρη.
<P>
Στρέφομαι τώρα στις τροπολογίες. Όσον αφορά την τροπολογία 1, συμμεριζόμαστε πλήρως την ανησυχία του Κοινοβουλίου και εκτιμούμε την ταχεία διαδικασία που ξεκίνησε παρά τα μικρά χρονικά περιθώρια που του δόθηκαν. Όπως είπα προηγουμένως, η Επιτροπή ενημέρωσε εγκαίρως τις αρχές των Σεϋχελλών σχετικά με την εν λόγω καθυστέρηση. Οι αρχές των Σεϋχελλών έχουν επιδείξει μεγάλη κατανόηση και έχουν δεχτεί την καταβολή της οικονομικής αντιπαροχής για το πρώτο έτος της συμφωνίας σε μεταγενέστερη ημερομηνία.
<P>
Σχετικά με την τροπολογία 2, όπως αναφέρεται στο άρθρο 7 του Πρωτοκόλλου, εναπόκειται στο παραθαλάσσιο κράτος, με τη σύμφωνη γνώμη της Κοινότητας, να αποφασίσει σχετικά με τον τρόπο χρησιμοποίησης της χρηματικής συνεισφοράς για τη στήριξη της αλιευτικής του πολιτικής. Είναι, ως εκ τούτου, ευθύνη των αρχών των Σεϋχελλών να προσδιορίσουν τις βασικές προτεραιότητες της αλιευτικής τους πολιτικής τις οποίες θα εφαρμόσουν με τη βοήθεια του αλιευτικού πρωτοκόλλου. Συνεπώς, δεν είμαι σε θέση να δεχτώ αυτή την τροπολογία.
<P>
Όσον αφορά τις τροπολογίες 3 και 5, η Επιτροπή συμφωνεί απολύτως με το πνεύμα τους. Ωστόσο, η Επιτροπή συμμορφώνεται ήδη με τη διαβίβαση πληροφοριών τέτοιου είδους, σύμφωνα με τις τρέχουσες διοργανικές συμφωνίες και ιδίως με τη συμφωνία πλαίσιο μεταξύ της Επιτροπής και του Ευρωπαϊκού Κοινοβουλίου. Η Επιτροπή θεωρεί, ως εκ τούτου, ότι οι εν λόγω τροπολογίες δεν είναι πράγματι απαραίτητες, εάν αληθεύουν οι πληροφορίες μου.
<P>
Η τροπολογία 4 δεν μπορεί να γίνει δεκτή από την Επιτροπή. Επιτρέψτε μου να υπενθυμίσω τις βασικές κοινοτικές διατάξεις που αφορούν την εντολή της Επιτροπής για διαπραγμάτευση εξ ονόματος της Κοινότητας. Το Συμβούλιο έχει εξουσιοδοτήσει την Επιτροπή να διαπραγματεύεται τους διακανονισμούς σχετικά με την αλιεία μεταξύ της Κοινότητας και των Σεϋχελλών. Σε αυτό το πλαίσιο, η περιοδική ανανέωση δεν απαιτεί νέα εντολή κάθε φορά. Δεν υπάρχει ανάγκη για νέα εντολή, δεδομένου ότι η υφιστάμενη εντολή καλύπτει τους στόχους αυτών των διαπραγματεύσεων.
<P>
Αναφορικά με την τροπολογία 6, το νέο Πρωτόκολλο δεν περιλαμβάνει μέτρα ειδικής στόχευσης, αλλά τη στήριξη της αλιευτικής πολιτικής των Σεϋχελλών –άρθρο 7 του Πρωτοκόλλου– για την προαγωγή της υπεύθυνης και βιώσιμης αλιείας στα ύδατα των Σεϋχελλών. Συμμεριζόμαστε απόλυτα την επιθυμία να τηρείται ενήμερο το ΕΚ για τις διαφορετικές πτυχές της εφαρμογής του Πρωτοκόλλου. Ωστόσο, η Επιτροπή συμμορφώνεται ήδη με τη διαβίβαση τέτοιων πληροφοριών σύμφωνα με τις ισχύουσες διοργανικές συμφωνίες. Ως εκ τούτου, η Επιτροπή θεωρεί ότι η εν λόγω τροπολογία δεν είναι πράγματι απαραίτητη. 
<SPEAKER ID="290" LANGUAGE="EN" NAME="Elspeth Attwooll (ALDE )," AFFILIATION="αναπληρώτρια συντάκτρια">
<P>
   . – Κύριε Πρόεδρε, κύριε Επίτροπε, περιγράψατε ήδη το περιεχόμενο της συμφωνίας συνεργασίας και μας εξηγήσατε ότι πρόκειται για μια από τις πρώτες –αν όχι την πρώτη– συμφωνία που θα διαπραγματευτεί η Επιτροπή στο πλαίσιο της νέας φιλοσοφίας που συμφωνήθηκε από το Συμβούλιο τον Ιούλιο του 2004. Είμαι σίγουρη ότι ο στρατηγός Morillon θα χαρεί όταν του διαβιβάσω τη δέσμευσή σας να επιδιώξετε την εξεύρεση λύσης στο πρόβλημα των χρονικών ορίων. Η Επιτροπή Αλιείας σας καλεί να επανεξετάσετε το ενδεχόμενο να κάνετε δεκτές τις τροπολογίες.
<P>
Η τελική πρόταση μας υποβλήθηκε εφέτος στις 18 Οκτωβρίου, 14 ημέρες μετά την προθεσμία για την πρώτη πληρωμή. Δέχομαι ότι είχατε ήδη συζητήσει το θέμα με αξιωματούχους στις Σεϋχέλλες και έδειξαν μεγάλη κατανόηση, αλλά και αυτό συνέβη εννέα μήνες μετά την προγραμματισμένη ημερομηνία έναρξης ισχύος της συμφωνίας. Αντιλαμβανόμαστε την επιτακτική ανάγκη διαπραγμάτευσης ενός νέου τύπου συμφωνίας, αλλά, ως μέλη της Επιτροπής Αλιείας, θεωρούμε σκόπιμο να είμαστε καλύτερα ενημερωμένοι για τις εξελίξεις. Θέλουμε, επίσης, να έχουμε κάποια συμμετοχή στη μορφή της συμφωνίας που πρόκειται να συναφθεί και γι’ αυτόν τον λόγο δίνεται έμφαση στο γεγονός ότι η χρηματική συνεισφορά πρέπει να χρησιμοποιηθεί ως αναπτυξιακή βοήθεια προς τους πληθυσμούς παραθαλάσσιων κοινοτήτων ο βιοπορισμός των οποίων εξαρτάται από την αλιεία.
<P>
Σας παρακαλώ, κύριε Επίτροπε, να επανεξετάσετε τη στάση σας έναντι αυτών των τροπολογιών. Είμαι βέβαιη ότι τα μέλη της Επιτροπής Αλιείας, και ιδίως ο στρατηγός Morillon, θα σας είναι ιδιαίτερα ευγνώμονες. 
<SPEAKER ID="291" LANGUAGE="ES" NAME="Carmen Fraga Estévez," AFFILIATION="εξ ονόματος της Ομάδας PPE-DE">
<P>
Η δραστηριότητα που προβλέπεται για 40 γρι-γρι και 12 παραγαδιάρικα θα επιτρέψει στις Σεϋχέλλες να ωφεληθούν, όπως έχει λεχθεί, από περισσότερα από 4 εκατομμύρια ευρώ ετησίως, από τα οποία το 36% θα αποσκοπεί στην υποστήριξη του αλιευτικού τους τομέα.
<P>
Αν προσθέσουμε την συνεισφορά των πλοιοκτητών μέσω διαφόρων στοιχείων, ωστόσο, όπως προκαταβολές για άδειες, εισφορές, φόρους, προμήθειες και μισθούς των νησιωτών ναυτικών, αυτό το ποσό αυξάνεται, όπως επισημαίνεται στην έκθεση αξιολόγησης της Επιτροπής, κυρία Attwooll, σε 17 ως 20 εκατομμύρια ευρώ, καθώς, επιπλέον, η Βικτόρια, που είναι ο λιμένας βάση για το σύνολο του στόλου αλιείας τόνου στον Ινδικό Ωκεανό, δημιουργεί μεγάλο πλούτο για τις Σεϋχέλλες.
<SPEAKER ID="292" LANGUAGE="ES" NAME="Rosa Miguélez Ramos," AFFILIATION="εξ ονόματος της Ομάδας PSE">
<SPEAKER ID="293" LANGUAGE="EN" NAME="Derek Roland Clark," AFFILIATION="εξ ονόματος της Ομάδας IND/DEM">
<P>
   . – Κύριε Πρόεδρε, το Ελεγκτικό Συνέδριο επεσήμανε πρόσφατα ότι το 90% της δραστηριότητας της ΕΕ είναι εκτεθειμένο σε απάτη. Ερχόμαστε, λοιπόν, στο θέμα της παραχώρησης δικαιωμάτων αλιείας στους στόλους της ΕΕ στα ύδατα γύρω από τις Σεϋχέλλες. Υπάρχει ένα παραθυράκι σε αυτές τις συμφωνίες, από το οποίο έχει διαπιστωθεί ότι ορισμένοι ιδιοκτήτες πλοίων της ΕΕ, αφού γεμίσουν την τράτα τους με αλιεύματα μετά από επιτυχημένες αλιευτικές εξορμήσεις, δηλώνουν ότι αντιμετωπίζουν τεχνικό πρόβλημα. Έτσι, τους επιτρέπεται να αντικαταστήσουν την αρχική τράτα με μια νέα με την ίδια άδεια, οπότε καταλήγουν να έχουν δύο τράτες στην τιμή της μίας. Η απάτη δεν σταματάει εκεί: την επαναλαμβάνουν ξανά και ξανά, με την ίδια άδεια, επικαλούμενοι αρκετές φορές αυτό το ψεύτικο τεχνικό πρόβλημα – και αναρωτιέται μετά κανείς γιατί εξαντλούνται τα αλιευτικά αποθέματα.
<P>
Σημειώνω ότι ο Επίτροπος Borg διαφώνησε με την τελευταία παρέμβασή μου, λέγοντας ότι το πρόβλημα είναι η υπερβολική αλιεία· όμως, αυτό ακριβώς είχα υποστηρίξει και στις δικές μου παρατηρήσεις. Πολύ γρήγορα, τα αλιεύματα στα νέα ύδατα γύρω από τα εν λόγω νησιά εξαντλούνται. Οι τράτες της ΕΕ τότε προχωρούν, αφήνοντας πίσω τους μια βαθιά πληγωμένη οικονομία: αλιείς χωρίς εργασία και ύδατα χωρίς αλιεύματα, με αποτέλεσμα οι ντόπιοι να μην μπορούν να κάνουν μια υγιή νέα αρχή.
<SPEAKER ID="294" LANGUAGE="EN" NAME="Struan Stevenson (PPE-DE )." AFFILIATION="">
<P>
   – Κύριε Πρόεδρε, οφείλω να ομολογήσω ότι λαμβάνω τον λόγο σε αυτή τη συζήτηση διακατεχόμενος από αίσθημα θυμού, όχι μόνο επειδή είναι 23.35 και πολλοί από εμάς έχουμε χάσει τις χριστουγεννιάτικες γιορτές των Ομάδων μας, αλλά και επειδή συζητάμε την όγδοη ανανέωση της αλιευτικής συμφωνίας μεταξύ της ΕΕ και των Σεϋχελλών, κάτι που κανονικά έπρεπε να θεωρείται απλή υπόθεση ρουτίνας.
<P>
Η εν λόγω συμφωνία, όπως έχουν αναφέρει άλλοι ομιλητές, επρόκειτο να τεθεί σε εφαρμογή στις 18 Ιανουαρίου 2005. Τα αλιευτικά σκάφη της ΕΕ αλιεύουν συνεχώς στα ύδατα των Σεϋχελλών από τον Ιανουάριο του 2005. Ωστόσο, η κυβέρνηση των Σεϋχελλών δεν έχει ακόμη λάβει ούτε ένα ευρώ, όπως ακούσαμε. Παίρνουμε τα αλιεύματά τους χωρίς να τους πληρώνουμε ούτε ένα λεπτό.
<P>
Δεν πρέπει να λησμονούμε ότι οι Σεϋχέλλες ήταν μια από τις χώρες που επλήγησαν πέρυσι στις 26 Δεκεμβρίου από το τσουνάμι. Όπως θα γνωρίζετε, οι αλιευτικές κοινότητες επλήγησαν περισσότερο από αυτή την καταστροφή. Και όμως, η Ευρωπαϊκή Ένωση επιδεινώνει το πρόβλημα, επιτρέποντας στους απομακρυσμένους στόλους της Ευρώπης να αλιεύουν στα ύδατά τους, αλλά, παρόλ’ αυτά, έναν χρόνο μετά, δεν τους έχουμε ακόμη πληρώσει ούτε ένα λεπτό.
<P>
Πώς είναι δυνατόν να μην κατατέθηκε αυτό το πρωτόκολλο στο Ευρωπαϊκό Κοινοβούλιο έως τα μέσα Οκτωβρίου του 2005, 10 μήνες μετά την έναρξη ισχύος της συμφωνίας και δύο εβδομάδες μετά την ημερομηνία κατά την οποία αναμενόταν η πρώτη πληρωμή; Η δεύτερη δόση βάσει της εν λόγω συμφωνίας αναμένεται τον επόμενο μήνα και, παρόλ’ αυτά, βρισκόμαστε εδώ στις 23.40 και συζητούμε ακόμη για το κείμενο του πρωτοκόλλου, ενώ ο κ. Επίτροπος έχει απορρίψει το σύνολο των συναφών τροπολογιών. Τι κάνουμε εδώ; Βρισκόμαστε εδώ απλώς για να επικυρώσουμε μια πρόταση της Επιτροπής όταν δεν υπάρχει η παραμικρή υπόνοια ταπεινοφροσύνης, αναγνώρισης αυτής της καθυστέρησης και αποδοχής των τροπολογιών της Επιτροπής Αλιείας;
<P>
Το Συμβούλιο εκφράζει την ανυπομονησία του και καλεί το Κοινοβούλιο να εκπονήσει τη γνωμοδότησή του το ταχύτερο δυνατόν. Το νέο πρωτόκολλο υπογράφηκε από τα δύο μέρη στις 23 Σεπτεμβρίου 2004· εντούτοις, το Συμβούλιο δεν ζήτησε τη γνωμοδότηση του Κοινοβουλίου έως τις 14 Οκτωβρίου 2005, με καθυστέρηση μεγαλύτερη του ενός έτους. Γνωρίζω καλά όλα τα εσωτερικά διαδικαστικά προβλήματα. Γνωρίζω καλά ότι πρέπει να ζητήσουμε 21 διαφορετικές μεταφράσεις όλων αυτών των πρωτοκόλλων, αλλά γνωρίζουμε τις ελλείψεις εδώ και καιρό. Έπρεπε να έχουν ληφθεί μέτρα ώστε να διασφαλιστεί η επιτάχυνση αυτής της διαδικασίας. Η κατάσταση είναι ανυπόφορη. Είναι τελείως άδικο να αλιεύουμε στα ύδατα των Σεϋχελλών ή οποιουδήποτε άλλου κράτους χωρίς να τους καταβάλλουμε τις αντίστοιχες πληρωμές. Πρέπει να διασφαλίσουμε ότι αυτό δεν θα ξανασυμβεί ποτέ. 
<SPEAKER ID="295" LANGUAGE="EN" NAME="Joe Borg," AFFILIATION="μέλος της Επιτροπής">
<P>
   . – Κύριε Πρόεδρε, καταρχάς, σχετικά με τις τέσσερις τροπολογίες που έχουν κατατεθεί, επαναλαμβάνω ότι, όσον αφορά την αποδοχή ή όχι της τροπολογίας 1, η οποία αφορά μια αιτιολογική σκέψη, δεν θα προσδώσει προστιθέμενη αξία. Αναλαμβάνω να συζητήσω το θέμα με τον πρόεδρο της Επιτροπής Αλιείας και την ίδια την επιτροπή, προκειμένου να βρεθεί κάποια λύση σε μόνιμη βάση, ώστε να επιλυθεί η κατάσταση, ελπίζω, μία για πάντα, οπότε η Επιτροπή Αλιείας θα έχει αρκετό χρόνο για να προβαίνει στις αναγκαίες αξιολογήσεις και να γνωμοδοτεί για τις προτεινόμενες συμφωνίες.
<P>
Σχετικά με την τροπολογία 2, όπως προβλέπεται στο άρθρο 7 του Πρωτοκόλλου, εναπόκειται στο παραθαλάσσιο κράτος, με τη σύμφωνη γνώμη της Κοινότητας, να αποφασίζει σχετικά με τον τρόπο χρησιμοποίησης της χρηματικής συνεισφοράς για τη στήριξη της αλιευτικής του πολιτικής. Είναι, ως εκ τούτου, ευθύνη των αρχών των Σεϋχελλών να εντοπίσουν τις βασικές προτεραιότητες της αλιευτικής τους πολιτικής τις οποίες θα εφαρμόσουν με τη βοήθεια της Αλιευτικής Συμφωνίας. Συνεπώς, το πεδίο εφαρμογής της τροπολογίας 2 θα ερχόταν σε σύγκρουση με την άσκηση αυτού του δικαιώματος από την τρίτη χώρα με την οποία συνάπτονται κατόπιν διαπραγματεύσεων παρόμοιες συμφωνίες, παρότι προσπαθούμε να ασκούμε επιρροή και να μας δίνονται σχετικές ενδείξεις εντός των παραμέτρων της συμφωνίας σχετικά με τη χρήση των κεφαλαίων. Βεβαίως, η ανάπτυξη των πληθυσμών των παραθαλάσσιων κοινοτήτων ο βιοπορισμός των οποίων εξαρτάται από την αλιεία είναι ένας τομέας για τον οποίο προσπαθούμε να ευαισθητοποιήσουμε τα ενδιαφερόμενα κράτη και στον οποίο πρέπει να δοθεί προτεραιότητα.
<P>
Όσον αφορά την τροπολογία 3, συμμεριζόμαστε πλήρως την επιθυμία να τηρείται ενήμερο το Ευρωπαϊκό Κοινοβούλιο για τις διαφορετικές πτυχές της υλοποίησης του Πρωτοκόλλου. Η Επιτροπή συμμορφώνεται ήδη με την υποχρέωση διαβίβασης τέτοιων πληροφοριών σύμφωνα με τις ισχύουσες διοργανικές συμφωνίες. Ωστόσο, θα εξετάσω τρόπους και μεθόδους βελτίωσης αυτής της διαδικασίας επικοινωνίας και διαβουλεύσεων με το Ευρωπαϊκό Κοινοβούλιο. Δεν μπορώ, ωστόσο, να δεσμευτώ εδώ και τώρα ότι θα δεχτώ την τροπολογία πριν αξιολογήσω τον συνολικό αντίκτυπο στους πόρους που έχει στη διάθεσή της η αρμόδια Γενική Διεύθυνση της Επιτροπής, καθώς, ενώ έχουμε αυξημένες ευθύνες, δεν έχει υπάρξει καμία αύξηση στον αριθμό του προσωπικού. Αυτό το έργο ήταν προβληματικό –μιλάμε για 30 περίπου συμφωνίες– και χρειάζεται να προβώ σε σχετική αξιολόγηση πριν αναλάβω θετικές δεσμεύσεις. Θα προσπαθήσω, βεβαίως, να βρω τρόπους και μέσα με τα οποία ίσως μπορέσουμε να βελτιώσουμε την εν λόγω διαδικασία και τα οποία ευελπιστώ να συμπεριληφθούν σε μελλοντικές συμφωνίες. Εφόσον συμπεριληφθούν σε μια τέτοια συμφωνία, θα αποτελέσουν αναπόσπαστο στοιχείο όλων των συμφωνιών. Οφείλω να υπογραμμίσω ότι πρέπει να είμαι σίγουρος ότι, αν αναλάβουμε δεσμεύσεις, θα είμαστε σε θέση να τις τηρήσουμε στην πράξη.
<P>
Το πρόβλημα που έχουμε αντιμετωπίσει έως τώρα έγκειται στη διάρκεια των εσωτερικών διαδικασιών, στις διαβουλεύσεις σε πρώιμο στάδιο με τα κράτη μέλη και στις μεταφραστικές απαιτήσεις που έχουν αυξηθεί σημαντικά – ο κ. Stevenson έθιξε αυτή την πτυχή. Ελπίζουμε ότι θα βρούμε λύση στο εγγύς μέλλον και θα συζητήσω το θέμα με τον στρατηγό Morillon τον Ιανουάριο, προκειμένου να καταλήξουμε σε μια λύση η οποία ευελπιστώ ότι θα γίνει δεκτή από την Επιτροπή Αλιείας και δεν θα επαναληφθούν παρόμοιες καταστάσεις, οι οποίες φέρνουν σε δύσκολη θέση την Ευρωπαϊκή Επιτροπή και στερούν από το Ευρωπαϊκό Κοινοβούλιο
<SPEAKER ID="296" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί αύριο, στις 10.00 π.μ.. 
<SPEAKER ID="297" LANGUAGE="" NAME="" AFFILIATION="(Η συνεδρίαση λήγει στις 23.45)">

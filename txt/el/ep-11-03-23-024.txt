<CHAPTER ID="024">
Σχέσεις μεταξύ της ΕΕ και του Συμβουλίου Συνεργασίας του Περσικού Κόλπου (συνοπτική παρουσίαση)
<SPEAKER ID="325" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Baudis, εξ ονόματος της Επιτροπής Εξωτερικών Υποθέσεων, σχετικά με τις σχέσεις της Ευρωπαϊκής Ένωσης με το Συμβούλιο Συνεργασίας του Κόλπου (ΣΣΚ).
<SPEAKER ID="326" NAME="Dominique Baudis" LANGUAGE="FR">
Κύριε Πρόεδρε, καταρχάς θα ήθελα να τονίσω ότι η παρούσα έκθεση συνιστά αποτέλεσμα ιδιαίτερα εποικοδομητικής συνεργασίας με τις πολιτικές Ομάδες, και θέλω να ευχαριστήσω προσωπικά τον κ. Howitt, την κ. Brepoels και την κ. Brantner, καθώς και την κ. Jäätteenmäki, για τη συνεργασία τους.
<P>
Όπως γνωρίζετε, η έκθεση αυτή άπτεται της συνολικής στρατηγικής για τις σχέσεις μεταξύ της Ευρωπαϊκής Ένωσης και του Συμβουλίου Συνεργασίας του Κόλπου.
<P>
Το έργο μας ξεκίνησε πριν από αρκετούς μήνες, επομένως, πριν από τα γεγονότα που εκτυλίσσονται επί του παρόντος στον αραβικό κόσμο. Έκτοτε, παρατηρούνται παντού -μεταξύ άλλων και στην περιοχή του Κόλπου- έντονες διαδηλώσεις, οι οποίες πραγματοποιούνται με αίτημα τον μεγαλύτερο σεβασμό των ανθρωπίνων δικαιωμάτων, των θεμελιωδών ελευθεριών και της δημοκρατίας.
<P>
Εντούτοις, ήδη από την έναρξη του έργου μας, προτού ξεσπάσουν καν τα γεγονότα, στην έκθεση -και στις τροπολογίες που εγκρίθηκαν στην επιτροπή- εγείρονταν όλα τα ζητήματα που οδήγησαν στην εξέγερση. Καταδικάζουμε όλες τις μορφές διακρίσεων, συμπεριλαμβανομένων των διακρίσεων λόγω φύλου ή θρησκείας. Επισημαίνουμε τα ζητήματα που συνδέονται με το εργατικό δίκαιο, τα κοινωνικά και συνδικαλιστικά δικαιώματα, την ελευθερία συνείδησης, την ελευθερία της έκφρασης και της γνώμης, τα δικαιώματα των γυναικών, την ανάγκη μεταρρύθμισης του δικαστικού συστήματος, την κατάργηση της θανατικής ποινής και των ποινών ακρωτηριασμού, καθώς και με τα πολιτικά δικαιώματα.
<P>
Καθώς εκτυλίσσονταν τα γεγονότα στο Μπαχρέιν, και ενόψει της καταστολής των διαδηλώσεων, αλλά και της στρατιωτικής παρέμβασης των γειτονικών χωρών, μελών του ΣΣΚ, ετοιμάσαμε, σε συνεργασία με τους σκιώδεις εισηγητές, μια σειρά προφορικών τροπολογιών που παρέχουν στήριξη στους διαδηλωτές που αγωνίζονται για την ελευθερία. Υπογραμμίσαμε τη νομιμότητα των αιτημάτων τους και καταδικάσαμε τη βίαιη αντίδραση των αρχών του Μπαχρέιν, καθώς και τη στρατιωτική παρέμβαση των χωρών του ΣΣΚ, οι οποίες παρενέβησαν με τη συμμετοχή τους στην καταστολή, και εκφράζουμε τις έντονες ανησυχίες μας όσον αφορά τη βίαιη αντίδραση του καθεστώτος. Τέλος, προσφέρουμε την πλήρη υποστήριξή μας στη διαδικασία δημοκρατικής μετάβασης.
<P>
Προφανώς, η παρούσα έκθεση σκιαγραφεί και τις μακροπρόθεσμες στρατηγικές προοπτικές. Άπτεται της πιθανής συνεργασίας σε πολλούς τομείς (γεωπολιτική, ενέργεια, εκπαίδευση και επιστήμες, αλλά και περιφερειακή ολοκλήρωση).
<P>
Από γεωπολιτικής πλευράς, το Ιράν συνιστά σαφώς πραγματική απειλή. Μεταξύ του Ιράν και του Ισραήλ, τα κράτη του Κόλπου θα αποτελούσαν αναπόφευκτα τις παράπλευρες απώλειες μιας πιθανής σύγκρουσης. Οι εν λόγω χώρες έχουν υψηλές προσδοκίες από εμάς, στο πλαίσιο των προσπαθειών για την αποτροπή του Ιράν από την ανάπτυξη πυρηνικών όπλων. Οι χώρες του ΣΣΚ, οι οποίες αντιπροσωπεύουν το ένα τέταρτο των κρατών μελών του Αραβικού Συνδέσμου, διαδραματίζουν πολύ σημαντικό ρόλο στην ειρηνευτική διαδικασία. Ας μην λησμονούμε ότι οι χώρες αυτές βρίσκονται πίσω από την αραβική ειρηνευτική πρωτοβουλία.
<P>
Όσον αφορά την ενέργεια, το ΣΣΚ αποτελεί τον βασικό προμηθευτή πετρελαίου της Ευρωπαϊκής Ένωσης, επομένως η ΕΕ εξαρτάται σε μεγάλο βαθμό από τις αντίστοιχες χώρες· τα αποθέματα πετρελαίου τους, όμως, φθίνουν, και οι χώρες προετοιμάζουν τη μετάβασή τους μέσω της ανάπτυξης ανανεώσιμων πηγών ενέργειας. Μπορούμε να προσφέρουμε την εμπειρογνωμοσύνη μας σε αυτόν τον τομέα.
<P>
Σε εκπαιδευτικό και επιστημονικό επίπεδο, οι συγκεκριμένες χώρες συγκαταλέγουν την παιδεία μεταξύ των προτεραιοτήτων τους. Ο περιορισμένος αριθμός πανεπιστημίων και πανεπιστημιακών καθηγητών οδηγεί στη συγκρότηση μονάδων διακεκριμένων αμερικανικών πανεπιστημίων. Δυστυχώς, παρά τη δέσμευσή της, η Ευρωπαϊκή Ένωση υπολείπεται μακράν των "νωμένων Πολιτειών. Για παράδειγμα, μόνον οκτώ φοιτητές από χώρες του ΣΣΚ ήλθαν πέρυσι στην Ευρώπη στο πλαίσιο του προγράμματος Erasmus Mundus.
<P>
Τέλος, στον τομέα της περιφερειακής ολοκλήρωσης, το ΣΣΚ σημειώνει βραδεία πρόοδο. Σοφότερη από την εμπειρία που έχει αποκομίσει, η Ευρωπαϊκή Ένωση δύναται να παράσχει τη βοήθειά της, τις συμβουλές και την τεχνογνωσία της· τέλος, ζητούμε την υπογραφή συμφωνίας ελεύθερων συναλλαγών, η οποία βρίσκεται στο στάδιο των διαπραγματεύσεων επί είκοσι και πλέον έτη.
<SPEAKER ID="327" NAME="Jaroslav Paška" AFFILIATION="EFD">
(SK) Κύριε Πρόεδρε, τα κράτη του Περσικού Κόλπου διαθέτουν σημαντικές οικονομικές δυνατότητες, προσφέροντας ευρείες ευκαιρίες στενότερης συνεργασίας με την ΕΕ. Ακριβώς όπως και η Ευρωπαϊκή Ένωση, το Συμβούλιο Συνεργασίας του Κόλπου ενδιαφέρεται ιδιαιτέρως για τη βελτίωση της εμπορικής συνεργασίας μας, η οποία εξαρτάται, συνεπώς, από την ικανότητά μας να μεταδίδουμε προτεραιότητες συνεργασίας στους εκπροσώπους των κρατών του Κόλπου.
<P>
Έχουμε παρόμοιες απόψεις σε πολλά θέματα σχετικά με την οικονομική διαχείριση της διεθνούς ασφάλειας ή την καταπολέμηση της τρομοκρατίας, και θα ήταν, επομένως, λυπηρό να περιορίσουμε την πιθανή συνεργασία μας μόνο σε εμπορικό και οικονομικό επίπεδο. Ασφαλώς, είναι σε όλους μας σαφές ότι η υφιστάμενη συνεργασία μας με τα κράτη του Κόλπου έχει σημαντικό δυναμικό ανάπτυξης, και η κατάρτιση ενός νέου, πιο φιλόδοξου σχεδίου για την πολιτική της ΕΕ στο πλαίσιο του Συμβουλίου Συνεργασίας του Κόλπου και των κρατών μελών του, πέραν των εμπορικών βελτιώσεων δυνάμει της οικονομικής συνεργασίας, δύναται να επιφέρει εξίσου στενότερη συνεργασία με εκπροσώπους του μετριοπαθούς ισλαμικού κόσμου, προοπτική η οποία μπορεί, σε δύσκολες συγκυρίες, να συνιστά ενδιαφέρον, χρήσιμο πολιτικό πλεονέκτημα στο πλαίσιο αυτής της δραστηριότητας.
<SPEAKER ID="328" NAME="Csanád Szegedi" AFFILIATION="NI">
(HU) Κύριε Πρόεδρε, προσωπικά, τάσσομαι επίσης υπέρ της έναρξης ισχύος μιας συμφωνίας ελεύθερων συναλλαγών μεταξύ της Ευρωπαϊκής Ένωσης και του Συμβουλίου Συνεργασίας του Κόλπου. " περιοχή θα μπορούσε να καταστεί σημαντικός στρατηγικός εταίρος της Ευρωπαϊκής Ένωσης στο πλαίσιο του εμπορίου, συμπεριλαμβανομένης της αύξησης του εφοδιασμού σε πετρέλαιο. Εκτιμώ ότι είναι ουσιώδους σημασίας να ενισχύσουμε τις οικονομικές μας σχέσεις. Ενόψει της διασφάλισης της ανταγωνιστικότητας της Ευρωπαϊκής Ένωσης, πρέπει να βρούμε νέες αγορές και νέους εταίρους, ενώ στις περιοχές όπου η Ευρωπαϊκή Ένωση διαδραματίζει ήδη σημαντικό ρόλο, προτεραιότητά μας πρέπει να είναι η επίσημη σύσφιξη των αντίστοιχων σχέσεων. " επιτυχής ολοκλήρωση της διαπραγματευτικής διαδικασίας, η οποία βρίσκεται σε εξέλιξη επί είκοσι και πλέον έτη, απαιτεί εποικοδομητική και συνάμα ευέλικτη προσέγγιση από αμφότερα τα μέρη, ούτως ώστε να μπορέσουν να συγκλίνουν οι υφιστάμενες, μάλλον άκαμπτες, θέσεις. Εάν πιστεύουμε πραγματικά ότι η Ευρωπαϊκή Ένωση πρέπει να είναι σε θέση να διατηρήσει την ανταγωνιστικότητά της έναντι των "νωμένων Πολιτειών, της Κίνας και της Ινδίας, κρίνεται κεφαλαιώδους σημασίας η διείσδυσή μας και σε διάφορους οικονομικούς τομείς και τμήματα της αγοράς όπου ενδέχεται να έχουν ήδη κυριαρχήσει άλλες ισχυρές δυνάμεις, καθώς και η εστίαση του ενδιαφέροντός μας στις υφιστάμενες προτεραιότητές μας στην αγορά και στην ενίσχυση της σημασίας τους.
<SPEAKER ID="329" NAME="Elena Băsescu" AFFILIATION="PPE">
(RO) Κύριε Πρόεδρε, καταρχάς θα ήθελα να συγχαρώ και εγώ τον κ. Baudis για την εκπόνηση αυτής της έκθεσης. Κατά συνέπεια, το Κοινοβούλιο τάσσεται υπέρ της επανέναρξης των διαπραγματεύσεων μεταξύ της ΕΕ και στου Συμβουλίου Συνεργασίας του Κόλπου σε μια κρίσιμη συγκυρία.
<P>
Τα γεγονότα στο Μπαχρέιν υποδεικνύουν ότι πρέπει να ενταθεί ο πολιτικός διάλογος μεταξύ αμφότερων των διεθνών οργανισμών. Πράγματι, φρονώ ότι τα έξι αραβικά κράτη δύνανται να κινήσουν τη διαδικασία της ειρηνικής αλλαγής στην κοινωνία, βελτιώνοντας την κατάσταση των ανθρωπίνων δικαιωμάτων.
<P>
Από την άλλη πλευρά, ο πετρελαϊκός εφοδιασμός της ΕΕ επηρεάζεται από τα γεγονότα στην περιοχή της Μεσογείου. Στην παρούσα κατάσταση, η συνεργασία μεταξύ της Ένωσης και του Συμβουλίου κρίνεται ζωτικής σημασίας για τη διασφάλιση των ενεργειακών απαιτήσεων και την αποφυγή της ανόδου της τιμής του πετρελαίου στην παγκόσμια αγορά.
<P>
Θεωρώ επίσης ότι είναι η κατάλληλη στιγμή για την ολοκλήρωση της εικοσαετούς διαπραγματευτικής διαδικασίας, με την υπογραφή της συμφωνίας ελεύθερων συναλλαγών, η οποία αναμένεται να ωφελήσει αμφότερα τα μέρη.
<SPEAKER ID="330" NAME="Karel De Gucht">
μέλος της Επιτροπής. - (EN) Κύριε Πρόεδρε, βρισκόμαστε εδώ απόψε για να συζητήσουμε αυτήν την έκθεση του Κοινοβουλίου σχετικά με το Συμβούλιο Συνεργασίας του Κόλπου. Αντιλαμβάνομαι ότι ορισμένες πολιτικές Ομάδες θα προτιμούσαν να είχε αναβληθεί η συζήτηση, ώστε να εξετάσουμε καλύτερα τη στρατηγικής σημασίας περίοδο που βιώνει ο αραβικός κόσμος.
<P>
Πράγματι, την περίοδο κατά την οποία ξεκινήσατε τη σύνταξη του κειμένου, κανείς δεν θα μπορούσε να φανταστεί πώς θα ήταν ο κόσμος σήμερα, ούτε τις προκλήσεις που θα αντιμετώπιζαν οι χώρες και οι λαοί ολόκληρης της αραβικής περιοχής. Σύμφωνα με την πεποίθησή μας ότι κάθε χώρα είναι διαφορετική από τις άλλες, η Ευρωπαϊκή Ένωση ανταποκρίνεται σε διαφορετικές καταστάσεις με διαφορετικά προσαρμοσμένες απαντήσεις. Ακούσατε εχθές τις παρατηρήσεις της Cathy Ashton για όλα αυτά: είτε πρόκειται για την Τυνησία, την Αίγυπτο, τη Λιβύη, την Υεμένη ή το Μπαχρέιν, η Ευρωπαϊκή Ένωση καλείται να προβεί σε πολλές κρίσιμες επιλογές και αποφάσεις.
<P>
" έκθεση που συζητούμε απόψε εστιάζει στο Συμβούλιο Συνεργασίας του Κόλπου και στις χώρες του, σε ορισμένες από τις οποίες ο λαός ζητεί να λαμβάνονται καλύτερα υπόψη οι πολιτικές, κοινωνικές και οικονομικές φιλοδοξίες των οικείων χωρών. Οι κυβερνήσεις των κρατών του Κόλπου ανταποκρίνονται με διάφορους τρόπους: θέσπιση σημαντικών δεσμών οικονομικών μέτρων για την αντιμετώπιση των πλέον πιεστικών και κοινωνικών αναγκών, εξαγγελίες πολιτικών μεταρρυθμίσεων, παραχώρηση ορισμένων νομοθετικών εξουσιών σε εκλεγμένους φορείς ή επίδειξη ανοικτού πνεύματος στη διεξαγωγή περιεκτικών και χωρίς αποκλεισμούς εθνικών διαλόγων.
<P>
Παρατηρούνται, όμως, και βίαια επεισόδια. Εντός των ορίων της αποψινής μας συζήτησης, αυτό ισχύει κυρίως για το Μπαχρέιν. Παρακολουθούμε το ζήτημα εκ του σύνεγγυς· η Cathy Ashton έχει επανειλημμένως δηλώσει την ανησυχία της για τα σοβαρά επεισόδια βίας στους δρόμους, καθώς και για τις ενδείξεις κλιμάκωσης των μισαλλόδοξων εντάσεων. Έχει απευθύνει επίσης έκκληση στις δυνάμεις ασφαλείας που βρίσκονται σε κάθε χώρα για τον σεβασμό των ανθρωπίνων δικαιωμάτων και των θεμελιωδών ελευθεριών. Έχει υψώσει επανειλημμένα τη φωνή της ζητώντας διάλογο, διότι αποτελεί το μοναδικό μέσο επίτευξης προόδου. Όλα αυτά έγιναν με τη συνδυασμένη χρήση δημόσιων δηλώσεων, τις οποίες γνωρίζετε, και άμεσων επαφών με τις ενεχόμενες αρχές.
<P>
Το ερώτημα που εγείρεται για εμάς είναι το εξής: πού οδηγούν όλα αυτά; Τι πρέπει να κάνει η ΕΕ; Πώς πρέπει να ερμηνεύσουμε την έκθεσή σας με φόντο αυτά τα γεγονότα; Εχθές, η Cathy Ashton επεσήμανε ότι προτιμούσε τη συστράτευση από την απομόνωση, και συμμερίζομαι την άποψή της. " έκθεσή σας ζητεί περισσότερες και όχι λιγότερες επαφές· και συμφωνώ. Ως αρμόδιος Επίτροπος σε θέματα εμπορίου, θα θεωρούσα ευπρόσδεκτη τη δημιουργία καλύτερων ευκαιριών για τις συναλλαγές μεταξύ επιχειρηματιών. Τώρα είναι η κατάλληλη στιγμή για εμάς, τους Ευρωπαίους, να επιδείξουμε την προθυμία μας να προβούμε σε περισσότερες επαφές με τους λαούς των χωρών του Κόλπου. Είναι επίσης η κατάλληλη στιγμή για εμάς, τους Ευρωπαίους, να επιδείξουμε την προθυμία μας να ανταποκριθούμε θετικά σε οιοδήποτε αίτημα λάβουμε για την Ευρώπη, ούτως ώστε να διευκολύνουμε τη διεξαγωγή ενός άνευ προηγουμένου διαλόγου, ο οποίος θα οδηγήσει σε μεταρρυθμίσεις.
<P>
Δεν πρέπει να διστάζουμε να προασπίζουμε τα ανθρώπινα δικαιώματα και τις θεμελιώδεις ελευθερίες, ούτε όμως πρέπει να υπαγορεύουμε και να επιβάλλουμε τα δικά μας δημοκρατικά πρότυπα σε άλλους. " Ευρώπη πιστεύει ακράδαντα ότι οι μεταρρυθμίσεις πρέπει να πραγματοποιούνται εκ των έσω. Έχω την πεποίθηση ότι το ίδιο ισχύει και για τις χώρες του Συμβουλίου Συνεργασίας του Κόλπου. Δεν είμαι εγώ ο αρμόδιος να υποδείξω στο Κοινοβούλιο τον τρόπο με τον οποίο θα αντιμετωπίσει την έκθεση που βρίσκεται ενώπιόν του. Αυτό που πιστεύω είναι ότι πρέπει να αναπτύξουμε στρατηγική σκέψη, και ότι ο διάλογος και οι δεσμεύσεις διαδραματίζουν καίριο ρόλο εν προκειμένω.
<P>
" ΕΕ πρέπει να είναι διατεθειμένη να παράσχει την πλήρη στήριξή της στον διάλογο και στις μεταρρυθμιστικές διαδικασίες στην περιοχή. Είμαστε πρόθυμοι να παράσχουμε πολιτική στήριξη στις μεταρρυθμίσεις, καθώς και τεχνογνωσία και εμπειρογνωμοσύνη για την αντιμετώπιση πιο συγκεκριμένων ζητημάτων. Επικροτούμε κάθε τέτοια ευκαιρία, αλλά αυτό μπορεί να συμβεί μόνον εφόσον οι χώρες της περιοχής ζητήσουν τη βοήθειά μας.
<P>
Θα ήθελα να προβώ σε μια τελευταία παρατήρηση σχετικά με τη ζώνη ελεύθερων συναλλαγών με τον Κόλπο, για την οποία είμαι άμεσα αρμόδιος. Είμαι βέβαιος ότι όταν έρθει η κατάλληλη στιγμή, θα είμαστε σε θέση να προχωρήσουμε βάσει κοινής απόφασης της ΕΕ για την περαιτέρω προώθηση των στόχων εμπορικών σχέσεων στο πλαίσιο του Συμβουλίου Συνεργασίας του Κόλπου.
<P>
Περιττό να αναφερθεί ότι η σταθερότητα αποτελεί αναγκαία προϋπόθεση τόσο για την ενίσχυση των πολιτικών επαφών μεταξύ κυβερνήσεων και πολιτών όσο και για την αποτελεσματική λειτουργία των εμπορικών ροών και των επιχειρηματικών δραστηριοτήτων. Σας ευχαριστώ για την προσοχή σας, και θα ήθελα να απευθύνω ιδιαιτέρως τις ευχαριστίες μου στον εισηγητή, κ. Baudis.
<SPEAKER ID="331" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο, στις 11.30.
<P>
Γραπτές δηλώσεις (άρθρο 149 του Κανονισμού)
<SPEAKER ID="332" NAME="Bogdan Kazimierz Marcinkiewicz" LANGUAGE="PL">
Πιστεύω ότι είναι απολύτως επιβεβλημένο για την ΕΕ να διαμορφώσει μια πιο φιλόδοξη πολιτική όσον αφορά το Συμβούλιο Συνεργασίας του Κόλπου (ΣΣΚ) και τα κράτη μέλη του, ιδίως στην παρούσα συγκυρία κατά την οποία η Ευρωπαϊκή Ένωση εξέρχεται από μια οικονομική κρίση, αλλά και ενόψει των καταστροφών -ο σεισμός και το τσουνάμι- που έπληξαν την Ιαπωνία. Χαίρομαι που η παρούσα έκθεση καλύπτει ζητήματα όπως η ενέργεια υπό την ευρύτερη έννοια, η βιομηχανία, η επιστημονική έρευνα και η ανάπτυξη της εκπαίδευσης. Κατά συνέπεια, η Ευρωπαϊκή Υπηρεσία Εξωτερικής Δράσης θα πρέπει να διαθέσει περισσότερους υπαλλήλους και να αυξήσει τον αριθμό των διπλωματικών αποστολών σε χώρες του ΣΣΚ, προκειμένου να επιτύχει στενότερη συνεργασία.
<P>
Πιστεύω επίσης ότι θα πρέπει να επικροτήσουμε όλες τις προσπάθειες που ανελήφθησαν στο πλαίσιο των διαπραγματεύσεων για τη σύναψη συμφωνίας ελεύθερων συναλλαγών, με στόχο την παροχή εγγυήσεων για τον ασφαλή εφοδιασμό πρώτων υλών. " συνεργασία μεταξύ της ΕΕ και του ΣΣΚ πρέπει να περιλαμβάνει μεγαλύτερη υποστήριξη για προγράμματα ανταλλαγής φοιτητών, επιστημόνων και επαγγελματιών. Στην έκθεσή του, το Ευρωπαϊκό Κοινοβούλιο τονίζει ότι η σύναψη συμφωνίας ελεύθερων συναλλαγών (ΣΕΣ) μεταξύ της ΕΕ και του ΣΣΚ συνιστά προτεραιότητα για την προώθηση της συνεργασίας με τους μεσογειακούς μας εταίρους. Ως εκ τούτου, η Ευρωπαϊκή Ένωση οφείλει να αναπτύξει κατάλληλη στρατηγική για τη στήριξη της διαδικασίας περιφερειακής ολοκλήρωσης.
<SPEAKER ID="333" NAME="Andreas Mölzer" LANGUAGE="DE">
Κατά τα φαινόμενα, οι λαοί των έξι κρατών του Συμβουλίου Συνεργασίας του Κόλπου, που αποτελούν, παρεμπιπτόντως, και τους σημαντικότερους εμπορικούς εταίρους της ΕΕ στον αραβικό κόσμο, θεωρούν ότι δεν είναι επαρκείς οι μεταρρυθμίσεις που λαμβάνουν χώρα εκεί κατά τα τελευταία έτη. Δεν είναι ακόμα σαφές κατά πόσον τα σχέδια διοχέτευσης υπέρογκων χρηματικών ποσών για τη στήριξη των οικονομιών και τη βελτίωση των κοινωνικών συνθηκών στα δύο από τα έξι φτωχότερα κράτη θα μπορούσαν να συμβάλουν στον τερματισμό των εν εξελίξει διαδηλώσεων. Παρότι το Συμβούλιο Συνεργασίας του Κόλπου αμφισβητεί τη νομιμότητα του συνταγματάρχη Gaddafi και υποστηρίζει την ιδέα μιας ζώνης απαγόρευσης πτήσεων, στη Σαουδική Αραβία, η οποία είναι εξίσου κράτος μέλος του ΣΣΚ, διαδηλωτές δέχθηκαν πυρά, ενώ στο Μπαχρέιν οι διαδηλωτές αποτέλεσαν εξίσου στόχο βίαιης μεταχείρισης. Ακόμα και η αποστολή ειδικών μονάδων από το Συμβούλιο Συνεργασίας του Κόλπου για την προστασία σημαντικών υποδομών στο Μπαχρέιν είναι αντιφατική, διότι η σιιτική αντιπολίτευση ζητεί από τη διεθνή κοινότητα να προστατεύσει τον λαό από στρατιωτική παρέμβαση. Φαίνεται ότι η καθιέρωση ζώνης απαγόρευσης πτήσεων άνοιξε το κουτί της Πανδώρας. " ΕΕ δεν πρέπει να επιτρέψει στον εαυτό της να εμπλακεί στις εσωτερικές υποθέσεις των κρατών στη Μέση Ανατολή, αλλά ενυπάρχει αυτός ο κίνδυνος, εφόσον η ισορροπία στο Μπαχρέιν θα μπορούσε να αλλάξει ταχύτατα. Έχουμε διαπιστώσει ποιες συμφωνίες αξίζουν μετά από ένα πραξικόπημα στην περίπτωση των συμφωνιών επανεισδοχής. Συνεπώς, θα πρέπει να περιμένουμε να δούμε πώς θα εξελιχθεί η κατάσταση, και όχι να ασκούμε εκ των προτέρων πιέσεις.
<SPEAKER ID="334" NAME="Cristian Dan Preda" LANGUAGE="RO">
Επικροτώ την έγκριση της έκθεσης Baudis, διότι η Ευρωπαϊκή Ένωση πρέπει να διαθέτει τώρα, περισσότερο από ποτέ, συνεκτική στρατηγική στο πλαίσιο των σχέσεών της με το Συμβούλιο Συνεργασίας του Κόλπου (ΣΣΚ). Καταρχάς, τα κράτη μέλη του εν λόγω οργανισμού έχουν ολοένα μεγαλύτερη επιρροή στον αραβο-μουσουλμανικό κόσμο και μπορούν να διαδραματίσουν σημαντικό ρόλο στον διαπολιτισμικό διάλογο. Επιπλέον, φρονώ ότι πρέπει να ληφθούν συγκεκριμένα μέτρα για τη βελτίωση της εικόνας της Ένωσης στην περιοχή, καθώς και για την προώθηση της αμοιβαίας κατανόησης. Οι τρόποι με τους οποίους θα μπορούσε να επιτευχθεί αυτό περιλαμβάνουν την καθιέρωση συνεργασίας στον τομέα του Τύπου και των οπτικοακουστικών μέσων, με στόχο την αντιστάθμιση της πλημμελούς πληροφόρησης για την Ευρώπη. Τέλος, εκτιμώ ότι τα πρόσφατα γεγονότα στο Μπαχρέιν μάς αναγκάζουν να βασίσουμε περισσότερο τις σχέσεις της Ένωσης με το ΣΣΚ στον σεβασμό των ανθρωπίνων δικαιωμάτων και των θεμελιωδών ελευθεριών. Προς το παρόν, πρέπει να διασφαλίσουμε ότι θα εισακουστούν οι εκκλήσεις των διαδηλωτών για δημοκρατικές μεταρρυθμίσεις στο πλαίσιο ενός πραγματικού πολιτικού διαλόγου. Ο τρόπος επίλυσης των πρόσφατων συγκρούσεων στο Μπαχρέιν, για παράδειγμα, συνίσταται στη συμμετοχή της κοινωνίας των πολιτών, και όχι στην προσφυγή στη βίαιη καταστολή.
<SPEAKER ID="334" NAME="Anna Záborská" LANGUAGE="SK">
" σύναψη συμφωνίας ελεύθερων συναλλαγών σημαίνει λιγότερα εμπόδια στην αμοιβαία συνεργασία και το εμπόριο. Για τον λόγο αυτόν, τάσσομαι, καταρχήν, υπέρ της σύναψης μιας τέτοιας συμφωνίας. Τα κράτη που ανήκουν στο Συμβούλιο Συνεργασίας του Κόλπου αποτελούν αδιαμφισβήτητα σημαντικούς εμπορικούς εταίρους, ιδίως διότι κατέχουν τη βασική πρώτη ύλη της εποχής μας, το πετρέλαιο. Επικροτώ επίσης το γεγονός ότι η έκθεση αναφέρει, επιπλέον των εμπορικών συναλλαγών, και τις ελλείψεις των εμπορικών μας εταίρων στον τομέα των ανθρωπίνων δικαιωμάτων. Παρά το γεγονός αυτό, ωστόσο, δίστασα επί μακρόν να υπερψηφίσω την έκθεση. Ορισμένα κράτη που εκπροσωπούνται στο Συμβούλιο Συνεργασίας του Κόλπου είναι διπρόσωπα. Το ένα πρόσωπο μάς χαμογελά φιλικά και δηλώνει σύμμαχός μας στην καταπολέμηση της ισλαμικής τρομοκρατίας. Το άλλο, όμως, είναι λιγότερο ορατό, και διαθέτει δισεκατομμύρια δολάρια τον χρόνο για τη διάδοση της θρησκευτικής "παιδείας", η οποία επιτάσσει την άσκηση βίας κατά των χριστιανών, των εβραίων και όλων των μη μουσουλμανικών λαών. Τελικά, όμως, ψήφισα υπέρ της έκθεσης, διότι αναμένω επίσης από την Επιτροπή να μας αποκαλύψει ποιος παρέχει χρηματοδοτική στήριξη για την έκφραση αυτού του μίσους, όταν θα ξεκινήσει την εκ του σύνεγγυς παρακολούθηση των εκδηλώσεων βίας κατά χριστιανών στα ισλαμικά κράτη.

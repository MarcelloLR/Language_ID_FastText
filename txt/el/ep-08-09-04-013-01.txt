<CHAPTER ID="013-01">
1. Πραξικόπημα στη Μαυριτανία (ψηφοφορία) 
<P>
- Πριν από την ψηφοφορία:
<SPEAKER ID="249" NAME="Colm Burke" AFFILIATION="PPE-DE">
(EN) Κύριε Πρόεδρε, ζητώ συγνώμη που καθυστέρησα στην προηγούμενη συζήτηση. Αυτό οφειλόταν στο γεγονός ότι προσπαθούσαμε να συμφωνήσουμε για τους όρους μιας προφορικής τροπολογίας που αφορά την παράγραφο 8. Αυτή είναι η προφορική τροπολογία, όπως συμφωνήθηκε: "λαμβάνει γνώση των εξαγγελιών της χούντας περί νέων προεδρικών εκλογών, θεωρεί λυπηρό όμως ότι, σε αντίθεση με τη χούντα που ήταν στην εξουσία από το 2005 έως το 2007, καμία δέσμευση ουδετερότητας δεν έχει αναληφθεί· ζητεί από τις στρατιωτικές δυνάμεις που κατέλαβαν την εξουσία να δεσμευθούν το συντομότερο για κατάρτιση χρονοδιαγράμματος αποκατάστασης των δημοκρατικών θεσμών σε συνεννόηση με όλες τις πολιτικές δυνάμεις".
<P>
Σε σχέση με την παράγραφο 10, πρέπει να γίνει μια τυπογραφική διόρθωση, η οποία συμφωνήθηκε στις συζητήσεις. " τελευταία γραμμή της παραγράφου 10 πρέπει να λέει "που θα μπορούσε να οδηγήσει σε πάγωμα της βοήθειας, εξαιρέσει της επισιτιστικής και ανθρωπιστικής βοήθειας".
<P>
(Το Σώμα εγκρίνει την προφορική τροπολογία)

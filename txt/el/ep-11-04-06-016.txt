<CHAPTER ID="016">
Έκθεση προόδου 2010 για την Πρώην Γιουγκοσλαβική Δημοκρατία της Μακεδονίας
<SPEAKER ID="620" NAME="Πρόεδρος">
Το επόμενο σημείο είναι οι δηλώσεις του Συμβουλίου και της Επιτροπής σχετικά με την έκθεση προόδου 2010 για την Πρώην Γιουγκοσλαβική Δημοκρατία της Μακεδονίας.
<SPEAKER ID="621" NAME="Enikő Győri" LANGUAGE="HU">
Κύριε Πρόεδρε, κύριε Επίτροπε, κυρίες και κύριοι, αύριο θα εγκρίνετε το ψήφισμα σχετικά με την έκθεση προόδου του 2010 για την Πρώην Γιουγκοσλαβική Δημοκρατία της Μακεδονίας. Όπως γνωρίζετε, το Συμβούλιο στα συμπεράσματά του της 14ης Δεκεμβρίου 2010 επιβεβαίωσε την ομόφωνη δέσμευσή του για την ευρωπαϊκή προοπτική των χωρών των Δυτικών Βαλκανίων. Απώτερος στόχος αυτής της προοπτικής είναι η ένταξη αυτών των χωρών στην Ευρωπαϊκή Ένωση.
<P>
Σας συγχαίρω για τα ισορροπημένα πορίσματα του σχεδίου ψηφίσματος. Το κείμενο αντικειμενικά αντικατοπτρίζει την τρέχουσα κατάσταση και διατυπώνει πολύτιμες προτάσεις. Είναι λυπηρό το γεγονός ότι, παρά τα αποτελέσματα και την πρόοδο, δεν έχει επιτραπεί μέχρι στιγμής στην ΠΓΔΜ να ξεκινήσει ενταξιακές διαπραγματεύσεις. Πιστεύω πως πρόκειται για απώλεια, όχι μόνο για την υποψήφια χώρα, αλλά και για την ΕΕ. Χαίρομαι για το γεγονός ότι ο πυρήνας του μηνύματος του σχεδίου ψηφίσματος του Κοινοβουλίου αντιστοιχεί σε μία από τις βασικές αρχές της Προεδρίας. " ατομική επίδοση πρέπει πάντα να αναγνωρίζεται από την ΕΕ.
<P>
Όσον αφορά τις λεπτομέρειες, επικροτούμε το γεγονός ότι η χώρα έχει πραγματοποιήσει σημαντικά επιτεύγματα σε βασικούς τομείς μεταρρυθμίσεων όπως η λειτουργία της αστυνομίας και το δικαστικό σύστημα. " εφαρμογή της συμφωνίας πλαίσιο της Οχρίδας συνεχίζει να αποτελεί θεμελιώδες στοιχείο της δημοκρατίας και του κράτους δικαίου στη χώρα. Επίσης, έχει σημειωθεί ορισμένη επιτυχία εν προκειμένω, η οποία αξίζει να αναφερθεί, όπως, για παράδειγμα, η εφαρμογή του νόμου για τις γλώσσες. Εντούτοις, είναι σημαντικό η χώρα να σημειώσει περαιτέρω πρόοδο το συντομότερο δυνατό σε τομείς όπως ο διάλογος μεταξύ των πολιτικών παραγόντων, η μεταρρύθμιση του δικαστικού συστήματος και η δημόσια διοίκηση, η καταπολέμηση της διαφθοράς, η ελευθερία της έκφρασης και η βελτίωση του επιχειρηματικού περιβάλλοντος. Οι εν λόγω τομείς καλύπτονται, επίσης, λεπτομερώς από το ψήφισμα το οποίο θα εγκρίνετε και πρέπει να συνεχίσουν να αποτελούν προτεραιότητα μεταξύ των σχεδίων της κυβέρνησης των Σκοπίων.
<P>
Το Συμβούλιο αναγνώρισε ότι η Επιτροπή επανέλαβε τη σύστασή της για έναρξη ενταξιακών διαπραγματεύσεων με την Πρώην Γιουγκοσλαβική Δημοκρατία της Μακεδονίας. Στα συμπεράσματά του τού Δεκεμβρίου του 2010, το Συμβούλιο δήλωσε ότι ήταν διατεθειμένο να επανέλθει σε αυτό το ζήτημα κατά τη διάρκεια της ουγγρικής Προεδρίας, αλλά δυστυχώς, ελλείψει νέων σχετικών εξελίξεων, η Προεδρία δεν έχει ακόμη καταφέρει να πραγματοποιήσει αυτό το βήμα.
<P>
Σε αυτό το σημείο, πρέπει να τονίσω ότι οι σχέσεις καλής γειτονίας εξακολουθούν να είναι ουσιαστικές. Πρέπει να θεωρείται γεγονός ότι η πρόοδος εν γένει και τα βήματα που πραγματοποιούνται προς την ευρωπαϊκή ολοκλήρωση ειδικότερα μπορούν να στεφθούν με επιτυχία μόνο εάν υπάρχει πολιτική δέσμευση σε όλα τα επίπεδα της κοινωνίας. Παρ' όλα αυτά, οι πολιτικοί παράγοντες σε μια δημοκρατική κοινωνία έχουν ειδική, εξαιρετική ευθύνη, για παράδειγμα όσον αφορά τη διευθέτηση των διιστάμενων απόψεων μέσω δημοκρατικών μέσων, δηλαδή διαλόγου και συμβιβασμού. Ως εκ τούτου, καλούμε τους πολιτικούς παράγοντες της Πρώην Γιουγκοσλαβικής Δημοκρατίας της Μακεδονίας να ξεκινήσουν εκ νέου τον διάλογο, προκειμένου όχι μόνο να επιταχυνθεί ο ρυθμός των μεταρρυθμιστικών διαδικασιών, αλλά και να διασφαλισθεί η ωριμότητα των δημοκρατικών θεσμών της χώρας τους.
<P>
" προοπτική των πρόωρων εκλογών απαιτεί ιδιαίτερη προσοχή. " σταθερότητα της υφιστάμενης συμμαχίας είναι αξιοσημείωτη παρά τις δυσκολίες. " δημιουργία ρηγμάτων στην πολιτική σκηνή μετά τις επόμενες εκλογές θα αποτελούσε λόγο ανησυχίας. Προκειμένου να μειωθεί αυτός ο κίνδυνος, θα ήταν σημαντικό να ανακοινωθούν πρόωρες εκλογές βάσει ευρείας συμφωνίας στο Κοινοβούλιο. Ενώ, αφενός, θα ήθελα να ενθαρρύνω την Πρώην Γιουγκοσλαβική Δημοκρατία της Μακεδονίας, την πολιτική ηγεσία της και τα θεσμικά της όργανα της να εντείνουν τις προσπάθειές τους και να προσπαθήσουν να εκπληρώσουν τις προσδοκίες των πολιτών τους, αφετέρου, θα ήθελα να ζητήσω από την Επιτροπή και το Ευρωπαϊκό Κοινοβούλιο να συνεχίσουν να δίνουν την κατάλληλη προσοχή στην υποψήφια χώρα και την περιοχή. Κανένα άλλο από τα κίνητρα που διαθέτουμε για τη διασφάλιση της σταθερότητας και ευημερίας στα Βαλκάνια δεν είναι τόσο αποτελεσματικό όσο η ευρωπαϊκή προοπτική και η προώθηση της ενταξιακής διαδικασίας. Ευελπιστώ ότι, κατά τη διάρκεια της ουγγρικής Προεδρίας, θα σταλεί ένα ουσιαστικό μήνυμα προκειμένου να αποδείξουμε στα Βαλκάνια ότι η διαδικασία διεύρυνσης είναι ακόμη ζωντανή, και αυτό το μήνυμα θα μπορούσε να είναι το αποφασιστικό γεγονός της ένταξης της Κροατίας, δηλαδή η ολοκλήρωση των ενταξιακών διαπραγματεύσεών της. Είμαι πεπεισμένη ότι αυτό θα λειτουργούσε ως μαγνήτης για όλες τις χώρες των Βαλκανίων, συμπεριλαμβανομένης της Πρώην Γιουγκοσλαβικής Δημοκρατίας της Μακεδονίας.
<SPEAKER ID="622" NAME="Štefan Füle" LANGUAGE="EN">
Κύριε Πρόεδρε, είμαι ευγνώμων για τη δυνατότητα που μου δίνεται να συζητήσω την παρούσα κατάσταση σχετικά τη διαδικασία ένταξης της Πρώην Γιουγκοσλαβικής Δημοκρατίας της Μακεδονίας. Επίσης, ευχαριστώ τον κ. Vigenin που υπέβαλε αυτήν την έκθεση, στηριζόμενος στη διεξοδική προετοιμασία του κ. Thaler. " έκθεση είναι ενδελεχής, ακριβής και προσδιορίζει τις μελλοντικές προκλήσεις.
<P>
Τα τελευταία 20 έτη, η χώρα έχει σημειώσει σημαντική πρόοδο για δύο λόγους. Πρώτον, έπρεπε να καταβληθούν σημαντικές προσπάθειες προκειμένου να αντιμετωπιστούν επιτυχώς δύσκολα προβλήματα, ακόμη και συγκρούσεις. Δεύτερον, η ευρωπαϊκή προοπτική έχει αποτελέσει σημαντικό κίνητρο προόδου. " σημερινή πρόκληση είναι η χρήση της ίδιας συνταγής -σημαντικές προσπάθειες σε συνδυασμό με ευρωπαϊκό κίνητρο- για την πρόοδο της χώρας.
<P>
Είμαι ευγνώμων για τη στήριξη του Ευρωπαϊκού Κοινοβουλίου προς τη σύσταση της Επιτροπής για την έναρξη ενταξιακών διαπραγματεύσεων. Πιστεύουμε ότι η χώρα είναι έτοιμη να συμμετάσχει σε υψηλότερο επίπεδο ολοκλήρωσης με την Ευρώπη. Μάλιστα, οι ενταξιακές διαπραγματεύσεις αποτελούν το ισχυρότερο μέσο που διαθέτουμε για τη στήριξη των μεταρρυθμίσεων.
<P>
Οφείλω, ωστόσο, να μοιραστώ μαζί σας τις ανησυχίες μου για τις πρόσφατες εξελίξεις. " σύστασή μας επιβεβαίωσε ότι η χώρα πληροί επαρκώς τα πολιτικά κριτήρια, αλλά υπογράμμισε ότι απαιτούνται περαιτέρω προσπάθειες στους περισσότερους τομείς. Οι μέχρι στιγμής εξελίξεις αυτό το έτος δεν έχουν δείξει την αναμενόμενη πρόοδο.
<P>
" Επιτροπή ζητά επίμονα τον πολιτικό διάλογο, τη μεταρρύθμιση του δικαστικού σώματος και της δημόσιας διοίκησης, την καταπολέμηση της διαφθοράς, την ελευθερία έκφρασης και την εφαρμογή της συμφωνίας πλαίσιο της Οχρίδας.
<P>
Στις 24 Μαρτίου, είχα μια πολύ καλή συνάντηση με τον πρωθυπουργό Gruevski στις Βρυξέλλες. Συμφωνήσαμε να εντείνουμε τις προσπάθειές μας προκειμένου η ευρωπαϊκή ατζέντα να αποτελέσει εκ νέου κορυφαία προτεραιότητα για τη χώρα. " Επιτροπή θα στηρίξει και θα παρακολουθεί τη διαδικασία, μεταξύ άλλων μέσω τακτικού ενταξιακού διαλόγου μεταξύ της Επιτροπής και της κυβέρνησης.
<P>
Όσον αφορά τις εκλογές, αναμένουμε οι ηγέτες να καταβάλουν κάθε δυνατή προσπάθεια ώστε να διασφαλίσουν ότι οι εκλογές θα διεξαχθούν με απόλυτη διαφάνεια και σύμφωνα με τα βέλτιστα διεθνή πρότυπα. Ο χρόνος πραγματοποίησης των ανωτέρω εξαρτάται αποκλειστικά από αυτούς.
<P>
Εξακολουθώ να τονίζω ότι η ελευθερία έκφρασης είναι θεμελιώδης και ότι οι δημοσιογράφοι πρέπει να μπορούν να εκφράζουν ελεύθερα τις απόψεις τους. " Επιτροπή αναμένει τις προβλεπόμενες διαδικασίες και μη επιλεκτική εφαρμογή της νομοθεσίας.
<P>
Ο αγώνας κατά της διαφθοράς πρέπει, επίσης, να επιδιωχθεί με αυστηρότητα. Συμφωνώ απόλυτα με την έμφαση που δίνεται σε αυτό το θέμα στην έκθεση του Ευρωπαϊκού Κοινοβουλίου και επικροτώ τις προτάσεις σας για ενίσχυση της παρακολούθησης σε αυτόν τον τομέα.
<P>
Κατ' εμέ, η 10η επέτειος της συμφωνίας πλαίσιο της Οχρίδας αυτό το καλοκαίρι αποτελεί ευκαιρία αποτίμησης της εφαρμογής, συγκέντρωσης όλων των κοινοτήτων της χώρας και ανανέωσης της δέσμευσης για την αντιμετώπιση των τρεχουσών προκλήσεων.
<P>
Τέλος, όσον αφορά την παρακολούθηση της κατάστασης μετά την ελευθέρωση των θεωρήσεων, απαιτείται αναθεώρηση των μέτρων που λήφθηκαν για να αποτραπούν οι καταχρήσεις του καθεστώτος θεωρήσεων. Οι χώρες που επωφελούνται από την είσοδο στην Ευρωπαϊκή Ένωση χωρίς θεώρηση πρέπει να λαμβάνουν όλα τα αναγκαία μέτρα για τον περιορισμό των αβάσιμων αιτήσεων ασύλου.
<P>
Το 2011 είναι ένα σημαντικό έτος για ολόκληρη την περιοχή. Ο Πρόεδρος Barroso κι εγώ θα επισκεφθούμε μαζί την περιοχή, ξεκινώντας από αύριο, και θα καταλήξουμε στην Οχρίδα το Σάββατο. Θα επιδείξουμε τη δέσμευσή μας στις χώρες της περιοχής και, ταυτόχρονα, θα υπογραμμίσουμε ότι θα πρέπει να καταβάλουν κάθε δυνατή προσπάθεια για τη δημιουργία θετικής δυναμικής για τη διεύρυνση. Είναι σημαντικό τα Σκόπια να διαδραματίσουν ενεργό ρόλο. Επομένως, είναι σημαντικό να επιλυθεί το ζήτημα της ονομασίας. Και τα δύο μέρη έχουν επαναλάβει τη δέσμευσή τους προκειμένου να βρεθεί λύση. Ήλπιζα ότι αυτό θα αντικατοπτριζόταν ουσιαστικότερα στον πρόσφατο γύρο διαπραγματεύσεων στη Νέα Υόρκη.
<P>
Έχω επανειλημμένως θέσει το ζήτημα, ενθαρρύνοντας και τις δύο πλευρές να διατηρήσουν την απόλυτη δέσμευσή τους. Και γνωρίζω ότι οι δύο πρωθυπουργοί, στις απευθείας επαφές τους, έχουν ήδη καταβάλει σημαντικές προσπάθειες για την επίτευξη αμοιβαία αποδεκτής συμφωνίας. Ελπίζω ότι φέτος θα μπορέσουν να αξιοποιήσουν αυτές τις προσπάθειες. " λύση θα αποτελούσε σημαντική εξέλιξη προκειμένου το 2011 να αποτελέσει ένα πολλά υποσχόμενο έτος για τη διεύρυνση.
<P>
Επίσης, σας ευχαριστώ για τις παρατηρήσεις και τα αιτήματά σας σχετικά με το πρόγραμμα ΜΠΒ. Το ΜΠΒ καταδεικνύει με απτό τρόπο ότι δεν αξιολογούμε και επικρίνουμε μόνο τις χώρες, αλλά πράγματι τις στηρίζουμε πρακτικά στις προσπάθειές τους. Ως εκ τούτου, συμφωνώ απόλυτα ότι αυτό το μέσο πρέπει να χρησιμοποιηθεί με όσο το δυνατόν πιο αποτελεσματικό και αποδοτικό τρόπο.
<P>
Σημειώνω τα αιτήματά σας για περαιτέρω χρηματοδότηση στους τομείς της ανεργίας, των μεταφορών και του περιβάλλοντος, ώστε να τα προσθέσω στις συνεχιζόμενες προσπάθειές μας.
<P>
Για τα περισσότερα σκέλη του ΜΠΒ, η επιλογή των έργων αποτελεί αρμοδιότητα των εθνικών αρχών. Αυτό είναι πολύ σημαντικό για την οικειοποίηση της χώρας. Επιπλέον, για την περίοδο 2011-2013, εισάγουμε, από κοινού με τις αρχές της χώρας, μια τομεακή προσέγγιση. Σημαίνει ότι θα επικεντρωθούμε στους τομείς όπου η βοήθεια είναι περισσότερο αναγκαία και θα προβούμε σε αρκετά μακροπρόθεσμο σχεδιασμό. Σε αυτό το πλαίσιο, οι προτάσεις σας αποτελούν πολύτιμη συμβολή στον υπό εξέλιξη διάλογο προγραμματισμού.
<P>
Συμπερασματικά, πιστεύω ότι η Επιτροπή και το Κοινοβούλιο συμφωνούν απόλυτα όσον αφορά τα επιτεύγματα της χώρας και τις προκλήσεις που απομένουν. Ελπίζω ειλικρινά ότι το ζήτημα της ονομασίας θα επιλυθεί όντως στο εγγύς μέλλον και πριν από την απόφαση του Διεθνούς Δικαστηρίου, η οποία αναμένεται να εκδοθεί αυτό το φθινόπωρο. Όλοι γνωρίζουμε ότι η Ευρωπαϊκή Ένωση διαδραματίζει τον ρόλο της παρέχοντας τα κατάλληλα κίνητρα. Βρισκόμαστε σε ένα κρίσιμο σταυροδρόμι για τη χώρα. Είτε θα ακολουθήσει την πορεία προς την Ευρώπη, προς το συμφέρον και των δύο πλευρών είτε θα μείνει να παρακολουθεί την περιοχή να προχωρά. Ήρθε η ώρα να εκπληρώσουμε όλοι μας τις υποχρεώσεις και τις δεσμεύσεις μας.
<SPEAKER ID="623" NAME="Kristian Vigenin" LANGUAGE="BG">
Κύριε Πρόεδρε, αξιότιμοι αντιπρόσωποι της Επιτροπής και του Συμβουλίου, κυρίες και κύριοι, ανέλαβα το έργο της υποβολής του ψηφίσματος του Ευρωπαϊκού Κοινοβουλίου σχετικά με την έκθεση προόδου του 2010 για την Πρώην Γιουγκοσλαβική Δημοκρατία της Μακεδονίας. Θα ήθελα να αναφέρω ότι ο πρώην εισηγητής, Zoran Thaler, επιτέλεσε εξαιρετικό έργο. Έχουμε ενώπιόν μας μια αντικειμενική έκθεση, η οποία ευελπιστώ ότι θα τύχει ευρείας στήριξης κατά την αυριανή ψηφοφορία.
<P>
Το 2011, ενδέχεται να δοθεί νέα δυναμική στη διαδικασία διεύρυνσης σε ολόκληρη την περιοχή των δυτικών Βαλκανίων. " Κροατία πρόκειται να ολοκληρώσει τις ενταξιακές διαπραγματεύσεις της. " Σερβία βρίσκεται σε τροχιά έγκρισης της έναρξης τέτοιων διαπραγματεύσεων από την Ευρωπαϊκή Επιτροπή. " ΠΓΔΜ πρέπει να πράξει ό,τι είναι δυνατό προκειμένου να μην μείνει πίσω σε αυτήν τη διαδικασία.
<P>
Το βασικό πρόβλημα είναι η επίλυση της ονομασίας με την Ελλάδα. Οι πρόωρες εκλογές παρέχουν τη δυνατότητα στη νέα κυβέρνηση που θα εκλεγεί να αξιοποιήσει την εμπιστοσύνη του εκλογικού σώματος προκειμένου να λάβει οριστική απόφαση σχετικά με αυτό το ζήτημα. Πρέπει να καταστεί σαφές ότι η αναβολή της διαδικασίας συνεπάγεται ολοένα και υψηλότερο κόστος για τους πολίτες της ΠΓΔΜ. Ελπίζουμε ότι οι ηγέτες της χώρας θα είναι τολμηροί και διορατικοί. Ενδέχεται, επίσης, να ζητηθεί η διαμεσολάβηση της Ευρωπαϊκής Επιτροπής ώστε να μπορέσει να ανοίξει επιτέλους ο δρόμος της ένταξης για την Πρώην Γιουγκοσλαβική Δημοκρατία της Μακεδονίας.
<P>
Ελπίζουμε ότι το Συμβούλιο θα λάβει υπόψη τη θέση του Ευρωπαϊκού Κοινοβουλίου και ότι οι ενταξιακές διαπραγματεύσεις θα ξεκινήσουν το συντομότερο δυνατό. Εντούτοις, η χώρα δεν πρέπει απλώς να περιμένει, αλλά να πραγματοποιήσει εν τω μεταξύ όλες τις αναγκαίες μεταρρυθμίσεις. Αυτό θα επιτρέψει την πολύ ταχύτερη ολοκλήρωση των διαπραγματεύσεων στο μέλλον.
<P>
" διαδικασία οικοδόμησης ενός σταθερού πολιτικού συστήματος πρέπει να συνεχιστεί. Εν προκειμένω, βασικό στοιχείο είναι η βελτίωση της εκλογικής νομοθεσίας. Απαιτούνται περισσότερα και αποτελεσματικότερα μέτρα και νομοθεσία κατά της διαφθοράς, καθώς και μεταρρυθμίσεις του δικαστικού συστήματος και της δημόσιας διοίκησης. Αναμένουμε σοβαρές προσπάθειες όσον αφορά την εγγύηση της ελευθερίας και της ανεξαρτησίας των μέσων μαζικής ενημέρωσης.
<P>
Οι διεθνικές σχέσεις αποτελούν αιτία ανησυχίας. " 10η επέτειος της συμφωνίας πλαίσιο της Οχρίδας παρέχει μια ευκαιρία επισκόπησης των επιτευγμάτων και καθορισμού των μελλοντικών στόχων με τη συμμετοχή όλων των εθνοτικών ομάδων.
<P>
Ελπίζω ότι η ευρωπαϊκή ολοκλήρωση και οι αναγκαίες μεταρρυθμίσεις στη χώρα θα αποστείλουν βασικά μηνύματα σε όλες τις κύριες πολιτικές δυνάμεις, οι οποίες θα δώσουν την ευρεία συναίνεσή τους και μετά τις εκλογές.
<P>
Θα ήθελα να ολοκληρώσω λέγοντας ότι το Ευρωπαϊκό Κοινοβούλιο σύντομα θα ορίσει μόνιμο εισηγητή στον οποίο αναμένουμε να επιδειχθεί ο κατάλληλος σεβασμός και εμπιστοσύνη.
<P>
(Ο ομιλητής δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="624" NAME="Bernd Posselt" AFFILIATION="PPE">
(DE) Κύριε Πρόεδρε, κύριε Vigenin, απευθυνθήκατε σε αυτό το Σώμα ως εισηγητής και όχι ως απλός ομιλητής. Γνωρίζετε ότι η χώρα έχει προχωρήσει σε μαζικές μεταρρυθμίσεις και έχει σημειώσει τεράστια πρόοδο; " αστάθεια προέρχεται από τις δράσεις της Ευρωπαϊκής Ένωσης. Οι εκβιαστικές τακτικές της Ελλάδας, οι οποίες αναφέρθηκαν με σαφήνεια από την ουγγρική Προεδρία, εμπόδισαν τη δράση της ΕΕ και του Συμβουλίου. Το γνωρίζατε αυτό ή πραγματικά πιστεύετε όσα αναφέρατε;
<SPEAKER ID="625" NAME="Kristian Vigenin" AFFILIATION="S&amp;D">
(BG) Κύριε Πρόεδρε, δεν γνωρίζω, κύριε Posselt, τι δεν καταλάβατε από την ομιλία μου και τι αντίκειται στην πραγματική έκθεση και στην άποψη επί της οποίας συμφώνησε η Επιτροπή Εξωτερικών Υποθέσεων. Δεν πιστεύω ότι πρέπει να δώσουμε χωρίς λόγο την ευκαιρία στις αρχές της Πρώην Γιουγκοσλαβικής Δημοκρατίας της Μακεδονίας να χρησιμοποιήσουν δηλώσεις όπως οι δικές σας, προκειμένου να προσπαθήσουν να μετατοπίσουν την ευθύνη για τις μη πραγματοποιηθείσες μεταρρυθμίσεις και τους μη υλοποιηθέντες στόχους στην Ευρωπαϊκή Επιτροπή και το Ευρωπαϊκό Κοινοβούλιο.
<P>
Πιστεύω ότι η έκθεση ενθαρρύνει τις μεταρρυθμίσεις, αλλά απαιτεί, επίσης, περαιτέρω μέτρα, πράγμα που είναι λογικό όταν διαπιστώνουμε ότι υφίστανται πραγματικά προβλήματα σε μια χώρα η οποία θα γίνει πιθανότατα μέλος της Ευρωπαϊκής Ένωσης.
<SPEAKER ID="626" NAME="Eduard Kukan" LANGUAGE="EN">
Κύριε Πρόεδρε, έχουμε στα χέρια μας μια αρκετά ισορροπημένη και αντικειμενική έκθεση και θα ήθελα να ευχαριστήσω όλους τους συναδέλφους οι οποίοι συνέβαλαν σε αυτό. " έκθεση είναι εξαιρετικής σημασίας για το μέλλον και τη διαδικασία ολοκλήρωσης της ΕΕ.
<P>
" Πρώην Γιουγκοσλαβική Δημοκρατία της Μακεδονίας είναι υποψήφια χώρα από το 2005 και τώρα, για δεύτερη φορά, η Επιτροπή έχει προτείνει την έναρξη των διαπραγματεύσεων. Στηρίζουμε αυτήν την πρόταση και η έκθεση καλεί εκ νέου το Συμβούλιο να ξεκινήσει άμεσα τις διαπραγματεύσεις. Πιστεύω ότι πρόκειται για μια επίκαιρη έκκληση. " ΠΓΔΜ χρειάζεται την ευρωπαϊκή ατζέντα ως κίνητρο για θετικές αλλαγές στο μέλλον.
<P>
Ωστόσο, δεν θα πρέπει να προβαίνουμε σε υποχωρήσεις όσον αφορά την ΠΓΔΜ, αλλά πρέπει να ενθαρρύνουμε τους πολιτικούς της να προοδεύσουν και να εργαστούν για την ευρωπαϊκή ατζέντα. " χώρα πρόσφατα διήλθε πολιτική κρίση, με το μεγαλύτερο μέρος της αντιπολίτευσης να μποϊκοτάρει το κοινοβούλιο. Δεν είναι αυτός ο τρόπος διεξαγωγής του πολιτικού διαλόγου. Οι πολιτικές αντιθέσεις πρέπει να αντιμετωπίζονται με τον διάλογο βάσει δημοκρατικών θεσμών οι οποίοι δημιουργούνται γι' αυτόν τον σκοπό. Ως εκ τούτου, ελπίζω ότι οι πρόωρες εκλογές που ανακηρύχθηκαν για τον Ιούνιο του 2011 θα συμβάλουν στη διευθέτηση της κατάστασης. Θα πρέπει να είναι διαφανείς, ελεύθερες και δίκαιες και θα πρέπει να διεξαχθούν σύμφωνα με τα εφαρμοστέα διεθνή πρότυπα και με τη συμμετοχή όλων των πολιτικών κομμάτων.
<P>
Το ζήτημα της περιφερειακής συνεργασίας και των γειτονικών σχέσεων είναι ιδιαιτέρως σημαντικό για την ΠΓΔΜ και τους γείτονές της. Ελπίζω ότι το κύριο ζήτημα το οποίο καθυστερεί την έναρξη διαπραγματεύσεων της χώρας θα επιλυθεί σύντομα. Συμπερασματικά, επιτρέψτε μου να αναφέρω ότι ως πολιτικοί πρέπει να ενισχύσουμε το όραμα και την προοπτική στην περιοχή. Είναι καθήκον και υποχρέωσή μας να ενθαρρύνουμε θετικές αλλαγές σε αυτήν τη χώρα.
<SPEAKER ID="627" NAME="Norica Nicolai" LANGUAGE="RO">
Κύριε Πρόεδρε, συμπλέοντας με το όραμα της διεύρυνσης, η Ομάδα της Συμμαχίας Φιλελευθέρων και Δημοκρατών για την Ευρώπη στηρίζει την άμεση έναρξη των ενταξιακών διαπραγματεύσεων. Κύριε Πρόεδρε, δεν θα ήθελα και η ΠΓΔΜ να συμπεριληφθεί μαζί με την Τουρκία στις χώρες οι οποίες, για να παραφράσω τον Ταλλεϋράνδο, χορεύουν αντί να προχωρούν προς τις ευρωπαϊκές προσδοκίες τους.
<P>
Παρόλο που αυτή η έκθεση -και πρέπει να ευχαριστήσω τον πρώην εισηγητή, κ. Thaler, για την ισορροπία και την αντικειμενικότητα που επέδειξε στην κατάρτισή της- καταλήγει στο συμπέρασμα ότι η κατάσταση στην ΠΓΔΜ έχει βελτιωθεί από πολλές απόψεις, πιστεύω ότι η έναρξη των διαπραγματεύσεων θα αποτελέσει λύση η οποία θα βοηθήσει στην επιτάχυνση των μεταρρυθμίσεων, θα δημιουργήσει ένα δημοκρατικό πλαίσιο και μια πραγματική ευκαιρία προκειμένου να καταστεί αυτή η χώρα κράτος μέλος της Ευρωπαϊκής Ένωσης.
<P>
Είναι ειρωνικό το ότι ο πληθυσμός αυτής της χώρας, σε αντίθεση με τον πληθυσμό της Ισλανδίας, ενθαρρύνεται να ενστερνιστεί τις ευρωπαϊκές αρχές. Στη δεύτερη περίπτωση, ο αριθμός των ατόμων που ενδιαφέρονται να ενστερνιστούν αυτές τις αξίες μας είναι πολύ μικρός. Από την άλλη πλευρά, στην ΠΓΔΜ η αξιολόγηση της επίδοσης της πολιτικής ηγεσίας δεν είναι ευνοϊκή. Δεν πιστεύω ότι πρέπει να δοθεί προτεραιότητα σε αυτήν την αξιολόγηση.
<SPEAKER ID="628" NAME="Marije Cornelissen" LANGUAGE="EN">
Κύριε Πρόεδρε, η Επιτροπή Εξωτερικών Υποθέσεων κατέθεσε μια ικανοποιητική και ισορροπημένη έκθεση για την πρόοδο της ΠΓΔΜ και εμείς ως Πράσινοι θα τη στηρίξουμε με χαρά. Αφενός επικρίνει τις αρχές της ΠΓΔΜ, ακόμη περισσότερο από ό,τι πέρυσι. Πρέπει να καταβάλουν προσπάθειες για πολιτική σταθερότητα, πρέπει να σταματήσουν τις προκλήσεις έναντι των εθνοτικών μη πλειονοτήτων και των γειτόνων και πρέπει να εγγυηθούν την ελευθερία των μέσων ενημέρωσης και της έκφρασης. Αφετέρου, αναμφίβολα ζητεί την έναρξη των διαπραγματεύσεων. " χώρα συμμορφώνεται προς τα κριτήρια και το αξίζει αυτό.
<P>
Θα ήθελα η Ελλάδα να σεβόταν τη γνωμοδότηση της Επιτροπής και του Κοινοβουλίου και να σταματήσει να εμποδίζει τη διαδικασία ένταξης. Μπορεί πάντα να φρενάρει την τελική απόφαση, εάν το επιθυμεί πραγματικά. Ελπίζω ειλικρινά ότι η ΠΓΔΜ θα συνεχίσει να καταβάλει προσπάθειες ώστε να καταστεί μια ώριμη ευρωπαϊκή δημοκρατία, ανεξάρτητα από το τι πράττει η Ελλάδα. Ο ενταξιακός διάλογος τον οποίο μόλις ανέφερε ο Επίτροπος Füle ακούγεται πολλά υποσχόμενος εν προκειμένω. " μεταρρύθμιση είναι σε κάθε περίπτωση θετική.
<SPEAKER ID="629" NAME="Charles Tannock" LANGUAGE="EN">
Κύριε Πρόεδρε, φέτος γιορτάζουμε 30 έτη από τότε που η χώρα σας, η Ελλάδα, έγινε μέλος της ΕΕ. Ως δηλωμένος φιλέλληνας, πιστεύω ότι η Ελλάδα έχει συμβάλει σημαντικά στην Ένωσή μας. Έχει κερδίσει και πολλά. Δεν μπορώ, λοιπόν, εγώ και πολλοί άλλοι στη χώρα μου να κατανοήσουμε γιατί η Ελλάδα συνεχίζει να αρνείται τα ίδια πλεονεκτήματα στη γείτονά της, την ΠΓΔΜ, απλώς και μόνο λόγω της ονομασίας.
<P>
Έχει έρθει η στιγμή και άλλα κράτη μέλη να κρατήσουν αυστηρότερη στάση έναντι της Ελλάδας σε αυτό το θέμα. " Ελλάδα, έχοντας λάβει ένα τεράστιο πακέτο αναχρηματοδότησης του χρέους από την ΕΕ για την αποτροπή της κατάρρευσης της οικονομίας της που βασίζεται στο ευρώ, δεν μπορεί πλέον να κρατά όμηρο ολόκληρη τη διαδικασία διεύρυνσης με τη γείτονα χώρα της. " ΠΓΔΜ ως υποψήφια χώρα έχει περιμένει πολύ και υπομονετικά για την έναρξη των ενταξιακών διαπραγματεύσεων. Θα ήταν καταστροφικό αυτήν τη στιγμή αν οι συνεχιζόμενες καθυστερήσεις οδηγούσαν την ΠΓΔΜ στην εσωστρέφεια και την εγκατάλειψη των φιλοδοξιών της για ένταξη στην ΕΕ και το NATO.
<P>
Πρόκειται για πραγματικό κίνδυνο, δεδομένης της εύθραυστης εσωτερικής πολιτικής κατάστασης της ΠΓΔΜ και των επερχόμενων εκλογών της. Πρέπει να αποστείλουμε ένα ηχηρό μήνυμα προκειμένου να στηρίξουμε τις δυνάμεις μεταρρύθμισης και προόδου στην ΠΓΔΜ. Αν δεν το καταφέρουμε αυτό, θα υπάρξει αρνητικός αντίκτυπος σε όλα τα Δυτικά Βαλκάνια, μια περιοχή όπου η ένταξη στην ΕΕ αποτελεί το συνδετικό υλικό μεταξύ αυτών των ταραγμένων χωρών.
<SPEAKER ID="630" NAME="Νικόλαος Χουντής">
εξ ονόματος της ομάδας GUE/NGL. - Κύριε Πρόεδρε, είμαστε υπέρ της διεύρυνσης της Ευρωπαϊκής Ένωσης με όλες τις χώρες των Βαλκανίων, εφόσον αυτές το επιθυμούν. Όμως, από την μέχρι τώρα πορεία της διεύρυνσης, θα ήθελα να τονίσω ότι η συνεργασία με τις χώρες αυτές, αλλά και η διαδικασία ένταξης - και μάλιστα σε συνθήκες οικονομικής κρίσης - θα πρέπει να συνεισφέρει στην αειφόρα ανάπτυξη, στην οικονομική και κοινωνική ευημερία των πολιτών, και των χωρών της διεύρυνσης και της Ένωσης, και όχι στην επιβολή οικονομικών πολιτικών που βυθίζουν τις χώρες στην ύφεση, που αυξάνουν την ανεργία και περικόπτουν τα κοινωνικά δικαιώματα. Επίσης κύριε Επίτροπε, πιστεύω πως η διαδικασία ένταξης θα πρέπει να γίνει με σεβασμό στο διεθνές δίκαιο και στις διεθνείς διαδικασίες, στην προκειμένη περίπτωση με σεβασμό και υποστήριξη της διαδικασίας εξεύρεσης κοινά αποδεκτής λύσης στο θέμα της ονομασίας, υπό την αιγίδα του Ο"Ε.
<P>
Το θέμα είναι σημαντικό και πρέπει να λυθεί πριν ξεκινήσουν οι ενταξιακές διαπραγματεύσεις. Οι πολιτικές δυνάμεις της FYROM πρέπει να κάνουν τα αναγκαία βήματα και να αποφεύγουν πρακτικές και ρητορεία που οξύνουν το πρόβλημα. Σε αυτό το σημείο θα κριθεί η πολιτική τους βούληση, αν επιθυμούν ενταξιακή διαδικασία, και όχι σε αποστολές στρατιωτικού τύπου όπως το Αφγανιστάν, που για άλλη μια φορά η έκθεση το θεωρεί προσόν αυτής της χώρας.
<SPEAKER ID="631" NAME="Νικόλαος Σαλαβράκος">
εξ ονόματος της ομάδας EFD. - Κύριε Πρόεδρε, ο κ. Zoran Thaler, εισηγητής της εκθέσεως για την FYROM, δεν είναι πια μαζί μας μετά τις γνωστές, σοβαρές καταγγελίες της Sunday Times. Κατ' εμέ, απολαμβάνει το τεκμήριο αθωότητας. Υπό το πρίσμα όμως των καταγγελιών εναντίον του, η παρούσα έκθεση για την FYROM δεν απολαμβάνει του τεκμηρίου της αξιοπιστίας. Με επιστολή μου προς τον κύριο Πρόεδρο του Σώματος, στις 22 Μαρτίου ζήτησα να μην εισαχθεί προς ψήφιση η έκθεση, μέχρις ότου βγουν τα πορίσματα των ερευνών σχετικά με το φάκελο που άνοιξε για τη συνδιαλλαγή.
<P>
Καλώ λοιπόν, κάθε ευρωβουλευτή να απέχει από αυτή την ψηφοφορία για να διατηρηθεί η ακεραιότητα και η αξιοπιστία του Σώματος. Εγώ, προσωπικά, θα το πράξω. Παρά ταύτα, σε κάθε περίπτωση υποχρεούμαι να σχολιάσω ότι : δεν συμφωνώ με τις θέσεις της κ. Győri, θεωρώ όμως ρεαλιστικές τις απόψεις του κ.Füle και του αναπληρωτή εισηγητή.
<P>
Επισημαίνουν, ότι η χώρα βρίσκεται στο έλεος της διαφθοράς, χωρίς κανένα σχέδιο στον ορίζοντα, και οι σχέσεις μεταξύ των διαφόρων εθνοτήτων, αλλά και η διένεξη με την Ελλάδα στο θέμα του ονόματος παραμένει. Επομένως, πρέπει να ληφθεί υπόψη, σοβαρά, το σημείο αυτό της εκθέσεως.
<SPEAKER ID="632" NAME="Dimitar Stoyanov" AFFILIATION="NI">
(BG) Κύριε Πρόεδρε, θα συμφωνήσω, ως έναν βαθμό, με τις δηλώσεις του Επιτρόπου Füle, δηλαδή ότι μπορούμε να δούμε απτή πρόοδο στην εξέλιξη της ΠΓΔΜ στην πορεία της προς την Ευρωπαϊκή Ένωση. Εντούτοις, παραμένουν επίσης πολλά ανεπίλυτα προβλήματα.
<P>
Για παράδειγμα, η υπόθεση σχετικά με την καταχώριση της βουλγαρικής μη κυβερνητικής οργάνωσης "RADKO" εκκρεμεί επί σειρά ετών ενώπιον του Ανώτατου Δικαστηρίου της Πρώην Γιουγκοσλαβικής Δημοκρατίας της Μακεδονίας. Λόγω αυτής της καταχώρισης και της απόρριψής της, για να είμαστε ακριβείς, η "RADKO" κέρδισε μια υπόθεση εδώ στο κτίριο του Ευρωπαϊκού Δικαστηρίου Ανθρωπίνων Δικαιωμάτων, πολύ κοντά στο Κοινοβούλιό μας, για την οποία η ΠΓΔΜ καταδικάστηκε.
<P>
Όσοι θεωρούν τους εαυτούς τους Βούλγαρους, τους οποίους θα αναφέρω ως "βουλγαρική εθνοτική ομάδα" για λόγους ευκολίας, παρότι αυτός δεν είναι ο ακριβής ορισμός, εξακολουθούν να αποτελούν τη μοναδική εθνοτική ομάδα στην ΠΓΔΜ χωρίς καταχωρημένο πολιτικό κόμμα. Αυτό οφείλεται στην καταπίεση η οποία συνεχίζεται επί 20 έτη κατά όλων όσων δηλώνουν ότι θεωρούν τους εαυτούς τους Βούλγαρους. " κατάσταση αυτή έχει φτάσει στο σημείο αυτοί οι άνθρωποι να μην επιθυμούν πλέον να σχηματίσουν πολιτικό κόμμα όπως όλες οι άλλες εθνοτικές ομάδες στην ΠΓΔΜ.
<P>
Θεωρώ ότι αυτά τα ζητήματα είναι ζωτικής σημασίας και πρέπει να επιλυθούν, διότι εντάσσονται στα πολιτικά κριτήρια τα οποία, κατά την άποψή μου -και θα διαφωνήσω επ' αυτού με τον Επίτροπο- δεν πληροί η ΠΓΔΜ. Μέχρι την επίλυση αυτών των προβλημάτων, δεν είναι δυνατή η έναρξη οποιασδήποτε νέας φάσης των διαπραγματεύσεων για την ένταξη της ΠΓΔΜ στην Ευρωπαϊκή Ένωση.
<SPEAKER ID="633" NAME="Μαριέττα Γιαννάκου" AFFILIATION="PPE">
Κύριε Πρόεδρε, άκουσα τον Επίτροπο, άλλωστε η έκθεση της Επιτροπής αυτή τη φορά είναι πολύ περισσότερο επικριτική από την προηγούμενη και όλοι γνωρίζουμε την εσωτερική κατάσταση της χώρας. Παρόλα αυτά, άκουσα συναδέλφους με πρωτοφανείς θεωρίες. Δηλαδή, ότι επειδή η Ελλάδα βρίσκεται σε οικονομική κρίση, θα πρέπει να λέει ναι σε ό,τι θέλουν οι άλλοι. Θέλω να σημειώσω προς τους συναδέλφους, ότι όσο και αν βρίσκεται η Ελλάδα σε οικονομική κρίση, καμία κυβέρνηση δεν θα δεχθεί να συμφωνήσει στο Συμβούλιο για την έναρξη των διαπραγματεύσεων και η απόδειξη της καλοπιστίας της Ελλάδας έχει φανεί, όταν δέχθηκε να είναι υποψήφια χώρα, η χώρα αυτή.
<P>
Επομένως, ή θα λυθεί το ζήτημα που αφορά στο όνομα, πίσω από το οποίο κρύβεται η προπαγάνδα και η προσπάθεια αρχαιοποίησης της σημερινής πολιτικής κατάστασης, ή δεν πρόκειται ν' αρχίσουν διαπραγματεύσεις και καμία ελληνική κυβέρνηση δεν πρόκειται να συμφωνήσει σχετικά. Επίσης, θέλω να πω στους συναδέλφους, ότι υπάρχουν πολλές χώρες που έχουν εμποδίσει άλλες χώρες - επί μακρό χρονικό διάστημα - να γίνουν μέλη της Ένωσης. Δεν μπορεί λοιπόν να κατηγορείται η Ελλάδα γιατί χρησιμοποιεί στο Συμβούλιο ένα απόλυτο δικαίωμά της, το οποίο προκύπτει από τις Συνθήκες
<SPEAKER ID="634" NAME="Hannes Swoboda" AFFILIATION="S&amp;D">
(DE) Κύριε Πρόεδρε, κυρία Győri, κύριε Füle, ήμουν από τους πρώτους ή ίσως ο πρώτος εισηγητής για την ΠΓΔΜ σε αυτό το Σώμα και βλέπω με λύπη το πώς εξελίχθηκε ή δεν εξελίχθηκε η κατάσταση. Μετά από αυτό, έγινα εισηγητής για την Κροατία και εκεί η διαφορά είναι σαφής. " Κροατία είχε προβλήματα με τους γείτονές της, συμπεριλαμβανομένης της Σλοβενίας, αλλά η Κροατία κατέβαλε προσπάθειες για την επίλυση των προβλημάτων. Εάν η ΠΓΔΜ δεν καταβάλει επαρκείς προσπάθειες για την επίλυση των δυσκολιών της, μολονότι δεν επιθυμώ να κατηγορήσω μόνο τη μία πλευρά, τότε αυτό είναι τουλάχιστον πρόβλημα της ΠΓΔΜ. Ας είμαστε ειλικρινείς. Δεν μπορείτε να ενισχύσετε το αίσθημα ταυτότητας στη χώρα σας ανυψώνοντας άγαλμα του Μεγάλου Αλεξάνδρου σε κάθε πλατεία ή δίνοντας στο αεροδρόμιο σας το όνομα του Μεγάλου Αλεξάνδρου. Πρέπει να επιδείξετε ενδιαφέρον για την επίλυση των προβλημάτων.
<P>
Γιατί είναι σημαντικό αυτό το ενδιαφέρον; Ο κ. Füle αναφέρθηκε στη συμφωνία πλαίσιο της Οχρίδας, η οποία αποτέλεσε σημαντική πρόοδο. Εντούτοις, όσο λιγότερες προσπάθειες καταβάλλει η χώρα και η κυβέρνηση για την εφαρμογή εσωτερικών μεταρρυθμίσεων και την εξεύρεση λύσης από κοινού με την Ελλάδα, τόσο περισσότερο ο αλβανικός πληθυσμός της χώρας θα δηλώνει: "Τι κάνουμε σε αυτήν τη χώρα, εάν πραγματικά δεν έχουμε καμία προοπτική ένταξης στην Ευρωπαϊκή Ένωση"; Για τον λόγο αυτό,ν είναι σημαντικό η ΠΓΔΜ να συνεργαστεί με την Ελλάδα για την επίλυση του προβλήματος.
<SPEAKER ID="635" NAME="Andrey Kovatchev" AFFILIATION="PPE">
(BG) Κύριε Πρόεδρε, κυρία Győri, κύριε Επίτροπε, κι εγώ θα ήθελα να ευχαριστήσω τον κ. Vigenin για την εξαιρετική παρουσίαση αυτής της έκθεσης. " πολιτική βούληση της Ευρωπαϊκής Ένωσης είναι η ταχεία και επιτυχής ένταξη όλων των χωρών των δυτικών Βαλκανίων στην Ευρωπαϊκή Ένωση και η πλήρης ένταξη στη ευρωπαϊκή οικογένεια.
<P>
Τα προβλήματα τα οποία έχουν ιστορικά συσσωρευτεί, ειδικά στα Βαλκάνια, μπορούν να ξεπεραστούν μόνο μέσω της ευρωπαϊκής ολοκλήρωσης. Αυτό θα επέτρεπε τη μετατροπή των συνόρων σε αυτό το τμήμα της Ευρώπης από διαχωριστικό σημείο σε σημείο ενότητας, όπως για παράδειγμα ισχύει με τη Γαλλία και τη Γερμανία.
<P>
Το ψήφισμα λαμβάνει υπόψη και επικροτεί την πρόοδο που έχει σημειώσει αυτή η χώρα, ιδίως στον οικονομικό τομέα. Ωστόσο, τονίζει ότι η χώρα πρέπει να διανύσει και το υπόλοιπο τμήμα της πορείας προς την πλήρη ένταξη.
<P>
Το ψήφισμα αναφέρει και προβληματικούς τομείς. Πρόκειται για τις πολιτικές και διεθνοτικές σχέσεις, τις σχέσεις καλής γειτονίας, την ελευθερία των μέσων μαζικής ενημέρωσης και τα δικαιώματα όλων των πολιτών, ανεξαρτήτως της δεδηλωμένης εθνικής καταγωγής τους. Ιδίως όσοι δηλώνουν ανοικτά τη βουλγαρική εθνική καταγωγή τους υπόκεινται ορισμένες φορές σε διακρίσεις.
<P>
Το ψήφισμα αναφέρει και τη σημασία της διατήρησης της πολιτισμικής και ιστορικής κληρονομιάς, η οποία είναι σημαντική ευρωπαϊκή αξία. Είναι θετικό το γεγονός ότι αυτό το ψήφισμα αναφέρει ρητά την κατάσταση σχετικά με τα εθνοτικά βουλγαρικά πολιτιστικά μνημεία στην ΠΓΔΜ. " εμπιστοσύνη οικοδομείται μέσω του σεβασμού των ιστορικών γεγονότων και όχι μέσω προκλητικής, άσκοπης χειραγώγησης και διαστρέβλωσης της αλήθειας.
<P>
Ειλικρινά επιθυμώ οι πολίτες της ΠΓΔΜ να υπερβούν γρήγορα τα προβλήματά του παρελθόντος ώστε να μπορέσουμε να τους καλωσορίσουμε ως πλήρη μέλη της Ευρωπαϊκής Ένωσης. Ωστόσο, αυτή η διαδικασία υπέρβασης των προβλημάτων επιτυγχάνεται μέσω της πολιτικής βούλησης διάρρηξης των δεσμών με ανθρώπους που υπηρέτησαν στις μυστικές υπηρεσίες της πρώην κομμουνιστικής Γιουγκοσλαβίας, διείσδυσαν και συμμετείχαν σε προκλητικές πράξεις στην πολιτική, οικονομική και κοινωνική ζωή της ΠΓΔΜ, καθώς και στα μέσα μαζικής ενημέρωσης της χώρας, όπως συνέβη, βεβαίως, και σε άλλες χώρες της Ανατολικής Ευρώπης.
<SPEAKER ID="636" NAME="Μαρία-Ελένη Κοππά" AFFILIATION="S&amp;D">
Κύριε Πρόεδρε, πριν λίγες μέρες η κυβέρνηση του κ. Gruevski προκήρυξε πρόωρες εκλογές. Εν μέσω κατακραυγής για την παραβίαση της ανεξαρτησίας του Τύπου, της ανεξαρτησίας της δικαιοσύνης αλλά και του σχεδίου αστικής ανάπλασης "Σκόπια 2014", σε μία περίοδο που ο πολιτικός διάλογος έχει σταματήσει, ο κ. Gruevski επιχειρεί μια φυγή προς τα εμπρός.
<P>
Αν σ' αυτό το δυσμενές εσωτερικό περιβάλλον, προστεθεί και το άλυτο ζήτημα του ονόματος, η ευρωπαϊκή προοπτική της χώρας δοκιμάζεται σοβαρά. " ελληνική κυβέρνηση είχε αποδείξει επανειλημμένα ότι επιθυμεί να κλείσει οριστικά αυτό το κεφάλαιο, πολλαπλασιάζοντας τις διμερείς επαφές σε επίπεδο Πρωθυπουργών. Δυστυχώς, έως τώρα τίποτα το θετικό δεν προέκυψε και όχι με ελληνική ευθύνη.
<P>
Μέσα σ' αυτό το πλαίσιο ο κ. Gruevski, παίζοντας προεκλογικά παιχνίδια, προσπαθεί να πείσει τη διεθνή κοινή γνώμη ότι η Ελλάδα είναι αυτή που επινοεί νέα δεδομένα στο ζήτημα του ονόματος, βάζοντας έτσι συνεχώς εμπόδια στην επίλυση της διαφοράς. " ευθύνη για το ευρωπαϊκό μέλλον της χώρας είναι στα χέρια της κυβέρνησης των Σκοπίων και αυτή καλείται να αναλάβει τις ευθύνες της.
<SPEAKER ID="637" NAME="Anna Ibrisagic" AFFILIATION="PPE">
(SV) Κύριε Πρόεδρε, επειδή έχω μόνο ένα λεπτό στη διάθεσή μου, θα επισημάνω μόνο ένα πράγμα. Αυτό που διδαχθήκαμε μέχρι στιγμής από τη διεύρυνση είναι ότι οι πραγματικές μεταρρυθμίσεις ξεκινούν μόνο με την έναρξη των διαπραγματεύσεων. Δεν ισχύει ότι αύριο, μόλις ξεκινήσουμε τις διαπραγματεύσεις με την ΠΓΔΜ, θα ολοκληρώσουμε και αυτήν τη διαδικασία. Αυτό είναι μόνο η αρχή.
<P>
Στη συνέχεια, θα υπάρξουν πολλές ευκαιρίες για να τεθούν εμπόδια στη χώρα, εάν η Ελλάδα το επιθυμεί, αλλά η δημιουργία εμποδίων στη χώρα αυτήν τη στιγμή σε αυτήν την κατάσταση και τη συγκεκριμένη γεωγραφική θέση της χώρας είναι εντελώς ανεύθυνη. " ΠΓΔΜ βρίσκεται σε πολύ ευαίσθητη θέση. Εάν θέλαμε να κάνουμε αυτήν τη χώρα να περιμένει ακόμη περισσότερο, θα αποστέλλαμε λανθασμένα μηνύματα. Αυτό θα συνέβαλε μόνο στην αύξηση του εθνικισμού και θα ενίσχυε τις πολύ αρνητικές δυνάμεις τις οποίες θέλουμε να καταπολεμήσουμε μέσω της διεύρυνσης.
<SPEAKER ID="638" NAME="Anna Záborská" AFFILIATION="PPE">
(SK) Κύριε Πρόεδρε, στο ταξίδι από το Στρασβούργο προς τις Βρυξέλλες, διασχίζουμε δύο φορές το Λουξεμβούργο. Πρώτα, μέσω του κυρίαρχου κράτους του Λουξεμβούργου και έπειτα μέσω της βελγικής περιοχής με την ίδια ονομασία. Εάν οι Βέλγοι είχαν ακολουθήσει τη λογική των Ελλήνων κατά την ίδρυση της ΕΕ, σήμερα η ΕΕ δεν θα υπήρχε.
<P>
" ΠΓΔΜ είναι έτοιμη να ξεκινήσει συνομιλίες για την ένταξη στην ΕΕ. Εντούτοις, εάν θέλουμε να συνεχίσουμε τη δημοκρατική πορεία, θα χρειαστεί η βοήθεια και η αλληλεγγύη μας, ακριβώς όπως την χρειάστηκε πρόσφατα η Ελλάδα. Σέβομαι πλήρως το δικαίωμα βέτο κάθε κράτους μέλους όταν πρόκειται για την αποδοχή νέων μελών. Θα ήθελα να καλέσω τους βουλευτές από την Ελλάδα, ωστόσο, να επιδείξουν καλή θέληση και να στηρίξουν όχι μόνο αυτήν την έκθεση αλλά και την τροπολογία, η οποία επαναφέρει στο κείμενο την αναφορά στη μακεδονική γλώσσα ως μία εκ των επίσημων γλωσσών.
<SPEAKER ID="639" NAME="László Tőkés" AFFILIATION="PPE">
(HU) Κύριε Πρόεδρε, τα επιτεύγματα της ΠΓΔΜ σχετικά με την ευρωπαϊκή ολοκλήρωση είχαν ήδη εκτιμηθεί στο πλαίσιο της έκθεσης του περσινού Φεβρουαρίου για τη χώρα. " σχετική απόφαση του Ευρωπαϊκού Κοινοβουλίου ζήτησε εκ νέου τη διευθέτηση του ζητήματος της ονομασίας και την άμεση έναρξη των ενταξιακών διαπραγματεύσεων. Θεωρώ απαράδεκτο και κατάφωρα σκανδαλώδες το γεγονός ότι δεν έχει πραγματοποιηθεί καμία ουσιαστική πρόοδος, εν προκειμένω, ούτε κατά το προηγούμενο έτος. Αυτό υπονομεύει την αξιοπιστία της ίδιας της ΕΕ. " ΕΕ, καθώς και η ουγγρική Προεδρία, περιλαμβάνει την ένταξη των χωρών των Βαλκανίων, συμπεριλαμβανομένης της Κροατίας και της ΠΓΔΜ, μεταξύ των προτεραιοτήτων της. Ζητώ από το Κοινοβούλιο, το Συμβούλιο και την Επιτροπή να στηρίξουν, ανεξάρτητα από την ονομασία της χώρας, την έναρξη των ενταξιακών διαπραγματεύσεων με την ΠΓΔΜ το συντομότερο δυνατόν.
<SPEAKER ID="640" NAME="Csaba Sándor Tabajdi" AFFILIATION="S&amp;D">
(HU) Κύριε Πρόεδρε, συμφωνώ με όσους επισημαίνουν την κοινή ευθύνη. " Ευρωπαϊκή Ένωση, το Ευρωπαϊκό Συμβούλιο ευθύνονται για την ολιγωρία σχετικά με τις ενταξιακές διαπραγματεύσεις και, συνεπώς, αποστερούνται ένα από τα σημαντικότερα εργαλεία τους, δηλαδή τη σταθερότητα της περιοχής. Εξίσου ευθύνεται και η ηγεσία της ΠΓΔΜ η οποία πιστεύει ότι, εάν οι ενταξιακές διαπραγματεύσεις δεν ξεκινήσουν, δεν χρειάζεται να συνεχίσει τις μεταρρυθμίσεις που αναφέρθηκαν από την υπουργό κ. Győri και τον Επίτροπο Füle. Όσον αφορά την ονομασία, πρέπει να δηλώσω ότι ως πολίτης της Κεντρικής Ευρώπης, της Ουγγαρίας, θεωρώ αυτήν τη διαμάχη μεταξύ Ελλάδας και ΠΓΔΜ εξαιρετικά παράλογη. Θεωρώ την έλλειψη ευελιξίας και των δύο πλευρών απαράδεκτη. Αναρωτιέμαι πώς θα είχε αντιδράσει η Ευρωπαϊκή Ένωση εάν, για παράδειγμα, η Ουγγαρία είχε ενστάσεις ως προς την ένταξη της Ρουμανίας το 2007. Δεν υπήρξε ο παραμικρός κίνδυνος να συμβεί αυτό στην Ουγγαρία και, συνεπώς, ζητώ και από τις δύο πλευρές να επιδείξουν λογική αυτοσυγκράτηση.
<SPEAKER ID="641" NAME="Katarína Neveďalová" AFFILIATION="S&amp;D">
(SK) Κύριε Πρόεδρε, δεν μπορούμε να αρνηθούμε ότι η ΠΓΔΜ έχει σημειώσει σημαντική πρόοδο το τελευταίο έτος. Ωστόσο, εξακολουθεί να υπάρχει περιθώριο βελτίωσης σε βασικούς τομείς. Κατά την άποψή μου, οι πιο σημαντικές απαιτήσεις είναι η διασφάλιση της ανεξαρτησίας της δικαστικής εξουσίας, ο βαθμός ελευθερίας της έκφρασης των μέσων μαζικής ενημέρωσης, η ισχυρότερη κοινωνία των πολιτών και ο καλύτερος πολιτικός διάλογος.
<P>
Το γραφείο του διαμεσολαβητή είχε σημαντικά αυξημένο έργο το περασμένο έτος, αλλά ο αριθμός των συστάσεών του οι οποίες έγιναν αποδεκτές από τη δημόσια διοίκηση μειώθηκε. Ως εκ τούτου, συμφωνώ με την άποψη της Επιτροπής ότι η θέση του διαμεσολαβητή πρέπει να ενισχυθεί.
<P>
Ωστόσο, επικροτώ την επιτυχία στον τομέα της βελτίωσης της προστασίας των μειονοτήτων και των πολιτισμικών δικαιωμάτων. " ΠΓΔΜ έχει μειώσει σημαντικά τον αριθμό των Ρομά χωρίς προσωπικά έγγραφα. Δυστυχώς, οι συνθήκες διαβίωσής τους παραμένουν άθλιες και οι ίδιοι συνεχίζουν να αντιμετωπίζουν διακρίσεις. Όπως όλοι γνωρίζουμε, πρόκειται για ζήτημα το οποίο δεν ισχύει μόνο στην ΠΓΔΜ. " κατάσταση των Ρομά μάς επιβεβαιώνει όλο και περισσότερο ότι πρόκειται για πανευρωπαϊκό πρόβλημα.
<P>
Παρά τα προβλήματα, η ΠΓΔΜ παραμένει μια σταθερή χώρα στην περιοχή, έχει καλές σχέσεις με τις γειτονικές χώρες και πιστεύω ότι βρίσκεται σε καλό δρόμο όσον αφορά την ένταξή της στην ΕΕ.
<SPEAKER ID="642" NAME="Jaroslav Paška" AFFILIATION="EFD">
(SK) Κύριε Πρόεδρε, η Πρώην Γιουγκοσλαβική Δημοκρατία της Μακεδονίας ενδιαφέρεται εδώ και καιρό να ενταχθεί στην ΕΕ. Σύμφωνα με τις διαθέσιμες πληροφορίες, η χώρα είναι πλέον έτοιμη να ξεκινήσεις ενταξιακές συνομιλίες, διότι εκπληρώνει με επιτυχία τα απαιτούμενα πολιτικά κριτήρια, επιτυγχάνοντας πρόοδο στη μεταρρύθμιση της δημόσιας διοίκησης, της δικαστικής εξουσίας και των αστυνομικών δυνάμεων. Το πολιτικό σύστημα φαίνεται σταθερό, τα πολιτικά κόμματα επικοινωνούν μεταξύ τους και η θέση των μειονοτήτων έχει, επίσης, βελτιωθεί. Ενδεχομένως να εξακολουθούν να εγείρονται συγκεκριμένες επιφυλάξεις όσον αφορά την ανεξαρτησία της δικαστικής εξουσίας, την καταπολέμηση της διαφθοράς και την ελευθερία της έκφρασης στα μέσα μαζικής ενημέρωσης, οι οποίες έχουν αρνητικό αντίκτυπο στο επιχειρηματικό περιβάλλον και στην εισροή ξένων κεφαλαίων.
<P>
Ωστόσο, έχει επιτευχθεί πρόοδος στον τομέα της εναρμόνισης των νόμων και των πολιτικών, ιδίως όσον αφορά την ελεύθερη κυκλοφορία εμπορευμάτων, τον νόμο για τις εμπορικές επιχειρήσεις και τις χρηματοπιστωτικές υπηρεσίες, καθώς και τη δικαιοσύνη, την ελευθερία και την ασφάλεια. Συνεπώς, είμαι βέβαιος ότι οι πολίτες της Πρώην Γιουγκοσλαβικής Δημοκρατίας της Μακεδονίας ορθώς αναμένουν ότι η ελεύθερη Ευρώπη θα τους τείνει χείρα φιλίας. Ας αποκτήσουμε την εμπιστοσύνη για να τους ανοίξουμε τις πόρτες της Ευρωπαϊκής Ένωσης.
<SPEAKER ID="643" NAME="Γεώργιος Κουμουτσάκος" AFFILIATION="PPE">
Κύριε Πρόεδρε, στην αίθουσα αυτή όλοι υποστηρίζουμε την ευρωπαϊκή προοπτική της Πρώην Γιουγκοσλαβικής Δημοκρατίας της Μακεδονίας. Επιθυμούμε επίσης, με πρώτους τους Έλληνες ευρωβουλευτές, την επίλυση του γνωστού ζητήματος της ονομασίας της χώρας αυτής.
<P>
Πρόκειται για δύο στόχους που εκ των πραγμάτων είναι στενά συνδεδεμένοι και όχι παράλληλοι, κύριε Επίτροπε. Πιστεύετε, όμως, κύριες και κύριο συνάδελφοι, ότι αυτοί οι δύο αλληλένδετοι στόχοι θα επιτευχθούν, εάν αύριο υποστηρίξουμε την άμεση έναρξη ενταξιακών διαπραγματεύσεων της χώρας αυτής με την Ευρωπαϊκή Ένωση; Σας διαβεβαιώνω ότι θα φέρουν το ακριβώς αντίθετο αποτέλεσμα: θα δώσουμε κίνητρο για μεγαλύτερη αδιαλλαξία στην κυβέρνηση Gruevski, επομένως θα οδηγήσουμε σε παράταση του αδιεξόδου των διαπραγματεύσεων για το όνομα και κατά συνέπεια, σε περαιτέρω πάγωμα της ενταξιακής προοπτικής αυτής της χώρας.
<P>
Θα είναι λοιπόν - εάν υιοθετήσουμε την έκθεση αύριο - ένα λάθος μήνυμα, μία λάθος πολιτική και μία λάθος κίνηση, και γι' αυτό το λόγο θα καταψηφίσω αύριο την έκθεση.
<SPEAKER ID="644" NAME="Bernd Posselt" AFFILIATION="PPE">
(DE) Κύριε Πρόεδρε, όπως και ο κ. Swoboda, θα ήθελα να συγκρίνω την Κροατία και την ΠΓΔΜ. Και οι δύο χώρες έχουν παραδειγματικό ιστορικό όσον αφορά τις μειονότητες. Στην κυβέρνηση αντιπροσωπεύονται όλες οι μειονότητες και των δύο χωρών, κάτι το οποίο δεν ισχύει στα περισσότερα κράτη μέλη της ΕΕ. Ωστόσο, υπάρχει ακόμη μία διαφορά. Στην Κροατία, η αντιπολίτευση ακολουθεί γενικά εποικοδομητική προσέγγιση. Στην ΠΓΔΜ η σοσιαλιστική αντιπολίτευση έχει χρησιμοποιήσει σκληρές τακτικές δημιουργίας εμποδίων. Λυπάμαι που ορισμένοι βουλευτές αυτού του Σώματος έχουν μετατραπεί σε όργανα της σοσιαλιστικής αντιπολίτευσης κατά τη διάρκεια της προεκλογικής εκστρατείας.
<SPEAKER ID="645" NAME="Štefan Füle" LANGUAGE="EN">
Κύριε Πρόεδρε, όπως αναγνωρίζεται στο σχέδιο ψηφίσματος το οποίο συζητούμε σήμερα, και στην έκθεση προόδου της Επιτροπής του Νοεμβρίου του 2010, η χώρα πληροί επαρκώς τα πολιτικά κριτήρια. Εντούτοις, πρέπει να διατηρήσει τη δυναμική της μεταρρυθμιστικής διαδικασίας σε όλους τους τομείς. Πρόκειται πράγματι για ένα κρίσιμο ζήτημα. Όπως έχει καταδείξει η συζήτηση, όλοι συμφωνούμε ως προς αυτό το σημαντικό σημείο.
<P>
Όπως ήδη δήλωσα, βρισκόμαστε σε ένα κρίσιμο σταυροδρόμι με τη χώρα. Πρέπει να συνεχίσει την πορεία προς την Ευρώπη, όπως προχωρά και η υπόλοιπη περιοχή. " ηγεσία της χώρας πρέπει να εστιαστεί στο μέλλον προς όφελος των πολιτών. Θα έχουν όλη τη στήριξή μας σε αυτό το εγχείρημα.
<P>
Επιτρέψτε μου να προβώ σε άλλη μία παρατήρηση η οποία πιστεύω ότι είναι σημαντική για τη χώρα για την οποία συζητούμε αλλά και ολόκληρη την περιοχή. Δεν είναι η πρώτη φορά που βλέπουμε ένα κόμμα, το οποίο αντιπροσωπεύεται σε ένα κοινοβούλιο, να αποχωρεί και να μποϊκοτάρει το έργο του κοινοβουλίου. Επιτρέψτε μου να σας εκθέσω την προσωπική μου άποψη· είναι απαράδεκτο. Πιστεύω πως όλες οι χώρες που φιλοδοξούν να γίνουν μέλη και οι υποψήφιες χώρες πρέπει να αξιοποιήσουν τους δημοκρατικούς θεσμούς για να τους ενισχύσουν και όχι να τους υπονομεύσουν. Οφείλουν να μάθουν ότι η δημοκρατία πρέπει να ασκείται στο πλαίσιο των δημοκρατικών θεσμών και όχι εκτός αυτών.
<P>
Ειλικρινά ελπίζω ότι θα με στηρίξετε για να στείλουμε ένα ισχυρό μήνυμα στις χώρες της περιοχής σύμφωνα με το οποίο τα πολιτικά κόμματα, είτε της Δεξιάς είτε της Αριστεράς, θα πρέπει να αξιοποιήσουν τον ανοικτό χαρακτήρα της διαδικασίας, προκειμένου να εργαστούν για την ευρωπαϊκή ατζέντα και να μην διαδηλώνουν στους δρόμους υπέρ των επιχειρημάτων τους.
<SPEAKER ID="646" NAME="Enikő Győri" LANGUAGE="HU">
Κύριε Πρόεδρε, κύριε Επίτροπε, κυρίες και κύριοι, επιτρέψτε μου να αντιδράσω όσον αφορά μια πτυχή, δηλαδή αυτή της ονομασίας της χώρας, και επιτρέψτε μου να ξεκινήσω δηλώνοντας ότι συμμερίζομαι απόλυτα την απογοήτευση, ακόμη και τον θυμό, των βουλευτών γι' αυτό το ζήτημα. Δεν υπάρχει τίποτε χειρότερο από την ολιγωρία σχετικά με ένα ζήτημα, και ακόμη και εάν μια χώρα παρουσιάζει θετικές επιδόσεις, δεν μπορούμε να το αναγνωρίσουμε. Οφείλω να δηλώσω ότι θεωρώ τη διατήρηση σχέσεων καλής γειτονίας απαραίτητη και ότι η διεύρυνση είναι δυνατή μόνο σε αυτό το πλαίσιο. Αυτό συνεπάγεται ότι τα ενδιαφερόμενα μέρη θα συμφωνήσουν επί μίας κοινά αποδεκτής λύσης μέσω διαπραγματεύσεων, υπό την αιγίδα του Ο"Ε.
<P>
Το Συμβούλιο καλωσορίζει τον συνεχιζόμενο διάλογο σε υψηλό επίπεδο και προσβλέπει στα αποτελέσματά του. Σήμερα, όλη η προσοχή είναι στραμμένη στη συνεχιζόμενη υπόθεση ενώπιον του Διεθνούς Δικαστηρίου, όπου τα προφορικά επιχειρήματα ακούστηκαν μεταξύ 21ης και 30ής Μαρτίου. " τελική απόφαση αναμένεται τον Σεπτέμβριο του 2011. Εντούτοις, η ανεπίλυτη διαμάχη σχετικά με την ονομασία και η παράταση των μέχρις στιγμής ανεπιτυχών διαπραγματεύσεων δεν πρέπει να αποτελούν δικαιολογία για την επιβράδυνση των μεταρρυθμίσεων στη χώρα. " ουγγρική Προεδρία πραγματοποίησε ενδελεχείς διαπραγματεύσεις με τα ενδιαφερόμενα μέρη πριν από την έναρξη της θητείας της στην Προεδρία και τα ενθάρρυνε να βρουν λύση. Τα ενδιαφερόμενα μέρη είναι αυτά τα οποία πρέπει να βρουν τη λύση. Μολονότι όλοι είναι ελεύθεροι να βοηθήσουν, εντέλει η εξεύρεση λύσης εξαρτάται από αυτούς.
<P>
Συνεπώς, ενθαρρύνουμε διαρκώς τον διάλογο και αυτήν την αναζήτηση λύσης. Θα λυπόμουν ιδιαίτερα αν δεν μπορούσαμε να σημειώσουμε σχετική πρόοδο κατά τη διάρκεια της ουγγρικής Προεδρίας. Όπως ήδη ανέφερα, ο λόγος γι' αυτό δεν είναι μόνο η Πρώην Γιουγκοσλαβική Δημοκρατία της Μακεδονίας, αλλά ολόκληρη η περιοχή, το προαύλιο της Ευρωπαϊκής Ένωσης, για το οποίο έχει έρθει η ώρα να πάψει να είναι πλέον προαύλιο και να αποτελέσει αναπόσπαστο τμήμα της ΕΕ. Θα πρέπει είναι σημαντική για εμάς η επίτευξη προόδου, επιτέλους. Σας ευχαριστώ πολύ, κύριε Πρόεδρε.
<SPEAKER ID="647" NAME="Πρόεδρος">
Έχω λάβει μία πρόταση ψηφίσματος που έχει κατατεθεί σύμφωνα με το άρθρο 110, παράγραφος 2, του Κανονισμού, για την περάτωση της συζήτησης.
<P>
" συζήτηση έληξε.
<P>
" ψηφοφορία θα διεξαχθεί αύριο στις 12.00 το μεσημέρι.
<P>
Γραπτές δηλώσεις (άρθρο 149 του Κανονισμού)
<SPEAKER ID="648" NAME="George Becali" LANGUAGE="RO">
Χαίρομαι και λυπούμαι ταυτόχρονα για τη συζήτηση την οποία διεξάγουμε σήμερα. Λυπούμαι, διότι έχουν ήδη παρέλθει έξι έτη από τότε που το Συμβούλιο χορήγησε στην Πρώην Γιουγκοσλαβική Δημοκρατία της Μακεδονία καθεστώς υποψήφιας χώρας χωρίς να έχει οριστεί ημερομηνία έναρξης διαπραγματεύσεων, παρά την πρόοδο που έχει σημειωθεί. Κατά την εξέταση της έκθεσης του κ. Vigenin, αναγνωρίζω πολλά από τα αιτήματα που είχαν επιβληθεί στη δική μου χώρα, τη Ρουμανία, κατά την περίοδο πριν από την ένταξη. Ωστόσο, διαπιστώνω ότι, παρά τη γρήγορη, συγκεκριμένη αντίδραση της Πρώην Γιουγκοσλαβικής Δημοκρατίας της Μακεδονίας σε αυτά τα αιτήματα, δεν έχουμε σημειώσει κανενός είδους πρόοδο ως προς την έναρξη των διαπραγματεύσεων. Πιστεύω πως η πορεία της Πρώην Γιουγκοσλαβικής Δημοκρατίας της Μακεδονίας προς την ένταξη στην ΕΕ καθυστερεί υπερβολικά και δεν θέλουμε οι πολίτες της να χάσουν μια μέρα την αισιοδοξία και την ελπίδα τους. Συμφωνώ με τον εισηγητή μας ο οποίος καλεί την Επιτροπή, το Συμβούλιο και την Ύπατη Εκπρόσωπο να αρχίσουν την ανάπτυξη ενός γενικά εφαρμόσιμου μηχανισμού διαιτησίας, ο οποίος θα επιλύει διμερή ζητήματα, συμπεριλαμβανομένης της διαμάχης με την Ελλάδα σχετικά με την ονομασία της χώρας. Πρόκειται για μια σημαντική δοκιμασία όχι μόνο για την κοινή εξωτερική πολιτική μετά τη Συνθήκη της Λισαβόνας, αλλά και για την ικανότητα της Ένωσης να επιλύει διαφορές στα σύνορά της.
<SPEAKER ID="649" NAME="Jiří Havel" LANGUAGE="CS">
" τελευταία έκθεση αξιολόγησης της Πρώην Γιουγκοσλαβικής Δημοκρατίας της Μακεδονίας (ΠΓΔΜ) δεν είναι ούτε χειρότερη ούτε καλύτερη από τις προηγούμενες. Ωστόσο, όλοι γνωρίζουμε ότι το περιεχόμενο αυτών των εκθέσεων δεν είναι το βασικό εμπόδιο για την έναρξη των ενταξιακών συνομιλιών. Το εμπόδιο είναι η διαμάχη με την Ελλάδα για την ονομασία. Χωρίς αυτήν τη διαμάχη οι συνομιλίες πιθανότατα θα είχαν ήδη ξεκινήσει. " ΕΕ θα πρέπει, επομένως, να διαδραματίσει δυναμικότερο ρόλο στην επίλυσή της, ίσως ακόμη και καθοριστικό ρόλο. Μετά από σχεδόν 20 έτη άκαρπης αναζήτησης διεξόδου, πλέον είναι καθ' όλα κατάλληλη η συζήτηση των επόμενων βημάτων, συμπεριλαμβανομένων των πιθανών αλλαγών του μηχανισμού διαπραγμάτευσης. " Επιτροπή θα πρέπει να υποβάλει σχετικές εναλλακτικές λύσεις προς αυτήν την κατεύθυνση. Μέσω της μακράς παθητικότητάς μας, έχουμε όλοι συμβάλει στην αβέβαιη μοίρα όλης της χώρας, ωστόσο πρόκειται για μια χώρα η οποία εξακολουθεί -ακόμη και μετά από τόσα έτη- να υποβάλει εκθέσεις στην ΕΕ. Θα πρέπει, επίσης, να σταματήσουμε την ολιγωρία μεταξύ Κοινοβουλίου, Επιτροπής και Συμβουλίου σχετικά με την έναρξη των συνομιλιών ένταξης. Κανείς δεν λαμβάνει σοβαρά υπόψη τον "διάλογο κωφών" μεταξύ Κοινοβουλίου και Επιτροπής, αφενός, και Συμβουλίου, αφετέρου. Κι αυτό διότι υπονομεύει την αξιοπιστία της ΕΕ στο σύνολό της. Ας μην γελιόμαστε - η στήριξη για την ένταξη στην ΕΕ εξακολουθεί να είναι μεγάλη στην ΠΓΔΜ. Εντούτοις, με την πάροδο του χρόνου έχει μειωθεί σημαντικά. " υπομονή του λαού της ΠΓΔΜ, τόσο των Μακεδόνων όσο και των Αλβανών, έχει τα όριά της, ακόμη κι αν αμφότερες οι πλευρές έχουν τους λόγους τους γι' αυτό.

<CHAPTER ID="007-08">
8. «Ίδρυμα της Επιτροπής Διεθνών Λογιστικών Προτύπων (IASCF): αναθεώρηση του καταστατικού - Δημόσια λογοδοσία και σύνθεση του Συμβουλίου Διεθνών Λογιστικών Προτύπων (IASB) Προτάσεις για αλλαγή» (ψηφοφορία) 
<SPEAKER ID="115" NAME="Piia-Noora Kauppi">
εξ ονόματος της Ομάδας PPE-DE. - Κύριε Πρόεδρε, όπως ήδη αναφέρατε, η Ομάδα ΕΛΚ-ΕΔ θα ήθελε να ζητήσει την αναβολή της ψηφοφορίας επί του παρόντος ψηφίσματος. Αναμφίβολα, η διακυβέρνηση του Συμβουλίου Διεθνών Λογιστικών Προτύπων δεν πρόκειται να επιλυθεί στις επόμενες δύο εβδομάδες, επομένως έχουμε χρόνο να ψηφίσουμε σχετικά με το παρόν ψήφισμα στην επόμενη μικρή σύνοδο ολομέλειας εδώ στις Βρυξέλλες.
<P>
Ο λόγος για κάτι τέτοιο είναι ότι έχουμε μερικές νέες προτάσεις από την Ευρωπαϊκή Επιτροπή και ίσως μπορούμε να τελειοποιήσουμε τη διατύπωση του ψηφίσματος σε ορισμένα σημεία.
<P>
" προθεσμία ήταν πολύ σύντομη και για τον λόγο αυτό θα θέλαμε περισσότερο χρόνο και τη διεξαγωγή της σχετικής ψηφοφορίας στην επόμενη σύνοδο στις Βρυξέλλες.
<SPEAKER ID="116" NAME="Pervenche Berès" LANGUAGE="FR">
Κύριε Πρόεδρε, ομιλώ ως πρόεδρος της Επιτροπής Οικονομικών και Νομισματικών Θεμάτων. Στην παρούσα χρηματοπιστωτική κρίση, καθένας αντιλαμβάνεται ότι τα λογιστικά πρότυπα και η δυνητικά προκυκλική φύση τους είναι ένα σημαντικό θέμα. " διακυβέρνηση των δομών που αναπτύσσουν τα συγκεκριμένα λογιστικά πρότυπα είναι ένα πολύ σημαντικό θέμα.
<P>
" Ευρωπαϊκή Επιτροπή, η οποία κλήθηκε ήδη να παρέμβει στα θέματα αυτά στην έκθεση Radwan, επέλεξε να εκπονήσει μια πρόταση, η οποία δεν περιλαμβάνει τους υπευθύνους για τη σταθερότητα των χρηματοπιστωτικών αγορών, η οποία εκπονήθηκε βιαστικά με αμερικανικές αρχές που βρίσκονται στο τέλος της θητείας τους και έχουν απορριφθεί από όλους τους υποψηφίους στις αμερικανικές προεδρικές εκλογές, και χωρίς διαβούλευση με το Συμβούλιο ή με το Ευρωπαϊκό Κοινοβούλιο.
<P>
Στο πνεύμα του συμβιβασμού και της διαφάνειας, συμφωνούμε να ανοίξουμε εκ νέου τη συζήτηση αυτή, εάν η Επιτροπή δεχθεί από την πλευρά της να επανεξετάσει την πρότασή της και να ακούσει τις προτάσεις του Ευρωπαϊκού Κοινοβουλίου. Για τον λόγο αυτό, θα ήθελα η Επιτροπή να προβεί σε κάποια δήλωση και να δεσμευθεί να επανεξετάσει την πρότασή της. Στην περίπτωση αυτή, θα μπορέσουμε να στηρίξουμε την πρόταση της κ. Kauppi.
<SPEAKER ID="117" NAME="Αντρούλλα Βασιλείου">
Μέλος της Επιτροπής. - Κύριε Πρόεδρε, η Επιτροπή δεν έχει θέση επί του θέματος αυτού.
<SPEAKER ID="118" NAME="Πρόεδρος">
" Επιτροπή δεν εξέφρασε άποψη.
<P>
Κυρία Berès, εάν κατάλαβα καλά, θα υποστηρίξετε την πρόταση της κ. Kauppi υπό τις παρούσες περιστάσεις;
<P>
Τότε θα ψηφίσουμε επί της πρότασης αυτής.
<P>
(Το Κοινοβούλιο εγκρίνει την πρόταση αναβολής της ψηφοφορίας)

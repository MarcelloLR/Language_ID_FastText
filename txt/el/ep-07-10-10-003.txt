<CHAPTER ID="003">
Δηλώσεις της Προεδρίας 
<SPEAKER ID="008" NAME="Πρόεδρος">
Κυρίες και κύριοι, εξοχότατοι, σήμερα δεν είναι μόνο η Παγκόσμια "μέρα κατά της θανατικής ποινής. Το Συμβούλιο της Ευρώπης με τα 47 κράτη μέλη του και με την υποστήριξη του Ευρωπαϊκού Κοινοβουλίου και της Ευρωπαϊκής Επιτροπής ανακήρυξε επίσης την 10η Οκτωβρίου Ευρωπαϊκή "μέρα κατά της θανατικής ποινής.
<P>
Αισθανόμαστε μεγάλη χαρά διότι βρίσκονται σήμερα μαζί μας οι νοσηλεύτριες από τη Βουλγαρία και οι γιατροί που διέφυγαν τη θανατική ποινή στη Λιβύη πριν από λίγο καιρό.
<P>
(Παρατεταμένα χειροκροτήματα)
<P>
Θα ήθελα με αυτήν την ευκαιρία να καλωσορίσω θερμά εξ ονόματος ολόκληρου του Σώματος τις νοσηλεύτριες Nasya Nenova, Kristiyana Valcheva, Snezhana Dimitrova, Valya Chervenyashka, Valya Siropulo και τους γιατρούς Ashraf Ahmed Gomma El Hagous και Zdravko Gueorguiev.
<P>
Από τον Φεβρουάριο του 1999 αναγκάστηκαν να περάσουν οκτώ χρόνια στη φυλακή περιμένοντας να δικαστούν στη Λιβύη με την ψευδή κατηγορία ότι μόλυναν εκούσια εκατοντάδες παιδιά από τη Λιβύη με τον ιό HIV.
<P>
Είμαστε κατά της θανατικής ποινής. Γι' αυτό, στο παρελθόν ζητήσαμε επανειλημμένα από τις αρχές της Λιβύης να απελευθερώσει τις βουλγάρες νοσηλεύτριες και τους παλαιστίνιους γιατρούς.
<P>
" θανατική ποινή είναι σοβαρή παραβίαση των ανθρωπίνων δικαιωμάτων και πρωτίστως του δικαιώματος στη ζωή. Θα ήθελα ως εκ τούτου να υπογραμμίσω εξ ονόματος του Ευρωπαϊκού Κοινοβουλίου την ακλόνητη αφοσίωσή μας στον αγώνα κατά της θανατικής ποινής. Δίνουμε μεγάλη σημασία σε αυτό στις σχέσεις μας με τους γείτονές μας και τους εταίρους μας ανά τον κόσμο.
<P>
Ευχαριστούμε τα κράτη που μόλις πρόσφατα κατάργησαν τη θανατική ποινή και ιδίως τη Ρουάντα. Το παράδειγμα αυτό δείχνει πως ακόμα και κράτη των οποίων οι πολίτες υπέστησαν τα φρικτότερα εγκλήματα απαρνήθηκαν τη θανατική ποινή ως μέσο απονομής δικαιοσύνης. Οι Ολυμπιακοί Αγώνες που θα γίνουν το επόμενο έτος στο Πεκίνο είναι άλλη μία ευκαιρία για την παγκόσμια προώθηση της κατάργησης της θανατικής ποινής. Οι αγώνες αυτοί προσφέρουν μία ευκαιρία για να σπάσει το τείχος της σιωπής με το οποίο περιβάλλει η Κίνα την εφαρμογή της θανατικής ποινής.
<P>
" Ευρωπαϊκή Ένωση υπέβαλε στη Γενική Συνέλευση των "νωμένων Εθνών πρόταση ψηφίσματος για τη θανατική ποινή. Αυτή η πρωτοβουλία, που επαινέθηκε σε πολλές περιπτώσεις από το Ευρωπαϊκό Κοινοβούλιο, είναι ένα σημαντικό βήμα προς την κατάργηση της θανατικής ποινής και σε συνάρτηση με αυτό απευθύνουμε έκκληση προς την πορτογαλική προεδρία του Συμβουλίου να προωθήσει ενεργά το ζήτημα αυτό στα "νωμένα Έθνη στη Νέα Υόρκη.
<P>
Το Ευρωπαϊκό Κοινοβούλιο διεξήγαγε πολλές συζητήσεις για το ζήτημα αυτό και ενέκρινε εφέτος τρία ψηφίσματα για τη θανατική ποινή. Οι διαβουλεύσεις για το θέμα αυτό στο Ευρωπαϊκό Κοινοβούλιο ήταν πιο εντατικές από ό,τι για κάθε άλλο θέμα. Απορρίπτουμε κατηγορηματικά τη θανατική ποινή, με οποιαδήποτε μορφή και για οποιουσδήποτε λόγους.
<P>
Τα κράτη μέλη της Ευρωπαϊκής Ένωσης κατάφεραν με βάση τις κοινές μας αξίες να γίνουν μία κοινότητα όπου δεν υπάρχει θανατική ποινή. Αυτό κατοχυρώνεται επίσης στον χάρτη θεμελιωδών δικαιωμάτων της ΕΕ. Όταν μάλιστα ο χάρτης γίνει νομικά δεσμευτικός στο πλαίσιο της μεταρρυθμιστικής συνθήκης, θα μπορούμε να πούμε πως η θανατική ποινή έχει καταργηθεί σε όλα τα επίπεδα στην Ευρωπαϊκή Ένωση. Αισθάνομαι χαρά και ευγνωμοσύνη για το γεγονός ότι κανένα από τα κράτη μέλη της Ευρωπαϊκής Ένωσης δεν αμφισβήτησε την κατάργηση της θανατικής ποινής στον χάρτη θεμελιωδών δικαιωμάτων και δεν εξέτασε στα σοβαρά την επαναφορά της. " Ευρωπαϊκή Ένωση ως παγκόσμιος παράγοντας είναι έτσι επίσης σε θέση να υπογραμμίσει αυτό το εξαιρετικό επίτευγμα στον τομέα των ανθρωπίνων δικαιωμάτων και να το υπερασπιστεί.
<P>
Θα ήθελα να σας ζητήσω τώρα να τηρήσουμε ενός λεπτού σιγή στη μνήμη των θυμάτων.
<P>
Σήμερα που είναι η ευρωπαϊκή και η παγκόσμια ημέρα κατά της θανατικής ποινής, εμείς, το Ευρωπαϊκό Κοινοβούλιο, ζητάμε από όλες τις χώρες που εξακολουθούν να εκτελούν θανατικές ποινές να ακολουθήσουν το παράδειγμά μας και να καταργήσουν τη θανατική ποινή. " Ευρωπαϊκή Ένωση είναι έτοιμη και πρόθυμη να τις βοηθήσει σε αυτό.
<P>
(Χειροκροτήματα)
<SPEAKER ID="009" NAME="Daniel Cohn-Bendit" AFFILIATION="Verts/ALE">
(DE) Κύριε Πρόεδρε, θα ήθελα να κάνω μία ανακοίνωση και να ζητήσω τη βοήθειά σας. Όπως γνωρίζετε, η Ομάδα μας είχε αποφασίσει να διεξαγάγει μία συνεδρίαση του διευρυμένου προεδρείου στη Μόσχα για να συζητήσει με διάφορους παράγοντες της Ρωσίας, τόσο από την κυβέρνηση όσο και από την αντιπολίτευση, τα διάφορα προβλήματα που αφορούν τις σχέσεις μεταξύ της Ρωσίας και της Ευρωπαϊκής Ένωσης. Δυστυχώς πληροφορηθήκαμε ότι η ρωσική κυβέρνηση δεν θα δώσει θεώρηση στους συναδέλφους μας και ως εκ τούτου δεν ήταν δυνατό να διεξαχθεί η συνεδρίαση αυτή. Μία εβδομάδα πριν από αυτό, η υποεπιτροπή για τα ανθρώπινα δικαιώματα σκόπευε επίσης να πραγματοποιήσει παρόμοια συνεδρίαση στη Μόσχα και δεν έλαβε ούτε εκείνη θεωρήσεις, οπότε και αυτή η συνεδρίαση δεν κατέστη δυνατό να διεξαχθεί.
<P>
Θεωρούμε απαράδεκτο το γεγονός ότι μία κυβέρνηση που ορισμένοι αρχηγοί κρατών την χαρακτηρίζουν άψογη δημοκρατία δεν μας επιτρέπει να διοργανώσουμε μία άψογη δημοκρατική εκδήλωση στη Μόσχα. Παρακαλούμε το Σώμα να εξετάσει το θέμα και εσάς, κύριε Πρόεδρε, να το υποστηρίξετε με γραπτή δήλωση τόσο προς τους επί τόπου πρέσβεις όσο και προς τη ρωσική κυβέρνηση.
<P>
(Χειροκροτήματα)
<SPEAKER ID="010" NAME="Πρόεδρος">
Ευχαριστώ πολύ, κύριε Cohn-Bendit. Θα ανταποκριθώ στο αίτημά σας εκ πεποιθήσεως και επειδή το θεωρώ καθήκον μου.

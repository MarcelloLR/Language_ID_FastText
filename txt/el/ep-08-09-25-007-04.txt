<CHAPTER ID="007-04">
4. Συγκέντρωση και πολυφωνία στα μέσα ενημέρωσης στην Ευρωπαϊκή Ένωση (
<P>
- Πριν από την ψηφοφορία
<SPEAKER ID="098" NAME="Ignasi Guardans Cambó" AFFILIATION="ALDE">
(ES) Ζήτησα τον λόγο βάσει του άρθρου 166 του Κανονισμού σε σχέση με το άρθρο 45 παράγραφος 2 του Κανονισμού του Κοινοβουλίου.
<P>
Το άρθρο 45 παράγραφος 2 τροποποιήθηκε πρόσφατα ώστε να απαγορεύονται οι τροπολογίες σε προτάσεις ψηφισμάτων που περιέχονται σε εκθέσεις πρωτοβουλίας.
<P>
Το αποτέλεσμα, όπως θα δούμε στην επικείμενη ψηφοφορία, είναι ότι εάν μια κοινοβουλευτική ομάδα επιθυμεί να τροποποιήσει μια γραμμή ή μια παράγραφο μιας έκθεσης πρωτοβουλίας, υποχρεούται να καταθέσει μια ξεχωριστή εναλλακτική πρόταση ψηφίσματος, στην οποία η μόνη διαφορά είναι ένα κόμμα ή η προσθήκη ή η διαγραφή μιας λέξης.
<P>
Ίσως όταν έγινε η τροποποίηση του άρθρου κάτι τέτοιο να φαινόταν καλή ιδέα, αλλά αυτό που συμβαίνει τώρα είναι ότι δυσχεραίνεται η επίτευξη συμφωνιών στο Κοινοβούλιο, και η επίτευξη συμφωνιών πρέπει να είναι ένας από τους βασικούς στόχους μας. Είναι αδύνατο να επιτευχθεί συμφωνία μεταξύ πολιτικών ομάδων, εάν το μόνο που μπορούμε να κάνουμε είναι να καταθέσουμε ένα ξεχωριστό κείμενο, όπως θα δούμε στην επικείμενη ψηφοφορία.
<P>
Κύριε Πρόεδρε, ζητώ να επανεξετασθεί η τροποποίηση του άρθρου 45 παράγραφος 2, επειδή οι συνέπειές του είναι παράλογες και δυσχεραίνουν τις πολιτικές σχέσεις μεταξύ των ομάδων στο Κοινοβούλιο.
<P>
(Χειροκροτήματα)
<SPEAKER ID="099" NAME="Πρόεδρος">
Πρέπει να επισημάνω ότι η απόφαση αυτή λήφθηκε από το Ευρωπαϊκό Κοινοβούλιο με πλήρη επίγνωση όλων των στοιχείων.
<P>
(Παρέμβαση από την κ. Pack)
<P>
Λυπάμαι, κ. Pack, αλλά αυτό δεν μπορεί να αλλάξει. Στο μεταξύ, πρέπει να τηρήσουμε το γράμμα του νόμου.
<SPEAKER ID="100" NAME="Monica Frassoni" AFFILIATION="Verts/ALE">
(IT) Κύριε Πρόεδρε, κυρίες και κύριοι, ο κ. Guardans θα έπρεπε ίσως να απευθυνθεί στην ομάδα του, η οποία ήταν μεταξύ εκείνων που υποστήριξαν το συγκεκριμένο άρθρο. Ωστόσο, θα ήθελα να πω το εξής: η έκθεση επί της οποίας ψηφίζουμε σήμερα, η έκθεση Mikko σχετικά με τη συγκέντρωση και την πολυφωνία στα μέσα ενημέρωσης, είναι η πρώτη έκθεση που εγκρίνουμε στο πλαίσιο της συγκεκριμένης διαδικασίας, η οποία μας εμποδίζει να διεξαγάγουμε μια πλήρη συζήτηση, μας εμποδίζει να καταθέσουμε τροπολογίες, σήμερα που καταφέρεται ένα σοβαρό, πολύ σοβαρό, πλήγμα κατά της ελευθερίας της έκφρασης στην Ιταλία, με την ανακοίνωση της απόλυσης 25 δημοσιογράφων από το μόνο τηλεοπτικό κανάλι το οποίο δεν ελέγχει επί του παρόντος ο Berlusconi. Νομίζω ότι ο τρόπος με τον οποίο συζητάμε τα προβλήματα αυτά είναι επίσης ενδεικτικός της έλλειψης βούλησης του Σώματος να θεσπίσει κανόνες, νόμους ή οδηγίες σχετικά με τη συγκέντρωση και την πολυφωνία στα μέσα ενημέρωσης, ιδιότητες που απαιτούνται επειγόντως στην Ευρωπαϊκή Ένωση.
<P>
(Χειροκροτήματα από το κέντρο και την αριστερή πτέρυγα)
<SPEAKER ID="101" NAME="Marianne Mikko" AFFILIATION="PSE">
Κύριε Πρόεδρε, θα ήθελα να ευχαριστήσω όλους όσοι συνέβαλαν σε αυτή την εξαιρετικά σημαντική και υψηλής προβολής έκθεση σχετικά με τη συγκέντρωση και την πολυφωνία στα μέσα ενημέρωσης στην Ευρωπαϊκή Ένωση. " έκθεση αφορά τη διαφύλαξη της δημοκρατίας. Στην έκθεση αυτή προσπαθήσαμε να συμπεριλάβουμε κάθε στοιχείο που ενισχύει τη δημοκρατία. Για τον λόγο αυτό, πρέπει να προσπαθήσετε να συγκεντρωθείτε και να σκεφτείτε δύο φορές προτού ψηφίσετε. Με τι συμφωνείτε και με τι διαφωνείτε; Αυτό το μήνυμα στέλνουμε σήμερα στους πολίτες μας. Παρακαλώ, σκεφτείτε.
<P>
(Χειροκροτήματα)
<SPEAKER ID="102" NAME="Pál Schmitt">
εξ ονόματος της Ομάδας PPE-DE. - (HU) Κύριε Πρόεδρε, ως σκιώδης εισηγητής σχετικά με το θέμα αυτό, θα ήθελα να συμφωνήσω με εκείνους που ισχυρίζονται ότι το συγκεκριμένο σύστημα δεν είναι καλό. Θα ήθελα να είχα εκφράσει τη γνώμη του ΕΛΚ στην κοινοβουλευτική συζήτηση, αλλά, όντας σκιώδης εισηγητής, δεν μου δόθηκε ο λόγος.
<P>
Θα ήθελα να ρωτήσω, γιατί, αφού η πολυφωνία στα μέσα ενημέρωσης είναι τόσο σημαντική, η πολυφωνία των απόψεων δεν είναι εξίσου σημαντική; Θα ήθελα να είχα εξηγήσει ότι δεν συμφωνούμε με ορισμένα σημεία, αλλά δεν μου δόθηκε ο λόγος. Από ολόκληρο το Κοινοβούλιο, μόνον δύο άτομα είχαν το δικαίωμα να μιλήσουν για το θέμα αυτό: η εισηγήτρια και ο Επίτροπος. Πρέπει οπωσδήποτε να εξετάσουμε κατά πόσο το σύστημα αυτό είναι καλό, επειδή ενδιαφερόμαστε ο ένας για τις απόψεις του άλλου, και αυτό λέγεται πολυφωνία απόψεων. Παρακαλώ, κύριε Πρόεδρε, βοηθήστε μας να επιτύχουμε κάποιο αποτέλεσμα.
<P>
(Χειροκροτήματα από τη δεξιά πτέρυγα)
<SPEAKER ID="103" NAME="Πρόεδρος">
Κυρίες και κύριοι, δίνω την άδεια στον κ. Cohn-Bendit να πάρει το λόγο, αλλά στη συνέχεια πρέπει να προχωρήσουμε στην ψηφοφορία. Μπορούμε να εξαγάγουμε τα κατάλληλα συμπεράσματα σχετικά με τις συνέπειες της απόφασής μας. Εάν η απόφασή μας είναι συζητήσιμη, έχουμε το δικαίωμα να την τροποποιήσουμε αλλά αυτό θα πρέπει να γίνει σύμφωνα με τις κατάλληλες διαδικασίες.
<SPEAKER ID="104" NAME="Daniel Cohn-Bendit" AFFILIATION="Verts/ALE">
(DE) Κύριε Πρόεδρε, αυτή η ανοησία στην οποία μόλις αναφερθήκατε εγκρίθηκε από την πλειοψηφία του Σώματος, παρά το γεγονός ότι την εμείς την καταψηφίσαμε. " απόφαση ήταν δική σας! Πιέστε τώρα τον πρόεδρό σας ώστε να την τροποποιήσει!
<P>
(Χειροκροτήματα από το κέντρο και την αριστερή πτέρυγα)
<SPEAKER ID="105" NAME="Πρόεδρος">
Δεν θέλουμε να ασκήσουμε πιέσεις σε κανέναν, αλλά μπορούν να εξαχθούν συμπεράσματα, εάν αυτό επιθυμεί η πλειοψηφία του Σώματος.
<SPEAKER ID="106" NAME="Stefano Zappalà" AFFILIATION="PPE-DE">
(IT) Κύριε Πρόεδρε, κυρίες και κύριοι, δεν σκοπεύω να εξετάσω κάθε λεπτομέρεια των ανακριβών δηλώσεων της κ. Frassoni, αλλά νιώθω ότι πρέπει να κάνω μια διευκρίνιση για το Σώμα. Στην Ιταλία, ιδιοκτήτης τηλεοπτικών καναλιών δεν είναι ο πρόεδρος Berlusconi, αλλά άλλοι όμιλοι. Κύριε Πρόεδρε, στην Ιταλία υπάρχουν τρία κρατικά τηλεοπτικά κανάλια: Rai 1, Rai 2 και Rai 3, υπάρχει ο όμιλος Mediaset και έπειτα στην Ιταλία υπάρχει το LA7 ...
<P>
(Διαμαρτυρίες από το κέντρο και την αριστερή πτέρυγα)
<SPEAKER ID="107" NAME="Πρόεδρος">
Κυρίες και κύριοι, δεν υπάρχει λόγος αναταραχής. Λάβατε μια απόφαση.
<P>
Εάν το Κοινοβούλιο έλαβε μια απόφαση την οποία η πλειοψηφία θεωρεί εσφαλμένη, η απόφαση αυτή μπορεί να αλλάξει. Αλλά ο κανόνας θα τηρηθεί έως ότου τροποποιηθεί. Αυτή είναι η αρχή που ακολουθούμε στο Κοινοβούλιο.
<P>
(Χειροκροτήματα)

<CHAPTER ID="002">
Δήλωση της Προεδρίας
<SPEAKER ID="006" NAME="Πρόεδρος">
Την 1η Δεκεμβρίου δύο μέλη των ισπανικών δυνάμεων ασφαλείας πυροβολήθηκαν από την τρομοκρατική οργάνωση ETA στο Capbreton της Γαλλίας. Ένας νεαρός ισπανός αστυνομικός, 24 ετών, ο Raúl Centeno, πέθανε ακαριαία και ένας δεύτερος αστυνομικός, ο Fernando Trapero, 23 ετών, τραυματίστηκε σοβαρά και υπέκυψε την περασμένη Τετάρτη.
<P>
Κυρίες και κύριοι, εξ ονόματος όλων σας θα ήθελα να εκφράσω τα πλέον ειλικρινή μας συλλυπητήρια στα μέλη των οικογενειών των θυμάτων.
<P>
Θέλω, επίσης, να στείλω ένα μήνυμα αλληλεγγύης προς τον ισπανικό λαό, τις ισπανικές αρχές, τους δημοκρατικούς θεσμούς της χώρας και ιδίως τις δυνάμεις ασφαλείας. Το Ευρωπαϊκό Κοινοβούλιο καταγγέλλει κάθε είδους βία που χρησιμοποιείται ως μέσο για την επίτευξη ενός σκοπού. " τρομοκρατία συνιστά επίθεση στην ελευθερία και τη δημοκρατία. " τρομοκρατία πρέπει να καταπολεμηθεί και να εξαλειφθεί με τη χρήση κάθε μέσου που παρέχεται από το κράτος δικαίου. Δεν μπορεί να υπάρξει καμία δικαιολόγηση του τρόμου. Δεν πρέπει να επιδεικνύουμε καμία αδυναμία όταν καταπολεμούμε την τρομοκρατία. Συνεπώς, η τρομοκρατική απειλή δεν θα καταφέρει ποτέ να γονατίσει τη δημοκρατία!
<P>
Είμαι βέβαιος ότι συμφωνούμε όλοι με αυτές τις αρχές. Σας ευχαριστώ.
<P>
(Χειροκροτήματα)

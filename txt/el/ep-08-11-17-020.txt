<CHAPTER ID="020">
Παρεμβάσεις ενός λεπτού επί σημαντικών πολιτικών θεμάτων (συνέχεια) 
<SPEAKER ID="046" NAME="Jim Higgins" AFFILIATION="PPE-DE">
Κύριε Πρόεδρε, το σύστημα eCall στα οχήματα με κινητήρα είναι μια σημαντική εξέλιξη όσον αφορά τη βοήθεια προς τις υπηρεσίες έκτακτης ανάγκης για να φθάνουν το συντομότερο δυνατό στον τόπο ενός ατυχήματος. " συσκευή αναγνωρίζει την ακριβή θέση του ατυχήματος ούτως ώστε η ιατρική υπηρεσία, η αστυνομία και η πυροσβεστική υπηρεσία να μπορούν να φθάνουν στον τόπο το συντομότερο δυνατόν. Αυτό έχει ιδιαίτερη σημασία σε αγροτικές και απομονωμένες περιοχές και ιδίως στην περίπτωση ατυχημάτων με ένα αυτοκίνητο.
<P>
Το eCall είναι τώρα τυπικός εξοπλισμός σε όλα τα καινούργια αυτοκίνητα σε πολλές χώρες της ΕΕ. Δυστυχώς, δεν είναι διαθέσιμο στη χώρα μου, την Ιρλανδία, όπου έχουμε ακόμη απαράδεκτα υψηλό επίπεδο θανατηφόρων ατυχημάτων. Πιστεύω ότι το σύστημα θα έπρεπε να είναι υποχρεωτικό σε όλα τα κράτη μέλη.
<P>
Πρόκειται για τη διάσωση ζωών, και αυτή η συσκευή σίγουρα σώζει ζωές. Γι' αυτό το λόγο ζητώ από την Επιτροπή να πιέσει όλα τα κράτη μέλη να επιμείνουν να είναι αυτή η συσκευή διαθέσιμη σε όλα τα καινούργια οχήματα με κινητήρα.
<SPEAKER ID="047" NAME="Vladimír Maňka" AFFILIATION="PSE">
- (SK) Σύμφωνα με έρευνα του Ινστιτούτου Κοινωνιολογίας της Σλοβακικής Ακαδημίας Επιστημών, οι κάτοικοι της Σλοβακίας με ουγγρική καταγωγή είναι υπερήφανοι που είναι πολίτες της Δημοκρατίας της Σλοβακίας. Αυτή είναι η άποψη άνω του 70% των ανθρώπων, που είναι το υψηλότερο ποσοστό στην ιστορία της Δημοκρατίας της Σλοβακίας.
<P>
Αυτό το αποτέλεσμα στέλνει ένα σαφές μήνυμα, που διαψεύδει τους ισχυρισμούς ορισμένων πολιτικών που προσπαθούν να πείσουν την Ευρώπη ότι η ουγγρική μειονότητα στη Σλοβακία υφίσταται διακρίσεις. Στο βήμα του Ευρωπαϊκού Κοινοβουλίου ορισμένοι από τους συναδέλφους μου, αντί να καθίσουν στο τραπέζι των διαπραγματεύσεων, για δύο χρόνια προτιμούν μια μέθοδο επικοινωνίας που ριζοσπαστικοποιεί ακόμη περισσότερο την εγχώρια πολιτική σκηνή.
<P>
Θα ήθελα να καλέσω εκείνους που ενδιαφέρονται για την φιλική συνύπαρξη της Ουγγαρίας και της Σλοβακίας να στηρίξουν τις προσπάθειες των δύο πρωθυπουργών οι οποίοι συναντήθηκαν το Σάββατο για να συντονίσουν τον αγώνα κατά του εξτρεμισμού και να οδηγήσουν τις δύο χώρες προς την κατεύθυνση των καλών σχέσεων γειτονίας.
<P>
Εκτιμώ το γεγονός ότι, δύο μέρες μετά τις συνομιλίες, ο Ούγγρος πρωθυπουργός ενέκρινε μέτρα που θα οδηγήσουν σε αλλαγές της νομοθεσίας κατά του εξτρεμισμού. Αυτό θα είναι το πιο αποτελεσματικό όπλο εναντίον εκείνων που σήμερα απειλούν τη δημοκρατία σε αυτή την περιοχή κι όμως μένουν ατιμώρητοι.
<SPEAKER ID="048" NAME="Eoin Ryan" AFFILIATION="UEN">
Κύριε Πρόεδρε, ένα από τα βασικά στοιχεία της Λευκής Βίβλου της ΕΕ για τον αθλητισμό είναι η εξάλειψη του ρατσισμού, ιδιαίτερα στους ποδοσφαιρικούς αγώνες. Δυστυχώς ο ρατσισμός έχει σηκώσει το άσχημο κεφάλι του στο Πρωτάθλημα Ποδοσφαίρου Σκωτίας και λυπούμαστε όλοι πολύ γι' αυτό. Μερικοί παίκτες που έχουν δηλώσει ότι παίζουν για την Ιρλανδία έχουν υποστεί ρατσιστική εξύβριση και τους έχουν τραγουδήσει το "Τραγούδι για το Λιμό", που αποτελεί τεράστια προσβολή, όχι μόνο για τους παίκτες, αλλά και για τον ιρλανδικό λαό.
<P>
Χαιρετίζω το γεγονός ότι η Ποδοσφαιρική Ομοσπονδία Σκωτίας, καθώς και ο πρώην Βρετανός Υπουργός Εσωτερικών John Reid, αναλαμβάνουν δράση γι' αυτό το θέμα. Όμως ο ρατσισμός δεν μπορεί να γίνει ανεκτός όπου και αν σηκώνει το άσχημο κεφάλι του και πιστεύω ότι όλοι πρέπει να σηκωθούμε και να πούμε ότι αυτό είναι εντελώς απαράδεκτο και ότι δεν μπορεί να συμβεί όπου και αν γίνεται.
<SPEAKER ID="049" NAME="Milan Horáček" AFFILIATION="Verts/ALE">
(DE) Κύριε Πρόεδρε, κατά τη σύνοδο κορυφής ΕΕ-Ρωσίας στη Νίκαια την περασμένη Παρασκευή, απεφασίσθη οι διαπραγματεύσεις για μια νέα συμφωνία εταιρικής σχέσης με τη Ρωσία να συνεχιστούν στις 2 Δεκεμβρίου, παρά το γεγονός ότι ορισμένα κράτη μέλη εξέφρασαν ανησυχίες και ότι ορισμένα ζητήματα, όπως η περαιτέρω δράση στη Γεωργία και τον Καύκασο, παρέμειναν άλυτα.
<P>
Παρακολουθώ τις εξελίξεις στη Ρωσία με σημαντική ανησυχία. Αρκετά μυστηριωδώς, η Δούμα έχει τώρα ψηφίσει την επέκταση της θητείας του προέδρου σε έξι έτη. Τα ανθρώπινα δικαιώματα εξακολουθούν να ποδοπατούνται, όπως απεδείχθη από την περίπτωση της Svetlana Bakhmina, πρώην υπάλληλο του Mikhail Khodorkovsky, του επιχειρηματίας που φυλακίστηκε για πέντε έτη: οι αρχές εξακολουθούν να αρνούνται να επιτρέψουν την πρόωρη απελευθέρωσή της από ένα στρατόπεδο αιχμαλώτων στη Σιβηρία, παρόλο που είναι σε προχωρημένη εγκυμοσύνη. Κατά τις διαπραγματεύσεις, η Ευρωπαϊκή Ένωση δεν πρέπει να ενδώσει στις προσπάθειες εκβιασμού της Ρωσίας σε σχέση με την ενέργεια και πρέπει να ασχοληθεί σαφώς με τις παραβιάσεις των ανθρωπίνων δικαιωμάτων.
<SPEAKER ID="050" NAME="József Szájer" AFFILIATION="PPE-DE">
(HU) Κύριε Πρόεδρε, κυρίες και κύριοι, ένα από τα σημαντικότερα δικαιώματα των Ευρωπαίων πολιτών είναι το δικαίωμα στην ελεύθερη κυκλοφορία. Πριν από ένα χρόνο, όταν ανοίξαμε τα σύνορα του Σένγκεν, περίεργα εμπόδια εμφανίστηκαν σε ορισμένα σύνορα των νέων κρατών μελών, όπως εκείνα μεταξύ της Αυστρίας και της Τσεχικής Δημοκρατίας, μεταξύ της Ουγγαρίας και της Σλοβακίας, καθώς και μεταξύ της Ουγγαρίας και της Αυστρίας. Κοντά στην πόλη μου, οι αυστριακές αρχές τοποθέτησαν μια πινακίδα "Απαγορεύεται είσοδος με αυτοκίνητο" σε ένα δρόμο που είναι κατά τα λοιπά ελεύθερα προσβάσιμος στα αυτοκίνητα.
<P>
Κατά συνέπεια, αφού κατά τη γνώμη μας αυτό το ενοχλητικό εμπόδιο περιορίζει ένα από τα σημαντικότερα δικαιώματα των Ευρωπαίων πολιτών, το δικαίωμα στην ελεύθερη κυκλοφορία, οι συνάδελφοί μου Othmar Karas, Lívia Járóka και εγώ καλύψαμε συμβολικά την πινακίδα με τη σημαία της Ευρωπαϊκής Ένωσης ως διαμαρτυρία κατά αυτού του εμποδίου, το οποίο προκαλεί στον τοπικό πληθυσμό μεγάλο εκνευρισμό.
<P>
Σήμερα δεν έχουμε πλέον να καταπολεμήσουμε το Σιδηρούν Παραπέτασμα, αξιότιμοι βουλευτές - έχω φέρει κατ' επανάληψη αυτό το κομμάτι του πραγματικού Σιδηρού Παραπετάσματος από τα περίχωρα της πόλης μου - αλλά μόνο μερικές πινακίδες "Απαγορεύεται η είσοδος", όμως νομίζω ότι πρέπει να μεριμνήσουμε ώστε στο πνεύμα της Ευρώπης να αφαιρεθούν κι αυτές.
<P>
Όσον αφορά τη διένεξη Ουγγαρίας-Σλοβακίας, θα ήθελα να πω μόνο ότι εκείνοι που διαμαρτύρονται κατά των εξτρεμιστών θα είχαν αξιοπιστία μόνο αν είχαν κάνει το ίδιο όταν ο Ján Slota, μέλος του κόμματος του συνασπισμού, έκανε δηλώσεις κατά των Ούγγρων και ζητούσε την απέλαση των Ούγγρων από τη Σλοβακία.
<SPEAKER ID="051" NAME="Kristian Vigenin" AFFILIATION="PSE">
Κύριε Πρόεδρε, εφέτος τιμούμε τη μνήμη της 70ης επετείου των πογκρόμ της Νύχτας των Κρυστάλλων. Φαίνεται ότι η συλλογική μνήμη γίνεται όλο και πιο αδύναμη, αφού αντιμετωπίζουμε αυξανόμενο εξτρεμισμό που συνδέεται με ρατσισμό, ξενοφοβία, αντισημιτισμό και επιθετικό εθνικισμό σε όλο τον κόσμο, συμπεριλαμβανομένων ευρωπαϊκών δημοκρατιών.
<P>
Ενόψει των ευρωπαϊκών εκλογών του 2009, η Ομάδα PSE είναι πεπεισμένη ότι οι πολιτικοί εκπρόσωποι μπορούν να διαδραματίσουν θετικό ρόλο στη συνολική προώθηση της αμοιβαίας κατανόησης και σεβασμού.
<P>
" Ομάδα PSE έχει δεσμευτεί για την αύξηση της ευαισθητοποίησης για την αξία της πολιτισμικής και θρησκευτικής πολυμορφίας ως πηγή αμοιβαίου εμπλουτισμού των κοινωνιών. Πάντα υπογραμμίζουμε την ανάγκη τα δημόσια πρόσωπα να απέχουν από δηλώσεις που ενθαρρύνουν το στιγματισμό ομάδων ανθρώπων. Θα ήθελα να εκφράσω τη σύγχυσή μου που το ΕΛΚ έχει επιλέξει - και εξακολουθεί να διατηρεί - ως βασικό εταίρο του στη Βουλγαρία ένα κόμμα του οποίου ο ηγέτης εκτιμά την πολιτική ικανότητα του Στάλιν, του Χίτλερ και του Μάο, πιστεύει ότι ο δρόμος προς την ενσωμάτωση είναι να επιβάλει ένα κατάλογο βουλγαρικών ονομάτων για κάθε νεογέννητο παιδί μη βουλγαρικής εθνικής καταγωγής, ένας άνθρωπος που λέει ότι υπάρχουν Βούλγαροι πολίτες στη Βουλγαρία, Τούρκοι στην Τουρκία και αν κάποιος είναι Τούρκος πρέπει να πάει στην Τουρκία.
<P>
Αναρωτιέμαι αν εσείς, κύριε Πρόεδρε, ή το ΕΛΚ υποστηρίζετε την ίδια προσέγγιση για τα άτομα τουρκικής καταγωγής στη Γερμανία. Υπογραμμίζω πόσο σημαντικός είναι ο ρόλος των ευρωπαϊκών κομμάτων στην προσεκτική επιλογή των εταίρων τους, διότι, όταν ανταλλάσσετε την ποιότητα με την ποσότητα, τα πρώτα θύματα είναι η αξιοπιστία του ΕΛΚ, η σταθερότητα των εθνικών πολιτικών συστημάτων και, φυσικά, οι πεποιθήσεις των συνηθισμένων δεξιών ψηφοφόρων.
<SPEAKER ID="052" NAME="Πρόεδρος">
Κύριε Vigenin, επειδή απευθυνθήκατε σ' εμένα προσωπικά, θα πάρω το θάρρος να επισημάνω ότι την περασμένη Δευτέρα στις Βρυξέλλες το Ευρωπαϊκό Κοινοβούλιο πραγματοποίησε ένα πολύ συγκινητικό εορτασμό στη μνήμη της Νύχτας των Κρυστάλλων.
<P>
Όσον αφορά την ιδιότητα μέλους στο κόμμα μου, εδώ ενεργώ με την ιδιότητά μου ως Προέδρου, και όχι ως μέλος ενός κόμματος, παρόλο που βεβαίως αισθάνομαι συνδεδεμένος με το κόμμα μου. Όμως θα πρέπει να ρωτήσετε κατευθείαν τους υπευθύνους, αφού δεν είναι ερώτηση που μπορεί να απευθυνθεί στον Πρόεδρο.
<SPEAKER ID="053" NAME="Nicolae Vlad Popa" AFFILIATION="PPE-DE">
(RO) Χαιρετίζουμε, πρώτα απ' όλα, το σχέδιο δράσης που εγκρίθηκε κατά την πρόσφατη συνεδρίαση του G20, καθώς και την ιδιαίτερη συμβολή του κ. Barroso και του Προέδρου Sarkozy. Οι τελικές αποφάσεις που ελήφθησαν αντανακλούν τη στρατηγική που συζητήθηκε και εγκρίθηκε από τα κράτη μέλη της Ευρωπαϊκής Ένωσης.
<P>
Θα πρέπει επίσης να χαιρετίσουμε τη δέσμευση όλων των συμμετεχόντων να συνεργαστούν για να καταπολεμηθεί η τρέχουσα κρίση στο χρηματοπιστωτικό τομέα. Αυτή τη στιγμή, οι άνθρωποι δεν ενδιαφέρονται για διαφορές, μόνο για πραγματικές λύσεις. " αλληλεξάρτηση δημιουργεί αμφίδρομα κανάλια που επιτρέπουν τη διάδοση της κρίσης, αλλά μπορούν να επιτρέπουν και τη διάδοση των λύσεων για την οικονομική ανάκαμψη.
<P>
Στην περίπτωση της Ρουμανίας, η ανεργία σε οποιαδήποτε χώρα της Ευρωπαϊκής Ένωσης επιταχύνει το ποσοστό ανεργίας στην αναδυόμενη οικονομία μας σε διπλάσια ταχύτητα. Αυτό συμβαίνει πρώτον διότι άνθρωποι που εργάζονται στο εξωτερικό στέλνονται πίσω στην πατρίδα κι έπειτα λόγω της μείωσης του αριθμού των θέσεων εργασίας που προσφέρονται από ξένες εταιρείες, οι οποίες μειώνουν τις δραστηριότητές τους.
<P>
Αυτή τη στιγμή η ανεργία πρέπει να αναλυθεί σε επίπεδο ολόκληρης της Ευρωπαϊκής Ένωσης, αλλά οι λύσεις πρέπει να εφαρμοστούν και να χρηματοδοτηθούν στα δύο άκρα αυτών των καναλιών.
<SPEAKER ID="054" NAME="Gábor Harangozó" AFFILIATION="PSE">
(HU) Σας ευχαριστώ πολύ, κύριε Πρόεδρε. Κυρίες και κύριοι, θα ήθελα να επιστήσω την προσοχή σας στις πιέσεις στην αγορά αραβοσίτου που είναι ιδιαίτερα διαδεδομένες στην Κεντρική Ευρώπη. Πλούσιες σοδειές, δυσμενείς συνθήκες στη διεθνή αγορά και διακυμάνσεις των αποδόσεων που είναι συνήθεις στην Κεντρική Ευρώπη έχουν οδηγήσει τις τιμές πολύ κάτω από το επίπεδο παρέμβασης σε ορισμένες περιφέρειες εντός της Ουγγαρίας.
<P>
Πρέπει να λάβουμε μέτρα για λογαριασμό των παραγωγών και προς το συμφέρον της σταθερότητας της αγοράς. Υπό τις παρούσες συνθήκες, η ίδια η Ουγγαρία δεν είναι σε θέση να αγοράσει το πλεόνασμα. Παρόλα αυτά υπάρχουν κι άλλοι τρόποι σταθεροποίησης της αγοράς. Κατά πρώτο λόγο, η ποσότητα παρέμβασης πρέπει να αυξηθεί για τα κράτη που δεν έχουν θαλάσσιους λιμένες. Το σύστημα πρέπει να διαδραματίσει το ρόλο ενός διχτυού ασφαλείας από αυτή την άποψη, όπως είχε αρχικά προβλεφθεί.
<P>
Δεύτερον, προς όφελος χωρών χωρίς θαλάσσιους λιμένες, πρέπει να δημοσιευθούν προσκλήσεις υποβολής προσφορών με σκοπό τις εξαγωγές προς τρίτες χώρες. Τέλος, πρέπει επίσης να ανοιχθούν ειδικές ιδιωτικές εγκαταστάσεις αποθήκευσης. " θέσπιση αυτών των μέτρων θα συμβάλει ιδιαίτερα στην πρόληψη της επιδείνωσης της κατάστασης και θα βοηθήσει τους παραγωγούς μας να προσαρμοστούν σε εξαιρετικές περιστάσεις. Σας ευχαριστώ για την προσοχή σας.
<SPEAKER ID="055" NAME="Πρόεδρος">
Ολοκληρώνεται αυτό το σημείο της ημερήσιας διάταξης.

<CHAPTER ID="006-19">
19. Πολυετές σχέδιο για το δυτικό απόθεμα σαφριδιού και για την αλιεία του αποθέματος αυτού (
<P>
- Πριν από την ψηφοφορία:
<SPEAKER ID="107" NAME="Pat the Cope Gallagher" LANGUAGE="EN">
Κύριε Πρόεδρε, επισημαίνω ότι η τροπολογία 29 αποσύρθηκε από τους Σοσιαλιστές για λόγους που δεν μπορώ να κατανοήσω, συνεπώς -για να διασφαλιστεί ότι θα ψηφίσουμε επ' αυτής- εξ ονόματος της Ομάδας ALDE, επιβεβαιώνω ότι θα αναδεχθούμε εμείς αυτήν την τροπολογία.
<P>
Θεωρώ ότι αυτό είναι πολύ σοβαρό και θα ήθελα να ζητήσω από τους βουλευτές να εξετάσουν το γεγονός ότι, ενώ πολλοί μπορεί να μην κατανοούν πλήρως την επιστημονική βάση του θέματος, εάν δεν δεχθούμε την τροπολογία των Σοσιαλιστών και δεχθούμε την τροπολογία της Ομάδας PPE, αυτό συνεπάγεται ότι ενεργούμε αντίθετα προς τις συμβουλές των επιστημόνων και δημιουργούμε δύο ζώνες συνολικών επιτρεπόμενων αλιευμάτων για το ίδιο απόθεμα.
<P>
Υποστηρίζω ότι πρέπει να καταψηφίσουμε την τροπολογία της Ομάδας PPE και να εγκρίνουμε την έκθεση των Σοσιαλιστών τώρα που εκείνοι απέσυραν την τροπολογία για λόγους τους οποίους γνωρίζουν ίσως καλύτερα ορισμένοι από όσους ανήκουν στο νότιο μέρος της Ευρώπης.
<SPEAKER ID="108" NAME="Πρόεδρος">
Κύριε Gallagher, με άλλα λόγια, επικαλείστε το άρθρο 156, παράγραφος 5, του Κανονισμού και αναδέχεστε την τροπολογία 29 στην κατάσταση ψηφοφορίας, κάτι που σημαίνει ότι πρέπει να ψηφίσουμε επ' αυτής.

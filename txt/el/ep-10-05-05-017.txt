<CHAPTER ID="017">
Αναθεώρηση των Συνθηκών - Μεταβατικά μέτρα που αφορούν τη σύνθεση του Ευρωπαϊκού Κοινοβουλίου - Απόφαση για τη μη σύγκληση συνέλευσης για την αναθεώρηση των Συνθηκών όσον αφορά τα μεταβατικά μέτρα που αφορούν τη σύνθεση του Ευρωπαϊκού Κοινοβουλίου (συζήτηση)
<SPEAKER ID="361" NAME="Πρόεδρος">
" ημερήσια διάταξη προβλέπει την κοινή συζήτηση:
<P>
της έκθεσης του κ. Mendez de Vigo εξ ονόματος της Επιτροπής Συνταγματικών Υποθέσεων σχετικά με το σχέδιο πρωτοκόλλου που τροποποιεί το πρωτόκολλο αριθ. 36 σχετικά με τις μεταβατικές διατάξεις που αφορούν τη σύνθεση του Ευρωπαϊκού Κοινοβουλίου για το υπόλοιπο της κοινοβουλευτικής περιόδου 2009-2014:
<P>
η γνωμοδότηση του Ευρωπαϊκού Κοινοβουλίου (άρθρο 48, παράγραφος 3, της Συνθήκης ΕΕ) (17196/2009 - C7-0001/2010 - 2009/0813(NLE)) και
<P>
της έκθεσης του κ. Mendez de Vigo εξ ονόματος της Επιτροπής Συνταγματικών Υποθέσεων σχετικά με την πρόταση του Ευρωπαϊκού Συμβουλίου να μην συγκληθεί Συνέλευση για την τροποποίηση των συνθηκών όσον αφορά τα μεταβατικά μέτρα που αφορούν τη σύνθεση του Ευρωπαϊκού Κοινοβουλίου [17196/2009 - C7-0002/2010 - 2009/0814(NLE)].
<SPEAKER ID="362" NAME="Íñigo Méndez de Vigo" LANGUAGE="ES">
Κύριε Πρόεδρε, επιτρέψτε μου, παρακαλώ, να ξεκινήσω την ομιλία μου με έναν στίχο του Rilke: "Herr, es ist Zeit. Der Sommer war sehr gro?...". (Κύριε, ήρθε η ώρα. Το καλοκαίρι ήταν πολύ μακρύ...). Ο Rilke ήταν ο αγαπημένος ποιητής του πρόσφατα αποθανόντα συναδέλφου μας, Δημήτρη Τσάτσου. Πριν από αρκετό καιρό, στις 19 Νοεμβρίου 1997, ο Δημήτρης Τσάτσος και εγώ είχαμε την τιμή να υποβάλουμε την έκθεση σχετικά με τη Συνθήκη του Άμστερνταμ σε αυτό το Σώμα.
<P>
Στην έκθεση εκείνη σχετικά με τη Συνθήκη του Άμστερνταμ προτείναμε οποιαδήποτε τροποποίηση των Συνθηκών να προετοιμάζεται προηγουμένως από μια συνέλευση.
<P>
Το ονομάσαμε αυτό "Κοινοτική μέθοδο". Πράγματι, η εν λόγω μέθοδος της συνέλευσης χρησιμοποιήθηκε κατά την προετοιμασία του Χάρτη Θεμελιωδών Δικαιωμάτων και, πρωτίστως, της Συνταγματικής Συνθήκης.
<P>
Επιθυμώ να θυμηθώ τον Δημήτρη Τσάτσο ειδικά σήμερα, καθώς είμαστε έτοιμοι να πραγματοποιήσουμε την πρώτη μεταρρύθμιση της Συνθήκης της Λισαβόνας, που, σε τελευταία ανάλυση, κύριε Πρόεδρε, είναι η συνταγματική συνθήκη για την οποία όλοι αγωνιστήκαμε τόσο πολύ.
<P>
" πρώτη αυτή μεταρρύθμιση, η οποία θα συνίσταται στην τροποποίηση του Πρωτοκόλλου (αριθ. 36) της Συνθήκης της Λισαβόνας, οφείλεται σε μια ανωμαλία επειδή κατά την περίοδο διεξαγωγής εκλογών για το Κοινοβούλιο πέρυσι τον Ιούνιο, η Συνθήκη της Λισαβόνας δεν είχε τεθεί σε ισχύ λόγω των δυσκολιών που όλοι γνωρίζουμε.
<P>
Κατά συνέπεια, οι τελευταίες κοινοβουλευτικές εκλογές διεξήχθησαν στο πλαίσιο της Συνθήκης της Νίκαιας, η οποία βρισκόταν σε ισχύ εκείνη την περίοδο, και η εν λόγω Συνθήκη της Νίκαιας προβλέπει την ύπαρξη 736 βουλευτών του Ευρωπαϊκού Κοινοβουλίου, σε αντίθεση με τους 751 που προβλέπει η Συνθήκη της Λισαβόνας.
<P>
Για να περιπλεχθούν ακόμα περισσότερο τα πράγματα, κύριε Πρόεδρε, η πράξη του 1976 θεσπίζει ότι η θητεία ενός βουλευτή του Ευρωπαϊκού Κοινοβουλίου διαρκεί πέντε χρόνια. Αυτό σημαίνει ότι δεν μπορεί τώρα απλώς να εφαρμοστεί ο αριθμός που θεσπίστηκε με τη Συνθήκη της Λισαβόνας, δηλαδή οι 751 βουλευτές του Ευρωπαϊκού Κοινοβουλίου, δεδομένου ότι στο πλαίσιο της Συνθήκης της Λισαβόνας κάποια χώρα θα χάσει τρεις βουλευτές, οι οποίοι έχουν εκλεγεί και, συνεπώς, δεν μπορούν να φύγουν από το Κοινοβούλιο κατά τη διάρκεια αυτής της κοινοβουλευτικής περιόδου.
<P>
Γι' αυτόν τον λόγο, κύριε Πρόεδρε, πρέπει να τροποποιηθεί το Πρωτόκολλο (αριθ. 36) προκειμένου να καταστεί δυνατή η θέση σε ισχύ των συμφωνιών της Λισαβόνας, και για αυτόν τον λόγο κατά τη διάρκεια αυτής της κοινοβουλευτικής περιόδου, 2009-2014, όταν τεθεί σε ισχύ η τροποποίηση του Πρωτοκόλλου (αριθ. 36), αυτό το Κοινοβούλιο θα έχει, κατ' εξαίρεση, 754 βουλευτές.
<P>
Γι' αυτόν τον λόγο, κύριε Πρόεδρε, το Ευρωπαϊκό Συμβούλιο σας απηύθυνε επιστολή με την οποία ζητά, σύμφωνα με το άρθρο 48, παράγραφος 2 της Συνθήκης, να γνωμοδοτήσει το Κοινοβούλιο επί δύο θεμάτων.
<P>
Το πρώτο θέμα είναι εάν είναι απαραίτητη ή όχι μια συνέλευση προκειμένου να προετοιμαστεί η τροποποίηση του Πρωτοκόλλου (αριθ. 36). Το δεύτερο είναι εάν οι αρχηγοί κρατών ή κυβερνήσεων μπορούν να συγκαλέσουν διακυβερνητική διάσκεψη για την τροποποίηση του Πρωτοκόλλου (αριθ. 36).
<P>
Αμφότερα τα θέματα συνδέονται, παρόλο που αντιμετωπίζονται σε δύο διαφορετικές εκθέσεις. Θα ξεκινήσω με τη σύγκληση διακυβερνητικής διάσκεψης. Όπως είπα, αντιμετωπίζουμε το πολιτικό αποτέλεσμα της εφαρμογής της Συνθήκης της Λισαβόνας και αντιμετωπίζουμε επίσης μια μεταβατική και κατ' εξαίρεση λύση, η οποία θα ισχύσει μόνο όσο διαρκεί αυτή η κοινοβουλευτική περίοδος. Κατά συνέπεια, η εν λόγω διακυβερνητική διάσκεψη θα περιοριστεί σε κάτι για το οποίο έχει ήδη υπάρξει συμφωνία: τον τρόπο κατανομής αυτών των 18 βουλευτών του Ευρωπαϊκού Κοινοβουλίου σε 12 χώρες.
<P>
Κατά συνέπεια, κύριε Πρόεδρε, δεν υπάρχει συζήτηση. Πιστεύω ότι η διακυβερνητική διάσκεψη μπορεί να συγκληθεί πολύ γρήγορα και μπορεί ακόμα και να επιλύσει το ζήτημα σε ένα μόνο πρωινό, δεδομένου ότι η πολιτική απόφαση έχει ήδη ληφθεί.
<P>
Γι' αυτόν το λόγο, θα ζητήσω θετική ψήφο όσον αφορά μια διακυβερνητική διάσκεψη και θα πω ότι δεν πιστεύω πως απαιτείται συνέλευση για ένα ζήτημα, το οποίο έχει ήδη επιλυθεί. Είμαστε υπέρ της διεξαγωγής διακυβερνητικής διάσκεψης· είμαστε κατά της σύγκλησης συνέλευσης.
<SPEAKER ID="363" NAME="Diego López Garrido" LANGUAGE="ES">
Κύριε Πρόεδρε, θα ήθελα να εκφράσω την ικανοποίησή μου για το γεγονός ότι το Ευρωπαϊκό Κοινοβούλιο, μέσω του αγαπητού συναδέλφου και φίλου, Íñigo Méndez de Vigo, συμμερίζεται την άποψη του Ευρωπαϊκού Συμβουλίου με την έννοια ότι προκειμένου να επιτευχθεί η προτεινόμενη αλλαγή στο Πρωτόκολλο (αριθ. 36) της Συνθήκης της Λισαβόνας δεν χρειάζεται να συγκληθεί συνέλευση, δεδομένου ότι πρόκειται για πολύ μικρή αλλαγή, αν και ουσιαστική προκειμένου να επιτραπεί η παρουσία σε αυτήν τη Βουλή, προτού διεξαχθούν οι επόμενες εκλογές, του αριθμού των βουλευτών του Ευρωπαϊκού Κοινοβουλίου, οι οποίοι θα έπρεπε να ήταν εδώ εάν είχε τεθεί σε ισχύ η Συνθήκη της Λισαβόνας.
<P>
" συγκεκριμένη περίπτωση είναι μάλλον παράδοξη, επειδή και ο κ. Méndez de Vigo και εγώ συμμετείχαμε στη συνέλευση που συνέταξε το Σύνταγμα της Ευρώπης. Σε αυτήν την περίπτωση, ο στόχος είναι να προσπαθήσουμε να αποφύγουμε αυτήν τη διαδικασία, δεδομένου ότι πρόκειται για πολύ μικρή αλλαγή -στην πραγματικότητα, απλώς για αλλαγή μορφής- στη Συνθήκη της Λισαβόνας.
<P>
Αισθάνομαι ικανοποίηση για το γεγονός ότι με αυτόν τον τρόπο, εάν το Κοινοβούλιο εγκρίνει την πρόταση που υπέβαλε ο κ. Méndez de Vigo, και αφού διεξαχθεί διακυβερνητική διάσκεψη και ολοκληρωθούν οι αντίστοιχες διαδικασίες επικύρωσης στα 27 κοινοβούλια των κρατών μελών της Ευρωπαϊκής Ένωσης, 18 επιπλέον βουλευτές του Ευρωπαϊκού Κοινοβουλίου από 12 χώρες - το "νωμένο Βασίλειο, τη Σλοβενία, την Πολωνία, τις Κάτω Χώρες, τη Μάλτα, τη Λετονία, την Ιταλία, τη Βουλγαρία, τη Σουηδία, τη Γαλλία, την Αυστρία και την Ισπανία - μπορούν να προσέλθουν το συντομότερο δυνατό.
<P>
Κατά συνέπεια, οι πολίτες των χωρών αυτών θα εκπροσωπούνται ακόμα καλύτερα στο Ευρωπαϊκό Κοινοβούλιο. Γι' αυτόν τον λόγο είμαι ευτυχής που η εν λόγω έκθεση συντάχθηκε από τον κ. Méndez de Vigo και που εγκρίθηκε από την Επιτροπή Συνταγματικών Υποθέσεων με τη μορφή που εκείνος πρότεινε. Ελπίζω, επίσης, ότι θα υπάρξει ευρεία συναίνεση εδώ στη σύνοδο της Ολομέλειας και ότι θα μπορέσουμε να δούμε εδώ στο Κοινοβούλιο το συντομότερο δυνατό τους 18 βουλευτές που απουσιάζουν, και ότι αυτό θα προβλέπεται στη Συνθήκη της Λισαβόνας.
<SPEAKER ID="364" NAME="Maroš Šefčovič">
μέλος της Επιτροπής. - Κύριε Πρόεδρε, θα ήθελα να ευχαριστήσω τον κ. Méndez de Vigo για την εξαίρετη έκθεσή του. Είμαι, επίσης, στην ευχάριστη θέση να ενημερώσω το Ευρωπαϊκό Κοινοβούλιο ότι η Επιτροπή γνωμοδότησε θετικά όσον αφορά την έναρξη της ΔΚΔ, η οποία θα εξετάσει τις απαραίτητες αλλαγές στη Συνθήκη που θα επέτρεπαν επιπλέον 18 βουλευτές του Ευρωπαϊκού Κοινοβουλίου.
<P>
Το Ευρωπαϊκό Συμβούλιο ζήτησε τη γνώμη της Επιτροπής κατόπιν πρότασης της ισπανικής κυβέρνησης και, δεδομένου ότι η πρόταση της ισπανικής κυβέρνησης αντανακλά την πολιτική συμφωνία -που υπάρχει εδώ και καιρό- να αναλάβουν τα καθήκοντά τους οι επιπλέον 18 βουλευτές του Ευρωπαϊκού Κοινοβουλίου χωρίς καθυστέρηση, η Επιτροπή πρότεινε την έναρξη διακυβερνητικής διάσκεψης το συντομότερο δυνατό.
<P>
Σύμφωνα με την ισπανική πρόταση, η Επιτροπή τόνισε επίσης στη γνωμοδότησή της ότι η ΔΚΔ πρέπει να περιοριστεί στην αντιμετώπιση του ζητήματος των επιπλέον βουλευτών του Ευρωπαϊκού Κοινοβουλίου. Χάρηκα ιδιαιτέρως όταν διαπίστωσα ότι η έκθεση του κ. Méndez de Vigo υποστηρίχτηκε από σημαντική πλειοψηφία στην Επιτροπή Συνταγματικών Υποθέσεων και ελπίζουμε ότι αυτό θα συμβεί και στην αυριανή συνεδρίαση του Κοινοβουλίου.
<P>
Θα ήθελα, επίσης, να εκφράσω την ελπίδα της Επιτροπής ότι θα επέλθει σύντομα συμφωνία όσον αφορά τις περιορισμένες αλλαγές στη Συνθήκη, οι οποίες θα συζητηθούν σε αυτήν τη ΔΚΔ και ότι η επικύρωση από τα κράτη μέλη θα επιτρέψει στους επιπλέον 18 βουλευτές του Ευρωπαϊκού Κοινοβουλίου να αναλάβουν τα καθήκοντά τους το συντομότερο δυνατό.
<SPEAKER ID="365" NAME="Carlo Casini" LANGUAGE="IT">
Κύριε Πρόεδρε, κυρίες και κύριοι, θα είμαι πολύ σύντομος καθώς η επιτροπή της οποίας προεδρεύω κατέληξε σε μια πολύ ολοκληρωμένη συμφωνία, σύμφωνη με όσα έχουν ήδη ειπωθεί, και συνεπώς δεν χρειάζεται να γίνει η συζήτηση πολύ μακροσκελής.
<P>
Το πρόβλημα που ανέκυψε και συζητήθηκε στην επιτροπή αφορούσε κυρίως τα εξής: και ο εκλογικός νόμος του 1976 και η Συνθήκη της Λισαβόνας απαιτούν οι βουλευτές αυτού του Κοινοβουλίου να εκλέγονται άμεσα από τους λαούς των διαφόρων εθνών. Αυτό δημιουργεί πρόβλημα σε περιπτώσεις που το εκλογικό σύστημα, το οποίο χρησιμοποιήθηκε για την εκλογή βουλευτών του Ευρωπαϊκού Κοινοβουλίου για αυτήν την κοινοβουλευτική περίοδο, δεν επιτρέπει την είσοδο στο Κοινοβούλιο υποψηφίων, οι οποίοι δεν έλαβαν αρκετές ψήφους ώστε να εξασφαλίσουν έδρα, αλλά που έλαβαν αρκετές ψήφους ώστε να επιτραπεί η είσοδός τους αργότερα.
<P>
Ορισμένα εκλογικά συστήματα το επιτρέπουν αυτό, όμως φαίνεται ότι άλλα δεν το επιτρέπουν. Κατά συνέπεια, εάν δεν επιθυμούμε να καθυστερήσουμε σημαντικά την ενσωμάτωση των βουλευτών στο Κοινοβούλιο, πρέπει να προσφύγουμε σε μεταβατικά συστήματα διορισμού κατ' εξαίρεση, όπως προέβλεπε το Συμβούλιο.
<P>
Μετά από μακρές συζητήσεις, η επιτροπή μου κατέληξε στο συμπέρασμα ότι πρόκειται για δίκαιη θέση. Κατά συνέπεια, στηρίζουμε όσα έχουν ήδη ειπωθεί. Μάλιστα, πρέπει να πω ότι εγώ προσωπικά κατέθεσα τροπολογία που προτείνει τον διορισμό παρατηρητών για μια ενδιάμεση περίοδο πριν από την εκλογή των νέων βουλευτών αυτού του Κοινοβουλίου. Παρόλο που η εν λόγω τροπολογία εξακολουθεί να βρίσκεται υπό συζήτηση, θα χρειαστεί να την καταψηφίσουμε -μολονότι είναι δική μου τροπολογία- καθώς η συμβιβαστική τροπολογία προβλέπει την ταχεία, άμεση ενσωμάτωση των βουλευτών στο Κοινοβούλιο.
<SPEAKER ID="366" NAME="Ramón Jáuregui Atondo" LANGUAGE="ES">
Κύριε Πρόεδρε, θα ήθελα να ξεκινήσω λέγοντας ότι η απόφαση που θα λάβουμε σε αυτήν την περίπτωση είναι σοβαρή. Καταρχάς, αναθεωρούμε τη Συνθήκη. Σε σύντομο διάστημα αφότου ετέθη σε ισχύ προτείνουμε, για πρώτη φορά, αναθεώρηση της Συνθήκης. Το ζήτημα είναι σοβαρό.
<P>
Δεύτερον, όμως, αυτό που κάνουμε είναι να αποκαταστήσουμε, να επιβεβαιώσουμε και να προσφέρουμε την ευκαιρία στους 18 βουλευτές του Ευρωπαϊκού Κοινοβουλίου, οι οποίοι θα είχαν το δικαίωμα να καταλάβουν την έδρα τους εάν η Συνθήκη είχε εγκριθεί πριν από τις εκλογές, να ασκήσουν το εν λόγω δικαίωμα. Επιπλέον, επιτρέπουμε σε 12 χώρες, οι οποίες έχουν το δικαίωμα να αναδιοργανώσουν τη θέση τους σε αυτό το Κοινοβούλιο, καθώς έχουν συμφωνήσει με ολόκληρη την Ευρωπαϊκή Ένωση ότι πρέπει να έχουν μεγαλύτερη εκπροσώπηση από αυτήν που ισχύει επί του παρόντος, να ασκήσουν το εν λόγω δικαίωμα. Περί αυτού πρόκειται, όμως το ζήτημα είναι σημαντικό.
<P>
Εντούτοις, η ίδια η Συνθήκη απαιτεί να διεξαχθεί συνέλευση προκειμένου να αναθεωρηθεί η Συνθήκη. Το Συμβούλιο πολύ λογικά μας ρωτά εάν είναι απαραίτητο να διεξαχθεί συνέλευση προκειμένου να επικυρωθεί μια συμφωνία που συνήφθη με όλα τα κράτη μέλη της ΕΕ. Το Κοινοβούλιο απαντά ότι δεν είναι απαραίτητο. Δεν είναι απαραίτητο σε αυτήν την περίπτωση.
<P>
Κατά συνέπεια, δίνει εντολή στο Συμβούλιο να συγκαλέσει διακυβερνητική διάσκεψη και να αναθεωρήσει τη συνθήκη, αυξάνοντας έτσι την πιθανότητα να επικυρώσουν οι 27 χώρες την αναθεώρηση και επιτρέποντας, με αυτόν τον τρόπο, στους 18 βουλευτές του Ευρωπαϊκού Κοινοβουλίου να έρθουν εδώ και στις 12 ενδιαφερόμενες χώρες να φθάσουν στο πλήρες επίπεδο κοινοβουλευτικής εκπροσώπησής τους.
<P>
Αυτό είναι που πρέπει να αντιμετωπίσουμε, όμως υπάρχει ένα πρόβλημα. Πρώτα απ' όλα, θα ήθελα να αναγνωρίσω το γεγονός ότι αντιμετωπίσαμε κάποιες δυσκολίες όταν χρειάστηκε να προσδιορίσουμε εάν εκείνοι που θα έρθουν πρέπει υποχρεωτικά να έχουν εκλεγεί άμεσα για αυτές τις έδρες ή εάν μπορούν να εκλεγούν με κάποιον άλλο τρόπο.
<P>
Πιστεύω ότι αυτό το πρόβλημα που ανέκυψε, το οποίο πρέπει να εξεταστεί και να παρουσιαστεί ρεαλιστικά, έχει επιλυθεί ικανοποιητικά. Θα ήθελα να ευχαριστήσω όχι μόνο τον εισηγητή της έκθεσης, κ. Méndez de Vigo, αλλά και τον κ. Duff, για το γεγονός ότι καταφέραμε να επιτύχουμε μια, κατά την άποψή μου, πολύ σημαντική συμφωνία ανάμεσα στις τρεις ομάδες.
<P>
Εκείνο που λέμε είναι "ναι", ας γίνει αναθεώρηση της Συνθήκης, αλλά χωρίς συνέλευση, ώστε να μπορέσει να γίνει μια αρχή όσον αφορά το δικαίωμα σε αυτήν την επιβεβαίωση. Ταυτόχρονα, ωστόσο, αυτό το Σώμα οφείλει να υπενθυμίσει στα εθνικά κοινοβούλια ότι πρέπει να αποστείλουν βουλευτές οι οποίοι έχουν εκλεγεί άμεσα στο Ευρωπαϊκό Κοινοβούλιο, και ότι εδώ στο Κοινοβούλιο σκοπεύουμε να φέρουμε σε πέρας την αναθεώρηση του ευρωπαϊκού εκλογικού συστήματος προκειμένου να αποκτήσει το ευρωπαϊκό εκλογικό μοντέλο ένα ενιαίο, υπερεθνικό σύστημα εκλογής των βουλευτών του.
<P>
Αισθάνομαι ικανοποίηση που οι δύο αυτές εκτιμήσεις επέτρεψαν την επίτευξη ισορροπίας, έτσι ώστε να είναι δυνατό να εξεταστεί εκ νέου το εν λόγω ζήτημα.
<SPEAKER ID="367" NAME="Andrew Duff" LANGUAGE="EN">
Κύριε Πρόεδρε, η πρόταση που έχουμε μπροστά μας ασφαλώς προηγείται της θέσης σε ισχύ της Συνθήκης. Εάν είχε τεθεί σε ισχύ η Συνθήκη πριν υποβληθεί μια πρόταση τέτοιου είδους, δεν θα την είχαμε αποδεχθεί.
<P>
Το Κοινοβούλιο δεν θα μπορούσε να αποδεχτεί το γεγονός ότι η Γαλλία θα επεδίωκε να διορίσει δύο βουλευτές από την εθνοσυνέλευσή της στο Κοινοβούλιο. Και εάν είχαμε συμφωνήσει επ' αυτού αφού ετέθη σε ισχύ η Συνθήκη -εάν η εν λόγω πρόταση δεν είχε υποβληθεί προτού τεθεί σε ισχύ η Συνθήκη- θα παραβιάζαμε τη Συνθήκη επειδή η εν λόγω πρόταση δεν σέβεται την αρχή της φθίνουσας αναλογικότητας.
<P>
Αποδεχόμαστε μια μεταβατική λύση, αλλά η διαφωνία κατάφερε να εκθέσει τα προβλήματα που αφορούν τη σύνθεση και την εκλογική διαδικασία του Κοινοβουλίου. Χαίρομαι που όλες οι Ομάδες μας συμφωνούν τώρα ότι απαιτείται ουσιαστική μεταρρύθμιση της εκλογικής διαδικασίας και που το Κοινοβούλιο σύντομα θα υποβάλει προτάσεις που θα απαιτούν μια ΔΚΔ, η οποία θα προετοιμαστεί πλήρως και κατάλληλα από μια συνέλευση η οποία θα συμπεριλαμβάνει τα εθνικά κοινοβούλια, θα είναι γενικά συμβουλευτική και θα περιλαμβάνει τα εθνικά πολιτικά κόμματα ώστε να υπάρξει ουσιαστική διευθέτηση αυτού του θέματος εγκαίρως για το 2014.
<P>
Είμαι ιδιαίτερα ευγνώμων στους συναδέλφους μου και στους συντονιστές των άλλων Ομάδων για τις εποικοδομητικές διαπραγματεύσεις, οι οποίες ολοκληρώθηκαν με την ακλόνητη πρόθεση μεταρρύθμισης της εκλογικής διαδικασίας του Κοινοβουλίου.
<SPEAKER ID="368" NAME="Gerald Häfner" LANGUAGE="DE">
Κύριε Πρόεδρε, κυρίες και κύριοι, υπάρχει ευρεία συναίνεση όσον αφορά το εν λόγω ζήτημα. Αναμένουμε τη διεύρυνση του Κοινοβουλίου και αναμένουμε τους 18 νέους βουλευτές. Θέλουμε να δημιουργήσουμε τις συνθήκες για αυτό τώρα, έτσι ώστε να μπορέσουν να έρθουν και να εργαστούν μαζί μας.
<P>
Υπάρχει μόνο μια μικρή διαφορά απόψεων, η οποία στην πραγματικότητα είναι πολύ μεγάλη, επειδή αφορά τη βάση του έργου μας συμπεριλαμβανομένης της κατανόησής μας για την αρχή της δημοκρατίας και την εκτίμηση που τρέφουμε για αυτό το Σώμα. Αφορά το ζήτημα του ποιος αποφασίζει ποιοι θα είναι αυτοί οι νέοι βουλευτές. Για εμάς αυτό δεν είναι δευτερεύον θέμα, είναι βασικό ζήτημα. Σύμφωνα με τη Συνθήκη, οι βουλευτές του Ευρωπαϊκού Κοινοβουλίου "εκλέγονται για πέντε έτη με άμεση, καθολική, ελεύθερη και μυστική ψηφοφορία". Οι πολίτες είναι εκείνοι που εκλέγουν. Αυτό συνέβη στις 11 από τις 12 χώρες.
<P>
Μία χώρα υποστηρίζει τώρα ότι αυτό δεν είναι δυνατό και ότι θα στείλει βουλευτές, οι οποίοι εξελέγησαν από τους πολίτες της για μια τελείως διαφορετική δουλειά. Δεν θεωρούμε ότι αυτός είναι ικανοποιητικός τρόπος αντιμετώπισης του Κοινοβουλίου ή του δικαιώματος των πολιτών να ψηφίζουν και της αρχής της δημοκρατίας.
<P>
Θα μπορούσαμε να παρακάμψουμε τη συνέλευση εάν επρόκειτο απλώς για ένα τεχνικό θέμα, με άλλα λόγια εάν είχαμε συμφωνήσει επί της αρχής συμμόρφωσης με τις Συνθήκες. Ωστόσο, στην παρούσα φάση η Συνθήκη κινδυνεύει να καταρρεύσει. Ας επιμείνουμε όσον αφορά τη σύγκληση συνέλευσης, η οποία αποτελεί εξαιρετική μέθοδο επίτευξης συναίνεσης εκτός του επιπέδου των κυβερνήσεων στην Ευρώπη σχετικά με ακριβώς τέτοιου τύπου ζητήματα.
<SPEAKER ID="369" NAME="Ashley Fox">
εξ ονόματος της Ομάδας ECR. - Κύριε Πρόεδρε, χαιρετίζω την εν λόγω έκθεση και το συμπέρασμά της ότι δεν απαιτείται συνταγματική συνέλευση. Μια τέτοια συνέλευση θα ήταν απλώς χάσιμο χρόνου και σπατάλη των χρημάτων των φορολογουμένων. Πράγματι, οι πολίτες της εκλογικής μου περιφέρειας δεν επιθυμούν μια συνέλευση στην οποία αναμφίβολα θα συζητούνταν η περαιτέρω πολιτική ολοκλήρωση. Πράγματι, στη Βρετανία θεωρείται ότι η πολιτική ένωση έχει ήδη προχωρήσει υπερβολικά.
<P>
Παρόλο που χαιρετίζω τα μέτρα τα οποία θα επιτρέψουν στους 18 επιπλέον βουλευτές του Ευρωπαϊκού Κοινοβουλίου να καταλάβουν τις έδρες τους, δεν πιστεύω ότι πρέπει να απολαμβάνουν καθεστώς παρατηρητή μέχρι να τεθούν σε ισχύ οι μεταβατικές διατάξεις. Μια τέτοια κίνηση θα τους έδινε το δικαίωμα να διεκδικήσουν τους μισθούς και τα έξοδά τους προτού αποκτήσουν δικαίωμα ψήφου και πιστεύω, για λόγους αρχής, ότι αυτό είναι λάθος.
<P>
Σε μια περίοδο που αναμένονται μεγάλες περικοπές στις δημόσιες δαπάνες σε σχεδόν όλα τα κράτη μέλη, αυτό το Κοινοβούλιο θα έπρεπε να αποτελέσει παράδειγμα. Πρέπει πάντοτε να είμαστε συνετοί με το δημόσιο χρήμα. " Ομάδα μου θα καταψηφίσει την εν λόγω έκθεση επειδή παραβλέπει αυτήν τη σημαντική αρχή.
<SPEAKER ID="370" NAME="Søren Bo Søndergaard" LANGUAGE="DA">
Κύριε Πρόεδρε, διαφωνούμε σε πολλά πράγματα σε ό,τι αφορά την ΕΕ. Αναμφίβολα, διαφωνούμε επίσης σε πολλά πράγματα σε ό,τι αφορά το Ευρωπαϊκό Κοινοβούλιο. Ωστόσο, πιστεύω ότι υπάρχει ευρεία συναίνεση όσον αφορά το ότι εκείνο που προσδίδει στο Ευρωπαϊκό Κοινοβούλιο νομιμότητα είναι το γεγονός ότι εκλέγεται δημοκρατικά και άμεσα από τους πολίτες. Όμως, σήμερα βρισκόμαστε ενώπιον μιας πρότασης η οποία μας αναγκάζει να έρθουμε αντιμέτωποι με το γεγονός ότι αυτό μπορεί να αλλάξει. Έχει υποβληθεί μια πρόταση, η οποία θα μπορούσε να μας φέρει σε μια κατάσταση όπου, για τα επόμενα τέσσερα χρόνια, σε αυτό το Κοινοβούλιο θα μπορούν να εγκριθούν πράγματα από άτομα τα οποία δεν έχουν εκλεγεί δημοκρατικά, αλλά αντιθέτως έχουν διοριστεί. Πιστεύω ότι αυτή είναι μια πολύ κακή εξέλιξη. Πιστεύω, επίσης, ότι είναι μια πολύ ατυχής εξέλιξη.
<P>
Αντίκειται, φυσικά, στη Συνθήκη. Θα έπρεπε, κατά συνέπεια, να αναθεωρήσουμε τη Συνθήκη. Ωστόσο, αντίκειται επίσης σε όσα όντως κάνουμε στην πράξη. Όταν η Ρουμανία και η Βουλγαρία προσχώρησαν στην Ευρωπαϊκή Ένωση το 2007, τους είπαμε ότι δεν χρειάζεται να διεξάγουν εκλογές; Είπαμε ότι οι βουλευτές από τις εν λόγω χώρες μπορούν να κατέχουν έδρα για δυόμισι χρόνια χωρίς να διεξαχθούν εκλογές; Όχι, τις συμβουλεύσαμε να διεξαγάγουν εκλογές και αυτό πρέπει να γίνεται στην περίπτωση των νέων βουλευτών. Αυτό πρέπει να συμβεί, ακόμη και εάν πρόκειται να διεξαχθούν εκλογές σε μία μόνο χώρα, για παράδειγμα στη Γαλλία.
<SPEAKER ID="371" NAME="Morten Messerschmidt" LANGUAGE="DA">
Κύριε Πρόεδρε, υπάρχει κάτι περίεργο σχετικά με την κατάσταση στην οποία βρισκόμαστε τώρα. Επί χρόνια ακούγαμε πώς η Συνθήκη της Λισαβόνας θα αποτελούσε το μέσο για τη διασφάλιση της δημοκρατίας, της διαφάνειας και της επιρροής των πολιτών στη νομοθεσία της ΕΕ. Έπειτα, ένα από τα πρώτα πράγματα που επιλέγει να πράξει το Ευρωπαϊκό Κοινοβούλιο, αφού επί χρόνια έχει επαναλάβει τα ανωτέρω στους πολίτες, είναι να πει "όχι" στις άμεσες εκλογές, "όχι" στη σύγκληση συνέλευσης και "όχι" σε όλα τα μέσα που χρησιμοποιήσαμε στο παρελθόν προκειμένου να πείσουμε τους πολίτες ότι η εν λόγω Συνθήκη είναι απαραίτητη. Αυτό είναι κάπως παράξενο.
<P>
Το πιο φυσικό θα ήταν, ασφαλώς, να λάβουμε σοβαρά υπόψη τις υποσχέσεις που δώσαμε στο εκλογικό σώμα, να λάβουμε σοβαρά υπόψη το γεγονός ότι αυτό το Σώμα πρέπει να απαρτίζεται από άτομα με άμεση λαϊκή εντολή και να λάβουμε σοβαρά υπόψη το γεγονός ότι δεν είναι οι κυβερνήσεις, αλλά οι εκλεγμένοι εκπρόσωποι εκείνοι που αλλάζουν τις Συνθήκες. Αμφότερα αυτά τα θεμελιώδη στοιχεία -και, παρεμπιπτόντως, οι θεμελιώδεις υποσχέσεις- θα καταστραφούν εάν εγκριθούν οι δύο εκθέσεις. " όλη ιδέα, αλλά και το όλο επιχείρημα για τη θέσπιση της Συνθήκης της Λισαβόνας -όλα όσα αποσκοπούσαν να πείσουν τους πολίτες για ποιον λόγο έπρεπε να δώσουν ακόμα περισσότερη εξουσία στην ΕΕ- είναι ακριβώς αυτό το οποίο αποποιούμαστε σήμερα, τώρα που πήραμε αυτό που θέλαμε. Όπως και ο προηγούμενος ομιλητής, πρέπει συνεπώς να πω ότι η Ομάδα μου δεν μπορεί να υποστηρίξει τις εν λόγω εκθέσεις.
<SPEAKER ID="372" NAME="Bruno Gollnisch" AFFILIATION="NI">
(FR) Κύριε Πρόεδρε, θα έρθω απευθείας στο θέμα. " παράγραφος 2 της έκθεσης του κ. Mendez de Vigo πολύ σωστά τονίζει το γεγονός ότι μία από τις προτάσεις του Συμβουλίου αντιβαίνει πλήρως στο πνεύμα της πράξης 1976. Αφορά τον διορισμό από τα εθνικά κοινοβούλια βουλευτών του Ευρωπαϊκού Κοινοβουλίου, οι οποίοι σύμφωνα με την πράξη 1976, πρέπει να έχουν εκλεγεί με άμεση καθολική ψηφοφορία.
<P>
Με όλο το σεβασμό προς τον εισηγητή, λυπούμαι που δεν το έλαβε περισσότερο υπόψη του αυτό και που δεν το χειρίστηκε με πιο αυστηρό, πιο σαφή και πιο ανυποχώρητο τρόπο στην παράγραφο 5. Δεν είναι καθόλου αδύνατο να επιμείνουμε στις εκλογές. Εάν τα κράτη μέλη δεν επιθυμούν να διεξαγάγουν νέο γύρο εκλογών, πρέπει απλώς να λάβουν υπόψη τους το αποτέλεσμα των εκλογών που έλαβαν χώρα το 2009 και να εφαρμόσουν, σε αναλογική βάση, το αποτέλεσμα αυτής της ψηφοφορίας στον νέο αριθμό βουλευτών του Ευρωπαϊκού Κοινοβουλίου που μόλις τους εκχωρήθηκε.
<P>
Οποιαδήποτε άλλη λύση είναι αντιδημοκρατική, ειδικά στη χώρα μου, τη Γαλλία, όπου το εθνικό κοινοβούλιο διορίζεται σε μη αναλογική βάση, χωρίς κανόνα αναλογικότητας. Αυτό θα ήταν, στην πραγματικότητα, ένα είδος διορισμού από την κυβέρνηση που αντιβαίνει στο πνεύμα των Συνθηκών.
<SPEAKER ID="373" NAME="Mario Mauro" AFFILIATION="PPE">
(IT) Κύριε Πρόεδρε, κυρίες και κύριοι, εξακολουθεί να αποτελεί μυστήριο το πώς το Συμβούλιο μπόρεσε να χειριστεί ένα τέτοιο θέμα με ελαφρότητα. Ελπίζω ότι αυτό το ατυχές κώλυμα δεν θα δημιουργήσει προβλήματα στη συνέχεια και ότι η αξιοπιστία των θεσμικών μας οργάνων και του σχεδίου μας δεν θα υπονομευτεί. Θα σας δώσω ένα συγκεκριμένο παράδειγμα: από την Ιταλία απαιτείται να εκλέξει έναν βουλευτή του Ευρωπαϊκού Κοινοβουλίου σε πιθανές συμπληρωματικές εκλογές, όμως θα πρέπει να μας απασχολεί περισσότερο το ότι μπορεί να έχουμε εκλογές με ποσοστό συμμετοχής πιθανόν όχι μεγαλύτερο από 5% του εκλογικού σώματος ή το ότι πρέπει να προσφύγουμε στα αποτελέσματα των τελευταίων εκλογών του 2009 προκειμένου να επιβεβαιώσουμε την εκλογή ενός βουλευτή ο οποίος έχει, σε κάθε περίπτωση, εκλεγεί με άμεση καθολική ψηφοφορία;
<P>
Σε κάθε περίπτωση, δεν πρέπει να επιδεινώσουμε την κατάσταση: ποτέ πριν δεν ήταν σημαντικότερο για την Ευρώπη το να αποφύγει θεσμικά εμπόδια και καθυστερήσεις κατά τη διαδικασία ολοκλήρωσης. Και εγώ πρέπει να τονίσω πόσο σημαντικό είναι και οι 18 βουλευτές να καταλάβουν τις έδρες τους στο Ευρωπαϊκό Κοινοβούλιο ταυτόχρονα, προκειμένου να αποφευχθεί η διατάραξη της λεπτής ισορροπίας ανάμεσα στις εθνικότητες που εκπροσωπούνται στο Σώμα. Πρόκειται για ζήτημα -επαναλαμβάνω- το οποίο πρέπει να επιλυθεί άμεσα: θεωρώ αδιανόητο οι νέοι βουλευτές να μην έχουν εκλεγεί στο Κοινοβούλιο για το υπόλοιπο της περιόδου 2009-2014.
<P>
Κατά συνέπεια, πρέπει επειγόντως να εγκρίνουμε την εν λόγω σύσταση και έκθεση, έτσι ώστε να δοθεί το πράσινο φως για την τροποποίηση του Πρωτοκόλλου αριθ. 36 της Συνθήκης της Λισαβόνας, χωρίς τη σύγκληση συνέλευσης, άλλα με άμεση σύγκληση διακυβερνητικής διάσκεψης, όπως προτείνεται από τον εισηγητή. Πράγματι, πρέπει να πάρουμε τον πιο σύντομο δρόμο, επειδή σε αυτήν τη φάση δεν υπάρχουν πολλά προς συζήτηση. Αντίθετα, πρέπει να γυρίσουμε σελίδα και να κάνουμε μια νέα, εποικοδομητική αρχή μετά από ένα, δυστυχώς, πολύ αρνητικό επεισόδιο.
<SPEAKER ID="375" NAME="Matthias Groote" AFFILIATION="S&amp;D">
(DE) Κυρία Πρόεδρε, καταρχάς θα ήθελα να ευχαριστήσω τον εισηγητή, κ. Mendez de Vigo. Δεν θεωρώ ότι απαιτείται σύγκληση συνέλευσης. Πρόκειται για μια λεπτομέρεια που πρέπει να αποσαφηνιστεί. Από το 1979, το Ευρωπαϊκό Κοινοβούλιο εκλέγεται με άμεση μυστική ψηφοφορία και αυτός είναι ο τρόπος που πρέπει να συνεχίσει να εκλέγεται και στο μέλλον. Εμείς και το Συμβούλιο θα ήταν συνετό να αντιμετωπίσουμε το εν λόγω πρόβλημα το συντομότερο δυνατό σε μια διακυβερνητική διάσκεψη, επειδή από τους 18 βουλευτές, οι 16 βρίσκονται σε κατάσταση αναμονής, γεγονός που είναι μάλλον ανυπόφορο. Κατά συνέπεια, το μπαλάκι έχει επιστρέψει στο Συμβούλιο. Θα ζητούσα από το Συμβούλιο να μην υποχωρήσει σε αυτό το σημείο επειδή ένα κράτος μέλος απέτυχε να ορίσει σαφείς κανόνες λόγω του ότι ανέμενε να τεθεί σε ισχύ νωρίτερα η Συνθήκη της Λισαβόνας. Αισθάνομαι ικανοποίηση που έχει τεθεί σε ισχύ η Συνθήκη, αλλά τώρα πρέπει να ανταποκριθούμε στις υποχρεώσεις μας.
<P>
" έκθεση Mendez de Vigo αποτελεί καλή βάση για την ενίσχυση αυτής της διαδικασίας. Ωστόσο, το Συμβούλιο καλά θα έκανε να μην ενδώσει στον πειρασμό να αποδεχθεί βουλευτές οι οποίοι έχουν σταλεί εδώ από κάποιο εθνικό κοινοβούλιο. Αυτό θα δημιουργούσε προηγούμενο και δεν είμαι πρόθυμος να το αποδεχθώ. Κατά συνέπεια, ο εισηγητής έχει την πλήρη υποστήριξή μου με την προϋπόθεση ότι δεν θα σταλούν εδώ βουλευτές από εθνικά κοινοβούλια.
<SPEAKER ID="376" NAME="Sandrine Bélier" AFFILIATION="Verts/ALE">
(FR) Κυρία Πρόεδρε, η Γαλλία είναι το μόνο κράτος μέλος το οποίο δεν προσδοκούσε τη θέση σε ισχύ της Συνθήκης της Λισαβόνας και το οποίο αρνείται να συμμορφωθεί με το αποτέλεσμα των ευρωεκλογών του Ιουνίου του 2009. Με το να αποδεχθούμε την τρίτη επιλογή -τη γαλλική εξαίρεση- του διορισμού δύο νέων βουλευτών του Ευρωπαϊκού Κοινοβουλίου, μας ζητείται να εγκρίνουμε μια σοβαρή παραβίαση του πρωτογενούς δικαίου της Ένωσης: την εκλογή βουλευτών του Ευρωπαϊκού Κοινοβουλίου με άμεση καθολική ψηφοφορία, από την οποία απορρέει η νομιμότητά μας εδώ και 31 έτη.
<P>
Θα συμμορφωθούμε με την απόφαση του Συμβουλίου υπό την πίεση ενός κράτους μέλους, το οποίο επιδεικνύει μια κάποια έλλειψη σεβασμού απέναντι στην Ένωση και τους ευρωπαίους πολίτες; Το Κοινοβούλιο δεν πρέπει να επικυρώσει αυτήν τη σοβαρή παραβίαση της αρχής της ευρωπαϊκής δημοκρατίας. Πρέπει να αρνηθούμε να υπονομεύσουμε τη νομιμότητα και την αξιοπιστία μας ως εκλεγμένων εκπροσώπων των λαών της Ευρώπης. Οι ευρωπαίοι πολίτες επιλέγουν εκείνους που θέλουν να τους εκπροσωπήσουν στο Ευρωπαϊκό Κοινοβούλιο, όχι οι κυβερνήσεις των κρατών μελών.
<P>
" εν λόγω γαλλική εξαίρεση δικαιολογεί το αίτημά μας για συμμετοχή του Κοινοβουλίου, σε περίπτωση συνέλευσης για την αναθεώρηση των Συνθηκών, και για απόρριψη κάθε διακυβερνητικής διάσκεψης.
<SPEAKER ID="377" NAME="Trevor Colman" AFFILIATION="EFD">
(EN) Κυρία Πρόεδρε, η καθυστέρηση της επικύρωσης της Συνθήκης της Λισαβόνας θα σήμαινε τον διορισμό 736 βουλευτών του Ευρωπαϊκού Κοινοβουλίου αντί για τους 751 που προτείνονται τώρα. Ο μεγαλύτερος αυτός αριθμός πρόκειται να επιτευχθεί με την κατανομή 18 εδρών ανάμεσα σε 12 κράτη μέλη, ενώ η Γερμανία χάνει τρεις έδρες, όμως αυτό δεν μπορεί να συμβεί, καθώς είναι παράνομο να διακοπεί πρόωρα η θητεία των τριών γερμανών βουλευτών του Ευρωπαϊκού Κοινοβουλίου.
<P>
Μια επιπλέον δυσκολία είναι ότι η Συνθήκη ορίζει ότι ο συνολικός αριθμός των βουλευτών του Ευρωπαϊκού Κοινοβουλίου δεν πρέπει να υπερβαίνει τους 751. Προκειμένου να συμπεριληφθούν οι 18 επιπλέον βουλευτές χωρίς να χαθούν οι τρεις γερμανικές έδρες θα απαιτηθεί αναθεώρηση του Πρωτοκόλλου 36 της Συνθήκης της Λισαβόνας. Αυτό πρέπει να επιτευχθεί μέσω μιας συνέλευσης, η οποία θα παρουσιάσει προτάσεις για συμφωνία εκ μέρους των κρατών μελών για ενσωμάτωση στη Συνθήκη με τη μορφή τροποποίησης. Εάν δεν συμβεί κάτι τέτοιο, κάθε πράξη που ψηφίζει το εν λόγω Κοινοβούλιο θα καθίσταται παράνομη εξαιτίας του Σώματος των 754 βουλευτών - τριών άνω του ορίου των 751.
<P>
" πρόταση προς το Σώμα είναι να αντιμετωπιστεί το εν λόγω πρόβλημα μέσω μιας διακυβερνητικής διάσκεψης, όμως αυτό συνιστά σημαντική αναθεώρηση και τροποποίηση της Συνθήκης της Λισαβόνας, που απαιτεί επικύρωση από όλα τα κράτη μέλη και παρέχει την ευκαιρία για μεμονωμένα εθνικά δημοψηφίσματα. Καλώ το Σώμα να αντιταχθεί στην εν λόγω πρόταση.
<SPEAKER ID="378" NAME="Rafał Trzaskowski" AFFILIATION="PPE">
(EN) Κυρία Πρόεδρε, διαφωνώ ριζικά με τον προηγούμενο ομιλητή. Το εν λόγω Σώμα έπρεπε να απαντήσει στην ερώτηση εάν πρέπει ή όχι να συγκληθεί συνέλευση για να ληφθεί απόφαση για αυτό το θέμα, και είχαμε αποφασίσει να μην το πράξουμε, όμως το πράξαμε από σεβασμό προς αυτό το μέσο -προς αυτό το νέο μέσο, το οποίο στην πραγματικότητα αυξάνει τη νομιμότητα όλων των αποφάσεων που λαμβάνουμε. Προφανώς αυτό δεν δημιουργεί προηγούμενο για το μέλλον, επειδή όλα τα πραγματικά σημαντικά θέματα που αφορούν τις αλλαγές στη Συνθήκη, όπως για παράδειγμα η εκλογική διαδικασία, θα απαιτούσαν τη σύγκληση συνέλευσης.
<P>
Επιτρέψτε μου να ευχαριστήσω τον Inigo και τους συντονιστές για τη λήψη της απόφασης. Δεν ήταν εύκολο. Υπήρχε πρόβλημα με τον διορισμό 18 επιπλέον βουλευτών αυτού του Σώματος, επειδή ορισμένα κράτη μέλη δεν είχαν στην πραγματικότητα σχεδιάσει μια διαδικασία, αλλά αποφασίσαμε ότι το σημαντικότερο θέμα είναι η αντιπροσωπευτικότητα, ότι αυτή είναι η αρχή η οποία πρέπει να μας καθοδηγεί και ότι αυτό το Σώμα πρέπει να έχει μια ισορροπημένη εκπροσώπηση το συντομότερο δυνατό. Γι' αυτόν τον λόγο επιλέξαμε μια ρεαλιστική λύση, παρακινώντας τα κράτη μέλη να ολοκληρώσουν τις εκλογικές διαδικασίες τους το συντομότερο δυνατό, υπό την προϋπόθεση, προφανώς, ότι όλοι οι βουλευτές που πρόκειται να ενταχθούν στο Σώμα θα είναι άμεσα εκλεγμένοι.
<SPEAKER ID="379" NAME="Sylvie Guillaume" AFFILIATION="S&amp;D">
(FR) Κυρία Πρόεδρε, κυρίες και κύριοι, το θέμα του διορισμού επιπλέον βουλευτών του Ευρωπαϊκού Κοινοβουλίου δεν είναι καινούργιο· ας θυμηθούμε ότι οι συνάδελφοί μας κύριοι Severin και Lamassoure εργάστηκαν ήδη επ' αυτού του θέματος κατά τη διάρκεια της προηγούμενης κοινοβουλευτικής περιόδου. Τότε, πώς μπορεί κανείς να μην εκπλαγεί από την παντελή έλλειψη προετοιμασίας μιας χώρας -συμπτωματικά της δικής μου, της Γαλλίας- όσον αφορά τον διορισμό των δύο νέων βουλευτών της στο Ευρωπαϊκό Κοινοβούλιο; Δεν θα μπορούσε λογικά να έχει υποθέσει ότι κάποια μέρα η Συνθήκη της Λισαβόνας θα ετίθετο σε ισχύ και ότι θα εγείρετο το θέμα των νέων βουλευτών του Ευρωπαϊκού Κοινοβουλίου; Πώς εξηγείται, τότε, αυτή η έλλειψη διορατικότητας, αυτή η χαλαρή στάση;
<P>
Είναι γεγονός ότι, παρέχοντας στη Γαλλία τη δυνατότητα, στο πλαίσιο του πρωτοκόλλου αριθ. 36, να προχωρήσει στο διορισμό βουλευτών του Ευρωπαϊκού Κοινοβουλίου μέσα από το εθνικό κοινοβούλιο -επιτρέποντάς της έτσι να διασώσει το κύρος της με μικρό κόστος- υπάρχει στην πραγματικότητα κίνδυνος παραβίασης του θεμελιώδη κανόνα, ο οποίος ορίζει ότι οι βουλευτές του Ευρωπαϊκού Κοινοβουλίου πρέπει να έχουν εκλεγεί με άμεση καθολική ψηφοφορία. Αυτό αντιβαίνει στο πνεύμα της πράξης 1976 σχετικά με την εκλογή των βουλευτών του Ευρωπαϊκού Κοινοβουλίου με άμεση καθολική ψηφοφορία και θα υπονόμευε την ίδια τη νομιμότητα και την αξιοπιστία του Ευρωπαϊκού Κοινοβουλίου.
<P>
Από την άλλη πλευρά, οι εκλεγμένοι αντιπρόσωποι των 11 άλλων κρατών μελών, οι οποίοι εξελέγησαν κανονικά, δεν πρέπει να πληρώσουν εκείνοι το τίμημα ενός τέτοιου ερασιτεχνισμού. " εν λόγω κατάσταση έχει απλώς διαρκέσει πάρα πολύ για εκείνους και για τις χώρες τους και το δίκαιο είναι να μπορέσουν οι εν λόγω εκλεγμένοι αντιπρόσωποι να ενταχθούν στο Σώμα το συντομότερο δυνατό και να αρχίσουν τις εργασίες τους. Γι' αυτόν τον λόγο πιστεύουμε ότι αυτό το θέμα θα πρέπει να επιλυθεί μέσω διακυβερνητικής διάσκεψης, η οποία θα μπορούσε να εγκρίνει γρήγορα τον διορισμό αυτών των βουλευτών.
<P>
Ωστόσο, πρέπει να επιμείνουμε να εκπληρώσει η Γαλλία τις υποχρεώσεις της, όπως ακριβώς έκαναν και οι ευρωπαίοι εταίροι της. Τέτοιου είδους διευθετήσεις είναι απαράδεκτες στον πυρήνα του Σώματος που συγκεντρώνει τους αντιπροσώπους των ευρωπαίων πολιτών. Σε τελική ανάλυση, η εν λόγω συζήτηση θα είχε το πλεονέκτημα να καταδείξει εμμέσως την ανάγκη πρόβλεψης στο μέλλον ενός ενιαίου τρόπου εκλογής βουλευτών του Ευρωπαϊκού Κοινοβουλίου μέσω άμεσης καθολικής ψηφοφορίας. Αυτή η μεταρρύθμιση θα πρέπει, πάλι, να επιτευχθεί μέσω συνέλευσης. Για άλλη μία φορά, η φωνή των λαών πρέπει να βαρύνει εδώ, σε αυτό το Σώμα, και όχι εκείνη των κυβερνήσεων.
<SPEAKER ID="380" NAME="Zita Gurmai" AFFILIATION="S&amp;D">
(EN) Κυρία Πρόεδρε, θα ήθελα να ευχαριστήσω τον Inigo για την εξαιρετική δουλειά του, καθώς και όλους εκείνους τους συναδέλφους που συμμετείχαν για τη συνεργασία τους. Μετά από πολλά χρόνια δουλειάς και αρκετά σοβαρά προβλήματα επικύρωσης, η Συνθήκη της Λισαβόνας ετέθη επιτέλους σε ισχύ. Παρέχει στον ρόλο του Ευρωπαϊκού Κοινοβουλίου την ενίσχυση που χρειαζόταν τόσο πολύ.
<P>
Πρέπει να πάρουμε σοβαρά αυτή την ευκαιρία και να βασίσουμε τις δράσεις μας σε αυτές τις θεσμικές μεταρρυθμίσεις που έχουν επιτευχθεί. Πρέπει να επικεντρωθούμε στην λήψη προοδευτικών αποφάσεων προς όφελος όλων των ευρωπαίων πολιτών. Δεν πρέπει να αφιερώνουμε τόσο χρόνο σε διοικητικά θέματα. Είμαι άνθρωπος που λαμβάνει γρήγορες, αποτελεσματικές, αλλά καλές αποφάσεις. Οι ευρωπαίοι πολίτες δικαίως περιμένουν από εμάς να κάνουμε τη δουλειά μας αποτελεσματικά και με διαφάνεια.
<P>
Σέβομαι πλήρως την ισορροπία και την καλή συνεργασία ανάμεσα στα ευρωπαϊκά θεσμικά όργανα, παρόλο που είμαι πεπεισμένη ότι ο προτεινόμενος συμβιβασμός αντανακλά μια βιώσιμη λύση. Με αυτόν τον τρόπο μπορούμε να κάνουμε τη δουλειά μας πιο αποτελεσματικά. Θα ενισχύσουμε, κατά συνέπεια, το Ευρωπαϊκό Κοινοβούλιο και θα προσφέρουμε καλή υπηρεσία στους ευρωπαίους πολίτες.
<P>
Τέλος, γνωρίζω προσωπικά ορισμένους από τους ήδη εκλεγμένους μελλοντικούς συναδέλφους και όσο πιο σύντομα ξεκινήσουν την εργασία τους, τόσο το καλύτερο. Πιστεύω ακράδαντα ότι η εμπειρογνωμοσύνη τους θα προσδώσει προστιθέμενη αξία στα θεσμικά μας όργανα.
<SPEAKER ID="381" NAME="Constance Le Grip" AFFILIATION="PPE">
(FR) Κυρία Πρόεδρε, και εγώ θα ήθελα, όπως οι άλλοι ομιλητές, να ευχαριστήσω τον συνάδελφό μας, κ. Mendez de Vigo. Έκανε εξαιρετική δουλειά σε συνθήκες οι οποίες ήταν κάποτε εκρηκτικές και πάντοτε συναρπαστικές. Οι συζητήσεις στην Επιτροπή Συνταγματικών Υποθέσεων έχουν διαρκέσει πολύ καιρό· υπήρξαν ανάλογες της πρόκλησης, καθώς και της έντασης και της σημασίας που οι βουλευτές του Ευρωπαϊκού Κοινοβουλίου αποδίδουν, φυσικά -και δικαίως- σε ένα μείζον θέμα, το οποίο έχει άμεσες επιπτώσεις γι' αυτούς, συγκεκριμένα τη σύνθεση του Κοινοβουλίου μας και τις μεθόδους διορισμού των βουλευτών του.
<P>
Για μία ακόμη φορά, ο εισηγητής κατάφερε να συγκεντρώσει συχνά διαφορετικές απόψεις και συνεισφορές και να τις συνοψίσει σε ένα -θα έλεγα- ιδιαίτερα ισορροπημένο κείμενο. Θα ήθελα να τον ευχαριστήσω για αυτό. Πιστεύω ότι οι συστάσεις που έγιναν σε αυτές τις δύο εκθέσεις, και σε εκείνη σχετικά με τη σύγκληση διακυβερνητικής διάσκεψης και σε εκείνη σχετικά με τα μεταβατικά μέτρα που αφορούν τη σύνθεση του Κοινοβουλίου μας, χαρακτηρίζονται από ρεαλισμό, πραγματισμό και αποτελεσματικότητα. Πιστεύω ότι, όσον αφορά το συγκεκριμένο, αλλά και άλλα θέματα, αυτό είναι που αναμένουν γενικά από την Ευρώπη οι συμπολίτες μας.
<SPEAKER ID="382" NAME="Karin Kadenbach" AFFILIATION="S&amp;D">
(DE) Κυρία Πρόεδρε, θα ήθελα και εγώ να απευθύνω τις ειλικρινείς ευχαριστίες μου στον εισηγητή, και επίσης σε όλους τους σκιώδεις εισηγητές. Ως Κοινοβούλιο, πρέπει να στείλουμε σήμερα σαφές μήνυμα ότι προσδοκούμε με χαρά την έλευση των νέων βουλευτών εδώ στο Κοινοβούλιο και ότι το Συμβούλιο είναι πράγματι αμελές. Πρέπει για μία ακόμα φορά να τονιστεί εδώ ότι έχουμε τη σαφέστατη αποστολή να βρούμε λύση το συντομότερο δυνατό, έτσι ώστε οι ελεύθερα εκλεγμένοι βουλευτές -18 για την ακρίβεια- να μπορέσουν να ξεκινήσουν την εργασία τους το συντομότερο δυνατό.
<P>
Ως Κοινοβούλιο, δεν έχουμε μόνο την πολύ γενική αποστολή της εκπροσώπησης των λαών με τον καλύτερο δυνατό τρόπο, αλλά επίσης το καθήκον να εργαζόμαστε με τον πλέον αποτελεσματικό και αποδοτικό τρόπο στις επιτροπές, και για να το πράξουμε αυτό αναμένουμε επίσης να εκμεταλλευτούμε την τεχνογνωσία και τις γνώσεις των εν λόγω συναδέλφων βουλευτών, οι περισσότεροι από τους οποίους έχουν ήδη εκλεγεί με ελεύθερο και ορθό τρόπο. Ως Αυστριακή, αναμένω ιδιαιτέρως να δω εδώ τον Joe Weidenholzer και ελπίζω ότι θα μπορέσουμε να τον καλωσορίσουμε εδώ ως βουλευτή του Κοινοβουλίου το συντομότερο δυνατό.
<SPEAKER ID="383" NAME="Franz Obermayr" AFFILIATION="NI">
(DE) Κυρία Πρόεδρε, το μελάνι δεν έχει ακόμη καλά-καλά στεγνώσει στην αποτυχημένη Συνθήκη της Λισαβόνας και ήδη έχουν κατατεθεί οι επόμενες τροποποιήσεις, και το χάος που περιβάλλει τους νέους βουλευτές μας -ο κόσμος μιλάει για βουλευτές-φαντάσματα- είναι πραγματικά απόλυτο. Αυτό προκλήθηκε, φυσικά, μεταξύ άλλων από τα διαφορετικά εκλογικά μας συστήματα, τα οποία δημιουργούν προβλήματα που σχετίζονται με τη δημοκρατία. Στη Γαλλία, για παράδειγμα, όπου οι υποψήφιοι εκλέγονται σε περιφερειακό επίπεδο και δεν υπάρχουν διαθέσιμοι κατάλογοι, δεν είναι πολύ δύσκολο να επιτραπεί στους βουλευτές να προχωρήσουν. Πρέπει να ταχθούμε καθαρά υπέρ της εκλογής και όχι της επιλογής από ένα κοινοβούλιο.
<P>
Δεύτερον, θα ήταν επίσης απολύτως λογικό -και αυτό είναι που αναμένουν οι πολίτες- να παράσχουμε συγκεκριμένες πληροφορίες σχετικά με τις δραστηριότητες και τα εισοδήματα των βουλευτών κατά τη διάρκεια της περιόδου παρακολούθησης. Αυτό το καθεστώς του "φαντάσματος" σίγουρα δεν προάγει την εμπιστοσύνη των πολιτών στην ΕΕ. Πρέπει, επίσης, να παράσχουμε ενημέρωση το συντομότερο δυνατό σχετικά με το πότε πρέπει να έρθουν οι νέοι βουλευτές και με το καθεστώς που πρέπει να έχουν. Επιπλέον, δεν είναι ακόμα σαφές εάν η Συνθήκη της Λισαβόνας θα επανεξεταστεί -γεγονός που θα ήταν επιθυμητό- και ποια είναι η κατάσταση όσον αφορά την ένταξη της Κροατίας. Οι πολίτες αναμένουν ταχεία επίλυση αυτού του θέματος από το Συμβούλιο.
<SPEAKER ID="384" NAME="Czesław Adam Siekierski" AFFILIATION="PPE">
(PL) Σύμφωνα με τις διατάξεις της Συνθήκης της Λισαβόνας, η σύνθεση του Ευρωπαϊκού Κοινοβουλίου έχει αλλάξει. Παρά το γεγονός ότι ετέθη σε ισχύ πριν από έξι μήνες, δεν έχει ακόμα συγκληθεί διακυβερνητική διάσκεψη για την υλοποίηση των εν λόγω αλλαγών. Τα κράτη μέλη πρέπει να επικυρώσουν ένα ειδικό πρωτόκολλο σχετικά με τον επιπλέον αριθμό βουλευτών του Ευρωπαϊκού Κοινοβουλίου. Πρόκειται για μεγάλο εγχείρημα, όμως δεν αλλάζει το γεγονός ότι η Συνθήκη πρέπει να εφαρμοστεί πλήρως και χωρίς καθυστέρηση. Συμμερίζομαι τη θέση που παρουσιάστηκε για αυτό το θέμα από τον εισηγητή.
<P>
Πρέπει να θυμόμαστε ότι είναι προς το συμφέρον των κρατών μελών που έχουν αυξημένη εθνική αντιπροσωπεία σύμφωνα με τις διατάξεις της Συνθήκης, να μπορέσουν οι νέοι βουλευτές τους να εκπροσωπήσουν το εκλογικό τους σώμα το συντομότερο δυνατό. Αυτό βρίσκεται σε συμφωνία με τις θεμελιώδεις δημοκρατικές αρχές στις οποίες βασίζεται η Ένωση. Είναι σημαντικό όλοι οι επιπλέον βουλευτές να εισέλθουν ταυτόχρονα στο Κοινοβούλιο προκειμένου να μην κατηγορηθεί το θεσμικό μας όργανο ότι λειτουργεί παράτυπα.
<SPEAKER ID="385" NAME="Milan Zver" AFFILIATION="PPE">
(SL) Και εγώ θα ήθελα να ενώσω τη φωνή μου με όσους από εσάς επιθυμείτε να τονίσετε την ανάγκη να εκπροσωπείται πλήρως το Ευρωπαϊκό Κοινοβούλιο και να πραγματοποιεί τις εργασίες του με συμπληρωμένο τον αριθμό των βουλευτών το συντομότερο δυνατό. Πιστεύω ότι εξακολουθούμε να μην εκπροσωπούμαστε πλήρως δεδομένης της τροποποίησης της Συνθήκης της Λισαβόνας, η οποία αποτελεί το σύνταγμά μας. Πιστεύω, επίσης, ότι η διακυβερνητική διάσκεψη θα ήταν ο σωστός και ο πιο σύντομος δρόμος ώστε να μπορέσουμε να ενοποιήσουμε τη νομική βάση μας και να επιτρέψουμε στο Ευρωπαϊκό Κοινοβούλιο να επιτύχει πλήρη εκπροσώπηση. Θα ήθελα να συγχαρώ τον εισηγητή, κ. Méndez de Vigo, ο οποίος διερεύνησε τις νομικές βάσεις, και πιστεύω ότι το σημερινό ψήφισμα πράγματι τις εκφράζει καλά. Επιπλέον, ενώνω τη φωνή μου με όσους από εσάς προσβλέπετε στο καλωσόρισμα των νέων βουλευτών στο Ευρωπαϊκό Κοινοβούλιο, καθώς πιστεύω ότι τους χρειαζόμαστε. Σε εσάς που δεν προβλέψατε κατά τις εκλογές σας, κατά τις τελευταίες ευρωεκλογές, ότι θα ήταν απαραίτητο να διορίσετε ή μάλλον να εκλέξετε επιπλέον βουλευτές, σε εσάς λέγω ότι το Σώμα αυτό δεν θα χάσει τη νομιμότητά του μόνο και μόνο επειδή δύο μέλη του θα προέρχονται από εθνικά κοινοβούλια.
<SPEAKER ID="386" NAME="Seán Kelly" AFFILIATION="PPE">
(EN) Κυρία Πρόεδρε, όπως και άλλοι συνάδελφοι, πιστεύω ότι εάν κάποιοι έχουν εκλεγεί στο Ευρωπαϊκό Κοινοβούλιο, έχουν το δικαίωμα να καταλάβουν τις έδρες τους όπως ακριβώς καταλαμβάνουν τις έδρες τους οι 736 βουλευτές τους τελευταίους 12 μήνες. Πρόκειται για βραχυπρόθεσμο πρόβλημα, το οποίο χρειάζεται βραχυπρόθεσμη λύση, επειδή έπειτα από τέσσερα χρόνια όλα θα έχουν τακτοποιηθεί και θα λειτουργούν κανονικά.
<P>
Πιστεύω, επίσης, ότι είναι λάθος να κατηγορούνται τα κράτη μέλη επειδή δεν ανέλαβαν την αναμενόμενη δράση πριν από 12 μήνες, επειδή πριν από 12 μήνες υπήρχε μεγάλη πιθανότητα να μην επικυρωθεί η Συνθήκη της Λισαβόνας, και ασφαλώς αυτή ήταν μια άποψη την οποία πολλοί συμμερίζονταν στη χώρα μου και σε άλλες χώρες. Τώρα, όμως, που έχει πραγματοποιηθεί η επικύρωση, είναι σημαντικό να επιτραπεί στα άτομα που έχουν εκλεγεί να καταλάβουν τις έδρες τους, έτσι ώστε να μπορέσουν να συνεισφέρουν στο Κοινοβούλιο και να μπορέσουμε να συνεχίσουμε μέχρι τις επόμενες εκλογές σε τέσσερα χρόνια, όταν όλα θα είναι, όπως λένε, "τέλεια".
<SPEAKER ID="387" NAME="Diego López Garrido" LANGUAGE="ES">
Κυρία Πρόεδρε, θα ήθελα απλώς να προσθέσω ότι συμφωνώ με τις ομιλίες των αξιότιμων βουλευτών, στις οποίες διατυπώθηκε η σημασία της επίλυσης αυτού του εκκρεμούς θέματος σχετικά με τη Συνθήκη της Λισαβόνας, και συγκεκριμένα με την υπόθεση των 18 βουλευτών του Ευρωπαϊκού Κοινοβουλίου, οι οποίοι δεν έχουν ακόμα καταλάβει τις έδρες τους στο Κοινοβούλιο, επειδή οι τελευταίες εκλογές πραγματοποιήθηκαν λίγο πριν τεθεί σε ισχύ η Συνθήκη της Λισαβόνας.
<P>
Κατά συνέπεια, έχει νόημα η εν λόγω αναθεώρηση του πρωτοκόλλου (αριθ. 36). Συμφωνώ, επίσης, πλήρως με εκείνους που θεωρούν ότι αυτό πρέπει να γίνει με την πρώτη ευκαιρία και ότι η απουσία 18 βουλευτών από αυτό το Κοινοβούλιο, οι οποίοι εκπροσωπούν τους πολίτες 12 κρατών μελών, πρέπει να εξαλειφθεί το συντομότερο δυνατό. Γι' αυτόν τον λόγο, σε τελική ανάλυση, συμφωνώ με τον κ. Méndez de Vigo, ο οποίος εισηγείται ότι δεν υπάρχει ανάγκη συνέλευσης, ότι πρέπει να συγκληθεί διακυβερνητική διάσκεψη το συντομότερο δυνατό, ότι τα κοινοβούλια των 27 κρατών μελών πρέπει να επικυρώσουν την απόφαση το συντομότερο δυνατό και ότι, ως αποτέλεσμα, οι εν λόγω 18 βουλευτές θα μπορούν να παραστούν σε αυτό το Κοινοβούλιο, όπου θα έπρεπε να βρίσκονται από την έναρξη αυτής της κοινοβουλευτικής περιόδου.
<SPEAKER ID="388" NAME="Maros Sefčovič" LANGUAGE="EN">
Κυρία Πρόεδρε, πιστεύω ότι αυτή η συζήτηση κατέδειξε με σαφήνεια ότι προσπαθούμε να δώσουμε λύση σε μια εξαιρετική κατάσταση, ότι αναζητούμε μια πρακτική λύση και ότι αυτή είναι η λύση για τη μετάβαση. Κατά συνέπεια, χαιρετίζω ιδιαιτέρως την πραγματιστική προσέγγιση του κ. Méndez de Vigo και την έκθεση που προετοίμασε, που, όπως μπορώ να συμπεράνω από τη συζήτηση, έχει επίσης ισχυρή υποστήριξη εδώ στην Ολομέλεια. Πιστεύω ότι είναι απολύτως σαφές πως ο κοινός στόχος μας είναι να έχουμε 18 νέους βουλευτές του Ευρωπαϊκού Κοινοβουλίου το συντομότερο δυνατό.
<P>
Επιστρέφοντας στη θέση της Επιτροπής, πιστεύω ότι μας ετέθησαν ιδιαίτερα ευθείες ερωτήσεις όσον αφορά τον τρόπο με τον οποίο πρέπει να γίνει η διαχείριση της εν λόγω αλλαγής και μέσω ποιου εργαλείου. " Επιτροπή συμφώνησε ρητά για τη διακυβερνητική διάσκεψη, λόγω του εύρους και της φύσης της αλλαγής η οποία θα συζητηθεί.
<P>
Όσον αφορά τις διαδικασίες του τρόπου επιλογής των επιπλέον βουλευτών του Ευρωπαϊκού Κοινοβουλίου, αυτό το θέμα είμαι βέβαιος ότι θα θιγεί στο πλαίσιο μιας διακυβερνητικής διάσκεψης, όμως επιτρέψτε μου να προσθέσω: όταν το Ευρωπαϊκό Συμβούλιο εξέταζε το εν λόγω θέμα, πιστεύω ότι ήταν απολύτως σαφές ότι το Συμβούλιο επεδίωκε ισορροπία, μια ισορροπία ανάμεσα στη φυσική επιθυμία να επιλεγούν οι επιπλέον βουλευτές του Ευρωπαϊκού Κοινοβουλίου με τρόπο όσο το δυνατό εγγύτερο στις εκλογές του Ευρωπαϊκού Κοινοβουλίου αυτές καθεαυτές και στην ανάγκη σεβασμού των εθνικών συνταγματικών ρυθμίσεων· αυτή είναι η προέλευση των τριών επιλογών για την κάλυψη της πραγματικότητας της σημερινής κατάστασης, η οποία φυσικά θα έχει ρυθμιστεί στις επόμενες εκλογές.
<P>
Συμπερασματικά, επιτρέψτε μου, επίσης, να χαιρετίσω τους εσωτερικούς συλλογισμούς στο Ευρωπαϊκό Κοινοβούλιο σχετικά με πιθανές μελλοντικές αλλαγές στις ευρωπαϊκές εκλογές, όμως πιστεύω ότι πρέπει να υπογραμμίσουμε ότι αυτά είναι, και πρέπει να παραμείνουν, διαφορετικά θέματα. Σήμερα, συζητάμε τον τρόπο με τον οποίο θα εισέλθουν 18 επιπλέον βουλευτές στο Ευρωπαϊκό Κοινοβούλιο. Την επόμενη φορά θα συζητήσουμε πιθανές αλλαγές στην εκλογική διαδικασία.
<SPEAKER ID="389" NAME="Íñigo Méndez de Vigo" LANGUAGE="ES">
Κυρία Πρόεδρε, όταν άτομα που έχουν απόψεις τόσο διαφορετικές και απομακρυσμένες όπως εκείνες των κυρίων Mauro, Gollnisch και Colman καταλήγουν στο συμπέρασμα ότι υπάρχουν προβλήματα στην εκλογική διαδικασία και τα συστήματα για την εκλογή βουλευτών του Ευρωπαϊκού Κοινοβουλίου, αυτό σημαίνει ότι χρειαζόμαστε μια ενιαία εκλογική διαδικασία.
<P>
Αυτή ήταν μια εντολή που υπήρχε ήδη στις Συνθήκες της Ρώμης. Κατά συνέπεια, εμείς οι συντονιστές -και θα ήθελα να εκμεταλλευτώ αυτήν την ευκαιρία για να τους ευχαριστήσω όλους, και ιδίως τους κυρίους Jauregui και Duff- συμφωνήσαμε στην τροποποίηση 2, η οποία πρόκειται να ψηφιστεί αύριο. Ελπίζω ότι το Σώμα αυτό θα υποστηρίξει την εν λόγω τροποποίηση, κυρίως προκειμένου να μπορέσουμε να επιλύσουμε αυτό το θέμα της ενιαίας εκλογικής διαδικασίας στις εκλογές του Ευρωπαϊκού Κοινοβουλίου. Με αυτόν τον τρόπο, θα μπορούσαμε κατά την άποψή μου να εξαλείψουμε αυτό το είδος ερωτηματικού.
<P>
Στην ομιλία του, ο κ. Trzaskowski μίλησε για την απαραίτητη αντιπροσωπευτικότητα αυτού του Κοινοβουλίου, κάτι που η πλειοψηφία των ομιλητών και ο Αντιπροέδρος Sefčovič, μεταξύ άλλων, επεσήμαναν επίσης.
<P>
Συμφωνώ. Πράγματι, αναφέρουμε στην παράγραφο 1 της έκθεσης ότι οι 18 βουλευτές του Ευρωπαϊκού Κοινοβουλίου πρέπει να εισέλθουν συνολικά, διαφορετικά χάνουμε αντιπροσωπευτικότητα.
<P>
Προκειμένου να εισέλθουν συνολικά, προκειμένου να συμμορφωθούμε με αυτήν την πράξη πολιτικής δικαιοσύνης που είναι η Συνθήκη της Λισαβόνας, πρέπει να είμαστε πρακτικοί, επειδή μια μεταβατική και έκτακτη κατάσταση, κυρίες και κύριοι, απαιτεί επίσης μεταβατικές και έκτακτες καταστάσεις και λύσεις.
<P>
Γι' αυτόν τον λόγο, και το λέω ανοικτά, δεν μου αρέσει η πιθανότητα συμμετοχής στο Κοινοβούλιο βουλευτών οι οποίοι δεν εξελέγησαν το 2009, κάτι το οποίο, παρεμπιπτόντως, δηλώνω ρητά στην παράγραφο 2 της έκθεσης. Ωστόσο, εάν πρέπει να επιλέξω ανάμεσα σε αυτό και στο να μην καταλάβουν τις έδρες τους οι 18 βουλευτές, ή στο να βρεθεί μια πρακτική λύση και να εισέλθουν οι 18, πράγμα που σημαίνει κατά συνέπεια ότι συμμορφωνόμαστε με τη Συνθήκη της Λισαβόνας, ζητώ από αυτό το Σώμα, όπως έχω ήδη κάνει στην έκθεση, να επιλέξει αυτήν τη λύση· μια λύση μεταβατική και πραγματιστική αλλά πάνω απ' όλα, κυρία Πρόεδρε, δίκαιη.
<P>
Θα ήθελα να ευχαριστήσω όλους για τη συνεργασία τους και για την ενδιαφέρουσα συνεισφορά σε αυτήν την έκθεση.
<SPEAKER ID="390" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Πέμπτη, 6 Μαΐου 2010 στις 11.00.
<P>
Γραπτές δηλώσεις (άρθρο 149 του Κανονισμού)
<SPEAKER ID="794" NAME="John Attard-Montalto  " LANGUAGE="EN">
Θεωρώ πως δεν είναι δίκαιο ο χώρες στις οποίες έχουν εκχωρηθεί επιπλέον έδρες στο ΕΚ να μην εκπροσωπούνται ακόμα. Δεν μιλώ μόνο εξ ονόματος της Μάλτας, στην οποία εκχωρήθηκε η 6η έδρα, αλλά και για όλες τις άλλες χώρες οι οποίες βρέθηκαν στην ίδια θέση. Είναι γεγονός ότι υπάρχουν νομικοί και συνταγματικοί περιορισμοί, οι οποίοι πρέπει να ξεπεραστούν προκειμένου να καταλάβουν τις νόμιμες έδρες τους οι νέοι ευρωπαίοι βουλευτές. Από την άλλη πλευρά, το χρονικό διάστημα που έχει μεσολαβήσει από τις ευρωεκλογές του Ιουνίου του 2009 δείχνει ότι η ΕΕ έχει μετατραπεί σε δύσκαμπτο οργανισμό, ο οποίος χρειάζεται μήνες, αν όχι χρόνια, για να ενεργοποιήσει τμήματα της Συνθήκης της Λισαβόνας, η οποία εγκρίθηκε τελικά πριν από λιγότερους από 6 μήνες. Εκτός από την ανεπάρκεια εκπροσώπησης όσον αφορά τις χώρες που εμπλέκονται, υπάρχει ένα ακόμα στοιχείο το οποίο πιστεύω ότι απαιτεί άμεση προσοχή. Αναφέρομαι στο ανθρώπινο στοιχείο. Δεκαοχτώ επίδοξοι βουλευτές πρέπει να διανύουν μια πολύ δύσκολη περίοδο της ζωής τους ειδικά από ψυχολογική άποψη. Είμαι βέβαιος ότι δεν υπάρχει ούτε ένας ευρωπαίος βουλευτής που να είναι παρών και να μην κατανοεί τη δεινή θέση των εν λόγω δεκαοχτώ πολιτικών.
<SPEAKER ID="391" NAME="Krzysztof Lisek  " LANGUAGE="PL">
Κατά την άποψή μου, το Ευρωπαϊκό Κοινοβούλιο έχει την υποχρέωση να αποφασίσει το συντομότερο δυνατό σχετικά με αυτό, ώστε να επιτραπεί στους μελλοντικούς συναδέλφους μας, οι οποίοι εξελέγησαν δημοκρατικά, να καταλάβουν τις έδρες τους. Αυτό είναι ιδιαίτερα σημαντικό όχι μόνο για εκείνους, αλλά καταρχήν από σεβασμό στις αποφάσεις που πήραν οι ψηφοφόροι τους. Δεν πρέπει να τους αναγκάσουμε να περιμένουν περισσότερο.
<P>
Όλοι οι νέοι συνάδελφοί μας πρέπει να επιλέγονται μέσω δημοκρατικών εκλογών. Γνωρίζω το γεγονός ότι επί του παρόντος υπάρχουν σημαντικές διαφορές ανάμεσα στους εκλογικούς κανόνες στα διάφορα κράτη μέλη. Κατά συνέπεια, θα ήθελα να εκφράσω την ελπίδα ότι η σημερινή κατάσταση θα μας κινητοποιήσει, ώστε να ξεκινήσουμε διάλογο σχετικά με την εναρμόνιση των εκλογικών διαδικασιών στα κράτη μέλη της ΕΕ.
<SPEAKER ID="392" NAME="Indrek Tarand  " LANGUAGE="EN">
Θα θέλαμε να ευχαριστήσουμε τον εισηγητή για την εξαιρετική δουλειά του. Ωστόσο, είμαστε απογοητευμένοι με την απόφαση της Γαλλίας να αλλάξει την αρχική βούληση του ευρωπαϊκού εκλογικού σώματος διορίζοντας νέους βουλευτές στο Ευρωπαϊκό Κοινοβούλιο από την Εθνοσυνέλευση. Ceterum censeo -η Γαλλία αποφάσισε να πωλήσει πολεμικό πλοίο τύπου Mistral στη Ρωσία· πιστεύουμε πως θα μετανιώσει ειλικρινά για την πράξη της.

<CHAPTER ID="1">
<SPEAKER ID="1" LANGUAGE="" NAME="" AFFILIATION="Προέδρου">
<SPEAKER ID="2" LANGUAGE="" NAME="Πρόεδρος." AFFILIATION="">
<P>
   Συνάδελφοι, σήμερα το πρωί έχω το δυσάρεστο καθήκον να σας ανακοινώσω ότι νωρίτερα και στο απόγειο της ώρας αιχμής στη Μαδρίτη πραγματοποιήθηκαν τουλάχιστον πέντε εκρήξεις βομβών σε τρεις σιδηροδρομικούς σταθμούς – η χειρότερη από αυτές στην αμαξοστοιχία που εισερχόταν στον σταθμό Atocha. Δεκάδες άνθρωποι σκοτώθηκαν και πολλοί τραυματίστηκαν. Σε κάθε νέα αναφορά, ο κατάλογος των νεκρών μεγαλώνει. Αυτή είναι η χειρότερη τρομοκρατική πράξη στην ιστορία της Ισπανίας, από άποψη συνεπειών, και ενδεχομένως η χειρότερη των τελευταίων ετών σε οποιοδήποτε κράτος της Ευρωπαϊκής Ένωσης. Πρόκειται για μια αποτρόπαια, αδικαιολόγητη και αναίτια επίθεση στον ισπανικό λαό και την ισπανική δημοκρατία. 
<SPEAKER ID="3" LANGUAGE="" NAME="" AFFILIATION="">
<SPEAKER ID="4" LANGUAGE="" NAME="" AFFILIATION="(Το Σώμα, όρθιο, τηρεί ενός λεπτού σιγή.)">
<SPEAKER ID="5" LANGUAGE="" NAME="" AFFILIATION="Αντιπροέδρου">
<SPEAKER ID="6" LANGUAGE="" NAME="Πρόεδρος. –" AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A5-0058/2004) της κ. Gillig, εξ ονόματος της Επιτροπής Απασχόλησης και Κοινωνικών Υποθέσεων, σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου για την τροποποίηση του κανονισμού (ΕΟΚ) αριθ. 1408/71 περί εφαρμογής των συστημάτων κοινωνικής ασφάλισης στους μισθωτούς, στους μη μισθωτούς και στα μέλη των οικογενειών τους που διακινούνται εντός της Κοινότητας και του κανονισμού (ΕΟΚ) αριθ. 574/72 περί του τρόπου εφαρμογής του κανονισμού (ΕΟΚ) αριθ. 1408/71.
<P>
Τον λόγο έχει ο κ. Solbes Mira, εξ ονόματος της Επιτροπής.
<SPEAKER ID="7" LANGUAGE="ES" NAME="Solbes Mira," AFFILIATION="Επιτροπή">
<P>
    Κυρία Πρόεδρε, σας ευχαριστώ πολύ. Δυστυχώς, πρέπει πλέον να επιστρέψουμε στις εργασίες μας, όμως καταρχάς θα ήθελα να εκφράσω την απόλυτη αλληλεγγύη μου σε όσα ανέφερε μόλις ο Πρόεδρος Cox.
<P>
Κυρία Πρόεδρε, ο στόχος της πρότασης της Επιτροπής σήμερα είναι να εκσυγχρονίσει τους κοινοτικούς κανονισμούς (ΕΟΚ) αριθ. 1408/71 και 574/72, προκειμένου να λάβουν υπόψη την εξέλιξη των εθνικών νομοθεσιών, να διασαφηνίσουν τη νομική κατάσταση ορισμένων άρθρων των κανονισμών αυτών και να συνεκτιμήσουν τις πρόσφατες αποφάσεις του Ευρωπαϊκού Δικαστηρίου.
<P>
Η παρούσα πρόταση, η οποία βασίζεται σε κριτήρια που υποστηρίζει το Συμβούλιο, περιέχει έναν νέο κατάλογο ειδικών παροχών χωρίς συνεισφορά που υπόκεινται σε ειδικό συντονισμό. Αυτός ο συντονισμός, που βασίζεται στην αρχή της διαμονής, επικυρώθηκε από το Ευρωπαϊκό Δικαστήριο στην υπόθεση Snares. Με την απόφασή του, το Δικαστήριο θέσπισε, αφενός το μη εξαγώγιμο των εν λόγω παροχών και αφετέρου την υποχρέωση του νέου κράτους διαμονής να χορηγεί παροχές στην επικράτειά του.
<P>
Ποια είναι η θέση της Επιτροπής σχετικά με αυτές τις τροπολογίες; Καταρχάς, θα ήθελα να συγχαρώ την κ. Gillig για την εξαίρετη έκθεσή της σε ένα λεπτό και τεχνικά περίπλοκο θέμα. Η Επιτροπή μπορεί να δεχτεί τις τροπολογίες 1 έως 3 του Κοινοβουλίου, εφόσον οι παροχές που περιέχονται σε αυτές πληρούν τα κριτήρια που ανέφερα προηγουμένως.
<P>
Η Επιτροπή, ωστόσο, δεν μπορεί να δεχτεί τις τροπολογίες 4 έως 8, ο στόχος των οποίων είναι να εξαιρεθούν δύο ολλανδικές παροχές από το Παράρτημα ΙΙα: το επίδομα ακαταλληλότητας για εργασία σε νέους με ειδικές ανάγκες και τα συμπληρωματικά ποσά ή ελάχιστα εισοδήματα για δικαιούχους κοινωνικών παροχών. Η Επιτροπή συμπεριλαμβάνει αυτές τις δύο προτάσεις στην πρότασή της, η πρώτη εμφανίζεται ήδη στο παρόν Παράρτημα ΙΙα, διότι εξετάζοντας ξανά τα χαρακτηριστικά της διαπιστώνεται ότι πρόκειται για ειδικές παροχές χωρίς συνεισφορά.
<P>
Επιπλέον, η Επιτροπή δεν μπορεί να δεχτεί ούτε τις τροπολογίες 9 έως 12, οι οποίες δεν αποσκοπούν να εξαιρέσουν, αλλά αντίθετα να συμπεριλάβουν στο Παράρτημα ΙΙα τέσσερις παροχές που θεσπίζονται στη σουηδική νομοθεσία· δεδομένου όμως ότι οι παροχές αυτές αφορούν οικογενειακά επιδόματα, είναι εξαγώγιμες. Ο κανονισμός ορίζει ως οικογενειακά επιδόματα τις παροχές που προορίζονται να αντισταθμίσουν οικογενειακά βάρη, και αυτός ο ορισμός ερμηνεύτηκε με ένα πολύ ευρύ τρόπο από το Δικαστήριο στις κοινές υποθέσεις HoeverκαιZachow.
<P>
Όσον αφορά τις τροπολογίες 4 έως 12, τις οποίες η Επιτροπή δεν μπορεί να δεχτεί, η Επιτροπή επιμένει ότι όλες οι παροχές πρέπει να αντιμετωπιστούν με τον ίδιο τρόπο όσον αφορά την ανάλυση των ειδικών κριτηρίων και των κριτηρίων χωρίς συνεισφορά, τόσο εκείνων των οποίων η συμπερίληψη στο Παράρτημα ΙΙα είναι αποδεκτή όσο και εκείνων που εξαιρούνται.
<P>
Για όλους αυτούς τους λόγους, η Επιτροπή μπορεί να υιοθετήσει τις τροπολογίες 1 έως 3, όπως επεσήμανα, αλλά όχι τις υπόλοιπες. 
<SPEAKER ID="8" LANGUAGE="FR" NAME="Gillig (PSE )," AFFILIATION="εισηγήτρια">
<P>
Κυρίες και κύριοι συνάδελφοι, αυτή η έκθεση, που αφορά την επικαιροποίηση του κανονισμού αριθ. 1408/71 και του κανονισμού που ρυθμίζει τις διαδικασίες εφαρμογής του, αποτελεί το αντικείμενο της σημερινής συζήτησης στο Ευρωπαϊκό Κοινοβούλιο. Οι τροπολογίες που μας προτάθηκαν –έγινε σχετική αναφορά προηγουμένως– έχουν ως στόχο αφενός να συμπεριλάβουν στο κείμενο αλλαγές που σημειώθηκαν στα διαφορετικά συστήματα κοινωνικής ασφάλισης και αφετέρου να επιτελέσουν το ουσιώδες καθήκον της συμπερίληψης των αποφάσεων που εξέδωσε το Δικαστήριο των Ευρωπαϊκών Κοινοτήτων, όταν χρειάστηκε να αποφανθεί επί των θεμάτων αυτών.
<P>
Αξίζει να υπενθυμίσω ότι το ζήτημα της επικαιροποίησης ή του γενικού εκσυγχρονισμού του κανονισμού βρίσκεται στη φάση των συζητήσεων, αλλά και ότι επανειλημμένα το Ευρωπαϊκό Κοινοβούλιο ζήτησε την πραγματοποίηση μιας συνολικής αναθεώρησης των κανονισμών που διέπουν τον συντονισμό των καθεστώτων κοινωνικής ασφάλισης. Η πρόταση που πρέπει να εξετάσουμε σήμερα στοχεύει ουσιαστικά στην επικαιροποίηση του καταλόγου των λεγόμενων μη εξαγώγιμων παροχών, που περιλαμβάνονται στο Παράρτημα II του εν λόγω κανονισμού.
<P>
Τρίτον, πρέπει να καταστεί δυνατή η έγκριση αυτής της πρότασης χωρίς καθυστέρηση, προκειμένου να αποφευχθούν περαιτέρω νομικές διαμάχες σε αυτόν τον πολύ ευαίσθητο τομέα για τους πολίτες της Ευρωπαϊκής Ένωσης. Όπως γνωρίζουμε, σε κοινωνικό επίπεδο, αυτό το ζήτημα ενίοτε αποξενώνει τους πολίτες από την Ευρωπαϊκή Ένωση. Θεωρούν ότι η ΕΕ δεν προχωρεί όσο γρήγορα θα έπρεπε στην εξομοίωση όλων των καταστάσεων. Τέλος, η πρόταση συνιστά έναν παράγοντα που διευκολύνει και προωθεί την προσδοκώμενη πρόοδο κατά την παρούσα γενική αναθεώρηση του κανονισμού αριθ. 1408/71.
<SPEAKER ID="9" LANGUAGE="EN" NAME="Smet (PPE-DE )." AFFILIATION="“">
<P>
Κατά τη γνώμη μου, σχετικά με τα όσα αναφέρονται στα παραρτήματα, η ανάγκη αποτελεί πράγματι το ουσιαστικό κριτήριο για τη χορήγηση επιδόματος. Βάσει αυτού, η Ομάδα μου θεωρεί ότι οι χώρες όπου τα δικαιώματα εξάγονται, παρότι η Ευρώπη τα θεωρεί μη-εξαγώγιμα, θα πρέπει να προσαρμόσουν την κοινωνική νομοθεσία τους. Στο πλαίσιο αυτό, όπως ήδη ανέφερε η κ. Gillig, πρέπει να προβλέπεται μια μεταβατική περίοδος κατά τη διάρκεια της οποίας θα επιδιωχθεί η εξεύρεση λύσης με τις χώρες στις οποίες εξάγεται η κοινωνική νομοθεσία.
<P>
Οι Κάτω Χώρες υπέβαλαν ήδη αίτημα και κατέθεσαν ορισμένες τροπολογίες. Σε άλλες χώρες, συμπεριλαμβανομένου του Βελγίου, η κατάσταση δεν διαφέρει πιθανόν ιδιαίτερα από αυτή στις Κάτω Χώρες. Θεωρώ επομένως ότι η προφορική τροπολογία της κ. Gillig, η οποία είναι σύμφωνη με τη θέση ορισμένων μελών της ομάδας μου, πρέπει να υποστηριχθεί. Είμαστε έτοιμοι να εγκρίνουμε το κείμενο της κ. Gillig και να ικανοποιήσουμε το αίτημα που διατύπωσε ο Επίτροπος πριν από λίγο. Με αυτόν τον τρόπο, διασφαλίζουμε τη συμφωνία στο Κοινοβούλιο. 
<SPEAKER ID="10" LANGUAGE="DE" NAME="Weiler (PSE )." AFFILIATION="">
<P>
Η νομοθεσία αυτή υπάρχει εδώ και πάνω από 30 χρόνια και όπως ήδη ειπώθηκε, εμείς την μεταρρυθμίζουμε κάθε χρόνο προκειμένου να ενσωματώσουμε σε αυτήν τις πρόσφατες αλλαγές των εθνικών νομοθεσιών και να λάβουμε υπόψη τις πιο πρόσφατες αποφάσεις του Ευρωπαϊκού Δικαστηρίου. Θεωρώ πολύ εύλογη την πρόταση της Επιτροπής, αλλά και τις προτάσεις του Επιτρόπου Solbes για τις τροπολογίες. Λυπάμαι διότι η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών επιχειρεί να χρησιμοποιήσει αυτήν την έκθεση ως μέσο για τροποποιήσεις που ανήκουν στη γενική μεταρρύθμιση και όχι εδώ.
<P>
Πραγματικά, προξενεί κάποια σύγχυση να συζητάμε σήμερα την αναθεώρηση του κανονισμού 1408, καθώς τους τελευταίους μήνες, τις τελευταίες εβδομάδες και κατά την τελευταία συνεδρίαση της επιτροπής συζητούσαμε εις βάθος τη μείζονα επικείμενη μεταρρύθμιση, η οποία προχωρούσε παράλληλα, στην οποία είχαμε επίσης κάνει καθοριστικές βελτιώσεις για τους πολίτες της Ευρώπης και η οποία ουσιαστικά βρίσκεται ένα βήμα πριν την ολοκλήρωση. Ωστόσο για όλα αυτά υπάρχει μια μικρή επιφύλαξη, καθώς η μεγάλη μεταρρύθμιση δεν θα ισχύσει πριν από το 2007 και αυτός είναι ο λόγος που απαιτούνται τώρα προσαρμογές.
<P>
Ευχαριστώ εξ ονόματος της Ομάδας μου την εισηγήτρια, κ. Gillig, που εκπόνησε μια σοβαρή και υπεύθυνη έκθεση. Θα μπορούσε φυσικά να έχει υποκύψει στον πειρασμό να υποβάλει πολλές ωραίες τροπολογίες, τις οποίες όμως τελικά η Επιτροπή ή το Συμβούλιο θα μας εμπόδιζαν να εφαρμόσουμε. Ωστόσο, αυτό ακριβώς το στοιχείο είναι που προσδίδει τόση υπευθυνότητα στην παρούσα έκθεση.
<SPEAKER ID="11" LANGUAGE="NL" NAME="Boogerd-Quaak (ELDR )." AFFILIATION="">
<P>
Άκουσα πολλούς βουλευτές εδώ, οι οποίοι πιστεύουν ότι η πρόταση αποτελεί βελτίωση βάσει της τρέχουσας κατάστασης. Το βέβαιο είναι ότι πρόκειται για ένα πολύ πολύπλοκο ζήτημα. Άκουσα επίσης προσεκτικά τον κ. Solbes, ο οποίος επιθυμεί μια βελτίωση για τα άτομα με αναπηρία ή με μερική αναπηρία. Συμμερίζομαι την άποψη της κ. Smet ότι θα υπάρξουν προβλήματα που πρέπει να υπερκεραστούν σε περισσότερες από μία χώρες. Δεν γνωρίζω την κατάσταση σε όλες αυτές τις χώρες, κύριε Επίτροπε, αλλά όσον αφορά τις Κάτω Χώρες, μπορώ να σας πω ότι η κατάσταση επιδεινώνεται για τα άτομα που δεν είναι σε θέση να συμμετάσχουν στην αγορά εργασίας, για εκείνους που ίσως δεν συμμετείχαν ποτέ και δεν θα συμμετάσχουν ποτέ ξανά. Στην περίπτωσή τους, είναι αλήθεια ότι δεν δικαιούνται παροχές βασιζόμενες στη συνεισφορά, εντούτοις το δικαίωμα αυτό θα έπρεπε να είναι εξαγώγιμο, κατά τη γνώμη μου.
<P>
Για εκείνους τους βουλευτές που θεωρούν ότι η συζήτηση πρέπει να περιοριστεί στις παροχές με συνεισφορά έναντι των παροχών χωρίς συνεισφορά, θα ήθελα να τονίσω το γεγονός ότι υπάρχει και αυτό που λέγεται κοινωνική δικαιοσύνη. Δεν θεωρώ απαραίτητο να είναι το κόστος στέγασης εξαγώγιμο σε άλλη χώρα, καθώς αυτό σχετίζεται με τη διάρκεια της στέγασης. Ωστόσο, αυτή η συγκεκριμένη περίπτωση αφορά τα άτομα, συμπεριλαμβανομένων και των ατόμων στις Κάτω Χώρες, που είναι απίθανο να μπορέσουν να εισέλθουν ποτέ στην αγορά εργασίας. Σας ζητώ να εξετάσετε σοβαρά την πιθανότητα εφαρμογής άλλων κανόνων σε αυτήν την περίπτωση. Διακηρύσσουμε με ενθουσιασμό την ελεύθερη κυκλοφορία των ατόμων, τη στιγμή που 1 300 άτομα από τις Κάτω Χώρες ζουν σε άλλο σημείο της Ευρώπης και πρόκειται να χάσουν τις παροχές που απολαμβάνουν ήδη. Κατά συνέπεια, θα εξετάσω ποιες πριμοδοτήσεις ή προτάσεις θα υποστηρίξω προκειμένου να αποκομίσουμε κατά το δυνατό περισσότερα, αλλά ελπίζω να μου επιτρέψετε να ζητήσω από τους συναδέλφους βουλευτές και από τον Επίτροπο να το λάβουν υπόψη αυτό πολύ προσεκτικά.
<P>
Κύριε Επίτροπε, ανησυχώ ιδιαίτερα για το μέλλον του κανονισμού 1408/71. Μπορεί να συσταθεί μια επιτροπή για την προσεκτική εξέταση των περιορισμών που υπάρχουν; Η αλήθεια είναι ότι, ως αποτέλεσμα της διεύρυνσης, αναμένονται σοβαρές συζητήσεις για το εξαγώγιμο της κοινωνικής ασφάλισης σε όλη την Ευρώπη. Προτείνω τη σύσταση επιτροπής για την παρακολούθηση όλων των προβλημάτων, την εξεύρεση λύσεων και τη σοβαρή διαβούλευση με τα κράτη μέλη, ώστε να εξαλειφθούν οι αδικίες αυτού του είδους με τον ένα ή τον άλλο τρόπο. Δεν λέω ότι αυτή είναι η απάντηση σε όλα μας τα προβλήματά, αλλά πιστεύω ότι η εξαίρεση που ζήτησαν οι Κάτω Χώρες επηρεάζει τους πιο αδύναμους και τους λιγότερο προστατευμένους. Η εν λόγω παροχή θα εξάγεται σε τρίτες χώρες, αλλά βάσει του κανονισμού 1408/71, δεν θα εξάγεται πλέον στην Ευρώπη και αυτό είναι τεράστια αδικία. 
<SPEAKER ID="12" LANGUAGE="EN" NAME="Lambert (Verts/ALE )." AFFILIATION="">
<P>
Ένα σημαντικό στοιχείο που έχει επιφέρει η επικαιροποίηση αυτή στην απλοποίηση και τον εκσυγχρονισμό του κανονισμού συνολικά –και τo οποίo συμπεριλάβαμε ήδη από την πρώτη ανάγνωση– είναι μια σειρά ορισμών που σχετίζονται με τις ειδικές μη ανταποδοτικές χρηματικές παροχές. Μετά την έγκριση, θα υπάρχει πλέον ένα σαφές πλαίσιο αναφοράς για το τι επιτρέπεται και τι όχι. Στο παρελθόν, τούτο είχε εναποτεθεί περισσότερο στην κρίση των κρατών μελών, και δεν είχαν θεσπιστεί κάποια σαφή και κατανοητά κριτήρια. Η νέα κατάσταση θα σημαίνει ότι σε ορισμένα κράτη μέλη κάποιες περιπτώσεις θα ενταχθούν στο πρότυπο της εξαγωγιμότητας, και συνεπώς κάποιοι θα αποκτήσουν παροχές.
<P>
Κατανοώ τους ολλανδούς συναδέλφους για την ιδιομορφία της κατάστασης τους και, όπως ανέφερα, η προφορική τροπολογία που κατατέθηκεαπό την κ. Gillig καλύπτει εν μέρει το εν λόγω θέμα.
<SPEAKER ID="13" LANGUAGE="FR" NAME="Hermange (PPE-DE )." AFFILIATION="">
<P>
Όταν ασκούσα στη Γαλλία αρμοδιότητες για κοινωνικά θέματα, δημιούργησα μια παροχή: το επίδομα γονεϊκής παρουσίας. Για τις οικογένειες που ξάφνου βρίσκονται με ένα ανάπηρο παιδί, δημιουργήσαμε στο Παρίσι μια παροχή της τάξης των 500 ευρώ τον μήνα για διάρκεια 12 μηνών. Αυτή η παροχή, σήμερα, είναι μη ανταποδοτική και δεν πληροί τα κριτήρια της δυνατότητας εξαγωγής, πράγμα που σημαίνει ότι εάν μια οικογένεια με ανάπηρο παιδί μετακινηθεί αύριο στο Βέλγιο ή την Ισπανία, όπου δεν δικαιούται παροχή ιδίου τύπου, θα υποστεί σοβαρό πλήγμα.
<P>
Αυτός είναι ο λόγος που πρέπει να στηρίξουμε την έκθεση της κ. Gillig. Επίσης, σε ορισμένες περιπτώσεις που δεν αφορούν αποκλειστικά τους ολλανδούς φίλους μας, πρέπει να βρούμε διμερείς λύσεις, καθώς το συγκεκριμένο θέμα δεν άπτεται μόνο της ελεύθερης κυκλοφορίας και, άρα, της καλύτερης κατανόησης αλλά και της κοινωνικής δικαιοσύνης. Γι’ αυτόν τον λόγο πρέπει να στηρίξουμε την τροπολογία της εισηγήτριας και, κύριε Επίτροπε, πρέπει επίσης να έχουμε τη υποστήριξή σας. Αντιλαμβάνεστε βεβαίως ότι για τους συμπολίτες μας αυτό που διακυβεύεται σήμερα είναι η κοινωνική δικαιοσύνη. 
<SPEAKER ID="14" LANGUAGE="NL" NAME="Van Lancker (PSE )." AFFILIATION="">
<P>
Η φετινή ετήσια ενημέρωση του κανονισμού συντονισμού είναι κάπως ασυνήθιστη, καθώς δεν συζητούμε μόνο για τις τεχνικές αλλαγές, αλλά επιχειρούμε επίσης να διαμορφώσουμε μια συνεκτική θέση για τις μη εξαγώγιμες παροχές. Με ικανοποίηση συμφωνώ με όσα ανέφερε η κ. Hermange, η οποία σημειώνει ότι το Δικαστήριο εμμένει πάντοτε στην κατά γράμμα ερμηνεία όσον αφορά τις εξαιρέσεις από την αρχή του μη εξαγώγιμου. Με άλλα λόγια, οι εξαιρέσεις αυτές ισχύουν περισσότερο για μέτρα κοινωνικής ασφάλισης που καταβάλλονται σε όλους του πολίτες της επικράτειας. Η Επιτροπή υποστηρίζει επίσης μια αυστηρή ερμηνεία, και για τον λόγο αυτόν υποστηρίζω την πρόταση που εξετάζουμε στο παράρτημα ΙΙα.
<P>
Δεύτερον, είναι ενδιαφέρον να δομείται ένα σύστημα λογικά, αλλά πρέπει επίσης να συνειδητοποιήσουμε ότι οι αλλαγές επηρεάζουν πραγματικούς ανθρώπους. Είναι σαφές ότι, όταν οι αλλαγές αφορούν κανονισμούς που θεσπίστηκαν, προκειμένου να διασφαλιστεί ένα ελάχιστο εισόδημα, τότε οφείλουμε να εξετάζουμε προσεκτικά την επίδρασή τους στους πολίτες μιας χώρας, ειδικά εάν δεν ισχύει ανάλογος κανονισμός σε άλλες χώρες. Πιστεύω, συνεπώς, κύριε Επίτροπε, ότι είναι λυπηρό να πρέπει να καταλήξουμε στο συμπέρασμα ότι για άλλη μια φορά δεν υπήρξε αυτή η διασφάλιση. Επί σειρά ετών, το Κοινοβούλιο ζητεί την επαλήθευση της περιθωριακής επίπτωσης, και αυτό που συμβαίνει τώρα αποδεικνύει ότι πρόκειται για σωστό αίτημα. Προσθέτοντας το νόμο πρόσθετου επιδόματος των Κάτω Χωρών, ο οποίος εύλογα συμπεριελήφθη στον κατάλογο κατά τη γνώμη μου, σχεδόν 200 βέλγοι εργαζόμενοι στα σύνορα θα χάσουν το πρόσθετο επίδομά τους. Ορισμένοι από αυτούς θα αποζημιωθούν βάσει του βελγικού νόμου κοινωνικής ασφάλισης, αλλά οι υπόλοιποι θα χάσουν μέρος του εισοδήματός τους και για τον λόγο αυτόν, κύριε Επίτροπε, σας ζητώ να διεξάγετε διεξοδική έρευνα για τις επιπτώσεις σε όσους εμπλέκονται, και μάλιστα εάν χρειάζεται μέσω των δικτύων EURES.
<SPEAKER ID="15" LANGUAGE="SV" NAME="Schmidt, Olle (ELDR )." AFFILIATION="">
<P>
Η ημερομηνία κλειδί θα είναι η 1η Μαΐου 2004. Τότε θα δομηθεί η νέα Ευρώπη. Δυστυχώς όμως, οι εορτασμοί μας ξεκινούν με όλα τα κράτη μέλη να υψώνουν νέα τείχη, ώστε να κρατήσουν μακριά όσους από τα νέα κράτη μέλη επιθυμούν να εισέλθουν στα 15 σημερινά κράτη μέλη. Τούτο είναι ιδιαίτερα λυπηρό, και πιστεύω ότι πρέπει να αποφευχθεί. Κατά συνέπεια, δεν συμμερίζομαι την άποψη της Επιτροπής.
<P>
Οι δύο πιο γενναιόδωρες παροχές στη Σουηδία –η γονεϊκή παροχή και το επίδομα παιδιών– καταβάλλονται σε όλους όσους έχουν παιδιά στη Σουηδία. Δεν συνδέονται με τον μισθό, αλλά χρηματοδοτούνται από τη φορολογία. Οι περισσότερες χώρες έχουν ήδη διασφαλίσει εαυτές και έχουν εισαγάγει πολλές παροχές στις εξαιρέσεις του παραρτήματος Ι. Ζητώ λοιπόν από το Κοινοβούλιο την πλήρη υποστήριξη των τροπολογιών 9 και 12. 
<SPEAKER ID="16" LANGUAGE="NL" NAME="Oomen-Ruijten (PPE-DE )." AFFILIATION="">
<P>
    Κυρία Πρόεδρε, συνάδελφοι βουλευτές, ενώ η κ. Boogerd-Quaak και εγώ ήμασταν οι μόνοι που υποστηρίζαμε την ίδια άποψη στην Επιτροπή Απασχόλησης και Κοινωνικών Υποθέσεων. Ωστόσο, με ικανοποίηση βλέπω ότι πολλοί συνάδελφοι βουλευτές συνειδητοποίησαν σήμερα την αλήθεια. Σήμερα, προσαρμόζουμε τον κανονισμό συντονισμού για την κοινωνική ασφάλιση, διαδικασία που εφαρμόζουμε σχεδόν κάθε χρόνο, αφενός επειδή σχεδόν κάθε χρόνο κάτι αλλάζει στα κράτη μέλη και αφετέρου προκειμένου να λαμβάνονται υπόψη οι αποφάσεις του Δικαστηρίου.
<P>
Το αποτέλεσμα δεν συνιστά απαραίτητα ένα μεγάλο δώρο για τα άτομα που εμπίπτουν στον κανονισμό. Προσωπικά διαμαρτυρήθηκα, από κοινού με άλλους συναδέλφους βουλευτές, για το γεγονός ότι οι Κάτω Χώρες πρόσθεσαν στον κατάλογο των μη εξαγώγιμων δικαιωμάτων μια παροχή που προορίζεται για τις οικογένειες με ένα εισόδημα – σε μια προσπάθεια να μην πέσει η οικογένεια κάτω από το ελάχιστο κοινωνικό όριο, δηλαδή μια μηνιαία παροχή 200 ευρώ. Συμπεριλαμβάνοντας την παροχή αυτή στον κατάλογο, αυτή ακυρώνεται αμέσως. Οι Κάτω Χώρες επομένως εξοικονομούν αυτά τα χρήματα. Τούτο δεν σημαίνει μόνο ότι 2 Δανοί, 193 Βέλγοι, 395 Ισπανοί, 94 Ιταλοί και 55 Γάλλοι χάνουν αυτήν την παροχή· σημαίνει επίσης ότι η συμπερίληψη στον κατάλογο δεν είναι αποδεκτή, κατά τη γνώμη μου, καθώς δημιουργεί διάκριση ανάμεσα στα άτομα εντός της Ευρωπαϊκής Ένωσης που δεν λαμβάνουν πλέον την παροχή και στα άτομα εκτός της Ευρωπαϊκής Ένωσης που τη λαμβάνουν.
<P>
Είναι αλήθεια ότι υποβάλω υποψηφιότητα στις ευρωεκλογές, αλλά ανεξάρτητα από αυτό, πιστεύω ότι ένας βουλευτής δεν μπορεί να δικαιολογεί το γεγονός ότι ένας ευρωπαίος πολίτης δέχεται χειρότερη αντιμετώπιση από τους πολίτες τρίτων χωρών. Μπορώ να σας δώσω και λεπτομέρειες: εξάγουμε στο Μαρόκο 1 061 παροχές και στην Ευρώπη συνολικά 1 300. Εξάγουμε επίσης στη Βοσνία, την Ινδονησία, την Τσεχική Δημοκρατία, τις Ηνωμένες Πολιτείες της Αμερικής, το Ισραήλ και σε άλλες χώρες. Η άδικη αυτή αντιμετώπιση με οδήγησε να συμπεριλάβω στην τροπολογία μου διάφορα στοιχεία που ανέφεραν στη συζήτηση συνάδελφοι βουλευτές και να την υποβάλω ως βάση συμβιβασμού. Η τροπολογία αυτή συνοψίζεται στο εξής –και με αυτό αναφέρομαι επίσης στα σχόλια της κ. Van Lancke– ότι η συμπερίληψη από τις Κάτω Χώρες της εν λόγω παροχής στον κατάλογο πρέπει να ισχύσει από τη στιγμή που οι ευρωπαϊκές και οι τρίτες χώρες αντιμετωπίζονται εξίσου. Ο δεύτερος όρος είναι ότι θα έπρεπε να υπάρξουν ρυθμίσεις για τη σταδιακή απόσυρση αυτών των παροχών και για την αντιστάθμισή τους. 
<P>
Πιστεύω ότι, εάν τα δύο αυτά στοιχεία προστεθούν στο συμβιβασμό, μπορεί να βρεθεί λύση. Σέβομαι το Συμβούλιο, το οποίο κατόρθωσε να κινητοποιήσει τον κόσμο επί του προκειμένου δημιουργώντας την εντύπωση ότι κάτι φοβερό γίνεται εδώ. Βέβαια το Κοινοβούλιο έχει το δικαίωμα να εγκρίνει το κείμενο ανεξέταστα, απλώς με ειδική πλειοψηφία. Είναι σαφές ότι ο συγκεκριμένος κοινωνικός φάκελος απαιτεί ομοφωνία στο Συμβούλιο, αλλά εάν διαπιστώσουμε ότι κάτι δεν προχωρεί σωστά, έχουμε το δικαίωμα να παρέμβουμε. Το σύνολο της Ομάδας μου υποστηρίζει την τροπολογία συμβιβασμού της κ. Gillig και θα υποστηρίξει τις τροπολογίες και την έκκληση της κ. Van Lancker για ακριβέστερη διατύπωση. Ελπίζω ότι με αυτόν τον τρόπο θα καταφέρουμε να επιτύχουμε συμφωνία.
<SPEAKER ID="17" LANGUAGE="NL" NAME="Van den Burg (PSE )." AFFILIATION="">
<P>
Πρώτον, θα ήθελα να δηλώσω ότι υποστηρίζω θερμά τη θέση της κ. Gillig και της κ. Lambert σχετικά με την τήρηση ενός σαφούς συστήματος για τον κανονισμό συντονισμού και τα αντίστοιχα παραρτήματα και προτείνω την περιορισμένη εξέταση των παραρτημάτων, διαφορετικά θα δημιουργηθεί πρόβλημα την τελευταία στιγμή. Όσον αφορά την έκθεση Lambert δηλώσαμε ήδη πως ό,τι αποσύρθηκε από τον κανονισμό μπορεί να ανακτηθεί μέσω των παραρτημάτων και πως αυτόν τον κίνδυνο ελλοχεύουν οι βελτιώσεις που πραγματοποιήσαμε σε διάφορους τομείς.
<P>
Το τρίτο σημείο αφορά το εξής: όταν μια παροχή δεν είναι πλέον εξαγώγιμη, πρέπει να ισχύουν αντίστοιχες παροχές και προστασία στις υπόλοιπες ευρωπαϊκές χώρες. Η κυβέρνηση των Κάτω Χωρών, αλλά και η Επιτροπή ως ένα βαθμό, ευθύνονται για το γεγονός ότι δεν έλεγξαν με την απαιτούμενη ενδελέχεια εάν ίσχυε κάτι τέτοιο. Η κ. Van Lancker ήδη υπέδειξε ότι δεν υπάρχει αντίστοιχο σύστημα στο Βέλγιο και, ασφαλώς, δεν είμαστε σε θέση να εκπονήσουμε εν ριπή οφθαλμού μια τέτοια αξιολόγηση για τα 15 κράτη μέλη, πόσο μάλλον για τα 25 κράτη μέλη μετά τη διεύρυνση. Αυτή είναι σαφώς μια παράλειψη της έκθεσης, αλλά και το θέμα που πρέπει να εξετάσουμε πιο αυστηρά. Η λύση είναι δυνατή μόνο εάν υπάρχουν διμερείς κανονισμοί αντιστάθμισης μεταξύ των κρατών μελών. Χαιρετίζω τη διάθεση της κ. Gillig να συμπεριλάβει μια αιτιολογική σκέψη στο κείμενο με προφορική τροπολογία, την οποία ελπίζω ότι θα εγκρίνει το Κοινοβούλιο. Κατά συνέπεια, τα κράτη μέλη πρέπει να προχωρήσουν επί τω έργω, και η Επιτροπή να διασφαλίσει την ορθή διεξαγωγή του. 
<SPEAKER ID="18" LANGUAGE="EN" NAME="Doyle (PPE-DE )." AFFILIATION="">
<P>
    Κυρία Πρόεδρε, εξ ονόματος του συνόλου των ιρλανδών συναδέλφων μου, καταδικάζω δριμύτατα τα απάνθρωπα αυτά όντα για το ειδεχθές έγκλημα εναντίον των πολιτών της Μαδρίτης σήμερα το πρωί, την ώρα που τα παιδιά πήγαιναν στο σχολείο και οι ενήλικες στις εργασίες τους. Ο Επίτροπος Solbes και όλοι οι ισπανοί συνάδελφοι μου έχουν την αμέριστη συμπαράσταση μου.
<P>
Αναφορικά με την έκθεση Gillig που συζητάμε σήμερα το πρωί, κάθε χρόνο θίγουμε το θέμα της επίτευξης μεγαλύτερης σαφήνειας σχετικά με τη μεταφορά των ασφαλιστικών παροχών, ώστε να πετύχουμε τον στόχο της ελεύθερης κυκλοφορίας ολοένα και περισσότερων πολιτών μας στην Ευρωπαϊκή Ένωση. Αυτό είναι αναγκαίο, επειδή τα κράτη μέλη προβαίνουν σε προσθήκες ή αλλαγές στη νομοθεσία τους στον εν λόγω τομέα και επειδή οι αποφάσεις του Ευρωπαϊκού Δικαστηρίου επισημαίνουν ανωμαλίες ή επεξηγούν ορισμένα άρθρα.
<P>
Συμφωνώ ότι αρκετές καταχωρήσεις που βρίσκονται ήδη στο Παράρτημα IIα θα πρέπει να αρθούν υπό το πρίσμα της πρόσφατης νομολογίας. Όσον αφορά την τροπολογία του άρθρου 33(1), θεωρώ ότι πρέπει οπωσδήποτε να διασφαλιστεί ότι ένα κράτος μέλος δεν πρέπει να έχει το δικαίωμα να επιβάλλει σε συνταξιούχο που λαμβάνει συντάξεις από διάφορα κράτη μέλη περισσότερες εισφορές από ό,τι θα του επέβαλλε, εάν ο συνταξιούχος λάμβανε όλες τις συντάξεις του αποκλειστικά από το συγκεκριμένο κράτος μέλος. Χαιρετίζω ιδιαίτερα την προσθήκη του επιδόματος κινητικότητας στο Παράρτημα IΙα, υπό την Ενότητα Ζ “Ιρλανδία”, νέο στοιχείο (δα).
<P>
“Τον Μάιο του 1988, είχα ένα αυτοκινητικό ατύχημα. Λόγω του τραύματος που υπέστη ο εγκέφαλός μου έχω καταγραφεί ως τυφλός στο Εθνικό Συμβούλιο Τυφλών της Ιρλανδίας. Μια ακτινογραφία έδειξε βλάβη στον εγκέφαλό μου και διάφορες εξετάσεις που έγιναν από οφθαλμιάτρους νοσοκομείων και του Εθνικού Συμβουλίου έδειξαν ότι η όρασή μου είχε υποστεί μόνιμη ζημιά. Μου χορηγήθηκε έτσι σύνταξη τυφλών και καταχωρήθηκα ως τυφλός στην Ιρλανδία. Το πρόβλημα που αντιμετωπίζω εγώ –και είμαι σίγουρος πολλοί άλλοι σαν εμένα– τώρα είναι το εξής: ενώ εδώ στην Ιρλανδία θεωρούμαι τυφλός, μόλις διασχίσω τα σύνορα προς το Βορρά, στο Η.Β., διαφορετικά κριτήρια ισχύουν για να θεωρηθεί κάποιος τυφλός και απ' όσο μπορώ να γνωρίζω, το ίδιο συμβαίνει σε κάθε ευρωπαϊκό κράτος. Αυτό φαίνεται να σημαίνει ότι, όταν εισέρχεσαι σε μια άλλη ευρωπαϊκή χώρα γιατρεύεσαι κατά κάποιο τρόπο και εάν επρόκειτο να ζήσω σε κάποιο άλλο μέρος της Ευρώπης θα έπρεπε να υποστώ την ίδια διαδικασία εκ νέου. Εάν είμαι ανάπηρος στην Ιρλανδία, είμαι ανάπηρος και στην Ευρώπη. Εάν είμαι κουφός στην Ιρλανδία, είμαι κουφός και στην Ευρώπη. Εάν είμαι τυφλός στην Ιρλανδία, είμαι τυφλός και στην Ευρώπη”.
<SPEAKER ID="19" LANGUAGE="SV" NAME="Andersson (PSE )." AFFILIATION="">
<P>
    Κυρία Πρόεδρε, εξ ονόματος των σουηδών βουλευτών, θα ήθελα να εκφράσω τη συμπαράστασή μου στους ισπανούς βουλευτές και τον Επίτροπο Solbes Mira και να καταδικάσω την τρομερή ενέργεια που διαπράχθηκε σήμερα στη Μαδρίτη.
<P>
Παράλληλα με τη συζήτησή μας για τις ετήσιες αλλαγές, πραγματοποιείται και ο εκσυγχρονισμός του κανονισμού (ΕΟΚ) 1408/71, ο οποίος συνδέεται με τις ετήσιες αυτές αλλαγές. Τούτο σημαίνει ότι προφανώς θα πρέπει να επανεξετάσουμε το παράρτημα αυτό το φθινόπωρο. Τότε θα ονομάζεται παράρτημα Χ. Πιστεύω ότι η Επιτροπή πρέπει να είναι προσεκτική και να μην κάνει αλλαγές φέτος μέχρι να ολοκληρώσουμε τον εκσυγχρονισμό, όπου η αλλαγή και η θέσπιση των αρχών πραγματοποιείται εν μέρει. Αυτή είναι η προσωπική μου άποψη.
<P>
Το παράρτημα ΙΙα βασίζεται σε ορισμένες αρχές σχετικά με όσα μπορούν να εισαγάγουν τα κράτη μέλη. Τα κράτη μέλη δεν μπορούν να εισαγάγουν στο παράρτημα ΙΙα ό,τι θεωρούν κατάλληλο . Οι παροχές αυτές δεν πρέπει να είναι γενικές, αλλά απαιτούν ένα είδος εξέτασης μέσων. Οι οικογενειακές παροχές σίγουρα δεν ανήκουν σε αυτό. Θα ήθελα να επισημάνω στον κ. Schmidt και στην Ομάδα του Ευρωπαϊκού Κόμματος των Φιλελευθέρων, Δημοκρατών και Μεταρρυθμιστών ότι το σουηδικό επίδομα παιδιού είναι γενικό. Το ίδιο ισχύει επίσης για το συμπλήρωμα σε οικογένειες με περισσότερα από ένα παιδιά, στις υποτροφίες φοίτησης και για το ποσό που διασφαλίζεται για τη γονεϊκή παροχή. Τούτο σημαίνει ότι δεν ανήκουν στο παράρτημα ΙΙα. Αυτό μπορεί να θεωρηθεί σωστό ή λάθος, όμως όλοι οφείλουν αναμφίβολα να συμφωνήσουν ότι τα παραρτήματα πρέπει να βασίζονται σε ορισμένες αρχές. Επίσης, δεν πρέπει να βάλουμε ερωτηματικό στο επίδομα στέγασης για οικογένειες με παιδιά, παρότι πρόκειται για τη μοναδική παροχή που θα μπορούσε να συζητηθεί.
<P>
Κατά συνέπεια, απορρίπτω την πρόταση του κ. Schmidt. Είναι απαράδεκτο να αγνοούνται όλες οι αρχές τις οποίες συμφωνήσαμε από κοινού. Ο κ. Schmidt λέει ότι έχουμε τόσο διαφορετικά συστήματα –πράγμα που είναι αλήθεια– αλλά λέει επίσης ότι θα μπορούσαμε να ζήσουμε με αυτά τα διαφορετικά συστήματα, ότι δεν επηρεάζουν την ελεύθερη κυκλοφορία και ότι δεν χρειαζόμαστε αυτούς τους κανονισμούς. Στο σημείο αυτό, δεν συμφωνώ καθόλου μαζί του. Ασφαλώς χρειαζόμαστε κανονισμούς για τα άτομα που περνούν τα σύνορα και που πρόκειται να λάβουν κοινωνικές παροχές. Εάν αλλάζαμε δραστικά αυτό το σύστημα, λέγοντας, για παράδειγμα, ότι δεν μπορεί να μεταφερθεί κανένα οικογενειακό επίδομα, θα επηρεαζόταν αρνητικά η ελεύθερη κυκλοφορία. 
<SPEAKER ID="20" LANGUAGE="ES" NAME="Pérez Álvarez (PPE-DE )." AFFILIATION="">
<P>
    Κυρία Πρόεδρε, παρακαλώ επιτρέψτε μου καταρχάς να ευχαριστήσω, ως Ισπανός, όλους τους αξιότιμους βουλευτές που εξέφρασαν την αλληλεγγύη τους. Επιτρέψτε μου επίσης να εκφράσω την βαθύτατη περιφρόνησή μου για αυτά τα παράσιτα με ανθρώπινη μορφή και, πάνω από όλα, την συμπαράσταση και την αλληλεγγύη μου προς τις οικογένειες που υποφέρουν σήμερα· αλληλεγγύη και συμπαράσταση στον πόνο τους και τη θλίψη τους. Όπως είπε ο Επίτροπος Solbes, πρέπει να συνεχίσουμε, παρότι δεν είναι εύκολο.
<P>
Συζητούμε την πρόταση της Επιτροπής να εκσυγχρονίσει τον κανονισμό (ΕΟΚ) αριθ. 1408/71 σχετικά με ειδικές παροχές και πληρωμές χωρίς εισφορές. Η πρόταση στοχεύει κυρίως στην ενσωμάτωση της απόφασης του Δικαστηρίου των Ευρωπαϊκών Κοινοτήτων, προσδιορίζοντας τον ειδικό και χωρίς συνεισφορά χαρακτήρα ορισμένων παροχών, και επίσης αντανακλά τις αλλαγές που έχουν συμβεί στις διάφορες εθνικές νομοθεσίες. Πιστεύω ότι η ουσία της συζήτησης είναι εάν πρέπει ή όχι να συμπεριλαμβάνονται στο Παράρτημα ΙΙα οι παροχές που θεσπίζονται από τις εθνικές νομοθεσίες και ποιες είναι οι συνέπειες αυτής της συμπερίληψης στο εν λόγω παράρτημα, δηλαδή, το μη εξαγώγιμό τους ή -όταν ενδείκνυται– το εξαγώγιμό τους.
<P>
Από τις διάφορες τροπολογίες που παρουσιάστηκαν, συμφωνώ με τις 1, 2 και 3, τόσο εξαιτίας των χαρακτηριστικών ή της φύσης των εν λόγω παροχών όσο και εξαιτίας των συνθηκών απόκτησής τους ή της δυσκολίας ή αδυναμίας ελέγχου τους.
<P>
Φυσικά, οι τροπολογίες 4, 5, 7 και 8, οι οποίες αφορούν παροχές των οποίων ο εξαγώγιμος χαρακτήρας αναφέρθηκε προ ολίγου, εξετάζουν παροχές οι οποίες ενίοτε παρουσιάζουν αντιστοιχία στα κράτη μέλη και είναι προσαρμοσμένες στις συνθήκες ζωής. Εν πάση περιπτώσει, πιστεύω ότι αυτό πρέπει να μελετηθεί.
<P>
Δεν μπορώ να συμφωνήσω με τις τροπολογίες 9 ως 12· καταρχάς, διότι σε όλες τις περιπτώσεις αφορούν οικογενειακά επιδόματα. Το γενικό κριτήριο του κανονισμού είναι ότι τα οικογενειακά επιδόματα είναι εξαγώγιμα· οτιδήποτε άλλο θα συνιστούσε διάκριση, θα παρεμπόδιζε την ελεύθερη κυκλοφορία των προσώπων, και θα απέτρεπε, από την άποψη αυτής της ελεύθερης κυκλοφορίας, τις οικογένειες να ταξιδεύουν εξοπλισμένες με το πλεονέκτημα της κοινωνικής προστασίας.
<P>
Τέλος, κυρία Πρόεδρε, θα ήθελα να επιστήσω την προσοχή στην εξάρτηση της παρούσας ή μελλοντικής ιατρικής περίθαλψης σε ορισμένα κράτη μέλη από την πληρωμή ορισμένων συνεισφορών από συντάξεις. Φυσικά αναφέρομαι στη νέα παράγραφο 1 του άρθρου 33 του κανονισμού. Αυτό σημαίνει ότι τα εισοδήματα ενός πολύ σημαντικού αριθμού συνταξιούχων θα μειωθούν.
<P>
Στην περίπτωση των Ισπανών που διαμένουν σε άλλα κράτη μέλη, θα υπάρξει μείωση των συντάξεών τους, ενώ, εάν ζούσαν στην Ισπανία, θα λάμβαναν το 100% των συντάξεών τους, εφόσον η ιατρική περίθαλψη είναι ένα δικαίωμα που θα μπορούσαμε να περιγράψουμε ως αυτόματο. Επομένως, θα βρισκόμασταν αντιμέτωποι με μια σαφή περίπτωση διάκρισης και παρεμπόδισης της ελεύθερης κυκλοφορίας των προσώπων. 
<SPEAKER ID="21" LANGUAGE="ES" NAME="Solbes Mira," AFFILIATION="Επιτροπή">
<P>
Πρέπει να εμμείνουμε στο θέμα που έγειρε η κ. Doyle, καθώς πρόκειται για ένα πραγματικό πρόβλημα. Ωστόσο, είναι επίσης αλήθεια ότι δεν υπάρχει καμία εναρμόνιση αυτών των ζητημάτων σε κοινοτικό επίπεδο. Αναμφίβολα μπορούμε να κάνουμε πρόοδο μέσω του συντονισμού των εθνικών νομοθεσιών. Αυτό φυσικά σημαίνει ότι κάθε κράτος μέλος θα έπρεπε να υιοθετεί μια εθνική νομοθεσία σύμφωνη προς τις άλλες. Από αυτήν την άποψη, η ανοικτή μέθοδος συντονισμού μπορεί να μας βοηθήσει, αλλά δεν έχουμε καμιά μοναδική λύση. Ενδέχεται να υπάρχει ένας ενδιάμεσος τρόπος, τον οποίο επεξεργαζόμαστε πραγματοποιώντας πρόοδο. Πρόκειται για την αμοιβαία αναγνώριση, η οποία δεν θα μας οδηγούσε σε μια κατάσταση απόλυτης εναρμόνισης, αλλά σε μια κατάσταση αναγνώρισης η οποία θα μπορούσε να μας επιτρέψει να επιλύσουμε κάποια από τα προβλήματα.
<SPEAKER ID="22" LANGUAGE="IT" NAME="" AFFILIATION="Αντιπροέδρου">
<P>
 – Η συζήτηση έληξε.Η ψηφοφορία θα διεξαχθεί σήμερα, στις 12.00. 
<SPEAKER ID="23" LANGUAGE="IT" NAME="Πρόεδρος." AFFILIATION="">
<P>
    Η ημερήσια διάταξη προβλέπει τη συζήτηση της έκθεσης (A5-0098/2004) της κ. Jöns, εξ ονόματος της Επιτροπής Απασχόλησης και Κοινωνικών Υποθέσεων, σχετικά με την υγειονομική περίθαλψη και τη μέριμνα για τους ηλικιωμένους. 
<SPEAKER ID="24" LANGUAGE="DE" NAME="Jöns (PSE )," AFFILIATION="εισηγήτρια">
<P>
Κατά πάσα πιθανότητα η παρούσα έκθεση θα τύχει σήμερα ευρύτατης υποστήριξης στο Σώμα. Αυτό οφείλεται στην εξαιρετική συνεργασία μεταξύ συναδέλφων από όλες τις Ομάδες, και θα ήθελα να τους ευχαριστήσω όλους ολόψυχα γι’ αυτό, ιδιαίτερα όμως τον κ. Mantovani. Επιτρέψτε μου να προσθέσω ότι η έκθεσή μου έρχεται μετά την δική του, την οποία παρουσίασε πριν από ένα χρόνο. Τα αιτήματα που είχαμε διατυπώσει τότε παραμένουν και σήμερα εξίσου επίκαιρα, ενώ τα προβλήματα είναι σήμερα ακόμα πιο πιεστικά. Επιτρέψτε μου να αναφέρω μόνο τους μεγάλους χρόνους αναμονής για θεραπεία, τα αυξανόμενα προβλήματα έλλειψης προσωπικού και τις ανησυχητικές αναφορές για την επονείδιστη κατάσταση σε ορισμένους οίκους πρόνοιας.
<P>
Οι κυβερνήσεις έχουν συνειδητοποιήσει πλέον επίσης πόσο σημαντική είναι πραγματικά μια οργανωμένη ανταλλαγή εμπειριών στους τομείς της υγείας και της μέριμνας για τους ηλικιωμένους. Τα αποτελέσματα της σύσκεψης υψηλού επιπέδου μιλούν από μόνα τους. Δεν έχουμε πλέον καιρό για χάσιμο και γι’ αυτό συνιστούμε θερμά στο Ευρωπαϊκό Συμβούλιο να εγκρίνει επιτέλους την ανοικτή μέθοδο συντονισμού και να υιοθετήσει ένα αναλυτικό χρονοδιάγραμμα. Οι κοινοί στόχοι και οι αντίστοιχοι δείκτες θα πρέπει να συμφωνηθούν μέχρι τις αρχές του 2006. Άλλωστε και η Συντακτική Συνέλευση στο σχέδιο της Συνθήκης προβλέπεται ο ανοιχτός συντονισμός στον τομέα της πολιτικής για την υγεία – φυσικά με την ανάλογη συμμετοχή του Σώματος.
<SPEAKER ID="25" LANGUAGE="ES" NAME="Solbes Mira," AFFILIATION="Επιτροπή">
<P>
    Κύριε Πρόεδρε, θα ήθελα να ευχαριστήσω την κ. Jöns και τους συνεργάτες της για την εξαιρετική έκθεση που μας παρουσίασαν, η οποία περιέχει έναν σημαντικό αριθμό προτάσεων και συστάσεων που αξίζουν την αμέριστη προσοχή της Επιτροπής.
<P>
Κυρία Jöns, εκτιμάμε ιδιαίτερα την υποστήριξη της έκθεσής σας για την εφαρμογή της ανοικτής μεθόδου συντονισμού, προκειμένου να βελτιωθεί η υγειονομική περίθαλψη για τους ηλικιωμένους στις χώρες της Ένωσης.
<P>
Πρόκειται επίσης να παρουσιάσουμε εμπεριστατωμένες προτάσεις εργασίας μέχρι το 2006, οπότε ελπίζουμε να ξεκινήσουμε μια νέα απλουστευμένη μέθοδο συντονισμού των πολιτικών που αφορούν την υγειονομική περίθαλψη, τις συντάξεις και την κοινωνική ενσωμάτωση. Εάν θέλουμε να καθιερώσουμε αυτό το σχέδιο εργασίας, είναι βασικό να εκμεταλλευτούμε τις συνέργειες, δηλαδή τις εσωτερικές σχέσεις που δημιουργούνται στην παρούσα στρατηγική δημόσιας υγείας και στο κοινοτικό σχέδιο δράσης που συνδέεται με αυτή.
<P>
Η έκθεσή σας, κυρία Jöns, εξετάζει μια ευρεία κλίμακα θεμάτων που σχετίζονται με την κοινωνική προστασία, τη δημόσια υγεία, την ελεύθερη κυκλοφορία προσώπων και υπηρεσιών στο πλαίσιο της εσωτερικής αγοράς. Όλα αυτά συνιστούν σημαντικά μέσα καθορισμού μιας καθολικής πολιτικής στο πλαίσιο των αρμοδιοτήτων της εσωτερικής μας αγοράς σε σχέση με την ελεύθερη κυκλοφορία στο πρόγραμμα δημόσιας υγείας και την ανοικτή μέθοδο συντονισμού που εφαρμόζεται σε αυτά τα θέματα. Η Επιτροπή πρέπει να επιστήσει ιδιαίτερη προσοχή σε αυτά τα διαφορετικά μέσα, ώστε να είναι συνεκτικά και συνεπή μεταξύ τους. Το γεγονός ότι όλα είναι από νομικής άποψης διαφορετικά δεν σημαίνει ότι δεν πρέπει να διατηρήσουμε την απόλυτη συνέπεια μεταξύ τους και η Επιτροπή δεν θα φεισθεί προσπαθειών, προκειμένου να πραγματοποιήσει πρόοδο προς αυτήν την κατεύθυνση.
<SPEAKER ID="26" LANGUAGE="IT" NAME="Santini (PPE-DE )." AFFILIATION="">
<P>
    Κύριε Πρόεδρε, εξ ονόματος και του κ. Mantovani, ευχαριστώ την εισηγήτρια κ. Jöns για το εξαίρετο έργο της και την άριστη συνεργασία που επέδειξε σε αυτό το ευαίσθητο και ιδιαίτερα επείγον ζήτημα. Με την ιδιότητα του σκιώδους εισηγητή για την Ομάδα μας, ο κ. Mantovani –ο οποίος τον Ιανουάριο του 2003 εκπόνησε την έκθεση που άνοιξε τη συζήτηση στο Ευρωπαϊκό Κοινοβούλιο για το μέλλον των υγειονομικών συστημάτων και της μέριμνας για τους ηλικιωμένους– επιβεβαίωσε τη μεγάλη σημασία των θεμελιωδών προκλήσεων που αφορούν συγκεκριμένα την παροχή, την ποιότητα, το περιεχόμενο και την κάλυψη στον τομέα των υγειονομικών δαπανών στην Ευρώπη.
<P>
Σύμφωνα με στοιχεία που περιλαμβάνονται στην τελευταία έκθεση της Ευρωπαϊκής Επιτροπής για την κατάσταση στην υγεία, μέχρι το 2010 το ποσοστό των ηλικιωμένων άνω των 75 ετών θα φτάσει το 27%. Τα επόμενα δεκαπέντε χρόνια ο αριθμός των υπερήλικων, ηλικίας 80 ετών και άνω, θα αυξηθεί κατά περίπου 50%. Παράλληλα, σε αυτό το πλαίσιο, πρόκειται να αυξηθεί και το ποσοστό εξάρτησης των ηλικιωμένων. Οι αλλαγές στην ηλικιακή ζώνη άνω των 80 ετών θα είναι πιο εκτεταμένες και πιο γρήγορες από ό,τι σε οποιαδήποτε άλλη ηλικιακή ομάδα.
<P>
Τον Ιανουάριο του 2003, όταν εγκρίθηκε η έκθεση Mantovani για τα υγειονομικά συστήματα στην Ευρώπη, υπήρξε πλήρης συναίνεση σε αυτό το Κοινοβούλιο υπέρ της ανάπτυξης κοινοτικής συνεργασίας για τη βελτίωση των υγειονομικών συστημάτων, διαδικασία που κατά τη γνώμη μου συνιστά τον μοναδικό τρόπο για να αντιμετωπιστεί συγκεκριμένα η γήρανση του πληθυσμού. Αυτή η τάση σημαίνει ότι η ευρωπαϊκή κοινωνία πρέπει να προσαρμοστεί και οι πολίτες πρέπει να αλλάξουν συμπεριφορά και συνήθειες. Στις αποφάσεις του Ευρωπαϊκού Δικαστηρίου, τα ποικίλα αυτά ζητήματα, τα οποία αφορούν διαφορετικές πολιτικές οι οποίες ανταγωνίζονται μεταξύ τους για την πλήρη επικουρικότητα τόσο σε διεθνές όσο και σε εθνικό επίπεδο –ας σκεφτούμε την κινητικότητα των ασθενών, την ολοκλήρωση της εσωτερικής αγοράς και την πολιτική των καταναλωτών– πρέπει να θεωρηθούν ολοένα και πιο κρίσιμα, και να υπάρξει ένα νέο πλαίσιο, μέσα στο οποίο θα αυξηθεί η ευρωπαϊκή συνεργασία με τέτοιο τρόπο, ώστε να μπορούμε να επιτύχουμε απτά αποτελέσματα όσο το δυνατόν συντομότερα.
<P>
Υπάρχει απαίτηση για πιο εκτεταμένη συνεργασία και για την ανάπτυξη κοινών προτύπων ποιότητας και ποσότητας. Ο στόχος της Ευρωπαϊκής Ένωσης, όπως καθορίστηκε στη Λισαβόνα πριν από τέσσερα χρόνια, ήταν να καταστεί η ΕΕ η πιο ανταγωνιστική οικονομία στον κόσμο μέχρι το 2010. Σήμερα η επίτευξη αυτού του στόχου έχει γίνει πολύ δύσκολη, εξαιτίας της χαμηλής ανάπτυξης και του δυσμενούς οικονομικού κλίματος, και κινδυνεύει να μην υλοποιηθεί, εάν δεν αντιμετωπιστεί με σοβαρότητα όπως και υπόλοιπες προκλήσεις που μας περιμένουν. 
<SPEAKER ID="27" LANGUAGE="DE" NAME="Ettl (PSE )." AFFILIATION="">
<SPEAKER ID="28" LANGUAGE="EN" NAME="Lynne (ELDR )." AFFILIATION="">
<P>
Είμαι ιδιαίτερα ικανοποιημένη, διότι όλες οι τροπολογίες μου, πλην μίας, έγιναν δεκτές από την επιτροπή. Ωστόσο, θα ήθελα να επισημάνω ότι το κείμενο στην αιτιολογική σκέψη K δεν είναι ιδιαίτερα σωστό. Η τροπολογία μου μιλούσε για μακροχρόνια περίθαλψη και όχι για μακροχρόνια εντατική περίθαλψη. Το έχω θέσει υπόψη των υπηρεσιών οι οποίες είπαν ότι το λάθος θα διορθωθεί στην ολομέλεια. Ελπίζω να συμβεί αυτό, γιατί η μακροχρόνια περίθαλψη δεν είναι η ίδια με τη μακροχρόνια εντατική περίθαλψη. Εξακολουθώ να πιστεύω ότι υπάρχει πρόβλημα στην τελευταία πρόταση, αλλά είμαι σίγουρη ότι οι υπηρεσίες μπορούν επίσης να το διορθώσουν.
<P>
Λόγω του περιορισμένου χρόνου, δεν έθιξα παρά μόνο ορισμένα από τα θέματα που με απασχολούν. Η έκθεση της κ. Jöns θίγει πολλούς ακόμη τομείς. Εξ ονόματος της Ομάδας του Ευρωπαϊκού Κόμματος των Φιλελευθέρων Δημοκρατών και Μεταρρυθμιστών, θα ήθελα να την συγχαρώ για τη δουλειά της και να εξάρω την έκθεση στο Κοινοβούλιο. 
<SPEAKER ID="29" LANGUAGE="IT" NAME="Πρόεδρος." AFFILIATION="">
<P>
    Σας ευχαριστώ κυρία Lynne. Είμαι βέβαιος ότι οι υπηρεσίες θα πραγματοποιήσουν οπωσδήποτε τις διορθώσεις που ζητήσατε. 
<SPEAKER ID="30" LANGUAGE="SV" NAME="Schmid, Herman (GUE/NGL )." AFFILIATION="">
<P>
    Κύριε Πρόεδρε, εξ ονόματος της Συνομοσπονδιακής Ομάδας της Ευρωπαϊκής Ενωτικής Αριστεράς/Αριστερά των Πρασίνων των Βορείων Χωρών, θα ήθελα αρχικά να πω ότι, κατά τη γνώμη μας, η έκθεση της κ. Jöns είναι εποικοδομητική από πολλές απόψεις. Πρωτίστως όμως, χαιρετίζουμε τον τρόπο με τον οποίο καθιστά σαφές ότι η υγειονομική περίθαλψη πρέπει να παρέχεται κοντά στους ασθενείς, στο τοπικό περιβάλλον τους, καθώς η οικογένεια, η φίλοι και συνάδελφοι διαδραματίζουν σημαντικό ρόλο στην αποκατάσταση και την ποιότητα της περίθαλψης.
<P>
Αυτήν τη στιγμή φαίνεται, ωστόσο, ότι η τάση κινείται προς εντελώς αντίθετη κατεύθυνση. Η υγειονομική περίθαλψη πρόκειται να αποτελέσει μέρος της εσωτερικής αγοράς. Σήμερα, καθώς διεξάγουμε αυτήν τη συζήτηση, το Συμβούλιο Ανταγωνισμού διεξάγει συζήτηση στις Βρυξέλλες, όπου ο κ. Bolkestein θα προτείνει ένα ριζοσπαστικό βήμα προς την εμπορευματοποίηση των υπηρεσιών υγείας και άλλων υπηρεσιών. Η βασική αρχή είναι ότι κάθε παραγωγός που είναι εγκεκριμένος φορέας σε ένα κράτος μέλος πρέπει να μπορεί ελεύθερα να αναπτύσσει δραστηριότητες σε οποιοδήποτε άλλο κράτος μέλος.
<P>
Όσον αφορά την έκθεση της κ. Jöns, το Κοινοβούλιο πρέπει να απορρίψει την παράγραφο 23, η οποία αφορά την υποβολή της υγειονομικής περίθαλψης στις αρχές της εσωτερικής αγοράς. Εάν δεν την απορρίψει, η Συνομοσπονδιακή Ομάδα της Ευρωπαϊκής Ενωτικής Αριστεράς/Αριστερά των Πρασίνων των Βορείων Χωρών τουλάχιστον δεν θα μπορέσει να ψηφίσει υπέρ της έκθεσης στην τελική ψηφοφορία. 
<SPEAKER ID="31" LANGUAGE="NL" NAME="Blokland (EDD )." AFFILIATION="">
<P>
Την προηγούμενη εβδομάδα, εξεπλάγην από τις δηλώσεις του βέλγου πρωθυπουργού, κ. Verhofstadt, ο οποίος δήλωσε ότι πρέπει να δοθούν στις οικογένειες περισσότερα οικονομικά κίνητρα για τη μέριμνα των ηλικιωμένων γονέων στο σπίτι. Σύμφωνα με τον ίδιο, η ιδέα αυτή θα έπρεπε να αποτελεί θέμα εθνικής συζήτησης στο Βέλγιο.
<P>
Θυμάμαι ότι πέρυσι, στις 14 Ιανουαρίου για την ακρίβεια, συζητήσαμε εδώ την έκθεση του κ. Mantovani . Τότε είχα εκφράσει ρητά ότι η συζήτηση για τη μέριμνα των ηλικιωμένων και την υγειονομική περίθαλψη δεν πρέπει να μειωθεί στη βάση καλών προθέσεων. Πρέπει να είναι αποδοτική για όσους εργάζονται στον τομέα αυτό. Οι κοινές εργασιακές πρακτικές και μέθοδοι περίθαλψης θα πρέπει να οδηγούν στη βελτίωση της περίθαλψης. Επιπλέον, πρέπει να καταστεί σαφές ότι η υγειονομική περίθαλψη και η μέριμνα των ηλικιωμένων δεν πρέπει να εξετάζονται μόνο από την άποψη του οικονομικού κόστους. Οι ηλικιωμένοι και οι ασθενείς είναι κάτι περισσότερο από μια χρεωστική καταχώρηση. Για τον λόγο αυτόν εγκρίνω την τροπολογία που υπέβαλε η κ. Lambert σχετικά με την αλλαγή στην παράγραφο 23.
<P>
Ο σκοπός της εσωτερικής αγοράς δεν είναι η επίτευξη οικονομικού κέρδους μέσα από την ταλαιπωρία των ασθενών. Η ίση πρόσβαση στην περίθαλψη σε όλα τα κράτη μέλη είναι επιθυμητή, αλλά η κινητικότητα των ασθενών δεν μου φαίνεται επιθυμητή λόγω του κόστους που συνεπάγεται. Κατά τη γνώμη μου, η παράγραφος 37 δεν πρέπει να διαγραφεί. Πράγματι, μπορώ να ταυτιστώ με το συμπέρασμα ότι οι κανόνες της εσωτερικής αγοράς δεν επηρεάζουν μόνο θετικά την υγειονομική περίθαλψη.
<P>
Θα ήθελα να επιστρέψω εν συντομία στις δηλώσεις του κ. Verhofstadt. Τα πράγματα μπορούν να επιδεινωθούν περαιτέρω. Στη χώρα μου, ένας τηλεοπτικός σταθμός παρουσίασε πρόσφατα ένα δραματοποιημένο ντοκιμαντέρ για την υποδοχή φτωχών ολλανδών ηλικιωμένων σε μια αφρικανική χώρα όπου η περίθαλψη είναι πιο αποτελεσματική, επειδή οι μισθοί στον τομέα της περίθαλψης είναι χαμηλότεροι. Πολλοί τηλεθεατές δεν πρόσεξαν παρά μόνο αργότερα ότι στο πρόγραμμα αυτό συμμετείχαν ηθοποιοί· μάλιστα ο υπουργός προετοιμαζόταν για επερωτήσεις στο κοινοβούλιο. Ωστόσο, το γεγονός ότι το περιστατικό ήταν φανταστικό δεν μειώνει την εντύπωση ότι υπάρχει ελάχιστο περιθώριο, εάν υπάρχει καθόλου, για εθελοντική μέριμνα των οικογενειακών σχέσεων. Τόσο οι καλές πολιτικές προθέσεις όσο και η καυστική σάτιρα προσπαθούν να μας δώσουν ένα μήνυμα. Αυτό είναι τροφή για σκέψη. 
<SPEAKER ID="32" LANGUAGE="DE" NAME="Karas (PPE-DE )." AFFILIATION="">
<P>
    Κύριε Πρόεδρε, κύριε Επίτροπε, κυρία Jöns, κυρίες και κύριοι, με την έκθεση της 14ης  Ιανουαρίου για τις υπηρεσίες κοινής ωφελείας καταστήσαμε σαφέστατο ότι τα θέματα της κοινωνικής πολιτικής και της πολιτικής για την υγεία είναι θέματα κοινού ενδιαφέροντος. Η εσωτερική αγορά δεν αποτελεί το μόνο σημείο εκκίνησης για τη σημερινή συζήτηση. Οι δημογραφικές αλλαγές που επηρεάζουν ολόκληρη την Ευρώπη, ολόκληρη την ήπειρό μας, αποτελούν την μεγαλύτερη πρόκληση για τις πολιτικές μας, είτε πρόκειται για την αγορά εργασίας, είτε για την οικονομία, τις κοινωνικές υποθέσεις, την υγεία ή τον προϋπολογισμό. Εάν θέλουμε να ενισχύσουμε την εσωτερική αγορά, να δημιουργήσουμε κινητικότητα, ευελιξία, αλλά και κοινωνική ασφάλεια, και παράλληλα να χειριστούμε από κοινού τις μεγάλες προκλήσεις που αντιμετωπίζουν οι πολιτικές μας για την κοινωνία των πολιτών, δεν μπορούμε να τις υποβαθμίσουμε σε εθνικά θέματα.
<SPEAKER ID="33" LANGUAGE="NL" NAME="Van den Burg (PSE )." AFFILIATION="">
<P>
Έχω εστιάσει κυρίως στους τομείς της χρηματοδότησης και της υποστήριξης των εθνικών συστημάτων περίθαλψης και υπέβαλα για τον σκοπό αυτό ορισμένες τροπολογίες, οι οποίες σχετίζονται με την εσωτερική αγορά – μεταξύ των οποίων και μία τροπολογία της παραγράφου 37, την οποία, προς απογοήτευσή μου, η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών επιθυμεί να διαγράψει. Οι αποφάσεις του Δικαστηρίου για την εσωτερική αγορά ήδη επηρεάζουν τα εθνικά συστήματα υγείας. Η χρηματοδότηση της περίθαλψης δεν αποτελεί πλέον καθαρά εθνικό θέμα. Πολλοί βουλευτές από διάφορα κράτη μέλη δεν καταλαβαίνουν το λόγο για τον οποίο θέτω ένα τόσο σοβαρό ζήτημα. Συνεχίζουν να τονίζουν ότι η υγειονομική περίθαλψη πρέπει να προστατεύεται από τις δυνάμεις της αγοράς, ότι αποτελεί θέμα δημόσιου ενδιαφέροντος και, συνεπώς, δεν σχετίζεται με τους κανόνες του ανταγωνισμού και της ελεύθερης μετακίνησης. Θα ήθελα να πω σε αυτούς –και ειδικά στον κ. Herman Schmid– ότι αυτό δεν συμβαίνει εδώ και πολύ καιρό. Δεν μπορούμε να εθελοτυφλούμε μπροστά στους ιδιωτικούς εμπορικούς φορείς της αγοράς υγείας που δραστηριοποιούνται σύμφωνα με την οργανωτική λογική τις ελεύθερης αγοράς. Για τον λόγο αυτόν πρέπει να παράσχουμε ένα σταθερό αντίβαρο έναντι των δυνάμεων της αγοράς.
<P>
Στις Κάτω Χώρες διεξάγεται αυτήν τη στιγμή μια συζήτηση για την αναθεώρηση του συστήματος δαπανών για τη δημόσια υγεία. Στο πλαίσιο της συζήτησης αυτής προγραμματίζεται η πλήρης παράδοση του συστήματος σε ιδιωτικούς ασφαλιστές του υγειονομικού τομέα. Θεωρώ τη στρατηγική αυτή ριψοκίνδυνη, καθώς δεν υπάρχει προβλεπόμενο πλαίσιο. Δεν έχω κάτι εναντίον των εταιρειών ιδιωτικής ασφάλισης, όπως μπορεί να καταθέσει και ο κ. Karas, αλλά η κυβέρνηση πρέπει να είναι σε θέση να ορίζει επαρκείς όρους. Δεν πρέπει να είναι εφικτή, για παράδειγμα, η άρνηση της περίθαλψης ασθενών ούτε να πρέπει άτομα υψηλού κινδύνου από πλευράς υγείας να καταβάλλουν υψηλότερα ασφάλιστρα ή η ασφαλιστική κάλυψη των γυναικών να είναι πιο ακριβή, επειδή μπορεί να μείνουν έγκυοι.
<P>
Μια τελευταία παρατήρηση: χαιρετίζω την ανακοίνωση του κ. Solbes ότι θα ακολουθήσει σύντομα μια έκθεση προόδου της σύσκεψης υψηλού επιπέδου. Την αναμένω με προσμονή. 
<SPEAKER ID="34" LANGUAGE="FR" NAME="Caudron (GUE/NGL )." AFFILIATION="">
<P>
    Κύριε Επίτροπε, κυρίες και κύριοι, θα ήθελα και εγώ να ξεκινήσω συγχαίροντας τη συνάδελφό μου, κ. Jöns, για την αξία του έργου της και την ποιότητα της έκθεσής της. Είναι μια πληρέστατη έκθεση. Περιγράφει ενδελεχώς την κατάσταση, τα προβλήματα και τους κινδύνους· οι δε αναλύσεις της εισηγήτριας είναι άκρως εμπεριστατωμένες.
<SPEAKER ID="35" LANGUAGE="EN" NAME="Stihler (PSE )." AFFILIATION="">
<P>
    Κύριε Πρόεδρε, θα ήθελα να ευχαριστήσω την εισηγήτρια. Αυτή η έκθεση για την υγειονομική περίθαλψη και τη φροντίδα των ηλικιωμένων είναι επίκαιρη. Σύμφωνα με την απογραφή του 2001, το 18,61% του πληθυσμού στη Σκοτία έχει ξεπεράσει την ηλικία συνταξιοδότησης και είναι ακόμη πιο ενδιαφέρον το γεγονός ότι το 19,54% –σχεδόν 20%– των νοσηλευτών έχουν επίσης ξεπεράσει την ηλικία συνταξιοδότησης. Η γήρανση του πληθυσμού μάς φέρνει αντιμέτωπους με μεγάλες προκλήσεις, όχι μόνο στη Σκοτία αλλά σε ολόκληρη την ΕΕ. Για αυτόν τον λόγο είναι τόσο σημαντική η ανταλλαγή των βέλτιστων πρακτικών σε όλες τις χώρες της ΕΕ. 
<P>
Για τους γηραιότερους υπάρχουν άλλα ζητήματα που πρέπει να ληφθούν υπόψη. Αποτελεί κοινή πλάνη ότι ένα μεγάλο ποσοστό ηλικιωμένων ζει σε κάποιο είδος οίκου πρόνοιας. Πράγματι, ένα μεγάλο ποσοστό ηλικιωμένων ζει ανεξάρτητο, με οικογένεια ή κοινωνική στήριξη. Η θεία μου η Αgnes, 91 ετών, είναι ένας από αυτούς τους ανθρώπους. Κάποιες φορές, όταν ένας ηλικιωμένος ασθενής είναι άρρωστος και αναρρώνει στο νοσοκομείο, το σημαντικό για αυτόν είναι να μπορέσει να επιστρέψει στο σπίτι και να μπορεί να αυτοεξυπηρετείται μέσα σε αυτό. Για ορισμένους περισσότερο ηλικιωμένους ασθενείς τούτο μπορεί να είναι πιο σημαντικό και από την ίδια τη θεραπεία τoυ ιατρικού προβλήματος που αντιμετωπίζουν.
<P>
Παρότι οι άνθρωποι ζουν περισσότερο και ένα αυξανόμενο ποσοστό του πληθυσμού είναι άνω των 65 ετών είναι επίσης ενδιαφέρον το γεγονός ότι οι ιατρικές δοκιμές δεν συμπεριλαμβάνουν ηλικιωμένους ασθενείς, μολονότι το ζήτημα αυτό αρχίζει να θίγεται. Έχουμε ευθύνη απέναντι στον ηλικιωμένο πληθυσμό της ΕΕ. Εξάλλου, μια ημέρα θα είμαστε και εμείς μέρος του ηλικιωμένου πληθυσμού, καθώς κανείς μας δεν γίνεται νεότερος. 
<SPEAKER ID="36" LANGUAGE="PT" NAME="Figueiredo (GUE/NGL )." AFFILIATION="">
<P>
Το γεγονός ότι η πλειοψηφία των ηλικιωμένων στην Ευρωπαϊκή Ένωση είναι γυναίκες –περισσότερο από το 85% των ατόμων ηλικίας μεταξύ 75 και 84 και το 72% αυτών άνω των 85 είναι γυναίκες– σημαίνει ότι ειδικά εκείνες θα επηρεαστούν από τα προβλήματα στα συστήματα υγειονομικής περίθαλψης και στη μακροπρόθεσμη περίθαλψη, είτε ως άτομα που προσφέρουν είτε ως άτομα που δέχονται μέριμνα.
<P>
Η επίμονη ανισότητα των μισθών των γυναικών και της συνταξιοδότησής τους τις καθιστά ιδιαίτερα ευαίσθητες στις συνέπειες της διάλυσης των δημόσιων υπηρεσιών υγείας και στην έλλειψη περίθαλψης για τους ηλικιωμένους. Πρέπει να σημειωθεί ότι οι γυναίκες αποτελούν την πλειοψηφία των 55 εκατομμυρίων ατόμων που βρίσκονται στο όριο της φτώχειας στην Ευρωπαϊκή Ένωση των 15 σημερινών κρατών μελών και των πολλών εκατομμυρίων στις χώρες της διεύρυνσης. Για τον λόγο αυτόν, επικρίνουμε έντονα το γεγονός ότι τα κράτη μέλη αυξάνουν την αναλογία του κόστους υγειονομικής περίθαλψης που βαρύνει τους ασθενείς, τόσο για την πρόληψη όσο και για τις θεραπείες, τα φάρμακα και την καταπραϋντική ή άλλη μορφή περίθαλψης. Η κατάσταση αυτή θέτει σε κίνδυνο την αρχή της αλληλεγγύης στα συστήματα υγείας και συμβάλλει στην αύξηση του κοινωνικού αποκλεισμού των λιγότερο ευνοημένων ομάδων της κοινωνίας, οι οποίες δυσκολεύονται όλο και περισσότερο να εξασφαλίσουν πρόσβαση σε σωστή υγειονομική περίθαλψη υψηλής ποιότητας.
<SPEAKER ID="37" LANGUAGE="EN" NAME="Bushill-Matthews (PPE-DE )." AFFILIATION="">
<P>
Πριν από δύο εβδομάδες, η οργάνωση Age Concern England διοργάνωσε μια σημαντική συζήτηση στο Λονδίνο με θέμα “Δημιουργώντας την ευκαιρία – Η Ευρώπη εργάζεται για τους ηλικιωμένους;” Είχα την τιμή να συμμετάσχω στη συζήτηση μαζί με άλλους τρεις συναδέλφους από το Κοινοβούλιο. Συμφωνήσαμε σε πολλά πράγματα, ιδίως στην ανάγκη να δοθεί πολύ μεγαλύτερη σημασία σε αυτά τα θέματα. Μας αρέσει να πιστεύουμε ότι το Η.Β είναι μια ευημερούσα χώρα, αλλά ένας στους πέντε συνταξιούχους ζει σε νοικοκυριό χαμηλού εισοδήματος, ενώ το εισόδημα των ανθρώπων ηλικίας άνω των 75 ετών είναι ακόμα χαμηλότερο. Οι γυναίκες συνταξιούχοι βρίσκονται μάλιστα στην πιο δεινή θέση, καθώς το 25% των γυναικών συνταξιούχων στο Η.Β. ζει σήμερα σε κατάσταση φτώχειας. Οι ανάγκες τους για υγειονομική περίθαλψη είναι αναλογικά μεγαλύτερες, και συνεπώς η αντιμετώπισή τους αποτελεί ακόμα πιο άμεση προτεραιότητα.
<P>
Καθώς ο αριθμός των ηλικιωμένων ανθρώπων αυξάνεται, η απαίτηση για καλή υγειονομική περίθαλψη και μέριμνα αυξάνεται επίσης. Έμαθα, πρόσφατα, ότι στο Η.Β. υπάρχουν περίπου 40 000 λιγότερες θέσεις σε οίκους κοινωνικής πρόνοιας από ό,τι δέκα χρόνια πριν. Εάν αυτό αληθεύει, τότε πρόκειται για ένα στοιχείο που δεν θα έκανε καμία χώρα υπερήφανη. Είναι μια υπενθύμιση για κάθε μία από τις χώρες μας, ότι η υπερβολική νομοθετική ρύθμιση, η οποία μπορεί να αποσκοπεί στην παροχή μεγαλύτερης κοινωνικής προστασίας, μπορεί συχνά να καταστρέψει αυτό που επιθυμεί να προαγάγει. Η επιτροπή μας πρέπει να αντλήσει διδάγματα και για άλλα θέματα επίσης.
<P>
Τέλος, θα ήθελα να στείλω ένα σύντομο μήνυμα στην Επίτροπο Διαμαντοπούλου, της οποίας τον διάδοχο ανακοίνωσε μόλις η ελληνική κυβέρνηση. Ο ρόλος του Επιτρόπου Απασχόλησης και Κοινωνικών Υποθέσεων δεν μπορεί να είναι ποτέ εύκολος, ειδικά όταν περιλαμβάνει τη συνεργασία με τόσο δύσκολους βουλευτές του Ηνωμένου Βασιλείου όπως ο κ. Hughes και εγώ. Νομίζω ότι η κ. Διαμαντοπούλου αποχώρησε χωρίς να δηλώσει ποιος ήταν ο πιο δύσκολος. Όμως, είμαι σίγουρος ότι και οι δυο μας υπήρξαμε δύσκολοι, και ελπίζω ότι όλοι εμείς στην επιτροπή και το Κοινοβούλιο, θα της ευχηθούμε να είναι καλά στην καινούργια της ζωή στην πατρίδα της. Εάν συμφωνούν οι συνάδελφοι, θα ήθελα να ζητήσω από τον Επίτροπο Solbes να της διαβιβάσει το μήνυμα. 
<SPEAKER ID="38" LANGUAGE="NL" NAME="Meijer (GUE/NGL )." AFFILIATION="">
<P>
    Κύριε Πρόεδρε, θεωρείται γενικά ότι όλα τα συστήματα περίθαλψης της ΕΕ βασίζονται στις αρχές της αλληλεγγύης, της δικαιοσύνης και της καθολικότητας. Αυτό συνεπάγεται ότι κάθε άτομο, σε περίπτωση ασθένειας ή ανάγκης για περίθαλψη, δικαιούται σωστή μέριμνα υψηλής ποιότητας χωρίς διακρίσεις με βάση το εισόδημα, τα μέσα ή την ηλικία. Ο Χάρτης Θεμελιωδών Δικαιωμάτων της Ένωσης, ο οποίος εκπονήθηκε το 2000 και θα αποτελέσει τμήμα του Ευρωπαϊκού Συντάγματος, διασφαλίζει το δικαίωμα των ηλικιωμένων να διάγουν αξιοπρεπή και ανεξάρτητο βίο και το δικαίωμα του κάθε ατόμου να έχει πρόσβαση στην υγειονομική και την ιατροφαρμακευτική περίθαλψη. Επιπλέον, το σχέδιο Συντάγματος προβλέπει την εξασφάλιση υψηλού επιπέδου κοινωνικής προστασίας. Ο καθένας, επομένως, μπορεί να είναι βέβαιος, καθώς είναι διατυπωμένο γραπτώς, ότι όλα έχουν ρυθμιστεί με κανόνες μέχρι την τελευταία λεπτομέρεια. Ωστόσο, στην πράξη, οι οικονομίες κλίμακας σημαίνουν ότι υπάρχουν αυξανόμενες διαμαρτυρίες για τις απαράδεκτα μεγάλες αποστάσεις μετακίνησης από το σπίτι μέχρι το νοσοκομείο, για τις λίστες αναμονής για εισαγωγή στο νοσοκομείο, για την έλλειψη χώρων παραμονής για τους ηλικιωμένους που χρειάζονται μέριμνα, για την έλλειψη ιατρικού και νοσηλευτικού προσωπικού, για τη μείωση των διαθέσιμων φαρμάκων και την ανάγκη μετάβασης στο εξωτερικό.
<SPEAKER ID="39" LANGUAGE="ES" NAME="Pérez Álvarez (PPE-DE )." AFFILIATION="">
<P>
Ζούμε σε ένα κόσμο που διέρχεται μια διαδικασία γήρανσης. Με την πρώτη ματιά, αυτή η πρόταση μπορεί να φαίνεται αρνητική, αλλά έχει επίσης μια θετική πλευρά, η οποία είναι η παράταση της ζωής των ανθρώπων. Και οι δύο πτυχές πρέπει να εξεταστούν αντικειμενικά. Φυσικά, το δικαίωμα των ηλικιωμένων ατόμων να διάγουν μια αξιοπρεπή και ανεξάρτητη ζωή και να συμμετέχουν στον κοινωνικό και πολιτιστικό βίο είναι αντικειμενικό, και θεσπίζεται στο άρθρο 25 του Χάρτη των Θεμελιωδών Δικαιωμάτων της Ευρωπαϊκής Ένωσης.
<P>
Παρεμπιπτόντως, αυτό το άρθρο εμπίπτει στο πλαίσιο του δεύτερου κεφαλαίου, που τιτλοφορείται “Ισότητα” -ίσως σαν μια επέκταση ή διευκρίνιση της αρχής της ισότητας: “Όλοι οι άνθρωποι είναι ίσοι έναντι του νόμου”, όπως ορίζεται στο άρθρο 20 και, ταυτόχρονα, της απαγόρευσης κάθε διάκρισης, συμπεριλαμβανομένης της διάκρισης λόγω ηλικίας, όπως ορίζεται στο άρθρο 21– και όχι στο τέταρτο κεφάλαιο του Χάρτη, που τιτλοφορείται “Αλληλεγγύη”, όπως θα υπέθετε λογικά κανείς, μολονότι αυτό το τέταρτο κεφάλαιο περιλαμβάνει το δικαίωμα στην πρόληψη σε θέματα υγείας και στην ιατρική περίθαλψη σύμφωνα με τις προϋποθέσεις που ορίζονται στις εθνικές νομοθεσίες και πρακτικές.
<SPEAKER ID="40" LANGUAGE="ES" NAME="Solbes Mira," AFFILIATION="Επιτροπή">
<SPEAKER ID="41" LANGUAGE="IT" NAME="Πρόεδρος." AFFILIATION="">
<P>
Η ψηφοφορία θα διεξαχθεί σήμερα, στις 12.00. 
<SPEAKER ID="42" LANGUAGE="" NAME="" AFFILIATION="Αντιπροέδρου">
<SPEAKER ID="43" LANGUAGE="DE" NAME="Swoboda (PSE )." AFFILIATION="(Χειροκροτήματα)">
<SPEAKER ID="44" LANGUAGE="" NAME="Πρόεδρος." AFFILIATION="">
<SPEAKER ID="45" LANGUAGE="DE" NAME="Karas (PPE-DE )." AFFILIATION="(Χειροκροτήματα)">
<SPEAKER ID="46" LANGUAGE="" NAME="Πρόεδρος." AFFILIATION="">
<P>
   Έχετε απόλυτο δίκιο, κ. Karas. Για αυτό δεν θέλω να το συζητήσουμε σήμερα το πρωί. Πρόκειται, απλώς, για φήμες και διαδόσεις που προκαλούν πανικό. 
<SPEAKER ID="47" LANGUAGE="DE" NAME="Nassauer (PPE-DE )." AFFILIATION="(Χειροκροτήματα)">
<P>
    Κύριε Πρόεδρε, δηλώσατε ότι θα διερευνηθούν αυτά τα συμβάντα. Σας παρακαλώ να ληφθεί υπόψη κατά την σχετική έρευνα η καταγγελία δημοσιογράφων γερμανικού περιοδικού ότι έχουν στην κατοχή τους όλους τους καταλόγους επιδομάτων γραμματειακής υποστήριξης που κατέβαλε το Σώμα το 2002.
<P>
Θα ήθελα να μάθω με ποιόν τρόπο μπορούν να φθάσουν στα χέρια δημοσιογράφων κατάλογοι επιδομάτων γραμματειακής υποστήριξης του 2002 και ποια είναι τα δικά σας συμπεράσματα από το γεγονός αυτό.
<SPEAKER ID="48" LANGUAGE="" NAME="Πρόεδρος." AFFILIATION="">
<SPEAKER ID="49" LANGUAGE="" NAME="Πρόεδρος." AFFILIATION="(Το Σώμα εγκρίνει το κείμενο)">
<P>
Γνωρίζω ότι η κ. Read δεν σκοπεύει να θέσει εκ νέου υποψηφιότητα για το Κοινοβούλιο. Έχει παρουσιάσει πολλές εκθέσεις τα τελευταία 15 χρόνια σχετικά με αυτό το θέμα. Θα ήθελα να την ευχαριστήσω, εξ ονόματος του Κοινοβουλίου, για το σύνολο της εργασίας της.
<SPEAKER ID="50" LANGUAGE="EN" NAME="Collins (UEN )." AFFILIATION="">
<P>
    Κύριε Πρόεδρε, θα ήθελα να προτείνω μια προφορική τροπολογία στην τροπολογία 22, ώστε να συμπεριλάβει τις λέξεις “καθώς και τη Βόρεια Θάλασσα και τη Θάλασσα της Ιρλανδίας”. Έχω συζητήσει με τον εισηγητή, κ. Bradbourn, ο οποίος μπορεί να αποδεχθεί αυτήν την τροπολογία, εάν εγκριθεί από το Κοινοβούλιο. 
<SPEAKER ID="51" LANGUAGE="" NAME="" AFFILIATION="(Ο Πρόεδρος επιβεβαιώνει ότι δεν υπάρχουν αντιρρήσεις να ληφθεί υπόψη η προφορική τροπολογία)">
<SPEAKER ID="52" LANGUAGE="" NAME="Πρόεδρος." AFFILIATION="(Χειροκροτήματα)">
<P>
   Θα ήθελα να καλωσορίσω στο θεωρείο των επισήμων μια αντιπροσωπεία από το Ουζμπεκιστάν, που συμμετέχει στην πρώτη συνεδρίαση της Μικτής Κοινοβουλευτικής Επιτροπής για το Ουζμπεκιστάν στο Στρασβούργο. Επικεφαλής της αντιπροσωπείας είναι ο κ. Erkin Vakhidov.
<SPEAKER ID="53" LANGUAGE="" NAME="Πρόεδρος." AFFILIATION="Πριν από την ψηφοφορία:">
<SPEAKER ID="54" LANGUAGE="FR" NAME="Gillig (PSE )," AFFILIATION="εισηγήτρια">
<SPEAKER ID="55" LANGUAGE="" NAME="" AFFILIATION="(O Πρόεδρος επιβεβαιώνει ότι δεν υπάρχουν αντιρρήσεις να ληφθεί υπόψη η προφορική τροπολογία)">
<SPEAKER ID="56" LANGUAGE="ES" NAME="Solbes Mira," AFFILIATION="Επιτροπή">
<SPEAKER ID="57" LANGUAGE="" NAME="" AFFILIATION="Πριν από την ψηφοφορία επί των τροπολογιών 5 και 7:">
<SPEAKER ID="58" LANGUAGE="NL" NAME="Oomen-Ruijten (PPE-DE )." AFFILIATION="">
<SPEAKER ID="59" LANGUAGE="" NAME="" AFFILIATION="(Περισσότεροι από 32 βουλευτές απορρίπτουν την προφορική τροποποίηση. Ο Πρόεδρος την κηρύσσει μη εγκριθείσα)">
<SPEAKER ID="60" LANGUAGE="NL" NAME="Oomen-Ruijten (PPE-DE )." AFFILIATION="">
<P>
    Κύριε Πρόεδρε, εγκρίναμε μια τροπολογία της Ομάδας του Κόμματος των Ευρωπαίων Σοσιαλιστών εκτός του κειμένου. Αυτό που κάνει η κ. Gillig με τη βοήθεια των φίλων της εδώ είναι απαράδεκτο. Υποβάλαμε την τροπολογία εχθές το βράδυ, επιτύχαμε συμβιβασμό μεταξύ μας και τώρα βλέπω ότι η κ. Gillig λαμβάνει το λόγο. 
<SPEAKER ID="61" LANGUAGE="" NAME="Πρόεδρος." AFFILIATION="(Το Σώμα εγκρίνει το ψήφισμα νομοθετικού περιεχομένου)">
<P>
   Λυπάμαι κ. Oomen-Ruijten. Ο Κανονισμός είναι απολύτως σαφής: εάν 32 ή περισσότεροι βουλευτές εκφράσουν την αντίθεσή τους σε προφορική τροπολογία, τότε κηρύσσεται μη εγκριθείσα.
<P>
(1)
<SPEAKER ID="62" LANGUAGE="ES" NAME="Hernández Mollar (PPE-DE )." AFFILIATION="(Χειροκροτήματα)">
<P>
    Κύριε Πρόεδρε, πρόκειται να ψηφίσουμε επί ενός ψηφίσματος στην παράγραφο 4 του οποίου δηλώνουμε την υποστήριξή μας και την αλληλεγγύη μας στα θύματα της τρομοκρατίας και στις οικογένειές τους.
<P>
Από μια μοιραία και τρομερή σύμπτωση, την ίδια ακριβώς μέρα που ζητούμε μια Ευρωπαϊκή Ημέρα για να τιμήσουμε αυτά τα θύματα, η δολοφονική τρομοκρατική οργάνωση ETA προκάλεσε την καταδικαστέα σφαγή περισσότερων από 138 ανθρώπων και εκατοντάδων τραυματιών σε διάφορα σημεία της Μαδρίτης.
<P>
Με την ιδιότητα του Προέδρου της Επιτροπής Ελευθεριών και Δικαιωμάτων των Πολιτών, Δικαιοσύνης και Εσωτερικών Υποθέσεων, καθώς επίσης και εξ ονόματος των εκπροσώπων των Ομάδων που μου προσέφεραν την υποστήριξή τους, θα ήθελα να υποβάλω μια προφορική τροπολογία στην παράγραφο 4 αυτού του ψηφίσματος που αναφέρεται στην ημερομηνία της Ευρωπαϊκής Ημέρας, αλλάζοντάς την από 11 Σεπτεμβρίου σε 11 Μαρτίου.
<SPEAKER ID="63" LANGUAGE="PT" NAME="Ribeiro e Castro (UEN )." AFFILIATION="Χειροκροτήματα">
<P>
Πρέπει να πω ότι υποστηρίζω την πρόταση αυτή καθώς, όταν κήρυξε την έναρξη αυτής της συνεδρίασης στις 10 σήμερα το πρωί, ο Πρόεδρος του Ευρωπαϊκού Κοινοβουλίου, κ. Pat Cox έδωσε ένα παράδειγμα σε όσους από εμάς συμμετείχαν στη συνεδρίαση, δίνοντάς μας τη δυνατότητα να εκφράσουμε τη συμπαράστασή μας και την άποψή μας για το θέμα αυτό. Δήλωσε με σαφήνεια ότι δεν πρόκειται απλά για μια επίθεση εναντίον του λαού της Ισπανίας. Πρόκειται για μια επίθεση στα μέσα μιας εκλογικής διαδικασίας, μια άμεση επίθεση ενάντια στη δημοκρατία και την ελευθερία. Είναι επίσης η πρώτη επίθεση τέτοιου μεγέθους σε χώρα της Ευρωπαϊκής Ένωσης. Συνεπώς, θεωρώ ότι κανείς δεν θα το καταλάβει, εάν δεν επιλέξουμε την 11η Μαρτίου ως Ευρωπαϊκή Ημέρα, για να εκφράσουμε τη συμπαράστασή μας στα σημερινά και τα μελλοντικά θύματα αλλά και στα θύματα του παρελθόντος, δεδομένου ότι από καθαρή σύμπτωση ψηφίζουμε σήμερα για το συγκεκριμένο θέμα.
<SPEAKER ID="64" LANGUAGE="" NAME="Πρόεδρος." AFFILIATION="(Το Σώμα εγκρίνει την προφορική τροπoλογία)">
<P>
   Προτείνω να δεχτούμε την προφορική τροπολογία του κ. Hernández Mollar.
<SPEAKER ID="65" LANGUAGE="IT" NAME="Cappato (NI )." AFFILIATION="">
<P>
    Κύριε Πρόεδρε, πιστεύω ότι δεν βλάπτει να συλλογιστούμε για μια στιγμή ένα τόσο σημαντικό θέμα. Παρ’ όλη την ειλικρινή και ανυπόκριτη θλίψη μας για την τραγωδία που συνέβη, στην καθιέρωση μιας ημέρας για την τρομοκρατία και τα θύματά της, άλλο είναι να συνδέσουμε ρητά την ημερομηνία της 11ης Μαρτίου με εκείνη της 11ης Σεπτεμβρίου και άλλο να αντικαταστήσουμε την ημερομηνία της 11ης Σεπτεμβρίου με εκείνη της 11ης Μαρτίου. Κάτι τέτοιο δεν φαίνεται να είναι συνετή επιλογή, ιδιαίτερα εάν επιχειρηθεί να γίνει Παγκόσμια Ημέρα. Τα γεγονότα της 11ης Σεπτεμβρίου οδήγησαν σε μια καθολική πολιτική κατακραυγή ανά τον κόσμο, και μου φαίνεται ριψοκίνδυνο να αντικαταστήσουμε σήμερα εκείνη την ημερομηνία και να αποτυπώσουμε τη σημερινή κατάσταση της τρομοκρατίας: δεν είναι συνετή κίνηση. Δεν ξέρω εάν μπορούμε να μεταθέσουμε αυτήν την απόφαση ή να προσθέσουμε συμβολικά την ημερομηνία της 11ης Μαρτίου σε εκείνη της 11ης Σεπτεμβρίου, ωστόσο η αντικατάσταση της τελευταίας μού φαίνεται ριψοκίνδυνη επιλογή. 
<SPEAKER ID="66" LANGUAGE="" NAME="Πρόεδρος." AFFILIATION="">
<SPEAKER ID="67" LANGUAGE="ES" NAME="Terrón i Cusí (PSE )." AFFILIATION="(Χειροκροτήματα)">
<SPEAKER ID="68" LANGUAGE="PT" NAME="Ribeiro e Castro (UEN )." AFFILIATION="">
<P>
    Κύριε Πρόεδρε, ως συντάκτης αυτής της πρότασης ψηφίσματος παρακαλώ το Κοινοβούλιο να επιδείξει υπομονή. Δεν θα επιχειρηματολογήσω, αλλά τώρα που άνοιξε αυτή η συζήτηση, θα ήθελα να διασαφηνίσω ορισμένες αμφιβολίες που τέθηκαν εδώ και τις οποίες, για να είμαι ειλικρινής, είχα και ο ίδιος. Για τον λόγο αυτόν αναφέρθηκα στην ομιλία του Προέδρου του Ευρωπαϊκού Κοινοβουλίου στην αρχή της σημερινής συνεδρίασης. Πιστεύω ότι είναι αρκετά αντικειμενικός και ανεξάρτητος, ώστε να ταυτιστούμε με τα λόγια του. Δεύτερον, και πάλι ως συντάκτης της πρότασης ψηφίσματος, θα ήθελα να υπενθυμίσω ότι, παρόλο που η 11η Σεπτεμβρίου ήταν η προτιμώμενη ημερομηνία στην ψηφοφορία της επιτροπής, δεν υπερψηφίστηκε από όλους. Τώρα είναι προς όφελός μας να υπάρξει μεγαλύτερη συναίνεση στο Κοινοβούλιο για την επιλογή της ημερομηνίας μνήμης. Απευθύνω έκκληση στο Κοινοβούλιο για επίτευξη συμφωνίας, τουλάχιστον όσον αφορά την πρόταση ψηφίσματος που υποβάλαμε. Στη συνέχεια, ασφαλώς, η απόφαση θα εξαρτάται από το Συμβούλιο. 
<SPEAKER ID="69" LANGUAGE="" NAME="Πρόεδρος." AFFILIATION="(Το Σώμα εγκρίνει την απόφαση)">
<P>
   Παρά τα όσα είπε ο κ. Cappato –και σέβομαι τον τρόπο με τον οποίο έθεσε το θέμα του– ελπίζω ότι το Κοινοβούλιο θα δεχτεί να προβούμε σήμερα σε μια συμβολική κίνηση συμπαράστασης. Είναι μόνο μια σύσταση. Ελπίζω να μπορέσουμε να προχωρήσουμε σε αυτήν τη βάση.
<SPEAKER ID="70" LANGUAGE="EN" NAME="Nicholson of Winterbourne (ELDR )," AFFILIATION="εισηγήτρια">
<SPEAKER ID="71" LANGUAGE="DE" NAME="Leinen (PSE )." AFFILIATION="">
<P>
    Κύριε Πρόεδρε, εφόσον η βαρόνη Nicholson, δήλωσε ότι η πρώτη πρόταση θα διαγραφεί, η Ομάδα του ΕΣΚ αποσύρει την τροπολογία 2. 
<SPEAKER ID="72" LANGUAGE="IT" NAME="Podestà (PPE-DE )." AFFILIATION="">
<P>
    Κύριε Πρόεδρε, θα προτιμούσα να κρατήσουμε την τροπολογία αριθ. 13. 
<SPEAKER ID="73" LANGUAGE="" NAME="Πρόεδρος." AFFILIATION="(Το Σώμα εγκρίνει το ψήφισμα)">
<P>
   Η τροπολογία 2 έχει αποσυρθεί, αλλά όπως μόλις ακούσαμε, η τροπολογία 13 παραμένει.
<SPEAKER ID="74" LANGUAGE="NL" NAME="Manders (ELDR )." AFFILIATION="">
<P>
    Κύριε Πρόεδρε, χθες το απόγευμα, ζητήσαμε από τις υπηρεσίες του Κοινοβουλίου να θεωρήσουν ως προσθήκη την τροπολογία 12, την οποία υπέβαλε η Ομάδα του Κόμματος των Ευρωπαίων Σοσιαλιστών σε μια προσπάθεια να επιτευχθεί ίση μεταχείριση. Δεν είμαστε αντίθετοι προς την ίση μεταχείριση, εκτός από την περίπτωση κατά την οποία υπερτερεί έναντι της μείωσης του διοικητικού φόρτου των επιχειρήσεων, καθώς τα δύο αυτά θέματα δεν σχετίζονται σε καμία περίπτωση μεταξύ τους. Αναμφίβολα αυτό είναι ένα τέχνασμα για τη διαγραφή της μείωσης αυτής από το κείμενο. Ανυπομονώ να ακούσω, εάν ο κ. Miller θα τη θεωρήσει συμπληρωματική. Εάν αυτό δεν είναι δυνατό, τότε θεωρώ ότι πρόκειται για ένα τέχνασμα που αποσκοπεί στη διαγραφή της μείωσης του διοικητικού φόρτου των επιχειρήσεων από το κείμενο, τη συμπερίληψη της οποίας πιθανόν να μην επιθυμούν οι Σοσιαλιστές. 
<SPEAKER ID="75" LANGUAGE="EN" NAME="Miller (PSE )," AFFILIATION="εισηγητής">
<P>
    Κύριε Πρόεδρε, δεν είναι αποστολή μου να βοηθάω τους Φιλελεύθερους. Η παράγραφος 33 είναι ατελής. Ακόμη και εάν προσθέταμε αυτό, δεν θα βελτιώναμε την παράγραφο αρκετά, ώστε να είναι σωστή. Συνεπώς, καλύτερα να ψηφίσω κατά της παραγράφου 33 και να ψηφίσω υπέρ της τροπολογίας. 
<SPEAKER ID="76" LANGUAGE="" NAME="" AFFILIATION="(Το Σώμα εγκρίνει το ψήφισμα)">
<SPEAKER ID="77" LANGUAGE="NL" NAME="Oomen-Ruijten (PPE-DE )." AFFILIATION="">
<P>
    Κύριε Πρόεδρε, αυτό που μόλις είδαμε στην ψηφοφορία είναι ένα παράδειγμα αντικοινωνικής συμπεριφοράς από την πλευρά της Ομάδας του Κόμματος των Ευρωπαίων Σοσιαλιστών. Είχαμε συμφωνήσει σε αρκετά θέματα μαζί τους όσον αφορά την υποβολή των προφορικών τροπολογιών – είναι πολύ σημαντικό να σημειωθεί ότι αυτό έγινε με βάση την αμοιβαιότητα. Μόλις εγκρίθηκαν οι τροπολογίες τους, οι οποίες δεν πρότειναν τίποτα σημαντικό, τα μέλη της Ομάδας των Σοσιαλιστών σηκώθηκαν να φύγουν. Οι αντιρρήσεις μου αφορούν άτομα που αδρανοποιούν το μυαλό τους, όπως έκανε η εισηγήτρια, κ. Gillig, με το να παρουσιάζεται έτοιμη να υποστηρίξει θέματα που θα έχουν τελείως αρνητικές συνέπειες για τους εργαζομένους στα σύνορα, παρόλο που είναι εκπρόσωπος των Σοσιαλιστών και μάλιστα η Ομάδα των Σοσιαλιστών την ακολούθησε σε αυτήν της την ενέργεια. Είμαι ευγνώμων προς την Ομάδα των Φιλελευθέρων και προς την αντιπροσωπεία του κόμματος D66 για την υποστήριξή τους σε αυτήν την προφορική τροπολογία. Δεν ήταν δυνατό να γίνουν περισσότερα. Ίσως θα έχουμε μια δεύτερη ευκαιρία. Θα ήθελα να προσθέσω ότι ό,τι είναι αλήθεια για τους Σοσιαλιστές είναι επίσης αλήθεια και για τους Πράσινους. Θα έχουμε δεύτερη ευκαιρία όταν θα φτάσουμε στον ίδιο τον κανονισμό. Το παιχνίδι δεν τελείωσε ακόμη, αλλά θέλω να καταγγείλω αυτήν την αντικοινωνική, ανόητη και δειλή συμπεριφορά που αντιμετωπίσαμε εδώ. Απογοητεύτηκαν άτομα από αυτήν τη συμπεριφορά που δεν έπρεπε να απογοητευτούν. 
<SPEAKER ID="78" LANGUAGE="" NAME="Πρόεδρος." AFFILIATION="">
<P>
   Σας ευχαριστώ κ. Oomen-Ruijten. Καταλαβαίνω ότι δεν είστε πολύ ευχαριστημένη. 
<SPEAKER ID="79" LANGUAGE="" NAME="" AFFILIATION="">
<SPEAKER ID="80" LANGUAGE="PT" NAME="Figueiredo (GUE/NGL )," AFFILIATION="γραπτώς">
<P>
   . – Σύμφωνα με το άρθρο 23 της Πράξης προσχώρησης, η Ευρωπαϊκή Ένωση μπορεί να πραγματοποιήσει όποιες αναπροσαρμογές των διατάξεων της Πράξης κριθούν απαραίτητες και αφορούν την κοινή γεωργική πολιτική καταστούν ως αποτέλεσμα αλλαγών στους κοινοτικούς κανονισμούς. Με άλλα λόγια, οι Συνθήκες προσχώρησης, επικυρωμένες από τις δέκα χώρες που πρόκειται να ενταχθούν στην Ευρωπαϊκή Ένωση την 1η Μαΐου 2004, μπορεί να τροποποιηθούν όσον αφορά τον τομέα της γεωργίας από αποφάσεις των Δεκαπέντε.
<P>
Το αποτέλεσμα αυτής της προσαρμογής είναι να γίνεται ακόμη χειρότερη για τις χώρες της διεύρυνσης η ήδη εις βάρος τους κατάσταση όσον αφορά τη γεωργία. Θα πρέπει να επισημανθεί ότι επρόκειτο ήδη να εφαρμοστούν σταδιακά άμεσες πληρωμές στους αγρότες των χωρών της διεύρυνσης, ξεκινώντας από το 25% μόνο των άμεσων πληρωμών των υφιστάμενων κρατών μελών τον πρώτο χρόνο. Τώρα πρόκειται να υπαχθούν και στους μηχανισμούς δημοσιονομικής πειθαρχίας, πράγμα που σημαίνει ότι μπορεί να υποστούν κι άλλες ακόμη περικοπές στις γεωργικές πληρωμές.
<P>
(Η παρέμβαση συντομεύτηκε κατ’ εφαρμογή του άρθρου 137 του Κανονισμού) 
<SPEAKER ID="81" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
   . – Η Επιτροπή πρότεινε προσαρμογές στις Πράξεις Προσχώρησης των 10 νέων κρατών μελών, προκειμένου να ληφθούν υπόψη οι μεταρρυθμίσεις των τελευταίων ετών της κοινής γεωργικής πολιτικής, ιδιαίτερα η εισαγωγή της ενιαίας πληρωμής ανά εκμετάλλευση. Στην πραγματικότητα, όπως τόνισε ο εισηγητής, τα κείμενα της μεταρρύθμισης της ΚΓΠ με την τρέχουσα μορφή τους δεν λαμβάνουν υπόψη τα αποτελέσματα των ενταξιακών διαπραγματεύσεων ούτε καν την ίδια τη διεύρυνση.
<P>
Είναι γνωστό ότι τα μέλη που συμμετέχουν ως παρατηρητές είναι δυσαρεστημένα με την πρόταση, διότι οι αγρότες στα κράτη μέλη τους θα τύχουν διαφορετικής μεταχείρισης στην αρχή, καθώς οι άμεσες πληρωμές για ορισμένα προϊόντα θα καταβληθούν μόνο σταδιακά στη διάρκεια 10 ετών. Παρά την δυσαρέσκεια των παρατηρητών για ορισμένα θέματα, ωστόσο, η πρόταση της Επιτροπής έγινε δεκτή από τον εισηγητή χωρίς τροπολογίες, και η θέση του εισηγητή εγκρίθηκε ομόφωνα από την Επιτροπή Γεωργίας και Ανάπτυξης της Υπαίθρου. Η απόφαση αυτή αντανακλά επίσης το γεγονός ότι το Συμβούλιο έχει ήδη καταλήξει σε συμφωνία για το θέμα. Την υπερψήφισα. 
<SPEAKER ID="82" LANGUAGE="" NAME="" AFFILIATION="">
<SPEAKER ID="83" LANGUAGE="PT" NAME="Ribeiro e Castro (UEN )," AFFILIATION="γραπτώς">
<SPEAKER ID="84" LANGUAGE="" NAME="" AFFILIATION="">
<SPEAKER ID="85" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
   . – Υποστήριξα την έκθεση, διότι θεωρώ την πρόταση του κ. Nicholson πολύ ισορροπημένη, καθώς προτείνει πολύ λίγες αλλαγές, οι οποίες δεν θα πρέπει να εμποδίσουν την γρήγορη έκβαση αυτής της σημαντικής υπόθεσης.
<P>
Σκοπός αυτού του σχεδίου κανονισμού σχετικά με τις απαιτήσεις ασφάλισης των αερομεταφορέων και των επιχειρήσεων εκμετάλλευσης αεροσκαφών είναι να επαναφέρει κάποια σταθερότητα στην αγορά αεροπορικής ασφάλισης στην Ευρώπη, μετά τα γεγονότα της 11ης Σεπτεμβρίου του 2001 στις Ηνωμένες Πολιτείες και την απόφαση της Επιτροπής να μην εγκρίνει επέκταση στις συμφωνίες για την κρατικά επιδοτούμενη ασφάλιση στην Ευρωπαϊκή Ένωση.
<SPEAKER ID="86" LANGUAGE="" NAME="" AFFILIATION="">
<SPEAKER ID="87" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
Τώρα που το Συμβούλιο ενέκρινε ομόφωνα την κοινή θέση (συμπεριλαμβανομένων των τροπολογιών που πρότεινε το Κοινοβούλιο κατά την πρώτη ανάγνωση), ελπίζω ότι τα θετικά αποτελέσματα του προγράμματος IDA (Ανταλλαγή Δεδομένων μεταξύ Διοικήσεων) θα διασφαλίσουν, όπως προτείνει η Επιτροπή, τη συνέχιση του προηγούμενου προγράμματος (IDA II), το οποίο στο εξής θα αποκαλείται IDABC – διαλειτουργική παροχή πανευρωπαϊκών υπηρεσιών ηλεκτρονικής διακυβέρνησης στις δημόσιες διοικήσεις, τις επιχειρήσεις και τους πολίτες.
<P>
Τέλος, πρέπει να τονίσω τη σημασία που έχει να επεκταθούν στην πραγματικότητα τα οφέλη αυτής της ανταλλαγής πληροφοριών στις επιχειρήσεις και τους πολίτες, εκπληρώνοντας τόσο τους στόχους της στρατηγικής της Λισαβόνας όσο και το σχέδιο δράσης eEurope 2005, που ενέκρινε το Ευρωπαϊκό Συμβούλιο της Σεβίλλης, τον Ιούνιο του 2002. 
<SPEAKER ID="88" LANGUAGE="" NAME="" AFFILIATION="">
<SPEAKER ID="89" LANGUAGE="" NAME="Αλυσανδράκης (GUE/NGL )," AFFILIATION="γραπτώς">
<SPEAKER ID="90" LANGUAGE="IT" NAME="Borghezio (NI )," AFFILIATION="γραπτώς.">
<P>
    Η βελτίωση των συγκοινωνιακών μέσων αποτελεί στρατηγικό παράγοντα για την ανάπτυξη της οικονομίας της Παδανίας. Για αυτόν τον λόγο η Λίγκα του Βορρά ψήφισε υπέρ της σιδηροδρομικής γραμμής που διασχίζει την Παδανία και του Διαδρόμου 5 που θα καταστήσει την Παδανία το κέντρο της διαδρομής που εκτείνεται από τη Λισαβόνα έως την Ουκρανία. 
<SPEAKER ID="91" LANGUAGE="IT" NAME="Di Lello Finuoli (GUE/NGL )," AFFILIATION="γραπτώς">
<P>
Η γέφυρα στο Στενό της Messina, προσθήκη στον σιδηροδρομικό άξονα Βορρά-Νότου, που προτάθηκε αποκλειστικά κατόπιν αίτησης της ιταλικής κυβέρνησης, χωρίς ποτέ να υποβληθεί σε εκτίμηση περιβαλλοντικών επιπτώσεων, όπως παραδέχτηκε ο ίδιος ο πρώην Επίτροπος Van Miert ενώπιον των μελών αυτού του Κοινοβουλίου, διαγράφηκε από τη λίστα των έργων ευρωπαϊκού ενδιαφέροντος. Πράγματι, ήταν ένα μη βιώσιμο έργο, που είχε ήδη κατασπαταλήσει 80 εκατ. ευρώ για τη διεξαγωγή ημιτελών μελετών σχετικά με τις επιπτώσεις οδικών και σιδηροδρομικών συνδέσεων μήκους πάνω από 60 χιλιόμετρα σε μια ιδιαίτερα αστικοποιημένη περιοχή. Τα τοπία της Costa Viola και η περιφέρεια της Messina θα ερήμωναν, ενώ οι τουριστικές υποδομές και οι αστικοί οικισμοί θα καταστρέφονταν.
<P>
(Η αιτιολόγηση ψήφου συντομεύτηκε κατ’ εφαρμογή του άρθρου 137, παράγραφος 1 του Κανονισμού) 
<SPEAKER ID="92" LANGUAGE="IT" NAME="Gobbo (NI )," AFFILIATION="γραπτώς">
<P>
   . Το πρόβλημα της βελτίωσης των συγκοινωνιακών μέσων, τόσο των οδικών όσο και των σιδηροδρομικών, είναι ένα στρατηγικό στοιχείο για την οικονομική ανάπτυξη της Ευρώπης. Σε αυτό το πλαίσιο, η υλοποίηση του Διαδρόμου 5 και της σιδηροδρομικής γραμμής υψηλής ταχύτητας που διασχίζει την Παδανία είναι μια απάντηση απαραίτητη όσο ποτέ και πολύ χρήσιμη αναφορικά με το πρόβλημα της συμφόρησης και της αναποτελεσματικότητας των ιδιωτικών και δημόσιων μεταφορών στο Veneto αυτή η αναποτελεσματικότητα πρέπει να αποδοθεί στην αδιαφορία που έχουν επιδείξει εδώ και χρόνια οι αρχές της Ρώμης για μια ισορροπημένη ανάπτυξη της δικής μας περιφέρειας, του Veneto, και του Ανατολικού Βορρά γενικά.
<P>
Η κυβέρνηση Μπερλουσκόνι, έπειτα από προτροπή της Λίγκας του Βορρά, προέβη ορθώς σε κάποια βήματα στην Ευρώπη, προκειμένου να πάρει το “πράσινο φως” και τις απαραίτητες χρηματοδοτήσεις για την υλοποίηση του Διαδρόμου 5, που θα καταστήσει την Παδανία το κέντρο μιας οικονομικής και εμπορικής διαδρομής από τη Λισαβόνα έως την Ουκρανία συγκεκριμένα, θα μπορέσει να ευνοήσει και να αναπτύξει το εξωτερικό εμπόριο με τις αγορές της Ανατολής.
<P>
Όλα αυτά αποβαίνουν εις βάρος εναλλακτικών σχεδίων που προέβλεπαν τη χάραξη του Διαδρόμου 5 πέρα από τις Άλπεις, αποκόπτοντας έτσι τις περιφέρειές μας και τους επιχειρηματίες μας από τις αγορές της Ανατολής.
<SPEAKER ID="93" LANGUAGE="PT" NAME="Marques (PPE-DE )," AFFILIATION="γραπτώς">
<P>
   . – Συγχαίρω τον κ. Bradbourn για την έκθεση που μας παρουσίασε, την οποία υποστηρίζω. Η εργασία αυτή αποκαλύπτει μεγάλη, εις βάθος, γνώση στον τρόπο που προσεγγίζει ένα θέμα ζωτικής σημασίας: την ανάπτυξη ενός πραγματικά διευρωπαϊκού δικτύου μεταφορών στο πλαίσιο της διεύρυνσης. Θα ήθελα, ωστόσο, να υπογραμμίσω τα ακόλουθα σημεία:
<SPEAKER ID="94" LANGUAGE="PT" NAME="Ribeiro (GUE/NGL )," AFFILIATION="γραπτώς">
<P>
Η πρόταση της Επιτροπής δίνει συνέχεια στην ανακοίνωση για την επένδυση σε δίκτυα και γνώση, με σκοπό την ανάπτυξη και την απασχόληση. Στην Πορτογαλία, ωστόσο, παρότι γίνεται επένδυση στο τρένο υψηλής ταχύτητας, το οποίο τώρα περιλαμβάνεται στη δέσμη “Ταχείας Έναρξης”, γίνονται προετοιμασίες ώστε να διαλυθεί η Bombadier, μια ιδιαίτερα εξειδικευμένη κρατική επιχείρηση, η οποία είναι σε θέση να ανταποκριθεί στην πρόκληση.
<P>
Πολλά έργα TGV, τα οποία το Συμβούλιο περιλαμβάνει σε αυτήν τη δέσμη, πρόκειται να ολοκληρωθούν περίπου την περίοδο που προτείνει η Επιτροπή να γίνει η απελευθέρωση των διεθνών επιβατικών μεταφορών. Αυτό θα ήταν αστείο, εάν δεν ήταν ενδεικτικό των αντιφάσεων, να επικρατεί πάντα το λιγότερο χρήσιμο για τους πληθυσμούς και πάντα εις βάρος του δημόσιου τομέα.
<SPEAKER ID="95" LANGUAGE="PT" NAME="Ribeiro e Castro (UEN )," AFFILIATION="γραπτώς">
<SPEAKER ID="96" LANGUAGE="" NAME="" AFFILIATION="">
<SPEAKER ID="97" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
   . – Συμφωνώ με την έκθεση, η οποία ζητεί έγκριση μιας πρότασης για εξαίρεση από το πλαίσιο του Κανονισμού (ΕΚ) 2320/2002 των τμημάτων των αεροδρομίων που χρησιμοποιούνται αποκλειστικά και μόνο από μικρά αεροσκάφη.
<P>
Ο κανονισμός αυτός, ο οποίος τέθηκε σε ισχύ τον Ιανουάριο του 2003, εγκρίθηκε ως επακόλουθο των τρομερών γεγονότων της 11ης Σεπτεμβρίου 2001 και επεδίωκε την έγκριση αυξημένων μέτρων ασφάλειας της πολιτικής αεροπορίας, ιδιαίτερα στα αεροδρόμια.
<SPEAKER ID="98" LANGUAGE="" NAME="" AFFILIATION="">
<SPEAKER ID="99" LANGUAGE="EN" NAME="De Rossa (PSE )," AFFILIATION="γραπτώς">
<P>
    Στηρίζω πλήρως την εν λόγω έκθεση και χαιρετίζω την έγκρισή της από το Κοινοβούλιο. Η έγκριση της εν λόγω έκθεσης είναι σημαντική για την έγκριση της γενικής αναθεώρησης και απλοποίησης του Κανονισμού (ΕΟΚ) αριθ. 1408/71, που εκκρεμεί εδώ και καιρό. Υποστηρίζω την εισηγήτρια, η οποία εργάστηκε σκληρά για να πετύχει θετικό αποτέλεσμα σχετικά με αυτό το θέμα κατά την πρώτη ανάγνωση, ώστε να διευκολύνει τον συντονισμό των προγραμμάτων κοινωνικής ασφάλισης.
<SPEAKER ID="100" LANGUAGE="PT" NAME="Marques (PPE-DE )," AFFILIATION="γραπτώς">
<P>
   . – Συγχαίρω την κ. Gillig για την απλή, αλλά αποτελεσματική έκθεσή της σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου για την τροποποίηση του κανονισμού (ΕΟΚ) αριθ. 1408/71 περί εφαρμογής των συστημάτων κοινωνικής ασφάλισης στους μισθωτούς, στους μη μισθωτούς και στα μέλη των οικογενειών τους που διακινούνται εντός της Κοινότητας και του κανονισμού (ΕΟΚ) αριθ. 574/72 περί του τρόπου εφαρμογής του κανονισμού (ΕΟΚ) αριθ. 1408/71, την οποία υποστηρίζω λόγω της ανάγκης που αισθάνονται οι πολίτες για καλύτερο συντονισμό των συστημάτων κοινωνικής ασφάλισης μεταξύ των κρατών μελών. Είναι μια απόπειρα απομάκρυνσης των εμποδίων που παραμένουν στην κινητικότητα των εργαζομένων στην ΕΕ. 
<SPEAKER ID="101" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
   . – Η έκθεση της κ. Gillig αφορά την ετήσια πρόταση τροποποίησης του κανονισμού (ΕΟΚ) αριθ. 1408/71 και του κανονισμού (ΕΟΚ) αριθ. 574/72, προκειμένου να ληφθεί υπόψη η ανάπτυξη εθνικών συστημάτων κοινωνικής ασφάλισης, να ενσωματωθούν αλλαγές στο εθνικό δίκαιο και να ληφθεί υπόψη η νομολογία του Δικαστηρίου των Ευρωπαϊκών Κοινοτήτων. Η παρούσα πρόταση της Επιτροπής στοχεύει κυρίως στην προσαρμογή του κανονισμού (ΕΟΚ) αριθ. 1408/71 σε ό,τι αφορά τις ειδικές παροχές σε χρήμα χωρίς συνεισφορά, συνεπεία ορισμένων αποφάσεων που εξέδωσε το Δικαστήριο. Το Δικαστήριο είναι της άποψης ότι οι εξαιρέσεις αυτές από την αρχή του εξαγώγιμου των παροχών πρέπει να ερμηνεύονται αυστηρά.
<SPEAKER ID="102" LANGUAGE="" NAME="" AFFILIATION="">
<SPEAKER ID="103" LANGUAGE="FR" NAME="Esclopé (EDD )," AFFILIATION="γραπτώς">
<SPEAKER ID="104" LANGUAGE="PT" NAME="Figueiredo (GUE/NGL )," AFFILIATION="γραπτώς">
<P>
   . – Αυτή η πρόταση της Επιτροπής στοχεύει στην άρση της εξαίρεσης από τον ΦΠΑ που εκχωρείται στους παροχείς δημόσιων ταχυδρομικών υπηρεσιών. Η έγκρισή της θα επηρεάσει όχι μόνο αυτούς τους παροχείς, αλλά και τους καταναλωτές και θα έχει ως βασική συνέπεια τις υψηλότερες τιμές στις παρεχόμενες υπηρεσίες. Επιπλέον, η πρόταση θα πρέπει να εξεταστεί στο πλαίσιο του παρόντος σε κοινοτικό επίπεδο κύματος ελευθέρωσης των ταχυδρομείων και σχετίζεται με τη δημιουργία ενός κοινού συστήματος ΦΠΑ. Θυμηθείτε ότι, μολονότι το Κοινοβούλιο απέρριψε αυτήν την πρόταση για οδηγία στις 18 Δεκεμβρίου 2003, η Επιτροπή επέμεινε να την διατηρήσει.
<SPEAKER ID="105" LANGUAGE="NL" NAME="Meijer (GUE/NGL )," AFFILIATION="γραπτώς">
<P>
   . – Κατά την πρώτη ανάγνωση, στις 15 Δεκεμβρίου 2003, όταν ήμουν εισηγητής αυτής της έκθεσης, κατέληξα στο συμπέρασμα ότι η ιδιωτικοποίηση των ταχυδρομείων είχε μεγάλα μειονεκτήματα όσον αφορά την ποιότητα, την συνέπεια των υπηρεσιών, τις τιμές που χρεώνονταν στους καταναλωτές και τις εργασιακές συνθήκες για το προσωπικό. Τώρα υπάρχουν ακόμη περισσότερα μειονεκτήματα, με την έννοια ότι όσοι ταχυδρομούν επιστολές θα πληρώνουν έναν επιπλέον νέο φόρο· επομένως χάρηκα που η πλειοψηφία του Σώματος συμμερίστηκε την ανησυχία μου και απέρριψε την έκθεση. Δυστυχώς, τα κρατικά γαλλικά ταχυδρομεία, έθεσαν σε κίνδυνο το προηγούμενο καλό αποτέλεσμα ασκώντας πίεση στη γαλλική αριστερά. Η La Poste (γαλλικά ταχυδρομεία) πιστεύει ότι ο φόρος θα είναι προς όφελός της, καθώς θα μπορεί να διεκδικήσει πίσω από το κράτος. Προς έκπληξή μου, ο συνάδελφός μου, κ. Philippe Herzog, υπερασπίστηκε χθες το απόγευμα αυτήν τη θέση, και, σήμερα, οι γάλλοι βουλευτές της Ομάδας του Κόμματος των Ευρωπαίων Σοσιαλιστών εμπόδισαν την εκ νέου απόρριψη της έκθεσης. Αύριο, η Ομάδα μου, παρά τη συμπάθεια με την οποία αντιμετωπίζει την ειδική κατάσταση που ισχύει σε μια συγκεκριμένη χώρα, θα επιμείνει στην αρχική απόρριψη την οποία υποστήριξα. Ωστόσο, η ζημιά έγινε. Για άλλη μια φορά, επιβάλλεται στους πολίτες της Ευρώπης ένας φόρος που δεν αντιστοιχεί στο εισόδημα ή τον πλούτο τους. 
<SPEAKER ID="106" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
   . – Κατόπιν την απόρριψης από το Κοινοβούλιο, στις 16 Δεκεμβρίου 2003, της πρότασης της Επιτροπής για άρση της εξαίρεσης από τον ΦΠΑ για τα δημόσια ταχυδρομεία, η Επιτροπή δεν απέσυρε την πρότασής της. Η έκθεση αναπέμφθηκε στην αρμόδια επιτροπή σύμφωνα με τον Κανονισμό και αυτή η νέα έκθεση υποβλήθηκε σήμερα σε ψηφοφορία.
<P>
Ας έχουμε υπόψη ότι η πρόταση της Επιτροπής επιδιώκει να αποσύρει την εξαίρεση από τον ΦΠΑ που ισχύει για τους παροχείς δημόσιων ταχυδρομικών υπηρεσιών, προκειμένου να υπάρξει ισορροπία με τους ιδιώτες ανταγωνιστές, οι οποίοι υπόκεινται σε πλήρη ΦΠΑ. Συνεπώς, η Επιτροπή προτείνει να επιβάλλεται ο κανονικός συντελεστής ΦΠΑ σε όλα τα αντικείμενα που ζυγίζουν περισσότερα από 2 κιλά, αφήνοντας τα κράτη μέλη να αποφασίσουν εάν θα επιβάλουν χαμηλότερο συντελεστή ΦΠΑ στα αντικείμενα που ζυγίζουν λιγότερα από 2 κιλά. Ο εισηγητής προτείνει, ωστόσο, ότι, αυτήν τη φορά, θα πρέπει να ληφθούν υπόψη οι αντιρρήσεις οι οποίες οδήγησαν στην αρχική απόρριψη της έκθεσης, και συνιστά την αύξηση του ορίου βάρους από 2 σε 10 κιλά για την εφαρμογή του μειωμένου συντελεστή στο απλό ταχυδρομείο και την αναβολή της έναρξης ισχύος της οδηγίας έως το 2007.
<SPEAKER ID="107" LANGUAGE="" NAME="" AFFILIATION="">
<SPEAKER ID="108" LANGUAGE="FR" NAME="Caudron (GUE/NGL )," AFFILIATION="γραπτώς">
<P>
Προσθέτω ότι, σήμερα, Πέμπτη 11 Μαρτίου 2004, το τρομερό χτύπημα στη Μαδρίτη, που πλήττει την Ευρώπη, πρέπει να μας κάνει να “κατανοήσουμε” καλύτερα την ισραηλινή κοινή γνώμη, που τελεί υπό διαρκή απειλή και είναι θύμα αιματηρών τρομοκρατικών επιθέσεων. 
<SPEAKER ID="109" LANGUAGE="EN" NAME="De Rossa (PSE )," AFFILIATION="γραπτώς">
<SPEAKER ID="110" LANGUAGE="PT" NAME="Figueiredo (GUE/NGL )," AFFILIATION="γραπτώς">
<SPEAKER ID="111" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
   . – Η έκθεση της κ. Quisthoudt-Rowohl προτείνει να εγκρίνουμε την απόφαση του Συμβουλίου και να συνάψουμε τη συμφωνία επιστημονικής και τεχνικής συνεργασίας, ιδιαίτερα στην έρευνα, στον τομέα της βιοτεχνολογίας, της οπτικοηλεκτρονικής, της ιατρικής έρευνας και της αστροναυτικής, της πληροφορικής, των τηλεπικοινωνιών και της ανάπτυξης λογισμικού.
<SPEAKER ID="112" LANGUAGE="" NAME="" AFFILIATION="">
<SPEAKER ID="113" LANGUAGE="" NAME="Αλυσανδράκης (GUE/NGL )," AFFILIATION="γραπτώς">
<P>
    Πανικός έχει πέσει στις Βρυξέλλες επειδή ο στόχος που έβαλαν πριν 4 χρόνια στη Λισαβόνα να γίνει η ΕΕ η πιο ανταγωνιστική (σε όφελος των μονοπωλίων της) οικονομία στον κόσμο βρίσκεται πολύ μακριά από την πραγματοποίησή του. Το Συμβούλιο που θα συνέλθει στις 25-26 Μαρτίου καλείται να λάβει ακόμα πιο αντιλαϊκά μέτρα για να κερδίσει το έδαφος που χάθηκε, χάρη και στις λαϊκές αντιδράσεις και κινητοποιήσεις.
<SPEAKER ID="114" LANGUAGE="FR" NAME="Berthu (NI )," AFFILIATION="γραπτώς">
<P>
    Το ψήφισμα του Ευρωπαϊκού Κοινοβουλίου σχετικά με τη συνταγματική διαδικασία και την προπαρασκευή του Συμβουλίου της 25ης και 26ης Μαρτίου 2004 ασκεί τον συνήθη εκβιασμό, που διαπιστώσαμε σε κάθε συνθήκη, και που συνίσταται στο να διατείνεται ότι η απουσία συμφωνίας θα ενείχε αρνητικές συνέπειες για την ολοκλήρωση και για τη διεύρυνση και θα επέφερε “μια καταστροφική απώλεια αλληλεγγύης και νομιμοποίησης”.
<P>
Αντίθετα, εμείς θεωρούμε πως οτιδήποτε άλλο είναι προτιμότερο από μια κακή συμφωνία που θα μας δέσει τα χέρια για καιρό. Πρέπει, άραγε, να υπενθυμίσουμε τις προειδοποιήσεις μας για τη Συνθήκη του Άμστερνταμ, η οποία , συγκεκριμένα, μεταβίβαζε βασικές αρμοδιότητες στην Κοινότητα όσον αφορά τα ζητήματα μετανάστευσης και αύξανε τις εξουσίες της Επιτροπής; Πρέπει, άραγε, να υπενθυμίσουμε τις προειδοποιήσεις μας για τη Συνθήκη της Νίκαιας, που καταργούσε τη δεύτερη θέση Επιτρόπου για τη Γαλλία και μείωνε την εκπροσώπησή μας στο Ευρωπαϊκό Κοινοβούλιο από 87 σε 78 μέλη (προσεχώς δε, 72), ενώ η Γερμανία παραμένει με 99 μέλη;
<SPEAKER ID="115" LANGUAGE="PT" NAME="Figueiredo (GUE/NGL )," AFFILIATION="γραπτώς">
<P>
   . – Από τον περασμένο Δεκέμβριο, οι κυρίαρχες δυνάμεις στο Κοινοβούλιο –η Δεξιά (συμπεριλαμβανομένου του πορτογαλικού σοσιαλδημοκρατικού κόμματος PSD) και οι Σοσιαλδημοκράτες, που περιλαμβάνουν την Ομάδα του Κόμματος των Ευρωπαίων Σοσιαλιστών – αύξησαν τις πιέσεις για την έγκριση του (κακώς) αποκαλούμενου “Ευρωπαϊκού Συντάγματος”, εάν είναι δυνατόν πριν από την 1η Μαΐου. Βλέπουμε τους πιο ενθουσιώδεις βουλευτές να αναλαμβάνουν τη μια πρωτοβουλία μετά την άλλη.
<P>
Έχουμε την πρόταση που υποστηρίζει ο Giscard D'Estaing –ένας από τους νονούς του αποκαλούμενου συντάγματος– δηλαδή το Ευρωπαϊκό Κοινοβούλιο να εγκρίνει συμβολικά το σχέδιο της Συνέλευσης, ως τέχνασμα για τα μέσα μαζικής ενημέρωσης, καθώς και την απολύτως εξωφρενική πρόταση να εκβιάσει το Ευρωπαϊκό Κοινοβούλιο το Συμβούλιο αρνούμενο να εγκρίνει τον επόμενο Πρόεδρο της Επιτροπής. Ακούγονται σενάρια τα οποία ίσως λαμβάνουν υπόψη τα συμφέροντα των εργοδοτών της Ένωσης, σύμφωνα με τα οποία η αποτυχία έγκρισης του “Συντάγματος” θα οδηγήσει σε καταστροφή. Δεν μπορώ να μην αναφερθώ στον Πρόεδρο της Ομάδας του Κόμματος των Ευρωπαίων Σοσιαλιστών, τον κ. Barón Crespo, ο οποίος προβλέπει νίκη του Σοσιαλιστικού Κόμματος της Ισπανίας στις ισπανικές εκλογές της 14ης Μαρτίου, με επακόλουθη αλλαγή της θέσης της κυβέρνησης της χώρας. Επιπλέον, αυξήθηκαν σημαντικά οι διαπραγματεύσεις στο Συμβούλιο, με την προώθηση μιας πρότασης, φαινομενικά από τη Γερμανία, προκειμένου να πάψει η ασυμφωνία για το “ποιος είναι το αφεντικό” – τελικά, είναι μόνο τρεις χώρες ή και μερικές ακόμα;
<SPEAKER ID="116" LANGUAGE="" NAME="" AFFILIATION="">
<SPEAKER ID="117" LANGUAGE="FR" NAME="Berthu (NI )," AFFILIATION="γραπτώς">
<P>
Για παράδειγμα, όσον αφορά το άσυλο, ζητεί να επικυρώσουμε τάχιστα τις κακές προτάσεις της Επιτροπής σε σχέση με τους πρόσφυγες. Το Ευρωπαϊκό Κοινοβούλιο προσθέτει τις δικές του ιδέες, όπως τη θέσπιση προστατευόμενων σημείων εισόδου για τους αιτούντες άσυλο έξω από την επικράτεια της Ευρωπαϊκής Ένωσης, συνοδευόμενη από ένα “σύστημα επανεγκατάστασης σε κοινοτική κλίμακα”, που θα συνίσταται στη μεταφορά των προσφύγων, από την πρώτη χώρα υποδοχής, στην Ευρωπαϊκή Ένωση (παράγραφος 13).
<P>
Καθώς οι πολίτες των χωρών της Ευρώπης ενδέχεται να μην καταλάβουν, το Ευρωπαϊκό Κοινοβούλιο προτείνει στα κράτη μέλη να εγκρίνουν «λάβουν τα αναγκαία μέτρα για να προωθήσουν την ενσωμάτωση της μετανάστευσης ως θετικό παράγοντα για την οικονομία και την οικονομική ανάπτυξη καθώς και ως στοιχείο πολιτισμικού εμπλουτισμού» (παράγραφος 20).
<P>
Το ψήφισμα ζητεί επανειλημμένα από το Συμβούλιο να εγκρίνει τις προτάσεις της Επιτροπής το συντομότερο δυνατόν. Αντιθέτως, εμείς το καλούμε να τις εμποδίζει και να τις απορρίπτει κάθε φορά που έχουν ελαστικό χαρακτήρα. Για μια ακόμα φορά, εκφράζουμε τη λύπη μας που την 1η Μαΐου η Επιτροπή αποκτά το μονοπώλιο πρωτοβουλίας σε σχέση με αυτά τα θέματα. 
<SPEAKER ID="118" LANGUAGE="PT" NAME="Coelho (PPE-DE )," AFFILIATION="γραπτώς">
<P>
Το Συμβούλιο και η Επιτροπή πρέπει να εγκρίνουν πρακτικά μέτρα σε διάφορες περιοχές του χώρου ελευθερίας, ασφάλειας και δικαιοσύνης, τα οποία ήδη επισημαίνονται στην έκθεση. Ελπίζω, ότι με αυτόν τον τρόπο, θα εγκριθούν έως το τέλος του 2004 όλα εκείνα τα μέτρα που καθυστερούν και τα οποία αποτελούν μέρος των στόχων και των χρονοδιαγραμμάτων που έχουν ήδη καθοριστεί.
<P>
Θυμίζω επίσης ότι η πρωτοβουλία που ανέλαβαν ορισμένα κράτη μέλη, να προχωρήσουν σε σημαντική μείωση του κοινοτικού προϋπολογισμού στην επερχόμενη δημοσιονομική προοπτική της ΕΕ (2007-2013) μπορεί μόνο να αποτελέσει τροχοπέδη για τους στόχους που προτείνουμε να πετύχουμε, διότι θα εμποδίσει την Επιτροπή να ολοκληρώσει το έργο της στους τομείς της Δικαιοσύνης και Εσωτερικών Υποθέσεων, μεταξύ άλλων. 
<SPEAKER ID="119" LANGUAGE="PT" NAME="Figueiredo (GUE/NGL )," AFFILIATION="γραπτώς">
<P>
Η διαδικασία διευρύνθηκε στη Συνθήκη της Νίκαιας, που εγκρίθηκε το 2000, και επιταχύνθηκε με αφορμή τον αποκαλούμενο “πόλεμο κατά της τρομοκρατίας” μετά την 11η Σεπτεμβρίου 2001. Οδήγησε δε στην εφαρμογή μέτρων καταστολής, ιδιαίτερα σε συνδυασμό με τις ΗΠΑ, γεγονός το οποίο υπονομεύει τις ελευθερίες και τα θεμελιώδη δικαιώματα και τις εγγυήσεις – θέμα το οποίο η πρόταση ούτε επικρίνει ούτε καταδικάζει.
<P>
Παρά την κάποια σχετική και απαραίτητη κριτική, η πρόταση βασικά υποστηρίζει τις τρέχουσες πολιτικές της Ευρωπαϊκής Ένωσης στον τομέα αυτό, όπως για παράδειγμα: την επέκταση του Συστήματος Πληροφόρησης Σένγκεν, την Europol και την Eurojust, τη βαθμιαία διασφάλιση της κοινής διαχείρισης των εξωτερικών συνόρων, την περιοριστική πολιτική ασύλου, τη μεταναστευτική πολιτική η οποία ποινικοποιεί τη μετανάστευση και προωθεί τον επαναπατρισμό των μεταναστών, τη χρήση βιομετρικών δεδομένων, το ένταλμα σύλληψης και τον ορισμό της Ευρωπαϊκής Ένωσης για την τρομοκρατία.
<SPEAKER ID="120" LANGUAGE="FR" NAME="Souchet (NI )," AFFILIATION="γραπτώς">
<P>
    Η παράγραφος 63 του ψηφίσματος σχετικά με την πρόοδο που σημειώθηκε το 2003 όσον αφορά τη δημιουργία ενός χώρου ελευθερίας, ασφάλειας και δικαιοσύνης πλήττει μια κυρίαρχη απόφαση του γαλλικού κοινοβουλίου: τη νομοθεσία που θέσπισε σχετικά με την αρχή του εκκοσμικευμένου χαρακτήρα της παιδείας στα γαλλικά δημόσια εκπαιδευτικά ιδρύματα. Αυτή η τοποθέτηση συνιστά απαράδεκτη ανάμειξη του Ευρωπαϊκού Κοινοβουλίου σε έναν τομέα που εμπίπτει αποκλειστικά στην αρμοδιότητα των εθνικών κρατών. Σε αυτήν την κατάφωρη ανάμειξη προστίθεται μια εσφαλμένη κρίση, αφού η εν λόγω νομοθεσία στοχεύει στην προστασία των θεμελιωδών δικαιωμάτων, ιδίως εκείνων των γυναικών, και όχι στην υπονόμευσή τους. Αυτή η συμπεριφορά του Ευρωπαϊκού Κοινοβουλίου αποτελεί κακό οιωνό για το μέλλον, όταν τεθεί σε ισχύ ο Χάρτης των Θεμελιωδών Δικαιωμάτων. Αυτό το νομικό μέσο κινδυνεύει να λειτουργήσει σε βάρος των εθνών που επιδιώκουν να προστατεύσουν την ελευθερία των πολιτών τους. 
<SPEAKER ID="121" LANGUAGE="IT" NAME="Turco (NI )," AFFILIATION="γραπτώς">
<P>
   . Το παρόν ψήφισμα ζητεί από το Ευρωπαϊκό Κοινοβούλιο να εκτιμήσει την ανάπτυξη του “χώρου ελευθερίας, ασφάλειας και δικαιοσύνης” κατά τη διάρκεια του 2003. Σύμφωνα με τους ριζοσπαστικούς βουλευτές της Λίστας Bonino, το εγκεκριμένο κείμενο έπρεπε να είναι πολύ πιο επικριτικό προς την Επιτροπή, το Συμβούλιο και τα κράτη μέλη, συγκεκριμένα καταγγέλλοντας τον μη ισορροπημένο τρόπο με τον οποίο ενήργησαν και ενεργούν οι φορείς που έχουν τη δύναμη της πρωτοβουλίας και της λήψης αποφάσεων σε τέτοιους τομείς. Πράγματι, η ενέργεια και ο συγχρονισμός αυτών των θεσμικών οργάνων, όταν προτείνουν και εγκρίνουν μέτρα που στοχεύουν στην ενίσχυση των οργάνων για κατασταλτικά μέτρα στους τομείς καταπολέμησης της τρομοκρατίας, της συνεργασίας σε ποινικές υποθέσεις, της εναρμόνισης των κυρώσεων και της καταπολέμησης της παράνομης μετανάστευσης, δεν έχουν συνοδευτεί από ενίσχυση των ελευθεριών και των δικαιωμάτων των πολιτών, της Ευρωπαϊκής Ένωσης ή μη. Ως παράδειγμα αρκεί να αναφερθεί το γεγονός ότι η Επιτροπή δεν έχει εγκρίνει ακόμα την απόφαση-πλαίσιο για τις διαδικαστικές εγγυήσεις που έχει ανακοινωθεί. Επίσης, με την αναστολή του Ευρωπαϊκού Συντάγματος παραμένουν άλυτα τα διαρθρωτικά προβλήματα που καταγγέλλει εδώ και χρόνια το Ευρωπαϊκό Κοινοβούλιο. Ένα παράδειγμα αποτελεί η απουσία ή η αδυναμία δημοκρατικού και νομικού ελέγχου, σε ευρωπαϊκό και εθνικό επίπεδο, μέτρων και οργανισμών που αναπτύσσονται σε επίπεδο Ευρωπαϊκής Ένωσης. 
<SPEAKER ID="122" LANGUAGE="" NAME="" AFFILIATION="">
<SPEAKER ID="123" LANGUAGE="" NAME="Αλυσανδράκης (GUE/NGL )," AFFILIATION="γραπτώς">
<SPEAKER ID="124" LANGUAGE="SV" NAME="Arvidsson, Cederschiöld, Grönfeldt Bergman, Stenmarck και Wachtmeister (PPE-DE )," AFFILIATION="γραπτώς">
<P>
   . – Στο σουηδικό δημοψήφισμα για την ένταξη στην ΕΕ το 1994, όλα τα πολιτικά κόμματα που ήταν υπέρ της ένταξης της Σουηδίας στην ΕΕ διαβεβαίωναν ότι η νομοθεσία περί γάμου και τα θέματα που άπτονται της συγκατοίκησης και των αμβλώσεων δεν ανήκαν στην αρμοδιότητα λήψης αποφάσεων της ΕΕ. Όλα τα κόμματα υποσχέθηκαν να εργαστούν, ώστε τα θέματα αυτά να παραμείνουν αυστηρά στην εθνική νομοθεσία, χωρίς ανάμειξη της ΕΕ. Εμείς οι Μετριοπαθείς, εμμένουμε σε αυτήν την υπόσχεση προς το σουηδικό εκλογικό σώμα και πιστεύουμε ότι, σε αυτόν τον τομέα, η εθνική νομοθεσία είναι μακράν καλύτερη από την κοινή νομοθεσία της ΕΕ.
<P>
Πριν από τη διεύρυνση της ΕΕ, πρέπει επίσης να υπάρξει σεβασμός της νομοθεσίας των μεμονωμένων υποψήφιων χωρών σε αυτόν τον τομέα. Εμείς, οι σουηδοί Μετριοπαθείς, συμμεριζόμαστε τη σουηδική άποψη σχετικά με τις αμβλώσεις και τις ομοφυλοφιλικές σχέσεις αλλά, από σεβασμό προς άλλες χώρες της ΕΕ, καταψηφίσαμε την ενότητα της έκθεσης Brok που ζητούσε τη δημιουργία νέας νομοθεσίας για τις αμβλώσεις και τις σχέσεις συμβίωσης στην Πολωνία.. 
<SPEAKER ID="125" LANGUAGE="FR" NAME="Berthu (NI )," AFFILIATION="γραπτώς">
<P>
    Απείχα από την ψηφοφορία επί της έκθεσης Brok μολονότι προφανώς στηρίζω πλήρως τη διεύρυνση της Ευρωπαϊκής Ένωσης στα δέκα κράτη μέλη, η ένταξη των οποίων θα ισχύσει από 1ης Μαΐου.
<P>
Δύο, όμως, παράγραφοι του ψηφίσματος μού δημιουργούν πρόβλημα. Η παράγραφος 63 δηλώνει ότι η απουσία συμφωνίας για την επανένωση της Κύπρου ενδέχεται να αποτελέσει “μείζον εμπόδιο στις ευρωπαϊκές προοπτικές της Τουρκίας”. Πολύ καλά. Θα πρέπει όμως να προσθέσουμε ότι υπάρχουν και πολλά άλλα προβλήματα τα οποία είναι εξίσου σοβαρά. Ειδάλλως, η Τουρκία θα πει αύριο ότι της είχαμε υποσχεθεί την ένταξη, εάν υποστήριζε μια συμφωνία που να τερματίζει την απόσχιση του βόρειου τμήματος της νήσου.
<P>
Επιπροσθέτως, η παράγραφος 64 δηλώνει ότι εάν επανενωθεί η Κύπρος, η Ευρωπαϊκή Ένωση θα είναι άμεσα σε θέση “να δεχθεί την τουρκική ως επίσημη γλώσσα”. Αυτό είναι τελείως άκαιρο. Οι Τουρκοκύπριοι είναι λίγοι και η κατάστασή τους συγκρίνεται με εκείνη των Ιρλανδών που μιλούν γαελικά και των οποίων η γλώσσα δεν αναγνωρίστηκε ως επίσημη. Γιατί να πράξουμε κάτι παραπάνω για την τουρκική μειονότητα της Κύπρου; Υπάρχει, άραγε, ανάγκη να επιβαρύνουμε τις μεταφραστικές υπηρεσίες αυτήν τη στιγμή; Δεν υπάρχει λόγος να δώσουμε εκ των προτέρων τέτοιου είδους εχέγγυα στην Τουρκία. 
<SPEAKER ID="126" LANGUAGE="PT" NAME="Figueiredo (GUE/NGL )," AFFILIATION="γραπτώς">
<P>
   . – Πριν από την ένταξη στην Ευρωπαϊκή Ένωση δέκα χωρών της Ανατολικής Ευρώπης και της Μεσογείου την 1η Μαΐου, η Επιτροπή και το Κοινοβούλιο παραθέτουν για άλλη μια φορά τον μακρύ κατάλογο των κριτηρίων που πρέπει να πληρούν αυτές οι χώρες. Εάν και ο κατάλογος αυτός είναι πιο περιορισμένος από ό,τι ήταν τα προηγούμενα χρόνια, αποδεικνύει και πάλι την πλήρη έλλειψη ισορροπίας που χαρακτηρίζει την διαπραγματευτική διαδικασία, με άλλα λόγια τις υποχρεώσεις που επιβάλλει η Ευρωπαϊκή Ένωση στις υποψήφιες για ένταξη χώρες.
<P>
Η έκθεση ασκεί αφόρητη πίεση στις νέες χώρες, προκειμένου να εγκρίνουν το επικίνδυνο σχέδιο του αποκαλούμενου “Ευρωπαϊκού Συντάγματος” πριν από την 1η Μαΐου και να διασφαλίσει ότι στις χώρες αυτές ισχύει πλήρως το κοινοτικό κεκτημένο. Η έκθεση διακατέχεται από την έμμονη ιδέα να διασφαλιστεί η συμμόρφωση με τους κανόνες της καπιταλιστικής “εσωτερικής αγοράς” και διατυπώνει την έγκρισή της για την εφαρμογή “ρητρών διασφάλισης”, που αποτελούν μέσα για τον εκβιασμό και την άσκηση πίεσης προς αυτές τις χώρες.
<SPEAKER ID="127" LANGUAGE="NL" NAME="Meijer (GUE/NGL )," AFFILIATION="γραπτώς">
<P>
   . – Σε δύο μήνες, η ΕΕ θα αποκτήσει δέκα νέα κράτη μέλη. Μολονότι, οι περυσινές αποφάσεις κάνουν τη διεύρυνση να είναι βέβαιη, η έκθεση Brok καταγράφει 148 σημεία ανησυχίας, ενώ προτείνεται η προσθήκη περαιτέρω τέτοιων σημείων με τη μορφή τροπολογιών, ορισμένες από τις οποίες υπέβαλα ο ίδιος. Από τα έγγραφα φαίνεται ότι ορισμένοι βουλευτές του Σώματος ανησυχούν κυρίως για τις ιδιωτικοποιήσεις που δεν έχουν επιτευχθεί, για τον αργό ρυθμό με τον οποίο απομακρύνονται όλα τα εμπόδια στην ελεύθερη αγορά, και γι’ αυτό που θεωρούν υπερβολικά υψηλό επίπεδο δημόσιων δαπανών. Διαφωνώ άρδην μαζί τους. Στην πραγματικότητα, οι χώρες αυτές έχουν ήδη ενδώσει σε πολλές παράλογες και άκριτες απαιτήσεις, που σημαίνει ότι τα προβλήματά τους μόνο χειρότερα μπορούν να γίνουν στο μέλλον. Το τίμημα που αναγκάστηκαν να πληρώσουν για την ένταξή τους στην ΕΕ δεν θα τους επιτρέψει να ανταποκριθούν στις προσδοκίες του λαού τους, το οποίο θα αποτελέσει απειλή για τη δημοκρατία. Άλλοι ανησυχούν περισσότερο για την απελπιστική κατάσταση των εκατομμυρίων Ρομ, για την περιθωριοποίηση της ρωσικής μειονότητας στα κράτη της Βαλτικής, τη συνεχιζόμενη διάκριση κατά των ομοφυλοφίλων, την εισαγωγή εκλογικών νόμων που στοχεύουν στον αποκλεισμό των μικρότερων πολιτικών κινημάτων και τη σοβαρή έλλειψη ενδιαφέροντος για το περιβάλλον. Προσυπογράφω αυτές τις κριτικές και θα συνεχίσω να το κάνω και μετά την ένταξη αυτών των χωρών.
<SPEAKER ID="128" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
   . – Την 1η Μαΐου, δέκα νέα κράτη μέλη θα ενταχθούν στην ΕΕ, σύμφωνα με τη Συνθήκη προσχώρησης, που υπογράφηκε στις 16 Απριλίου 2003 στην Αθήνα. Οι χώρες αυτές έκαναν επίπονες προσπάθειες για να συμμορφωθούν με τις απαιτήσεις της ΕΕ, ιδιαίτερα όσον αφορά στα θεσμικά και οικονομικά θέματα. Θα ψηφίσω συνεπώς υπέρ.
<SPEAKER ID="129" LANGUAGE="FR" NAME="Saint-Josse (EDD )," AFFILIATION="γραπτώς">
<P>
Με εκπλήσσει ιδιαίτερα το γεγονός ότι, ενώ όλος ο κόσμος συμφωνεί ότι κανένας δεν είναι έτοιμος σε σχέση με πολλά ζητήματα (αναγκαίες οικονομικές μεταρρυθμίσεις, διαφθορά, ανθρώπινα δικαιώματα, πολιτικοί θεσμοί, περιβαλλοντικοί και κοινωνικοί κανονισμοί και ούτω καθεξής), εμείς συνεχίζουμε ακάθεκτοι την αναγκαστική πορεία προς αυτήν τη διεύρυνση που αποφασίστηκε για το 2004, και κατόπιν για το 2007, ακολούθως για το ... χωρίς καμία προηγούμενη δημοκρατική διαβούλευση. Συνεπώς, απορρίπτουμε αυτήν την έκθεση, όπως και τις προηγούμενες, εφόσον εκτιμούμε ότι προχωρούμε υπερβολικά μακριά και υπερβολικά γρήγορα, θα τελειώσω μάλιστα λέγοντας ότι οδεύουμε κατευθείαν στον γκρεμό. 
<SPEAKER ID="130" LANGUAGE="FR" NAME="Souchet (NI )," AFFILIATION="γραπτώς">
<P>
    Αντίθετα με τις προηγούμενες φάσεις, ιδίως μάλιστα σε σύγκριση με την τελευταία, τον Νοέμβριο του 2003, η Τουρκία παραδόξως απουσιάζει από τη σειρά των εκθέσεων που αφορούν τη διαδικασία διεύρυνσης και οι οποίες εξετάζονται στην παρούσα συνεδρίαση. Μήπως καθώς πλησιάζουν οι εκλογές φαίνεται προτιμότερο να αποκρύψουμε την αδήριτη ανάγκη για μια έντονη συζήτηση σε σχέση με το ενδεχόμενο της τουρκικής ένταξης; Αυτό το ζήτημα διχάζει έντονα τη γερμανική κοινή γνώμη αλλά και την ίδια την Επιτροπή, εάν πιστέψουμε την πρόσφατη τοποθέτηση του Επιτρόπου Bolkestein κατά της εισόδου της Τουρκίας στην Ένωση.
<P>
Εν πάση περιπτώσει, είναι εξαιρετικά επικίνδυνο να επιβεβαιώνουμε, όπως το πράττει η έκθεση Brok απηχώντας τις απόψεις της Επιτροπής, ότι η απουσία συμφωνίας για την Κύπρο θα αποτελέσει εμπόδιο για την είσοδο της Τουρκίας στην Ένωση, διότι αυτό αφήνει αντιθέτως να εννοηθεί ότι, με μια τέτοια συμφωνία, η Τουρκία θα κατοχύρωνε δικαίωμα αυτόματης εισόδου.
<SPEAKER ID="131" LANGUAGE="" NAME="" AFFILIATION="">
<SPEAKER ID="132" LANGUAGE="PT" NAME="Figueiredo (GUE/NGL )," AFFILIATION="γραπτώς">
<P>
Η έκθεση κάνει επίσης αναφορά στην ένταξη της Βουλγαρίας στο NATO, που προγραμματίζεται για το 2004 – η οποία παραμένει σιωπηρή αναγκαία προϋπόθεση για την ένταξη στην ΕΕ. 
<SPEAKER ID="133" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
   . – Όπως γνωρίζουμε, η Βουλγαρία υπέβαλε αίτηση προσχώρησης στην ΕΕ στις 18 Δεκεμβρίου του 1995. Η Επιτροπή συνέστησε, ωστόσο, ότι η Βουλγαρία δεν θα πρέπει να συμμετέχει στο πρώτο κύμα της διεύρυνσης. Εκείνη την εποχή, η χώρα ήταν στο σωστό δρόμο, όσον αφορά αυστηρά πολιτικά κριτήρια. Όσον αφορά τα οικονομικά κριτήρια, ωστόσο, η πρόοδος ήταν εξαιρετικά αργή. Αυτά συνέβησαν το 1997 και το 1998.
<P>
Μόλις παρατηρήθηκε σαφής βελτίωση της κατάστασης, η Βουλγαρία προσκλήθηκε τελικά το 1999 στο Ελσίνκι, να ξεκινήσει διαπραγματεύσεις ενόψει μελλοντικής ένταξης. Από τότε, η χώρα κατέβαλε επίπονες προσπάθειες να συμμορφωθεί με τις συστάσεις της ΕΕ, ιδιαίτερα όσον αφορά τη μεταφορά της ευρωπαϊκής νομοθεσίας.
<SPEAKER ID="134" LANGUAGE="" NAME="" AFFILIATION="">
<SPEAKER ID="135" LANGUAGE="PT" NAME="Figueiredo (GUE/NGL )," AFFILIATION="γραπτώς">
<SPEAKER ID="136" LANGUAGE="NL" NAME="Meijer (GUE/NGL )," AFFILIATION="γραπτώς">
<P>
   . – Η είσοδος της Ρουμανίας στην ΕΕ το 2007 πολύ σωστά γεννά αμφιβολίες και ανησυχία, μολονότι ενίοτε για λάθος λόγους. Χθες, άκουσα την Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών να προβάλλει το επιχείρημα ότι πολύ λίγες επιχειρήσεις ιδιωτικοποιήθηκαν τα τελευταία χρόνια στη Ρουμανία. Υπήρχαν εξίσου πολλοί λόγοι για να ασκηθεί σοβαρή κριτική στη Ρουμανία τόσο όταν ηγείτο η προηγούμενη δεξιά κυβέρνηση όσο και τώρα που είναι στην εξουσία η παρούσα κυβέρνηση, η οποία αυτοαποκαλείται αριστερή. Παιδιά που ζητιανεύουν και κάνουν εισπνοές με κόλλα, φτωχοί άνθρωποι χωρίς δικαίωμα ιατρικής περίθαλψης, κτίρια και δημόσιες εγκαταστάσεις που καταρρέουν, έλλειμμα δημοκρατίας, διαφθορά και κατάρρευση του δημόσιου τομέα είναι και τώρα μέρος της ζωής, όπως ήταν και τότε. Έλαβα πρόσφατα μια καταγγελία εκ μέρους ενός κόμματος της Ρουμανίας, του Σοσιαλιστικού Εργατικού Κόμματος, το οποίο πρέπει τώρα να αποκαλείται Κόμμα Σοσιαλιστικής Συμμαχίας, προκειμένου να συνεχίσει να είναι νόμιμο, και το οποίο ξεκίνησε συγκεντρώνοντας 4,6% των ψήφων στις εκλογές στη δεκαετία του 1990, αλλά αργότερα, του δόθηκε 3,9% και έτσι πέφτοντας κάτω από το όριο του 4% έμεινε εκτός κοινοβουλίου. Είναι αμφίβολο εάν η Ρουμανία πληρούσε ποτέ τα κριτήρια της Κοπεγχάγης για δημοκρατικό κράτος στο οποίο υπερισχύει το κράτος δικαίου, ή εάν θα τα πληροί σε εύλογο χρονικό διάστημα. Αυτό μπορεί να είναι ένας καλός λόγος για να μην επιταχυνθεί η ένταξή της περισσότερο από την ένταξη της Τουρκίας, όπου επίσης πρέπει να γίνουν πολλά. 
<SPEAKER ID="137" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
   . – Θυμίζω ότι η Ρουμανία υπέβαλε την αίτησή της για ένταξη στην ΕΕ στις 22 Ιουνίου 1995.
<P>
Προσυπογράφω την έκθεση, αλλά καλώ τη Ρουμανία να αγωνιστεί περισσότερο για να ενταχθεί στην ΕΕ το 2007, αλλιώς η ένταξή της θα καθυστερήσει σίγουρα. 
<SPEAKER ID="138" LANGUAGE="" NAME="" AFFILIATION="">
<SPEAKER ID="139" LANGUAGE="NL" NAME="Manders (ELDR )," AFFILIATION="γραπτώς">
<P>
   . – Η αντιπροσωπεία του κόμματος VVD είναι ικανοποιημένη από την έκθεση και ελπίζει ότι θα στείλει ένα ισχυρό μήνυμα στην Επιτροπή και το Συμβούλιο για την ανάγκη να καταστεί η Ευρώπη, έως το 2010, η πιο ανταγωνιστική οικονομία στον κόσμο με βάση τη γνώση. Προκειμένου να επιτευχθεί αυτό, θα πρέπει να δοθούν κατάλληλες ευκαιρίες στην ευρωπαϊκή οικονομία. Τέτοιες ευκαιρίες προσφέρει η τροπολογία της παραγράφου 33 που ενέκρινε η Επιτροπή Νομικών Θεμάτων και Εσωτερικής Αγοράς, η οποία τονίζει την ανάγκη για κατάργηση των ρυθμιστικών περιορισμών και ελάφρυνση του διοικητικού βάρους για τις επιχειρήσεις, καθώς και την ανάγκη για τη δημιουργία ενός ανεξάρτητου συμβουλευτικού φορέα που θα εξετάσει κατά πόσο είναι πρακτική η νομοθεσία της ΕΕ και ποιες είναι οι συνέπειές της.
<P>
Η αντιπροσωπεία του VVD, ως μέλος της Ομάδας του Ευρωπαϊκού Κόμματος των Φιλελευθέρων, Δημοκρατών και Μεταρρυθμιστών, καταψήφισε την τροπολογία αριθ. 12 της Ομάδας του Κόμματος των Ευρωπαίων Σοσιαλιστών, όχι επειδή αντιτίθεται στην αρχή της ίσης μεταχείρισης, αλλά διότι η τροπολογία αριθ. 12 θα αντικαταστήσει τη διατύπωση της παραγράφου 33 την οποία προτιμούμε. 
<SPEAKER ID="140" LANGUAGE="" NAME="Πατάκης (GUE/NGL )," AFFILIATION="γραπτώς">
<P>
Η έκθεση Miller χαιρετίζει τις προτάσεις της Επιτροπής για τις ιδιωτικοποιήσεις των οργανισμών κοινής ωφέλειας. Κάνει σημαία τον ανταγωνισμό και τις 4 ελευθερίες που βολεύουν το κεφάλαιο. Το άνοιγμα της αγοράς των δικτύων, με πρόσχημα τα δήθεν “οφέλη” για τους καταναλωτές, προχωράει μέχρι την υδροδότηση. Στο όνομα του κέρδους αγνοείται τελείως το ότι το νερό είναι κατεξοχήν κοινωνικό αγαθό, που δε μπορεί να στερηθεί κανένας. Τίποτα, δηλαδή, δεν πρόκειται να μείνει όρθιο στο όνομα του κέρδους του μεγάλου κεφαλαίου και των πολυεθνικών. Το μόνο που δεν είδαμε ακόμα είναι η ιδιωτικοποίηση του αέρα που αναπνέουμε!
<SPEAKER ID="141" LANGUAGE="EN" NAME="Ribeiro e Castro (UEN )," AFFILIATION="γραπτώς">
<P>
Είμαι συνεπώς υπέρ της έκθεσης Miller. 
<SPEAKER ID="142" LANGUAGE="" NAME="" AFFILIATION="">
<SPEAKER ID="143" LANGUAGE="SV" NAME="Arvidsson, Cederschiöld, Grönfeldt Bergman, Stenmarck και Wachtmeister (PPE-DE )," AFFILIATION="γραπτώς">
<SPEAKER ID="144" LANGUAGE="PT" NAME="Bastos (PPE-DE )," AFFILIATION="γραπτώς">
<P>
Προσυπογράφουμε την εφαρμογή της ανοικτής μεθόδου συντονισμού και ενός λεπτομερούς χρονοδιαγράμματος, αλλά τα κράτη μέλη πρέπει να θέσουν κοινούς στόχους και δείκτες έως το εαρινό Ευρωπαϊκό Συμβούλιο του 2006.
<SPEAKER ID="145" LANGUAGE="EN" NAME="De Rossa (PSE )," AFFILIATION="γραπτώς">
<P>
Στηρίζω την έκκληση προς την Επιτροπή να υποβάλει προτάσεις για περαιτέρω πρόοδο στο εν λόγω θέμα και προς το Συμβούλιο να εγκρίνει την αρχή εφαρμογής της ανοικτής μεθόδου συντονισμού και ενός λεπτομερούς χρονοδιαγράμματος κατά το Ευρωπαϊκό Συμβούλιο τον επόμενο Ιούνιο, καθώς και προς τα κράτη μέλη να θέσουν κοινούς στόχους και δείκτες έως το Ευρωπαϊκό Συμβούλιο του 2006. 
<SPEAKER ID="146" LANGUAGE="SV" NAME="Malmström, Paulsen και Olle Schmidt (ELDR )," AFFILIATION="γραπτώς">
<P>
   . – Ως Φιλελεύθεροι, τοποθετούμε πάντοτε το άτομο στον πυρήνα όλων των πολιτικών αποφάσεων. Στην έκθεσή της, η κ. Jöns, ασχολείται με τα θέματα της υγειονομικής περίθαλψης και των υπηρεσιών υγείας τα οποία επηρεάζουν με διαφορετικούς τρόπους την καθημερινή ζωή των ατόμων. Η κ. Jöns ασχολείται με πολλές σημαντικές πτυχές της υγειονομικής περίθαλψης και των υπηρεσιών υγείας, τις οποίες και εμείς, φυσικά, θεωρούμε πολύ σημαντικές για τους πολίτες της Ευρώπης. Πιστεύουμε, ωστόσο, ότι η ευθύνη για την υγειονομική περίθαλψη και τις υπηρεσίες υγείας πρέπει να βρίσκεται όσο το δυνατόν πιο κοντά στον χρήστη. Πιστεύουμε ότι η ευθύνη πρέπει να βρίσκεται σε εθνικό και όχι σε ευρωπαϊκό επίπεδο, προκειμένου να επιτύχουμε την καλύτερα προσαρμοσμένη υγειονομική περίθαλψη και υπηρεσίες υγείας. Επιλέξαμε συνεπώς να καταψηφίσουμε την έκθεση. 
<SPEAKER ID="147" LANGUAGE="PT" NAME="Marques (PPE-DE )," AFFILIATION="γραπτώς">
<P>
   . – Θα ήθελα να συγχαρώ την κ. Jöns για την εξαιρετική έκθεσή της σχετικά με την ανακοίνωση της Επιτροπής στο Συμβούλιο, στο Ευρωπαϊκό Κοινοβούλιο, στην Οικονομική και Κοινωνική Επιτροπή και στην Επιτροπή των Περιφερειών – Πρόταση για κοινή έκθεση – “Η υγειονομική περίθαλψη και η μέριμνα για τους ηλικιωμένους: Στήριξη των εθνικών στρατηγικών για την εξασφάλιση υψηλού επιπέδου κοινωνικής προστασίας”, η οποία έχει την ολόψυχη υποστήριξή μου. Προσυπογράφω ιδιαίτερα την ανάγκη προώθησης μέτρων, προκειμένου να εκπληρωθούν οι τρεις στόχοι που πρότεινε η ΕΕ στον τομέα αυτό: πρόσβαση, ποιότητα και οικονομική βιωσιμότητα.
<SPEAKER ID="148" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
Συμφωνώ επίσης με την εισηγήτρια, όταν δηλώνει ότι η φροντίδα κατ’ οίκον από ένα μέλος της οικογένειας ή από κάποιο άλλο άτομο έχει πλεονεκτήματα και ότι τα άτομα που παρέχουν αυτές τις υπηρεσίες θα πρέπει να στηρίζονται. Σημαντικά βήματα σε αυτόν τον τομέα έκανε και η έκθεση Bastos σχετικά με τη συμφιλίωση της επαγγελματικής, της οικογενειακής και της ιδιωτικής ζωής, επί της οποίας ψηφίσαμε σε αυτήν την περίοδο συνόδου.
<SPEAKER ID="149" LANGUAGE="" NAME="Πρόεδρος." AFFILIATION="(H συνεδρίαση διακόπτεται στις 13.20 και επαναλαμβάνεται στις 15.00 )">
<P>
   – Εδώ ολοκληρώνονται οι αιτιολογήσεις ψήφου(2).
<SPEAKER ID="150" LANGUAGE="" NAME="" AFFILIATION="Αντιπροέδρου">
<SPEAKER ID="151" LANGUAGE="EN" NAME="Ford (PSE )." AFFILIATION="">
<P>
    Κύριε Πρόεδρε, δυνάμει του άρθρου 181 του Κανονισμού θα ήθελα να προβώ σε μια ένσταση επί της διαδικασίας: δυνάμει του άρθρου 51 του Κανονισμού, υπέβαλα γραπτή δήλωση ζητώντας το μποϊκοτάζ της Ferrero SpA. Αρχικά διανεμήθηκε, αλλά στις 9 Μαρτίου έλαβα επιστολή από τον Πρόεδρο Cox όπου ανέφερε ότι κατά την άποψή του η δήλωση δεν ήταν αποδεκτή και κατά συνέπεια την απέσυρε. Εξετάζοντας τον Κανονισμό, δεν μπορώ να εντοπίσω κάποιο άρθρο που να επιτρέπει στον Πρόεδρο να ενεργεί κατά αυτόν τον αυθαίρετο τρόπο, αλλά ούτε ο ίδιος παρέθεσε κάποιο άρθρο στην επιστολή του.
<P>
Απευθύνω παράκληση, λοιπόν, να παραπεμφθεί το θέμα στην αρμόδια επιτροπή. Υπάρχει μακρά παράδοση πολιτικής εκστρατείας μέσω μποϊκοτάζ: η Barclays στη Νότιο Αφρική, η Nestlé για τα υποκατάστατα μητρικού γάλατος και η Shell για το Brent Spar και την Kabinda. Μένω κατάπληκτος που το Ευρωπαϊκό Κοινοβούλιο μας εξαναγκάζει να σωπήσουμε κατά αυτόν τον τρόπο, χωρίς να συμβουλευτεί την αρμόδια επιτροπή. Συνεπώς, ζητώ να παραπεμφθεί το θέμα στην αρμόδια επιτροπή για επείγουσα εξέταση. 
<SPEAKER ID="152" LANGUAGE="" NAME="Πρόεδρος. –" AFFILIATION="">
<P>
   Ευχαριστώ, κύριε Ford. Η παρατήρησή σας θα ληφθεί, βεβαίως, υπόψη και θα σημειωθεί στα πρακτικά.(3) 
<SPEAKER ID="153" LANGUAGE="" NAME="" AFFILIATION="Διορθώσεις ψήφου"/>
<SPEAKER ID="154" LANGUAGE="" NAME="Πρόεδρος. –" AFFILIATION="">
<P>
Τον λόγο έχει ο Επίτροπος Solbes Mira, εξ ονόματος της Επιτροπής. 
<SPEAKER ID="155" LANGUAGE="ES" NAME="Solbes Mira," AFFILIATION="Επιτροπή">
<P>
Η Ένωση έχει υποστηρίξει επίσης την πρωτοβουλία της Κοινότητας των Χωρών της περιοχής της Καραϊβικής (CARICOM) και καλεί όλα τα κράτη μέλη να τη δεχτούν και να την υποστηρίξουν επίσης. Αυτή η πρωτοβουλία βασίζεται στα ψηφίσματα του Οργανισμού Αμερικανικών Κρατών και πρέπει να συμβάλει σε μια βιώσιμη επίλυση της κρίσης. Η Ευρωπαϊκή Επιτροπή έχει χορηγήσει στην αποστολή του Οργανισμού των Αμερικανικών Κρατών στην Αϊτή οικονομική συνδρομή, ύψους 1,25 εκατομμυρίων ευρώ.
<P>
Μετά την αποχώρηση του Πρόεδρου Αριστίντ, η Επιτροπή διαπίστωσε ορισμένες θετικές εξελίξεις στο πολιτικό μέτωπο και ιδιαίτερα στη διαδικασία που οδήγησε στον διορισμό του κ. Latortue ως προσωρινού πρωθυπουργού. Ο διορισμός του είναι ορόσημο στην πρωτοβουλία της Κοινότητας των Χωρών της περιοχής της Καραϊβικής (CARICOM) και θα πρέπει να ανοίξει το δρόμο για μια συνταγματική επίλυση των υφισταμένων προβλημάτων που αντιμετωπίζει η χώρα, με την προϋπόθεση ότι θα υιοθετηθούν τα απαραίτητα μέτρα για να σπάσει ο κύκλος της βίας και να καθιερωθεί ένα κλίμα ασφάλειας στην Αϊτή.
<P>
Την προηγούμενη εβδομάδα, η Ευρωπαϊκή Επιτροπή διέθεσε 1,8 εκατομμύρια ευρώ σε επείγουσα ανθρωπιστική βοήθεια που προοριζόταν βασικά και στην παροχή ιατροφαρμακευτικής βοήθειας στα άτομα των περιοχών που επλήγησαν από την επανάσταση και στο Πορτ-ο-Πρενς. Αυτή τη στιγμή μάλιστα είμαστε έτοιμοι να εξετάσουμε την πιθανότητα παροχής επιπρόσθετης βοήθειας ανάλογα με τις ανθρωπιστικές ανάγκες. Επί του προκειμένου, συνεργαζόμαστε στενά με το Γραφείο Ανθρωπιστικών Υποθέσεων των Ηνωμένων Εθνών στην Αϊτή, προκειμένου να προσδιοριστούν οι υπάρχουσες ανάγκες. Αυτή η ομάδα λαμβάνει υποστήριξη και χρηματοδότηση από το Ευρωπαϊκό γραφείο επείγουσας ανθρωπιστικής βοήθειας (ECHO).
<SPEAKER ID="156" LANGUAGE="EN" NAME="Bowis (PPE-DE )." AFFILIATION="">
<P>
    Κύριε Πρόεδρε, πριν από 200 χρόνια, σημειώθηκε μια εξέγερση σκλάβων στον Άγιο Δομίνικο. Οι σκλάβοι ανέτρεψαν τους γάλλους αφέντες τους και ίδρυσαν την πρώτη δημοκρατία μαύρων στον κόσμο, την οποία ονόμασαν Αϊτή. Η Διακήρυξη Ανεξαρτησίας τους υποσχόταν αδερφοσύνη σε όσους πρώην αφέντες “μας δικαίωσαν” και μια “ κυβέρνηση που εφεξής θα είναι κυβέρνηση δικαιοσύνης”.
<P>
Αυτό ήταν ό,τι καλύτερο συνέβη στην Αϊτή, η οποία σήμερα έχει βουλιάξει στη φτώχεια και στην τρομοκρατία. Έχει γίνει σημείο αναφοράς για τη βία και τον τρόμο που ασκεί το ίδιο το κράτος, με τους Tonton Macoutes και την επί σειρά ετών εξουσία του Papa Doc. Με τον Αριστίντ υπήρξε μια ελπίδα, την οποία έσβησε ένα στρατιωτικό πραξικόπημα. Η ελπίδα επανήλθε, αλλά στη συνέχεια η χώρα βάδιζε σταθερά προς την οικονομική παρακμή, την κατάχρηση των ανθρωπίνων δικαιωμάτων, τις δολοφονικές πολιτοφυλακές και τις αμφίβολες εκλογικές πρακτικές.
<P>
Τώρα, η κατάσταση έχει γίνει και πάλι εκρηκτική. Πτώματα κείτονται στους δρόμους –θύματα από όλες τις πλευρές– και παιδιά, που μόλις συνελήφθησαν να κλέβουν, ικετεύουν για να γλιτώσουν τον θάνατο. Τα παιδιά κινδυνεύουν από πείνα και ασθένειες. Τα εργοστάσια και οι αποθήκες είναι εγκαταλελειμμένα και μαζί με αυτά χάθηκαν και οι δουλειές. Ένοπλοι ληστές, έμποροι ναρκωτικών και αρχηγοί ομάδων που σκορπούν το θάνατο εκμεταλλεύονται την απουσία ηγεσίας. Ο κόσμος άκουσε πολύ αργά τις αυξανόμενες ανησυχίες της Κοινότητας των Χωρών της περιοχής της Καραϊβικής (CARICOM), όπως εύγλωττα εκφράστηκαν από τον Louis Straker, αναπληρωτή πρωθυπουργό του Σαν Βίνσεντ και των Γρεναδίνων, στη Συνέλευση Ίσης Εκπροσώπησης ΑΚΕ-ΕΕ που συνήλθε στην Αντις Αμπέμπα πριν από μερικές εβδομάδες. Τότε, ήταν ήδη πολύ αργά να φέρουμε κοντά την κυβέρνηση και την αντιπολίτευση – όχι ότι η αντιπολίτευση ήταν ιδιαίτερα πρόθυμη, όταν ήλθε η ώρα, να εκπληρώσει τις δεσμεύσεις της όσον αφορά τη συνεργασία.
<P>
Τι μπορεί να γίνει; Η Γαλλία έχει αποστείλει στρατεύματα για να συνδράμουν τα στρατεύματα των ΗΠΑ. Υποτίθεται ότι θα ενημερώνουν τους εταίρους τους στην ΕΕ, θα τους συμβουλεύονται και θα τους καλούν όπως και όταν απαιτείται. Θα πρέπει εμείς οι υπόλοιποι να σταυρώσουμε τα χέρια μας και να τους αφήσουμε να αντιμετωπίσουν μόνοι την κατάσταση; Ακολουθούμε τις αποφάσεις των Ηνωμένων Εθνών; Θα προετοιμάσουμε και θα θέσουμε σε ετοιμότητα την ανθρωπιστική και στη συνέχεια την αναπτυξιακή μας βοήθεια; Θα συνεισφέρουμε στο κόστος της επίτευξης ειρήνης; Θα ανταποκριθούμε στις εκκλήσεις των Ηνωμένων Εθνών να ανοίξουμε δρόμους για τη μεταφορά τροφίμων και βοήθειας στο Βορρά; Θα βοηθήσουμε την τοπική αστυνομία να συλλάβει πάλι τους 3 500 φυλακισμένους που δραπέτευσαν από 20 φυλακές, δυσκολεύοντας την προσαγωγή ενώπιον της δικαιοσύνης όσων διέπραξαν εγκλήματα κατά τη διάρκεια της στρατιωτικής διακυβέρνησης; Πρέπει να τα κάνουμε όλα αυτά. Πρέπει να απελευθερώσουμε τα δεσμευμένα κεφάλαια του ΕΤΑ. Πρέπει, αμέσως μόλις η πολυεθνική μεταβατική δύναμη αποκαταστήσει την τάξη, να στηρίξουμε τις πρωτοβουλίες της Κοινότητας των Χωρών της περιοχής της Καραϊβικής (CARICOM) για να δημιουργηθεί μια δύναμη σταθεροποίησης. Πρέπει να στηρίξουμε τον πρωθυπουργό, Gérard Latortue, που διορίστηκε από την Επιτροπή των Σοφών, και τον Πρόεδρο της μεταβατικής κυβέρνησης, Alexandre. Στη συνέχεια, πρέπει να βοηθήσουμε, ώστε να προσαχθούν οι ένοχοι στη δικαιοσύνη, να αποκατασταθεί η αλήθεια και να συσταθεί επιτροπή συμφιλίωσης.
<SPEAKER ID="157" LANGUAGE="NL" NAME="Belder (EDD )." AFFILIATION="">
<SPEAKER ID="158" LANGUAGE="FR" NAME="Berthu (NI )." AFFILIATION="">
<P>
    Κύριε Πρόεδρε, πραγματικά εξεπλάγην κατά την ανάγνωση του σχεδίου ψηφίσματος του Σώματος σχετικά με την κατάσταση στην Αϊτή. Περίμενα να δοθούν συγχαρητήρια στη Γαλλία και στις Ηνωμένες Πολιτείες –κυρίως όμως στη Γαλλία, χώρα ευρωπαϊκή– που έθεσαν τέλος σε μια εξέγερση που έτεινε ξεκάθαρα να καταλήξει σε έναν εξαιρετικά σοβαρό εμφύλιο πόλεμο. Ωστόσο, δεν είδα αυτά τα συγχαρητήρια στο σχέδιο ψηφίσματος, τη στιγμή μάλιστα που η Ευρωπαϊκή Ένωση, εδώ και εβδομάδες, βεβαίωνε ότι ανησυχούσε σοβαρά για τις εκρήξεις βίας στην Αϊτή και ζητούσε από όλους ανεξαιρέτως τους πολιτικούς παράγοντες –επικαλούμαι την ανακοίνωση της Προεδρίας, της 18ης Φεβρουαρίου– να απόσχουν από κάθε μορφή βίαιης συμπεριφοράς. Αυτές οι φιλικές εκκλήσεις δεν είχαν κανένα αποτέλεσμα, ενώ η Γαλλία και οι Ηνωμένες Πολιτείες πέτυχαν τουλάχιστον κάτι.
<P>
Βλέπω, επίσης, στην παράγραφο 11, ότι το Ευρωπαϊκό Κοινοβούλιο ζητεί η προσωρινή πολυεθνική δύναμη, που έλαβε εντολή από το Συμβούλιο Ασφαλείας των Ηνωμένων Εθνών να αποτελείται, όχι από γάλλους, αμερικανούς και καναδούς στρατιωτικούς, αλλά από κυανόκρανους του ΟΗΕ, σαν να μην ανησυχούσε το Ευρωπαϊκό Κοινοβούλιο για τίποτε άλλο παρά μόνο τον αποκλεισμό από αυτήν τη δύναμη των χωρών που έχουν παρουσία στην περιοχή, επειδή είναι οι άμεσα ενδιαφερόμενες.
<P>
Τελειώνοντας, κύριε Πρόεδρε, θα ήθελα να εκφράσω την απογοήτευσή μου που το σχέδιο ψηφίσματος δεν αναγνωρίζει ότι η Γαλλία ενήργησε εν ονόματι του δικαίου και του γενικού συμφέροντος, ότι παρείχε βοήθεια σε έναν λαό που διέτρεχε κίνδυνο –προκειμένου να αποφευχθούν τα χειρότερα– ότι υπερασπίζεται την κυριαρχία του λαού της Αϊτής και ότι δεσμεύεται για την προάσπιση της νομιμότητας στη διαδικασία πολιτικής αποκατάστασης. Η τελευταία, το υπογραμμίζω, βρίσκεται σε σωστό δρόμο, καθώς το Συμβούλιο των επτά σοφών, που είναι αντιπροσωπευτικό της πολυμορφίας της αϊτινής κοινωνίας, όρισε μόλις πρωθυπουργό τον κ. Latortue, με την έγκριση του προσωρινού Προέδρου, κ. Alexandre, πράγμα που, παρεμπιπτόντως, καθιστά την αιτιολογική σκέψη ΙΑ του σχεδίου ψηφίσματος ελαφρώς παρωχημένη. Πρέπει να χαιρετίσουμε αυτήν την πρόσφατη απόφαση, που καταγράφεται σε ένα πλαίσιο συμφιλίωσης και ανοίγει τον δρόμο για τον σχηματισμό μιας μεταβατικής κυβέρνησης εθνικής ενότητας, που θα επιφορτιστεί με την προετοιμασία των επόμενων εκλογών. 
<SPEAKER ID="159" LANGUAGE="ES" NAME="Solbes Mira," AFFILIATION="Επιτροπή">
<P>
Θα ήθελα μόνο να αναφέρω δύο συμπληρωματικά στοιχεία. Καταρχάς, το Συμβούλιο, στην δήλωσή του της 1ης Μαρτίου, επεσήμανε σαφώς την υποστήριξή του για τη δημιουργία μιας προσωρινής πολυεθνικής δύναμης που θα πρέπει να αναπτυχθεί στην Αϊτή, υποστηρίζοντας έτσι το Συμβούλιο των Ηνωμένων Εθνών.
<P>
Δεύτερον, όσον αφορά την πιθανότητα χρησιμοποίησης κεφαλαίων από το όγδοο ΕΤΑ, η Ένωση θεωρεί ότι η ομαλοποίηση των σχέσεων εξαρτάται από την εκπλήρωση των απαραίτητων προϋποθέσεων και μέτρων που θεσπίζονται στα ψηφίσματα του Οργανισμού Αμερικανικών Κρατών, και αυτή είναι η κατεύθυνση στην οποία συνεχίζουμε να εργαζόμαστε. Στο μεταξύ, σε συνεργασία με την Κοινότητα των Χωρών της περιοχής της Καραϊβικής (CARICOM), είμαστε διατεθειμένοι όχι μόνο να συνεισφέρουμε τα προβλεπόμενα κεφάλαια ανθρωπιστικής βοήθειας, αλλά και οποιοδήποτε επιπρόσθετο ποσό κριθεί αναγκαίο. 
<SPEAKER ID="160" LANGUAGE="" NAME="Πρόεδρος. –" AFFILIATION="">
<P>
   Ευχαριστώ πολύ, κύριε Solbes Mira, κυρίως για τη συντομία σας.
<P>
Για να ολοκληρώσουμε αυτήν τη συζήτηση, έλαβα έξι προτάσεις ψηφίσματος, σύμφωνα με το άρθρο 37, παράγραφος 2, του Κανονισμού.(1)
<SPEAKER ID="161" LANGUAGE="" NAME="" AFFILIATION="βλ."/>
<SPEAKER ID="162" LANGUAGE="" NAME="Πρόεδρος. –" AFFILIATION="">
<SPEAKER ID="163" LANGUAGE="ES" NAME="Solbes Mira," AFFILIATION="Επιτροπή">
<P>
Το ζήτημα τέθηκε από την Επιτροπή στην συνεδρίαση της Επιτροπής Οικοτόπων στις 20 Νοεμβρίου 2002 και οι άκρως περίπλοκες πληροφορίες που ελήφθησαν στη συνέχεια από τα κράτη μέλη και τις περιφερειακές θαλάσσιες περιβαλλοντικές οργανώσεις σχετικά με αυτό το θέμα πρέπει να εξεταστούν από κοινού με επιπρόσθετες επιστημονικές μελέτες.
<P>
Στις 25 Σεπτεμβρίου 2003, η Επιτροπή ζήτησε από ένα ειδικευμένο και ανεξάρτητο επιστημονικό όργανο –το Διεθνές Συμβούλιο για την Εξερεύνηση των Θαλασσών, στη Δανία– να υποβάλει έκθεση και επιστημονική αξιολόγηση όλων των σχετικών πληροφοριών για τις επιπτώσεις των σόναρ σε κητοειδή και ψάρια, να καταδείξει τα κενά στις μέχρι τούδε γνώσεις μας και να διατυπώσει συστάσεις όσον αφορά την μελλοντική έρευνα.
<SPEAKER ID="164" LANGUAGE="FI" NAME="Korhola (PPE-DE )." AFFILIATION="">
<P>
    Κύριε Πρόεδρε, θα ήθελα να εκφράσω την ικανοποίησή μου για το γεγονός ότι η συζήτηση που αφορά το σύστημα ραντάρ για τα ενεργά σόναρ χαμηλής συχνότητας (LFAS) συνεχίζεται στο Ευρωπαϊκό Κοινοβούλιο, έστω και με αργούς ρυθμούς. Τον Ιανουάριο του προηγουμένου έτους, μετά από δική μου προφορική ερώτηση προς την Επιτροπή, εξετάσαμε τις επιπτώσεις του συστήματος ραντάρ LFAS στο περιβάλλον. Επίτροπε Solbes Mira, υποσχεθήκατε τότε ότι η Επιτροπή θα απέστελλε υπόμνημα επί του θέματος σε όλα τα κράτη μέλη. Σας ευχαριστώ που επιβεβαιώσατε τις πιθανές αρνητικές επιδράσεις των ραντάρ, τα οποία παραβιάζουν την οδηγία Οικότοποι σχετικά με την προστασία της φύσης. Η Επιτροπή δήλωσε ότι πρέπει να δρομολογηθούν δράσεις, προκειμένου να αποσαφηνιστούν οι επιδράσεις των σόναρ χαμηλής συχνότητας. Είναι θετικό ότι το θέμα προχωρεί.
<P>
Τον προηγούμενο Οκτώβριο βρεθήκαμε με την αντιπροσωπεία του Κοινοβουλίου στην έδρα του ΝΑΤΟ στις Βρυξέλλες, με σκοπό να υποβάλουμε σχετική αναφορά, την οποία είχαν προσυπογράψει περισσότερα από 85 000 άτομα και περισσότερες από 68 περιβαλλοντικές οργανώσεις. Η πρωτοβουλία επί του θέματος οδήγησε στη συλλογή περαιτέρω επιστημονικών τεκμηρίων. Προσφάτως, η επιθεώρηση Nature δημοσίευσε σχετικό άρθρο, όπου αναφερόταν μεταξύ άλλων το περιστατικό του μαζικού θανάτου δεκατεσσάρων φαλαινών οι οποίες ξεβράστηκαν στις ακτές των Καναρίων νήσων, τον Σεπτέμβριο, πριν από ένα έτος. Παράλληλα, την εποχή εκείνη στην περιοχή διεξάγονταν ναυτικές πολεμικές ασκήσεις, και τέσσερις ώρες μετά την έναρξη των ασκήσεων οι φάλαινες άρχισαν να κατευθύνονται προς την ακτή. Στην εξέταση που τους διενεργήθηκε παρατηρήθηκαν σοβαρά αιματώματα, βλάβες στο ήπαρ και στα ζωτικά όργανα, καθώς και ενδείξεις της νόσου των δυτών – όπως είναι γνωστή.
<P>
Συνεπώς, κύριε Πρόεδρε, καλώ εκ νέου τα κράτη μέλη του ΝΑΤΟ να περιορίσουν τη χρήση των ραντάρ, έως ότου αποκαλυφθούν πλήρως οι περιβαλλοντικές τους επιδράσεις και η σχέση τους με τον πρόσφατο θάνατο των φαλαινών. Τα σόναρ χαμηλής συχνότητας, τα οποία έχουν αναπτυχθεί από τις ΗΠΑ και τις χώρες του ΝΑΤΟ ενδέχεται να αποπροσανατολίζουν τις φάλαινες προς τις ακτές και να προκαλούν βλάβες στα ζωτικά τους όργανα, ικανές να προκαλέσουν τον θάνατό τους. Ο ήχος του ραντάρ έχει υψηλά ντεσιμπέλ και χαμηλή συχνότητα και μπορεί να διανύσει χιλιάδες χιλιόμετρα μέσα στη θάλασσα. Οι ΗΠΑ ανέπτυξαν το σύστημα LFAS ήδη από τη δεκαετία του 1980, με στόχο την παρακολούθηση των υποβρυχίων νέας τεχνολογίας τα οποία ήταν δύσκολο να εντοπιστούν με τα προηγούμενα παθητικά ραντάρ. Η παρακολούθηση ενός πλοίου συνιστά θεμιτό στόχο, όμως οι παρενέργειες του συστήματος LFAS μοιάζουν αδικαιολόγητες. Συνεπώς, θα πρέπει να αναπτύξουμε εναλλακτικές τεχνολογίες.
<P>
Οι θάνατοι των φαλαινών συνέβησαν στις περιοχές όπου οι ΗΠΑ πραγματοποίησαν τις δοκιμές του συστήματος. Τον Μάρτιο του 2000 στις Μπαχάμες, δεκαεπτά φάλαινες παρασύρθηκαν στην ακτή και οκτώ από αυτές πέθαναν κατά την περίοδο που διεξάγονταν δοκιμές στο σύστημα ραντάρ του στόλου. Από τη νεκροψία που πραγματοποιήθηκε στις φάλαινες διαπιστώθηκαν αιματώματα στον εγκέφαλο και στο εσωτερικό ους, τα οποία προκλήθηκαν από εξαιρετικά έντονο ήχο. Ο στόλος των ΗΠΑ επιβεβαίωσε στις εκθέσεις του σχετικά με το συμβάν στις Μπαχάμες ότι για τον θάνατο των φαλαινών ευθυνόταν κατά πάσα πιθανότητα το σύστημα ραντάρ. Ο δυνατός ήχος οδήγησε τις φάλαινες στην ακτή, όπου πέθαναν από θερμοπληξία και τελικά από εσωτερικά αιματώματα. 
<SPEAKER ID="165" LANGUAGE="ES" NAME="Medina Ortega (PSE )." AFFILIATION="">
<P>
    Κύριε Πρόεδρε, το θέμα που εξετάζουμε απασχολεί το Ευρωπαϊκό Κοινοβούλιο για χρόνια, εάν και με χαμηλή ένταση. Δηλαδή, υπάρχει ένα ψήφισμα του Ευρωπαϊκού Κοινοβουλίου από το 1999 σχετικά με τις επιπτώσεις της στρατιωτικής τεχνολογίας στο περιβάλλον και, σε σχέση με αυτό το συγκεκριμένο θέμα, υπάρχουν δύο γραπτές ερωτήσεις προς την Επιτροπή, η πρώτη υποβλήθηκε από τον κ. Sturdy και απαντήθηκε από τον κ. Busquin, που επεσήμανε ότι καμία ενίσχυση δεν είχε ζητηθεί για την έρευνα αυτού του θέματος, και η δεύτερη, μεταγενέστερα, από την κ. Caroline Lucas, η οποία απαντήθηκε από την Επίτροπο Wallström, σχετικά με τις επιπτώσεις των σόναρ χαμηλής συχνότητας.
<P>
Η Επίτροπος Wallström συμφώνησε –ή τουλάχιστον ο κ. Solbes συμφωνεί τώρα με αυτό που μας είπε εκείνη τότε– ότι αυτό το θέμα εμπίπτει το πεδίο της οδηγίας Οικότοποι. Δηλαδή η Κοινότητα έχει κάποια αρμοδιότητα σε αυτό το θέμα, μολονότι είναι στρατιωτικής φύσεως.
<P>
Όπως επεσήμανε η προηγούμενη ομιλήτρια, η κ. Korhola, οι στρατιωτικές επιχειρήσεις του NATO εκτελέστηκαν το 2002 με τη συμμετοχή πλοίων της Ευρωπαϊκής Ένωσης στα ύδατα του Φουερτεβεντούρα και του Λανζαρότε και σαν αποτέλεσμα 14 φάλαινες ξεβράστηκαν στις ακτές.
<P>
Διενεργήθηκαν μελέτες από δύο καθηγητές, η μία στο Πανεπιστήμιο του Λονδίνου, από τον κ. Paul Jepson, και η άλλη από τον κ. Fernández από το Πανεπιστήμιο της Λας Πάλμας, που εκδόθηκαν στο περιοδικό “Nature” τον Νοέμβριο 2003 και οι οποίες επισημαίνουν τις επιπτώσεις των σόναρ στις φάλαινες· προφανώς τις αποπροσανατολίζουν, γεγονός που τις κάνει να βγαίνουν ξαφνικά στην επιφάνεια. Έτσι προκαλείται το φαινόμενο της αποσυμπίεσης, συγκεντρώνεται άζωτο στο αίμα των φαλαινών και αυτό προκαλεί το κλασικό φαινόμενο της νόσου των δυτών. Με άλλα λόγια, από επιστημονική άποψη η σύνδεση έχει αποδειχτεί.
<P>
Μιλάμε για ένα είδος μικρών φαλαινών, παρόμοιων με τα δελφίνια, των ζιφίων, οι οποίες βρίσκονται σε πολύ απελπιστική κατάσταση και το ερώτημα που θέτουμε αυτήν τη στιγμή είναι για ποιο σκοπό χρησιμεύει αυτή η στρατιωτική τεχνολογία; Επειδή ο λόγος που οι Ηνωμένες Πολιτείες αναπτύσσουν αυτά τα νέα σόναρ χαμηλής συχνότητας είναι να εντοπίζουν αθόρυβα υποβρύχια, που μόνο εκείνες κατασκευάζουν. Με άλλα λόγια, εάν καμία άλλη χώρα στον κόσμο αυτήν τη στιγμή δεν έχει την τεχνολογία να κατασκευάσει αυτά τα αθόρυβα υποβρύχια, ποιος ο λόγος να αναπτύσσουν αυτήν την τεχνολογία τα πλοία μας, που ανήκουν στο NATO και συνδέονται με το Ναυτικό των Ηνωμένων Πολιτειών;
<P>
Η βλάβη που προκαλείται σε αυτά τα είδη είναι άμεση . Πιστεύω ότι ο Επίτροπος απάντησε σωστά, αλλά, ενόψει των επιστημονικών μελετών που έχουμε ήδη και την ύπαρξη εκείνου του ψηφίσματος του Ευρωπαϊκού Κοινοβουλίου του 1999 –το οποίο ο Επίτροπος γνωρίζει εφόσον “γνωρίζει πολύ καλά τα ύδατα” για τα οποία μιλώ – πιστεύω ότι έχει έρθει ο καιρός να εξετάσει η Επιτροπή το ενδεχόμενο να αναλάβει πρωτοβουλίες οι οποίες, στο πλαίσιο της διατήρησης των αρμοδιοτήτων της Επιτροπής, θα επιτρέψουν στα θεσμικά όργανα της Κοινότητας να αντιμετωπίσουν αυτό το θέμα.
<P>
Επομένως ελπίζω ότι αυτή η πρώτη δήλωση της Επιτροπής θα σηματοδοτήσει την αρχή μιας νέας κοινοτικής πολιτικής και ότι, τουλάχιστον κατά τη διάρκεια της επόμενης κοινοβουλευτικής περιόδου, το Κοινοβούλιο θα λάβει ορισμένες ενδείξεις από την Επιτροπή για το πού κατευθυνόμαστε. Βάσει της μελέτης στο περιοδικό “Nature” των καθηγητών Jepson και Fernández, έχω την εντύπωση ότι, από επιστημονική άποψη, οι επιπτώσεις αυτών των σόναρ χαμηλής συχνότητας για την επιβίωση των κητοειδών είναι σαφείς.
<SPEAKER ID="166" LANGUAGE="FR" NAME="Duthu (Verts/ALE )." AFFILIATION="">
<P>
Καταρχάς, όπως υπενθύμισαν οι δύο προηγούμενοι συνάδελφοι, αυτό το ζήτημα συζητήθηκε επανειλημμένα στο Σώμα, και ήδη μας έχει ειπωθεί, ιδίως από τον Επίτροπο Solbes Mira, ότι χρειαζόμασταν περισσότερες πληροφορίες. Σήμερα μαθαίνουμε ότι έχει ανατεθεί μια μελέτη σε έναν οργανισμό της Δανίας, αλλά μπορεί να φανεί παράδοξο το γεγονός ότι περιμένουμε εδώ και καιρό συμπληρωματικές πληροφορίες.
<SPEAKER ID="167" LANGUAGE="ES" NAME="Solbes Mira," AFFILIATION="Επιτροπή">
<P>
    Κύριε Πρόεδρε, η Επιτροπή είναι ευαισθητοποιημένη σε αυτό το πρόβλημα. Γνωρίζουμε ότι οι επιστημονικές αποδείξεις των προβλημάτων που προκαλούνται από αυτό το είδος σόναρ αυξάνονται. Ωστόσο, πιστεύουμε ότι είναι σημαντικό να διενεργήσουμε μια πιο εξαντλητική ανάλυση των σημερινών επιστημονικών δεδομένων, η οποία αναμφίβολα θα ενσωματώνει την πρόοδο που έχει ήδη γίνει –όπως αυτή που ανέφερε ο κ. Medina Ortega σε σχέση με το άρθρο των καθηγητών Jepson και Fernández.
<P>
Κατά τη λήψη αποφάσεων, η Επιτροπή αναμφίβολα θα πρέπει να λάβει υπόψη τις πτυχές στο πλαίσιο των αρμοδιοτήτων της, την εθνική αρμοδιότητα σε σχέση με οδηγίες περί οικοτόπων και το περιθώριο ελιγμών των κρατών μελών στην εφαρμογή της αρχής της πρόληψης και, αναμφισβήτητα, τις συγκεκριμένες επιφυλάξεις σε στρατιωτικά θέματα, που δεν πρέπει να μας εμποδίσουν να επιμείνουμε ότι το NATO και οι στρατιωτικές αρχές πρέπει να εφιστούν τη δέουσα προσοχή σε αυτά τα προβλήματα, ιδιαίτερα σε σχέση με εκείνες τις περιπτώσεις που δεν δημιουργούν συγκεκριμένα προβλήματα βραχυπρόθεσμα. 
<SPEAKER ID="168" LANGUAGE="" NAME="" AFFILIATION="">
<SPEAKER ID="169" LANGUAGE="" NAME="Πρόεδρος. –" AFFILIATION="">
<P>
– κ. Isler Béguin και κ. Schroedter, εξ ονόματος Ομάδας των Πρασίνων/ Ευρωπαϊκή Ελεύθερη Συμμαχία, σχετικά με την Ουκρανία (B5-0129/2004)·
<P>
– κ. Belder, εξ ονόματος της Ομάδας για την Ευρώπη της Δημοκρατίας και της Διαφοράς, σχετικά με την Ουκρανία (B5-0132/2004)
<P>
– κ. van den Bos, εξ ονόματος της Ομάδας του Ευρωπαϊκού Κόμματος των Φιλελευθέρων Δημοκρατών και Μεταρρυθμιστών, σχετικά με την Ουκρανία (B5-0135/2004)·
<P>
– κ. Caullery, εξ ονόματος της Ομάδας Ένωση για την Ευρώπη των Εθνών, σχετικά με την Ουκρανία (B5-0137/2004)·
<P>
– κ. Wiersma και κ. van den Berg, εξ ονόματος της Ομάδας του Κόμματος των Ευρωπαίων Σοσιαλιστών, σχετικά με την Ουκρανία (B5-0139/2004)·
<P>
– κ. Posselt, κ. Stauner και κ. Tannock, εξ ονόματος της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, σχετικά με την Ουκρανία (B5-0141/2004)·
<P>
– κ. Vinci, εξ ονόματος της Συνομοσπονδιακής Ομάδας της Ευρωπαϊκής Ενωτικής Αριστεράς – Αριστερά των Πρασίνων των Βορείων Χωρών, σχετικά με την Ουκρανία (B5-0143/2004). 
<SPEAKER ID="170" LANGUAGE="EN" NAME="Tannock (PPE-DE )." AFFILIATION="">
<P>
    Κύριε Πρόεδρε, σε μια πραγματική δημοκρατία ο αγώνας για την πολιτική εξουσία και τις ιδέες είναι υγιής και προσφέρει στους ανθρώπους τη δική τους επιλογή για κυβέρνηση και πολιτικούς ηγέτες. Ωστόσο, τα αποτελέσματα μιας εκλογικής διαδικασίας δεν μπορούν ποτέ να είναι σίγουρα πριν τη ψηφοφορία, αποτρέποντας τους ανθρώπους από το να απορρίψουν ένα μη δημοφιλές καθεστώς. Το όψιμο ενδιαφέρον του Προέδρου Kuchma, λίγο πριν τη λήξη της θητείας του, να μετατρέψει το σύστημα της Ουκρανίας από εκτελεστικό προεδρικό σε κοινοβουλευτική πλειοψηφία, με τον διορισμό ενός εκτελεστικού πρωθυπουργού, εγείρει υποψίες ότι πρόκειται για έναν πολιτικό ελιγμό που σκοπό έχει να διαιωνίσει τη θέση του στην εξουσία, ενώ υστερεί σημαντικά στις δημοσκοπήσεις έναντι του προέδρου της αντιπολίτευσης, κ. Ushanka.
<P>
Η πρώτη ψηφοφορία για τη συνταγματική τροποποίηση προς αυτήν την κατεύθυνση στις 24 Δεκεμβρίου αποδοκιμάστηκε έντονα από την Κοινοβουλευτική Συνέλευση του Συμβουλίου της Ευρώπης επειδή διεξήχθη με ανάταση της χειρός. Ορισμένοι βουλευτές φωτογραφήθηκαν μάλιστα και με τα δύο χέρια υψωμένα, κάτι το οποίο παραβιάζει σαφώς τους κανονισμούς του Κοινοβουλίου της Ουκρανίας και αποτελεί παραβίαση του άρθρου 3 του Καταστατικού του Συμβουλίου της Ευρώπης, το οποίο δεσμεύει την Ουκρανία και η παραβίαση του οποίου θα μπορούσε να θέσει σε κίνδυνο την υποψηφιότητα της Ουκρανίας.
<P>
Η Κοινοβουλευτική Συνέλευση του Συμβουλίου της Ευρώπης άσκησε επίσης κριτική στη συμπεριφορά της αντιπολίτευσης, η οποία διαμαρτυρήθηκε εμποδίζοντας όλες τις εργασίες του Κοινοβουλίου. Στις 3 Φεβρουαρίου και κάτω από καθεστώς διεθνών πιέσεων, το συνταγματικό νομοσχέδιο τροποποιήθηκε –το οποίο πρέπει να χαιρετίσουμε ως βελτίωση– με στόχο να διατηρήσει στην εξουσία έναν άμεσα εκλεγμένο Πρόεδρο –παρόλο που οι αρμοδιότητές του αποδυναμώνονται– και να καθιερώσει την ισοβιότητα των δικαστών, ώστε να κερδίσει την υποστήριξη του σοσιαλιστικού κόμματος του κ. Maroz, το οποίο έχει επίσης δηλώσει ότι θα υποστηρίξει μόνο την τελική ανάγνωση του νομοσχεδίου, εάν πραγματοποιηθούν ουσιαστικές μεταρρυθμίσεις προς τον εκδημοκρατισμό του κοινοβουλίου μέσω ενός αναλογικού συστήματος αντιπροσώπευσης. Για άλλη μια φορά, η κυβέρνηση επικαλέστηκε αμφιλεγόμενες επίσημες κοινοβουλευτικές διαδικασίες για να επισπεύσει την ψηφοφορία και να παρακάμψει έναν εθνικό ή κοινοβουλευτικό διάλογο.
<P>
Όπως και οι υπόλοιποι βουλευτές του Κοινοβουλίου, ανησυχώ για τα μέτρα που μπορεί να καταπνίξουν τον ανοιχτό και ελεύθερο διάλογο στην Ουκρανία. Βεβαίως, η πίεση από τα αντιπολιτευτικά μέσα ενημέρωσης είναι συχνή. Η υπόθεση που παρατίθεται στο ψήφισμα σχετικά με την εφημερίδα Silski Vistiείναι κακή επιλογή, κατά την άποψή μου, καθώς η εφημερίδα μηνύθηκε ορθώς και δικαίως για τη δημοσίευση τριών εξαιρετικά αντισημιτικών άρθρων. Η κυβέρνηση ισχυρίζεται επίσης ότι η διακοπή των μεταδόσεων του Radio Liberty οφείλεται εξ ολοκλήρου σε εμπορικούς λόγους και όχι σε πολιτικές πιέσεις προς την αντιπολίτευση.
<P>
Σε υπεράσπιση του κ. Kuchma, οι κατηγορίες των ΗΠΑ για παραβίαση των κυρώσεων των Ηνωμένων Εθνών πέρυσι με την εξαγωγή του συστήματος ραντάρ Kolchuha στο Ιράκ δεν έχουν ακόμη αποδειχθεί, καθώς κανένα τέτοιο σύστημα ραντάρ δεν βρέθηκε ποτέ στις έρευνες για όπλα μαζικής καταστροφής στο Ιράκ.
<SPEAKER ID="171" LANGUAGE="FR" NAME="Isler Béguin (Verts/ALE )." AFFILIATION="">
<P>
Βεβαίως, αυτό το κοινωνικό, πολιτικό και οικονομικό ρήγμα ανάμεσα στους δύο πόλους της ίδιας και αυτής Ευρώπης απαιτεί από την Ευρωπαϊκή Ένωση, στο πλαίσιο της διεύρυνσής της, μια γενική κινητοποίηση όσον αφορά τα μέτρα, τα μέσα και τις πρωτοβουλίες της, καθώς και την κοινή συνδρομή που θα βασίζεται στην αλληλεγγύη. Αυτή όμως η αποσύνδεση της διευρυμένης Ευρώπης από τους ανατολικούς γείτονές της θέτει επίσης και κυρίως το ζήτημα των ιστορικών δεσμών της Ευρωπαϊκής μας Ένωσης με τα ανατολικά της ξαδέλφια, σε σχέση με τα οποία η κοινοτική προσοχή περιορίζεται υπερβολικά στην αύξηση της ασφάλειας των συνόρων της και στο πυρηνικό της οπλοστάσιο. Αντί να ζητούμε σήμερα εντατικοποίηση των προγραμμάτων Tacis στην Ουκρανία, ώστε να αποκαταστήσουμε φθηνά ένα είδος σταθερότητας σε αυτήν τη γείτονα χώρα, γιατί δεν παρείχαμε με πιο ευρύ τρόπο την αλληλεγγύη μας, τα προγράμματά μας και τους προϋπολογισμούς ήδη από το 1991; Ωστόσο, η Ουκρανία συμμετέχει πλήρως στην ευρωπαϊκή ταυτότητα και η κυβέρνησή της παραμένει σταθερή στη διεκδίκησή της να καταλάβει τη θέση που της αναλογεί, παρά τη διστακτικότητα της Ευρωπαϊκής Ένωσης.
<SPEAKER ID="172" LANGUAGE="EN" NAME="Belder (EDD )." AFFILIATION="">
<P>
   – Κύριε Πρόεδρε, προχθές, περίπου 5 000 έως 7 000 ουκρανοί πολίτες διαδήλωσαν στο Κίεβο, την πρωτεύουσα της χώρας τους, ζητώντας “ελευθερία της λέξης”. Η διαδήλωση αυτή ήρθε ως απάντηση στην ολοένα και πιο καταπιεστική πολιτική του καθεστώτος του Προέδρου Kuchma απέναντι στα μέσα μαζικής ενημέρωσης. Το προηγούμενο Σάββατο, η εφημερίδα Neue Zürcher Zeitung δικαιολογημένα έγραψε στο πρωτοσέλιδό της ότι τα μέσα μαζικής ενημέρωσης της αντιπολίτευσης στην Ουκρανία θα πρέπει να ανησυχούν για το εάν θα συνεχίσουν να υπάρχουν. Η κατάσταση αυτό δείχνει. Πριν από μια εβδομάδα ακριβώς, ο Nikola Tomenko, Πρόεδρος της κοινοβουλευτικής επιτροπής της Ουκρανίας για την ελευθερία των μέσων μαζικής ενημέρωσης –σημειώστε το όνομά της!– έκανε μια συγκλονιστική καταγγελία στο κοινοβούλιο, την Verkhovna Rada· φέτος, πρόκειται να διεξαχθούν προεδρικές εκλογές και ο Πρόεδρος Kuchma προσπαθεί να χρησιμοποιήσει όλα τα μέσα, προκειμένου να καταπνίξει τις αντικαθεστωτικές απόψεις. Εν προκειμένω, επικρατεί επί του παρόντος μεγάλη διαφωνία γύρω από το θάνατο του Yuri Chechyk, του διευθυντή του ιδιωτικού ραδιοφωνικού σταθμού, την περασμένη Τετάρτη. Ο Chechyk έχασε τη ζωή του σε τροχαίο ατύχημα, ενώ μετέβαινε από το σπίτι του, στην Poltava, προς το Κίεβο για μια συνάντηση με το Radio Svoboda, το ουκρανικό παράρτημα του Radio Liberty. Αυτό το γεγονός και μόνο, δημιούργησε υποψίες για τον απρόσμενο θάνατο του Chechyk. Λίγες μόνο ώρες μετά το θάνατό του, οι υπηρεσίες ασφαλείας της Ουκρανίας έκαναν έφοδο στον σταθμό του Κιέβου, Radio Continent, και κατάσχεσαν όλο τον εξοπλισμό του. Ο σταθμός αυτός προφανώς προκάλεσε τη δυσαρέσκεια των κρατούντων της Ουκρανίας μεταδίδοντας προγράμματα του Radio Liberty. Ο διευθυντής του Radio Continent εγκατέλειψε, εν τω μεταξύ, τη χώρα εσπευσμένα, δηλώνοντας ο ίδιος ότι το έκανε από φόβο για τη ζωή του. Το Radio Continent απασχολούσε και τον δημοσιογράφο Georgi Gongadze, ο οποίος εξαφανίστηκε το 2000 και βρέθηκε αργότερα αποκεφαλισμένος. Η εκστρατεία που προφανώς διεξάγει ο Πρόεδρος Kuchma και οι συνεργάτες του, σήμερα, κατά των ανεξάρτητων μέσων μαζικής ενημέρωσης, αντικρούει τον επίσημο ισχυρισμό του Κιέβου ότι προάγει τη δημοκρατία στην Ουκρανία και επιθυμεί να έρθει πιο κοντά στην Ευρώπη.
<P>
Στην αρχή αυτής της εβδομάδας, η πρώην Υπουργός Εξωτερικών των ΗΠΑ, Madeleine Albright, σε άρθρο της στους New York Times, κάλεσε και τις δύο πλευρές του Ατλαντικού να αναλάβουν δράση για να προασπίσουν την πολιτική και ατομική ελευθερία στην Ουκρανία. Ελπίζω ότι η Ουάσινγκτον και οι Βρυξέλλες θα συνεργαστούν, όπως το έθεσε η Albright, προκειμένου να υπερασπιστούν και να διευρύνουν τα σύνορα της ελευθερίας.
<SPEAKER ID="173" LANGUAGE="EN" NAME="Ford (PSE )." AFFILIATION="">
<P>
    Kύριε Πρόεδρε, εξ ονόματος της Ομάδας του Κόμματος των Ευρωπαίων Σοσιαλιστών, θα ήθελα να επισημάνω ότι αναγνωρίζουμε τη σημασία της Ουκρανίας ως χώρας με ιστορικούς, πολιτιστικούς και οικονομικούς δεσμούς στην ΕΕ και με μακροχρόνιες βλέψεις ένταξης στην Ευρωπαϊκή Ένωση. Χαιρετίζουμε επίσης την προετοιμασία του σχεδίου δράσης από την Επιτροπή –που αναμένεται να είναι έτοιμο έως την άνοιξη του τρέχοντος έτους– το οποίο θα επιτρέψει στην Ουκρανία να ενοποιηθεί σταδιακά με τις πολιτικές και τα προγράμματα της ΕΕ. 
<SPEAKER ID="174" LANGUAGE="DE" NAME="Posselt (PPE-DE )." AFFILIATION="">
<P>
Η ανάπτυξη της Ουκρανίας θα απαιτήσει κάποιον χρόνο. Το Σώμα έκανε πολλά τα τελευταία χρόνια για να υποστηρίξει την Ουκρανία, και πριν ακόμα από τις μεγάλες αλλαγές που έγιναν στο διάστημα 1989–1991 υπήρξαν παράγοντες στη Δυτική Ευρώπη που συνεργάστηκαν με την χώρα αυτήν. Σας θυμίζω το εξόριστο ουκρανικό πανεπιστήμιο στην εκλογική μου περιφέρεια, το Μόναχο, αλλά και το Radio Liberty που παλιότερα εξέπεμπε από το Μόναχο. Η πόλη αυτή ήταν ίσως ένα είδος ελεύθερης ουκρανικής μητρόπολης. Για τον λόγο αυτόν, ανέκαθεν επιδεικνύαμε μεγάλη συμπάθεια και κατανόηση προς τον λαό της Ουκρανίας και την επιθυμία του να ζήσει τη δική του ζωή.
<P>
Ωστόσο δεν μπορούμε να δείξουμε καμία εκτίμηση σε πολιτικούς που δεν είναι μόνο διεφθαρμένοι, που δεν κωλυσιεργούν μόνο σε σχέση με την πρόοδο της χώρας τους, παρά κάνουν το αντίθετο, δηλαδή προσπαθούν να καταστρέψουν τους ευαίσθητους βλαστούς της δημοκρατίας και του κράτους δικαίου, χρησιμοποιούν ενεργά εγκληματικές μεθόδους για να καταστείλουν την αντιπολίτευση και επιχειρούν να φιμώσουν τα μέσα ενημέρωσης που ασκούν κριτική. Για να αναφέρουμε ένα παράδειγμα, αποτελεί φοβερό σκάνδαλο να παρακολουθείται ένα μέλος του Ευρωπαϊκού Κοινοβουλίου –η κ. Stauner εν προκειμένω, αλλά σίγουρα δεν είναι η μόνη– από αξιωματικό της μυστικής αστυνομίας της Ουκρανίας επειδή έφερε μέλη της ουκρανικής αντιπολίτευσης εδώ στο Σώμα ή επειδή έθιξε κρίσιμα ζητήματα όπως π.χ. την εμπορία ανθρωπίνων οργάνων, την εμπορία παιδιών και πολλά άλλα προβλήματα που, δυστυχώς, αντιμετωπίζουμε όχι μόνο στην Ουκρανία αλλά και με την Ουκρανία.
<SPEAKER ID="175" LANGUAGE="SV" NAME="Sacrédeus (PPE-DE )." AFFILIATION="">
<P>
    Κύριε Πρόεδρε, Επίτροπε Solbes Mira, κυρίες και κύριο, το Πάσχα του 2002, ταξίδεψα στην Ουκρανία ως ένας εκ των παρατηρητών του Ευρωπαϊκού Κοινοβουλίου στις εκλογές. Παρατήρησα με ανησυχία πόσο πολύ φοβισμένοι και αμήχανοι ήταν οι άνθρωποι, και ιδιαίτερα οι νέοι υποψήφιοι για να εκφράσουν ελεύθερα τις πολιτικές απόψεις τους. Στο πλαίσιο του προγράμματος της Επιτροπής για μια ευρύτερη Ευρώπη, εργάστηκα για τη δημιουργία μιας κατάστασης όπου το Ευρωπαϊκό Κοινοβούλιο να μπορεί να εκφραστεί υπέρ μιας ευρωπαϊκής προοπτικής της Ουκρανίας –όπως και έγινε– καθώς και υπέρ της ένταξής της στην ΕΕ, αφ’ ης στιγμής πρόκειται για ευρωπαϊκό έθνος.
<P>
Παράλληλα, θέλω να επιστήσω την προσοχή στο γεγονός ότι η Ουκρανία είναι ένα πολύ παλιό έθνος. Όσον αφορά όμως την κρατική της υπόσταση, η Ουκρανία είναι νέα, καθώς βρισκόταν υπό τον ρωσικό και σοβιετικό έλεγχο. Με αυτά τα δεδομένα, είναι ακόμα πιο λυπηρό που τόσοι πολλοί άνθρωποι των μέσων μαζικής ενημέρωσης και της δημοσιογραφίας έχουν προβλήματα, ότι το Radio Liberty κλείνει, ότι η μεγαλύτερη εφημερίδα της αντιπολίτευσης, η Silsky Visty, βρέθηκε ενώπιον της δικαιοσύνης, ότι ο ιδιωτικός ραδιοφωνικός σταθμός, το Radio Dovira, έχει σιωπήσει και ότι δημοσιογράφοι όχι μόνο δέχονται απειλές αλλά, όπως συνέβη σε μερικές περιπτώσεις, στην πραγματικότητα δολοφονούνται. Οι θάνατοι των δημοσιογράφων Georgi Gongadze και Jurij Tjetjiks δεν έχουν ακόμα διευκρινιστεί στην πραγματικότητα.
<P>
Τον Ιούνιο του 2003, η καναδική Γερουσία ενέκρινε ψήφισμα σχετικά με τη γενοκτονία και τον μαζικό λιμό επί Στάλιν, όπου πέθαναν επτά εκατομμύρια Ουκρανοί. Ας θυμόμαστε αυτά τα γεγονότα. Κάθε χρόνο, η τέταρτη Κυριακή του Νοεμβρίου είναι ημέρα μνήμης αυτής της γενοκτονίας και αυτού του μαζικού λιμού. 
<SPEAKER ID="176" LANGUAGE="FI" NAME="Pohjamo (ELDR )." AFFILIATION="">
<P>
Η ΕΕ θα πρέπει να ενθαρρύνει την Ουκρανία στην προσπάθεια για καλύτερη διακυβέρνηση και δημοκρατία. Μάλιστα, στην προσπάθεια αυτή μπορεί να χρησιμοποιήσει το πρόγραμμα Tacis για τη δημοκρατία, το οποίο θα πρέπει να εφαρμοστεί για την ενίσχυση αφενός της ανεξάρτητης ενημέρωσης της κοινωνίας των πολιτών και αφετέρου για την ενδυνάμωση των δημοκρατικών θεσμών. Το Συμβούλιο και η Επιτροπή οφείλουν να παρακολουθούν εκ του σύνεγγυς την εξέλιξη της κατάστασης στην Ουκρανία και να αναλάβουν ενεργό δράση, μεταξύ άλλων, για τη διοργάνωση των προεδρικών εκλογών τον Οκτώβριο σε πλαίσιο διαφάνειας. 
<SPEAKER ID="177" LANGUAGE="ES" NAME="Solbes Mira," AFFILIATION="Επιτροπή">
<P>
    Κύριε Πρόεδρε, θα ήθελα να ξεκινήσω τονίζοντας τη σημασία που αποδίδει η Ευρωπαϊκή Ένωση στην Ουκρανία ως στρατηγικό της εταίρο. Αυτό αντανακλάται στην κοινή μας στρατηγική που συμφωνήθηκε το 1999 και στη συνεργασία μας στο πλαίσιο της Συμφωνίας Εταιρικής Σχέσης και Συνεργασίας
<P>
Με τη διεύρυνση της Ένωσης την 1η Μαΐου, η Ένωση και η Ουκρανία θα γίνουν όμορες περιοχές και επομένως τα επόμενα χρόνια θα έχουμε ακόμη μεγαλύτερη ευκαιρία να εμβαθύνουμε τις σχέσεις μας.
<P>
Αναφορικά με την ουσία των συνταγματικών μεταρρυθμίσεων, θα ήθελα να επαναλάβω τη δήλωση της 29ης Ιανουαρίου. Φυσικά, η Ουκρανία είναι εκείνη που πρέπει να επιλέξει σύμφωνα με τους ευρωπαϊκούς δημοκρατικούς κανόνες τη δική της μορφή διακυβέρνησης και το σύνταγμά της. Όμως, οι συνθήκες και ο τρόπος με τον οποίο διεξάγεται η συζήτηση σχετικά με αυτήν τη μεταρρύθμιση εξακολουθούν να προκαλούν ανησυχία.
<SPEAKER ID="178" LANGUAGE="" NAME="Πρόεδρος. –" AFFILIATION="">
<P>
   Ευχαριστώ πολύ, Επίτροπε Solbes Mira.
<P>
H κοινή συζήτηση έληξε.
<SPEAKER ID="179" LANGUAGE="" NAME="Πρόεδρος." AFFILIATION="">
<P>
– κ. Fernández Martín και κ. Salafranca Sánchez-Neyra, εξ ονόματος της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, σχετικά με τη Βενεζουέλα (B5-0123/2004)·
<P>
– κ. Linkohr, κ. Medina Ortega, κ. Pittella και κ. van den Berg, εξ ονόματος της Ομάδας του Κόμματος των Ευρωπαίων Σοσιαλιστών, σχετικά με την κατάσταση των ανθρωπίνων δικαιωμάτων στη Βενεζουέλα (B5-0126/2004)·
<P>
– κ. Boumediene-Thiery, κ. Frassoni, κ. Lipietz, κ. Mayol i Raynal, κ. Nogueira Román και κ. Ortuondo Larrea, εξ ονόματος της Ομάδας των Πρασίνων/ Ευρωπαϊκή Ελεύθερη Συμμαχία, σχετικά με την κατάσταση των ανθρωπίνων δικαιωμάτων στη Βενεζουέλα (B5-0128/2004)·
<P>
– κ. André-Léonard και κ. van den Bos, εξ ονόματος της Ομάδας του Ευρωπαϊκού Κόμματος των Φιλελευθέρων Δημοκρατών και Μεταρρυθμιστών, σχετικά με τη Βενεζουέλα (B5-0136/2004)·
<P>
– κ. Bertinotti, κ. Figueiredo, κ. Marset Campos και κ. Wurtz, εξ ονόματος της Συνομοσπονδιακής Ομάδας της Ευρωπαϊκής Ενωτικής Αριστεράς – Αριστερά των Πρασίνων των Βορείων Χωρών, σχετικά με τη Βενεζουέλα (B5-0144/2004)·
<P>
– κ. Muscardini και κ. Queiró, εξ ονόματος της Ομάδας Ένωση για την Ευρώπη των Εθνών, σχετικά με την κατάσταση στη Βενεζουέλα (B5-0147/2004). 
<SPEAKER ID="180" LANGUAGE="ES" NAME="Salafranca Sánchez-Neyra (PPE-DE )." AFFILIATION="">
<SPEAKER ID="181" LANGUAGE="ES" NAME="Medina Ortega (PSE )." AFFILIATION="">
<P>
    Κύριε Πρόεδρε, όπως ανέφερε ο προηγούμενος ομιλητής, κ. Salafranca Sánchez-Neyra, αυτή η πρόταση ψηφίσματος έχει την υποστήριξη τριών πολιτικών ομάδων, των τριών μεγαλύτερων στο Κοινοβούλιο.
<P>
Η πρόταση ψηφίσματος ευθυγραμμίζεται με τη δήλωση του Προεδρεύοντα του Συμβουλίου του περασμένου Φεβρουαρίου, ο οποίος κάλεσε για εφαρμογή των συμφωνιών μεταξύ της κυβέρνησης και της αντιπολίτευσης. Εν προκειμένω, υπάρχει αντίφαση σε κάποιο βαθμό, επειδή το ισχύον σύνταγμα της Βενεζουέλας έχει συνταχθεί από το κόμμα που είναι αυτήν τη στιγμή στην κυβέρνηση με μεγάλη πλειοψηφία. Κανείς δεν υποχρέωσε την κυβέρνηση να συμπεριλάβει το ακυρωτικό δημοψήφισμα σε αυτό το Σύνταγμα, αλλά συμπεριλήφθηκε. Κανείς δεν υποχρέωσε την κυβέρνηση να επιτύχει μια συμφωνία με την αντιπολίτευση στις 29 Μαΐου 2003, αλλά επιτεύχθηκε. Επιπλέον, αυτή η διαδικασία διενεργείται αυτήν τη στιγμή σε συνεργασία με τον Οργανισμό Αμερικανικών Κρατών, το Κέντρο Κάρτερ και επίσης, ως ένα βαθμό, με την Ευρωπαϊκή Ένωση – διότι συμβάλλουμε στη διαδικασία.
<P>
Πιστεύω ότι το ψήφισμα είναι πολύ σαφές. Δεν προσπαθούμε να αναζωπυρώσουμε πάθη. Ακριβώς το αντίθετο. Κάνουμε έκκληση για ηρεμία. Αλλά θέλουμε αυτή η διαδικασία της αποκατάστασης της συνταγματικής ομαλότητας να είναι σύμφωνη με το πνεύμα της συμφωνία της 29ης  Μαΐου 2003. Με άλλα λόγια, δεν πρόκειται για την επιβολή της βούλησης της μίας πλευράς στην άλλη ούτε για την παρεμπόδιση της άσκησης ενός συνταγματικού δικαιώματος, όπως είναι το δικαίωμα της διενέργειας ενός ακυρωτικού δημοψηφίσματος για έναν Πρόεδρο. Όμως, η μαζική ακύρωση υπογραφών, όπως έκανε το Εθνικό Εκλογικό Συμβούλιο, ακυρώνοντας υπογραφές μαζικά, καθιστά την άσκηση αυτού του δικαιώματος αδύνατη.
<SPEAKER ID="182" LANGUAGE="NL" NAME="Meijer (GUE/NGL )." AFFILIATION="">
<P>
Το γεγονός ότι ο Πρόεδρος Chávez πίστεψε πολύ στον στρατό και δεν κατέβαλε πολλές προσπάθειες για να βοηθήσει τα θύματα της μεγάλης φυσικής καταστροφής, δεν δικαιολογεί το πραξικόπημα, κατά το οποίο απήχθη και αντικαταστάθηκε προσωρινά από τον Πρόεδρο της ομοσπονδίας εργοδοτών. Ούτε τα μειονεκτήματά του δικαιολογούν την πλαστογράφηση ενός τεράστιου αριθμού υπογραφών, προκειμένου να συγκεντρωθεί επαρκής υποστήριξη για ένα δημοψήφισμα με στόχο την εκ νέου καθαίρεσή του.
<SPEAKER ID="183" LANGUAGE="EN" NAME="Ford (PSE )." AFFILIATION="">
<P>
    Κύριε Πρόεδρε, εξ ονόματος της Ομάδας του Κόμματος των Ευρωπαίων Σοσιαλιστών θα ήθελα να διασαφηνίσω ότι θα είμαστε αντίθετοι με όλες τις τροποποιήσεις που θα προτείνουν η Συνομοσπονδιακή Ομάδα της Ευρωπαϊκής Ενωτικής Αριστεράς – Αριστερά των Πρασίνων των Βορείων Χωρών και η Ομάδα των Πρασίνων/Ευρωπαϊκή Ελεύθερη Συμμαχία. Ωστόσο, θεωρούμε εντελώς αναξιόπιστη την καθυστερημένη απόφαση του Εθνικού Εκλογικού Συμβουλίου της Βενεζουέλας να απορρίψει 1,2 εκατομμύρια από τα 3 εκατομμύρια υπογραφών για νέο δημοψήφισμα. Στην πραγματικότητα, δύο στις πέντε υπογραφές έχουν κηρυχθεί άκυρες. Κατανοούμε το κύμα διαμαρτυριών και ταραχών που ξέσπασε στη Βενεζουέλα ως συνέπεια της απόφασης αυτής. Ωστόσο, απορρίπτουμε άρδην τη χρήση βίας και λυπούμεθα βαθύτατα για την απώλεια ανθρώπινων ζωών. Εκφράζουμε τη συμπαράσταση μας στα θύματα αυτής της βίας.
<P>
Καλούμε την Εθνική Εκλογική Επιτροπή να αποδεχθεί και να υιοθετήσει πάραυτα τις προτάσεις της Αποστολής Παρακολούθησης του Οργανισμού των Αμερικανικών Κρατών και του Κέντρου Carter σχετικά με την προκαταρκτική τους έκθεση. Χαιρετίζουμε τις δηλώσεις τις ιρλανδικής Προεδρίας στις 23 Φεβρουαρίου και τις 2 Μαρτίου και ζητούμε από την Επιτροπή να χρησιμοποιήσει το σημαντικό πολιτικό της βάρος στη συγκεκριμένη χώρα, ώστε να διασφαλίσει ότι οι συμφωνίες που γίνονται με βάση τον δημοκρατικό συντονισμό τηρούνται πράγματι. 
<SPEAKER ID="184" LANGUAGE="" NAME="Πατάκης (GUE/NGL )." AFFILIATION="">
<SPEAKER ID="185" LANGUAGE="ES" NAME="Solbes Mira," AFFILIATION="Επιτροπή">
<P>
Επίσης υποστηρίξαμε την υπογραφή της Διακήρυξης ενάντια στη βίας και υπέρ της ειρήνης και της δημοκρατίας στην Βενεζουέλα, τον Φεβρουάριο 2003, και τη συμφωνία της 29ης Μαΐου του ίδιου έτους. Αυτή η συμφωνία πρόσφερε ευκαιρίες για την επίτευξη μιας ειρηνικής, δημοκρατικής, συνταγματικής και εκλογικής λύσης όπως υποστηρίχθηκε τόσο από τον Οργανισμό Αμερικανικών Κρατών στο ψήφισμα 833 του Μόνιμου Συμβουλίου του όσο και από την Ευρωπαϊκή Ένωση – μια ιδέα που συνεχίζουμε να υποστηρίζουμε.
<P>
Η Επιτροπή συμμερίζεται την ανησυχία που εξέφρασε ο Οργανισμός Αμερικανικών Κρατών και το Κέντρο Κάρτερ στη δήλωσή της στις 2 Μαρτίου και εκφράζει τον φόβο της για τις πιθανές επιπτώσεις της απόφασης του Εθνικού Εκλογικού Κέντρου να υποβάλει ένσταση για 876 000 υπογραφές του προεδρικού δημοψηφίσματος, η εγκυρότητα των οποίων θεωρήθηκε αμφίβολη.
<SPEAKER ID="186" LANGUAGE="" NAME="Πρόεδρος. –" AFFILIATION="ΓΡΑΠΤΗ ΔΗΛΩΣΗ (ΑΡΘΡΟ 120 ΤΟΥ ΚΑΝΟΝΙΣΜΟΥ)">
<SPEAKER ID="187" LANGUAGE="PT" NAME="Figueiredo (GUE/NGL )," AFFILIATION="γραπτώς">
<P>
   . – Καταδικάζουμε με τον αυστηρότερο τρόπο το περιεχόμενο της πρότασης ψηφίσματος η οποία τέθηκε σήμερα σε ψηφοφορία στο Κοινοβούλιο και την οποία συνυπέγραψαν η Δεξιά –αποτελούμενη από την Ομάδα του Ευρωπαϊκού Λαϊκού Κόμματος (χριστιανοδημοκράτες) και των Ευρωπαίων Δημοκρατών και την Ομάδα Ένωση για την Ευρώπη των Εθνών– και οι Σοσιαλδημοκράτες, με τη μορφή της Ομάδας του Κόμματος των Ευρωπαίων Σοσιαλιστών. Αυτό ισοδυναμεί με απαράδεκτη ανάμειξη και πίεση στο Εθνικό Εκλογικό Συμβούλιο της Βενεζουέλας. Δεν πρέπει να ξεχνάμε το βραχύβιο στρατιωτικό πραξικόπημα της 11ης και 12ης Απριλίου 2001, το οποίο αμέσως υποστήριξε η ισπανική Προεδρία του Ευρωπαϊκού Συμβουλίου, το αποτυχημένο εμπάργκο στην εξόρυξη πετρελαίου και τις συνεχείς απόπειρες οικονομικής και κοινωνικής αποσταθεροποίησης της χώρας. Όλα αυτά έγιναν από τους μεγαλοβιομήχανους και από τομείς που συνδέονται με την ολιγαρχία, η οποία εκμεταλλεύτηκε τις τελευταίες δεκαετίες τον λαό της Βενεζουέλας και την οποία ενθάρρυνε και υποστήριζε ενεργά και ασύστολα η κυβέρνηση των ΗΠΑ.
<SPEAKER ID="188" LANGUAGE="" NAME="Πρόεδρος. –" AFFILIATION="">
<P>
– κ. Sandbæk, εξ ονόματος της Ομάδας για την Ευρώπη της Δημοκρατίας και της Διαφοράς, σχετικά με τη Βιρμανία/ Μυανμάρ (ανανέωση των κυρώσεων) (B5-0127/2004)·
<P>
– κ. van den Bos, εξ ονόματος της Ομάδας του Ευρωπαϊκού Κόμματος των Φιλελευθέρων Δημοκρατών και Μεταρρυθμιστών, σχετικά με τη Βιρμανία (B5-0134/2004)·
<P>
– κ. Kinnock και κ. van den Berg, εξ ονόματος της Ομάδας του Κόμματος των Ευρωπαίων Σοσιαλιστών, σχετικά με τη Βιρμανία (B5-0138/2004)·
<P>
– κ. Bushill-Matthews, κ. Cushnahan, κ. Deva, κ. Mann, κ. Posselt και κ. Van Orden, εξ ονόματος της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, σχετικά με τη Βιρμανία (B5-0140/2004)·
<P>
– κ. Boudjenah, κ. Eriksson και κ. Morgantini, εξ ονόματος της Συνομοσπονδιακής Ομάδας της Ευρωπαϊκής Ενωτικής Αριστεράς/ Αριστερά των Πρασίνων των Βορείων Χωρών, σχετικά με τη Βιρμανία (B5-0145/2004)·
<P>
– κ. McKenna, εξ ονόματος της Ομάδας των Πρασίνων/ Ευρωπαϊκή Ελεύθερη Συμμαχία, σχετικά με τη Βιρμανία/ Μυανμάρ (ανανέωση των κυρώσεων) (B5-0146/2004). 
<SPEAKER ID="189" LANGUAGE="EN" NAME="Sandbæk (EDD )." AFFILIATION="">
<P>
Οικονομικές κυρώσεις, τις οποίες υποστηρίζει η κ. Aung San Suu Kyi και ο Εθνικός Σύνδεσμος για τη Δημοκρατία, θα έπλητταν κυρίως το καθεστώς και τους οπαδούς του. Δεν υπάρχει απολύτως καμία δικαιολογία για αδράνεια και αναποφασιστικότητα. Θα ήταν ντροπή για την Ευρωπαϊκή Ένωση και τα κράτη μέλη να συνεχίσουν μια πολιτική που δεν αποδυναμώνει αλλά, αντιθέτως, ξεκάθαρα ενδυναμώνει το στρατιωτικό καθεστώς.
<P>
Η κ. Aung San Suu Kyi βρίσκεται ακόμα σε κατ’ οίκον περιορισμό. Οι πολιτικοί ηγέτες φυλακίζονται και ο λαός της Βιρμανίας καταπιέζεται βάναυσα. Η ΕΕ έχει τα μέσα και, άρα, την ευθύνη να “κάνει τη διαφορά”. Είναι ώρα να μεταφράσουμε τα ψηφίσματά μας σε πράξεις. Πρέπει να καταβάλουμε με αποφασιστικότητα διεθνείς διπλωματικές προσπάθειες, αλλά η ΕΕ πρέπει να αντιμετωπίσει το στρατιωτικό καθεστώς της Βιρμανίας μέσω αποτελεσματικών και πλήρως υλοποιούμενων κυρώσεων. 
<SPEAKER ID="190" LANGUAGE="EN" NAME="Ford (PSE )." AFFILIATION="">
<P>
    Κύριε Πρόεδρε, μιλώντας εξ ονόματος της Ομάδας των Σοσιαλιστών, θα ήθελα να δηλώσω πως αντιλαμβανόμαστε ότι οι στοχοθετημένες κυρώσεις της ΕΕ ενάντια στο στρατιωτικό καθεστώς της Βιρμανίας –το Συμβούλιο Ειρήνης και Ανάπτυξης του Κράτους– χρειάζεται να αναθεωρηθούν και να ανανεωθούν πριν από την 29η Απριλίου 2004. Όταν το Συμβούλιο επέβαλε αρχικά κυρώσεις, συμφώνησε να παρακολουθεί στενά τις περαιτέρω εξελίξεις της κατάστασης στη Βιρμανία και επανέλαβε ότι είναι έτοιμο να αντιδράσει ανάλογα με τις μελλοντικές εξελίξεις. Η κατάσταση, κατά την άποψή μας, δεν έχει βελτιωθεί ουσιαστικά. Η Aung San Suu Kyi, φυλακισμένη από τον Σεπτέμβριο του 2003, βρίσκεται τώρα σε κατ’ οίκον περιορισμό, χωρίς πρόσβαση σε τηλεφωνική επικοινωνία, ενώ οι επισκέπτες της χρειάζονται κυβερνητική άδεια για να την δουν. Υπάρχουν 1 350 κρατούμενοι· πολλά μέλη του Εθνικού Συνδέσμου για τη Δημοκρατία (NLD), κρατούνται σε φυλακές στη Βιρμανία. Την προηγούμενη εβδομάδα, ο ειδικός απεσταλμένος των Ηνωμένων Εθνών στη Βιρμανία, κ. Rosali Ishmael, είχε συναντήσεις με την Aung San Suu Kyi και τον στρατηγό Kin-Yun, τον απολυταρχικό ηγέτη της Βιρμανίας. Όταν επέστρεψε, δήλωσε ότι η απελευθέρωση της Aung San Suu Kyi και άλλων υπό κράτηση αρχηγών του Εθνικού Συνδέσμου για τη Δημοκρατία αποτέλεσε βασική προϋπόθεση για οποιαδήποτε ουσιώδη συζήτηση με το καθεστώς.
<P>
Ο ειδικός εισηγητής των Ηνωμένων Εθνών δήλωσε ότι τα πιο επείγοντα αιτήματα σήμερα είναι η άρση των εναπομεινάντων περιορισμών στην ελευθερία έκφρασης, την ελευθερία μετακίνησης, τη συλλoγή πληροφοριών και τις επαφές· η ανάκληση του νόμου περί ασφάλειας· και το άνοιγμα εκ νέου όλων των γραφείων των πολιτικών κομμάτων σε ολόκληρη τη χώρα.
<P>
Υπάρχουν πολλές παραβιάσεις ανθρωπίνων δικαιωμάτων στη Βιρμανία: καταναγκαστική εργασία, δίωξη των διαφωνούντων, στρατολόγηση παιδιών κλπ. Ζητούμε την άμεση και άνευ όρων απελευθέρωση της Aung San Suu Kyi και όλων των υπό κράτηση ή σε κατ` οίκον περιορισμό, μαζί με τους υπόλοιπους πολιτικούς κρατουμένους, καθώς και το άνοιγμα των γραφείων του Εθνικού Συνδέσμου για τη Δημοκρατία που έκλεισαν τον Μάιο του 2003. Επιμένουμε, επίσης, να αφήσει η απολυταρχική κυβέρνηση την εξουσία από τα χέρια της και να επιτρέψει να ισχύσουν τα αποτελέσματα των τελευταίων εκλογών. Απαιτούμε να αυξηθούν οι κυρώσεις, εάν δεν εφαρμοστούν τα παραπάνω. Επιμένουμε επίσης ότι η Βιρμανίας δεν πρέπει να συμμετάσχει στη συνεδρίαση της Ευρωασιατικής συνάντησης (ASEM) που είναι προγραμματισμένη για τον προσεχή Απρίλιο στη Δημοκρατία της Ιρλανδίας και ότι η Προεδρία πρέπει να αρνηθεί να εκδώσει τις σχετικές θεωρήσεις διαβατηρίων. 
<SPEAKER ID="191" LANGUAGE="EN" NAME="Deva (PPE-DE )." AFFILIATION="">
<P>
    Κύριε Πρόεδρε, εξ ονόματος της Ομάδας του Ευρωπαϊκού Λαϊκού Κόμματος και των Ευρωπαίων Δημοκρατών καθώς και των Συντηρητικών της Αγγλίας, θα ήθελα να πω ότι το στρατιωτικό καθεστώς της Βιρμανίας, το οποίο κατ’ ευφημισμό αποκαλεί τον εαυτό του “Κρατικό Συμβούλιο Ειρήνης και Ανάπτυξης”, είναι μια δικτατορία των ναρκωτικών που χρηματοδοτείται από την ηρωίνη και εκμεταλλεύεται και τρομοκρατεί βάναυσα το λαό της. Αυτό περιλαμβάνει καταναγκαστικά έργα , δίωξη των διαφωνούντων, αναγκαστική μετεγκατάσταση, στρατολόγηση παιδιών, καθώς επίσης βιασμό γυναικών και παιδιών των εθνικών μειονοτήτων από κυβερνητικά στρατεύματα. Αυτά δεν διαπράττονται από στασιαστές ή κρυμμένες δυνάμεις ανταρτών. Όχι! Ο λαός της Βιρμανίας υποφέρει στα χέρια των ίδιων των κυβερνητικών στρατιωτών. Υπάρχουν 1 350 πολιτικοί κρατούμενοι φυλακισμένοι ακόμα στη Βιρμανία, οι οποίοι υποβάλλονται σε απάνθρωπη μεταχείριση, ενώ η πολιτική ελπίδα της χώρας –η Aung San Suu Kyi– βρίσκεται σε κατ’ οίκον περιορισμό. Είναι απλώς αδιανόητο ότι κράτη μέλη της ΕΕ παραμένουν ακόμα από τους μεγαλύτερους επενδυτές και εμπορικούς εταίρους.
<P>
Η κοινή θέση της ΕΕ σχετικά με τη Βιρμανία πρέπει να ισχυροποιηθεί. Πρέπει να επιβληθούν κυρώσεις, εάν το καθεστώς δεν λάβει ουσιαστικά μέτρα για την αποκατάσταση της δημοκρατίας. Η κοινή θέση πρέπει να επανεξεταστεί μέσα στο 2004, αλλά το Συμβούλιο πρέπει επίσης να διασφαλίσει ότι η κατάσταση στη Βιρμανία θα αξιολογηθεί εκ νέου τον Ιούνιο του 2004.
<P>
Εάν αυτά τα ουσιαστικά βήματα προόδου, όπως η απελευθέρωση της Aung San Suu Kyi και άλλων κρατουμένων μελών του Εθνικού Συνδέσμου για τη Δημοκρατία, καθώς και ένας τριμερής διάλογος μεταξύ των ηγετών του Εθνικού Συνδέσμου για τη Δημοκρατία (NLD) από τις εθνοτικές μειονότητες και τις αρχές της Βιρμανίας, δεν έχουν υλοποιηθεί, τότε πρέπει να επιβληθούν κυρώσεις με άμεση ισχύ.
<P>
Απευθύνω έκκληση στα άλλα κράτη της Ένωσης Κρατών της Νότιο-Ανατολικής Ασίας (ASEAN) να συνεργαστούν με την ΕΕ στο εν λόγω θέμα και να ασκήσουν μεγαλύτερη πίεση στο καθεστώς της Βιρμανίας, προκειμένου να λάβει τα απαραίτητα μέτρα για την επάνοδο της δημοκρατίας. 
<SPEAKER ID="192" LANGUAGE="FR" NAME="Isler Béguin (Verts/ALE )." AFFILIATION="">
<P>
Δύο ημερομηνίες ξεχωρίζουν προκειμένου να εξαναγκάσουμε επιτέλους το απολυταρχικό καθεστώς της Βιρμανίας να λογικευτεί και να παραδοθεί. Τον επόμενο μήνα, στις 29 Απριλίου 2004, πρέπει να αναθεωρηθεί η κοινή θέση της Ευρωπαϊκής Ένωσης. Αυτόν τον μήνα, αξιωματούχοι της βιρμανικής χούντας θα επισκεφθούν την Ιρλανδία στο πλαίσιο της Ευρωασιατικής συνάντησης. Η ημερομηνία πλησιάζει και είναι και καθοριστική, για να στείλουμε ένα ειλικρινές μήνυμα σε αυτήν τη χούντα. Δεν πρέπει να υπάρξει καμία εξαίρεση στην πολιτική απαγόρευσης χορήγησης κοινοτικών θεωρήσεων στους βιρμανούς αξιωματούχους και ιθύνοντες. Οποία πρόκληση για την Ιρλανδία –που προεδρεύει στην παρούσα φάση της Ευρωπαϊκής Ένωσης– να υποδεχθεί στο έδαφός της τέτοια αρνητικά παραδείγματα που αντιβαίνουν στις θεμελιώδεις μας αξίες! Τι κρίμα που η Ιρλανδία, σύμβολο της ευρωπαϊκής επιτυχίας αποκατέστησε τον Φεβρουάριο τις διπλωματικές της σχέσεις με τη Βιρμανία! Αυτό καταδεικνύει σαφώς ότι πέραν των επίσημων και απρόσωπων διακηρύξεων των δημοκρατιών, τα ενδιαφερόμενα μέρη που έχουν τις ρίζες τους στις χώρες μας συνεργάζονται με αυτές τις επονείδιστες δικτατορίες, τις συντηρούν και επωφελούνται από αυτές. Πόσα χρόνια χρειάστηκαν για να αποφασίσουμε το πάγωμα των περιουσιών των βιρμανών αξιωματούχων στο εξωτερικό; Πόσοι μαζικοί τάφοι και στρατόπεδα καταναγκαστικών έργων θα χρειαστούν, άραγε, στη Βιρμανία, μέχρι να αρνηθούμε επιτέλους να χορηγήσουμε τις θεωρήσεις μας στους δήμιους αυτής της χώρας;
<P>
Αυτό το ψήφισμα απαιτεί την ενίσχυση των κυρώσεων και των περιορισμών εναντίον αυτού του καθεστώτος, καθώς και την άμεση απελευθέρωση των πολιτικών κρατουμένων, αρχίζοντας από τη βραβευμένη με το βραβείο Ζαχάρωφ Aung San Suu Kyi. Το μόνο που κάναμε εδώ και πολύ καιρό ήταν να απαγορεύσουμε κάθε εμπορική συναλλαγή, επένδυση και εταιρική σχέση που θα μπορούσε να ωφελήσει τους αξιωματούχους αυτής της χούντας. Ο βιρμανικός λαός αξίζει κάτι καλύτερο· το ίδιο ισχύει και για τη διευρυμένη Ευρωπαϊκή Ένωση. 
<SPEAKER ID="193" LANGUAGE="ES" NAME="Solbes Mira," AFFILIATION="Επιτροπή">
<P>
Οι ομάδες του Συμβούλιο συζητούν αυτήν τη στιγμή την ανανέωση της κοινής θέσης σχετικά με τη Βιρμανία και αναμένεται να εκδώσουν την απόφασή τους πριν από τις 29 Απριλίου.
<P>
Η Επιτροπή εξακολουθεί να περιμένει την απελευθέρωση της Aung San Suu Kyi, ένα μέτρο που πιστεύουμε ότι αποτελεί βασική προϋπόθεση για να γίνει πραγματικά αξιόπιστη η πρόοδος στη διαδικασία συμφιλίωσης. Η Επιτροπή επομένως σκοπεύει να συνεχίσει να παρέχει ανθρωπιστική βοήθεια στον πληθυσμό, ακόμη και να την ενισχύσει. Αυτήν τη στιγμή, η ανθρωπιστική βοήθεια που στέλνουμε στην περιοχή, στη χώρα και στους πρόσφυγες στις γειτονικές χώρες ανέρχεται σε 10 εκατομμύρια ευρώ ετησίως.
<P>
Στις 15 Δεκεμβρίου, διεξήχθη το Φόρουμ της διεθνούς υποστήριξης για την εθνική συμφιλίωση στη Βιρμανία. Η Ένωση υποστηρίζει την ανοικτή διαδικασία μέσω του Φόρουμ για τη Βιρμανία και πιστεύει ότι η Ένωση πρέπει να συμμετέχει σε αυτήν τη διαδικασία η ίδια. Αυτή είναι στην πραγματικότητα μια πολύ θετική πρόοδος, και η Επιτροπή ελπίζει ότι η συνάντηση της Μπανγκόκ μπορεί να μετατραπεί σε “Διαδικασία της Μπανγκόκ” η οποία θα χρησιμεύσει ως ένα μέσο για την εξασφάλιση μιας δέσμευσης από την διεθνή κοινότητα.
<P>
Είναι σημαντικό να υποστηριχθεί το έργο του Ismael Razali, ειδικού απεσταλμένου του Γενικού Γραμματέα των Ηνωμένων Εθνών, το οποίο θα μπορούσε να διευκολύνει τον διάλογο μεταξύ του Κρατικού Συμβουλίου Ειρήνης και Ανάπτυξης και των άλλων πολιτικών κομμάτων. Η Επιτροπή εκφράζει την ικανοποίησή της για την επίσκεψη του Razali, η οποία ήταν προγραμματισμένη για τις αρχές του Μαρτίου, η οποία αποτελεί μια ύστατη προσπάθεια να επιτευχθεί πρόοδος στη διαδικασία συμφιλίωσης μεταξύ της στρατιωτικής κυβέρνησης και της αντιπολίτευσης, της οποία ηγείται η Aung San Suu Kyi.
<SPEAKER ID="194" LANGUAGE="" NAME="Πρόεδρος. –" AFFILIATION="">
<P>
   Ευχαριστώ πολύ, Επίτροπε Solbes Mira.
<P>
H κοινή συζήτηση έληξε.
<SPEAKER ID="195" LANGUAGE="" NAME="" AFFILIATION="(Το Κοινοβούλιο εγκρίνει το ψήφισμα)">
<P>
(1)
<P>
(2)
<SPEAKER ID="196" LANGUAGE="" NAME="" AFFILIATION="Για τα αποτελέσματα της ψηφοφορίας:"/>
<SPEAKER ID="197" LANGUAGE="" NAME="Πρόεδρος. –" AFFILIATION="(Η συνεδρίαση λήγει στις 16.35)">
<P>
   Το Κοινοβούλιο ολοκλήρωσε την ημερήσια διάταξή του.(1)
<SPEAKER ID="198" LANGUAGE="" NAME="" AFFILIATION="Έλεγχος των εντολών – Σύνθεση των επιτροπών και των αντιπροσωπειών – Εξουσιοδότηση για τη σύνταξη εκθέσεων πρωτοβουλίας –– Γραπτές δηλώσεις καταχωρούμενες στο πρωτόκολλο (άρθρο 51 του Κανονισμού) – Διαβίβαση των κειμένων που εγκρίθηκαν κατά τη σημερινή συνεδρίαση – Χρονοδιάγραμμα των προσεχών συνεδριάσεων"/>

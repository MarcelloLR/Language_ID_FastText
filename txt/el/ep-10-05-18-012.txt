<CHAPTER ID="012">
Προδιαγραφές ποιότητας και ασφάλειας των ανθρωπίνων οργάνων που προορίζονται για μεταμόσχευση - Σχέδιο δράσης σχετικά με τη δωρεά και τη μεταμόσχευση οργάνων (2009-2015) (συζήτηση)
<SPEAKER ID="341" NAME="Πρόεδρος">
" ημερήσια διάταξη προβλέπει την κοινή συζήτηση:
<P>
της έκθεσης, του κ. Mikolasik, εξ ονόματος της Επιτροπής Περιβάλλοντος, Δημόσιας Υγείας και Ασφάλειας των Τροφίμων, σχετικά με την πρόταση οδηγίας του Ευρωπαϊκού Κοινοβουλίου και του Συμβουλίου για τα πρότυπα ποιότητας και ασφάλειας των ανθρώπινων οργάνων που προορίζονται για μεταμόσχευση - C6-0480/2008 - και
<P>
της έκθεσης, του κ. Perello Rodriguez, εξ ονόματος της Επιτροπής Περιβάλλοντος, Δημόσιας Υγείας και Ασφάλειας των Τροφίμων σχετικά με την ανακοίνωση της Επιτροπής: Σχέδιο δράσης σχετικά με τη δωρεά και τη μεταμόσχευση οργάνων (2009-2015): ενισχυμένη συνεργασία μεταξύ των κρατών μελών.
<SPEAKER ID="342" NAME="Miroslav Mikolasik" LANGUAGE="SK">
Είμαι ευτυχής που έχω αυτήν τη μοναδική ευκαιρία να εμφανιστώ ενώπιόν σας σήμερα και να μιλήσω για την πρόοδο που επιτεύχθηκε κατά τις διαπραγματεύσεις στο Κοινοβούλιο και, επίσης, κατά τον επακόλουθο τριμερή διάλογο σχετικά με αυτό το πολύ σημαντικό θέμα της δωρεάς και μεταμόσχευσης οργάνων.
<P>
Προσωπικά, θεωρώ το εν λόγω νομοσχέδιο εξαιρετικά σημαντικό, όχι μόνο ως κύριος εισηγητής, αλλά επίσης και ως ιατρός. Πιστεύω ακράδαντα ότι η εν λόγω νέα οδηγία εξετάζει σε βάθος τη μεγαλύτερη πρόκληση που αντιμετωπίζουμε επί του παρόντος όσον αφορά τη διαδικασία δωρεάς και μεταμόσχευσης οργάνων, η οποία συνίσταται στην έλλειψη οργάνων που αντιμετωπίζουν οι ασθενείς, οι οποίοι βρίσκονται σε αναμονή για αυτά.
<P>
Στο πλαίσιο παροχής της καλύτερης προστασίας της υγείας των πολιτών της Ευρωπαϊκής Ένωσης, στόχος μας είναι να διασφαλίσουμε ότι τα ανθρώπινα όργανα τα οποία προορίζονται για μεταμόσχευση είναι ασφαλή και υψηλής ποιότητας.
<P>
" Επιτροπή Περιβάλλοντος, Δημόσιας Υγείας και Ασφάλειας των Τροφίμων ψήφισε επί του σχεδίου έκθεσης στις 16 Μαρτίου, το οποίο εγκρίθηκε με σαφή πλειοψηφία στο πλαίσιο των συστάσεων του εισηγητή. Στη συνέχεια, ολοκληρώσαμε τρεις εντατικούς διοργανικούς τριμερείς διαλόγους με τη συμμετοχή του Κοινοβουλίου, της Επιτροπής και του Συμβουλίου, υπό την ηγεσία της ισπανικής Προεδρίας.
<P>
Θα ήθελα ιδιαιτέρως να τονίσω τα ακόλουθα σημεία, τα οποία υπήρξαν βασικά για τη συζήτησή μας.
<P>
Πρώτον, τις αρχές που έχουν εφαρμογή στη δωρεά οργάνων.
<P>
" εθελοντική και μη αμειβόμενη δωρεά αποτελεί θεμελιώδη αρχή, η οποία δεν πρέπει να αμφισβητείται με κανέναν τρόπο ή υπό οιεσδήποτε συνθήκες. " αλτρουιστική φύση της δωρεάς πρέπει να διαφυλαχθεί, προκειμένου να μπορέσουμε να αποτρέψουμε κάθε μορφή εμπορευματοποίησης ή οικονομικού κινήτρου των δωρητών. Ταυτόχρονα, πρέπει να διασφαλιστεί η μεγαλύτερη δυνατή προστασία για τους ζώντες δότες. Εδώ θα ήθελα να αναφέρω τη ζωηρή συζήτηση που προκάλεσε το θέμα της δωρεάς οργάνων από ζώντες δότες. " εν λόγω μέθοδος, αφενός, παραμένει συμπληρωματική της λήψης οργάνων από νεκρούς δότες αλλά, αφετέρου, αποτελεί μια εναλλακτική με αξιοσημείωτες δυνατότητες.
<P>
Φυσικά, πρόθεσή μας δεν είναι να αποτρέψουμε την πρόοδο σε αυτόν τον τομέα, αλλά πρέπει να διασφαλίσουμε ότι η δωρεά οργάνων από ζώντες δότες, οι οποίοι δεν έχουν γενετικό ή οικογενειακό δεσμό με τον λήπτη, είναι πάντοτε εθελοντική και μη αμειβόμενη. " αρχή της δωρεάν παραχώρησης δεν έχει εφαρμογή στις περιπτώσεις της επονομαζόμενης αποζημίωσης, όπου ο ζων δότης μπορεί να λάβει εισφορά σύμμορφη με τις δαπάνες οι οποίες σχετίζονται με τη δωρεά. Ωστόσο, τα κράτη μέλη πρέπει να καθορίσουν επακριβώς τις προϋποθέσεις υπό τις οποίες μπορούν να παρέχονται τέτοιου είδους εισφορές, έτσι ώστε να μπορέσουμε να αποφύγουμε κάθε είδους οικονομικό κίνητρο ή κέρδος για τους εν δυνάμει δότες.
<P>
Άλλα σημαντικά ζητήματα στο πλαίσιο των αρχών περιλαμβάνουν τα κριτήρια διάθεσης -που διασφαλίζουν ότι τα όργανα δεν λαμβάνονται από ένα άτομο πριν από τη νομική αναγνώριση θανάτου, και την εν απολύτω επιγνώσει συναίνεση του δότη. Αυτά τα υποστηρίξαμε στα εισαγωγικά μέρη της διάταξης, γνωστά ως αιτιολογικές σκέψεις.
<P>
" δεύτερη αρχή περιλαμβάνει την ανιχνευσιμότητα, την προστασία των προσωπικών δεδομένων και την εμπιστευτικότητα. Τα κράτη μέλη πρέπει να διασφαλίσουν ότι όλα τα όργανα τα οποία λαμβάνονται, διατίθενται και χρησιμοποιούνται σε μεταμοσχεύσεις στην επικράτειά τους, μπορούν να εντοπιστούν από τον δότη έως τον λήπτη και αντιστρόφως. " εν λόγω ιδέα έχει αντικαταστήσει την αρχική πρόταση για ανωνυμία, η οποία λειτουργεί σε βάρος της ασφάλειας της διαδικασίας. Τα προσωπικά δεδομένα πρέπει να παραμείνουν εμπιστευτικά.
<P>
" τρίτη αρχή είναι το πλαίσιο ποιότητας και ασφάλειας. Συμφωνήσαμε πλήρως ότι τα κράτη μέλη πρέπει να θεσπίσουν ένα εθνικό πλαίσιο, το οποίο θα καθορίζει από οργανωτικής άποψης όλα τα στάδια της διαδικασίας, από τη δωρεά έως τη μεταμόσχευση. Στη συνέχεια, τα κράτη μέλη θα ενημερώνουν την Επιτροπή σχετικά με τις δραστηριότητες και τα αποτελέσματα που επιτεύχθηκαν στο πλαίσιο της εφαρμογής του εν λόγω κανονισμού μέσα σε τρία χρόνια από τη θέση του σε ισχύ. Εδώ αναμένουμε σημαντική πρόοδο, ειδικά στην περίπτωση χωρών στις οποίες το σύστημα δεν έχει αναπτυχθεί επαρκώς και στις οποίες μπορεί να αυξηθεί σημαντικά ο αριθμός μεταμοσχεύσεων μέσω της υιοθέτησης κατάλληλων συστημικών μέτρων.
<P>
Θα ήθελα ιδίως να υπογραμμίσω τον ρόλο του συντονιστή ή της συντονιστικής ομάδας για τις μεταμοσχεύσεις, η σημασία των οποίων είναι αναμφισβήτητη. Έχει αποδειχθεί η αξία της σε πολλές χώρες, όπου οι διαδικασίες διεξάγονται ομαλά.
<P>
Θα ήθελα να τελειώσω αναφέροντας κριτήρια όπως η οργάνωση και οι επιδόσεις των συλλογών, ο καθορισμός του ρόλου των αρμόδιων αρχών, η συμμετοχή τρίτων χωρών, η ανταλλαγή οργάνων με τρίτες χώρες και η ασφάλεια της διαδικασίας. Εγκρίναμε τις επονομαζόμενες κατ' εξουσιοδότηση πράξεις σύμφωνα με διατάξεις που βασίζονται στη Συνθήκη της Λισαβόνας (θα ολοκληρώσω αμέσως).
<P>
Τέλος, θα ήθελα να τονίσω πόσο τρομερά σημαντικό είναι να αυξηθεί η ευαισθητοποίηση του κοινού και θα ήθελα, κατά συνέπεια, να ζητήσω από την Επιτροπή να ενθαρρύνει τα κράτη μέλη να προωθήσουν τη δωρεά οργάνων μέσω ειδικών προγραμμάτων. Θα ήθελα να ευχαριστήσω όλους όσους συνέβαλαν στην επιτυχή πορεία των διαπραγματεύσεων και να εκφράσω ιδιαιτέρως την επιδοκιμασία μου για την αποτελεσματική και εποικοδομητική προσέγγιση της ισπανικής Προεδρίας.
<SPEAKER ID="343" NAME="Andres Perello Rodriguez" LANGUAGE="ES">
Κυρία Πρόεδρε, κυρία Jimenez Garcia-Herrera, κύριε Επίτροπε, πέρασαν 43 χρόνια από τότε που ο δρ Christiaan Barnard είπε τη φράση "Jesus, dit kan werk", η οποία στα Αφρικάανς σημαίνει "Χριστέ μου, αυτό θα λειτουργήσει", καθώς παρακολουθούσε με δυσπιστία την καρδιά που μόλις είχε μεταμοσχεύσει να χτυπά. Εν τω μεταξύ, έχει γίνει κοινή πρακτική η μεταμόσχευση ενός χρήσιμου οργάνου από ένα άτομο που δεν το χρειάζεται πλέον σε ένα άλλο, που το χρειάζεται προκειμένου να ζήσει.
<P>
Είναι, ωστόσο, αλήθεια ότι αυτό δεν απέτρεψε ακόμα 56.000 Ευρωπαίους από το να βρίσκονται στη λίστα αναμονής και δεν απέτρεψε την πιθανότητα να έχουν χάσει τη ζωή τους 12 από αυτά τα άτομα μέχρι να λήξει η εν λόγω συζήτηση, επειδή δεν έχουν το όργανο που χρειάζονται. Εκεί έγκειται η πρόκληση για το Κοινοβούλιο, το οποίο κατά τη διάρκεια αυτής της συνόδου της Ολομέλειας, πρέπει να εγκρίνει και την οδηγία, την οποία εξήγησε τόσο καλά ο δρ Mikolasik, και επίσης το σχέδιο δράσης.
<P>
Δεν υπάρχει αμφιβολία ότι πρέπει να προσφέρουμε σαφείς και αποτελεσματικούς διαύλους υποστήριξης στους ευρωπαίους πολίτες, έτσι ώστε κανένας Ευρωπαίος να μην πεθαίνει εξαιτίας έλλειψης οργάνων λόγω αδυναμιών του συστήματος μεταμοσχεύσεων.
<P>
Οι Ευρωπαίοι ζουν περισσότερο, η μείωση των τροχαίων ατυχημάτων και η πρόοδος της επιστήμης πρέπει, φυσικά, να εξυμνούνται, αλλά σημαίνουν επίσης ότι πρέπει να είναι διαθέσιμα περισσότερα όργανα καθώς υπάρχουν περισσότερα άτομα που τα χρειάζονται.
<P>
" ανταπόκριση των Ευρωπαίων όταν ερωτώνται εάν είναι διατεθειμένοι να δωρίσουν όργανα προκειμένου να σώσουν τη ζωή ενός συνανθρώπου τους είναι πολύ ισχυρή και πολύ θετική. Ο λόγος που αυτό δεν αντανακλάται συχνά άμεσα στον αριθμό μεταμοσχεύσεων που πραγματοποιούνται σε κάθε χώρα είναι αναμφίβολα το γεγονός ότι πρέπει να βελτιώσουμε σημαντικές πτυχές του συστήματος μεταμοσχεύσεών μας, όπως ο συντονισμός, η ενημέρωση, η επαγγελματική κατάρτιση και η παιδεία του κοινού σχετικά με αυτό το θέμα.
<P>
Σε ορισμένες χώρες, έχουμε παραδείγματα που δείχνουν ότι όταν ο συντονισμός και η κατάρτιση βρίσκονται σε βέλτιστο επίπεδο, ο αριθμός των μοσχευμάτων ανά εκατομμύριο ατόμων αυξάνεται. Εάν μου επιτρέπετε, θα αναφέρω το παράδειγμα της Ισπανίας, όπου έχει θεσπιστεί ένα μοντέλο το οποίο πρέπει να χρησιμοποιηθεί ως σημείο αναφοράς.
<P>
Εκτός από τις εγγυήσεις ποιότητας και ασφάλειας των μοσχευμάτων και τον συμπληρωματικό, δωρεάν και εθελοντικό χαρακτήρα των μοσχευμάτων από ζώντες δότες που θεσπίζει η οδηγία, υπάρχουν οι συστάσεις που θεσπίζει το σχέδιο δράσης σχετικά με την ανάγκη για συνεχή κατάρτιση των επαγγελματιών και για παροχή πληροφοριών και εκπαίδευσης στην κοινωνία όσον αφορά αυτό το θέμα, χωρίς τα οποία είναι δύσκολο να εργαστούμε.
<P>
Όλα αυτά δημιουργούν τη βάση για τη βελτιστοποίηση εκείνου που μπορούμε να ονομάσουμε εναρμονισμένο ευρωπαϊκό σύστημα μεταμοσχεύσεων, κοινό για όλα τα κράτη μέλη ως μέσο για την επίτευξη του στόχου που εμείς οι ίδιοι θέσαμε. Στόχος μας είναι απλώς να φτάσουμε στο σημείο όπου κανένας Ευρωπαίος δεν θα πεθαίνει λόγω έλλειψης του οργάνου που χρειάζεται προκειμένου να ζήσει, εξαιτίας συστημάτων τα οποία δεν έχουν τελειοποιηθεί.
<P>
Στην Ευρώπη του 21ου αιώνα, δεν μπορούμε να επιτρέψουμε στην έλλειψη συντονισμού ή βελτιστοποιημένων συστημάτων να οδηγήσουν στην απώλεια ενός οργάνου με αποτέλεσμα να μην μπορεί να ωφεληθεί από αυτό άλλος ένας Ευρωπαίος. Αυτό επιτυγχάνει η έγκριση της εν λόγω οδηγίας και του εν λόγω σχεδίου δράσης, που είναι αποτέλεσμα σκληρής δουλειάς.
<P>
Δράττομαι της ευκαιρίας για να επισημάνω την προθυμία και τη συνεργασία που επέδειξαν αμφότεροι οι εισηγητές -στην προκειμένη περίπτωση ο κ. Mikolasik - και οι σκιώδεις εισηγητές. Θα ήθελα επίσης να επισημάνω τη σημαντική ώθηση που έδωσε η ισπανική Προεδρία -η οποία εκπροσωπείται από το Υπουργείο Υγείας της Ισπανίας και τον δρα Matesanz, ως Διευθυντή του Εθνικού Οργανισμού Μεταμοσχεύσεων της Ισπανίας- στην εν λόγω οδηγία και στο σχέδιο δράσης, επειδή πάντοτε μπορούσαμε να βασιστούμε σε αυτήν.
<P>
Θα ήθελα να τονίσω ότι εκείνοι που εργάστηκαν τόσο σκληρά αξίζουν τις ευχαριστίες μας και να σας ζητήσω να τους ανταμείψετε εγκρίνοντας ομόφωνα την εν λόγω έκθεση. Ως βουλευτής, είμαι ευγνώμων για το έργο που επιτελέστηκε, και ως Ευρωπαίος, είμαι ευγνώμων που πραγματοποιείται αυτό το βήμα ώστε να σωθούν οι ζωές όλων των πολιτών της Ένωσης που μπορεί να το χρειαστούν αυτό οποιαδήποτε στιγμή.
<SPEAKER ID="344" NAME="Trinidad Jimenez Garcia-Herrera" LANGUAGE="ES">
Κυρία Πρόεδρε, κύριε Επίτροπε, κυρίες και κύριοι, είμαι ευτυχής που εμφανίζομαι ενώπιον της συνόδου της Ολομέλειας του Κοινοβουλίου για να συμμετάσχω στην κοινή συζήτηση σχετικά με τη δωρεά και μεταμόσχευση οργάνων.
<P>
Πρόκειται σίγουρα για σημαντική συζήτηση, πρώτον επειδή έχει άμεσο αντίκτυπο στη ζωή των ανθρώπων και στην υγεία χιλιάδων Ευρωπαίων. Ως προς αυτό, θα ήθελα να σας υπενθυμίσω ότι, παρά τη συνεχή αύξηση του αριθμού δωρεών και μεταμοσχεύσεων τα τελευταία χρόνια, εκτιμάται πως επί του παρόντος υπάρχουν 56.000 ασθενείς στην Ευρωπαϊκή Ένωση στη λίστα αναμονής για το κατάλληλο όργανο, ενώ πολλοί από αυτούς πεθαίνουν προτού το λάβουν.
<P>
Δεύτερον, πρόκειται για σημαντική συζήτηση επειδή μας επιτρέπει να ενισχύσουμε τη γενναιοδωρία και την αλληλεγγύη της κοινωνίας μας. Επιτρέψτε μου να σας δώσω ένα παράδειγμα: επί του παρόντος υπάρχουν στην Ευρωπαϊκή Ένωση 18 δότες για κάθε εκατομμύριο κατοίκων. Εάν μπορούσαμε να αυξήσουμε αυτόν τον αριθμό ώστε να ισούται με τους υψηλότερους αριθμούς, όπως το 34 στην Ισπανία ή το άνω του 30 στην Πορτογαλία, θα σώζονταν στην Ευρώπη 20.000 ζωές παραπάνω.
<P>
Ομοίως, η προώθηση της δωρεάς οργάνων από ζώντες δότες σε όλη την Ευρωπαϊκή Ένωση στα επίπεδα των σκανδιναβικών χωρών, του "νωμένου Βασιλείου και των Κάτω Χωρών θα απάλλασσε 2.000 άτομα ακόμα κάθε χρόνο από την αιμοκάθαρση. Δεν πρέπει να ξεχνάμε ποτέ, κυρίες και κύριοι, ότι χωρίς δότες δεν μπορούν να γίνουν μεταμοσχεύσεις.
<P>
" συζήτηση σήμερα το απόγευμα θα μας επιτρέψει να προωθήσουμε αποφασιστικά την εκκίνηση μιας κοινής στρατηγικής της Ένωσης για να επιτύχουμε την καλύτερη δομή στον κόσμο για τη δωρεά και τη μεταμόσχευση οργάνων. Επιπλέον, το άρθρο 168 της πρόσφατης Συνθήκης της Λισαβόνας μάς δίνει την ευκαιρία να δημιουργήσουμε αυτό το κοινό πλαίσιο υψηλής ποιότητας και ασφάλειας για τη διαδικασία δωρεάς και μεταμόσχευσης.
<P>
Υπάρχουν τώρα δύο σημαντικές πρωτοβουλίες της Επιτροπής σχετικά με αυτό, οι οποίες παρουσιάστηκαν το 2008, και επί των οποίων το Συμβούλιο μαζί με το Κοινοβούλιο έχουν εργαστεί πολύ σκληρά και πολύ γενναιόδωρα τους τελευταίους μήνες.
<P>
" πρώτη είναι η πρόταση για μια οδηγία η οποία θα ρυθμίζει τις πτυχές που αφορούν την ποιότητα και την ασφάλεια των οργάνων που προορίζονται για μεταμόσχευση. Όπως είπα, η εν λόγω οδηγία θεσπίζει ένα κοινό νομικό πλαίσιο, το οποίο πρέπει να μας επιτρέπει να περιορίζουμε ορισμένους κινδύνους σε όλα τα επίπεδα της διαδικασίας χρήσης οργάνων για θεραπεία, από τη δωρεά έως τη μεταμόσχευση. Σε αυτό περιλαμβάνεται η εγγύηση της ποιότητας και της ασφάλειας των οργάνων, αλλά και η προστασία των δοτών και των ληπτών μέσω του διορισμού των αρμόδιων αρχών.
<P>
Δεύτερον, έχουμε επίσης ένα σχέδιο δράσης που συμβάλλει στην ενίσχυση της συνεργασίας ανάμεσα στα κράτη μέλη, το οποίο έχει τριπλό στόχο: πρώτον, την αύξηση της διαθεσιμότητας οργάνων∙ δεύτερον, τη βελτίωση της αποδοτικότητας και της προσβασιμότητας στο σύστημα μεταμοσχεύσεων∙ και τρίτον, τη βελτίωση της ποιότητας και της ασφάλειας.
<P>
Κυρίες και κύριοι, οι δύο αυτές πρωτοβουλίες μάς παρέχουν ένα κοινό πλαίσιο, το οποίο αποτελεί ένα ευρωπαϊκό πλαίσιο που ενσωματώνει όχι μόνο τα καλύτερα κοινά στοιχεία, αλλά και τα καλύτερα στοιχεία της ορθής πρακτικής οργάνωσης και πρόνοιας που τα διαφορετικά κράτη μέλη έχουν οικοδομήσει σε αυτόν τον τομέα. Με άλλα λόγια, πρόκειται για ένα πλαίσιο το οποίο βασίζεται στην ποιότητα, την ασφάλεια και την καινοτομία.
<P>
Το δημιουργούμε θεσπίζοντας ένα ευρωπαϊκό μοντέλο για δωρεές και μεταμοσχεύσεις γύρω από αξίες και αρχές που όλοι συμμεριζόμαστε: την αλληλεγγύη, τη δικαιοσύνη και τη συνοχή, που είναι τα σύμβολα της ταυτότητας της Ένωσης. Αυτό θα συμβάλει στην επίτευξη αυτάρκειας όσον αφορά τη δωρεά οργάνων και, κατά συνέπεια, στην καταπολέμηση του τουρισμού για την εξεύρεση οργάνων προς μεταμόσχευση.
<P>
Είμαι βέβαιη ότι θα συμφωνήσετε μαζί μου πως η θέση σε ισχύ της εν λόγω οδηγίας και η στήριξη του Κοινοβουλίου προς το σχέδιο δράσης θα αυξήσουν την ανταλλαγή οργάνων ανάμεσα στα κράτη μέλη και θα προωθήσουν τις δωρεές.
<P>
Πρώτον, θεσπίζουμε ένα κοινοτικό πλαίσιο για να δώσουμε στους Ευρωπαίους ίση πρόσβαση στην υγεία γενικά και στη θεραπεία μέσω μεταμοσχεύσεων ειδικότερα. Δεύτερον, αυτό το πιο αποτελεσματικό πλαίσιο της Ένωσης θα ωφελήσει άμεσα τους ασθενείς που λόγω των χαρακτηριστικών τους έχουν μικρότερη πιθανότητα να βρουν ένα όργανο που να ανταποκρίνεται στις ανάγκες τους. Ως αποτέλεσμα, θα υπάρξει μείωση του αριθμού των οργάνων που μένουν αναξιοποίητα λόγω απουσίας κατάλληλου λήπτη σε μια συγκεκριμένη γεωγραφική περιοχή.
<P>
Κυρίες και κύριοι, προτού ολοκληρώσω, η ισπανική Προεδρία θα ήθελε να ευχαριστήσει την τσεχική και τη σουηδική Προεδρία για το έργο που επιτέλεσαν αρχίζοντας τις διαπραγματεύσεις το 2009 και δημιουργώντας τις συνθήκες για σημαντική πρόοδο χάρη στη συνεργασία των κρατών μελών και της Επιτροπής.
<P>
" ισπανική Προεδρία θα ήθελε επίσης να ευχαριστήσει το Κοινοβούλιο για την σκληρή εργασία του και ιδίως τους εισηγητές, κ.κ. Mikolasik και Perello, για το έργο που επιτέλεσαν ώστε να προωθηθεί η απαραίτητη συμφωνία και συναίνεση.
<P>
Μέσω του κοινού έργου όλων των θεσμικών οργάνων της ΕΕ πρέπει να επιτύχουμε μια συμφωνία, η οποία θα μας επιτρέψει να δημιουργήσουμε μια ευρωπαϊκή υπηρεσία που, αφενός, θα προσφέρει σε 500 εκατομμύρια ανθρώπους τις καλύτερες εγγυήσεις ποιότητας και ασφάλειας και, αφετέρου, θα προωθεί την ίση πρόσβαση στη θεραπεία από την οποία εξαρτώνται τόσες πολλές ζωές κάθε χρόνο, και επίσης την αλληλεγγύη της κοινωνίας μας. Ας ενισχύσουμε αυτό που σημαίνει η Ευρωπαϊκή Ένωση σήμερα.
<SPEAKER ID="345" NAME="John Dalli">
μέλος της Επιτροπής. - EN Κυρία Πρόεδρε, 56.000 Ευρωπαίοι βρίσκονται σε αναμονή για μεταμόσχευση οργάνων στην Ευρώπη∙ για πολλούς από αυτούς τους ανθρώπους, μια επιτυχημένη μεταμόσχευση αποτελεί ζήτημα ζωής και θανάτου. Για αυτόν τον λόγο είμαστε εδώ σήμερα: για να διασφαλίσουμε ασφαλή και υψηλής ποιότητας μεταμόσχευση οργάνων σε όλη την Ευρώπη. Αυτό αφορούν η πρόταση οδηγίας της Επιτροπής και το σχέδιο δράσης. Θα ήθελα να ευχαριστήσω τον εισηγητή, δρα Mikolasik, και τους σκιώδεις εισηγητές για το εξαιρετικό έργο τους σχετικά με την προτεινόμενη οδηγία για την ποιότητα και την ασφάλεια των οργάνων. Θα ήθελα, επίσης, να ευχαριστήσω τον κ. Perello Rodriguez για την υποστηρικτική έκθεση πρωτοβουλίας του όσον αφορά το σχέδιο δράσης για τη δωρεά και τη μεταμόσχευση οργάνων.
<P>
Επιτρέψτε μου να υπενθυμίσω ότι οι βασικοί στόχοι των δύο εν λόγω πρωτοβουλιών είναι να βελτιωθεί η ποιότητα και η ασφάλεια των ανθρωπίνων οργάνων προς μεταμόσχευση, να αυξηθεί η διαθεσιμότητα οργάνων και να καταστούν τα συστήματα μεταμοσχεύσεων πιο αποδοτικά και προσβάσιμα. " πρόταση οδηγίας ορίζει το νομικό πλαίσιο για τις απαιτήσεις ποιότητας και ασφάλειας και το σχέδιο δράσης εστιάζει στην αύξηση της διαθεσιμότητας οργάνων και της αποδοτικότητας των συστημάτων μεταμοσχεύσεων.
<P>
Το εξαετές σχέδιο δράσης ορίζει 10 δράσεις προτεραιότητας για την ενίσχυση της συνεργασίας ανάμεσα στα κράτη μέλη μέσω κοινών δράσεων και της ανταλλαγής των καλύτερων πρακτικών. Σημειώνω τις επιθυμίες του Κοινοβουλίου για συμπερίληψη στο σχέδιο δράσης δραστηριοτήτων, οι οποίες δεν ήταν δυνατό να καταστούν νομικές υποχρεώσεις, στην οδηγία βάσει του άρθρου 168 της Συνθήκης, ιδίως σε ό,τι αφορά τα κριτήρια για διάθεση οργάνων, την καταγραφή των επιθυμιών πιθανών δωρητών και θέματα που σχετίζονται με ιατρικές πρακτικές. " Επιτροπή είναι πρόθυμη να στηρίξει τα κράτη μέλη στην αντιμετώπιση των εν λόγω θεμάτων που είναι σημαντικά για το Κοινοβούλιο.
<P>
Σε σχέση με την οδηγία, είμαι πολύ ικανοποιημένος που βρισκόμαστε τώρα κοντά σε συμφωνία κατά την πρώτη ανάγνωση μετά από γρήγορο και εποικοδομητικό διάλογο ανάμεσα στο Κοινοβούλιο, την Επιτροπή και το Συμβούλιο. Πιστεύω ότι αυτή είναι η πρώτη συμφωνία που θα επιτευχθεί κατά την πρώτη ανάγνωση από τη στιγμή που ετέθη σε ισχύ η Συνθήκη της Λισαβόνας.
<P>
Είμαι πεπεισμένος ότι το προτεινόμενο κείμενο με τις τροπολογίες περιλαμβάνει τα κύρια μελήματα του Κοινοβουλίου όπως αναφέρονται στην έκθεση του δρος Mikolasik. Επιτρέψτε μου να σχολιάσω ορισμένα συγκεκριμένα θέματα.
<P>
Υποστηρίζω σθεναρά την ενίσχυση των αρχών της εθελοντικής και μη αμειβόμενης δωρεάς, που είναι ουσιαστικές για τη διασφάλιση της ποιότητας και της ασφάλειας των οργάνων. Χαιρετίζω, επίσης, τη διευκρίνιση ότι η αρχή της δωρεάν παραχώρησης δεν θα εμποδίζει τους ζώντες δότες να λάβουν αποζημίωση, υπό την προϋπόθεση ότι αυτή περιορίζεται αυστηρά στην κάλυψη των δαπανών και στην απώλεια εισοδήματος που σχετίζονται με τη δωρεά. Συμμερίζομαι πλήρως την ανησυχία του Κοινοβουλίου όσον αφορά την καταπολέμηση του παράνομου εμπορίου οργάνων. Ωστόσο, το εύρος της πρότασης περιορίζεται στην ποιότητα και την ασφάλεια, όπως ορίζεται στο άρθρο της Συνθήκης για τη δημόσια υγεία. Σε αυτό το πλαίσιο, επιδοκιμάζω τη δήλωση στο κείμενο ότι η οδηγία θα συμβάλει έμμεσα στην καταπολέμηση του παράνομου εμπορίου οργάνων, για παράδειγμα, μέσω της αδειοδότησης κέντρων μεταμοσχεύσεων, της θέσπισης όρων αφαίρεσης και συστημάτων ανιχνευσιμότητας οργάνων.
<P>
Κατανοώ, επίσης, την ανησυχία του Κοινοβουλίου σχετικά με διαφανή, επιστημονικά και χωρίς διακρίσεις κριτήρια διάθεσης οργάνων. Παρόλο που το ζήτημα δεν εμπίπτει στο πεδίο αρμοδιότητας της ΕΕ, μπορώ να δεχθώ τη συμπερίληψη της εν λόγω αρχής σε μια αιτιολογική σκέψη. Χαιρετίζω, επίσης, το γεγονός ότι το προτεινόμενο κείμενο αναγνωρίζει πως η δωρεά από ζώντες δότες συνυπάρχει με τη δωρεά από νεκρούς δότες στα περισσότερα κράτη μέλη. " δωρεά από ζώντες δότες αυξάνει τον αριθμό διαθέσιμων οργάνων και επικροτώ το γεγονός ότι το κείμενο ενισχύει τις προσπάθειες προστασίας των ζώντων δοτών ως μέσο εγγύησης της ποιότητας και της ασφάλειας των οργάνων για μεταμόσχευση.
<P>
Συνεχίζοντας, όσον αφορά τις διατάξεις που αφορούν συστήματα συναίνεσης και την πιστοποίηση θανάτου, τα εν λόγω θέματα διέπονται από την εθνική νομοθεσία. Ωστόσο, σε πνεύμα συμβιβασμού, η Επιτροπή μπορεί να αποδεχθεί τις περαιτέρω διευκρινίσεις που προτείνονται. Σημειώνω, επίσης, την επιθυμία του Κοινοβουλίου να συμπεριληφθούν στο σχέδιο δράσης δραστηριότητες οι οποίες δεν είναι δυνατό να καλυφθούν από την οδηγία, ιδίως σε ό,τι αφορά κριτήρια για διάθεση οργάνων, καταγραφή των επιθυμιών πιθανών δοτών και θέματα που σχετίζονται με ιατρικές πρακτικές. " Επιτροπή είναι πρόθυμη να στηρίξει τα κράτη μέλη ώστε να αντιμετωπίσουν τα εν λόγω θέματα.
<P>
Επιτρέψτε μου, επίσης, να θέσω ένα άλλο θέμα: η έγκριση ενός νόμου είναι το πρώτο βήμα. Εκείνο που είναι σημαντικό είναι να εφαρμοστεί ο νόμος. Για αυτόν τον λόγο, η Επιτροπή επιμένει να ανακοινώνουν τα κράτη μέλη τον τρόπο με τον οποίο μεταφέρουν τις οδηγίες στην εθνική νομοθεσία: τους "πίνακες αντιστοιχίας". Το Κοινοβούλιο πάντοτε το υποστήριζε αυτό. Εκφράζω τη λύπη μου που, για πρώτη φορά, το Κοινοβούλιο δεν υποστηρίζει τη συμπερίληψη στην οδηγία της υποχρέωσης των κρατών μελών να συντάσσουν έκθεση σχετικά με τη μεταφορά.
<P>
Τέλος, ορισμένες τροπολογίες ευθυγραμμίζουν τις προτάσεις με τις διατάξεις επιτροπολογίας της Συνθήκης της Λισαβόνας. Χαιρετίζω τη δυνατότητα που παρέχεται στην Επιτροπή να εγκρίνει, σε σαφώς καθορισμένες περιπτώσεις, κατ' εξουσιοδότηση πράξεις βάσει της διαδικασίας του κατεπείγοντος. Δηλώνω ότι η Ευρωπαϊκή Επιτροπή αναλαμβάνει να ενημερώνει πλήρως το Ευρωπαϊκό Κοινοβούλιο και το Συμβούλιο σχετικά με την πιθανότητα έγκρισης μιας κατ' εξουσιοδότηση πράξης βάσει της διαδικασίας του κατεπείγοντος. Όταν οι υπηρεσίες της Επιτροπής διαβλέπουν ότι μια κατ' εξουσιοδότηση πράξη μπορεί να εγκριθεί βάσει της διαδικασίας του κατεπείγοντος, θα προειδοποιούν αμέσως άτυπα τις γραμματείες του Ευρωπαϊκού Κοινοβουλίου και του Συμβουλίου.
<P>
Δηλώνω, επίσης, εξ ονόματος της Επιτροπής ότι οι διατάξεις της εν λόγω οδηγίας δεν επηρεάζουν οποιαδήποτε μελλοντική θέση των θεσμικών οργάνων όσον αφορά την εφαρμογή του άρθρου 290 της Συνθήκης για τη λειτουργία της Ευρωπαϊκής Ένωσης, ή μεμονωμένες νομοθετικές πράξεις που περιέχουν τέτοιου είδους διατάξεις.
<P>
Συμπερασματικά, επιτρέψτε μου να αναφέρω ότι η Επιτροπή είναι έτοιμη να υποστηρίξει τη συμβιβαστική δέσμη.
<SPEAKER ID="346" NAME="Cecilia Wikstrom" LANGUAGE="SV">
Κυρία Πρόεδρε, θα ήθελα να ξεκινήσω ευχαριστώντας τον κ. Mikolasik για αυτήν την τόσο εξαιρετική και πολύ εποικοδομητική συνεργασία για αυτήν τη σημαντική έκθεση.
<P>
Υπάρχουν πολλές προκλήσεις στον τομέα της δωρεάς και της μεταμόσχευσης ανθρωπίνων οργάνων. Έχουμε ευθύνη και πρέπει να ανταποκριθούμε στις προσδοκίες του μεγάλου αριθμού ατόμων στις λίστες αναμονής, τα οποία ζουν στην αβεβαιότητα από τη μια μέρα στην άλλη, καθώς περιμένουν τη νέα ζωή που ένα νέο όργανο μπορεί να φέρει. " γραμμή ανάμεσα στη ζωή και τον θάνατο δεν μπορεί να γίνει σαφέστερη.
<P>
Στα καθήκοντα του Ευρωπαϊκού Κοινοβουλίου περιλαμβάνεται, επίσης, η διεξαγωγή αποφασιστικής μάχης κατά του απαράδεκτου εμπορίου ανθρωπίνων οργάνων. Αυτό είναι, επίσης, κάτι που κάνουμε. Ορίζοντας σαφείς κανόνες δεοντολογίας και ασφάλειας, μπορούμε να διασφαλίσουμε καλύτερα το προφανές δικαίωμα των ατόμων στο σώμα τους, την ακεραιότητά τους και την αυτοδιάθεσή τους. Είμαι ικανοποιημένη που ελήφθη υπόψη η ανάλυση της Επιτροπής Νομικών Θεμάτων.
<P>
Είναι δύσκολο να σκιαγραφηθεί καλύτερη εικόνα του κοινού σκοπού μας από εκείνη της διαφύλαξης της ζωής των ατόμων στα διάφορα κράτη μέλη. " εν λόγω έκθεση παρουσιάζει αυτήν την εικόνα με μεγάλη σαφήνεια.
<SPEAKER ID="347" NAME="Eva Lichtenberger" LANGUAGE="DE">
Κυρία Πρόεδρε, κυρίες και κύριοι, ναι, είναι αλήθεια, πρόκειται για ζήτημα ζωής ή θανάτου. Αυτός είναι ακριβώς ο λόγος για τον οποίο η εν λόγω συζήτηση είναι τόσο φορτισμένη συναισθηματικά.
<P>
Στις διάφορες χώρες της Ευρώπης υπάρχουν τελείως διαφορετικά συστήματα όσον αφορά τη μεταμόσχευση οργάνων και τον τρόπο με τον οποίο τα άτομα παρέχουν ή δεν παρέχουν τη συναίνεσή τους, το εάν τα ίδια τα όργανα των ατόμων μπορούν να χρησιμοποιηθούν ή το εάν τα μέλη της οικογένειας μπορούν να συναινέσουν για μια μεταμόσχευση. Στο μέλλον, βάσει αυτής της έκθεσης, οι χώρες με τα πολύ περιοριστικά συστήματα οφείλουν να εξετάσουν πολύ προσεκτικά τα παραδείγματα άλλων χωρών προκειμένου να παρατηρήσουν επίσης τις θετικές επιπτώσεις. Διότι όταν βρίσκονται σε αναμονή για μεταμοσχεύσεις τόσο πολλοί άνθρωποι, αυτό πρέπει να αποτελέσει μήνυμα για εμάς, όχι μόνο για να δημιουργήσουμε περισσότερες ευκαιρίες και μεγαλύτερη προσβασιμότητα, αλλά και για να εγγυηθούμε την ποιότητα, την ασφάλεια και την προσβασιμότητα. Αυτό θα παρείχε, επίσης, ένα σημαντικό εργαλείο για να καταπολεμηθεί το εμπόριο οργάνων -μια πραγματικά ποταπή δραστηριότητα- και να καταστεί δυνατή η καλύτερη ρύθμιση των μεταμοσχεύσεων από ζώντες δότες, οι οποίες πρέπει πραγματικά να πραγματοποιούνται δωρεάν.
<SPEAKER ID="348" NAME="Peter Liese" LANGUAGE="DE">
Κυρία Πρόεδρε, κυρία Jimenez Garcia-Herrera, κύριε Επίτροπε, κυρίες και κύριοι, οι Ισπανοί είναι πρωταθλητές Ευρώπης στο ποδόσφαιρο, ο περισσότερος κόσμος το γνωρίζει αυτό, και είναι ωραίο, όμως δεν έχει τόση σημασία όσο το γεγονός ότι οι Ισπανοί είναι επίσης πρωταθλητές Ευρώπης σε ό,τι αφορά τις μεταμοσχεύσεις οργάνων.
<P>
Το κλειδί του ισπανικού μοντέλου, αυτό πρέπει να το κατανοήσουμε όλοι απολύτως, είναι η οργάνωση στα νοσοκομεία. Σε άλλες ευρωπαϊκές χώρες, λυπάμαι που το λέω, χάνονται όργανα, όχι επειδή τα μέλη της οικογένειας είναι απρόθυμα να συναινέσουν ή επειδή το θύμα δεν έχει κάρτα δότη ή είχε δηλώσει πως δεν επιθυμούσε να δωρίσει τα όργανά του, αλλά, τα περισσότερα όργανα που χάνονται στην Ευρώπη, χάνονται για τον απλούστατο λόγο ότι οι γιατροί δεν έχουν αρκετό χρόνο για να ασχοληθούν με το εν λόγω ζήτημα.
<P>
" Ισπανία το έχει οργανώσει αυτό πολύ καλύτερα με τους συντονιστές για τις μεταμοσχεύσεις που διαθέτει. Οπουδήποτε εγκριθεί το εν λόγω σύστημα, περισσότερα άτομα θα μπορούν να σωθούν και περισσότεροι άνθρωποι θα μπορέσουν να ζήσουν μια υγιή ζωή χωρίς να χρειάζεται να υφίστανται αιμοκάθαρση και άλλες δυσάρεστες εμπειρίες. Για αυτόν τον λόγο πρέπει πραγματικά να τονίσουμε αυτό το σημείο της έκθεσης Perello στα κράτη μέλη.
<P>
" οδηγία πραγματεύεται, πρωτίστως, την ποιότητα και την ασφάλεια, αλλά επίσης και τις επιπτώσεις στα άτομα που βρίσκονται σε αναμονή για όργανα. Αυτό συμβαίνει επειδή, επί του παρόντος, ένα όργανο σε ένα κράτος μέλος μπορεί να μη χρησιμοποιηθεί διότι δεν μπορεί να βρεθεί αρκετά γρήγορα συμβατός λήπτης. Εάν έχουμε κοινές προδιαγραφές ποιότητας και ασφάλειας, μπορούμε επίσης να βελτιώσουμε τη διασυνοριακή ανταλλαγή οργάνων προκειμένου να βοηθήσουμε ανθρώπους. Τούτο σημαίνει ότι και αυτό είναι σημαντικό σημείο.
<P>
Ένα άλλο πολύ σημαντικό στοιχείο της οδηγίας είναι το ότι πρέπει να καταπολεμήσουμε το εμπόριο οργάνων. Πρόκειται για ένα θέμα το οποίο δεν πρέπει απλώς να αγνοήσουμε. Για αυτόν τον λόγο, ορισμένοι άλλοι βουλευτές και εγώ καλέσαμε επίσης έναν ειδικό, ο οποίος έχει ερευνήσει το εμπόριο οργάνων και τους εκ προθέσεως φόνους ανθρώπων στην Κίνα για όργανα προς μεταμόσχευση, να έρθει και να μας μιλήσει αύριο. Θα ήθελα να ζητήσω από όλους τους συναδέλφους μου να επιδείξουν επίσης ενδιαφέρον για το εν λόγω θέμα.
<P>
Με την οδηγία και το σχέδιο δράσης αποστείλαμε σαφές μήνυμα. " εθελοντική και μη αμειβόμενη δωρεά ορίζεται με νομικά δεσμευτικό τρόπο και θα ήθελα να ευχαριστήσω όλους όσους μας βοήθησαν να επιτύχουμε αυτούς τους στόχους.
<SPEAKER ID="349" NAME="Karin Kadenbach" LANGUAGE="DE">
Κυρία Πρόεδρε, κυρία Jimenez Garcia-Herrera, κύριε Επίτροπε, κυρίες και κύριοι, και εγώ θα ήθελα να συμφωνήσω με τους προηγούμενους ομιλητές και να ξεκινήσω με τη φράση "η ζωή είναι ωραία". Είναι μια φράση που ακούω επανειλημμένως από έναν πρώην συνάδελφό μου, τον Αναπληρωτή Κυβερνήτη Ernst Hoger, ο οποίος υπέστη σοβαρό καρδιακό νόσημα μετά από τσίμπημα τσιμπουριού, αλλά είχε την τύχη, τον Δεκέμβριο του 2004, να επωφεληθεί από δωρεά συμβατής καρδιάς. Ο Ernst Hoger είναι ακόμα ζωντανός, περπατά ανάμεσά μας γεμάτος ζωή και ενέργεια και μας λέει ότι "η ζωή είναι ωραία".
<P>
Σήμερα ακούσαμε τα αριθμητικά στοιχεία: 55.000-60.000 Ευρωπαίοι περιμένουν την ευκαιρία για να μπορέσουν να μας πουν στο μέλλον, όπως ο Ernst Hoger, ότι "η ζωή είναι ωραία". Χάνουμε δώδεκα από αυτούς κάθε ημέρα, επειδή τα συστήματά μας απλώς δεν έχουν εξελιχθεί στο επίπεδο στο οποίο θα μπορούμε να δίνουμε έγκαιρα στα άτομα που τα χρειάζονται τα όργανα που καθίστανται διαθέσιμα σε άλλο μέρος. Για αυτόν τον λόγο έχουμε καθήκον να το εφαρμόσουμε αυτό. Πιστεύω ότι το εν λόγω σχέδιο δράσης είναι κάτι πραγματικά σημαντικό, ότι πρέπει να διασφαλίσουμε την ασφάλεια των δωρεών και των μεταμοσχεύσεων οργάνων, ότι πρέπει επίσης να παράσχουμε στους ζώντες δότες, τους οποίους χρειαζόμαστε εξίσου -το λέω αυτό έχοντας στο νου μου αποκλειστικά τους πολλούς ασθενείς που υποβάλλονται σε αιμοκάθαρση- τη σιγουριά των καλύτερων ιατρικών προδιαγραφών, και ότι πρέπει να είμαστε ανένδοτοι στην καταπολέμηση του εμπορίου οργάνων -με άλλα λόγια, η εθελοντική και μη αμειβόμενη δωρεά είναι το απολύτως ουσιαστικό πράγμα.
<P>
Πρέπει να εξασφαλίσουμε τη συναίνεση των δοτών. Πρέπει να αναπτύξουμε τα συστήματα της Ευρώπης, έτσι ώστε να μπορέσουμε να κλείσουμε το τεράστιο χάσμα ανάμεσα στη μια δωρεά ανά εκατομμύριο πολιτών σε πολλά κράτη μέλη και τις 40 δωρεές ανά εκατομμύριο στην Ισπανία, τους ευρωπαίους πρωταθλητές μας. Πρέπει να στοχεύσουμε, μαζί με τα εθνικά συστήματα υγειονομικής περίθαλψης, στην εφαρμογή αυτών των σχεδίων δράσης το συντομότερο δυνατό και στην εγγύηση των υψηλότερων προδιαγραφών, έτσι ώστε οι 55.000 που βρίσκονται επί του παρόντος σε αναμονή να μπορέσουν να πουν ότι "η ζωή είναι ωραία".
<SPEAKER ID="350" NAME="Frédérique Ries">
εξ ονόματος της Ομάδας ALDE. - (FR) Κυρία Πρόεδρε, αύριο αναμένεται η οδηγία σχετικά με τη δωρεά και τη μεταμόσχευση οργάνων, η οποία είναι σημαντική. Στην Ευρώπη, περίπου 60.000 ασθενείς, οι οποίοι βρίσκονται σε αναμονή για μια καρδιά, έναν πνεύμονα, ένα ήπαρ ή έναν νεφρό, περιμένουν αυτόν τον νόμο εδώ και χρόνια. Δώδεκα από αυτούς πεθαίνουν καθημερινά, επειδή περίμεναν για υπερβολικά μεγάλο χρονικό διάστημα.
<P>
Όπως και εκείνοι που μίλησαν νωρίτερα, θα ήθελα να τονίσω το εξαιρετικό αποτέλεσμα που επιτύχαμε, το οποίο δεν θα ήταν εφικτό χωρίς τη συνεργασία ανάμεσα στους εισηγητές μας, τον κ. Perello Rodriguez και τον κ. Mikolasik, τους σκιώδεις εισηγητές, στους οποίους συγκαταλέγομαι και εγώ, και την ισπανική Προεδρία. Θα ήθελα να αδράξω αυτήν την ευκαιρία για να επαινέσω τον δρα Matesanz, ο οποίος υπήρξε εξαιρετικός ξεναγός κατά την επίσκεψή μας στη Μαδρίτη.
<P>
Ας μην κάνουμε εδώ λάθος όσον αφορά τον στόχο. " βασική προτεραιότητα είναι πράγματι να αυξηθεί ο αριθμός δωρεών οργάνων στην Ευρώπη και, κατά συνέπεια, φυσικά να ενημερωθούν ταυτόχρονα οι Ευρωπαίοι και οι Ευρωπαίες περισσότερο σχετικά με τη δωρεά, καθώς οι ανισότητες μιλούν από μόνες τους, είναι απολύτως καταφανείς: υπάρχουν 34 νεκροί δότες ανά εκατομμύριο κατοίκων στην Ισπανία, 27 στη χώρα μου, το Βέλγιο και μόνο ένας δότης στη Ρουμανία. Κατά συνέπεια, πρέπει επίσης να εκπαιδεύσουμε τα άτομα όσον αφορά το εν λόγω θέμα της δωρεάς∙ να δώσουμε σε πιθανούς δότες τη δυνατότητα πρόσβασης σε πληροφορίες∙ να καταλύσουμε τους διοικητικούς φραγμούς, πράγμα που είναι σημαντικό∙ να θεσπίσουμε και στα 27 κράτη μέλη μια εθνική αρχή αρμόδια για τον έλεγχο της ποιότητας και της ασφάλειας των οργάνων, από την αφαίρεση από τον δότη έως τη μεταμόσχευση∙ και έπειτα να δώσουμε επίσης -όπως ειπώθηκε- καλύτερα παραδείγματα οργάνωσης, όπως αυτά που υπάρχουν, επαναλαμβάνω, στην Ισπανία, όπου η πρόοδος συνδέεται με κάποιου είδους σύστημα έγκαιρης προειδοποίησης, μιας συνεχούς προειδοποίησης σε ολόκληρη την αλυσίδα, από τον θάνατο του δότη έως τη μεταμόσχευση.
<P>
Ο συμβιβασμός στην οδηγία μας, η περίφημη τροπολογία 106, η οποία συνοψίζει όλες μας τις προσπάθειες, αποστέλλει το σωστό μήνυμα στους ασθενείς, το μήνυμα της ελπίδας, επιτρέποντας -και αυτό συνέβη μερικές φορές στο τέλος ιδιαιτέρως έντονων συζητήσεων- τη χρήση ενός μη βέλτιστου οργάνου σε κατεπείγουσες περιπτώσεις και ενθαρρύνοντας ιδίως τις δωρεές από ζώντες δότες, όπου αυτό είναι φυσικά δυνατό. Εδώ αναφέρομαι ουσιαστικά στις δωρεές νεφρών ή ήπατος, δωρεές οι οποίες είναι απαραίτητες, οι οποίες εξαπλώνονται γρήγορα, τις οποίες ενθαρρύνουν οι γενικοί ιατροί και οι ειδικοί και οι οποίες, επί του παρόντος, εξακολουθούν να ανέρχονται μόνο, κατά μέσο όρο, στο 5% των δωρεών.
<P>
Κάντε περισσότερα και συνεργαστείτε περισσότερο: αυτή είναι η λογική πίσω από το σχέδιο δράσης επικεφαλής του οποίου ήταν ο κ. Perello Rodriguez. Ένα παράδειγμα είναι η πρότασή μου για ηλεκτρονική εγγραφή σε έναν κατάλογο, σε έναν εθνικό ή ευρωπαϊκό κατάλογο δοτών, με την ιδέα προσθήκης μιας αναφοράς στο δελτίο ταυτότητας ή στην άδεια οδήγησης ενός ατόμου που θα τον προσδιορίζει ως δότη και, κατά συνέπεια, θα επιτρέπει στα πράγματα να εξελιχθούν πιο γρήγορα, όταν είναι απαραίτητο.
<P>
Θα ήθελα απλώς να συνοψίσω πολύ σύντομα λέγοντας ότι κάναμε εξαιρετική δουλειά και ότι προτιμήσαμε τη δεοντολογία της ελπίδας από τη δεοντολογία της απαγόρευσης.
<SPEAKER ID="351" NAME="Satu Hassi" LANGUAGE="FI">
Κυρία Πρόεδρε, κυρίες και κύριοι, οι ευχαριστίες μου απευθύνονται στον κ. Mikolasik και στον κ. Perello Rodriguez για το πραγματικά εξαίρετο έργο τους. Το πιο δύσκολο ζήτημα κατά τις συζητήσεις αφορούσε τους ζώντες δότες. Αφενός, υπάρχουν μεγάλες λίστες αναμονής ασθενών για μεταμόσχευση νεφρών και, αφετέρου, υπάρχει η ανάγκη προστασίας των ζώντων δοτών και αποτροπής του παράνομου εμπορίου οργάνων και της ακραίας εκμετάλλευσης των φτωχών που σχετίζεται με αυτό.
<P>
Δεν επιτύχαμε το είδος του καλού αποτελέσματος που θα θέλαμε εμείς στην Ομάδα των Πρασίνων/Ευρωπαϊκή Ελεύθερη Συμμαχία. " ασφαλέστερη λύση, σε ό,τι αφορά τα ανθρώπινα δικαιώματα των δοτών, θα ήταν να επιμείνουμε ώστε εάν πρόκειται να επιτραπούν οι δωρεές από ζώντα άτομα εκτός της σφαίρας των μελών της οικογένειας και των στενών συγγενών, να επιβάλουν τα κράτη μέλη ένα αυστηρό εθνικό σύστημα για την αποτροπή του παράνομου εμπορίου οργάνων. Παρόλο που το νομικό κείμενο που αποτελεί αντικείμενο διαπραγμάτευσης μάλλον είναι λιγότερο σκληρό όσον αφορά τους στόχους του, ελπίζω ότι όλες οι χώρες της ΕΕ θα λάβουν αυστηρά μέτρα για την εξάλειψη του παράνομου εμπορίου οργάνων. Σύμφωνα με το Συμβούλιο της Ευρώπης, το 5-10% των νεφρών που μεταμοσχεύθηκαν προέρχεται από παράνομο εμπόριο οργάνων, και αυτό σημαίνει χιλιάδες θύματα ετησίως. Οι εθελοντικές δωρεές, οι οποίες είναι δωρεάν, αποτελούν επίσης την ασφαλέστερη επιλογή, ακόμα και για τους λήπτες των οργάνων.
<P>
Δεν επιτρέπεται να υπάρχουν εγκλήματα που να σχετίζονται με το εμπόριο οργάνων εκτός εάν υπάρχουν μεσάζοντες και ζήτηση. Είναι φοβερό να διαβάζει κανείς εκθέσεις σχετικά με τον τρόπο που αγοράζονται όργανα σε φτωχές χώρες σε περιοχές όπως η Αφρική, η Ασία και ακόμα και η Ανατολική Ευρώπη. Το μεγαλύτερο σοκ προκαλούν οι εκθέσεις που περιγράφουν τη θανάτωση ανθρώπων. Για παράδειγμα, αυστραλοί χειρουργοί μεταμόσχευσης οργάνων έχουν καταδικάσει την πρακτική θανάτωσης κρατουμένων στην Κίνα για τα όργανά τους. Εμείς στην Ευρώπη πρέπει να κάνουμε ό,τι μπορούμε για να αποφύγουμε τη δημιουργία μιας αγοράς για αυτό το είδος εγκληματικότητας.
<SPEAKER ID="352" NAME="Marisa Matias" LANGUAGE="PT">
Κυρία Πρόεδρε, κύριε Επίτροπε, κυρία Jimenez, η έλλειψη οργάνων για μεταμόσχευση αποτελεί μείζον πρόβλημα. Έχει ήδη γίνει αναφορά σε αυτό αρκετές φορές και αποτελεί μείζον πρόβλημα, το οποίο εγείρει ερωτήματα για εμάς και όσον αφορά τη δημόσια υγεία και όσον αφορά σχετικά ζητήματα, όπως η ενίσχυση της "γκρίζας" αγοράς και του παράνομου εμπορίου οργάνων∙ το τελευταίο δεν είναι σε καμία περίπτωση καλό για τα συστήματα υγείας μας, ούτε για τους πολίτες μας. Πρέπει, κατά συνέπεια, να καταπολεμήσουμε αυτό το έγκλημα και ένας τρόπος για να το πράξουμε που μου φαίνεται περισσότερο από σημαντικός και σχετικός, είναι μέσω νομοθεσίας και προτάσεων όπως αυτές που συζητάμε εδώ σήμερα. Για αυτόν τον λόγο θέλω να εστιάσω στα πιο σημαντικά θέματα που θίγουν οι εν λόγω δύο προτάσεις.
<P>
Το σύστημα που είχαμε μέχρι τώρα παρουσιάζει τεράστιες ανισότητες, επειδή απουσιάζουν αυτές οι δύο προτάσεις. Ανισότητες ανάμεσα στα κράτη μέλη, ανισότητες ανάμεσα στα υπάρχοντα συστήματα, ανισότητες στην πρόσβαση σε όργανα, ανισότητες ανάμεσα στα μέλη του κοινού: πιστεύω ότι δεν μπορούμε να ανεχθούμε αυτές τις ανισότητες. Είναι, κατά συνέπεια, σημαντικό να τις περιορίσουμε περαιτέρω, και αυτό ακριβώς επιδιώκουν οι εν λόγω προτάσεις. Εντούτοις, πιστεύω ότι ένα ευρωπαϊκό σύστημα το οποίο διατηρεί ορισμένες από τις ιδιαιτερότητες κάποιων χωρών, έτσι ώστε να μην υποχρεωθούν να έχουν πιο περιοριστικά συστήματα, αποτελεί την απάντηση σε αυτό το πρόβλημα. Το έργο που πραγματοποιήθηκε από τους εισηγητές, τον κ. Mikolasik και τον κ. Perello Rodriguez, είναι ιδιαιτέρως σημαντικό και συμβάλλει στην επίλυση του προβλήματος, το οποίο αντιμετωπίζουμε.
<P>
Εάν μιλάμε για προτάσεις που βασίζονται σε, και υποστηρίζονται από, θέματα όπως η δωρεά, ο εθελοντισμός, η δωρεάν παροχή, η εμπιστευτικότητα, η διασφάλιση των δεδομένων, η ανιχνευσιμότητα, η λογοδοσία -και εδώ πιστεύω ότι είναι σημαντικό το ενδιαφέρον του Κοινοβουλίου για προσφορά βοήθειας μέχρι την ανάρρωση του ασθενούς και όχι μόνο για την εξασφάλιση της δωρεάς- και η συνεργασία ανάμεσα στα κράτη μέλη, είμαστε στον σωστό δρόμο.
<P>
Ωστόσο, όσον αφορά τις δωρεές ανάμεσα σε ζώντα άτομα, πρέπει απλά να αναφέρω ότι είμαι ικανοποιημένη που συμπεριλήφθηκε η εν λόγω επέκταση σχετικά με τα δικαιώματα. Εγγυάται προφανώς όλα τα δικαιώματα και όλες τις προϋποθέσεις, αλλά είναι πολύ σημαντικό να έχουμε προχωρήσει πέρα από τον περιορισμένο κύκλο της συμβατικής οικογένειας, επειδή, εάν δεν το πράξουμε, θα δημιουργηθεί ένας άλλος τρόπος για να υπάρξουν άλλες μορφές ανισότητας. Κατά συνέπεια, η προώθηση της δωρεάς ως κύριας πηγής μεταμοσχεύσεων, καθώς και η προστασία των δεδομένων και της ασφάλειας των ασθενών, μου φαίνεται ότι είναι επαρκέστατος λόγος για να ενωθούμε όλοι σήμερα το πρωί και να υπερψηφίσουμε αυτές τις δύο προτάσεις, οι οποίες είναι άκρως σημαντικές για την Ευρωπαϊκή Ένωση.
<SPEAKER ID="353" NAME="Anna Rosbach" LANGUAGE="DA">
Κυρία Πρόεδρε, ελπίζω κανείς εδώ να μην χρειαστεί ποτέ να χρησιμοποιήσει την εν λόγω οδηγία. Εικοσιεπτά χώρες της ΕΕ σημαίνει 27 διαφορετικά σύνολα ρυθμίσεων συν τα άτομα από χώρες εκτός της Ένωσης, τα οποία έχουν εισέλθει παράνομα και τα οποία, επειδή είναι φτωχά, είναι πρόθυμα να δώσουν έναν νεφρό για πολύ λίγα χρήματα. Δυστυχώς, τα τελευταία χρόνια έχουμε δει μια σειρά από παραδείγματα πρόχειρης δουλειάς, η οποία επηρέασε και τους ασθενείς και τους δότες. Κατά συνέπεια, χρειαζόμαστε συντονισμό σε επίπεδο ΕΕ και, φυσικά, πρέπει να διασφαλίσουμε ότι παρέχεται και στον λήπτη και στον δότη η καλύτερη δυνατή θεραπεία. Σε ορισμένα κράτη μέλη της ΕΕ, γίνεται κανείς δότης με τη γέννησή του, ενώ στις περισσότερες χώρες μπορεί κανείς να γίνει δότης μόνο λαμβάνοντας την ενεργή προσωπική απόφαση να το πράξει. Έτσι, βρισκόμαστε σε μια κατάσταση όπου υπάρχουν 27 διαφορετικές νομοθετικές ρυθμίσεις και ασφαλιστικά συστήματα, τα οποία δεν προάγουν ακριβώς ευκαιρίες για συνεργασία.
<P>
Το ζήτημα που συζητάμε είναι ιδιαίτερα σύνθετο, διότι πρέπει επίσης να διασφαλίσουμε ότι η ποιότητα των οργάνων θα αποτελεί κορυφαία προτεραιότητα. Για λόγους υγείας και μόνο, είναι σημαντικό για εμάς να επιληφθούμε του θέματος της παράνομης δωρεάς, καθώς συχνά δεν γνωρίζουμε τον δότη και, ως εκ τούτου, την κατάσταση της υγείας του. Θα ήταν πολύ δυσάρεστο εάν καταλήγαμε με νεφρούς, καρδιές και άλλα όργανα τα οποία θα προέρχονταν από δότες με μεταδοτικές νόσους, λοιμώξεις, λευχαιμία ή κάτι χειρότερο. Πρέπει, κατά συνέπεια, να ελέγχουμε τα εν λόγω όργανα, προτού χρησιμοποιηθούν. Πρέπει να είμαστε σίγουροι ότι οι παρεμβάσεις διενεργούνται με ασφάλεια, με άλλα λόγια, ότι το προσωπικό που είναι υπεύθυνο για την ίδια την επέμβαση έχει επαρκή κατάρτιση στον τομέα του και ότι διενεργείται το υψηλότερο επίπεδο παρακολούθησης.
<SPEAKER ID="354" NAME="Pilar Ayuso" AFFILIATION="PPE">
(ES) Κυρία Πρόεδρε, κύριε Επίτροπε, κυρία Jimenez Garcia-Herrera, θα ήθελα καταρχάς να υπογραμμίσω το έργο που επιτέλεσαν οι εισηγητές -ο κ. Mikolasik και ο κ. Perello- και όλες τις προσπάθειες που κατέβαλαν για να επιτύχουν τον καλύτερο δυνατό συμβιβασμό για μια πολιτική μεταμοσχεύσεων στην Ευρωπαϊκή Ένωση.
<P>
Θα ήθελα, επίσης, να υπογραμμίσω τη συμβολή της ισπανικής Προεδρίας και του δρος Matesanz, Διευθυντή του Εθνικού Οργανισμού Μεταμοσχεύσεων της Ισπανίας, επειδή η Ισπανία είναι επί του παρόντος πρώτη παγκοσμίως όσον αφορά τις δωρεές, με 34,4 για κάθε εκατομμύριο κατοίκων. Αυτό οφείλεται αποκλειστικά στη συνεχή βελτίωση της οργάνωσης και στα μέτρα που έχουν ληφθεί για να ευαισθητοποιηθεί ο πληθυσμός όσον αφορά τη δωρεά οργάνων.
<P>
Πρέπει να επιτύχουμε το εξής σε όλη την Ευρωπαϊκή Ένωση: αύξηση του αριθμού δωρεών, διασφάλιση ότι όλες οι μεταμοσχεύσεις πραγματοποιούνται με τις ίδιες προδιαγραφές ποιότητας και, επίσης, προώθηση της συνεργασίας ανάμεσα σε όλα τα κράτη μέλη.
<P>
Πρέπει, επίσης, να διασφαλίσουμε ότι κάθε δωρεά θα είναι εθελοντική και δεν θα αμείβεται, με τις εξαιρέσεις που ανέφερε ο Επίτροπος Dalli, προκειμένου να καταπολεμηθεί το παράνομο εμπόριο οργάνων, το οποίο συνδέεται πλήρως με την έλλειψη οργάνων. Το σχέδιο δράσης μπορεί να συμβάλει σε αυτό βοηθώντας να αντιμετωπιστεί η έλλειψη οργάνων και να βελτιωθεί η πρόσβαση του κοινού στις μεταμοσχεύσεις.
<P>
" λύση στην οποία καταλήξαμε για τους ζώντες δότες είναι πολύ σημαντική, καθώς δεν μπορούμε να ξεχνάμε ότι οι δωρεές από ζώντες δότες είναι συμπληρωματικές και έχει αποδειχθεί ότι είναι αποτελεσματικές, ακόμα και εάν δεν υπάρχει γενετική σχέση ανάμεσα στον δότη και τον λήπτη.
<SPEAKER ID="355" NAME="Gilles Pargneaux" AFFILIATION="S&amp;D">
(FR) Κυρία Πρόεδρε, κύριε Επίτροπε, ενθάρρυνση, συντονισμός και εποπτεία της δωρεάς οργάνων: αυτοί είναι οι στόχοι μας και για αυτόν τον λόγο είναι πολύ σημαντικό το ότι έχουμε συγκεντρωθεί εδώ ώστε να επιτρέψουμε την ανάπτυξη της δωρεάς και της μεταμόσχευσης οργάνων στην Ευρώπη.
<P>
Επί του παρόντος, 60.000 άτομα -Ευρωπαίοι και Ευρωπαίες- αναμένουν μεταμόσχευση στην Ευρώπη και, σύμφωνα με τις εκτιμήσεις μας, 12 άτομα πεθαίνουν καθημερινά από έλλειψη μοσχεύματος, επειδή, ενώ το 81% των Ευρωπαίων λένε ότι είναι υπέρ της κάρτας δωρητή οργάνων, μόνο το 12% την κατέχει. Συνεπώς, πρόκειται καταρχάς για ζήτημα εναρμόνισης πρακτικών ακολουθώντας το παράδειγμα της Ισπανίας, του άριστου μαθητή ανάμεσα στους 27. Τα ποσοστά δωρεάς οργάνων ποικίλλουν σημαντικά από τη μια χώρα στην άλλη. Πρόκειται, κατά συνέπεια, για ζήτημα εναρμόνισης.
<P>
Όπως αναφέρατε νωρίτερα, κύριε Επίτροπε, η πρόκληση είναι επίσης να δημιουργηθεί ένα ευρωπαϊκό δίκτυο δοτών οργάνων, το οποίο θα μας επέτρεπε να ικανοποιήσουμε καλύτερα τις ανάγκες των ευρωπαίων πολιτών.
<P>
Πρόκειται, επίσης, για ζήτημα βελτίωσης της συνεργασίας ανάμεσα σε όλα τα κράτη μέλη. Πρέπει να διασφαλίσουμε ότι μπορούμε να συστήσουμε εθνικές αρχές οι οποίες θα είναι υπεύθυνες για τον έλεγχο της ποιότητας και της ασφάλειας των οργάνων, από την αφαίρεση από τον δότη έως τη μεταμόσχευση. Για παράδειγμα, στη Γαλλία, ένα άτομο που βρίσκεται σε αναμονή για μεταμόσχευση ήπατος θα μπορεί έτσι να λάβει ένα συμβατό όργανο από τη Γερμανία ή την Ιταλία γνωρίζοντας ότι σε ολόκληρη την Ευρώπη ισχύουν ελάχιστες κοινές προδιαγραφές.
<P>
Πρόκειται, επίσης, όπως αναφέρθηκε, για ζήτημα επιβεβαίωσης του ελεύθερου και εθελοντικού χαρακτήρα της δωρεάς ως πιο αποτελεσματικού τρόπου καταπολέμησης του παράνομου εμπορίου οργάνων και του τουρισμού για την εξεύρεση οργάνων προς μεταμόσχευση και, συνεπώς, αποτροπής της φυγής στο εξωτερικό των εύπορων ασθενών -στην Κίνα, για παράδειγμα- προκειμένου να λάβουν μόσχευμα.
<P>
Τέλος, επικροτώ το σχέδιο δράσης που στοχεύει στην ανάπτυξη των μεταμοσχεύσεων στην Ευρώπη, επί του οποίου θα διεξαχθεί επίσης ψηφοφορία σήμερα, και είμαι πολύ ικανοποιημένος με το έργο των εισηγητών και, ιδίως, με την έκθεση του κ. Perello Rodriguez.
<SPEAKER ID="356" NAME="Miroslav Ouzký" LANGUAGE="CS">
Καταρχάς θα ήθελα να εκφράσω την έκπληξή μου αφαιρέθηκε ο λόγος από έναν εκπρόσωπο της Ομάδας μου κατά το εισαγωγικό μέρος ομιλίας εξ ονόματος της Ομάδας. Ασφαλώς θα έγινε κάποιο λάθος.
<P>
Στην ομιλία μου θα ήθελα να επαινέσω το έργο αμφότερων των εισηγητών, το οποίο θεωρώ ιδιαίτερα πολύτιμο. Εάν υπάρχει ένας τομέας στην υγειονομική περίθαλψη και τη δημόσια υγεία που είναι γνήσια ευρωπαϊκός, αυτός είναι σίγουρα οι μεταμοσχεύσεις. Το πρότυπο αυτό είναι ένα λογικό και πολύ θετικό βήμα. Θα ήθελα, επίσης, να εκφράσω την επιδοκιμασία μου προς τους εισηγητές για το γεγονός ότι εξαίρεσαν το στοιχείο της δεοντολογίας, το οποίο φυσικά εμπίπτει στο πεδίο εφαρμογής των κρατών μελών. Όπως ήδη ειπώθηκε εδώ, υπάρχουν διαφορετικές προσεγγίσεις, και στη δική μου χώρα για παράδειγμα, χρησιμοποιούμε την αρχή της εικαζόμενης συναίνεσης που αναφέρθηκε προηγουμένως. Από την άλλη πλευρά, ορισμένες χώρες απαιτούν ρητή συναίνεση.
<P>
Κατά την άποψή μου, πρόκειται για θεμέλιο λίθο που μπορεί να βελτιώσει και να επεκτείνει το πεδίο εφαρμογής του υπάρχοντος συστήματος Intertransplant και εφόσον ειπώθηκε εδώ ότι αυτό είναι σαφώς το πρώτο πρότυπο το οποίο μπορεί να εγκριθεί σε πρώτη ανάγνωση μετά την έγκριση της Συνθήκης της Λισαβόνας, αυτό μου προκαλεί ικανοποίηση. Ωστόσο, μου προκαλεί ακόμα μεγαλύτερη ικανοποίηση το γεγονός ότι πρόκειται για ένα θέμα το οποίο είναι γνήσια ευρωπαϊκό. Σε αυτό αποδίδω πολύ μεγάλη σημασία.
<SPEAKER ID="357" NAME="Πρόεδρος">
Σε ό,τι αφορά τη λίστα των ομιλητών, γίνεται διερεύνηση του ζητήματος.
<SPEAKER ID="358" NAME="Oreste Rossi" AFFILIATION="EFD">
(IT) Κυρία Πρόεδρε, κυρίες και κύριοι, αύξηση της διαθεσιμότητας οργάνων, βελτίωση της ποιότητάς τους και της πρόσβασης σε αυτά και μεγαλύτερη ενημέρωση του κοινού για τα εν λόγω ζητήματα: αυτές είναι οι απαιτήσεις της Επιτροπής Περιβάλλοντος, Δημόσιας Υγείας και Ασφάλειας των Τροφίμων του Ευρωπαϊκού Κοινοβουλίου προκειμένου να μειωθούν οι λίστες αναμονής για μεταμοσχεύσεις.
<P>
Πρέπει, κατά συνέπεια, να προωθήσουμε τη βιοτεχνολογική έρευνα και τη διάθεση οργάνων εντός της Ευρωπαϊκής Ένωσης, αλλά πρέπει επίσης να θεσπίσουμε μια ευρωπαϊκή κάρτα δωρητή, να αποτρέψουμε τον τουρισμό για την εξεύρεση οργάνων προς μεταμόσχευση και να ενισχύσουμε την αντίδρασή μας στο παράνομο εμπόριο οργάνων επιβάλλοντας αυστηρές κυρώσεις στους υπεύθυνους. Προκειμένου να αποφευχθούν παράνομες πρακτικές, οι δωρεές από ζώντες δότες πρέπει να εξετάζονται μόνο ως έσχατη λύση, όταν δεν υπάρχουν άλλες πιθανές επιλογές, όπως η μεταθανάτια δωρεά. Ο ζων δότης δεν πρέπει να λάβει κανενός είδους αμοιβή, εκτός από την αποζημίωση για την κάλυψη των δαπανών μετά την επέμβαση, η οποία θα προσδιορίζεται από εθνικούς κανονισμούς.
<P>
Τα κράτη μέλη πρέπει, επίσης, να εγκρίνουν ή να διατηρήσουν αυστηρά νομικά μέτρα για τις μεταμοσχεύσεις και τους ζώντες δότες οι οποίοι δεν είναι συγγενείς εξ αίματος, προκειμένου να καταστεί το σύστημα διαφανές και να εξαλειφθεί η πιθανότητα παράνομης πώλησης οργάνων ή εξαναγκασμού σε δωρεά. Πρέπει, επίσης, να διασφαλίσουν την απόδοση του κοινωνικού κόστους στους ζώντες δότες και να τους προστατεύσουν από διακρίσεις, ιδίως από την πλευρά ασφαλιστικών συστημάτων.
<P>
Το Κοινοβούλιο υπογραμμίζει, ωστόσο, ότι οι δωρεές από ζώντες δότες πρέπει να θεωρούνται συμπληρωματικές των δωρεών μετά θάνατον. " δωρεά οργάνων πρέπει να παραμείνει αυστηρώς μη εμπορική, στηρίζοντας τα μέτρα που στοχεύουν στην προστασία των δοτών και διασφαλίζοντας το γεγονός ότι η δωρεά οργάνων πραγματοποιείται σε εθελοντική βάση για αλτρουιστικούς λόγους.
<SPEAKER ID="359" NAME="Πρόεδρος">
Κύριε Ouzky, σας ευχαριστούμε πολύ και πάλι που το θέσατε αυτό υπόψη μας. Το εξετάσαμε. Επρόκειτο για πρόβλημα κατανομής που προκλήθηκε από το ηλεκτρονικό σύστημα. Κατά συνέπεια, θα συμπεριληφθείτε εσείς στα πρακτικά ως ομιλητής της Ομάδας σας. Ελπίζω ότι αυτό επιλύει το ζήτημα. Σας ευχαριστώ που το επισημάνατε.
<SPEAKER ID="360" NAME="Elisabetta Gardini" AFFILIATION="PPE">
(IT) Κυρία Πρόεδρε, κυρίες και κύριοι, κύριε Επίτροπε, σήμερα συζητάμε για τις μεταμοσχεύσεις οργάνων, οι οποίες αποτελούν, χωρίς αμφιβολία, μια από τις πιο θετικές πτυχές προόδου στον τομέα της υγείας, αλλά δημιουργούν επίσης μια σειρά προβλημάτων σχετικά με τα δικαιώματα του δότη και του ασθενούς, τα οποία πρέπει να εξεταστούν σε δεοντολογικό, κοινωνικό, νομικό και οικονομικό επίπεδο.
<P>
Πρόκειται για ζήτημα εισόδου σε ένα ενάρετο μονοπάτι, το οποίο αντιμετωπίζει τη σοβαρή ανισορροπία ανάμεσα στην ανάγκη και την ποσότητα των διαθέσιμων οργάνων χωρίς να βλάπτει την αρχή της ελεύθερης, εθελοντικής δωρεάς. Στόχος πρέπει να είναι η αποτροπή κάθε μορφής εμπορευματοποίησης και παράνομου εμπορίου, η διασφάλιση της ποιότητας και της ασφάλειας των οργάνων που προορίζονται για μεταμοσχεύσεις και η θέσπιση μέτρων που συνδυάζουν την εμπιστευτικότητα και την ανιχνευσιμότητα. Εξυπακούεται ότι, στο πλαίσιο των διασυνοριακών ανταλλαγών και των σημαντικών διαφορών ανάμεσα στα συστήματα μεταμόσχευσης που χρησιμοποιούνται στα διαφορετικά κράτη μέλη, οι εν λόγω στόχοι μπορούν να επιτευχθούν μόνο μέσω της προώθησης του συντονισμού και της συνεργασίας.
<P>
Επ' αυτού, πιστεύω ότι είναι πολύ σημαντικό να θεσπιστεί μια ευρωπαϊκή βάση δεδομένων και να εγκριθούν κοινά πρότυπα ποιότητας και ασφάλειας. Πρέπει, ωστόσο, να είμαστε προσεκτικοί ώστε να μην θεσπιστούν άσκοπα αυστηροί κανόνες ούτε να δημιουργηθεί περαιτέρω γραφειοκρατική επιβάρυνση, που θα θέσουν σε κίνδυνο μια διαδικασία η οποία σήμερα διεξάγεται με ορθό και αποτελεσματικό τρόπο. Αυτό δεν θα ήταν μόνο αντίθετο όσον αφορά τους στόχους μας...
<P>
(" Πρόεδρος διακόπτει την ομιλήτρια)
<SPEAKER ID="361" NAME="Kristian Vigenin" AFFILIATION="S&amp;D">
(BG) Κυρία Πρόεδρε, κύριε Επίτροπε, κυρίες και κύριοι, συζητάμε ένα ζήτημα το οποίο, από την ίδια τη φύση του, επηρεάζει άμεσα περιορισμένο αριθμό ατόμων, σε σύγκριση με άλλα θέματα τα οποία είναι σημαντικά όσον αφορά την υγειονομική περίθαλψη στην Ευρωπαϊκή Ένωση. Από την άλλη πλευρά, πρόκειται για ένα ζήτημα αυξημένου ενδιαφέροντος για δύο βασικούς λόγους. Ο πρώτος λόγος είναι ότι οι μεταμοσχεύσεις θεωρούνται κορυφαίο επίτευγμα της σύγχρονης ιατρικής. Ο δεύτερος λόγος είναι ότι, στην πράξη, όλοι οι πολίτες είναι δυνητικοί δότες, γεγονός που εγείρει πολλά ερωτήματα διαφορετικής φύσης.
<P>
Επιπλέον, θέλω να τονίσω ότι η ανθρώπινη ζωή είναι ανεκτίμητη και ότι πρέπει να γίνεται κάθε δυνατή προσπάθεια προκειμένου να σωθεί μια τέτοια ζωή. Τα στατιστικά στοιχεία δείχνουν ότι η κατάσταση διαφέρει σημαντικά ανάμεσα στα διάφορα κράτη μέλη. Σε ορισμένες χώρες έχει δημιουργηθεί μια καλή δομή σε όλο το μήκος της αλυσίδας, ενώ σε άλλες χώρες τα συστήματα υγειονομικής περίθαλψης αντιμετωπίζουν σοβαρές δυσκολίες και οι μεταμοσχεύσεις είναι πιο πιθανό να ενταχθούν στην ενότητα της "εξωτικής ιατρικής". Οι ασθενείς που χρειάζονται μεταμόσχευση στις εν λόγω χώρες υποχρεώνονται να καταφύγουν στον τουρισμό για την εξεύρεση οργάνων προς μεταμόσχευση, έχοντας σαφώς συναίσθηση του υψηλού κινδύνου που υπάρχει και του ότι παραβιάζουν το νόμο και τη δεοντολογία καθώς συχνά η ζωή τους σώζεται σε βάρος μιας άλλης ζωής που τερματίζεται ή καταστρέφεται μέσω της βίας.
<P>
Είναι σημαντικό να αποφευχθεί η εμπορευματοποίηση της δωρεάς οργάνων και να υπάρξουν εγγυήσεις ότι η δωρεά οργάνων από ζώντες δότες θα είναι απολύτως δωρεάν, ενώ θα διασφαλίζεται προφανώς η παροχή κάθε απαραίτητης φροντίδας και αποζημίωσης για απώλεια εισοδήματος. Είναι ιδιαίτερα σημαντικό να δημιουργηθεί ένα διαφανές σύστημα παρακολούθησης οργάνων εντός της Ευρωπαϊκής Ένωσης, συμπεριλαμβανομένης της περιόδου μετά τη μεταμόσχευση.
<P>
Πιστεύω ότι η προτεινόμενη οδηγία θα βελτιώσει την πρόσβαση σε όργανα όσον αφορά τους ευρωπαίους πολίτες που χρειάζονται μεταμόσχευση, θα ενισχύσει την εμπιστοσύνη στο σύστημα δωρεάς και θα ενθαρρύνει την ανταλλαγή καλών πρακτικών που μπορεί να εφαρμοστεί σε υπερεθνικό επίπεδο.
<SPEAKER ID="362" NAME="Marina Yannakoudakis" AFFILIATION="ECR">
(EN) Κυρία Πρόεδρε, όλοι στηρίζουμε τις οδηγίες που συμβάλλουν στο να σωθούν ζωές, και θα ήθελα να συγχαρώ τον εισηγητή για το έργο του σε μια έκθεση που μοιάζει καταρχήν απλή, αλλά που είναι, στην πραγματικότητα, σύνθετη όσον αφορά τις λεπτομέρειες.
<P>
Στον τομέα της μεταθανάτιας δωρεάς υπάρχουν θέματα λεπτού χαρακτήρα, τα οποία πρέπει να εξεταστούν, όπως η δεοντολογία, η θέση της οικογένειας του αποθανόντος, το ζήτημα εάν οι κάρτες δωρητή πρέπει να είναι υποχρεωτικές και εάν πρέπει, πράγματι, να υπάρχει ευρωπαϊκή κάρτα δωρητή. Όλοι αυτοί οι τομείς πρέπει να αντιμετωπιστούν με σεβασμό, καθώς δεν υπάρχει σωστή ή λανθασμένη προσέγγιση.
<P>
Ο τομέας της δωρεάς από ζώντες δότες ήταν ο πιο απαιτητικός. Υπάρχει μια σημαντική κόκκινη γραμμή την οποία δεν μπορούμε να υπερβούμε, και η εν λόγω γραμμή διασφαλίζει ότι οι δωρεές από ζώντες δότες μπορούν να γίνονται δωρεάν και χωρίς οικονομικό κέρδος.
<P>
" οδηγία έχει επιτύχει την ισορροπία ανάμεσα στη διασφάλιση καλής ποιότητας μεταθανάτιων δωρεών και στην αναγνώριση της ανάγκης για δωρεές από ζώντες δότες. " ισχύ της έγκειται στην αναγνώριση ότι μόνο οι μεταθανάτιες δωρεές δεν μπορούν να εξασφαλίσουν την παροχή των απαιτούμενων οργάνων και, κατά συνέπεια, έχει θεσπίσει ελέγχους και κατευθυντήριες γραμμές ώστε να διασφαλισθεί ότι όταν γίνονται δωρεές από ζώντες δότες, αυτές πραγματοποιούνται με τον σωστό τρόπο προστατεύοντας και τον δότη και τον λήπτη και διασφαλίζοντας ότι διενεργούνται σε δωρεάν και εθελοντική βάση.
<P>
(" Πρόεδρος διακόπτει την ομιλήτρια)
<SPEAKER ID="363" NAME="Horst Schnellhardt" AFFILIATION="PPE">
(DE) Κυρία Πρόεδρε, κύριε Επίτροπε, κυρίες και κύριοι, ένα μέλος του προσωπικού μου χρειαζόταν μεταμόσχευση οργάνου. Είδα πόσο ικανοποιήθηκε επειδή κατάφερε να ωφεληθεί από αυτήν. Ωστόσο, είδα επίσης πόσο περίμενε και σε ποιον βαθμό περιορίστηκε η ποιότητα της ζωής του. Είναι, κατά συνέπεια, σημαντικό που εγκρίνουμε αυτήν την πρόταση τώρα. Χίλιοι ασθενείς εξακολουθούν να πεθαίνουν στη Γερμανία ετησίως -και αυτό είναι γεγονός- επειδή δεν υπάρχει διαθέσιμο όργανο, και κατά συνέπεια είναι σημαντικό να διορθωθεί αυτή η αδυναμία και να υπάρξει εγγύηση ποιότητας. Αυτό έχει μεγάλη κοινωνική σημασία.
<P>
Στην Ευρώπη υπάρχουν οι καλύτερες συνθήκες για να μπορέσουμε να επιτύχουμε σημαντική βελτίωση χάρη στην ύπαρξη της εσωτερικής αγοράς και των ευρωπαϊκών θεσμικών οργάνων. Ας αξιοποιήσουμε τις εν λόγω συνθήκες. Είμαι πολύ ικανοποιημένος που ορίσαμε στην οδηγία ότι οι δωρεές πρέπει να είναι εθελοντικές και μη αμειβόμενες, διασφαλίζοντας έτσι τη διατήρηση της ανθρώπινης αξιοπρέπειας.
<P>
Σε ό,τι αφορά τη μείωση των δοτών, θα ήθελα να ζητήσω από την Επιτροπή -το έχει ήδη αποδείξει αρκετές φορές- να δημιουργήσει μια νοοτροπία διαλόγου και ενημέρωσης στην Ευρώπη ώστε να ενισχυθεί η αποδοχή στους κόλπους των πολιτών. Πραγματικά, δεν πιστεύω ότι πρέπει να εναρμονιστούν τα διαφορετικά συστήματα. Εκείνο που πρέπει να γίνει, είναι να συντονιστούν, και πιστεύω ότι ο διορισμός συντονιστή μεταμοσχεύσεων στα νοσοκομεία αποτελεί σημαντικό βήμα.
<P>
(" Πρόεδρος διακόπτει τον ομιλητή)
<SPEAKER ID="364" NAME="António Fernando Correia De Campos" AFFILIATION="S&amp;D">
(PT) Κυρία Πρόεδρε, κυρία Jimenez, κύριε Επίτροπε, η ικανότητα αντικατάστασης ανθρωπίνων οργάνων που έχουν υποστεί βλάβη με εκείνα ενός άλλο ατόμου και η αποτροπή απόρριψής τους είναι μια από τις μεγαλύτερες επιτυχίες της σύγχρονης ιατρικής. " ευρωπαϊκή συγκριτική αξιολόγηση δείχνει διαφορές. Δείχνει ότι μέσες χώρες, όπως η Πορτογαλία, τα πηγαίνουν πολύ καλά σε τέτοιες συγκρίσεις και ότι μεγαλύτερες χώρες, όπως η Ισπανία, αναγνωρίζονται σήμερα ως ηγέτιδες όσον αφορά την οργάνωση και τις βέλτιστες πρακτικές.
<P>
Υπάρχουν ορισμένες αρχές και πρακτικές που πρέπει να διαφυλαχθούν. Πρώτον, η ενίσχυση κάθε επιστημονικής γνώσης και πληροφορίας που οδηγεί αυξανόμενο αριθμό δοτών στην πραγματοποίηση δωρεάς ενώ βρίσκονται εν ζωή και στην πραγματοποίηση γενικά δωρεάς μετά θάνατον. Δεύτερον, η απαγόρευση δωρεάς για εμπορικούς λόγους όχι μόνο στα κράτη μέλη, αλλά και εκτός αυτών, η απαγόρευση του τουρισμού για την εξεύρεση οργάνων προς μεταμόσχευση και η καταπολέμηση του παράνομου εμπορίου οργάνων. Τρίτον, η ενεργός προώθηση της δωρεάς στα νοσοκομεία ως τρόπος υπερνίκησης των ελλείψεων.
<P>
Τέλος, κυρία Πρόεδρε, η εγγύηση της ίσης πρόσβασης στις μεταμοσχεύσεις για όλους εκείνους που τις χρειάζονται και που πληρούν τις σχετικές προϋποθέσεις στο πλαίσιο εναρμονισμένων κλινικών κριτηρίων, με τήρηση της αρχής της καθολικής πρόσβασης στην υγεία: ένα παράδειγμα κοινωνικής Ευρώπης για το οποίο είμαστε περήφανοι. Συγχαρητήρια στους εισηγητές για το έργο τους.
<SPEAKER ID="365" NAME="James Nicholson" AFFILIATION="ECR">
(EN) Κυρία Πρόεδρε, καταρχάς, θα ήθελα να ευχαριστήσω αμφότερους τους εισηγητές οι οποίοι εργάστηκαν πολύ σκληρά επάνω σε αυτές τις εκθέσεις και παρήγαγαν ένα εξαιρετικό έργο, στο οποίο περιέχεται ένα αληθινό σχέδιο για τη δωρεά και μεταμόσχευση οργάνων σε όλη την Ευρώπη.
<P>
Γνωρίζουμε όλοι πολύ καλά τα αριθμητικά στοιχεία -χιλιάδες άτομα σε όλη την Ευρώπη χρειάζονται ετησίως μεταμοσχεύσεις οργάνων. Υπό το πρίσμα των ανωτέρω, χαίρομαι που βλέπω ότι πρόκειται να κάνουμε συντονισμένες προσπάθειες για την αύξηση του αριθμού των μητρώων δωρητών οργάνων ενθαρρύνοντας διαφορετικές μορφές συστημάτων ταξινόμησης και ενισχύοντας τη διασυνοριακή μας συνεργασία, έτσι ώστε να επιτυγχάνονται οι καλύτεροι συνδυασμοί ανάμεσα σε δότες και σε λήπτες. Για εμένα, το βασικό θέμα είναι η ευαισθητοποίηση, και πιστεύω ότι οι εν λόγω εκθέσεις θα βοηθήσουν στην επίτευξή της.
<P>
Επιτρέψτε μου, επίσης, να πω ότι χαίρομαι που βλέπω ότι τονίσαμε στις εν λόγω εκθέσεις τις βασικές αρχές ότι η δωρεά οργάνων πρέπει πάντοτε να είναι αλτρουιστική, εθελοντική και μη αμειβόμενη. Αυτό είναι σημαντικό, εάν θέλουμε να ενθαρρύνουμε τον κόσμο να πραγματοποιεί δωρεές και να διασφαλίσουμε την ποιότητα και την ασφάλεια του συστήματος συνολικά. Πολλές ζωές σώθηκαν. Πολύ περισσότερες μπορούν να σωθούν. Επικροτώ αυτήν την έκθεση.
<SPEAKER ID="366" NAME="Θεόδωρος Σκυλακάκης" AFFILIATION="PPE">
Κυρία Πρόεδρε, η οδηγία την οποία συζητούμε σήμερα θα αφορά στα επόμενα χρόνια όλο και περισσότερους ανθρώπους, καθώς η ιατρική τεχνολογία και η γενετική θα προοδεύουν. Δεν μπορούμε σήμερα να προβλέψουμε στην κυριολεξία τον αριθμό των μεταμοσχεύσεων που κάποια στιγμή θα περιλαμβάνει αυτή η οδηγία, η οποία μπορεί να γίνει πολύ σημαντικότερη απ' ό,τι φανταζόμαστε.
<P>
Για τον λόγο αυτόν, είναι πολύ καλό ότι το κείμενο που έχουμε θέτει στέρεες βάσεις, στηριζόμενο στον αλτρουισμό και στον εθελοντισμό, και υποχρεώνει τα κράτη μέλη να θέτουν πολύ αυστηρές διαδικασίες για όλη αυτήν την προσπάθεια. Όμως, είναι ένα μειονέκτημα του συμβιβασμού τον οποίο θα κληθούμε να ψηφίσουμε το γεγονός ότι αποδυναμώνει, σε σχέση με το κείμενο που αρχικά είχαμε ψηφίσει, τον έλεγχο, λέγοντας ότι είτε θα υπάρχει έλεγχος είτε "audit", ενώ το αρχικό κείμενο προέβλεπε και έλεγχο και αξιολόγηση των οργανισμών που θα κάνουν τις σχετικές μεταμοσχεύσεις και θα παρέχουν τα όργανα. Αυτή είναι μια αδυναμία, ελπίζω και πιστεύω ότι δεν είναι καίρια, θεωρώ όμως ότι είναι σημαντικό να την επισημάνω γιατί η διαφάνεια είναι κλειδί στην υπόθεση των μεταμοσχεύσεων.
<SPEAKER ID="367" NAME="Zbigniew Ziobro" AFFILIATION="ECR">
(PL) Κυρία Πρόεδρε, η μεταμόσχευση και η μεταμοσχευματολογία χρειάζονται την ισχυρή υποστήριξή μας και, ως ζήτημα προτεραιότητας, χρειάζονται καλύτερη οργάνωση και συντονισμό ως τμήμα των υπηρεσιών υγειονομικής περίθαλψης. Ωστόσο, είναι επίσης εξαιρετικά σημαντικό να αυξηθεί η εμπιστοσύνη της κοινωνίας σε αυτόν τον κλάδο της ιατρικής, ιδίως επειδή συχνά γίνονται γνωστά στην κοινή γνώμη στην Ευρώπη νέα σχετικά με μια σειρά ατασθαλιών, συμπεριλαμβανομένου του παράνομου εμπορίου οργάνων από άγνωστες πηγές.
<P>
Ως γενικός εισαγγελέας στην Πολωνία, επέβλεψα μου μια έρευνα στην οποία εντοπίστηκε μια σειρά παρατυπιών όσον αφορά την εύρεση οργάνων, συμπεριλαμβανομένων παράνομων καταβολών ποσών σε ιατρούς, που τους κινητοποίησαν ώστε να αναζητήσουν πληροφορίες για δότες με εικαζόμενο εγκεφαλικό θάνατο. Για την παροχή πληροφοριών σχετικά με έναν μόνο δότη, οι ιατροί στην Πολωνία μπορούσαν να κερδίσουν περισσότερα χρήματα από τον μισθό ενός μήνα.
<P>
Σε ό,τι αφορά τις μεταμοσχεύσεις, η κοινωνία πρέπει να είναι βέβαιη ότι όλα γίνονται σύμφωνα με τον νόμο, με διαφάνεια και χωρίς κρυφά συμφέροντα και ότι αυτή η ευγενική ιατρική διαδικασία δεν χρησιμοποιείται ως κάλυψη για λόγους διαφορετικούς από τη σωτηρία της ανθρώπινης ζωής. " εμπιστοσύνη είναι απολύτως απαραίτητη.
<SPEAKER ID="368" NAME="Françoise Grossetête" AFFILIATION="PPE">
(FR) Κυρία Πρόεδρε, κυρία Υπουργέ, κύριε Επίτροπε, σήμερα κάνουμε μια συζήτηση η οποία σαφώς δείχνει πως τα στοιχεία είναι ανησυχητικά και πως, προκειμένου να ανταποκριθούμε σε αυτήν την πρόκληση, πρέπει να ενισχύσουμε τη διασυνοριακή ανταλλαγή οργάνων ώστε να δημιουργήσουμε τη σύνδεση ανάμεσα σε δότες και σε λήπτες. Δείχνει επίσης πως δεδομένης της έκτασης των λιστών αναμονής, η απουσία τέτοιου είδους δράσης σημαίνει ότι υπάρχει πολύ μικρή πιθανότητα να λάβουν οι ασθενείς τα όργανα που χρειάζονται.
<P>
Οι κοινές δεσμευτικές προδιαγραφές για την ποιότητα και την ασφάλεια των δωρεών στα 27 κράτη μέλη πρέπει οπωσδήποτε να εγκριθούν προκειμένου να βελτιωθούν οι διασυνοριακές ανταλλαγές και να αυξηθούν τα ποσοστά δωρεών. Για αυτόν τον λόγο απαιτείται ένα ευρωπαϊκό πλαίσιο σχετικά με αυτό το θέμα.
<P>
Φυσικά, πρέπει να είμαστε ιδιαίτερα προσεκτικοί όσον αφορά το θέμα του παράνομου εμπορίου οργάνων. Όλα τα μέτρα πρέπει να εφαρμοστούν προκειμένου να καταπολεμηθούν τα δίκτυα που παραπέμπουν σε πρακτικές της μαφίας και ο τουρισμός για την εξεύρεση οργάνων προς μεταμόσχευση. Ωστόσο, πρέπει να δοθεί προσοχή ώστε να μην τεθούν προσκόμματα σε δωρεές από ζώντες δότες, οι οποίες πρέπει να είναι θέμα ελεύθερης και συνειδητής επιλογής. Πρέπει να διασφαλίσουμε την αρχή των δωρεάν μεταμοσχεύσεων και να αποτρέψουμε την άσκηση οιασδήποτε πίεσης σε δυνητικούς δότες.
<P>
Πρέπει, κατά συνέπεια, να ενθαρρύνουμε αυτούς τους ασθενείς οι οποίοι θέλουν ελεύθερα να δώσουν τα όργανά τους ώστε να σωθούν ζωές, επειδή οι κίνδυνοι απόρριψης στην περίπτωση αυτών των μεταμοσχεύσεων είναι σημαντικά μικρότεροι απ' ό,τι στις περιπτώσεις που τα όργανα προέρχονται από αποθανόντες δότες.
<P>
Θα ήθελα, επίσης, να προειδοποιήσω εκείνους, οι οποίοι για δεοντολογικούς λόγους θα ήθελαν να περιοριστούν οι δωρεές οργάνων από ζώντες δότες στην Ευρώπη, χρησιμοποιώντας το επιχείρημα ότι υπάρχει ο κίνδυνος του παράνομου εμπορίου. " δωρεά οργάνων από ζώντες δότες πρέπει, πρωτίστως, να υπόκειται σε πολύ αυστηρούς κανονισμούς, και αυτή είναι η μόνη λύση.
<SPEAKER ID="369" NAME="David Casa" AFFILIATION="PPE">
(MT) Κυρία Πρόεδρε, όπως ανέφερε ο κύριος Επίτροπος, υπάρχουν περίπου 56.000 άτομα τα οποία βρίσκονται σε αναμονή για εγχείρηση μεταμόσχευσης οργάνων εντός της Ευρωπαϊκής Ένωσης. Σε πολλές από αυτές τις περιπτώσεις, όπως ήδη ειπώθηκε, αυτό μπορεί να σημαίνει τη διαφορά μεταξύ ζωής και θανάτου και ως εκ τούτου πιστεύω ότι αυτές είναι σημαντικές εξελίξεις που αξίζουν περαιτέρω συζήτηση. Τα μέτρα δεν θα αυξήσουν άμεσα τον αριθμό των οργάνων προς μεταμόσχευση, ωστόσο η εφαρμογή κοινών πρακτικών εντός των κρατών μελών πρέπει να αυξήσει το επίπεδο εμπιστοσύνης και αξιοπιστίας ανάμεσα σε αυτές τις χώρες, πράγμα που με τη σειρά του θα οδηγήσει σε αύξηση των δωρεών οργάνων και εντός και μεταξύ χωρών.
<P>
Ορισμένα από τα προβλήματα που αναφέρθηκαν στην έκθεση, όπως το παράνομο εμπόριο οργάνων, δεν μπορούν να αντιμετωπιστούν άμεσα. Ωστόσο, εκτιμώ τις προσπάθειες του εισηγητή όσον αφορά την αύξηση της ενημέρωσης για αυτό το θέμα και ελπίζω ότι αυτές θα προσαρτηθούν στο τελικό έγγραφο με μη δεσμευτικό τρόπο. Συμπερασματικά, θα ήθελα να συγχαρώ τον Επίτροπο Dalli και τους εισηγητές για το καλό έργο που επιτέλεσαν σε αυτό το ευαίσθητο θέμα.
<SPEAKER ID="370" NAME="Daciana Octavia Sârbu" AFFILIATION="S&amp;D">
(RO) Οι μεταμοσχεύσεις και η δωρεά οργάνων σώζουν και παρατείνουν τη ζωή χιλιάδων ευρωπαίων πολιτών κάθε χρόνο. Είναι λυπηρό το γεγονός ότι χιλιάδες άλλοι ασθενείς πεθαίνουν ενώ βρίσκονται στην αναμονή για μεταμόσχευση, ακόμα και αν υπάρχουν διαθέσιμοι συμβατοί δότες στην Ευρωπαϊκή Ένωση. Πρόκειται για ένα δύσκολο και αμφιλεγόμενο θέμα, το οποίο εγείρει σημαντικά ερωτήματα. Το Κοινοβούλιο επιβεβαιώνει μέσω αυτής της έκθεσης μια κοινή άποψη, που είναι ότι κάθε εμπορική πτυχή σε αυτήν τη διαδικασία, η οποία μπορεί να οδηγήσει στην πώληση και την αγορά οργάνων, είναι παράνομη.
<P>
Είναι ζωτικής σημασίας για εμάς να εγκρίνουμε και να εφαρμόσουμε ένα αποτελεσματικό σύστημα το συντομότερο δυνατό, όχι μόνο επειδή θα σωθούν οι ζωές ασθενών, αλλά επίσης επειδή ένα τέτοιο σύστημα θα περιορίσει τη ζήτηση οργάνων τα οποία διαφορετικά θα λαμβάνονταν παράνομα με στόχο την αποκόμιση κέρδους, ακόμα και ενάντια στη βούληση του δότη.
<SPEAKER ID="371" NAME="Izaskun Bilbao Barandica" AFFILIATION="ALDE">
(ES) Κυρία Πρόεδρε, θα ήθελα να συγχαρώ τους πάντες γι' αυτήν την πρωτοβουλία, επειδή σημαίνει βελτίωση του προσδόκιμου ζωής πολλών ατόμων και καθιστά την αλληλεγγύη και την αδελφοσύνη κάτι πολύ περισσότερο από απλά λόγια.
<P>
" Χώρα την Βάσκων -Euskadi- κατέχει το παγκόσμιο ρεκόρ στη δωρεά οργάνων. Το 2009, είχαμε ποσοστό που ανερχόταν σε 38,5 δωρεές για κάθε εκατομμύριο κατοίκων. Αυτό σημαίνει ότι κάθε χρόνο πραγματοποιούμε 60 μεταμοσχεύσεις νεφρών και 30 μεταμοσχεύσεις ήπατος για κάθε εκατομμύριο κατοίκων. Στις "νωμένες Πολιτείες τα αριθμητικά στοιχεία είναι 54,7 και 21,4∙ στην Ευρώπη είναι 35,1 και 13,4∙ και στην Ισπανία είναι 48,8 και 24,6.
<P>
" επιτυχία αυτή οφείλεται στο πρωτόκολλο που χρησιμοποιείται στα νοσοκομεία προκειμένου να εξασφαλισθούν οι δωρεές και σε μια διαδικασία οργάνωσης και ευαισθητοποίησης, που είναι οι δύο ιδέες τις οποίες πρέπει να στηρίξουμε. Οφείλεται, επίσης, στο έργο που ξεκίνησε το 1986 με τη δημιουργία του περιφερειακού συστήματος συντονισμού μεταμοσχεύσεων: ένα άλλο παράδειγμα του τρόπου με τον οποίο μπορούν να συμβάλουν οι περιφέρειες στην Ευρώπη.
<SPEAKER ID="372" NAME="Frieda Brepoels" AFFILIATION="Verts/ALE">
(NL) Πριν από περίπου δύο χρόνια, το Ευρωπαϊκό Κοινοβούλιο ενέκρινε την έκθεση Αδάμου με συντριπτική πλειοψηφία. " έκθεση εξέταζε για πρώτη φορά τις πολιτικές σε επίπεδο ΕΕ στον τομέα της δωρεάς και της μεταμόσχευσης οργάνων. Ήταν πολύ μεγάλη χαρά για εμένα να συνεργαστώ σε αυτό ως σκιώδης εισηγήτρια.
<P>
Σήμερα, προς μεγάλη μου ικανοποίηση διαπιστώνω ότι ο εισηγητής, κ. Mikolasik και οι σκιώδεις εισηγητές του έχουν επιτελέσει εξαιρετικό έργο και, ακόμα και σε αυτό το σύντομο χρονικό διάστημα, έχουν καταφέρει να επιτύχουν συμφωνία με το Συμβούλιο κατά την πρώτη ανάγνωση. Ουσιαστικά, τα βασικά σημεία της έκθεσης που συντάχθηκε πριν από δύο χρόνια έχουν ενσωματωθεί και έχουν επεκταθεί. Ελπίζω, κατά συνέπεια, ότι η εν λόγω οδηγία και το σχέδιο δράσης θα έχουν ως αποτέλεσμα την αύξηση του αριθμού των δωρητών οργάνων στην Ευρωπαϊκή Ένωση, έτσι ώστε οι ασθενείς να μην χρειάζεται πλέον να καταλήγουν σε λίστες αναμονής.
<SPEAKER ID="373" NAME="Krisztina Morvai" AFFILIATION="NI">
(EN) Κυρία Πρόεδρε, θα ήθελα να έχω κάποια καθοδήγηση από τον εισηγητή σε δύο θέματα. Το ένα είναι το θέμα του συστήματος "τεκμηρίου συναίνεσης" και του συστήματος "τεκμηρίου έλλειψης συναίνεσης". Όπως το αντιλαμβάνομαι, τα δύο αυτά συστήματα εξακολουθούν να συνυπάρχουν στα κράτη μέλη. Στο ένα σύστημα θεωρείται ότι ο αποθανών δότης θα είχε συναινέσει στη μεταμόσχευση. Φαίνεται προφανές ότι αυτό είναι ένα πολύ πιο αποτελεσματικό σύστημα από την άποψη του αριθμού των μοσχευμάτων που καθίστανται διαθέσιμα. Δεν πρέπει να διατυπωθεί η σύσταση σε όλα τα κράτη μέλη για χρήση του συστήματος τεκμηρίου συναίνεσης;
<P>
Το άλλο πράγμα είναι η ανωνυμία έναντι της ανιχνευσιμότητας. Φαίνεται να υπάρχει κάποιου είδους αντίθεση μεταξύ των δύο. Ποια είναι τα θέματα στην περίπτωση αυτήν; Τι είναι η ανωνυμία και τι η ανιχνευσιμότητα;
<SPEAKER ID="374" NAME="Alf Svensson" AFFILIATION="PPE">
(SV) Κυρία Πρόεδρε, το 95% περίπου από εμάς λέει ότι θα επιθυμούσε μεταμόσχευση οργάνων, εάν αυτή θα παράτεινε τη ζωή μας. Ωστόσο, όχι περισσότεροι από περίπου τους μισούς από εμάς είναι διατεθειμένοι να πραγματοποιήσουν δωρεά οργάνων. Πρέπει, κατά συνέπεια, να επηρεάσουμε την κοινή γνώμη σε αυτόν τον τομέα.
<P>
Μπορεί να βελτιωθεί ο συντονισμός; Βεβαίως. Μια καρδιά, η οποία αφαιρείται από το σώμα ενός ατόμου που πέθανε, είναι βιώσιμη μόνο για τέσσερις ώρες. Έτσι είχαν τα πράγματα. Σήμερα, ωστόσο, είναι βιώσιμη για έως και 24 ώρες, εάν αποφασίσουμε να χρησιμοποιήσουμε τη σύγχρονη ιατρική τεχνολογία η οποία αναπτύχθηκε για τις μεταμοσχεύσεις.
<P>
Τώρα, επίσης, έχουμε ιατρικές γνώσεις που μας επιτρέπουν να "καθαρίσουμε" ή να επιδιορθώσουμε πνεύμονες, για να το θέσουμε απλά -έτσι ώστε να μπορούν να χρησιμοποιηθούν για μεταμόσχευση με τρόπους οι οποίοι ήταν αδιανόητοι στο παρελθόν. Είναι γνωστό ότι οι πνεύμονες εξακολουθούν να είναι ζωντανοί για δύο ώρες αφού επέλθει ο θάνατος.
<P>
Ας πιέσουμε ώστε οι αντικειμενικές γνώσεις να αξιοποιηθούν στην πράξη. Πιστεύω ότι αυτό αποτελεί βασική προϋπόθεση, εάν ο εν λόγω συντονισμός πρόκειται να γίνει πραγματικότητα και όχι απλώς κάτι για το οποίο συζητάμε.
<SPEAKER ID="375" NAME="Janusz Władysław Zemke" AFFILIATION="S&amp;D">
(PL) Σας ευχαριστώ πάρα πολύ που μου δίνετε την ευκαιρία να μιλήσω. Θα ήθελα να επανέλθω σε ένα ζήτημα το οποίο, κατά τη γνώμη μου, είναι θεμελιώδες.
<P>
Σε διάφορα κράτη μέλη της Ευρωπαϊκής Ένωσης χρησιμοποιούνται πολύ διαφορετικές μέθοδοι για τον προσδιορισμό δυνητικών δοτών. Σε ορισμένες χώρες απαιτείται γραπτή συγκατάθεση από έναν δυνητικό δότη, ενώ σε άλλες χώρες θεωρείται ότι εάν δεν υπάρξει αντίρρηση, μπορεί να γίνει λήψη ενός οργάνου από τον συγκεκριμένο δότη. Τα εν λόγω μέτρα επηρεάζουν, φυσικά, με ουσιαστικό τρόπο τον αριθμό των δοτών. Σε σχέση με αυτό, θα ήθελα να ρωτήσω τον εκπρόσωπο της Ευρωπαϊκής Επιτροπής εάν η Επιτροπή δεν θα έπρεπε να στηρίξει πιο ενεργά τη δεύτερη λύση, όπου δεν απαιτείται γραπτή συγκατάθεση. Μια κατάσταση κατά την οποία μπορεί να γίνει λήψη οργάνων από εκείνους που δεν εξέφρασαν αντίρρηση ως προς αυτό, θα επαρκούσε ώστε να σημειωθεί ριζική αύξηση του αριθμού των δοτών.
<SPEAKER ID="376" NAME="Angelika Werthmann" AFFILIATION="NI">
(DE) Κυρία Πρόεδρε, κυρίες και κύριοι, περισσότεροι από 55.000 ασθενείς βρίσκονται σε λίστες αναμονής για μεταμόσχευση οργάνων. Σχεδόν 10 άτομα πεθαίνουν κάθε μέρα ενώ βρίσκονται σε αναμονή.
<P>
Μεταμόσχευση οργάνων -ναι, φυσικά, αλλά πραγματικά μόνο εθελοντικά, με σύμφωνη γνώμη και χωρίς αμοιβή, προκειμένου να μπορέσουμε να περιορίσουμε το παράνομο εμπόριο οργάνων και, φυσικά, βάσει της υψηλότερης δυνατής ποιότητας και ασφάλειας για εκείνους που εμπλέκονται.
<SPEAKER ID="377" NAME="Elżbieta Katarzyna Łukacijewska" AFFILIATION="PPE">
(PL) Είμαι ικανοποιημένη που το θέμα της δωρεάς και της μεταμόσχευσης οργάνων αποτελεί προτεραιότητα για την ισπανική Προεδρία, διότι μπορεί κανείς να πει ότι πρόκειται για ζήτημα ζωής και θανάτου. Παρά το γεγονός ότι κάθε χρόνο ο αριθμός των μεταμοσχεύσεων αυξάνεται, ο αριθμός εκείνων που βρίσκονται σε αναμονή για μεταμόσχευση δεν μειώνεται.
<P>
Παρά την αυξανόμενη κοινωνική ευαισθησία, μια τεράστια δυσαναλογία είναι εμφανής ανάμεσα στα κράτη μέλη όσον αφορά τη δωρεά και τη μεταμοσχευματολογία. Κατά συνέπεια, εκτός από τη θέσπιση ενός ευρωπαϊκού μοντέλου δωρεάς και μεταμόσχευσης, το οποίο θα χρησιμοποιεί τις βέλτιστες πρακτικές και λύσεις, είναι πολύ σημαντικό να βελτιωθεί η κοινωνική ευαισθησία και αποδοχή. Για αυτόν τον λόγο είμαι ικανοποιημένη που το μοντέλο για τα προτεινόμενα μέτρα είναι η Ισπανία, η οποία έχει επιτύχει τα καλύτερα αποτελέσματα και όσον αφορά τον αριθμό των δοτών και τον αριθμό των μεταμοσχεύσεων που πραγματοποιούνται, αλλά και όσον αφορά την τεράστια κοινωνική στήριξη της ιδέας της μεταμόσχευσης και της δωρεάς οργάνων.
<SPEAKER ID="378" NAME="Ricardo Cortés Lastra" AFFILIATION="S&amp;D">
(ES) Κυρία Πρόεδρε, κυρία Jimenez Garcia-Herrera, επιτρέψτε μου να αρχίσω λέγοντάς σας ότι κατάγομαι από την Κανταβρία, μια μικρή περιοχή της Ισπανίας με ποσοστό που ανέρχεται σε 61 δωρεές ανά εκατομμύριο κατοίκων, το υψηλότερο στην Ισπανία και την Ευρώπη. Θα ήθελα να συγχαρώ τους κ.κ. Perello και Mikolasik για αυτήν την έκθεση και για τη στήριξη της εν λόγω πρότασης οδηγίας, η οποία ήρθε ως απάντηση στην έλλειψη οργάνων στην Ευρωπαϊκή Ένωση.
<P>
" επιτυχία της ισπανικής περίπτωσης είναι ένα μοντέλο που μπορεί να φανεί χρήσιμο στην υπόλοιπη Ευρωπαϊκή Ένωση, με στοιχεία όπως οι αρμόδιες εθνικές αρχές, η ανιχνευσιμότητα των οργάνων και οι ζώντες δότες.
<P>
Θα ήθελα, επίσης, να συγχαρώ την ισπανική Προεδρία για τη σθεναρή στήριξή της για αυτό το θέμα το οποίο έθεσε ως μία από τις προτεραιότητές της.
<P>
Κυρίες και κύριοι, γνωρίζετε ότι περίπου 56.000 ασθενείς βρίσκονται επί του παρόντος σε λίστες αναμονής. Τα ποσοστά δωρεάς και η διαθεσιμότητα οργάνων ποικίλλουν σημαντικά ανάμεσα στις ευρωπαϊκές χώρες. " έλλειψη οργάνων αποτελεί βασικό παράγοντα που επηρεάζει τα προγράμματα μεταμόσχευσης. Οι καλές πρακτικές που μπορούν να επιτευχθούν δημιουργούν πολύ μεγαλύτερα οφέλη σε ορισμένα κράτη μέλη απ' ό,τι σε άλλα. Για αυτόν τον λόγο -θα ολοκληρώσω τώρα- η έγκριση της εν λόγω έκθεσης είναι απαραίτητη για τη βελτίωση της κατάστασης σε όλα τα κράτη μέλη.
<SPEAKER ID="379" NAME="Salvatore Iacolino" AFFILIATION="PPE">
(IT) Κυρία Πρόεδρε, κυρία Jimenez Garcia-Herrera, κύριε Επίτροπε, κυρίες και κύριοι, την εποχή αυτή τα άτομα στερούνται συχνά του δικαιώματος να κάνουν μεταμόσχευση. " στέρηση του εν λόγω δικαιώματος είναι ίσως η πιο προβληματική παράμετρος σε ό,τι αφορά την κοινωνική πρόνοια, κυρίως λόγω των ψυχολογικών της συνεπειών, και ωστόσο εξακολουθεί να υπάρχει χρόνια απόκλιση ανάμεσα στον αριθμό των ατόμων που βρίσκονται στη λίστα αναμονής και στον αριθμό των ασθενών που λαμβάνουν μόσχευμα. Επιπλέον, η διαδικασία δωρεάς είναι πολύ ευαίσθητη όσον αφορά τα ζητήματα υγείας και τα νομικά ζητήματα και συχνά αποδυναμώνεται από διαδικασίες οι οποίες είναι γενικά βραδυκίνητες και αργές, όταν αντίθετα θα έπρεπε να ενισχύουμε την αντίδραση της πρόνοιας.
<P>
" Ευρωπαϊκή Ένωση πρέπει, κατά συνέπεια, να δεσμευτεί όσον αφορά τη διασφάλιση της πραγματικής αλληλεγγύης και της εθελοντικής δράσης, η οποία δεν καθιστά τις διαδικασίες λιγότερο αυστηρές, βελτιώνοντας τον επαγγελματικό χαρακτήρα και την ίδια τη νοοτροπία δωρεάς. " έγκριση κοινών προδιαγραφών ποιότητας αποτελεί, συνεπώς, ένα σαφές βήμα προόδου, το οποίο πρέπει να το δούμε θετικά ως τμήμα ενός στόχου στον οποίο μπορεί να συμβάλει περαιτέρω η Παγκόσμια Οργάνωση Υγείας.
<SPEAKER ID="380" NAME="Karin Kadenbach" AFFILIATION="S&amp;D">
(DE) Κυρία Πρόεδρε, παρακολούθησα πολύ προσεκτικά αυτήν τη συζήτηση. Οι λέξεις σχηματίζουν εικόνες στον νου των ανθρώπων. Σήμερα ακούσαμε επανειλημμένως για το παράνομο εμπόριο οργάνων -για μια παράνομη δραστηριότητα και για το εμπόριο. Πιστεύω ότι η εν λόγω οδηγία αναφέρει με σαφήνεια ότι το εμπόριο οργάνων αυτό καθεαυτό αποτελεί παράνομη δραστηριότητα. Δεν πρέπει να αποστείλουμε το μήνυμα ότι το εμπόριο οργάνων μπορεί να είναι νόμιμο σε κάποιες περιστάσεις.
<P>
Θα ήθελα να ζητήσω από τους βουλευτές να τονίζουν, και όταν έχουν να κάνουν με τα μέσα ενημέρωσης, ότι επιθυμούμε τη δωρεά οργάνων, με άλλα λόγια, μια δραστηριότητα όπου το ένα μέρος έχει τη θέληση να βοηθήσει κάποιον να ζήσει περισσότερο, αλλά χωρίς να υπάρχει ανταμοιβή πέρα από την ευγνωμοσύνη. Επομένως, δεν μπορεί να υπάρξει παράνομο εμπόριο οργάνων επειδή δεν επιτρέπεται το εμπόριο οργάνων. Υπάρχει μόνο δωρεά οργάνων.
<SPEAKER ID="381" NAME="Trinidad Jimenez Garcia-Herrera" LANGUAGE="ES">
Κυρία Πρόεδρε, κύριε Επίτροπε, κυρίες και κύριοι, θα ήθελα να ευχαριστήσω όλες τις πολιτικές Ομάδες και όλους όσους πήραν τον λόγο για τη στήριξη και το εποικοδομητικό ύφος των ομιλιών τους. Θα ήθελα, επίσης, να εκφράσω την ικανοποίησή μου, επειδή με την εν λόγω συμφωνία την οποία επιτυγχάνουμε σήμερα εδώ, σε αυτήν τη συζήτηση, ολοκληρώνουμε μια διαδικασία.
<P>
Εκτός από τη δυσκολία του να νομοθετεί κανείς επί τεχνικών πτυχών, οι οποίες μπορεί να ποικίλλουν καθώς προχωρά η επιστήμη, χρειάστηκε να αντιμετωπίσουμε τις πρακτικές δυσκολίες εφαρμογής της Συνθήκης της Λισαβόνας σε αυτό το διάστημα των έξι μηνών. " ισπανική Προεδρία θα ήθελε, κατά συνέπεια, να ευχαριστήσει ειλικρινά όλα τα ευρωπαϊκά θεσμικά όργανα -το Κοινοβούλιο, την Επιτροπή και το Συμβούλιο- και όλα τα κράτη μέλη για τη συνεργασία τους στην ολοκλήρωση αυτής της διαδικασίας. Ήταν μια διαδικασία που περιελάμβανε, πρώτον, ευελιξία και προσαρμογή και, δεύτερον, υπευθυνότητα και την επιθυμία για συναίνεση, η οποία εκφράστηκε σήμερα το απόγευμα.
<P>
Κυρίες και κύριοι, επιτύχαμε να καταστήσουμε την Ένωση πιο αποτελεσματική και να τη φέρουμε πιο κοντά στο κοινό και πρέπει να είμαστε ικανοποιημένοι γι' αυτό. Ωστόσο, όπως γνωρίζετε, το έργο δεν τελειώνει με την έγκριση της εν λόγω οδηγίας. Αντίθετα: πρέπει να συνεχίσουμε να εργαζόμαστε ώστε να διασφαλίσουμε ότι το πνεύμα της προστασίας της δημόσιας υγείας, το οποίο επιδιώξαμε και επιτύχαμε, να διατηρηθεί κατά τη μεταφορά.
<P>
Πρέπει να συνεχίσουμε να εργαζόμαστε ώστε να δημιουργηθεί περισσότερη αλληλεγγύη και να διατηρηθεί η κοινωνική αξία που επιθυμούν όλοι όσοι συμμετείχαν στη δημιουργία και τη δρομολόγηση της εν λόγω οδηγίας. Έχουμε, επίσης, σημαντικό έργο να επιτελέσουμε ακόμα στο πλαίσιο του σχεδίου δράσης, το οποίο μας προσφέρει μια μοναδική ευκαιρία για συνεχή μάθηση, προσαρμογή και βελτίωση.
<P>
Ευχαριστώ και πάλι όλες τις κοινοβουλευτικές Ομάδες για τη στήριξή τους, το ύφος και την εποικοδομητική στάση τους. Μαζί, θα το επιτύχουμε αυτό. Το έχουμε ήδη επιτύχει.
<SPEAKER ID="382" NAME="John Dalli">
μέλος της Επιτροπής. - (EN) Κυρία Πρόεδρε, μετά από την πολύ καλή συνεργασία ανάμεσα στην Επιτροπή, το Κοινοβούλιο και το Συμβούλιο είμαι πεπεισμένος ότι καταλήξαμε τώρα σε συμφωνία σε όλα τα βασικά θέματα. Θα ήθελα να συγχαρώ ξανά και να ευχαριστήσω τον δρα Mikolasik και τον κ. Perello Rodriguez για τη συμβολή τους.
<P>
Πιστεύω ότι με τη διασφάλιση προδιαγραφών υψηλής ποιότητας και ασφάλειας για τα ανθρώπινα όργανα, η προτεινόμενη οδηγία θα ωφελήσει σημαντικά τους ευρωπαίους ασθενείς. " οδηγία θα παράσχει συγκρίσιμες προδιαγραφές ασφάλειας σε ολόκληρη την Ένωση και αυξημένη εμπιστοσύνη στα συστήματα μεταμοσχεύσεων. Είμαι πεπεισμένος ότι η προτεινόμενη οδηγία επιτυγχάνει την κατάλληλη ισορροπία ανάμεσα στην προστασία των δεδομένων των πολιτών και την ανιχνευσιμότητα των οργάνων και, έμμεσα, συμβάλλει στην καταπολέμηση του παράνομου εμπορίου οργάνων.
<P>
Αυτή δεν είναι η λύση σε όλα τα προβλήματα του τομέα της μεταμόσχευσης οργάνων∙ η εν λόγω οδηγία παρέχει το πλαίσιο, αποσαφηνίζει τα όρια των ευθυνών και ορίζει ορισμένα πρότυπα. Ωστόσο, πρέπει να γίνουν περισσότερα στον τομέα της οργάνωσης των νοσοκομείων μας, της συλλογής και της διάδοσης πληροφοριών, του σωστού χαρακτηρισμού των οργάνων και της δράσης κατά του παράνομου εμπορίου. Στο πλαίσιο αυτό, η ανιχνευσιμότητα θα επιχειρήσει να το επανορθώσει αυτό, ωστόσο αυτό εξαρτάται από την εφαρμογή που ασκείται στα κράτη μέλη.
<P>
Στα κράτη μέλη έχει παραχωρηθεί μεγάλη ευελιξία και ελπίζουμε ότι όλα τα κράτη μέλη θα αποδώσουν στο εν λόγω θέμα την σημασία που του αξίζει. Οι αρμόδιες αρχές, τις οποίες χρειάζεται να συγκροτήσουν, πρέπει να είναι επαρκώς εξοπλισμένες και να διαθέτουν πόρους ώστε να εξασφαλιστεί η σωστή συλλογή και ο έλεγχος των δεδομένων, η ανιχνευσιμότητα, η εποπτεία των προτύπων, ο χαρακτηρισμός των οργάνων και στις μεταμοσχεύσεις, και να υπάρχει αποτελεσματική επαγρύπνηση σχετικά με την αναφορά ανεπιθύμητων συμβάντων και αντιδράσεων, η οποία θα βοηθήσει όλους εμάς να ελαχιστοποιήσουμε τον κίνδυνο στο μέλλον.
<P>
Κυρία Πρόεδρε, κυρία Προεδρεύουσα του Συμβουλίου, αξιότιμοι κύριοι βουλευτές, από τη συμβολή των αξιότιμων μελών κατά τη διάρκεια αυτής της συζήτησης είναι προφανές ότι το συμβιβαστικό κείμενο, το οποίο υποβάλλεται σήμερα, ανταποκρίνεται στους προβληματισμούς όλων. Σας ευχαριστώ για τη συμβολή, τη συνεργασία και την υποστήριξή σας.
<P>
Αναλυτικός πίνακας των τροπολογιών σχετικά με την πρόταση οδηγίας του Ευρωπαϊκού Κοινοβουλίου και του Συμβουλίου σχετικά με τις προδιαγραφές ποιότητας και ασφάλειας ανθρωπίνων οργάνων που προορίζονται για μεταμόσχευση
<P>
- C6-0480/2008 -
<P>
Εισηγητής: Κύριος Miroslav Mikolasik (PPE)
<P>
Τροπολογίες:
<P>
Άμεσα αποδεκτές: τροπολογία 106 (Το κείμενο στο σύνολό του, ομάδα αριθ. 1, συμβιβαστική τροπολογία). " Επιτροπή τάσσεται υπέρ της έγκρισης του συμβιβαστικού κειμένου των συννομοθετών
<SPEAKER ID="383" NAME="Miroslav Mikolasik" LANGUAGE="SK">
Θα ήθελα να σας ευχαριστήσω για τη συμβολή σας σε αυτήν τη συζήτηση και να εκφράσω την ακράδαντη πεποίθηση, την οποία πιστεύω ότι είχαμε όλοι κατά τη διάρκεια των διαπραγματεύσεων, ότι η εν λόγω οδηγία υπερβαίνει τις πολιτικές διαφωνίες, επειδή αφορά τους ανθρώπους, τους ασθενείς και τη σωτηρία ζωών.
<P>
Κατά τη γνώμη μου, ο μεγαλύτερος αριθμός οργάνων και ο μεγαλύτερος αριθμός επιτυχώς θεραπευμένων ασθενών σημαίνει ότι μεγαλύτερος αριθμός ατόμων θα επιστρέψει σε μια κανονική ζωή, στις οικογένειές τους και σε νέες θέσεις εργασίας ή στις υπάρχουσες θέσεις εργασίας, πραγματοποιώντας μια θεμελιώδη αλλαγή στην ποιότητα της ζωής τους.
<P>
" διαφάνεια, η προσβασιμότητα, η ασφάλεια, η ποιότητα, η διαθεσιμότητα, ο αλτρουισμός, ο μεγαλύτερος αριθμός ζώντων δοτών, η μη αμειβόμενη και εθελοντική δωρεά -αυτές είναι οι αρχές που έχουμε ενσωματώσει στην εν λόγω οδηγία.
<P>
Πιστεύω ότι η εν λόγω οδηγία θα εξασφαλίσει επίσης περισσότερα όργανα χάρη στην καλύτερη συνεργασία και τις διασυνοριακές ανταλλαγές ανάμεσα στις επιμέρους χώρες και ότι θα συνδέσει μεταξύ τους τα κράτη μέλη της ΕΕ με έναν νέο και θεμελιώδη τρόπο.
<P>
Μέσω αυτής της οδηγίας, πιστεύω ότι θα συμβάλουμε όλοι σε κάτι που αποφασίσαμε στο αρχικό στάδιο: περισσότερη συναίνεση, περισσότερη αγάπη, περισσότερη συνεργασία και κυρίως περισσότερους ευτυχισμένους ασθενείς.
<SPEAKER ID="384" NAME="Andres Perello Rodriguez" LANGUAGE="ES">
Κυρία Πρόεδρε, το γεγονός ότι, κατά τη διάρκεια της δύσκολης περιόδου κρίσης την οποία βιώνει σήμερα η Ευρώπη και ο κόσμος, το Κοινοβούλιο μπόρεσε να εγκρίνει σε πρώτη ανάγνωση την πρώτη οδηγία από τη στιγμή που ετέθη σε ισχύ η Συνθήκη της Λισαβόνας λέει πολλά σχετικά με την ευαισθησία αυτού του Σώματος. Αυξάνει, επίσης, την εμπιστοσύνη στους δημοκρατικούς θεσμούς και δείχνει ότι τα μέλη αυτού του Σώματος επιθυμούν να προχωρήσουν και να προοδεύσουν με τον ίδιο ρυθμό με την επιστήμη και με το ίδιο επίπεδο προθυμίας και δύναμης αλληλεγγύης με την ευρωπαϊκή κοινωνία.
<P>
Δεν γνωρίζω εάν τα έχουμε κάνει όλα καλά ή εάν θα μπορούσαμε να είχαμε κάνει κάτι ακόμα, αλλά θέλω να ξεδιαλύνω τις όποιες αμφιβολίες που μπορεί να προέκυψαν. Εκείνο για το οποίο είμαι βέβαιος είναι ότι εάν τηρήσουμε όλα όσα πρόκειται να εγκρίνουμε σε αυτό το Σώμα, θα προσφέρουμε στον κόσμο μεγαλύτερη διάρκεια ζωής και θα αποτρέψουμε τη διάπραξη εγκλημάτων σχετικά με το παράνομο εμπόριο οργάνων στην Ένωση. Τα εγκλήματα αυτά μπορεί να διαπράττονται αλλού στον κόσμο, όμως αυτό ασφαλώς δεν συμβαίνει στην Ευρωπαϊκή Ένωση.
<P>
Κατά συνέπεια, εάν εξαιτίας κάποιας ομιλίας υπάρχουν ακόμα αμφιβολίες στο νου οποιουδήποτε, όπως είπαν οι συνάδελφοι, επιθυμώ να τις ξεδιαλύνω. Δεν ήταν αυτό το καθήκον μας. Προσπαθήσαμε να σεβαστούμε τη συνείδηση, τα μέτρα δεοντολογίας και ηθικής όλων, χωρίς να παραβλέψουμε τον θεμελιώδη στόχο: ότι ούτε ένας Ευρωπαίος δεν πρέπει να μένει χωρίς τη μεταμόσχευση που χρειάζεται για να ζήσει, επειδή μπορούμε να επιτύχουμε περισσότερες μεταμοσχεύσεις και, κατά συνέπεια, πιο περιορισμένο παράνομο εμπόριο οργάνων.
<P>
Συνεπώς -και θα ολοκληρώσω τώρα- δεν γνωρίζω εάν επιτύχαμε να σεβαστούμε τις ηθικές αξίες όλων με το έργο που επιτελέσαμε, όμως είμαι απολύτως πεπεισμένος ότι πρόκειται να σωθούν πολλές ζωές. Αυτός ήταν ο στόχος μας και αυτό πράξαμε.
<SPEAKER ID="385" NAME="Πρόεδρος">
" κοινή συζήτηση έληξε.
<P>
" ψηφοφορία θα διεξαχθεί την Τετάρτη, 19 Μαΐου 2010.
<P>
(" συνεδρίαση διακόπτεται στις 16.25 και επαναλαμβάνεται στις 16.30
<P>
Γραπτές δηλώσεις (άρθρο 149 του Κανονισμού)
<SPEAKER ID="883" NAME="Jim Higgins  " AFFILIATION="PPE">
γραπτώς. - (EN) Επικροτώ τη νέα νομοθεσία για τη ρύθμιση των προδιαγραφών ποιότητας και ασφάλειας της δωρεάς οργάνων στην ΕΕ. Συγκεκριμένα, τη θέσπιση πρακτικών μέτρων που θα βοηθήσουν να εξασφαλισθεί ότι δεν μένουν αναξιοποίητα όργανα που σώζουν ζωές, όπως η δημιουργία μιας πανευρωπαϊκής βάσης δεδομένων για όργανα. Ο νέος νόμος θα σώσει πολλές ζωές και θα βελτιστοποιήσει τη δωρεά οργάνων επιτρέποντας στα κράτη μέλη να μοιραστούν όργανα. Πριν από την εν λόγω νομοθεσία, εάν δεν υπήρχε κατάλληλος λήπτης σε ένα συγκεκριμένο κράτος μέλος, το όργανο παρέμενε αχρησιμοποίητο. Τώρα, το όργανο μπορεί να δοθεί σε έναν από τους 56.000 πολίτες της ΕΕ, οι οποίοι βρίσκονται σε αναμονή για μεταμόσχευση. Ο εν λόγω κανονισμός συνιστά σημαντικό πλαίσιο, το οποίο πρέπει να αναπτυχθεί από τα αντίστοιχα κράτη μέλη. Όσον αφορά την Ιρλανδία, χρειάζεται ένα ανεξάρτητο σώμα για την παρακολούθηση της μεταμόσχευσης και της λήψης οργάνων που προέρχονται από δωρεά. Επί του παρόντος, η Ιρλανδία και η Μάλτα είναι οι μόνες δύο χώρες στην ΕΕ χωρίς εθνική αρχή μεταμοσχεύσεων για μεγιστοποίηση της χρήσης οργάνων. Προκειμένου να εξαλειφθούν οι λίστες αναμονής ασθενών για μεταμόσχευση, πράγμα που είναι ένας από τους πρωταρχικούς στόχους του ψηφίσματος, πρέπει να προβάλουμε τη δωρεά οργάνων στους πολίτες της ΕΕ -στην Ιρλανδία αυτό θα μπορούσε να γίνει με την εφαρμογή ενός προγράμματος ενημέρωσης με κυβερνητική υποστήριξη.

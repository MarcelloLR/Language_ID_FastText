<CHAPTER ID="1">
<SPEAKER ID="1" LANGUAGE="" NAME="" AFFILIATION="Προέδρου">
<SPEAKER ID="2" LANGUAGE="" NAME="Πρόεδρος." AFFILIATION="">
<P>
   Κηρύσσω την επανάληψη της συνόδου του Ευρωπαϊκού Κοινοβουλίου που είχε διακοπεί την Πέμπτη, 28 Οκτωβρίου 2004. 
<SPEAKER ID="3" LANGUAGE="" NAME="Πρόεδρος." AFFILIATION="">
<P>
   Θα ήθελα να σας ενημερώσω ότι, σύμφωνα με το άρθρο 127, παράγραφος 4, δεύτερο εδάφιο του Κανονισμού, θα διεξαχθεί σύνοδος της Ολομέλειας την Τρίτη 21 Δεκεμβρίου στις Βρυξέλλες, προκειμένου να εξεταστεί η έκθεση του Προεδρεύοντος του Ευρωπαϊκού Συμβουλίου κ. Balkenende. 
<SPEAKER ID="4" LANGUAGE="DE" NAME="Nassauer (PPE-DE )." AFFILIATION="(Χειροκροτήματα)">
<P>
    Κύριε Πρόεδρε, με την έκτακτη συνεδρίαση της 21ης Δεκεμβρίου, μας κάνετε, κατά κάποιον τρόπο, νωρίτερα ένα χριστουγεννιάτικο δώρο. Θεωρείτε ότι αξίζει τον κόπο σε σχέση με το αποτέλεσμα; Θα πάρουμε κατά την εν λόγω συνεδρίαση περισσότερες πληροφορίες από εκείνες που μπορούμε να πάρουμε από τα μέσα ενημέρωσης;
<SPEAKER ID="5" LANGUAGE="" NAME="Πρόεδρος." AFFILIATION="">
<P>
   Αυτή είναι μια καλή ερώτηση για τον κ. Balkenende· θα ήταν ενδεδειγμένο να τεθεί αυτή η ερώτηση στον Προεδρεύοντα του Συμβουλίου, εφόσον η συνεδρίαση γίνεται για αυτόν.
<P>
Πιστεύω ότι είναι χρήσιμο στο τέλος κάθε Προεδρίας ο Προεδρεύων του Συμβουλίου να εμφανίζεται στο Κοινοβούλιο για να μας δώσει έναν τελικό απολογισμό αυτής της Προεδρίας. Αν δεν το κάνουμε τώρα, θα πρέπει να το κάνουμε στα τέλη Ιανουαρίου, και αυτό θα παρέμβαινε στη δυναμική της επόμενης Προεδρίας. Ο κ. Balkenende είναι διατεθειμένος να έρθει στις 21 Δεκεμβρίου, στη διάρκεια της περιόδου των Χριστουγέννων, και δεν νομίζω ότι θα ήταν ευγενικό εκ μέρους μας να του πούμε ότι έχουμε μια καλύτερη ιδέα και θα προτιμούσαμε να μην έρθει. Ελπίζω ότι η συνεδρίαση της 21ης Δεκεμβρίου θα είναι αρκετά ενδιαφέρουσα, ώστε να αξίζει τον κόπο και το κόστος σύγκλησής της. 
<SPEAKER ID="6" LANGUAGE="" NAME="Πρόεδρος." AFFILIATION="(Χειροκροτήματα)">
<P>
Πριν από μία εβδομάδα, στις 9 Νοεμβρίου, γιορτάσαμε την δέκατη πέμπτη επέτειο της πτώσης του τείχους του Βερολίνου και, μαζί με αυτή, την πτώση της σοβιετικής αυτοκρατορίας, που οδήγησε στην επανένωση της ηπείρου μας στο πλαίσιο της Ευρωπαϊκής Ένωσης. Σήμερα, επομένως, είμαστε εδώ για πρώτη φορά για να γιορτάσουμε αυτήν την επέτειο στο Κοινοβούλιο όλων των Ευρωπαίων.
<P>
Η πτώση του τείχους του Βερολίνου ήταν το τελευταίο γεωπολιτικό γεγονός που απέρρεε από τον Πρώτο Παγκόσμιο Πόλεμο. Στις 11 Νοεμβρίου, γιορτάσαμε επίσης την ανακωχή που σηματοδότησε το τέλος εκείνου του δράματος, εκείνου του μεγάλου εμφύλιου πολέμου μεταξύ των Ευρωπαίων.
<P>
Στις 9 Νοεμβρίου γιορτάσαμε επίσης την παγκόσμια ημέρα κατά του φασισμού και του αντισημιτισμού σε ανάμνηση εκείνης της νύχτας που σηματοδότησε την έναρξη της θεσμοθετημένης δίωξης ενός λαού για φυλετικούς λόγους.
<P>
Επιπλέον, μέσα στον Νοέμβριο, πέθανε ο Γιασέρ Αραφάτ, Πρόεδρος του Παλαιστινιακού Νομοθετικού Σώματος, στο οποίο απέστειλα συλλυπητήριο επιστολή. Ο Αντιπρόεδρός μας κ. McMillan-Scott μας εκπροσώπησε στην κηδεία του που τελέστηκε στο Κάιρο την περασμένη Παρασκευή. Επί 40 χρόνια, ο κ. Αραφάτ υπήρξε το σύμβολο του αγώνα του λαού του για αυτοδιάθεση. Σήμερα, η απώλειά του προσφέρει μια νέα ευκαιρία για τις ελπίδες ειρήνης μεταξύ των λαών του Ισραήλ και της Παλαιστίνης.
<SPEAKER ID="7" LANGUAGE="" NAME="Πρόεδρος." AFFILIATION="">
<SPEAKER ID="8" LANGUAGE="EN" NAME="Nicholson (PPE-DE )." AFFILIATION="">
<P>
    Κύριε Πρόεδρε, στις 28 Οκτωβρίου τρεις εργαζόμενοι στην παροχή ανθρωπιστικής βοήθειας των Ηνωμένων Εθνών έπεσαν θύματα απαγωγής στο Αφγανιστάν. Ένας από τους ομήρους είναι από τις Φιλιππίνες, άλλος από το Κοσσυφοπέδιο και η τρίτη, η Annetta Flanigan, από την εκλογική μου περιφέρεια στη Βόρειο Ιρλανδία. Έκτοτε, κρατούνται όμηροι. Μπορεί κανείς να διανοηθεί την τραυματική εμπειρία που έζησαν και εξακολουθούν να ζουν οι όμηροι αυτοί και οι οικογένειές τους.
<P>
Πληροφορήθηκα το απόγευμα ότι οι απαγωγείς δήλωσαν ότι δεν θα κάνουν άλλη απόπειρα επικοινωνίας μετά τις 19.30, δική μας ώρα. Κύριε Πρόεδρε, σας ζητώ να δώσετε στο θέμα κορυφαία προτεραιότητα, γιατί, όπως είπε η Annetta Flanigan, πήγαν στη χώρα απλώς για να βοηθήσουν τον λαό του Αφγανιστάν. 
<SPEAKER ID="9" LANGUAGE="FR" NAME="De Keyser (PSE )." AFFILIATION="">
<P>
Θα ήθελα να επικεντρώσω την προσοχή σας στο γεγονός ότι εξακολουθούν να γίνονται συλλήψεις, όπως η σύλληψη του ιατρού Mabobeh Abbasgholizadeh και της κ. Fereshteh Qâzi, ακτιβιστών των ανθρωπίνων δικαιωμάτων. Η κατάσταση αυτή είναι απαράδεκτη, και θεωρώ ότι πρέπει να ζητήσετε από τον Προεδρεύοντα του Συμβουλίου να εξασφαλίσει στήριξη για τους πρέσβεις μας στην Τεχεράνη, ώστε να διασφαλιστεί ο σεβασμός των ανθρωπίνων δικαιωμάτων.
<SPEAKER ID="10" LANGUAGE="" NAME="Παπαδημούλης (GUE/NGL )." AFFILIATION="">
<P>
Εξ αιτίας αυτού του διατροφικού σκανδάλου με τη διοξίνη έχουν ήδη κλείσει πάνω από 200 κτηνοτροφικές μονάδες στην Ολλανδία, αλλά επίσης αρκετές στο Βέλγιο και τη Γερμανία.
<SPEAKER ID="11" LANGUAGE="EN" NAME="Farage (IND/DEM )." AFFILIATION="">
<P>
    Κύριε Πρόεδρε, θα ήθελα να θίξω ένα θέμα που απασχολεί σοβαρά όλους όσοι πιστεύουν στη δημοκρατία. Το Ανώτατο Δικαστήριο του Βελγίου στήριξε προηγούμενη απόφαση που κηρύσσει την οργάνωση Vlaams Blok εγκληματική και ουσιαστικά παράνομη. Κανείς στην Ομάδα μου δεν στηρίζει την ιδεολογία ή την πρακτική της οργάνωσης Vlaams Blok, αλλά σε μια δημοκρατία το θέμα δεν είναι αυτό. Η λήψη πολιτικών αποφάσεων εναπόκειται στο εκλογικό σώμα και όχι στα δικαστήρια, και τέτοιες ενέργειες απλώς ενισχύουν τον πολιτικό εξτρεμισμό και ίσως τη χρήση βίας.
<SPEAKER ID="12" LANGUAGE="" NAME="Παφίλης (GUE/NGL )." AFFILIATION="">
<SPEAKER ID="13" LANGUAGE="EN" NAME="Villiers (PPE-DE )." AFFILIATION="">
<P>
    Κύριε Πρόεδρε, πριν από δύο εβδομάδες επισκέφθηκα το Ισραήλ και τη Δυτική Όχθη. Πριν από δύο σχεδόν εβδομάδες, στεκόμουν σε μια συνοικία του Τελ Αβίβ που λέγεται αγορά Carmel και έβλεπα τα τραγικά επακόλουθα μιας βομβιστικής επίθεσης αυτοκτονίας. Το να βιώσω τον φόβο με τον οποίο πρέπει να ζουν καθημερινά οι πολίτες του Ισραήλ ήταν ιδιαίτερα δυσάρεστη και συγκλονιστική εμπειρία. Το καθημερινό πεζό σκηνικό με τα περίπτερα της αγοράς και τους ανθρώπους να πηγαινοέρχονται κάνοντας τα ψώνια τους ερχόταν σε ωμή αντίθεση με την επιχείρηση εκκαθάρισης που λάμβανε χώρα, όπου οι τέντες των περιπτέρων καθαρίζονταν από ανθρώπινα μέλη.
<P>
Ελπίζω ότι όλοι οι βουλευτές θα καταδικάσουν, όπως εγώ, όσους στέλνουν 16χρονα παιδιά, ζωσμένα με εκρηκτικά, για να ανατιναχτούν μαζί με αθώους πολίτες που βγαίνουν από τα σπίτια τους για να αγοράσουν κάτι από τα μαγαζιά της γειτονιάς τους. Ελπίζω επίσης ότι όλοι οι βουλευτές θα εκφράσουν, όπως εγώ, τη βαθιά ελπίδα ότι έχουμε φτάσει σε ένα σημείο καμπής για τη Μέση Ανατολή, όπου η οδός της ειρήνης και του διαλόγου θα αρχίσει να εκτοπίζει την οδό της σφαίρας και των βομβιστικών επιθέσεων. 
<SPEAKER ID="14" LANGUAGE="FR" NAME="Tabajdi (PSE )." AFFILIATION="">
<P>
    Κύριε Πρόεδρε, κυρίες και κύριοι, θα ήθελα να επικεντρώσω την προσοχή του Κοινοβουλίου σε μια αδυναμία, σε ένα πρόβλημα: στις 16 Σεπτεμβρίου, εγκρίναμε ψήφισμα σχετικά με την παρενόχληση των εθνικών μειονοτήτων στη Βοϊβοδίνα. Το Κοινοβούλιο αποφάσισε η αντιπροσωπεία για τις σχέσεις με τη Σερβία και το Μαυροβούνιο να αποστείλει διερευνητική αποστολή στην εν λόγω περιοχή της Σερβίας. Έκτοτε, έχουν περάσει ήδη δύο μήνες. Δεν μπορώ να καταλάβω. Υπάρχει κίνδυνος –όπως επισημαίνεται στο ψήφισμα– να πολλαπλασιαστούν τα επεισόδια και να γίνει ανεξέλεγκτη η παρενόχληση των εθνικών μειονοτήτων. Η αντιπροσωπεία για τις σχέσεις με τη Σερβία δεν βρήκε πέντε βουλευτές να στείλει στο πλαίσιο της διερευνητικής αποστολής. Αυτό είναι απίστευτο. Διακυβεύεται το κύρος του Κοινοβουλίου· πρόκειται για περίπτωση μη συμμόρφωσης με ψήφισμα του Ευρωπαϊκού Κοινοβουλίου. Σας ζητώ, κύριε Πρόεδρε, να εξετάσετε γιατί η αντιπροσωπεία για τις σχέσεις με τη Σερβία υπονομεύει το ψήφισμα του Κοινοβουλίου. 
<SPEAKER ID="15" LANGUAGE="PL" NAME="Pęk (IND/DEM )." AFFILIATION="">
<P>
    Κύριε Πρόεδρε, κυρίες και κύριοι, θα ήθελα να επιστρέψω σε ένα θέμα που θεωρώ ιδιαίτερα σημαντικό. Κατά τη γνώμη μας και σύμφωνα με τις νομικές γνωμοδοτήσεις που έχουμε στη διάθεσή μας, το Ευρωπαϊκό Κοινοβούλιο επέτρεψε να δημιουργηθεί μια κατάσταση όπου η Ευρωπαϊκή Επιτροπή ενεργεί από την 1η Νοεμβρίου χωρίς νομική αρμοδιότητα. Με άλλα λόγια, ενεργεί παράνομα. Αυτό σημαίνει ότι μπορεί να γίνει προσφυγή κατά οποιασδήποτε νομικής, επίσημης ή άλλης διοικητικής απόφασης λαμβάνει η Ευρωπαϊκή Επιτροπή, και αυτή να αναιρεθεί. Δεν πρέπει να επιτρέψουμε να συνεχιστεί αυτή η κατάσταση. Κύριε Πρόεδρε, θεωρώ αναγκαία τη θέσπιση προσωρινών νομοθετικών μέτρων, τα οποία θα ορίζουν νομικά τα μέτρα που πρέπει να λαμβάνει το Κοινοβούλιο, όταν δεν μπορεί να ορίσει μια Επιτροπή. 
<SPEAKER ID="16" LANGUAGE="EN" NAME="Allister (NI )." AFFILIATION="">
<P>
    Κύριε Πρόεδρε, θέλω να μιλήσω για δύο θέματα. Καταρχάς, συμμερίζομαι απόλυτα τις παρατηρήσεις του συναδέλφου μου από τη Βόρειο Ιρλανδία, κ. Nicholson, σχετικά με την απάνθρωπη κατάσταση που αντιμετωπίζει η Annetta Flanigan, μια κυρία η οποία έχει υπηρετήσει ανιδιοτελώς τον λαό του Αφγανιστάν. Χωρίς αμφιβολία, συμπάσχουμε με την οικογένειά της σε αυτήν την εξαιρετικά δύσκολη περίοδο.
<P>
Δεύτερον, θέλω να αποστασιοποιηθώ από οποιοδήποτε εγκώμιο του λεγόμενου Προέδρου Αραφάτ. Ήταν ένας αμετανόητος τρομοκράτης που έφερε στον κόσμο τον τρόμο των βομβιστικών επιθέσεων αυτοκτονίας. Ανακάλυψε ένα κοινό σκοπό με άλλες τρομοκρατικές οργανώσεις ανά τον κόσμο, συμπεριλαμβανομένου, στη χώρα μου, του IRA, ο οποίος διατηρεί εδώ και χρόνια αδελφικές σχέσεις με τους επίσης δολοφόνους της ΟΑΠ. Επομένως, αποστασιοποιούμαι, εξ ονόματος των θυμάτων στη χώρα μου, από το εγκώμιο ενός συνεργού της διεθνούς τρομοκρατίας. 
<SPEAKER ID="17" LANGUAGE="" NAME="Παπαστάμκος (PPE-DE )." AFFILIATION="">
<P>
Δεδομένου ότι το ΙΡΑ θα καλύπτει τομείς όπως, μεταξύ άλλων, η ενίσχυση θεσμών, η περιφερειακή και διασυνοριακή συνεργασία, κρίνεται αναγκαία η διασύνδεση της παροχής της προβλεπόμενης βοήθειας με αυστηρούς όρους πολιτικής αιρεσιμότητας (conditionality). Όρους που συνιστούν άλλωστε το ευρωπαϊκό πολιτικό κεκτημένο.
<SPEAKER ID="18" LANGUAGE="EN" NAME="Ludford (ALDE )." AFFILIATION="">
<P>
    Κύριε Πρόεδρε, η 14η Νοεμβρίου είναι η παγκόσμια ημέρα κατά του διαβήτη. Μνημονεύοντάς την, θα ήθελα να ζητήσω από τους συναδέλφους να προωθήσουν στις χώρες τους το θέμα των διακρίσεων εις βάρος των διαβητικών στον χώρο εργασίας. Όλες οι χώρες της ΕΕ εφαρμόζουν καθολικό αποκλεισμό των διαβητικών από ορισμένες θέσεις εργασίας, αλλά το φάσμα των επαγγελμάτων από τα οποία αποκλείονται οι διαβητικοί ποικίλλει ευρέως. Για παράδειγμα, στο Βέλγιο και το Ηνωμένο Βασίλειο οι διαβητικοί αποκλείονται από το επάγγελμα του αστυνομικού, αλλά αυτό δεν συμβαίνει στην Ουγγαρία και την Πορτογαλία. Στην Ιταλία δεν μπορούν να είναι οδηγοί ασθενοφόρου, κάτι που δεν ισχύει στο Ηνωμένο Βασίλειο, την Πορτογαλία και την Ελλάδα. Στο Ηνωμένο Βασίλειο δεν μπορούν να είναι ελεγκτές εναέριας κυκλοφορίας, ενώ μπορούν στην Ελλάδα και την Πορτογαλία.
<P>
Σε μια Ευρωπαϊκή Ένωση με κοινή αγορά και ελεύθερη κυκλοφορία των εργαζομένων, αυτό είναι απολύτως παράλογο. Θα θέσω ερωτήματα στην Επιτροπή για το θέμα αυτό, αλλά πρέπει να επισημάνω στους συναδέλφους το παράλογο της κατάστασης. Ορισμένες περιπτώσεις αποκλεισμού εφαρμόζονται εδώ και περίπου 40 χρόνια και δεν λαμβάνουν υπόψη τις σύγχρονες θεραπευτικές αγωγές. Αυτές οι καθολικές διακρίσεις πρέπει να εξαλειφθούν. 
<SPEAKER ID="19" LANGUAGE="NL" NAME="Corbey (PSE )." AFFILIATION="">
<P>
    Κύριε Πρόεδρε, θα ήθελα να σας ευχαριστήσω θερμά για άλλη μια φορά που δεχτήκατε την ανθοδέσμη, η οποία συμβολίζει την ευρωπαϊκή φύση και βιοποικιλότητα. Η ανθοδέσμη είναι ένα δώρο από το φόρουμ για τους ευρωπαϊκούς οικοτόπους, το οποίο εκπροσωπεί εκατομμύρια Ευρωπαίους. Μέσω εσάς, θα θέλαμε επίσης να γνωστοποιήσουμε στους βουλευτές ότι διαθέτουμε πλέον μια όμορφη πράσινη έκταση στις Βρυξέλλες, συγκεκριμένα στο ισόγειο πολύ κοντά στο ταχυδρομείο. Πρόθεση είναι να την φροντίζουμε από κοινού αλλά και να διασφαλίσουμε ότι το δίκτυο Natura 2000 θα λαμβάνει επαρκείς οικονομικούς πόρους για την προστασία της ευρωπαϊκής βιοποικιλότητας, κάτι που είναι απολύτως αναγκαίο. Καλώ όλους τους βουλευτές να παρατηρήσουν την ανθοδέσμη και να αναλογιστούν τη σπουδαιότητα της φύσης και του δικτύου Natura 2000. 
<SPEAKER ID="20" LANGUAGE="EN" NAME="Mitchell (PPE-DE )." AFFILIATION="">
<P>
    Κύριε Πρόεδρε, θα ήθελα να εστιάσω στην κατάσταση που επικρατεί στο Νταρφούρ και η οποία επιδεινώνεται διαρκώς. Σύμφωνα με τα τελευταία στοιχεία της Παγκόσμιας Οργάνωσης Υγείας, καθημερινά πεθαίνουν στην περιοχή έως 450 άνθρωποι. Ομάδες ανταρτών επιτίθενται πιο συχνά σε ανθρωπιστικές οργανώσεις, αναγκάζοντάς τις να εγκαταλείψουν την περιοχή. Ο αριθμός των εκτοπισθέντων αυξάνεται, και, σύμφωνα με τον ΟΗΕ, άλλοι 150 000 άνθρωποι έμειναν άστεγοι μόνο τον περασμένο μήνα. Η αντίδραση σε αυτήν την απάνθρωπη κατάσταση πρέπει να είναι άμεση και αποτελεσματική.
<P>
Καταρχάς, το Ευρωπαϊκό Συμβούλιο πρέπει να δώσει στο θέμα κορυφαία προτεραιότητα κατά τη σύνοδο κορυφής που θα πραγματοποιηθεί μέσα στον μήνα. Δεύτερον, η Ευρωπαϊκή Ένωση πρέπει να δώσει τη μέγιστη δυνατή έμφαση στην κρίση κατά τη συνεδρίαση του Συμβουλίου Ασφαλείας του ΟΗΕ στο Ναϊρόμπι. Η κατάσταση στο Σουδάν θα συζητηθεί, και θα εξεταστεί σχέδιο ψηφίσματος. Το Συμβούλιο Ασφαλείας πρέπει να στείλει σαφές μήνυμα σε όλα τα εμπλεκόμενα μέρη για να διασφαλίσει ότι θα τηρήσουν τις συμφωνίες που έχουν συνάψει, και ότι θα δώσουν άμεσα τέλος στη βία. Τρίτον, πρέπει να γίνει σαφής υπόδειξη στην κυβέρνηση του Σουδάν να αναλάβει τις ευθύνες της για την προστασία των πολιτών της και τον αφοπλισμό της εθνοφρουράς του Janjaweed. Τέλος, η δύναμη της Αφρικανικής Ένωσης πρέπει να ενισχυθεί και η εντολή της να επεκταθεί, ώστε να αντιμετωπίσει πιο αποτελεσματικά την κατάσταση όσον αφορά την ασφάλεια.
<SPEAKER ID="21" LANGUAGE="PL" NAME="Rogalski (IND/DEM )." AFFILIATION="αποστάτησαν">
<P>
    Κύριε Πρόεδρε, στις 8 Οκτωβρίου πραγματοποιήθηκε η ετήσια συνεδρίαση της περιφερειακής οργάνωσης ανατολικής Πρωσίας (Landsmannschaft Ostpreußen). Στη Γερμανία δραστηριοποιούνται είκοσι μία περιφερειακές οργανώσεις, οι οποίες τάσσονται ανοικτά κατά της Πολωνίας και της Τσεχίας. Σύμφωνα με γερμανικό νόμο του 1953, κάθε Γερμανός που έχει εκδιωχθεί από εδάφη που ανήκαν στο Ράιχ ή στη δυναστεία των Αψβούργων πριν το 1914 πρέπει να θεωρείται εκτοπισθείς, ενώ το καθεστώς εκτοπισθέντος είναι κληρονομικό. Οι περιφερειακές οργανώσεις ζητούν την ακύρωση των νομοθετικών πράξεων που υπογράφηκαν για να δώσουν τέλος στον Δεύτερο Παγκόσμιο Πόλεμο. Αυτό ακριβώς έπραξαν οι Ναζί, όταν από τη Συνθήκη των Βερσαλλιών. Ο χάρτης της περιφερειακής οργάνωσης ανατολικής Πρωσίας ζητά προσάρτηση τμήματος του εδάφους της Πολωνίας, και η πολωνική κυβέρνηση θεωρείται προσωρινή κυβέρνηση. Ωστόσο, η γερμανική κυβέρνηση χορηγεί επιδοτήσεις σε αυτές τις οργανώσεις, και στις συνεδριάσεις τους, όπου πωλούνται μαγνητοφωνημένα πολεμικά εμβατήρια των Ες Ες, έχουν παραστεί ο καγκελάριος Σρέντερ και ο Πρόεδρος της Βαυαρίας κ. Stoiber. Πώς μπορεί η Γερμανία, ένα κράτος μέλος της ΕΕ, να στηρίζει ρεβιζιονιστικές οργανώσεις και να τους επιτρέπει να λειτουργούν νόμιμα, τη στιγμή που οι οργανώσεις αυτές καλούν σε πόλεμο; Το γερμανικό κτήνος ξυπνά για άλλη μια φορά, και το φάντασμα του Χίτλερ πλανιέται πάνω από την Ευρώπη. Απευθύνω έκκληση στο Ευρωπαϊκό Κοινοβούλιο να εξετάσει το θέμα. 
<SPEAKER ID="22" LANGUAGE="FR" NAME="Isler Béguin (Verts/ALE )." AFFILIATION="">
<P>
    Κύριε Πρόεδρε, κυρίες και κύριοι, την Κυριακή 7 Νοεμβρίου ο Sébastien Briard παρασύρθηκε θανάσιμα από ένα τρένο που μετέφερε ιδιαίτερα ραδιενεργά πυρηνικά απόβλητα. Αυτή η τραγωδία βύθισε στο πένθος όλους τους οικολόγους και όσους διαμαρτύρονται κατά της πυρηνικής ενέργειας. Συμπάσχω σήμερα με την οικογένεια και τα αγαπημένα του πρόσωπα, με τους φίλους του και με όσους είναι αφοσιωμένοι στην προστασία του πλανήτη. Πίστευε σε ένα καλύτερο κόσμο.
<P>
Αυτό το φοβερό ατύχημα δεν έγινε τυχαία. Είναι άμεση συνέπεια της κατάπνιξης του δημοκρατικού διαλόγου και της δύναμης της ομάδας συμφερόντων που τάσσεται υπέρ της πυρηνικής ενέργειας, ιδιαίτερα στη χώρα μου. Αποδεικνύει επίσης ότι η μεταφορά ραδιενεργών υλικών, είτε σιδηροδρομικώς είτε οδικώς, συνδέεται αναμφίβολα με την πρόκληση ατυχημάτων, τα οποία μπορούν να προκαλέσουν με τη σειρά τους μεγάλες καταστροφές. Επισημαίνοντας αυτόν ακριβώς τον κίνδυνο βρήκε τον θάνατο ο Sébastien στις σιδηροδρομικές γραμμές της Λοραίνης, όπου μεταφέρονται εκατοντάδες φορτία αυτού του είδους. Ας τιμήσει το Κοινοβούλιο τη μνήμη και την ειρηνική του διαμαρτυρία. Ας μην τον ξεχάσουμε. 
<SPEAKER ID="23" LANGUAGE="ES" NAME="López-Istúriz White (PPE-DE )." AFFILIATION="">
<SPEAKER ID="24" LANGUAGE="EN" NAME="Evans, Robert (PSE )." AFFILIATION="">
<P>
    Κύριε Πρόεδρε, στις εισαγωγικές σας παρατηρήσεις αναφερθήκατε σε επετείους. Πριν την επόμενη σύνοδο του Στρασβούργου, υπάρχει μια άλλη επέτειος. Στις 3 Δεκεμβρίου, θα έχουν περάσει 20 χρόνια από την καταστροφή στο Μποπάλ της Ινδίας. Ο αριθμός θανάτων εξαιτίας της τραγωδίας –πάνω από 20 000– εξακολουθεί να αυξάνεται με ρυθμό ενός θανάτου ημερησίως. Πάνω από 120 000 άνθρωποι τραυματίστηκαν, ενώ οι επιζήσαντες και τα παιδιά που γεννήθηκαν έκτοτε εξακολουθούν να υποφέρουν από φρικτούς τραυματισμούς, συμπτώματα και αναπηρίες.
<P>
Ωστόσο, εδώ και 13 χρόνια, η Dow Chemicals –οι αμερικανοί ιδιοκτήτες του εργοστασίου Union Carbide– αγνοεί κλήτευση των ινδικών δικαστηρίων με την κατηγορία της ανθρωποκτονίας από πρόθεση. Η αποζημίωση ήταν μηδαμινή, και η αποδοχή ευθυνών αμελητέα. Ελπίζω ότι εσείς, κύριε Πρόεδρε, και οι συνάδελφοι βουλευτές θα στηρίξετε όλα τα μέτρα που είναι αναγκαία για την απονομή δικαιοσύνης και την παροχή ουσιαστικής βοήθειας στα θύματα. 
<SPEAKER ID="25" LANGUAGE="PL" NAME="Tomczak (IND/DEM )." AFFILIATION="">
<P>
    Κυρίες και κύριοι, οι προειδοποιήσεις μας για την επικίνδυνη οδό που ακολουθεί η ΕΕ επιβεβαιώνονται. Βιώνουμε τη δημιουργία ενός νέου ολοκληρωτικού καθεστώτος, το οποίο περιφρονεί τα φυσικά δικαιώματα, τα εθνικά δικαιώματα, τα οικογενειακά δικαιώματα και το δικαίωμα κάθε ατόμου στη ζωή. Τα όνειρα για μια Ευρώπη με αλληλεγγύη, δημοκρατία, ελευθερία και συνδρομή προς όσους έχουν ανάγκη εξανεμίζονται. Κυρίες και κύριοι, η ΕΕ απέτυχε. Η πραγματικότητα είναι χάος και ηθικός σχετικισμός, οικονομική κρίση, ανεργία, αυξανόμενη κοινωνική δυσαρέσκεια, ο νόμος της ζούγκλας πίσω από μια δημοκρατική πρόσοψη και διαχωρισμός σε ανώτερα και κατώτερα κράτη. Ένα νέο υπερκράτος θεμελιώνεται πάνω στην ψευδολογία και την πλασματική ιδεολογία, της οποίας οι απαρχές ανιχνεύονται σε προηγούμενα ολοκληρωτικά καθεστώτα. Αυτό θα συνέβαινε, εφόσον απαρνήθηκαν τον Θεό και σφετερίστηκαν το Βασίλειό Του. Εμείς, οι Πολωνοί, δεν επιθυμούμε μια τέτοια Ευρώπη και έτσι απευθύνουμε έκκληση προς όλα τα άλλα έθνη: ξυπνήστε, όλοι εσείς οι καλόπιστοι άνθρωποι, ιδίως όσοι από εσάς διακηρύσσετε το χριστιανικό σας ήθος! Σας περιφρονούν, και εσείς υποτάσσεστε σιωπηρά σε διεφθαρμένους συμβιβασμούς. Θυσιάσατε τον Δρ. Buttiglione και συμφωνήσατε για ένα δικτατορικό Σύνταγμα. Εμείς δεν συμφωνούμε σε τέτοια αυθαιρεσία και τέτοια βαρβαρότητα. Επιθυμούμε να βοηθήσουμε τις μειονότητες που έχουν ζημιωθεί και αντιμετωπίζουν προβλήματα, αλλά δεν θα υποταχτούμε στην ολέθρια κυριαρχία τους. Τα ευρωπαϊκά έθνη έχουν δικαίωμα στην ελευθερία, την αλήθεια, τον Θεό και τον Σταυρό. Αυτή είναι η δική μας Ευρώπη! 
<SPEAKER ID="26" LANGUAGE="PL" NAME="Czarnecki, Ryszard (NI )." AFFILIATION="">
<P>
   Κύριε Πρόεδρε, η άνοδος που σημειώθηκε πρόσφατα στη συναλλαγματική ισοτιμία ευρώ/δολαρίου έχει προκαλέσει ανησυχία στη μειοψηφία των κρατών μελών της ΕΕ που ανήκει στην Ευρωχώρα, δηλαδή στα 12 από τα 25 κράτη μέλη που ανήκουν στην ευρωζώνη. Ως ένα βαθμό, η κατάσταση αυτή ωφελεί, φυσικά, τους εξαγωγείς σε ορισμένες χώρες της “νέας” ΕΕ. Ωστόσο, δεν ωφελεί τόσο τις χώρες της “παλαιάς” ΕΕ και δείχνει την ανικανότητα της Ευρωπαϊκής Κεντρικής Τράπεζας και την αδυναμία της να αναλάβει δράση. Η αντίδραση της ΕΚΤ, που εδρεύει στη Φρανκφούρτη, στις εξελίξεις όσον αφορά το ευρώ ήταν πάντα η ίδια καταρχήν, δηλαδή παντελής έλλειψη αντίδρασης. Επομένως, προτείνω να διεξαχθεί στο Κοινοβούλιο συζήτηση σχετικά με τον ρόλο της ΕΚΤ. Ο κ. Trichet, πρόεδρος της ΕΚΤ, εμφανίστηκε πρόσφατα ενώπιον μιας κοινοβουλευτικής επιτροπής, και ελπίζω ότι θα διεξαχθεί και στο Κοινοβούλιο συζήτηση σχετικά με τον έμπρακτο ρόλο της Τράπεζας. 
<SPEAKER ID="27" LANGUAGE="HU" NAME="Gál (PPE-DE )." AFFILIATION="">
<P>
    Ως συνήγορος για τα δικαιώματα των μειονοτήτων που έχει αφιερωθεί στην ένταξη της Ρουμανίας, θα ήθελα να επικεντρώσω την προσοχή σας σε ένα αυξανόμενο δημοκρατικό έλλειμμα. Στις 28 Νοεμβρίου, θα διεξαχθούν στη Ρουμανία βουλευτικές εκλογές. Στις 25 Οκτωβρίου, αφαιρέθηκε από μια οργάνωση της ουγγρικής μειονότητας το δικαίωμα συμμετοχής στις εκλογές βάσει ενός μεροληπτικού εκλογικού νόμου, με παρέμβαση της αστυνομίας και εκφοβισμό ορισμένων ανθρώπων. Όλες οι μέθοδοι που χρησιμοποιήθηκαν είναι ασυμβίβαστες με την έννοια της ευρωπαϊκής πολυφωνίας και δημοκρατίας. Η ίδια οργάνωση, η Hungarian Civic Union (Ουγγρική Πολιτική Ένωση), αποκλείστηκε μεροληπτικά ακόμα και από τις εκλογές για τις τοπικές αρχές τον Ιούλιο. Η Ευρωπαϊκή Επιτροπή το κατέκρινε αυτό στην ετήσια έκθεσή της, και, εκείνη την εποχή, η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών συγκρότησε μια επιτροπή για να διερευνήσει την υπόθεση. Οι μεροληπτικές ρυθμίσεις του εκλογικού νόμου, η μεροληπτική δράση των αρχών και ο αποκλεισμός από εκλογές παραβιάζουν το ευρωπαϊκό πρότυπο δημοκρατίας και πολυφωνίας καθώς και τα κριτήρια της Κοπεγχάγης, που αποτελούν τη βάση για ένα σταθερό συνταγματικό κράτος και μια ομαλά λειτουργούσα δημοκρατία. Πράγματι, η ομαλά λειτουργούσα δημοκρατία αποτελεί προϋπόθεση για ένταξη στην Ένωση. 
<SPEAKER ID="28" LANGUAGE="NL" NAME="Mastenbroek (PSE )." AFFILIATION="">
<P>
    Κύριε Πρόεδρε, σας ευχαριστώ θερμά για τη στήριξη και την αλληλεγγύη που εκφράσατε πριν από λίγο προς τις Κάτω Χώρες εξ ονόματος του Ευρωπαϊκού Κοινοβουλίου. Όπως γνωρίζετε, στις 2 Νοεμβρίου ο ολλανδός σκηνοθέτης και κριτικός Theo Van Gogh δολοφονήθηκε άγρια από έναν ισλαμιστή εξτρεμιστή. Σε αντίποινα, ακολούθησαν διάφορες επιθέσεις σε τζαμιά και ισλαμικά σχολεία στις Κάτω Χώρες. Μέχρι στιγμής, η Ευρωπαϊκή Ένωση δεν έχει καταδικάσει ρητά αυτές τις τρομοκρατικές ενέργειες ως ενέργειες που πλήττουν όλη την Ευρώπη. Υπάρχει μεγάλος προβληματισμός όσον αφορά τους πιθανούς λόγους. Προφανώς, το Συμβούλιο δεν έχει το θάρρος να διεξαγάγει συζήτηση σχετικά με τον ισλαμικό εξτρεμισμό αυτήν την περίοδο, ή τα γεγονότα θεωρούνται αποκλειστική υπόθεση των Κάτω Χωρών. Δεν γνωρίζω αν αυτός ο προβληματισμός έχει βάση, αλλά μια καταδίκη από το σύνολο της ΕΕ θα ήταν ιδιαίτερα ευπρόσδεκτη. Δεν πρέπει να αποφύγουμε μια συζήτηση για το Ισλάμ στην Ευρώπη, ακόμα και αν συνενώσει όλες τις μετριοπαθείς δυνάμεις, θρησκευτικές ή άλλες, για την απομόνωση και την καταπολέμηση του εξτρεμισμού και του ρατσισμού. Εξάλλου, τα γεγονότα στις Κάτω Χώρες θα μπορούσαν να συμβούν σε οποιαδήποτε ευρωπαϊκή χώρα, και οι Κάτω Χώρες και οι πολίτες τους χρειάζονται πραγματικά την αλληλεγγύη και τη στήριξη της ΕΕ. 
<SPEAKER ID="29" LANGUAGE="ES" NAME="Iturgaiz Angulo (PPE-DE )." AFFILIATION="">
<SPEAKER ID="30" LANGUAGE="EN" NAME="Whitehead (PSE )." AFFILIATION="">
<P>
    Κύριε Πρόεδρε, θέλω να θίξω εν συντομία δύο θέματα που αφορούν την ελευθερία της έκφρασης. Το πρώτο είναι η εκ νέου σύλληψη του Mordechai Vanunu στο Ισραήλ. Εξέτισε 18χρονη ποινή –μεγάλο μέρος της οποίας σε απομόνωση– αφέθηκε ελεύθερος και τώρα συνελήφθη ξανά με την κατηγορία ότι συναναστρέφεται με αλλοδαπούς. Καθώς αναζητεί άσυλο στον καθεδρικό ναό της Ιερουσαλήμ, είναι δύσκολο για αυτόν να πράξει κάτι άλλο.
<P>
Το δεύτερο θέμα που θα ήθελα να θίξω αφορά μια σειρά επιδρομών πρακτόρων του FBI σε 21 ανεξάρτητα μέσα μαζικής ενημέρωσης, η πλειονότητα των οποίων βρίσκεται στην Ευρωπαϊκή Ένωση. Τα πιο πολλά έκλεισαν.
<SPEAKER ID="31" LANGUAGE="IT" NAME="Borghezio (IND/DEM )." AFFILIATION="">
<SPEAKER ID="32" LANGUAGE="PT" NAME="Ribeiro e Castro (PPE-DE )." AFFILIATION="">
<P>
    Κύριε Πρόεδρε, κυρίες και κύριοι, θα ήθελα να μιλήσω για τον Oswaldo Paya. Όπως γνωρίζετε, το 2002 του απονεμήθηκε το βραβείο Ζαχάρωφ, και μόλις πέρυσι το καθεστώς του Φιντέλ Κάστρο του απαγόρευσε τέσσερις φορές να συμμετάσχει σε συζήτηση του Κοινοβουλίου σχετικά με τις απαράδεκτες συνθήκες που επικρατούν στη χώρα του, την Κούβα, όσον αφορά τα ανθρώπινα δικαιώματα.
<P>
Πληροφορήθηκα ότι, την περασμένη Παρασκευή, ο Oswaldo Paya απέστειλε σε εσάς, κύριε Πρόεδρε, επιστολή καθώς και αντίγραφα αυτής της επιστολής στον Πρόεδρο Πρόντι, στους Επιτρόπους Nielson και Patten και στον προσφάτως ορισθέντα Πρόεδρο Barroso. Όπως αντιλαμβάνομαι, πρόθεση είναι να διανεμηθεί η επιστολή σε όλους τους βουλευτές, κάτι το οποίο θα ήταν εξαιρετικά χρήσιμο, καθώς αύριο πρόκειται να συζητήσουμε για την κατάσταση στην Κούβα. Πληροφορήθηκα επίσης ότι το Συμβούλιο θα πραγματοποιήσει εντός των ημερών συζήτηση σχετικά με την κατάσταση στην Κούβα. Υπάρχει μια συνομωσία ορισμένων κυβερνήσεων κατά των ανθρωπίνων δικαιωμάτων στην Κούβα και κατά των ελπίδων για εκδημοκρατισμό αυτής της φιλικότατης χώρας. Είναι ιδιαίτερα ανησυχητικό το γεγονός ότι συνεχίζεται αυτή η συνομωσία, μολονότι δεν έχουμε ακούσει την άποψη των κουβανών δημοκρατών.
<SPEAKER ID="33" LANGUAGE="PL" NAME="Sonik (PPE-DE )." AFFILIATION="">
<P>
    Κύριε Πρόεδρε, θα ήθελα να επικεντρώσω την προσοχή σας στην παραβίαση των δικαιωμάτων των ευρωπαίων καταναλωτών στη Σλοβακία και την Τσεχική Δημοκρατία και να ζητήσω τη λήψη μέτρων για το θέμα αυτό. Είναι γεγονός ότι οι οργανισμοί και οι επιχειρήσεις της Σλοβακίας και της Τσεχίας εφαρμόζουν σύστημα διπλής τιμολόγησης εις βάρος των τουριστών που επισκέπτονται τις χώρες αυτές. Τόσο οι πολωνοί πολίτες όσο και οι πολίτες άλλων κρατών μελών της ΕΕ υφίστανται διακρίσεις σε εστιατόρια, ξενοδοχεία και μουσεία. Οι ίδιες ακριβώς υπηρεσίες που χρησιμοποιούν οι πολίτες της Σλοβακίας και της Τσεχίας παρέχονται στους αλλοδαπούς στη διπλάσια ή τριπλάσια τιμή. Στην πράξη, αυτό γίνεται με την αναγραφή υψηλότερης τιμής εισόδου σε ένα μουσείο στον τιμοκατάλογο που είναι γραμμένος στην αγγλική γλώσσα από ό,τι στον τιμοκατάλογο που είναι γραμμένος στην τοπική γλώσσα. Η χρήση διαφορετικών τιμοκαταλόγων για πολίτες και αλλοδαπούς παραβιάζει τα βασικά δικαιώματα των καταναλωτών που διασφαλίζονται στην ΕΕ, καθώς όλοι οι πολίτες των 25 κρατών μελών της ΕΕ είναι ευρωπαίοι πολίτες, όπως οι Τσέχοι και οι Σλοβάκοι, και έχουν τις ίδιες υποχρεώσεις και δικαιώματα στο εσωτερικό της ΕΕ. Επομένως, ζητώ από εσάς, κύριε Πρόεδρε, καθώς και από την Επιτροπή Εσωτερικής Αγοράς και Προστασίας των Καταναλωτών και από τις κυβερνήσεις της Σλοβακίας και της Τσεχίας να λάβετε μέτρα για το θέμα αυτό. Δεν υπάρχει καιρός για χάσιμο. Πλησιάζει η χειμερινή τουριστική περίοδος, και δεκάδες χιλιάδες τουρίστες θα επισκεφθούν τη Σλοβακία και την Τσεχική Δημοκρατία. 
<SPEAKER ID="34" LANGUAGE="" NAME="Τούσσας (GUE/NGL )." AFFILIATION="(Ο Πρόεδρος διακόπτει τον ομιλητή).">
<SPEAKER ID="35" LANGUAGE="PL" NAME="Krupa (IND/DEM )." AFFILIATION="">
<P>
    Κύριε Πρόεδρε, θα ήθελα να διαμαρτυρηθώ για τις προσβολές που δέχονται οι κυβερνήσεις των κρατών μελών από το Ευρωπαϊκό Κοινοβούλιο. Το πολωνικό έθνος έχει άμεση εμπειρία από τα δύο πιο πρόσφατα ολοκληρωτικά καθεστώτα, δηλαδή τον ναζιστικό φασισμό και τον κομμουνισμό. Το έθνος και η πατρίδα μου δεν είχαν καθόλου χρόνο να ανακάμψουν. Η χώρα μου καταστράφηκε όχι μόνο υλικά αλλά και ψυχικά και πνευματικά. Ενόψει της απειλής να επανέλθει αυτός ο ολοκληρωτισμός, θα ήθελα να διαμαρτυρηθώ για ορισμένα σχόλια βουλευτών, ιδίως για τα σχόλια του κ. Schulz που αφορούν τις κυβερνήσεις των κρατών μελών, τις οποίες αποκάλεσε υπηρέτες. Το έθνος και η πατρίδα είναι ό,τι πιο ιερό για εμάς μετά τον Θεό και την οικογένεια. Εδώ ακριβώς διαφυλάσσονται οι πιο σημαντικές αξίες μας. Οι σημερινές τάσεις στην Ευρωπαϊκή Ένωση προωθούν ένα κόσμο όπου οι άνθρωποι θα ζουν χωρίς πατρίδα και θρησκεία, και όπου ο πατριωτισμός, ο πολιτισμός και η γλώσσα θα έχουν υποτιμηθεί σχεδόν πλήρως. Όλα αυτά προωθούνται στο όνομα ενός άψυχου κοινού κράτους με ενιαία κυβέρνηση. Η Ευρώπη θα μπορέσει να αναπτυχθεί μόνο, αν γίνει Ευρώπη πατρίδων. Κατά συνέπεια, οι δημοκρατικά εκλεγμένες κυβερνήσεις των κρατών μελών πρέπει να είναι σεβαστές, ιδίως από το Κοινοβούλιο. Μια Ευρώπη χωρίς χριστιανικές ρίζες, χωρίς θρησκεία και χωρίς πατρίδες, που βασίζεται μόνο στον Μαμωνά, δεν είναι το κατάλληλο μέρος για να ευδοκιμήσουν οι άνθρωποι. Οδεύει απλώς προς τον καταστροφικό ολοκληρωτισμό. 
<SPEAKER ID="36" LANGUAGE="EN" NAME="Tannock (PPE-DE )." AFFILIATION="">
<SPEAKER ID="37" LANGUAGE="EN" NAME="Mote (NI )." AFFILIATION="">
<SPEAKER ID="38" LANGUAGE="PL" NAME="Geringer de Oedenberg (PSE )." AFFILIATION="">
<SPEAKER ID="39" LANGUAGE="" NAME="" AFFILIATION="(Η συνεδρίαση λήγει στις 17.59)">

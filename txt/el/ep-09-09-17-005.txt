<CHAPTER ID="005">
Αιτιολογήσεις ψήφου
<P>
Προφορικές αιτιολογήσεις ψήφου
<SPEAKER ID="136" NAME="Tunne Kelam" AFFILIATION="PPE">
(EN) Κύριε Πρόεδρε, ψήφισα κατά του ψηφίσματος που αφορά τη Λιθουανία, διότι θεώρησα αυτό το ψήφισμα πρόωρη και μεροληπτική αντίδραση σε έναν νόμο που δεν τέθηκε καν ακόμη σε ισχύ, πόσο δε μάλλον υπό την αρχική του φραστική διατύπωση.
<P>
Είναι γεγονός ότι τα ανθρώπινα δικαιώματα εμπίπτουν στο πεδίο αρμοδιοτήτων της Ένωσης. Ωστόσο, σε αυτήν την περίπτωση, η Ένωση σχεδόν φθάνει να παραβιάσει την αρχή της κυριαρχίας ενός κράτους μέλους, και αυτός είναι ο λόγος που εξέφρασα την αντίθεσή μου σε αυτό το ψήφισμα, έχοντας παράλληλα κατά νου ότι θα είχε αρνητικό αντίκτυπο στο ιρλανδικό δημοψήφισμα ως κακό παράδειγμα του τρόπου με τον οποίο μπορεί να αντιμετωπιστεί η κυριαρχία ενός κράτους μέλους.
<SPEAKER ID="137" NAME="Bogusław Sonik" AFFILIATION="PPE">
(PL) Κύριε Πρόεδρε, ψήφισα κατά του ψηφίσματος αυτού, διότι η Λιθουανία θα μπορέσει να χειριστεί αυτό το πρόβλημα από μόνη της. Ο λιθουανός Πρόεδρος συγκρότησε μια ειδική ομάδα για την αναθεώρηση αυτής της νομοθεσίας, που δεν πρόκειται να τεθεί σε ισχύ πριν από το 2010. Επιπλέον, νομίζω ότι το ψήφισμα θα συνιστούσε υπερβολική ανάμειξη στις υποθέσεις ενός κυρίαρχου κράτους, όπως είναι η Λιθουανία. Επιπλέον, αυτό το ψήφισμα περιέχει μια δήλωση ότι θα πρέπει να ζητηθεί η νομική γνωμοδότηση του Οργανισμού Θεμελιωδών Δικαιωμάτων της Ευρωπαϊκής Ένωσης. Δεν εμπίπτει στην εντολή του Οργανισμού Θεμελιωδών Δικαιωμάτων η αξιολόγηση μεμονωμένων κρατών και η σύνταξη γνωμοδότησης σε ανάλογες περιπτώσεις. Θα συνιστούσε ένα πολύ επικίνδυνο προηγούμενο.
<SPEAKER ID="138" NAME="Bernd Posselt" AFFILIATION="PPE">
(DE) Κύριε Πρόεδρε, είμαι ένας ενθουσιώδης ευρωπαϊστής και θιασώτης του ευρωπαϊκού συντάγματος, καθώς και της Συνθήκης της Λισαβόνας. Είμαι, επίσης, υπέρμαχος των ανθρωπίνων δικαιωμάτων. Ωστόσο, αυτό το ψήφισμα προκαλεί μεγάλη ζημία στην Ευρώπη, ιδίως ενόψει της διεξαγωγής του ιρλανδικού δημοψηφίσματος, συνιστά δε καπήλευση του θέματος των ανθρωπίνων δικαιωμάτων για ιδεολογικούς σκοπούς. Ο λιθουανικός νόμος δεν έχει καμία σχέση με τα ανθρώπινα δικαιώματα και, αν μη τι άλλο, στην πραγματικότητα προστατεύει τα ανθρώπινα δικαιώματα των παιδιών της Λιθουανίας αντί να τα παραβιάζει. Επομένως, θεωρώ αυτό το ψήφισμα ιδεολογικό αίσχος. " Αριστερά και οι Φιλελεύθεροι σε τούτο το Σώμα προκάλεσαν σοβαρή ζημία στην Ευρώπη και στα ανθρώπινα δικαιώματα με αυτό το ψήφισμα.
<SPEAKER ID="139" NAME="Philip Claeys" AFFILIATION="NI">
(NL) Κύριε Πρόεδρε, οι λιθουανοί φίλοι μας αναμφίβολα ονειρεύονταν κάτι διαφορετικό για τον εαυτό τους. Μετά την απελευθέρωσή τους από τον ζυγό της Σοβιετικής Ένωσης, ήθελαν να γίνουν μέλη, όσο το δυνατόν πιο σύντομα, εκείνης της άλλης ένωσης που αρέσκεται να αυτοπροβάλλεται ως μία μοναδική ένωση ελευθέρων κρατών. Τώρα, όμως, φαίνεται πως ισχύει για μία ακόμη φορά ότι μια μορφή κηδεμονίας απλώς αντικαταστάθηκε από μια άλλη, έστω και πιο λεπταίσθητου χαρακτήρα. Σήμερα, επίσης, η Λιθουανία δεν είναι πλέον ελεύθερη: όταν το λιθουανικό κοινοβούλιο εγκρίνει έναν νόμο με στόχο την προστασία των ανηλίκων, επιπλήττεται για τον κόπο του και περιφρονείται. Δεν υπάρχει ούτε ένα πεδίο στο οποίο να μην ανακατεύεται η Ένωση και αυτό είναι κάτι που σίγουρα δεν πρόκειται να βελτιωθεί τα προσεχή χρόνια. Τουναντίον, μάλιστα, ο νέος ευρωπαίος Επίτροπος αρμόδιος για τα ανθρώπινα δικαιώματα -τι κρύβεται σε μια ονομασία;- θα ενισχύσει περαιτέρω αυτήν την κηδεμονία. Σας ευχαριστώ, κύριε Verhofstadt, ευχαριστώ τους λοιπούς μανδαρίνους της Επιτροπής γι' αυτές τις ενέργειες στραγγαλισμού της ελευθερίας.
<SPEAKER ID="140" NAME="Daniel Hannan" AFFILIATION="ECR">
(EN) Κύριε Πρόεδρε, δείτε με ποιον τρόπο αυξάνεται το τείχος της νομοθεσίας της ΕΕ. Δείτε με ποιον τρόπο οι Βρυξέλλες παρεισφρέουν και στην παραμικρή εσοχή, σε κάθε γωνιά του εθνικού βίου.
<P>
Θέματα όπως αυτό, η προστασία των ανηλίκων, θεωρούνται από πολλούς από τους ψηφοφόρους μας ευαίσθητα και ηθικά ζητήματα. Εάν εμείς σε τούτο το Κοινοβούλιο αποτολμάμε να νομοθετούμε για τα εθνικά κράτη, ποιον λόγο ύπαρξης έχουν τότε αυτά; Δεν υπάρχει κανένα όριο στην έπαρσή μας;
<P>
Επιτρέψτε μου να ξεκαθαρίσω απολύτως τη θέση μου επ' αυτού. Όταν το "νωμένο Βασίλειο είχε το πλησιέστερο ισοδύναμο σε αυτήν τη νομοθεσία, το οποίο ονομαζόταν Παράγραφος 28, ουσιαστικά ήμουν ο μόνος Συντηρητικός που αντιτάχθηκα σε αυτό. Βρισκόμουν έτη μπροστά από το υπόλοιπο κόμμα μου σε σχέση με την προώθηση της πλήρους ισοτιμίας των ομοφυλοφίλων, μεταξύ άλλων, όσον αφορά την εξίσωση του ορίου ηλικίας συναίνεσης για τη σύναψη σεξουαλικών σχέσεων και το σύμφωνο συμβίωσης. Με χαροποιεί ιδιαίτερα το γεγονός ότι το υπόλοιπο κόμμα μου ασπάζεται πλέον αυτήν την άποψη.
<P>
Δεν είμαι, όμως, λιθουανός νομοθέτης! Οι άνθρωποι που θα πρέπει να αποφασίσουν για το ζήτημα αυτό στη Λιθουανία είναι εκείνοι στους οποίους οφείλεται λογοδοσία μέσω των δημοκρατικών μηχανισμών και διαδικασιών αυτής της χώρας. Αν δεν είμαστε διατεθειμένοι να τους το επιτρέψουμε, τότε καλύτερα να βάλουμε στη ναφθαλίνη τα εθνικά μας κοινοβούλια, να τα μετατρέψουμε σε μουσεία και να κλειδώσουμε την πόρτα.
<SPEAKER ID="142" NAME="Peter Jahr" AFFILIATION="PPE">
(DE) Κύριε Πρόεδρε, η επιβίωση πολλών αγροκτημάτων διατρέχει σοβαρό κίνδυνο. Επομένως, χαίρομαι που εγκρίναμε σήμερα μια διακομματική πρόταση ψηφίσματος σχετικά με την κρίση στον τομέα της γαλακτοκομικής κτηνοτροφίας. Λυπούμαι ιδιαίτερα που η Ομάδα των Πρασίνων/ Ευρωπαϊκή Ελεύθερη Συμμαχία δεν συμμετείχε στη σύνταξη αυτής της πρότασης.
<P>
Πρέπει να καταστεί σαφές ότι δεν μπορούμε να υπερβούμε αυτήν την κρίση μόνο με τα μέτρα που προτείνει η Επιτροπή. Πρώτα και κύρια, πρέπει να αυξήσουμε την κατανάλωση γαλακτοκομικών προϊόντων, προκειμένου να μειωθεί η πίεση στην αγορά. Σε σχέση με αυτό, η προώθηση των πωλήσεων είναι πιο σημαντική από τη συσσώρευση αποθεμάτων. Εποικοδομητικές προτάσεις, όπως είναι η χρήση γάλακτος σε σκόνη για την εκτροφή μόσχων, η θέσπιση ελάχιστων τιμών στα τυροκομικά προϊόντα, η σαφής επισήμανση των υποκατάστατων τυροκομικών προϊόντων και η χρήση του λίπους βουτύρου για τη διευκόλυνση της παρασκευής παγωτού και προϊόντων αρτοποιίας υπάρχουν ως λύσεις εδώ και πολύ καιρό. Το γιατί δεν έχουν εφαρμοστεί ακόμα από την Επιτροπή πραγματικά αδυνατώ να το καταλάβω.
<P>
Παρωθώ τον κύριο Επίτροπο να λάβει υπόψη τις προτάσεις στην πρόταση ψηφίσματος και να τις υλοποιήσει κατεπειγόντως.
<SPEAKER ID="143" NAME="Oldřich Vlasák" AFFILIATION="ECR">
- (CS) Κύριε Πρόεδρε, κυρίες και κύριοι, θέλω να εξηγήσω τον λόγο για τον οποίο απείχα της ψηφοφορίας σχετικά με την κρίση στον τομέα του γάλακτος και των γαλακτοκομικών προϊόντων. Είναι θλιβερό το γεγονός ότι η κατάσταση στον γαλακτοκομικό τομέα είναι εξαιρετικά κρίσιμη. Παρά το γεγονός ότι οι τιμές καταναλωτή αυξήθηκαν κατά 14% τα τελευταία χρόνια, η τιμή αγοράς του γάλακτος μειώθηκε σχεδόν κατά 40%. Κατά συνέπεια, πολλοί ευρωπαίοι γαλακτοπαραγωγοί αντιμετωπίζουν τώρα την καταστροφή. Στην Τσεχική Δημοκρατία, για παράδειγμα, 15 τσεχικές γαλακτοκομικές μονάδες είναι κλινικά νεκρές από οικονομική άποψη, σύμφωνα με τον διευθύνοντα σύμβουλο της Madeta, τον κ. Teplý. " κατάσταση, όμως, πρέπει να επιλυθεί σε συστηματική βάση μέσω μακρόπνοης διαχείρισης του τομέα, όχι μόνο μέσω βραχυπρόθεσμων μέτρων στήριξης, όπως είναι οι επιδοτήσεις, οι αγορές παρέμβασης και η υποστήριξη της ιδιωτικής αποθεματοποίησης. Το μόνο που πετυχαίνει αυτό είναι να δημιουργεί στρέβλωση της αγοράς, χωρίς παράλληλα να αποτρέπει την αστάθεια των τιμών. Ταυτόχρονα, πρέπει να καθιερώσουμε ίσους όρους ανταγωνισμού για τους αγρότες όλων των κρατών μελών, αυτό δε, όχι μόνο στον γαλακτοκομικό τομέα.
<SPEAKER ID="144" NAME="Franz Obermayr" AFFILIATION="NI">
(DE) Κύριε Πρόεδρε, αυτή η πρόταση της Επιτροπής είναι κατά βάση ευπρόσδεκτη και είναι συνετή, τουλάχιστον από οικονομική και πολιτικώς πραγματιστική σκοπιά. Εντούτοις, θα πρέπει να προσθέσουμε ότι, αν κοιτάξουμε αυτήν την κατάσταση σφαιρικά, η πτώση των τιμών δεν είναι μόνο αποτέλεσμα της πτώσης της ζήτησης.
<P>
Πρέπει, επίσης, να λάβουμε υπόψη τα προβλήματα των γαλακτοπαραγωγών στην Αυστρία και στην περιοχή των Άλπεων. Οι μικρές εγχώριες εκμεταλλεύσεις γαλακτοπαραγωγής δεν μπορούν να ανταγωνιστούν, αν θέλουμε να μιλήσουμε ρεαλιστικά, τις τεράστιες εκμεταλλεύσεις γαλακτοπαραγωγής της Βόρειας Γερμανίας και των Κάτω Χωρών. Αυτό προκαλεί ανισορροπία. " διοχέτευση ολόκληρης της ποσότητας του γάλακτος θα έσπρωχνε στο κλείσιμο τις εκμεταλλεύσεις γαλακτοπαραγωγής στην Αυστρία και θα είχε σοβαρές και απρόβλεπτες συνέπειες, μεταξύ άλλων, για το τοπίο γεωργικής δραστηριότητας.
<P>
Λίγες πολυεθνικές εταιρείες θα ήλεγχαν, έτσι, την ευρωπαϊκή αγορά. Μπορώ κάλλιστα να φανταστώ τις συνέπειες που θα είχε αυτό και στην ποιότητα του φαγητού.
<SPEAKER ID="145" NAME="Mario Borghezio" AFFILIATION="EFD">
(IT) Κύριε Πρόεδρε, κυρίες και κύριοι, τις τελευταίες ημέρες σημειώθηκαν σε ολόκληρη την Ευρώπη εύλογες διαμαρτυρίες των γαλακτοπαραγωγών για τις τιμές, για την έλλειψη παρέμβασης από πλευράς Ευρωπαϊκής Ένωσης και για την αδειοδότηση -όχι στο μέλλον, αλλά αμέσως- της σήμανσης, ιδίως δε των τεχνητών γαλακτοκομικών προϊόντων.
<P>
Θέλουμε νωπά προϊόντα στο τραπέζι των καταναλωτών μας, προϊόντα των οποίων μπορούμε να γνωρίζουμε την προέλευση, όχι τα σκουπίδια που λαμβάνουμε από άλλες χώρες: το γάλα σε σκόνη πέρασε ως φρέσκο γάλα προέλευσης των δικών μας παραγωγών. Αύριο, θα χυθεί γάλα στην Παδανία, όπως και στην υπόλοιπη Ευρώπη - αυτή είναι μια σημαντική διαμαρτυρία, καθώς διατηρεί την ποιότητα των προϊόντων μας. Εμείς εδώ στην Ευρώπη θέλουμε να τρώμε υγιεινό φαγητό της δικής μας περιοχής: καλό, φρέσκο γάλα, γάλα που προφανώς το πίνω. Εμείς στην Παδανία πίνουμε στη μνήμη του μόχθου που καταβάλλουν οι παραγωγοί μας, και αυτό ακριβώς πρέπει να προστατεύσει η Ευρώπη.
<P>
" Ευρωπαϊκή Επιτροπή απέκλεισε από τις διατάξεις το τυρί μακράς ωρίμανσης· οι παραγωγοί γάλακτος σε σκόνη είναι οι μόνοι τους οποίους διαφυλάσσει. Αυτό είναι αίσχος!
<SPEAKER ID="146" NAME="Krisztina Morvai" AFFILIATION="NI">
(HU) Ζούμε, κύριε Πρόεδρε, σε μια εποχή όπου γαλακτοπαραγωγοί αυτοκτονούν καθημερινά, ακόμη και σε πλούσιες δυτικές χώρες, όπως η Γαλλία. Πρόκειται, κατά συνέπεια, για τεράστια τραγωδία. Ψήφισα υπέρ αμφοτέρων των εκθέσεων του κ. De Castro, διότι απαιτείται άμεση, επείγουσα παρέμβαση. Ωστόσο, γνωρίζουμε ότι συσσωρεύονται αποθέματα γάλακτος σε σκόνη, καθώς και βουτύρου, στα αποθέματα παρέμβασης. Θα διατεθούν στην αγορά από τα αποθέματα παρέμβασης και θα καταλήξουν να πιέσουν και πάλι προς τα κάτω τις τιμές. Αυτό είναι το ένα πρόβλημα που έχω.
<P>
Το άλλο πρόβλημα είναι ότι αυτό το μέτρο είναι πολύ πιο πιθανό να βοηθήσει τους μεγαλοπαραγωγούς παρά τους μικρούς παραγωγούς. Δεν πρέπει, όμως, να λησμονούμε ότι οι μικροί γαλακτοπαραγωγοί χρήζουν άμεσης βοήθειας για να βγάλουν τα προς το ζην, ενώ στην περίπτωση των μεγαλοπαραγωγών απλώς και μόνο θα διατηρηθούν ή και θα αυξηθούν τα κέρδη τους. Απαιτούνται θεμελιώδεις αλλαγές. Πρέπει, τέλος, να κατοχυρώσουμε την επισιτιστική κυριαρχία αντί να χρησιμοποιούμε το μοντέλο του ελεύθερου εμπορίου που υπαγορεύει ο ΠΟΕ. Όπως είπαν και άλλοι ομιλητές πριν από μένα, χρειαζόμαστε τρόφιμα που παράγονται σε τοπικό επίπεδο από ντόπιους αγρότες.
<SPEAKER ID="147" NAME="Daniel Hannan" AFFILIATION="ECR">
(EN) Κύριε Πρόεδρε, όπως και όλοι όσοι μίλησαν, γνωρίζω την έκταση της κρίσης στον αγροτικό μας τομέα. Κάθε βουλευτής που εκπροσωπεί αγρότες το γνωρίζει αυτό. " κρίση, όμως, είναι προϊόν του υφιστάμενου γεωργικού μας συστήματος -της κοινής γεωργικής πολιτικής- που είχε καταστροφικές συνέπειες για τους αγρότες της δικής μου εκλογικής περιφέρειας στο "νωμένο Βασίλειο. Και όχι μόνο για τους αγρότες: για τους καταναλωτές μας, για τους φορολογούμενούς μας και, μάλιστα, για τους φτωχούς του Τρίτου Κόσμου, που διαπιστώνουν ότι τους φράσσουν τις αγορές, ενώ κατόπιν ρίχνονται στις δικές τους αγορές πλεονάσματα σε τιμή κάτω του κόστους.
<P>
Σταδιακά απομακρυνόμασταν στην Ευρωπαϊκή Ένωση από το σύστημα της άμεσης στήριξης, που είχε λίαν καταστροφικές περιβαλλοντικές και οικονομικές συνέπειες, και τώρα σπεύδουμε ξανά σε αυτό. Σας λέω, λοιπόν, ότι στο "νωμένο Βασίλειο οι άνθρωποι έχουν κρατήσει ζωντανό στη μνήμη τους τον τρόπο με τον οποίο λειτουργούσε το σύστημα των ποσοστώσεων γάλακτος. Μας ορίστηκε ποσόστωση μικρότερη της εθνικής μας παραγωγής, επομένως, έχουμε την ασυνήθιστη εικόνα βρετανών γαλακτοπαραγωγών που χρησιμοποιούν το γάλα ως λίπασμα ή το πετάνε στο δίκτυο αποχέτευσης και μετά εισάγουν γάλα εκ νέου από τις Κάτω Χώρες, τη Γαλλία ή από άλλα μέρη της Ευρωπαϊκής Ένωσης για να ικανοποιήσουν τη ζήτηση. Μόλις είχαμε αρχίσει να ξεφεύγουμε και τώρα τούτο το Σώμα ψήφισε για την επαναφορά της όλης κατάστασης.
<P>
Όποιος πιστεύει ότι η Ευρωπαϊκή Ένωση κινείται στην κατεύθυνση των λιγότερων πράξεων και της εκχώρησης εξουσιών δεν έχει παρά να κοιτάξει τη σημερινή ψηφοφορία.
<SPEAKER ID="148" NAME="Syed Kamall" AFFILIATION="ECR">
(EN) Κύριε Πρόεδρε, την περασμένη εβδομάδα επανεκδόθηκαν αρκετά άλμπουμ του συγκροτήματος Beatles μετά από ψηφιακή επεξεργασία. Αυτήν την εβδομάδα συζητούμε για το σύστημα των ποσοστώσεων γαλακτοκομικών σε επεξεργασμένη μορφή. Ενδεχομένως να μην έχουν και πολλά κοινά εκ πρώτης όψεως, μέχρι να θυμηθεί κανείς τον τίτλο ενός από τα τραγούδια των Beatles, το Back in the USSR. Νομίζω ότι αυτό τα λέει όλα. Ιδού λοιπόν ένα σύστημα όπου οι τιμές και οι ποσοστώσεις αποφασίζονται από γραφειοκράτες, όχι από τις ανάγκες των καταναλωτών ή έστω τις ανάγκες των προμηθευτών. Ιδού ένα σύστημα όπου οι καταναλωτές πληρώνουν εις διπλούν υψηλότερες τιμές και υψηλότερους φόρους, προκειμένου να στηρίξουν ένα σύστημα που δεν εξέφραζε παράπονο όταν οι τιμές ήταν υψηλές.
<P>
Θυμάμαι προς το τέλος της περασμένης θητείας τον Martin Schulz να λέει ότι επιτέλους είχε δει μια σοσιαλδημοκρατικοποίηση του ΕΚ. Ε λοιπόν, στην πράξη νομίζω ότι το όνειρό του έφθασε ακόμη πιο μακριά και βλέπουμε τη σοβιετοποίηση της ΕΕ. Βλέπουμε πράγματι μια "ΕΕΣΣΔ";
<SPEAKER ID="149" NAME="Jens Rohde" AFFILIATION="ALDE">
(DA) Κύριε Πρόεδρε, εμείς οι δανοί Φιλελεύθεροι συμπάσχουμε ιδιαίτερα με τους αγρότες που αντιμετωπίζουν τις μεγάλες οικονομικές προκλήσεις της εποχής μας και, μάλιστα, βλέπουμε με πολύ μεγάλη συμπάθεια την ιδέα παροχής βραχυπρόθεσμης συνδρομής σε εκείνους που τη χρειάζονται. Το μόνο πρόβλημα είναι ότι τα βραχυπρόθεσμα, θεσμοποιημένα καθεστώτα στήριξης ουδέποτε παραμένουν βραχυπρόθεσμα, παρά τις πολλές ωραίες δηλώσεις προθέσεων. Τελικά προσλαμβάνουν μόνιμο χαρακτήρα στο τέλος, και αυτό είναι κάτι που το γνωρίζουν όλοι όσοι εξ ημών συμμετείχαμε στην εφαρμογή τους, είτε εδώ είτε στα εθνικά μας κοινοβούλια. Γι' αυτό και φοβόμαστε -και πιστεύουμε ότι δικαιολογημένα πρέπει να νιώθουμε έτσι- πως τα μέτρα που συστήνει αυτό το ψήφισμα, όπως και οι πρωτοβουλίες της Επιτροπής, υπό το πρίσμα αυτό, θα οδηγήσουν εκ των πραγμάτων σε πιο μόνιμη βάση μακριά από την έξοχη διαδικασία μεταρρύθμισης στην κατεύθυνση μιας αποδοτικής γεωργίας, για την οποία ήταν αρμόδιος ο κύριος Επίτροπος· κατά συνέπεια, θεωρούμε ότι πρέπει να απορρίψουμε αυτό το ψήφισμα.
<SPEAKER ID="151" NAME="Zigmantas Balčytis" AFFILIATION="S&amp;D">
(EN) Κύριε Πρόεδρε, ψήφισα υπέρ, διότι το ζήτημα της ασφάλειας του ενεργειακού εφοδιασμού έχει πρωταρχική σημασία σήμερα για όλα τα κράτη μέλη της Ευρωπαϊκής Ένωσης.
<P>
" πρόσφατη ρωσο-ουκρανική κρίση κατέδειξε σαφώς τα υφιστάμενα προβλήματα στον τομέα της ενέργειας και ιδίως την απόλυτη εξάρτηση ορισμένων κρατών μελών από αποκλειστικούς προμηθευτές φυσικού αερίου.
<P>
Οι βαλτικές χώρες, που είναι απομονωμένες από την υπόλοιπη Ευρώπη, έχουν εγκαταλειφθεί στο έλεος των προμηθευτών φυσικού αερίου από την Ανατολική Ευρώπη. Τώρα είναι πιο σημαντικό από ποτέ άλλοτε να χαράξουμε μια συνολική κοινή ενεργειακή πολιτική, η οποία θα βασίζεται στην αλληλεγγύη, στη διαφοροποίηση των πηγών ενέργειας και στην προάσπιση κοινών συμφερόντων.
<P>
Δράττομαι αυτής της ευκαιρίας για να ευχαριστήσω την Επιτροπή, ιδίως δε τη σουηδική Προεδρία, για την υποβολή της στρατηγικής για τη Βαλτική Θάλασσα, που θα επιτρέψει να χρησιμοποιηθεί αποδοτικότερα η ουσιαστική κινητοποίηση των διαρθρωτικών ταμείων προς επίτευξη των κοινών στόχων.
<P>
Είμαι πεπεισμένος ότι, αν εφαρμοστεί σωστά, η στρατηγική θα καταστεί παράδειγμα περιφερειακής επιτυχίας.
<P>
Τέλος, θέλω να παρωθήσω την Επιτροπή να αναλάβει ηγετικό ρόλο στην υλοποίηση της στρατηγικής για τη Βαλτική Θάλασσα, προκειμένου να διασφαλίσει ότι σε συγκεκριμένες περιπτώσεις τα συμφέροντα μεμονωμένων κρατών μελών δεν προτάσσονται έναντι της επίτευξης κοινών στόχων στρατηγικής.
<SPEAKER ID="152" NAME="Bogusław Sonik" AFFILIATION="PPE">
(PL) Ψήφισα υπέρ του ψηφίσματος αυτού, δεδομένου ότι το ενεργειακό ζήτημα είναι μια σημαντική δοκιμασία για την ευρωπαϊκή αλληλεγγύη. Τα κράτη μέλη πρέπει να συνεργαστούν σε αυτό το θέμα.
<P>
" ενεργειακή πολιτική πρέπει να συνδέεται με την εξωτερική πολιτική. " Επιτροπή πρέπει να διερευνήσει, επίσης, τη διαφοροποίηση της ενεργειακής ασφάλειας στα διάφορα κράτη μέλη της ΕΕ. " καταπολέμηση της κλιματικής αλλαγής σημαίνει ότι η ενέργεια, που εξαρτάται από τον άνθρακα, μπορεί να βρεθεί αντιμέτωπη με εξαιρετικές οικονομικές δυσχέρειες. Τότε, οι αυξήσεις των τιμών θα επηρεάσουν τους πολίτες. Είναι πλέον καιρός να θεσπίσουμε μια κοινή, πανενωσιακή πολιτική σε αυτό το πεδίο. " Επιτροπή πρέπει να δηλώσει ξεκάθαρα ότι θα καταπολεμήσει τις εγωιστικές συμπεριφορές κρατών μελών που δεν διαβλέπουν κανέναν κίνδυνο στη συνεχιζόμενη εξάρτηση από έναν προμηθευτή, όπως συμβαίνει, λόγου χάρη, με την εξάρτηση από τη Ρωσία για το φυσικό αέριο.
<P>
Χρειαζόμαστε την ανάληψη δράσης. " Ευρωπαϊκή Επιτροπή και η Επιτροπή Ενέργειας πρέπει να εκφράσουν με σαφήνεια την πολιτική τους βούληση.
<SPEAKER ID="153" NAME="Iosif Matula" AFFILIATION="PPE">
(RO) Κύριε Πρόεδρε, ψήφισα υπέρ αυτού του ψηφίσματος, και θα εξηγήσω τώρα τον λόγο για τον οποίο το έπραξα. " Ευρωπαϊκή Ένωση εξαρτάται από τις εισαγωγές ενέργειας. " κατανάλωση ενέργειας αυξάνεται διαρκώς, οι φυσικοί πόροι, όμως, είναι πεπερασμένοι. " ενεργειακή ασφάλεια σημαίνει, ταυτόχρονα, διαφοροποίηση των πηγών και οδών μεταφοράς, καθώς και λίαν αποδοτική διασύνδεση μεταξύ των κρατών μελών, κάτι που επί του παρόντος προωθείται μέσω διαφόρων έργων, με ευρωπαϊκή χρηματοδότηση για τους αγωγούς φυσικού αερίου μεταξύ της Ρουμανίας και των γειτόνων της, της Ουγγαρίας και της Βουλγαρίας. Σε αυτό το σημείο βρισκόμαστε επί του παρόντος, είπα μέσα μου, τι μένει όμως να κάνουμε ακόμα;
<P>
Θέλω να προβώ σε μια ενδεχομένως τολμηρή, πλην όμως απλή σύγκριση με την ηλεκτρική ενέργεια. Επί του παρόντος, τα σπίτια μας παίρνουν ηλεκτρικό ρεύμα χωρίς εμείς να γνωρίζουμε την προέλευσή του. Ένα διαφοροποιημένο δίκτυο παροχής φυσικού αερίου και πολυάριθμα δίκτυα μεταφοράς πρέπει να μας δώσουν τη δυνατότητα να επιτύχουμε ακριβώς τον ίδιο στόχο: την εξασφάλιση του εφοδιασμού με φυσικό αέριο υπό οποιεσδήποτε συνθήκες. Αυτός είναι ο λόγος που υποστήριξα και εξακολουθώ να υποστηρίζω το έργο Nabucco αλλά, ταυτόχρονα, και τις ενέργειες με στόχο τη διαφοροποίηση των ανανεώσιμων πηγών ενέργειας.
<P>
Γραπτές αιτιολογήσεις ψήφου
<SPEAKER ID="156" NAME="Luís Paulo Alves  " LANGUAGE="PT">
Ψήφισα υπέρ της έκθεσης σχετικά με την πρόταση κανονισμού του Συμβουλίου όσον αφορά τις περιόδους παρέμβασης 2009 και 2010 για το βούτυρο και το αποκορυφωμένο γάλα σε σκόνη, διότι θεωρώ ότι αυτά τα μέτρα αποτελούν τη συνέχιση ενός θετικού μέτρου, που είχε άμεσες συνέπειες στη ρύθμιση της υπερπροσφοράς που επηρεάζει την αγορά γάλακτος και γαλακτοκομικών προϊόντων. " πτώση των τιμών στην παγκόσμια αγορά γάλακτος και γαλακτοκομικών προϊόντων τους τελευταίους δώδεκα μήνες προέκυψε από τη γενική αύξηση της παραγωγής και την πτώση της παγκόσμιας ζήτησης εξαιτίας της οικονομικής και χρηματοπιστωτικής κρίσης. Αυτό δικαιολογεί τη διατήρηση της δημόσιας παρέμβασης για το βούτυρο και το γάλα σε σκόνη.
<SPEAKER ID="997" NAME="Jean-Pierre Audy  " LANGUAGE="FR">
Με βάση την έκθεση του ιταλού συναδέλφου Paolo De Castro, ψήφισα υπέρ της πρότασης κανονισμού του Συμβουλίου για παρέκκλιση από τον κανονισμό για την κοινή οργάνωση αγοράς (ΚΟΑ) όσον αφορά τις περιόδους παρέμβασης 2009 και 2010 για το βούτυρο και το αποκορυφωμένο γάλα σε σκόνη. Μετά την παγκόσμια έκρηξη των τιμών όλων των τροφίμων το 2007, επομένως και του γάλακτος, τους τελευταίους δώδεκα μήνες σημειώθηκε κατάρρευση των τιμών. Υποστηρίζω την Επιτροπή, που στις αρχές του 2009 θέσπισε ενίσχυση για την ιδιωτική αποθεματοποίηση βουτύρου σε μια προσπάθεια υποστήριξης της αγοράς. Λαμβάνοντας υπόψη τον έκτακτο χαρακτήρα της κατάστασης, υποστηρίζω την παράταση, έως τις 28 Φεβρουαρίου 2010, της τρέχουσας περιόδου δημόσιας παρέμβασης για το βούτυρο και το αποκορυφωμένο γάλα σε σκόνη, μέσω διαδικασίας δημοπράτησης. Επιπροσθέτως, λαμβανομένης υπόψη της αβεβαιότητας αναφορικά με τον χρόνο που απαιτείται για την ανάκαμψη της αγοράς γαλακτοκομικών προϊόντων, υποστήριξα την έγκριση που δόθηκε στην Επιτροπή για παράταση της περιόδου παρέμβασης 2010-2011, ομοίως με διαδικασία δημοπράτησης, εάν το επιτάσσουν οι συνθήκες της αγοράς.
<SPEAKER ID="157" NAME="David Casa  " AFFILIATION="PPE">
γραπτώς. - (EN) Αυτή η έκθεση αναφέρεται στην πρόταση κανονισμού του Συμβουλίου για παρέκκλιση από τον ενιαίο κανονισμό ΚΟΑ όσον αφορά τις περιόδους παρέμβασης 2009 και 2010 για το βούτυρο και το αποκορυφωμένο γάλα σε σκόνη. Λόγω του ότι υπάρχει σοβαρή κρίση στον γαλακτοκομικό τομέα, ψήφισα υπέρ αυτής της έκθεσης.
<SPEAKER ID="158" NAME="Lena Ek, Marit Paulsen, Olle Schmidt και Cecilia Wikström  " AFFILIATION="ALDE">
γραπτώς. - (SV) Έχουμε πλήρη επίγνωση του γεγονότος ότι η κατάσταση των παραγωγών γαλακτοκομικών προϊόντων δεν είναι βιώσιμη. Παρά ταύτα, γνωρίζουμε εξίσου καλά και είμαστε πεπεισμένοι ότι η λύση δεν είναι οι παρεμβάσεις της ΕΕ. Ήλθε πλέον η ώρα να περάσουμε σε ένα σύστημα που θα στηρίζεται στην αγορά, με βάση την ασφάλιση των πιστώσεων, το οποίο θα απελευθερώσει τους γαλακτοπαραγωγούς, χωρίς να διαταράξει την εγχώρια ή την παγκόσμια αγορά. Είναι επίσης πλέον καιρός να προβούμε σε επανεξέταση της κατάστασης όσον αφορά τον ανταγωνισμό στη μεγάλης κλίμακας βιομηχανία παραγωγής και στη σχεδόν εξίσου μεγάλη βιομηχανία τροφίμων, που στέκεται ανάμεσα στον γαλακτοπαραγωγό και τον καταναλωτή.
<SPEAKER ID="159" NAME="Jarosław Kalinowski  " LANGUAGE="PL">
Όσον αφορά τις τροπολογίες που προτείνουν το πάγωμα των ποσοστώσεων γάλακτος, θα ήθελα να δηλώσω τα ακόλουθα. Πρώτον, δεν υπάρχει κανένας λόγος να υποθέσουμε ότι μια προτεινόμενη αύξηση των ποσοστώσεων παραγωγής (κατόπιν μιας αναθεώρησης της ΚΓΠ) θα είχε αντίκτυπο στην κρίση στον τομέα.
<P>
Δεύτερον, το πάγωμα της αύξησης των ποσοστώσεων (αυτό δηλαδή που προτείνουν οι τροπολογίες στο ψήφισμα του Ευρωπαϊκού Κοινοβουλίου) θα τιμωρούσε τους γαλακτοπαραγωγούς σε χώρες που επί του παρόντος βρίσκονται ένα μόλις βήμα από τη χρησιμοποίηση των ποσοστώσεών τους. Θα ήταν άδικο, αν όχι ανήθικο, να αλλάξουμε τους κανόνες του παιχνιδιού σε αυτό το στάδιο. Τρίτον, θέλω να σας υπενθυμίσω ότι, στη διάσκεψη κορυφής το 2002 στην Κοπεγχάγη, διαπραγματευτήκαμε (αυτές οι διαπραγματεύσεις περιελάμβαναν την Πολωνία) το θέμα των ποσοστώσεων γάλακτος, γνωρίζοντας ότι αυτές οι ποσοστώσεις θα ίσχυαν έως το 2007. Στο Λουξεμβούργο, το σύστημα ποσοστώσεων παρατάθηκε έως το 2014, χωρίς τη συμμετοχή μας ή το δικαίωμα ψήφου μας.
<P>
Δεν μπορούμε να επιλύσουμε τα προβλήματα στον γαλακτοκομικό τομέα με το να δίνουμε σε ορισμένους παραγωγούς την ευκαιρία να βελτιώσουν τη μοίρα τους σε βάρος των άλλων παραγωγών. Οι αντιλήψεις και δράσεις μας πρέπει να έχουν ως στόχο να δώσουν στον καθένα μια ευκαιρία, ασχέτως της χώρας από την οποία προέρχεται, είτε αυτή συγκαταλέγεται μεταξύ των 15 παλαιών κρατών μελών είτε μεταξύ των 12 νέων κρατών μελών.
<SPEAKER ID="160" NAME="Jörg Leichtfried  " AFFILIATION="S&amp;D">
γραπτώς. - (DE) Συμφωνώ με τη βραχυπρόθεσμη λύση της εξαγοράς βουτύρου και γάλακτος σε σκόνη, την οποία πρότεινε η Επιτροπή. Ωστόσο, ζητώ μια μακρόπνοη λύση για τη γαλακτοκομική κρίση, λόγου χάρη, μέσω της χρήσης ευέλικτου ελέγχου ποσότητας για τον καθορισμό μιας τιμής γάλακτος η οποία θα καλύπτει τα κόστη. Το πλεόνασμα γάλακτος πρέπει να περιοριστεί σε εθνικό επίπεδο μέσω της επιβολής ευρωπαϊκών απαιτήσεων.
<SPEAKER ID="161" NAME="Andreas Mölzer  " AFFILIATION="NI">
γραπτώς. - (DE) " κρίση στον γαλακτοκομικό τομέα οδήγησε, επίσης, σε πτώση της τιμής του βουτύρου και του αποκορυφωμένου γάλακτος σε σκόνη. Επικροτώ την πρόταση της Επιτροπής να συνεχιστεί η επιδότηση της αγοράς και να παραταθεί η περίοδος παρέμβασης έως τις 28 Φεβρουαρίου 2010. Ευελπιστούμε ότι, μετά από αυτή, η αγορά θα ανακάμψει και οι τιμές θα καθορίζονται και πάλι από την προσφορά και τη ζήτηση. Για περιορισμένο διάστημα, όμως, πιστεύω ότι αυτή η παρέμβαση είναι αναγκαία και, επομένως, ψήφισα υπέρ της πρότασης του εισηγητή.
<SPEAKER ID="162" NAME="Cristiana Muscardini  " LANGUAGE="IT">
" σοβαρή κρίση στον τομέα της γαλακτοκομικής κτηνοτροφίας θέτει σε κίνδυνο την ίδια την επιβίωση της γαλακτοκομικής κτηνοτροφίας. Επομένως, νομίζω ότι είναι ορθό να επιμείνω στην αντίθεσή μου προς τη μεμονωμένη διαχείριση ποσοστώσεων, εφόσον αυτό θα σήμαινε, στην πράξη, εκτοπισμό των χρηματικών αποζημιώσεων στο τέλος κάθε χρόνου, ενός μηχανισμού που είναι, τουναντίον, κρίσιμος για το ιταλικό παραγωγικό σύστημα. Τάσσομαι, μάλλον, υπέρ της προσωρινής αύξησης στην τιμή παρέμβασης, υπέρ πρωτοβουλιών και μέτρων που στοχεύουν στην επίτευξη ισορροπίας εντός του τομέα, υπέρ της ενίσχυσης της ενημέρωσης που παρέχεται στους καταναλωτές, καθώς και υπέρ του σημαντικού βήματος της θέσπισης σημάτων προέλευσης για το γάλα και τα γαλακτοκομικά προϊόντα.
<P>
Ειδικότερα, με στόχο την αποκατάσταση της ισορροπίας μεταξύ προσφοράς και ζήτησης, πρέπει να υποστηρίξουμε την πρόταση για προσωρινό πάγωμα μέρους των ποσοστώσεων που καθορίζονται για κάθε κράτος μεμονωμένα, και να μεριμνήσουμε για έναν μηχανισμό αποζημίωσης των παραγωγών που αναγκάζονται να εξοντώσουν μέρος του ζωικού τους κεφαλαίου, το οποίο αναλογεί στο ποσοστό της ποσοστώσεως γάλακτος που έχει παγώσει.
<SPEAKER ID="163" NAME="Daciana Octavia Sârbu  " LANGUAGE="RO">
" Ευρωπαϊκή Ένωση επί του παρόντος διέρχεται μια από τις σοβαρότερες κρίσεις που καταγράφηκαν ποτέ στον γαλακτοκομικό τομέα, γεγονός που οφείλεται στην αύξηση της παραγωγής και στην αξιοσημείωτη πτώση της παγκόσμιας ζήτησης. Λαμβάνοντας υπόψη την εξόχως σοβαρή κατάσταση στην οποία έχουν περιέλθει οι γαλακτοπαραγωγοί της Ευρώπης, πρέπει να παρατείνουμε την περίοδο της δημόσιας παρέμβασης (δηλαδή για την αγορά και αποθήκευση αποκορυφωμένου γάλακτος σε σκόνη, καθώς και βουτύρου) τουλάχιστον μέχρι τον Φεβρουάριο του ερχόμενου έτους ή έως το 2011, αν αυτό κριθεί αναγκαίο. Δεν πιστεύω ότι έχουμε την πολυτέλεια να μείνουμε απαθείς και να παρακολουθούμε το κλείσιμο των εκμεταλλεύσεων στην Ευρώπη, διότι σε έναν χρόνο θα πρέπει να εισάγουμε γάλα και γαλακτοκομικά προϊόντα από χώρες εκτός της Κοινότητας. Εάν, μάλιστα, αναλογιστούμε ότι οι κανόνες υγιεινής θα απέχουν παρασάγγας απ' ό, τι ζητάμε, είναι πάρα πολλά αυτά που έχουμε να χάσουμε. Αυτή η έκθεση είναι ευπρόσδεκτη σε αυτό το πλαίσιο. Εντούτοις, για να μπορέσουμε πραγματικά να επιλύσουμε το πρόβλημα του γαλακτοκομικού τομέα, πρέπει να υιοθετήσουμε συναφή μέτρα, διότι αυτό το απόθεμα προϊόντων συνεπάγεται τη διάθεση σημαντικών πόρων, και ανά πάσα στιγμή μπορεί να αποδειχθεί άχρηστο. Πρέπει να επενδύσουμε τώρα σε ένα βιώσιμο γεωργικό σύστημα, ικανό να ανταποκριθεί στις επισιτιστικές μας απαιτήσεις, έστω και αν βρισκόμαστε εν μέσω μιας χρηματοπιστωτικής κρίσης, προκειμένου να προλάβουμε το ενδεχόμενο να συμβεί αργότερα μια επισιτιστική κρίση.
<SPEAKER ID="165" NAME="David Casa  " AFFILIATION="PPE">
γραπτώς. - (EN) Αυτή είναι μια πρόταση που τροποποιεί τα ισχύοντα καθεστώτα άμεσης ενίσχυσης για γαλακτοπαραγωγούς. Λόγω του ότι συμφωνώ πως αυτές οι τροπολογίες είναι αναγκαίες, ψήφισα υπέρ.
<SPEAKER ID="166" NAME="Daciana Octavia Sârbu  " LANGUAGE="RO">
Βρισκόμαστε στην αρχή μιας νέας θητείας, όπου καθορίζουμε τις προτεραιότητες για τις μελλοντικές πολιτικές της Ευρωπαϊκής Ένωσης. Γνωρίζω πως μπαίνουμε στον πειρασμό να επικεντρώσουμε την προσοχή μας σε ορισμένα ζητήματα τα οποία θεωρούμε άκρως σημαντικά και να αγνοήσουμε άλλα. Σε αυτό το σημείο, θέλω να τονίσω με έμφαση ότι μπορούμε να απέχουμε από πολλά πράγματα, δεν μπορούμε όμως να απέχουμε από την τροφή. Γι' αυτό και πρέπει να παραμείνει η γεωργία πεδίο προτεραιότητας για την ΕΕ. Κατά τη γνώμη μου, πρέπει να αυξήσουμε το ελάχιστο ποσό ενίσχυσης που παρέχεται στους γαλακτοπαραγωγούς πάνω από το όριο των 15 000 ευρώ το οποίο έθεσε η Επιτροπή, καθώς και να διαθέσουμε περισσότερα κονδύλια για την προώθηση της γαλακτοκομίας και του τομέα των γαλακτοκομικών προϊόντων. Προτείνω μετ' επιτάσεως τη στήριξη των κτηνοτρόφων που παράγουν γάλα και κρέας, με στόχο τη σταθεροποίηση των αγορών, μέσω της συμπερίληψής τους στο προσωρινό πλαίσιο αντιμετώπισης κρίσεων για τις κρατικές ενισχύσεις.
<P>
Επιπλέον, στα συστήματα άμεσης ενίσχυσης πρέπει, επίσης, να λαμβάνονται υπόψη τα ιδιαίτερα χαρακτηριστικά των νέων κρατών μελών, όπου η γεωργία διαδραματίζει σημαντικό ρόλο στην εθνική οικονομία, και να διασφαλισθεί η διατήρηση της στήριξης στη γεωργία, ούτως ώστε να καταστεί δυνατή η υπέρβαση των διαρθρωτικών προβλημάτων και να επιτευχθεί ο στόχος της σύγκλισης μέσω της ώθησης της ανάπτυξης στον γεωργικό τομέα και της εξάλειψης των διαφορών όσον αφορά την αποδοτικότητα και ανταγωνιστικότητα σε σύγκριση με τα παλαιά κράτη μέλη.
<SPEAKER ID="168" NAME="Zigmantas Balčytis  " AFFILIATION="S&amp;D">
γραπτώς. - (EN) " καταπολέμηση της τρομοκρατίας βρίσκεται ψηλά στις προτεραιότητες αυτού του Σώματος. Ωστόσο, πρέπει να βρούμε τη χρυσή τομή μεταξύ των μέτρων ασφαλείας και της προστασίας των πολιτικών ελευθεριών και των θεμελιωδών δικαιωμάτων. Πρέπει, επίσης, να διασφαλίσουμε στον μέγιστο δυνατό βαθμό τον σεβασμό της ιδιωτικής ζωής και την προστασία των δεδομένων. " ισορροπία και η αναλογικότητα πρέπει να αποτελούν τις βασικές αρχές στις οποίες βασίζεται η καταπολέμηση της τρομοκρατίας. " Ευρωπαϊκή Ένωση ανέκαθεν επεδείκνυε σταθερή προσήλωση στην προστασία της ιδιωτικής ζωής των πολιτών, και αυτό πρέπει να διατηρηθεί. " Κοινότητα βασίζεται στο κράτος δικαίου και για κάθε διαβίβαση ευρωπαϊκών δεδομένων προσωπικού χαρακτήρα σε τρίτες χώρες πρέπει να τηρούνται οι διαδικαστικές διασφαλίσεις και τα δικαιώματα της υπεράσπισης.
<P>
Είναι αυτονόητο ότι κάθε διαβίβαση πρέπει να συμμορφώνεται προς τη νομοθεσία προστασίας των δεδομένων σε εθνικό και ευρωπαϊκό επίπεδο. Το SWIFT αποτελεί κρίσιμη υποδομή, και πρέπει να διασφαλίσουμε ότι τα όποια αιτήματα για διαβιβάσεις δεδομένων είναι δεόντως τεκμηριωμένα, βασίζονται σε στοχευμένες περιπτώσεις και τελούν υπό την αυστηρή προϋπόθεση δικαστικής έγκρισης. " Κοινότητα πρέπει να τηρήσει σθεναρή στάση στις διαπραγματεύσεις με τις "ΠΑ, προκειμένου να διασφαλίσει ότι τα δεδομένα SWIFT δεν μπορούν να χρησιμοποιηθούν για κανέναν άλλον σκοπό πλην εκείνων που συνδέονται με τη χρηματοδότηση της τρομοκρατίας.
<SPEAKER ID="169" NAME="Göran Färm, Anna Hedh, Olle Ludvigsson, Marita Ulvskog και Åsa Westlund  " AFFILIATION="S&amp;D">
γραπτώς. - (SV) Εμείς οι Σοσιαλδημοκράτες επιλέξαμε να απέχουμε της ψηφοφορίας επί της τροπολογίας 1. Είναι ζωτικής σημασίας για τον δημοκρατικό έλεγχο να έχουν το Ευρωπαϊκό Κοινοβούλιο και τα εθνικά κοινοβούλια πρόσβαση στα έγγραφα και τις οδηγίες διαπραγμάτευσης πριν από τις διαπραγματεύσεις με τις αρχές των "νωμένων Πολιτειών αναφορικά με την πρόσβαση στα δεδομένα χρηματοπιστωτικών πληρωμών. Οι ευρωπαίοι πολίτες πρέπει να μπορούν να έχουν εμπιστοσύνη ότι η διαβίβαση των στοιχείων των τραπεζικών τους κινήσεων δεν παραβιάζει το εθνικό ή το κοινοτικό δίκαιο. Ταυτόχρονα, αντιλαμβανόμαστε τη σημασία του να μπορούμε να διερευνούμε εγκλήματα τρομοκρατίας αποτελεσματικά στο μέλλον, όχι όμως με οποιοδήποτε τίμημα για τη δημοκρατία.
<SPEAKER ID="170" NAME="Sylvie Guillaume  " LANGUAGE="FR">
Ψήφισα υπέρ του κοινού ψηφίσματος που αφορά τη σχεδιαζόμενη διεθνή συμφωνία, σύμφωνα με την οποία θα διατεθούν στο Υπουργείο Οικονομικών των "νωμένων Πολιτειών δεδομένα χρηματοπιστωτικών πληρωμών, με στόχο την πρόληψη και την καταπολέμηση της χρηματοδότησης της τρομοκρατίας και των τρομοκρατών. Ωστόσο, ως εκπρόσωποι των πολιτών και έχοντας επίγνωση του ευαίσθητου χαρακτήρα αυτού του θέματος, που άπτεται των θεμελιωδών δικαιωμάτων, απαιτούμε ισχυρά εχέγγυα πριν από την υπογραφή οποιασδήποτε συμφωνίας με τις "νωμένες Πολιτείες για το SWIFT. Αυτές οι εγγυήσεις είναι οι εξής: τα δεδομένα να διαβιβάζονται μόνο στο πλαίσιο της καταπολέμησης της τρομοκρατίας· ένας αμοιβαίος μηχανισμός να υποχρεώσει τις "νωμένες Πολιτείες να διαβιβάζουν συναφείς χρηματοπιστωτικές πληροφορίες κατόπιν αιτήματος των ευρωπαϊκών αρχών· η ισχύς αυτής της ενδιάμεσης συμφωνίας να περιοριστεί κατά μέγιστο σε δώδεκα μήνες· να γίνει διαπραγμάτευση για μια νέα συμφωνία αργότερα, μόλις τεθεί σε ισχύ η Συνθήκη της Λισαβόνας, με την πλήρη συμμετοχή του Ευρωπαϊκού Κοινοβουλίου και των εθνικών κοινοβουλίων.
<P>
Θα ήθελα, επίσης, να αρθεί το πέπλο μυστικότητας που σε πολύ μεγάλο βαθμό σκέπασε την ουσία αυτού του ζητήματος, να δοθούν δε σε εμάς τους βουλευτές του ΕΚ πολύ περισσότερες πληροφορίες για τις διαδικασίες που θεσπίζονται με αυτήν τη συμφωνία σε σύγκριση με ό, τι πληροφορίες έχουμε λάβει μέχρι τώρα.
<SPEAKER ID="171" NAME="Andreas Mölzer  " AFFILIATION="NI">
γραπτώς. - (DE) Σύμφωνα με τη σχεδιαζόμενη διεθνή συμφωνία, θα διατεθούν στο Υπουργείο Οικονομικών των "νωμένων Πολιτειών δεδομένα χρηματοπιστωτικών πληρωμών, με στόχο την πρόληψη και την καταπολέμηση της χρηματοδότησης της τρομοκρατίας και των τρομοκρατών. " διαβίβαση δεδομένων χρηματοπιστωτικών πληρωμών σε ξένες δυνάμεις συνιστά σοβαρή καταπάτηση των θεμελιωδών δικαιωμάτων των πολιτών μας, ιδίως όταν ο αποδέκτης των δεδομένων είναι οι "νωμένες Πολιτείες της Αμερικής.
<P>
Οι "ΠΑ έδειξαν πολλές φορές στο παρελθόν ότι δεν αντιμετωπίζουν με τη δέουσα σοβαρότητα την προστασία των δεδομένων, ιδίως όταν επιδιώκουν την επίτευξη και υλοποίηση έργων και στόχων της κυβέρνησης. Μολονότι αυτή η πρόταση ψηφίσματος έχει καλές προθέσεις όσον αφορά την προστασία των ευρωπαίων πολιτών, δεν μπορεί εν τέλει να αποκλειστεί η μη προσήκουσα χρήση αυτών των σημαντικών δεδομένων. Για τον λόγο αυτόν, ψήφισα κατά αυτής της πρότασης ψηφίσματος.
<SPEAKER ID="173" NAME="David Casa  " AFFILIATION="PPE">
γραπτώς. - (EN) Το Τατζικιστάν κατέχει σημαντική γεωγραφική θέση, εφόσον βρίσκεται σε έναν κρίσιμο κόμβο μεταξύ Ευρώπης και Ασίας και, επομένως, διαδραματίζει σημαντικό ρόλο στην ενίσχυση της σταθερότητας της περιοχής. Ψήφισα υπέρ αυτού του ψηφίσματος που επιδιώκει την επισήμανση σειράς σημαντικών ζητημάτων, τα οποία πρέπει να αντιμετωπιστούν στο Τατζικιστάν.
<SPEAKER ID="175" NAME="Zigmantas Balčytis  " AFFILIATION="S&amp;D">
γραπτώς. - (EN) Επικροτώ όλως ιδιαιτέρως την προτεινόμενη συμφωνία εταιρικής σχέσης και συνεργασίας EΚ-Τατζικιστάν, που παρέχει ένα πλαίσιο για τη μελλοντική συνεργασία της ΕΕ με το Τατζικιστάν. " περιοχή της Κεντρικής Ασίας είναι πολύ σημαντική για την Κοινότητα από οικονομική και πολιτική άποψη, και αυτή η συμφωνία θα συμβάλει στην εδραίωση και ενίσχυση των πολιτικών, οικονομικών και εμπορικών σχέσεων και της παρουσίας της ΕΕ στο Τατζικιστάν και στην Κεντρική Ασία, γενικότερα.
<P>
Επιπλέον, θα προωθήσει, επίσης, την οικονομική μεγέθυνση και την υποστήριξη της βιώσιμης ανάπτυξης, τις δράσεις για την καταπολέμηση της φτώχειας και τη σταθερότητα στο Τατζικιστάν και στην περιοχή της Κεντρικής Ασίας. Χαίρομαι ιδιαίτερα που βλέπω ότι αυτή η συμφωνία ενσωματώνει, επίσης, θέματα όπως οι δράσεις κατά της τρομοκρατίας και των όπλων μαζικής καταστροφής, της παράνομης διακίνησης και εμπορίας ανθρώπων, του εμπορίου ναρκωτικών και του οργανωμένου εγκλήματος. Εφεξής, τόσο η ΕΕ όσο και το Τατζικιστάν θα επιδιώξουν στενό πολιτικό διάλογο, ο οποίος θα διανοίξει προοπτικές για στενότερες σχέσεις σε μεγάλο αριθμό πεδίων.
<SPEAKER ID="176" NAME="Willy Meyer  " LANGUAGE="ES">
Το 2007, επί γερμανικής Προεδρίας, η ΕΕ ενέκρινε μια στρατηγική για την Κεντρική Ασία με στόχο μια νέα σύνδεση. " συμφωνία με το Τατζικιστάν είναι σκέλος αυτής της στρατηγικής, και επισημάνθηκε ότι η βασική της φιλοδοξία στην περιοχή είναι οι φυσικοί πόροι και δη το φυσικό αέριο. Ψήφισα κατά της έκθεσης σχετικά με μια συμφωνία εταιρικής σχέσης και συνεργασίας μεταξύ της Ευρωπαϊκής Ένωσης και της Δημοκρατίας του Τατζικιστάν, διότι η ΕΕ επιδεικνύει ενδιαφέρον για τη χώρα αυτή μόνο για τους φυσικούς της πόρους και τη γεωστρατηγική της θέση, δεδομένου ότι το Τατζικιστάν συνορεύει με το Αφγανιστάν και την Κίνα.
<P>
Οι σχέσεις της ΕΕ με τρίτες χώρες πρέπει να βασίζονται σε άλλα συμφέροντα, σε αμοιβαία συμφέροντα, με σεβασμό, πάντοτε, στην κυριαρχία αμφοτέρων των μερών και με σεβασμό, βεβαίως, στη διαχείριση των πόρων τους.
<SPEAKER ID="178" NAME="Robert Atkins  " AFFILIATION="ECR">
γραπτώς. - (EN) Εγώ και οι συνάδελφοί μου βρετανοί Συντηρητικοί μπορούμε να συμφωνήσουμε με πολλά σε αυτήν την έκθεση. Εξακολουθούμε να υποστηρίζουμε ολόψυχα την παροχή ίσων δικαιωμάτων και ευκαιριών στους ανθρώπους, ασχέτως αναπηρίας, φυλής, θρησκείας ή γενετήσιου προσανατολισμού, αποστρεφόμαστε δε τις διακρίσεις σε οποιαδήποτε μορφή. Ωστόσο, έχουμε σοβαρές επιφυλάξεις σε σχέση με την ανάμειξη του Οργανισμού Θεμελιωδών Δικαιωμάτων και της Ευρωπαϊκής Ένωσης για θέματα που πιστεύουμε ότι εμπίπτουν αποκλειστικά στο πεδίο αρμοδιοτήτων των επιμέρους εθνικών κρατών.
<P>
Για τον λόγο αυτόν αποφασίσαμε να απέχουμε της ψηφοφορίας επί του ψηφίσματος αυτού.
<SPEAKER ID="179" NAME="Martin Callanan  " AFFILIATION="ECR">
γραπτώς. - (EN) Τα μέλη της Ομάδας των Ευρωπαίων Συντηρητικών και Μεταρρυθμιστών υποστηρίζουν σθεναρά την ίση μεταχείριση όλων, ασχέτως φυλής, θρησκείας, γενετήσιου προσανατολισμού ή αναπηρίας και καταδικάζουν σθεναρά κάθε μορφής διακρίσεις.
<P>
Ωστόσο, έχουμε σοβαρές επιφυλάξεις σε σχέση με την ανάμειξη του Οργανισμού Θεμελιωδών Δικαιωμάτων και της Ευρωπαϊκής Ένωσης σε θέματα που πιστεύουμε ότι εμπίπτουν αποκλειστικά στο πεδίο αρμοδιοτήτων των επιμέρους εθνικών κρατών. Ως δημοκρατικό κράτος, πιστεύουμε ότι αυτό το θέμα θα πρέπει να αποφασιστεί από το λιθουανικό κοινοβούλιο και τον λιθουανικό λαό.
<P>
Κατά συνέπεια, αποφασίσαμε να μην υποστηρίξουμε αυτό το ψήφισμα.
<SPEAKER ID="180" NAME="Edite Estrela  " LANGUAGE="PT">
Ψήφισα υπέρ του ψηφίσματος του Ευρωπαϊκού Κοινοβουλίου σχετικά με τον λιθουανικό νόμο για την προστασία των ανηλίκων από τις επιζήμιες συνέπειες της δημόσιας ενημέρωσης, εφόσον πιστεύω ότι πρέπει να επανεξεταστεί κατεπειγόντως ο νόμος που ενέκρινε το λιθουανικό κοινοβούλιο στις 14 Ιουλίου 2009, δυνάμει του οποίου απαγορεύεται η "άμεση παροχή σε ανηλίκους [...] δημόσιων πληροφοριών που προωθούν ομοφυλοφιλικές, αμφιφυλοφιλικές ή πολυγαμικές σχέσεις" με το αιτιολογικό ότι έχει "επιζήμιες συνέπειες για την ανάπτυξη των ανηλίκων". Σύμφωνα με τις αρχές της Ευρωπαϊκής Ένωσης, κάθε μορφής διακρίσεις, ιδίως δε οι διακρίσεις λόγω γενετήσιου προσανατολισμού, πρέπει να εξαλειφθούν και, κατά συνέπεια, ο Οργανισμός Θεμελιωδών Δικαιωμάτων πρέπει να γνωμοδοτήσει επί του εν λόγω νόμου και των τροπολογιών αυτού υπό το πρίσμα των Συνθηκών της ΕΕ και του δικαίου της ΕΕ.
<SPEAKER ID="181" NAME="Bruno Gollnisch  " LANGUAGE="FR">
" πρόταση ψηφίσματος που εξετάζουμε σήμερα πραγματικά προκαλεί σάστισμα. Είναι δακτυλοδεικτούμενη μια χώρα, διότι το δημοκρατικά εκλεγμένο κοινοβούλιό της ετοιμάζεται να εξετάσει έναν νόμο που -όπως συμβαίνει με τους νόμους που υφίστανται στην πλειονότητα των κρατών μελών- στοχεύει στην προστασία των ανηλίκων, αυτός δε συγκεκριμένα στοχεύει στην προστασία τους από κάθε προπαγάνδα που προωθεί τις ομοφυλοφιλικές, αμφιφυλοφιλικές ή πολυγαμικές σχέσεις. Τι θα μπορούσε να είναι πιο φυσικό σε ό, τι αφορά τα παιδιά; Κι όμως όχι, φαίνεται ότι αυτό συνιστά "διάκριση" και ολόκληρη η ΕΕ κινητοποιείται κατά της κακόμοιρης Λιθουανίας, που είναι "ένοχη" επειδή απαγορεύει τον προσηλυτισμό και ενθαρρύνει τις οικογενειακές αξίες.
<P>
Το ακόμη πιο εκπληκτικό γεγονός είναι ότι η Ομάδα του Ευρωπαϊκού Λαϊκού Κόμματος (Χριστιανοδημοκράτες), που θεωρητικά διατείνεται ότι είναι χριστιανοδημοκρατική και ασπάζεται ορισμένες ηθικές αξίες, συνυπέγραψε και αυτή τούτον τον παραλογισμό, που τον ξεκίνησε η αριστερά. Ως είθισται, τα δικαιώματα των παιδιών δεν υπολογίζονται καθόλου έναντι της πίεσης από ορισμένες οργανωμένες ομάδες συμφερόντων. Πρέπει να πούμε ότι, κάποτε, μερικοί βουλευτές αυτού του Κοινοβουλίου ήταν υπέρμαχοι της παιδεραστίας εν ονόματι της οικουμενικής ελευθερίας και του δικαιώματος όλων, όσο νέοι και αν ήταν, στη σεξουαλικότητα. Αυτό το ψήφισμα δεν είναι μόνο εγκληματικό, είναι επαίσχυντο!
<SPEAKER ID="182" NAME="Sylvie Guillaume  " LANGUAGE="FR">
Ψήφισα υπέρ του ψηφίσματος που καταδικάζει τον λιθουανικό νόμο για την προστασία ανηλίκων από τις επιζήμιες συνέπειες της δημόσιας ενημέρωσης και το οποίο στοχεύει στην απαγόρευση κάθε πληροφορίας για την ομοφυλοφιλία, εάν αυτή είναι προσιτή σε ανηλίκους. Αυτός ο νόμος αντιβαίνει πλήρως στους ευρωπαϊκούς νόμους και συγκεκριμένα σε ό, τι αφορά την καταπολέμηση των διακρίσεων που βασίζονται στον γενετήσιο προσανατολισμό, το περιεχόμενό της είναι σε πολύ μεγάλο βαθμό ομοφοβικό, θέτει δε πρόσκομμα στην ελευθερία της έκφρασης. Καταδικάστηκε ευρέως από ΜΚΟ, περιλαμβανομένης της ILGA (Διεθνής Ένωση Λεσβιών και Ομοφυλοφίλων) και της Διεθνούς Αμνηστίας, καθώς και από το Συμβούλιο της Ευρώπης. Πρέπει να προσφέρουμε στους νέους ανθρώπους ένα όραμα μιας κοινωνίας που θα είναι ανοικτή στη διαφορετικότητα και θα ερείδεται στην αρχή του σεβασμού προς τον πλησίον, όσο διαφορετικός και αν είναι. Από την πλευρά της, η Ευρωπαϊκή Επιτροπή, ως θεματοφύλακας των Συνθηκών, πρέπει να δράσει με υπεύθυνο τρόπο και να κινήσει διαδικασία επί παραβάσει κατά της Λιθουανίας, εάν αυτή επιμείνει στην απόφασή της. Με αυτήν την ψήφο, καλούμε τους λιθουανούς βουλευτές να συνέλθουν και να απορρίψουν αυτό το κείμενο, που σηματοδοτεί επιστροφή σε ένα παρελθόν το οποίο εγώ προσωπικά καταδικάζω.
<SPEAKER ID="996" NAME="Jim Higgins, Seán Kelly, Mairead McGuinness και Gay Mitchell  " AFFILIATION="PPE">
γραπτώς. - (EN) Αυτή είναι μια αιτιολόγηση ψήφου εξ ονόματος της αντιπροσωπείας του Fine Gael στο Ευρωπαϊκό Κοινοβούλιο. Οι ευρωπαίοι βουλευτές του Fine Gael απείχαν των ψηφοφοριών για τη Λιθουανία, δεδομένου ότι οι νομοθετικές/νομικές διαδικασίες δεν έχουν ακόμα ολοκληρωθεί εκεί. Όταν ολοκληρωθεί η λιθουανική νομική διαδικασία θα μπορεί να εξεταστεί το ερώτημα αναφορικά με το εάν αυτή αντιβαίνει στις Συνθήκες της ΕΕ. Αυτή είναι η κανονική και ορθή διαδικασία. Σημειώνουμε, επίσης, ότι το ψήφισμα θέτει μια μορφή διάκρισης πάνω από άλλες, κάτι που αυτό καθαυτό συνιστά μορφή διάκρισης.
<SPEAKER ID="184" NAME="Filip Kaczmarek  " AFFILIATION="PPE">
γραπτώς. - (PL) Ψήφισα κατά του ψηφίσματος, το οποίο θα μπορούσε να αποτελέσει επικίνδυνο προηγούμενο για την Ευρωπαϊκή Ένωση. Κατά τη γνώμη μου, το περιεχόμενο και το αντικείμενό του είναι ασύμβατα με την αρχή της επικουρικότητας. Τα ψηφίσματα αυτού του είδους ενδέχεται να υποδαυλίσουν ευρωσκεπτικισμό, καθώς είναι απόδειξη της τάσης της ΕΕ να αναμειγνύεται στις εσωτερικές υποθέσεις κρατών μελών της ΕΕ. " αρχή της μη ανάμειξης στις εσωτερικές υποθέσεις κρατών μελών της ΕΕ δεν είναι απόλυτη αρχή, δεν συμβαίνει όμως στη Λιθουανία κάτι το οποίο θα μας ανάγκαζε να αναλάβουμε δράση. Εκείνοι που θέλουν να δουν μια καλύτερη Ευρώπη θα πρέπει να ψηφίσουν κατά του ψηφίσματος αυτού. Αυτός είναι ο λόγος της απόφασής μου. Σας ευχαριστώ πολύ.
<SPEAKER ID="185" NAME="Willy Meyer  " LANGUAGE="ES">
Το λιθουανικό κοινοβούλιο ενέκρινε τροπολογίες στον νόμο για την προστασία ανηλίκων από τις επιζήμιες συνέπειες της δημόσιας ενημέρωσης. Αυτός ο νόμος στοχεύει στην αποτροπή της παροχής δημόσιας ενημέρωσης "που παρακινεί σε ομοφυλοφιλικές ... σχέσεις" ή που "περιφρονεί τις οικογενειακές αξίες".
<P>
Για τον λόγο αυτόν, οι λιθουανικές αρχές πρέπει να τροποποιήσουν τον νόμο ή να τον αποσύρουν και θα πρέπει να μην προβούν στην έγκριση των τροπολογιών στον ποινικό και διοικητικό κώδικα, ούτως ώστε να διασφαλιστεί ότι οι νόμοι είναι συμβατοί με τα ανθρώπινα δικαιώματα και τις θεμελιώδεις ελευθερίες, όπως αυτά κατοχυρώνονται στο διεθνές και το ευρωπαϊκό δίκαιο.
<P>
Ήταν ένα βήμα στη σωστή κατεύθυνση όταν ο Πρόεδρος της Λιθουανίας ζήτησε από το λιθουανικό κοινοβούλιο να επανεξετάσει τον νόμο για να διασφαλίσει ότι συμμορφώνεται προς τις συνταγματικές αρχές του κράτους δικαίου, την ασφάλεια δικαίου και τη νομική σαφήνεια, και ότι δεν αντίκειται στα εχέγγυα μιας ανοικτής κοινωνίας και μιας πληθυντικής δημοκρατίας.
<P>
Για τους λόγους αυτούς και λόγω της κατεπείγουσας ανάγκης αναθεώρησης αυτού του νόμου, ψήφισα υπέρ της κοινής πρότασης ψηφίσματος του Ευρωπαϊκού Κοινοβουλίου.
<SPEAKER ID="186" NAME="Rareş-Lucian Niculescu  " LANGUAGE="FR">
Ψήφισα κατά του ψηφίσματος αυτού, που δημιουργεί επικίνδυνο προηγούμενο, καθώς οι απόψεις που εκφράζονται παραβιάζουν την αρχή της επικουρικότητας και είναι μια μορφή παρέμβασης στις κυρίαρχες πράξεις του κοινοβουλίου ενός κράτους μέλους, σε μια στιγμή κατά την οποία ο εν λόγω νόμος δεν έχει καν τεθεί σε ισχύ.
<SPEAKER ID="188" NAME="Luís Paulo Alves  " LANGUAGE="PT">
Υποστήριξα και ψήφισα υπέρ της τροπολογίας 28 σε αυτό το ψήφισμα, η οποία ζητεί από την Επιτροπή και τα κράτη μέλη να εγκρίνουν αμέσως πρόσθετα μέτρα για να παρέμβουν στο τρέχον επίπεδο κοινοτικής παραγωγής μέσω ενός προσωρινού παγώματος των αυξήσεων των ποσοστώσεων, οι οποίες αποφασίστηκαν κατά τις τελευταίες μεταρρυθμίσεις της κοινής γεωργικής πολιτικής, διότι αυτή η τροπολογία λαμβάνει υπόψη τα συμφέροντα όλων των πορτογάλων γαλακτοπαραγωγών, εξασφάλισε δε τη στήριξη γαλακτοπαραγωγών στις Αζόρες. Επομένως, λυπούμαι που αυτή η τροπολογία δεν εξασφάλισε τη στήριξη της πλειονότητας των μελών του Ευρωπαϊκού Κοινοβουλίου.
<SPEAKER ID="189" NAME="Zigmantas Balčytis  " AFFILIATION="S&amp;D">
γραπτώς. - (EN) Ψήφισα υπέρ αυτού του κοινού ψηφίσματος διότι, σε αντίθεση με τις προβλέψεις της Ευρωπαϊκής Επιτροπής περί ουσιαστικής αύξησης των τιμών των γαλακτοκομικών προϊόντων, η γαλακτοκομική αγορά βιώνει μια δραματική επιδείνωση, με πτώση των τιμών του γάλακτος παρά την παρέμβαση και τις εξαγωγικές επιδοτήσεις. Οι οικονομίες πολλών κρατών μελών εξαρτώνται σε πολύ μεγάλο βαθμό από τη γεωργία και την κτηνοτροφία. Δυστυχώς, υπάρχει τώρα μεγάλη διαφορά μεταξύ των τιμών που πληρώνουν οι καταναλωτές για γεωργικά προϊόντα στα σουπερμάρκετ και των χρημάτων που εισπράττουν οι παραγωγοί. Πολλοί γαλακτοπαραγωγοί της ΕΕ κινδυνεύουν πλέον σοβαρά και αναγκάζονται να πωλήσουν γαλακτοκομικά προϊόντα σε τιμή χαμηλότερη του κόστους παραγωγής τους. " Επιτροπή πρέπει να λάβει κατάλληλα μέτρα, τόσο βραχυπρόθεσμα όσο και μακροπρόθεσμα, για να υπερβεί αυτήν την κρίση και να σώσει την αγορά γαλακτοκομικών προϊόντων της ΕΕ. Ως προς αυτό, υποστηρίζω με θέρμη το αίτημα για τη δημιουργία ενός ταμείου της ΕΕ για τα γαλακτοκομικά προϊόντα προς ενίσχυση των παραγωγών και στήριξη των επενδύσεων στις εκμεταλλεύσεις. Αν θέλουμε να έχουμε μια καλά λειτουργούσα αγορά γαλακτοκομικών προϊόντων, πρέπει να υποστηρίξουμε τις επενδύσεις για τον εκσυγχρονισμό των εκμεταλλεύσεων, τους μικρούς παραγωγούς και τους νέους γαλακτοπαραγωγούς. Το σημαντικότερο δε να διασφαλίσουμε ότι οι γαλακτοπαραγωγοί εισπράττουν μια δίκαιη και επαρκή τιμή για την παραγωγή τους.
<SPEAKER ID="190" NAME="David Casa  " AFFILIATION="PPE">
γραπτώς. - (EN) Τους τελευταίους δώδεκα μήνες επιδεινώθηκε η κατάσταση στην αγορά γαλακτοκομικών προϊόντων με τις τιμές του γάλακτος να πέφτουν κάτω από τα 21 λεπτά το λίτρο, μην αφήνοντας σε πολλούς γαλακτοπαραγωγούς άλλη εναλλακτική λύση πέραν της πώλησης των γαλακτοκομικών τους προϊόντων σε τιμή κάτω του κόστους. Πρόκειται για μια άκρως σοβαρή κατάσταση και, κατά συνέπεια, ψήφισα υπέρ του ψηφίσματος αυτού.
<SPEAKER ID="199" NAME="Ole Christensen, Dan Jørgensen, Christel Schaldemose και Britta Thomsen  " AFFILIATION="S&amp;D">
γραπτώς. - (DA) Ψηφίσαμε κατά των προτάσεων για αυξημένες γεωργικές ενισχύσεις στον τομέα της γαλακτοκομικής κτηνοτροφίας. " Ομάδα μας ψηφίζει σταθερά υπέρ της μείωσης των γεωργικών ενισχύσεων και της συνέχισης της μεταρρύθμισης της γεωργικής πολιτικής της ΕΕ. Σε σχέση με την προκείμενη απόφαση, η Ομάδα της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο ψήφισε κατά των τροπολογιών 16, 17 και 19, διότι, παρόλο που έχουν θετικό περιεχόμενο, αυτές οι τροπολογίες ήταν άσχετες με την εν θέματι συζήτηση.
<SPEAKER ID="191" NAME="Edite Estrela  " LANGUAGE="PT">
Ψήφισα υπέρ της πρότασης κοινού ψηφίσματος για την κρίση στον τομέα της γαλακτοκομικής κτηνοτροφίας, αφού πιστεύω ότι απαιτούνται επείγοντα μέτρα για την επίλυση της σοβαρής κρίσης που βιώνει ο τομέας, ιδίως μέσω της τόνωσης της ζήτησης, ώστε να αποκατασταθεί η ισορροπία της αγοράς. Είναι, πάντως, λυπηρό που ο συμβιβασμός ο οποίος επιτεύχθηκε στο Κοινοβούλιο δεν περιλαμβάνει την προσωρινή αναστολή των αυξήσεων των ποσοστώσεων ή άλλα μέτρα για τη μείωση της παραγωγής, τα οποία θα βοηθούσαν σε πολύ μεγάλο βαθμό τους ευρωπαίους γαλακτοπαραγωγούς να αντιμετωπίσουν αυτήν την κρίση.
<SPEAKER ID="192" NAME="Diogo Feio  " LANGUAGE="PT">
" σοβαρή κρίση που πλήττει τον τομέα της γαλακτοκομικής κτηνοτροφίας καθιστά επιτακτική την έγκριση πιο αποτελεσματικών μέτρων για τη στήριξη των παραγωγών και για την εξέταση της ωφελιμότητας της εξάλειψης των ποσοστώσεων γάλακτος το 2015.
<P>
" σταθεροποίηση της αγοράς γάλακτος και γαλακτοκομικών προϊόντων δεν θα επιτευχθεί μόνο μέσω ενός ή δύο σποραδικών μέτρων, όπως είναι η μη αύξηση των ποσοστώσεων, με στόχο τον μετριασμό των άμεσων, προσωρινών συνεπειών της κρίσης. Τουναντίον, πρέπει να εξεταστούν οι μεσομακροπρόθεσμες λύσεις και πρέπει να αναλυθούν οι λόγοι για τους οποίους αυτή η αγορά δεν λειτουργεί ομαλά, μαζί με τους καλύτερους τρόπους διατήρησης μιας βιώσιμης παραγωγής, χωρίς να λησμονήσουμε το δικαίωμα των καταναλωτών σε μια δίκαιη τιμή.
<P>
Σε σχέση με αυτό, πρέπει να επισημάνω την ιδιαίτερα ευάλωτη θέση ανταγωνιστικότητας εκείνων των εξόχως απόκεντρων περιφερειών, που εξαρτώνται σε πολύ μεγάλο βαθμό από τη γαλακτοκομική παραγωγή, όπως είναι οι Αζόρες. Εκφράζω τη λύπη μου για την ως έναν βαθμό ακηδία που επέδειξε η Ευρωπαϊκή Επιτροπή, σε εθνικό δε επίπεδο, για την κακή διαχείριση αυτής της διαδικασίας από την πορτογαλική κυβέρνηση. " ικανότητα των ηγετών μας να αναλάβουν δράση και να υποστηρίξουν τα εθνικά συμφέροντα έχει ιδιαίτερη σημασία σε περιόδους κρίσης. Δυστυχώς, δεν συνέβη αυτό. Στα θετικά σημειώνω την επιτυχία των τροπολογιών, των οποίων υπήρξα από κοινού συντάκτης, οι οποίες υποστηρίζουν μια αύξηση των ενισχύσεων ήσσονος σημασίας. Δεν πρόκειται για ιδανική λύση, πλην όμως βοηθάει.
<SPEAKER ID="193" NAME="José Manuel Fernandes  " LANGUAGE="PT">
Ψηφίζω υπέρ αυτού του ψηφίσματος, μολονότι δεν είναι αρκούντως τολμηρό. Για να σταθεροποιηθούν οι τιμές τώρα, πρέπει να αποσυρθεί επειγόντως το πριμ του 2% της ετήσιας αύξησης πέραν της ποσόστωσης. Το σύστημα της ποσόστωσης γάλακτος θα πρέπει να συνεχιστεί μετά το 2015 ή να αντικατασταθεί από κάποιον άλλο ρυθμιστικό μηχανισμό. Είναι ζωτικής σημασίας να προσαρμοστεί η παραγωγή γάλακτος στην ευρωπαϊκή εγχώρια ζήτηση, ούτως ώστε να εξασφαλιστεί στους παραγωγούς δίκαιη τιμή. " διαφάνεια της αγοράς είναι ουσιώδης και εν προκειμένω προτείνω τη δημιουργία ενός ευρωπαϊκού παρατηρητηρίου, το οποίο θα συμβάλει στην παρακολούθηση και ρύθμιση της αγοράς από το στάδιο της παραγωγής έως το στάδιο της διανομής.
<SPEAKER ID="194" NAME="João Ferreira  " LANGUAGE="PT">
Το ψήφισμα που εγκρίθηκε περιέχει θετικά μέτρα, τα οποία είναι αναγκαία στο τρέχον πλαίσιο της σοβαρής κρίσης που πλήττει τον τομέα. Για τον λόγο αυτό ψηφίσαμε υπέρ. Αυτά είναι όμως μέτρα που λαμβάνονται άπαξ και δεν επιλύουν τα βασικά προβλήματα του τομέα, ιδίως τα προβλήματα των μικρομεσαίων παραγωγών, για τους οποίους η κατάσταση ενδέχεται να επιδεινωθεί στο μέλλον, δεδομένης της εκπεφρασμένης πρόθεσης για κατάργηση των ποσοστώσεων γάλακτος.
<P>
" μάχη που έδωσαν οι γαλακτοπαραγωγοί, η οποία υπερβαίνει τους άμεσους στόχους τους -την πώληση του προϊόντος τους σε τιμές που θα εξασφαλίζουν την επιβίωσή τους- προσλαμβάνει και μια ευρύτερη έννοια και σημασία, που συνδέονται με το είδος της γεωργίας που θέλουμε να έχουμε στο μέλλον. Το νεοφιλελεύθερο μοντέλο της γεωργίας, το οποίο προωθεί τον κατακλυσμό της αγοράς με προϊόντα από χώρες με μεγαλύτερη παραγωγική ικανότητα και προωθεί την εντατικοποίηση της παραγωγής σε μερικές χώρες και την εγκατάλειψη της αγροτικής κτηνοτροφίας και την επισιτιστική εξάρτηση από άλλες, πρέπει να αντικατασταθεί με ένα μοντέλο το οποίο θα βασίζεται στην έννοια της επισιτιστικής κυριαρχίας και της επισιτιστικής ασφάλειας - στο δικαίωμα κάθε χώρα να παράγει σε βιώσιμη βάση. Σε αυτό το μοντέλο, είναι απαραίτητοι οι δημόσιοι μηχανισμοί για τον έλεγχο της παραγωγής -οι ποσοστώσεις που προσαρμόζονται στις ανάγκες κάθε χώρας.
<SPEAKER ID="195" NAME="Bruno Gollnisch  " LANGUAGE="FR">
Όταν μια πολιτική οδηγεί τους γαλακτοπαραγωγούς στην αυτοκτονία, όταν οδηγεί ανθρώπους στην εκούσια καταστροφή των καρπών του μόχθου τους, επειδή αυτό δεν είναι χειρότερο σε σύγκριση με ό, τι τους προσφέρει η πολιτική, τότε είναι καιρός να αλλάξει η πολιτική. " ελευθέρωση της γεωργίας εν γένει, ειδικότερα δε του γαλακτοκομικού τομέα, υπήρξε καταστροφική. Πόσες φορές πρέπει να ειπωθεί ενώπιον του Σώματος ότι, επειδή θρέφει τους ανθρώπους, επειδή συμβάλει στο να καταστεί η ύπαιθρος πιο ελκυστική και στο να παραμείνει ο πληθυσμός στις αγροτικές περιοχές, η γεωργία δεν μπορεί να θεωρείται οικονομική δραστηριότητα όπως οποιαδήποτε άλλη; Τα τρόφιμα δεν είναι προϊόντα στα οποία κάποιος μπορεί να κερδοσκοπεί στις αγορές που είναι αποσυνδεδεμένες από κάθε είδος πραγματικότητας. Είναι παράλογο να ενθαρρύνουμε την εισαγωγή προϊόντων που δεν ικανοποιούν καν τα κριτήρια ποιότητας τα οποία πρέπει να πληρούν οι αγρότες μας. Είναι σκανδαλώδες να εγκαταλείπουμε αυτούς τους αγρότες στο έλεος παρασκευαστών και αρπάγων από τα μεγάλα κεντρικά πρακτορεία αγοράς, που βγάζουν κέρδος σε βάρος τόσο των παραγωγών όσο και των καταναλωτών. Οι περιορισμένης εμβέλειας, θολές προτάσεις στο κείμενο ούτε αρκούν ούτε ικανοποιούν πλήρως, τουλάχιστον όμως υπάρχουν. Αυτός είναι ο λόγος που ψηφίσαμε υπέρ.
<SPEAKER ID="196" NAME="Pascale Gruny  " LANGUAGE="FR">
" κατάσταση της γαλακτοκομικής αγοράς επιδεινώθηκε αισθητά τους τελευταίους δώδεκα μήνες: η τιμή του γάλακτος έπεσε κατά 30% μέσα σε έναν χρόνο, η πιο ραγδαία πτώση που έχει καταγραφεί τα τελευταία 20 χρόνια. Επομένως, είναι επιτακτική ανάγκη να θεσπίσουμε νέες μορφές ρυθμίσεων σε ευρωπαϊκό επίπεδο για να διασφαλίσουμε ότι ο γαλακτοκομικός τομέας δεν εξαρτάται μόνο από τους κανόνες της αγοράς, αλλά μπορεί μάλιστα να αντεπεξέλθει επί ίσοις όροις. Επί του παρόντος, η αστάθεια στα εισοδήματα των παραγωγών δεν επιτρέπει να γίνεται η βέλτιστη διάθεση πόρων που είναι ζωτικής σημασίας για τις μελλοντικές επενδύσεις στον τομέα. Επομένως, η Ευρωπαϊκή Επιτροπή οφείλει να διευκολύνει τις συμβατικές σχέσεις εντός της αλυσίδας γεωργικών προϊόντων διατροφής, ούτως ώστε να εξισορροπήσει τις σχέσεις μεταξύ των διαφόρων παραγόντων που δραστηριοποιούνται στον τομέα, να σταθεροποιήσει τις αγορές και να αποτρέψει τους κινδύνους στην αγορά. Πρέπει, επίσης, να ενθαρρύνει την καλύτερη οργάνωση εντός των κλάδων. Επιπροσθέτως, θα πρέπει να εξεταστεί κατά πόσο μια αύξηση των ποσοστώσεων γάλακτος ενδέχεται να έχει θετικό αντίκτυπο στις τιμές παραγωγού. " Ευρώπη πρέπει να ενεργήσει τώρα. Δεν μπορούμε να περιμένουμε άλλο. Αν δεν ενεργήσουμε, θα διατρέξουμε τον κίνδυνο να δούμε τον ευρωπαϊκό γαλακτοκομικό κλάδο να υφίσταται μόνιμο πλήγμα, αποστερώντας έτσι τις εύθραυστες αγροτικές μας περιοχές από τον βασικό κορμό των οικονομικών τους δραστηριοτήτων.
<SPEAKER ID="197" NAME="Sylvie Guillaume  " LANGUAGE="FR">
" απεργία των γαλακτοπαραγωγών εξαπλώνεται στις χώρες της Ευρώπης, με τις έντονα αποτυπωμένες στο νου εικόνες του γάλακτος που χύνεται στα χωράφια. Αντιμέτωπο με τις ανησυχίες των γαλακτοπαραγωγών, το Ευρωπαϊκό Κοινοβούλιο ενέκρινε μια θέση. Σε αυτό το πλαίσιο, ψήφισα υπέρ της δημιουργίας ενός ταμείου 600 εκατομμυρίων ευρώ στον προϋπολογισμό που εκπονείται από την ΕΕ για το 2010 με στόχο την παροχή συνδρομής στους γαλακτοπαραγωγούς, που επί του παρόντος βιώνουν μια σοβαρή, άνευ προηγουμένου κρίση στον τομέα τους και παλεύουν με τους νόμους της προσφοράς και της ζήτησης στην παγκόσμια αγορά γαλακτοκομικών προϊόντων.
<P>
Οι σοσιαλιστές συνάδελφοί μου και εγώ καταθέσαμε μια τροπολογία με την οποία ζητάμε την αναστολή των ποσοστώσεων γάλακτος, όπως ισχύουν για την ώρα, με στόχο να προκαλέσουμε άνοδο των τιμών. Πρέπει, επίσης, να υιοθετήσουμε κυκλικά μέτρα, πέραν των μέτρων διαχείρισης της αγοράς τα οποία ελήφθησαν ήδη, καθώς αυτά αποδείχθηκαν αναποτελεσματικά σε σχέση με την αστάθεια των τιμών.
<SPEAKER ID="995" NAME="Elisabeth Jeggle  " AFFILIATION="PPE">
γραπτώς. - (DE) Ο γαλακτοκομικός τομέας βρίσκεται επί του παρόντος εν μέσω μιας κρίσης ιστορικών διαστάσεων: οι τιμές παραγωγού μειώθηκαν δραστικά, οι τιμές καταναλωτή αυξήθηκαν και πολλές εκμεταλλεύσεις στην ΕΕ αγωνίζονται να επιβιώσουν. " Επιτροπή παρέμεινε απαθής και παρακολούθησε αυτήν την εξέλιξη για υπερβολικά μεγάλο διάστημα. Στην πρόταση ψηφίσματος που καταθέσαμε και η οποία υποστηρίζεται από όλες σχεδόν τις ομάδες, καθιστούμε σαφές ότι οι αποφάσεις που ελήφθησαν τον Νοέμβριο του 2008 σε σχέση με τον διαγνωστικό έλεγχο δεν επαρκούν στην τρέχουσα κατάσταση. " συνολική γεωργική μεταρρύθμιση που εγκρίναμε είναι ελάχιστη.
<P>
Εφόσον άλλαξαν οι βασικές συνθήκες, η Επιτροπή πρέπει να αναλάβει την πρωτοβουλία και να εφαρμόσει ένα μέτρο που θα βοηθήσει τους γαλακτοπαραγωγούς της ΕΕ. Στο ψήφισμά μας ζητούμε τη λήψη ολοκληρωμένων μέτρων: σταθεροποίηση της αγοράς, προώθηση των πωλήσεων, ολοκληρωμένο πρόγραμμα διανομής γάλακτος στα σχολεία, αύξηση της μέγιστης ποσότητας των ελάχιστων πληρωμών από τα 7 500 ευρώ στα 15 000 ευρώ για όλους τους τομείς της γεωργικής παραγωγής, καθεστώς πρόωρης συνταξιοδότησης/ μηχανισμός επαναγοράς ποσοστώσεων, ενίσχυση των οργανώσεων των παραγωγών, κατάλληλη σήμανση των γαλακτοκομικών προϊόντων, ασφάλιση εξαγωγικών πιστώσεων παρόμοια με αυτή που υπάρχει στις "ΠΑ, για ειδικότερα δε μέτρα, ταμείο για τα γαλακτοκομικά προϊόντα. Με αυτό το ψήφισμα, είμαστε έτοιμοι να αναλάβουμε τις ευθύνες μας έναντι της ευρωπαϊκής γεωργίας. Για τον λόγο αυτόν ψήφισα υπέρ του παρόντος ψηφίσματος.
<SPEAKER ID="200" NAME="Marine Le Pen  " LANGUAGE="FR">
Ο γαλακτοκομικός τομέας βρίσκεται σε κίνδυνο. Επί μήνες τώρα, οι γαλακτοπαραγωγοί παράγουν βγαίνοντας ζημιωμένοι, ενώ η τιμή του γάλακτος για τους καταναλωτές δεν έχει μειωθεί: οι μεγάλοι διανομείς ήταν οι κερδισμένοι της υπόθεσης. Χιλιάδες γάλλοι μικροπαραγωγοί κινδυνεύουν να χρεοκοπήσουν. " γενική απεργία του γαλακτοκομικού τομέα, που αποτελεί το τελευταίο βήμα των παραγωγών, προκειμένου να καταφέρουν να εισακουστούν και να μην αφανιστούν εν μέσω δημόσιας αδιαφορίας, εξαπλώνεται επί του παρόντος σε πολλές ευρωπαϊκές χώρες, θέτοντας σε κίνδυνο, αντίστοιχα, πολλές θέσεις εργασίας σε άλλους κλάδους του γαλακτοκομικού τομέα. Είναι επιτακτική ανάγκη να εξευρεθούν αποτελεσματικές λύσεις γι' αυτόν τον καίριας σημασίας τομέα της γαλλικής και της ευρωπαϊκής γεωργίας και για να υπάρξει ριζική αλλαγή πολιτικής, εφόσον -ας μην κρυβόμαστε πίσω από το δάκτυλό μας- η Ευρωπαϊκή Επιτροπή, το Συμβούλιο, το Ευρωπαϊκό Κοινοβούλιο και ο ακραίος φιλελευθερισμός τους φέρουν τη μοναδική ευθύνη γι' αυτήν την τραγωδία. Πρέπει να αναλάβουμε επειγόντως δράση: να διατηρήσουμε καταρχήν τις ποσοστώσεις μετά το 2015· να μεριμνήσουμε για την άμεση μείωση αυτών των ποσοστώσεων, προκειμένου να τερματιστεί η πτώση της τιμής του γάλακτος· να καθορίσουμε τιμές ανάλογα με τα κόστη που πραγματικά επωμίζονται οι ανεξάρτητοι παραγωγοί· και να θεσπιστεί απόλυτη διαφάνεια στον καθορισμό τιμών από τους μεγάλους διανομείς. Οι γαλακτοπαραγωγοί αναμένουν σθεναρή δράση.
<SPEAKER ID="201" NAME="Astrid Lulling  " AFFILIATION="PPE">
γραπτώς. - (DE) Διασώσαμε τις τράπεζες, επειδή έπρεπε. Αυτό το αναγνώρισαν και το αποδέχθηκαν όλοι οι υπεύθυνοι πολιτικοί.
<P>
Τώρα, βρισκόμαστε αντιμέτωποι με μια κατάσταση στον γεωργικό κλάδο, όπου πρέπει να αποτρέψουμε την επικρεμάμενη χρεοκοπία των αγροτών, ιδίως στον γαλακτοκομικό τομέα, επειδή οι τιμές δεν καλύπτουν πλέον τα κόστη παραγωγής. Ωστόσο, πρέπει να εξασφαλίσουμε ότι το παραγωγικό μας δυναμικό είναι επαρκές για τον εφοδιασμό των ευρωπαίων πολιτών με τρόφιμα υψηλής ποιότητας.
<P>
Ανήκω σε μια γενιά που βίωσε τη χορήγηση τροφίμων με το δελτίο και την ανάγκη συσσώρευσης τροφής για να έχει αρκετή ποσότητα για να φάει. Ευελπιστούμε ότι τα πράγματα δεν θα επιδεινωθούν ξανά τόσο. Εντούτοις, εκείνοι που ουδέποτε βίωσαν την πείνα δεν αντιλαμβάνονται πόσο σημαντική είναι μια ισχυρή κοινή γεωργική πολιτική για την Ευρώπη.
<P>
Χρειαζόμαστε ασφάλεια του εφοδιασμού, αυτό δε όχι μόνο στον τομέα της ενέργειας.
<P>
Θα σας ζητήσω να αναλογιστείτε το ότι, αν ένας υπερβολικά μεγάλος αριθμός εκμεταλλεύσεων σε πάρα πολλές περιοχές υποχρεωθεί να σταματήσει τη λειτουργία του, επειδή δεν είμαστε ικανοί ή διατεθειμένοι να λάβουμε τα αναγκαία βραχυπρόθεσμα μέτρα τα οποία ζητούνται με το ψήφισμά μας, το κόστος για την ΕΕ και για τα κράτη μέλη θα ήταν πολλαπλάσιο του κόστους ανάληψης ενδεδειγμένων βραχυπρόθεσμων μέτρων στο πλαίσιο της κοινής γεωργικής πολιτικής.
<P>
" στρατιά των ανέργων παραείναι μεγάλη. Θα ήταν ανεύθυνο από κοινωνική, οικονομική και περιβαλλοντική σκοπιά να αφήσουμε τις εκμεταλλεύσεις να φαλιρίσουν.
<P>
Ελπίζω να εισακουστεί η προειδοποίησή μας.
<SPEAKER ID="202" NAME="Willy Meyer  " LANGUAGE="ES">
Ψήφισα υπέρ της κοινής πρότασης ψηφίσματος, μολονότι τη θεωρώ ανεπαρκή. " πρόταση για κατάργηση του συστήματος ποσοστώσεων γάλακτος το 2015, μέχρι τότε δε για αύξηση της ποσόστωσης κατά 1% ανά έτος, στην πράξη θα νομιμοποιήσει τα πλεονάσματα, που ήδη υπάρχουν σε ορισμένες χώρες, τα οποία παράγονται πέραν των ποσοστώσεών τους και τα οποία κατόπιν εξάγονται σε λίαν χαμηλές τιμές, πιέζοντας σε πολλές χώρες προς τα κάτω τις τιμές αγοράς, κάτω από το κόστος παραγωγής. Τα μέτρα που επιχειρεί να εφαρμόσει η Επιτροπή έχουν ως τελικό στόχο την απορρύθμιση και, άρα, την ελευθέρωση του τομέα της γαλακτοκομικής κτηνοτροφίας στην Ευρώπη.
<P>
Είμαστε τελείως αντίθετοι σε αυτά τα μέτρα, καθώς εξυπηρετούν τα συμφέροντα των μεγάλων εταιρειών, όπως ακριβώς είμαστε αντίθετοι και στις μεταρρυθμίσεις της κοινής γεωργικής πολιτικής σε βάρος των μικροπαραγωγών. Υποστηρίζουμε μέτρα για τη ρύθμιση του γαλακτοκομικού τομέα.
<SPEAKER ID="203" NAME="Andreas Mölzer  " AFFILIATION="NI">
γραπτώς. - (DE) Τους τελευταίους μήνες διαμορφώθηκε μια κατάσταση στη γαλακτοκομική αγορά που επαπειλεί την ύπαρξη πολλών γαλακτοκτηνοτρόφων. " τιμή των προϊόντων τους σημείωσε ραγδαία πτώση. Ιδιαίτερα έντονα επλήγησαν οι μικρομεσαίες εκμεταλλεύσεις, οι οποίες πρέπει να καταφύγουν στα αποθεματικά τους για να επιβιώσουν. Για τον λόγο αυτόν, επιζητείται ταχεία δράση από πλευράς ΕΕ. " Επιτροπή προηγουμένως υπήρξε υπέρ το δέον διστακτική στις προσπάθειές της να κατανοήσει και να κάνει κάτι για την κρίση, για την οποία ευθύνεται εν μέρει, λόγω της απόφασής της να αυξήσει τις ποσοστώσεις παραδόσεων.
<P>
Οι πρωτοβουλίες του Κοινοβουλίου, στην πλειονότητα των οποίων γίνεται αναφορά και σε αυτήν την πρόταση ψηφίσματος, είναι επομένως ακόμη πιο ευπρόσδεκτες. Αυτές περιλαμβάνουν, πρώτον και κύριον, τη δημιουργία ενός ταμείου για το γάλα, στο οποίο θα διατεθούν 600 εκατομμύρια ευρώ, μέτρα για την αύξηση της ζήτησης για γαλακτοκομικά προϊόντα, αυστηρότερους ποιοτικούς ελέγχους και υποχρεώσεις για ακριβή σήμανση. Με στόχο τη στήριξη των αγροτών μας, λοιπόν, ήταν αναπόφευκτο να ψηφίσω υπέρ της κατατεθείσας πρότασης ψηφίσματος και των μέτρων που αυτή περιέχει.
<SPEAKER ID="204" NAME="Frédérique Ries  " LANGUAGE="FR">
Ένα καμπανάκι κινδύνου: αυτή είναι η ουσία του ψηφίσματός μας· καλεί την Επιτροπή και το Συμβούλιο να λάβουν κατεπείγοντα μέτρα για να βρουν διέξοδο από την κρίση, οι συνέπειες της οποίας πλήττουν βαριά τους γαλακτοπαραγωγούς. Στο Βέλγιο χθες η κρίση προσέλαβε μια νέα διάσταση, όταν πάνω από 2 000 παραγωγοί έχυσαν 3 εκατομμύρια λίτρα γάλακτος στο Ciney. Με το να επιρρίπτουμε την ευθύνη γι' αυτό αποκλειστικά στην κατάργηση των ποσοστώσεων είναι ένας τρόπος να περιορίσουμε τη συζήτηση. Για τον λόγο αυτόν αντιτάχθηκα στην τροπολογία 28, με την οποία ζητείται το πάγωμα των ποσοστώσεων, καθώς τη θεωρώ υπεραπλουστευτική. Οι κύριες αιτίες έγκεινται αλλού: πτώση της ζήτησης, άγριος ανταγωνισμός παγκοσμίως, πρωτίστως δε απαράδεκτα περιθώρια κέρδους των εταιρειών διανομής, που επικρίθηκαν από πολλές καταναλωτικές ενώσεις. Αυτό με ώθησε να ζητήσω από την Επιτροπή, με τις παραγράφους 17 και 18, των οποίων είμαι συντάκτης, έρευνα για να διαπιστωθεί εάν υπάρχουν ή όχι καθόλου καρτέλ εν δράσει. Διακυβεύεται η αξιοπιστία της Επιτροπής. Από την άλλη πλευρά, υποστήριξα την τροπολογία 1, που επεκτείνει την πρωτοβουλία την οποία έλαβαν 16 κράτη μέλη και ζητεί την αποκατάσταση της ισορροπίας μεταξύ των διαφόρων φορέων που δραστηριοποιούνται στον τομέα. Προσωπικά, υποστηρίζω τον καθορισμό ελάχιστης τιμής για το γάλα σε κάθε χώρα.
<SPEAKER ID="205" NAME="Marc Tarabella  " LANGUAGE="FR">
Με το βλέμμα στραμμένο στην ψηφοφορία επί του ψηφίσματος σχετικά με την κρίση στον τομέα της παραγωγής γαλακτοκομικών προϊόντων, είχα καταθέσει και υποστηρίξει ορισμένες τροπολογίες για βραχυπρόθεσμη ρύθμιση της αγοράς γαλακτοκομικών προϊόντων, συγκεκριμένα μέσω του παγώματος της αύξησης των ποσοστώσεων ή μιας προσωρινής μείωσης των ποσοστώσεων (από 3% έως 5%). Παρά ταύτα, όλα τα μέτρα απορρίφθηκαν από το Ευρωπαϊκό Κοινοβούλιο. Οι παραγωγοί δικαιούνται να προσμένουν από το Κοινοβούλιο να παρουσιάσει τα ριζικά μέτρα που χρειάζονται. Παρά τα ορισμένα θετικά στοιχεία, αυτό το ψήφισμα δεν ανταποκρίνεται σε αυτές τις προσδοκίες: αυτός είναι ο λόγος που απείχα της τελικής ψηφοφορίας.
<SPEAKER ID="207" NAME="Maria da Graça Carvalho  " LANGUAGE="PT">
" Ευρώπη είναι εξαρτημένη σε μεγάλο βαθμό από την εισαγόμενη ενέργεια. Για τη μείωση της ενεργειακής μας εξάρτησης πρέπει να αναλάβουμε δράση για την ενεργειακή αποδοτικότητα, τη διαφοροποίηση των πηγών ενέργειας μέσω της αύξησης της χρήσης ανανεώσιμων πηγών ενέργειας και της διαφοροποίησης των χωρών προέλευσης και διέλευσης. " εδραίωση της εσωτερικής αγοράς ενέργειας σε ολόκληρη την Ευρώπη είναι επίσης λίαν σημαντική για την αύξηση της ενεργειακής ασφάλειας. Πρέπει να δοθεί προτεραιότητα στα δίκτυα αγωγών φυσικού αερίου και ηλεκτρικής ενέργειας που καλύπτουν ολόκληρη την Ευρώπη. Ως προς αυτό, δύο από τα έργα που περιλαμβάνονται στο σχέδιο για την ανάκαμψη της οικονομίας είναι εξόχως σημαντικά για την Πορτογαλία: η σύνδεση των δικτύων ηλεκτρικής ενέργειας μεταξύ Πορτογαλίας και Ισπανίας, που θα βοηθήσουν στην εδραίωση της ιβηρικής αγοράς ηλεκτρικής ενέργειας· και η σύνδεση μεταξύ Ισπανίας και Γαλλίας, ώστε να αποτραπεί το ενδεχόμενο να καταστεί η ιβηρική χερσόνησος μια ενεργειακή νήσος. " Επιτροπή και το Συμβούλιο καλούνται να καταβάλουν κάθε προσπάθεια για να διασφαλίσουν ότι θα ενθαρρυνθεί η ανάπτυξη έργων ανανεώσιμων πηγών ενέργειας στις χώρες της Νότιας Ευρώπης με υψηλό δυναμικό ανανεώσιμων πηγών ενέργειας. Μεγάλες εκτάσεις στην περιφέρεια Alentejo έχουν το υψηλότερο δυναμικό ηλιακής ενέργειας σε ολόκληρη την Ευρώπη, όπως δείχνουν οι χάρτες κατανομής της ηλιακής ακτινοβολίας.
<SPEAKER ID="208" NAME="Edite Estrela  " LANGUAGE="PT">
Ψήφισα υπέρ του ψηφίσματος του Ευρωπαϊκού Κοινοβουλίου για τις εξωτερικές πτυχές της ενεργειακής ασφάλειας, διότι πιστεύω πως η δημιουργία μιας γνήσιας κοινής ενεργειακής πολιτικής θα συμβάλει αποφασιστικά στην κατοχύρωση της ασφάλειας του ενεργειακού εφοδιασμού στην Ευρωπαϊκή Ένωση. Παρά ταύτα, μια ομαλά λειτουργούσα εσωτερική αγορά ενέργειας και η διαφοροποίηση των πηγών ενέργειας θα είναι επίσης άκρως σημαντικά στοιχεία για την πρόληψη μελλοντικών κρίσεων και διακοπών στον ενεργειακό εφοδιασμό. Σε σχέση με αυτό, νομίζω ότι η αύξηση των επενδύσεων για ανανεώσιμες πηγές ενέργειας και ενεργειακή αποδοτικότητα πρέπει να αποτελέσει βασικό στοιχείο των ευρωπαϊκών πολιτικών.
<SPEAKER ID="209" NAME="Diogo Feio  " LANGUAGE="PT">
" ενεργειακή εξάρτηση της Ευρωπαϊκής Ένωσης, η στρατηγική ανάγκη για μείωσή της και οι απειλές για τη σταθερότητα της ΕΕ που προκαλεί αυτή η τρωτότητα είναι αρκούντως γνωστά και έχουν συζητηθεί ευρέως.
<P>
Σε σχέση με αυτό, η χώρα μου βρίσκεται σε επίπεδα εξάρτησης τα οποία υπερβαίνουν κατά πολύ τον ευρωπαϊκό μέσο όρο, αποκαλύπτοντας την απόλυτη αστοχία των διαδοχικών κυβερνήσεων σε αυτόν τον τομέα, εγείρουν δε σοβαρούς φόβους για ενδεχόμενη κρίση στις αγορές ενέργειας.
<P>
Υπό το πρίσμα των δυσχερών σχέσεων με μερικούς από τους βασικούς μας προμηθευτές, των ορίων όσον αφορά τη διαφοροποίηση των ενεργειακών πηγών και των ανεπαρκών δυνατοτήτων εφοδιασμού, νομίζω ότι είναι σημαντικό για όλα τα κράτη μέλη να δράσει η Ευρωπαϊκή Ένωση ενιαία για την προστασία των κοινών της συμφερόντων και για να δείξει ότι μπορεί να τα επιβάλει σε ένα λίαν απαιτητικό διαπραγματευτικό πλαίσιο.
<P>
Ομοίως, πιστεύω ότι τα κράτη μέλη δεν πρέπει να αποποιηθούν τις ευθύνες τους, αλλά πρέπει να αποφασίσουν για διαφοροποιημένες δέσμες ενεργειακών πηγών, όπου όλες οι κύριες εναλλακτικές επιλογές, περιλαμβανομένης της πυρηνικής, θα πρέπει να εξεταστούν, να αξιολογηθούν αμερόληπτα και να υλοποιηθούν, εάν διαπιστωθεί ότι είναι χρήσιμες, δίνοντας προτεραιότητα σε εκείνες που μπορούν να παραχθούν με τον πλέον αποδοτικό, ασφαλή και καθαρό τρόπο.
<SPEAKER ID="210" NAME="Bruno Gollnisch  " LANGUAGE="FR">
" Ευρώπη δεν θα μπορέσει, τουλάχιστον βραχυπρόθεσμα, να απαλλαγεί από την εξάρτησή της από χώρες εκτός Ευρώπης για τον ενεργειακό της εφοδιασμό. Είναι αλήθεια ότι για να μειωθούν αυτοί οι περιορισμοί πρέπει να διαφοροποιήσουμε τις μορφές της εξάρτησής μας, από τη σκοπιά τόσο των πηγών ενέργειας όσο και των προμηθευτριών χωρών. Για να είμαι, πάντως, ειλικρινής, δεν βλέπω τι νόημα έχει να ριχτούμε στις αρπαγές της Τουρκίας, σε μια κίνηση που υπαγορεύεται περισσότερο, καθώς φαίνεται, από την εχθρότητα προς τη Ρωσία παρά από ανησυχίες για τον ενεργειακό εφοδιασμό. " Τουρκία είναι το αναγκαίο σημείο διέλευσης γι' αυτόν τον περίφημο αγωγό σας φυσικού αερίου, τον Nabucco, που συστηματικά προτάσσεται έναντι άλλων έργων. Αυτό θα προσφέρει στη χώρα αξιοσημείωτα μέσα άσκησης πίεσης.
<P>
Σε ό, τι αφορά το Desertec, εν προκειμένω επίσης δεν μπορώ να καταλάβω τι νόημα έχει να βρεθούμε εξαρτημένοι από κάτι που για την ώρα αποτελεί έργο το οποίο είναι μέρος μιας ιδιωτικής πρωτοβουλίας. Μάλιστα, πιστεύω πως είναι αντιφατικό να θέλουμε να ακολουθούμε μια ενεργειακή πολιτική κεντρικά σχεδιαζόμενη σε επίπεδο Επιτροπής, ταυτόχρονα δε να παραδώσουμε τον ευρωπαϊκό ενεργειακό τομέα σε ιδιωτικούς φορείς εκμετάλλευσης, με επακόλουθο την άνοδο των τιμών, την υποβάθμιση των υπηρεσιών και τον περιορισμό των ενεργειακών επιλογών. Πρωτίστως, πιστεύω ότι η ενέργεια είναι εξαιρετικά κρίσιμο ζήτημα για να αφεθεί ο χειρισμός του σε υπαλλήλους της Επιτροπής ή για να εγκαταλειφθεί στις κερδοσκοπικές ορέξεις λίγων εταιρειών.
<SPEAKER ID="211" NAME="Andreas Mölzer  " AFFILIATION="NI">
γραπτώς. - (DE) Αυτή η κοινή πρόταση ψηφίσματος για τις εξωτερικές πτυχές της ενεργειακής ασφάλειας περιέχει σημαντικές εναλλακτικές επιλογές για τη μελλοντική ενεργειακή πολιτική της Ευρώπης. Ειδικότερα, θεωρώ εξόχως σημαντική την αξιοσημείωτη αύξηση των ανανεώσιμων πηγών ενέργειας στην αναλογία του τρέχοντος ενεργειακού μείγματος και, κατά συνέπεια, τάσσομαι και υπέρ του έργου Desertec που σχεδιάζει ένας ιδιωτικός όμιλος επενδυτών.
<P>
Αυτό στοχεύει εξίσου στη μείωση της εξάρτησης της ΕΕ από μεμονωμένα κράτη από τα οποία μέχρι τώρα προμηθευόμασταν τα ορυκτά μας καύσιμα. Το σχεδιαζόμενο έργο Nabucco δεν θα συμβάλει, δυστυχώς, σε αυτό, αφού θα αφήσει την ΕΕ εκτεθειμένη στον εκβιασμό σε σχέση με τη σχεδιαζόμενη ένταξη της Τουρκίας στην ΕΕ. Με δεδομένη την άμεση επιρροή του ισλαμικού καθεστώτος στην Τουρκία, θα πρέπει να απορριφθεί το έργο στην τρέχουσα μορφή του. Για τον λόγο αυτόν, παρά τα πολυάριθμα θετικά στοιχεία σε αυτό το κείμενο, απείχα της ψηφοφορίας επί του κειμένου, συνολικά, κατά την τελική ψηφοφορία.
<SPEAKER ID="212" NAME="Geoffrey Van Orden  " AFFILIATION="ECR">
γραπτώς. - (EN) Αναγνωρίζουμε τις διαφορετικές ανησυχίες των διαφόρων συμμάχων μας. Ωστόσο, από βρετανική σκοπιά, οι προσπάθειες για την επίτευξη μιας πιο συνεκτικής προσέγγισης της ΕΕ στην ενεργειακή ασφάλεια δεν προϋποθέτουν τη Συνθήκη της Λισαβόνας ή την επέκταση των αρμοδιοτήτων της Ευρωπαϊκής Επιτροπής. Ήδη υπάρχουν επαρκείς μηχανισμοί που δίνουν στα κράτη μέλη της ΕΕ τη δυνατότητα να μιλήσουν με μία φωνή στις συναλλαγές τους, αν όντως το θελήσουμε.
<P>
Οι αναφορές αυτού του ψηφίσματος στη Συνθήκη της Λισαβόνας είναι άκρως επιζήμιες. Οι βρετανοί Συντηρητικοί αντιτίθενται σφόδρα στην επικύρωση αυτής της Συνθήκης και σε περαιτέρω προσπάθειες για την πολιτική ολοκλήρωση της ΕΕ. Εκφράζω, επίσης, τη λύπη μου για την απουσία κάθε αναφοράς στην πυρηνική ενέργεια μέσα στο μείγμα βιώσιμων και διαφοροποιημένων πηγών ενεργειακού εφοδιασμού που θα απαιτηθεί στα προσεχή χρόνια. " ενεργειακή ασφάλεια είναι πρωτίστως ευθύνη των ίδιων μας των κυβερνήσεων.

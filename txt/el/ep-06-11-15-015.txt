<CHAPTER ID="015">
Στρατηγική της Βαλτικής Θάλασσας για τη Βόρεια Διάσταση (συζήτηση) 
<SPEAKER ID="234" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Alexander Stubb, εξ ονόματος της Επιτροπής Εξωτερικών Υποθέσεων, σχετικά με μια στρατηγική της περιοχής της Βαλτικής Θάλασσας για τη Βόρεια Διάσταση.
<SPEAKER ID="235" NAME="Alexander Stubb " AFFILIATION="PPE-DE">
εισηγητής. - (EN) Κύριε Πρόεδρε, σας ευχαριστώ για αυτά τα ευγενικά λόγια. Θα προσπαθήσω να γίνω ένας ομιλητικός Φινλανδός και να σας απασχολήσω για πέντε λεπτά το πολύ.
<P>
Θέλω να απευθύνω τρία ερωτήματα. Καταρχάς, ποιο είναι το θέμα αυτής της έκθεσης; Δεύτερον, γιατί υποβάλουμε αυτήν την έκθεση; Και τρίτον, τι θέλουμε πραγματικά;
<P>
Όσον αφορά την πρώτη ερώτηση για το θέμα αυτής της έκθεσης, πρόκειται για μια στρατηγική της περιοχής της Βαλτικής Θάλασσας για τη Βόρεια Διάσταση. Θα το τονίσω αυτό ξανά, ειδικά για τους Φινλανδούς που κάθονται απέναντι. Πρόκειται για μια στρατηγική για την περιοχή της Βαλτικής Θάλασσας για τη Βόρεια Διάσταση, συνεπώς ο στόχος είναι να ενισχυθεί αυτή η ιδέα.
<P>
Το σκεπτικό μας σε αυτήν την έκθεση είναι ότι η Βόρεια Διάσταση βασίζεται σε τρεις υπέροχους πυλώνες. Ένας από αυτούς είναι ο πυλώνας που αποκαλούμε Paavo Väyrynen, με άλλα λόγια η Αρκτική. Ο δεύτερος είναι ο πυλώνας που θα αποκαλούσαμε πυλώνα κ. Paasilinna, ο οποίος είναι η Ρωσία, και ο τρίτος είναι αυτό που θα λέγαμε πυλώνας κ. Beazley, ο οποίος είναι η Βαλτική και η στρατηγική για τη Βαλτική Θάλασσα. Αυτή η έκθεση εστιάζει μόνον στη στρατηγική για τη Βαλτική Θάλασσα.
<P>
" έκθεση έχει τρεις στόχους. Πρώτον: την υποστήριξη της Βόρειας Διάστασης. Δεύτερον: την ανάδειξη της περιοχής της Βαλτικής ως προτεραιότητα της Βόρειας Διάστασης - πιστεύουμε ακράδαντα ότι αυτή θα πρέπει να είναι η κεντρική περιοχή της ίδιας της Βόρειας Διάστασης. Τρίτον: θέλουμε να αυξήσουμε την ευαισθητοποίηση για τη Βαλτική Θάλασσα ως πρόταση, ως ιδέα.
<P>
Γιατί υποβάλουμε αυτήν την έκθεση και γιατί τώρα; Ο πρώτος λόγος είναι γενικός και είναι ότι μετά τη διεύρυνση το 2004 η Βαλτική Θάλασσα έγινε εσωτερική θάλασσα, μια mare nostrum. Έχουμε οκτώ κράτη της ΕΕ γύρω από τη θάλασσα, ένα από αυτά δεν ανήκει στην ΕΕ, δηλαδή η Ρωσία, και υπάρχει φυσικά και η περιοχή του Καλίνινγκραντ. Αλλά πρόκειται κατά κύριο λόγο για μια κοινοτική θάλασσα.
<P>
Έχουμε ένα θαυμάσιο παράθυρο ευκαιρίας για δύο λόγους. Ο πρώτος είναι ότι έχουμε τη φινλανδική Προεδρία, η οποία μας δίνει την ευκαιρία να πιέσουμε αυτό το θέμα, και ο δεύτερος είναι ότι έχουμε μια σύνοδο κορυφής ΕΕ-Ρωσίας στις 24 Νοεμβρίου. Γι' αυτό θέλαμε να προωθήσουμε αυτό το θέμα το ταχύτερο δυνατόν.
<P>
Για όσους δεν έχουν επισκεφθεί τη Βαλτική Θάλασσα, θυμάμαι από την παιδική μου ηλικία ότι σε πολλά μέρη μπορούσες πραγματικά να δεις τον βυθό της Βαλτικής. Το μέσο βάθος είναι 58 μέτρα. Όταν στεκόσουν στην αποβάθρα, μπορούσες να δεις τον βυθό. Ήταν καθαρή. Μπορούσες να δεις τα φύκια. Ήταν ένα υπέροχο μέρος για κολύμπι. Για όσους πήγαν εκεί τελευταία, είναι σήμερα μια πράσινη γλίτσα. Πράσινη γλίτσα! Είναι πραγματικά βρόμικη. Είναι σε πολύ άσχημη κατάσταση. Τα επίπεδα του οξυγόνου είναι πολύ χαμηλά. Δεν μπορείς να δεις απολύτως τίποτα. Είναι καιρός να αντιδράσουμε.
<P>
58 μέτρα μέσο βάθος! Χρειάζονται 30 χρόνια για να μπει μια σταγόνα νερού και μετά να βγει από τη Βαλτική Θάλασσα, συνεπώς η κυκλοφορία είναι πολύ αργή. Όσοι προέρχονται από τη Μεσόγειο μπορεί να έχουν μια τελείως διαφορετική εικόνα για το νερό. Εκείνοι βλέπουν τη Μεσόγειο - καθαρή, μπλε και όμορφη. Εμείς βλέπουμε πράσινο και βρώμικο νερό. Κάτι πρέπει να γίνει.
<P>
Αυτή η έκθεση αφορά επίσης την οικονομία. Αφορά τον πολιτισμό και την ασφάλεια.
<P>
Το τρίτο και τελικό σημείο είναι: τι θέλουμε; Θα μπορούσαμε να συνοψίσουμε την έκθεση με θρησκευτικούς όρους, λέγοντας ότι θέλουμε τις δέκα εντολές της Βαλτικής Θάλασσας. " πρώτη εντολή απευθύνεται στην κ. Wallström και στην ομάδα της. Είναι ότι θέλουμε η Επιτροπή να αναλάβει πρωτοβουλία για τη στρατηγική της Βαλτικής Θάλασσας. Θα ήταν υπέροχο αν η Επιτροπή μπορούσε να το κάνει αυτό με τον έναν ή τον άλλον τρόπο.
<P>
" δεύτερη είναι για μια διάσκεψη πριν από κάθε Ευρωπαϊκό Συμβούλιο, όπου οι αρχηγοί κρατών και κυβερνήσεων της περιοχής της Βαλτικής, συμπεριλαμβανομένης της Γερμανίας, θα συγκεντρώνονται και θα συζητούν τις θέσεις τους.
<P>
Τρίτον -και αυτό ήταν ένα θέμα που είχε λάβει τεράστια υποστήριξη από τα άτομα από τη γύρω περιοχή, αν και υπάρχουν και κάποιοι που διαφωνούν- θέλουμε μια χωριστή θέση στον προϋπολογισμό. Μπορεί να νομίζουμε ότι ο κόσμος περιστρέφεται γύρω από το χρήμα. Αλλά προκειμένου να επιτύχουμε μια πραγματική στρατηγική για τη Βαλτική Θάλασσα, απαιτούνται πολιτικές και γι' αυτές τις πολιτικές απαιτούνται χρήματα. Είναι τόσο απλό. Δεν λέμε ότι αυτή θα πρέπει να είναι η μόνο πηγή. Όπως και στην περίπτωση της Βόρειας Διάστασης, η στήριξη θα μπορούσε να προέλθει, για παράδειγμα, από την ΕΠΓ.
<P>
" τέταρτη εντολή είναι η προστασία του περιβάλλοντος, για παράδειγμα η ιδέα των προστατευόμενων περιοχών.
<P>
" πέμπτη αφορά ένα μάλλον επίκαιρο θέμα που είναι μια αγορά ενέργειας και μια ενεργειακή πολιτική για την εν λόγω περιοχή. Φυσικά δεν θα αναφέρω τον αγωγό Ρωσίας-Γερμανίας σε αυτήν την περίπτωση.
<P>
" έκτη εντολή είναι τα έργα υποδομής. Πρέπει να εργαστούμε για τις υποδομές. Αυτό σημαίνει μέσω υδάτων, αέρα, σιδηροδρόμων και δρόμων, προκειμένου να έχουμε λειτουργικές υποδομές.
<P>
Έβδομον, θέλω να δω την εφαρμογή και των τεσσάρων ελεύθερων κυκλοφοριών στην περιοχή, δηλαδή την ελεύθερη κυκλοφορία χρήματος, την ελεύθερη κυκλοφορία ανθρώπων, την ελεύθερη κυκλοφορία αγαθών και την ελεύθερη κυκλοφορία υπηρεσιών.
<P>
Όγδοον, θέλουμε να επιτύχουμε καλές ανταλλαγές μεταξύ των κέντρων αριστείας. Θέλουμε να έχουμε καλές ανταλλαγές φοιτητών.
<P>
Ένατον, και αυτό είναι αγαπημένο θέμα του κ. Lax, θέλουμε να έχουμε ομαλή διέλευση των συνόρων. Οι Φινλανδοί γνωρίζουν τα προβλήματα που υπάρχουν σε αυτό το θέμα.
<P>
Δέκατο, χρειαζόμαστε την ενισχυμένη παρουσία της Ευρωπόλ.
<P>
Εν κατακλείδι, ζητώ τρία πρακτικά πράγματα. Πρώτον: μια πρωτοβουλία της Επιτροπής. Δεύτερον: να θέσει η φινλανδική Προεδρία αυτό το θέμα ως μέρος της δέσμης της Βόρειας Διάστασης στη σύνοδο κορυφής ΕΕ-Ρωσίας. Έχουν κατατεθεί τέσσερεις τροπολογίες. Ως εισηγητής, θα υποστηρίξω δύο από αυτές, δηλαδή την τροπολογία των Πρασίνων και την τροπολογία της κ. Jäättenmäki της Ομάδας ALDE. Όσον αφορά την τρίτη, η οποία αφορά την περιοχή της Αρκτικής, προτείνω ψηφοφορία κατά τμήματα. Θα καταψηφίσω ασφαλώς το ένα τμήμα και θα υπερψηφίσω το άλλο. Ως προς την τελική τροπολογία, του κ. Väyrynen, η οποία προτείνει να μην υπάρχει χωριστή θέση στον προϋπολογισμό, θα την καταψηφίσω και ζητώ από τους περισσότερους συναδέλφους μου να κάνουν το ίδιο.
<P>
Αυτό είναι το θέμα της στρατηγικής για τη Βαλτική Θάλασσα, οι λόγοι που την έχουμε και τι θέλουμε.
<P>
(Χειροκροτήματα)
<SPEAKER ID="236" NAME="Πρόεδρος">
" Προεδρία σημειώνει επίσης ότι χρειάζεστε επειγόντως διακοπές στη Μεσόγειο. Θα ζητήσουμε από την ιταλική αντιπροσωπεία να σας προσκαλέσει εκεί.
<SPEAKER ID="237" NAME="Paula Lehtomäki">
Προεδρεύουσα του Συμβουλίου. (FI) Κύριε Πρόεδρε, κυρίες και κύριοι, η σύνοδος της Ολομέλειας του Ευρωπαϊκού Κοινοβουλίου συζητά αυτήν την εβδομάδα διάφορα θέματα που συνδέονται με τη θάλασσα, όπως συμβαίνει τώρα με το θέμα της στρατηγικής της περιοχής της Βαλτικής Θάλασσας. " Προεδρία χαίρεται ιδιαίτερα για το γεγονός ότι τα περιφερειακά θέματα συζητούνται τώρα ως τμήμα ενός ευρύτερου συνόλου. Τη Δευτέρα στο ΕΚ διεξήχθη συζήτηση για τη στρατηγική και για μια οδηγία της ΕΕ για το θαλάσσιο περιβάλλον, οι οποίες και πάλι είναι συνιστώσες της ναυτιλιακής πολιτικής της ΕΕ που αυτόν τον καιρό εκπονείται. " κοινοβουλευτική διάσκεψη για τη Βόρεια Διάσταση που σχεδιάζεται για την προσεχή άνοιξη αποτελεί ένα ευπρόσδεκτο παράδειγμα του ενδιαφέροντος του Κοινοβουλίου για τα θέματα των χωρών του Βορρά.
<P>
Τα θέματα της Βαλτικής Θάλασσας αφορούν αμεσότατα τα οκτώ κράτη μέλη της Ένωσης που συνορεύουν με τη Βαλτική, καθώς και τη Ρωσία. " Νορβηγία και η Ισλανδία συμμετέχουν επίσης στη συνεργασία της Βαλτικής Θάλασσας ως μέλη του Συμβουλίου Κρατών της Βαλτικής Θάλασσας. Ως σημαντική πλωτή θαλάσσια οδός η Βαλτική Θάλασσα είναι σημαντική για όλες τις χώρες της ΕΕ.
<P>
Για τους ανωτέρω λόγους, αυτό που χρειάζεται είναι μια ευρεία, οριζόντια συνεργασία τόσο εντός της Ένωσης όσο και μεταξύ της ΕΕ και της Ρωσίας και άλλων εταίρων για θέματα περιβάλλοντος, ενέργειας, κυκλοφορίας, κατάρτισης, δικαιοσύνης και εσωτερικών υποθέσεων και για θέματα υγείας. " κοινή ναυτιλιακή πολιτική της Ένωσης που αυτήν τη στιγμή εκπονείται θα συμβάλει επίσης στην ενίσχυση αυτής της συνεργασίας. Για την επίτευξη συγκεκριμένων αποτελεσμάτων, θα πρέπει να υπάρξει επίσης αποτελεσματικότερη χρήση των εσωτερικών χρηματοδοτικών προγραμμάτων και των μέσων εξωτερικών σχέσεων. Επιπλέον, θα χρειαστεί να υπάρξουν ευκαιρίες για διασυνοριακή συνεργασία, η οποία επίσης υποστηρίζεται από το νέο μέσο γειτονίας και εταιρικής σχέσης.
<P>
Στην ομιλία του εισηγητή γίνεται αναφορά στη Βόρεια Διάσταση, και προτείνεται η στρατηγική της Βαλτικής Θάλασσας να αποτελέσει τμήμα της, όμως η Βόρεια Διάσταση είναι επίσης συνιστώσα της πολιτικής εξωτερικών σχέσεων της ΕΕ. Καλύπτει τους τομείς λειτουργίας στους τέσσερεις κοινούς χώρους που έχουν συμφωνήσει η ΕΕ και η Ρωσία, καθώς και περιβαλλοντικά, κοινωνικά θέματα και θέματα δημόσιας υγείας. " Βαλτική Θάλασσα είναι μία από τις περιοχές στόχους για τη Βόρεια Διάσταση, μαζί με τη Βορειοδυτική Ρωσία, το Καλίνινγκραντ και τις αρκτικές περιοχές.
<P>
Ένας από τους στόχους της φινλανδικής Προεδρίας είναι η επανεξέταση της πολιτικής βάσει της Βόρειας Διάστασης με βάση τις αποφάσεις που ελήφθησαν στην υπουργική σύνοδο της Βόρειας Διάστασης που συνήλθε πέρυσι τον Νοέμβριο. Το νέο έγγραφο πλαίσιο για τη Βόρεια Διάσταση διαπραγματεύτηκαν φέτος μεταξύ τους η ΕΕ, η Ρωσία, η Νορβηγία και η Ισλανδία. Το έγγραφο πλαίσιο και η πολιτική διακήρυξη που συνδέεται με αυτό πρόκειται να εγκριθούν την Παρασκευή της επόμενης εβδομάδας στο Ελσίνκι. Πιστεύουμε ότι η από κοινού συμφωνηθείσα πολιτική είναι πιθανόν να ενισχύσει τη δέσμευση των εταίρων για τη Βόρεια Διάσταση και να παράσχει μια σταθερή βάση για πρακτική συνεργασία στην περιοχή της Βαλτικής. Ελπίζουμε επίσης ότι μια ενισχυμένη Βόρεια Διάσταση θα συμβάλλει να διευκρινιστεί το έργο και η κατανομή εργασίας που συνδέονται με τα διάφορα δίκτυα συνεργασίας στις περιοχές της Βαλτικής και της Αρκτικής.
<P>
" οικολογική κατάσταση της Βαλτικής είναι ανησυχητική και απαιτεί επείγουσα δράση σύμφωνα με τις αρχές της αειφόρου ανάπτυξης. " Ευρωπαϊκή Ένωση, οι μεμονωμένες χώρες και τα διεθνή χρηματοπιστωτικά ιδρύματα έχουν ενώσει τους πόρους τους εντός ενός πλαισίου περιβαλλοντικής εταιρικής σχέσης υπό τη Βόρεια Διάσταση. Αρκετές κυβερνήσεις, οργανισμοί, ιδιαίτερα η HELCOM (η Επιτροπή Ελσίνκι), και άλλοι παράγοντες εργάζονται για να διασώσουν το θαλάσσιο περιβάλλον της Βαλτικής Θάλασσας. Τα έργα της περιβαλλοντικής εταιρικής σχέσης της Βόρειας Διάστασης επικεντρώνονται κυρίως στη Βορειοδυτική Ρωσία, ο αντίκτυπός τους όμως ωφελεί όλες τις χώρες της περιοχής. Ως αποτέλεσμα, η Βαλτική Θάλασσα, είναι ήδη, ευτυχώς, μια κρίσιμης σημασίας περιοχή για τη Βόρεια Διάσταση.
<P>
Στο μέλλον ένα κρίσιμης σημασίας μέσο για τη βελτίωση της κατάστασης όλων των ευρωπαϊκών θαλασσών, περιλαμβανομένης της Βαλτικής, θα είναι η οδηγία της ΕΕ για τη θαλάσσια στρατηγική. Στόχος της είναι η επίτευξη "καλής περιβαλλοντικής κατάστασης" έως το έτος 2021. Είναι ένας φιλόδοξος στόχος, και οι προσπάθειες για την επίτευξή του πρέπει να αρχίσουν άμεσα. " φινλανδική Προεδρία θα προσπαθήσει να πετύχει πολιτική συναίνεση για την οδηγία, στο Συμβούλιο τον Δεκέμβριο.
<P>
" εταιρική σχέση της Βόρειας Διάστασης για τη δημόσια υγεία και την κοινωνική ευημερία λειτουργεί επίσης εντός του πλαισίου της Βόρειας Διάστασης, και αυτή στοχεύει στην πρόληψη μεταδοτικών νόσων και ασθενειών τρόπου ζωής, καθώς και στη μείωση των κοινωνικών προβλημάτων. Ένα νέο στοιχείο στη Βόρεια Διάσταση συντάσσεται επίσης με τη μορφή εταιρικής σχέσης μεταφορών και εφοδιαστικής. " σημασία βιώσιμων επικοινωνιών μεταφορών και αποτελεσματικής εφοδιαστικής για την οικονομική μεγέθυνση και την ανταγωνιστικότητα αναδεικνύεται περισσότερο από ποτέ όταν οι οικονομίες μας διασυνδέονται.
<P>
Αυτό ακριβώς τον καιρό η Ευρωπαϊκή Ένωση εκπονεί μια νέα ευρείας εμβέλειας ευρωπαϊκή ναυτιλιακή πολιτική, μια πολιτική η οποία λαμβάνει υπόψη τις οικονομικές, πολιτικές και περιβαλλοντικές αξίες που συνδέονται με τις θάλασσες και τις παράκτιες περιοχές της Ευρώπης. " Βαλτική Θάλασσα είναι μια σημαντική θαλάσσια περιοχή στην Ευρώπη, και στα ειδικά προβλήματά της πρέπει να δοθεί ειδική προσοχή. Αυτό είναι επίσης ακριβές και όσον αφορά την ανάπτυξη της ναυτιλιακής πολιτικής της ΕΕ. " αποψινή συζήτηση εξυπηρετεί αναμφίβολα αυτόν τον σκοπό.
<P>
" ναυτιλιακή πολιτική της ΕΕ θα είναι μια καλή ευκαιρία για συνεργασία μεταξύ των κρατών μελών. Αυτό είναι απαραίτητο, καθώς τα ειδικά χαρακτηριστικά των βόρειων και αρκτικών περιοχών και η εκμετάλλευση του δυναμικού της περιοχής θα απαιτήσουν κοινά ερευνητικά προγράμματα και τεχνολογική ανάπτυξη εκ μέρους των κρατών μελών της ΕΕ. Σε συνεργασία με τρίτες χώρες αντιπροσωπευτικές της περιοχής, χρησιμοποιούνται διεθνείς συμφωνίες και οργανισμοί. Ο μεγάλος αριθμός των προκλήσεων στην περιοχή της Βαλτικής Θάλασσας, όπως η προστασία των θαλασσών, ασφάλεια στη θάλασσα, η αλιεία, η αειφόρος χρήση ακτογραμμών και η ανάπτυξη του ναυτιλιακού τομέα της περιοχής, απαιτούν όλα αποτελεσματική, οριζόντια συνεργασία. " περιοχή της Βαλτικής Θάλασσας είναι μια θαυμάσια ευκαιρία να δοκιμαστεί η ναυτιλιακή πολιτική της ΕΕ που εκπονείται τώρα και να καταστεί επωφελής για ολόκληρη την Ένωση.
<P>
Το θέμα της Βαλτικής Θάλασσας είναι σημαντικό, και είναι θετικό μήνυμα το γεγονός ότι επιδεικνύεται μεγάλη προσοχή γι' αυτήν στην Ευρωπαϊκή Ένωση και εδώ στο Κοινοβούλιο. Μπορώ μόνον να πω ότι ορισμένες από τις ιδέες του εισηγητή, αυτές οι Δέκα Εντολές, είναι ήδη πραγματικότητα. Θα είναι επωφελές και ζωτικό για το θέμα της Βαλτικής στο πρόγραμμα συνεργασίας να συμμετέχουν όλες οι χώρες της περιοχής και όλοι να είναι πραγματικά αφοσιωμένοι στην επίλυση των προκλήσεων που είναι κοινές για όλες. Αυτό είναι το είδος της κοινής δέσμευσης που χρειαζόμαστε για να αγωνιστούμε να επιτύχουμε στη συνεργασία για τη Βαλτική Θάλασσα.
<SPEAKER ID="238" NAME="Margot Wallström">
Αντιπρόεδρος της Επιτροπής. (EN) Κύριε Πρόεδρε, η Επιτροπή είναι ευγνώμων στον κ. Stubb για την έκθεσή του και χαιρετίζω την ευκαιρία για συζήτηση. Δεν υπάρχει καμία αμφιβολία για τη δέσμευση και την αποφασιστικότητά του. " Βαλτική είναι μια πολύ σημαντική θάλασσα για την Ευρωπαϊκή Ένωση, καθώς οκτώ από τις εννέα χώρες με ακτογραμμή στη Βαλτική είναι κράτη μέλη της ΕΕ. Αποτελεί σημείο συνάντησης για την Ευρωπαϊκή Ένωση και τη Ρωσία. Λαμβάνοντας αυτό υπόψη, το νέο έγγραφο πλαίσιο πολιτικής για τη Βόρεια Διάσταση, το οποίο θα εγκριθεί αργότερα αυτόν τον μήνα, θα έχει ως περιοχές προτεραιότητας τη Βαλτική Θάλασσα και τη Θάλασσα του Μπάρεντς, την περιοχή του Καλίνινγκραντ και την Αρκτική.
<P>
" νέα πολιτική για τη Βόρεια Διάσταση θα αποτελέσει την περιφερειακή έκφραση, στον Βορρά, των κοινών χώρων ΕΕ-Ρωσίας, με την πλήρη συμμετοχή της Νορβηγίας και της Ισλανδίας. " Βόρεια Διάσταση θα έχει και τις δικές της προτεραιότητες: υγεία και κοινωνική ευημερία και την προστασία των ιθαγενών που κατοικούν στα βορειότερα τμήματα, καθώς και ιδιαίτερη έμφαση στο περιβάλλον και στον πολιτισμό.
<P>
Μια κοινή νέα πολιτική της Βόρειας Διάστασης συνεπάγεται ότι όλοι οι εταίροι θα δεσμευτούν για έναν κοινό στόχο: την επιτυχία της. Συναφώς, η συγχρηματοδότηση θα αποτελέσει τον κανόνα, ειδικά σε ένα πλαίσιο αυξανόμενου πλούτου της Ρωσικής Ομοσπονδίας.
<P>
" Βόρεια Διάσταση δεν πρέπει να είναι μόνον εργοκεντρική, αλλά θα πρέπει να διασφαλίζει έναν συνεχή διάλογο πολιτικής για τις διάφορες προκλήσεις και ευκαιρίες. Τα τέσσερα συμβούλια των βόρειων περιφερειών -τα συμβούλια της Βαλτικής Θάλασσας, της Θάλασσας του Μπάρεντς, των βόρειων χωρών και της Αρκτικής- είναι πολύ σημαντικοί φορείς σε αυτόν τον διάλογο.
<P>
" Επιτροπή είναι ευγνώμων για την προσοχή που έδωσε το Κοινοβούλιο σε αυτήν την πολιτική και ειδικά για το ψήφισμά του της 16ης Νοεμβρίου 2005 ενόψει της υπουργικής διάσκεψης της Βόρειας Διάστασης. " Επιτροπή συγχαίρει επίσης την πρωτοβουλία του Κοινοβουλίου, το οποίο απηύθυνε έκκληση για τη διεξαγωγή της πρώτης διάσκεψης ενός κοινοβουλευτικού φόρουμ της Βόρειας Διάστασης.
<P>
Όσον αφορά τη στρατηγική για τη Βαλτική Θάλασσα στο πλαίσιο της Βόρειας Διάστασης, την οποία συζητούμε σήμερα, η Επιτροπή θα λάβει υπόψη αυτήν την έκθεση του Κοινοβουλίου κατά τη διάρκεια των συζητήσεων στη διάσκεψη της Βόρειας Διάστασης, στην οποία θα εγκριθεί η νέα πολιτική και η οποία θα διεξαχθεί παράλληλα με την προσεχή διάσκεψη κορυφής ΕΕ-Ρωσίας στο Ελσίνκι παρουσία των πρωθυπουργών της Νορβηγίας και της Ισλανδίας.
<P>
" Βόρεια Διάσταση αποτελεί εξωτερική πολιτική της ΕΕ, αλλά είναι ασφαλώς σημαντικό να βελτιωθεί η αλληλοσυσχέτιση μεταξύ των εσωτερικών πολιτικών της ΕΕ και της Βόρειας Διάστασης. Γι' αυτό η Επιτροπή δίνει τόση προτεραιότητα στη διασυνοριακή συνεργασία, η οποία αποτελεί ένα από τα κύρια στοιχεία προστιθέμενης αξίας της Βόρειας Διάστασης. Πρόκειται πράγματι για έναν τομέα όπου οι εσωτερικές και οι εξωτερικές πολιτικές συγχωνεύονται υποχρεωτικά.
<P>
" Βαλτική Θάλασσα είναι τώρα μια πρωτοβουλία της Βόρειας Διάστασης, διότι ανησυχούμε για το ευαίσθητο περιβάλλον της και για την αυξανόμενη κυκλοφορία στα ύδατά της, όπως σωστά επισημαίνεται στην έκθεση. Υπάρχουν και άλλες λιγότερο ορατές απειλές για τους πολίτες της περιοχής της Βαλτικής, συμπεριλαμβανομένης της καταπολέμησης του οργανωμένου εγκλήματος, της εμπορίας ανθρώπων, των μεταδιδόμενων ασθενειών και των μη υγιών τρόπων ζωής. Όλα αυτά απαιτούν τη στενή συνεργασία μας με τη Ρωσία, καθώς και με τη Νορβηγία και την Ισλανδία. Επιπροσθέτως, βλέπουμε ότι υπάρχουν πολλές δυνατότητες για οικονομική συνεργασία στη Βαλτική Θάλασσα με τη Ρωσία. Όλοι αυτοί είναι σημαντικοί στόχοι στους οποίους η Βόρεια Διάσταση μπορεί να συμβάλει σε μεγάλο βαθμό και οι οποίοι θα εξεταστούν λεπτομερώς στο μέλλον. Οι εσωτερικές πολιτικές της ΕΕ, με τα δικά τους έργα και τα δικά τους μέσα, θα συμβάλουν επίσης σημαντικά στην αντιμετώπιση αυτών των προκλήσεων στα κράτη μέλη της ΕΕ που βρίσκονται στην περιοχή της Βαλτικής, και αυτές οι πολιτικές θα πρέπει να συζητηθούν στα κατάλληλα πλαίσια.
<P>
" Επιτροπή προσβλέπει στη χρήση της νέας πολιτικής της Βόρειας Διάστασης για την παροχή προστιθέμενης αξίας σε ένα φόρουμ που περιλαμβάνει τη Ρωσία, τη Νορβηγία και την Ισλανδία, προκειμένου να αντιμετωπιστούν οι πολλές προκλήσεις που απασχολούν το βόρειο τμήμα της ηπείρου μας. Σε αυτό το πλαίσιο, η Επιτροπή χαιρετίζει την έκθεση του Κοινοβουλίου και θα μεταφέρει ασφαλώς τη σημασία της περιοχής της Βαλτικής Θάλασσας. Θα προσπαθήσω να ενσωματώσω συναφή στοιχεία αυτής της έκθεσης στην εφαρμογή της νέας κοινής πολιτικής της Βόρειας Διάστασης.
<SPEAKER ID="239" NAME="Giles Chichester " AFFILIATION="PPE-DE">
συντάκτης γνωμοδότησης της Επιτροπής Βιομηχανίας, Έρευνας και Ενέργειας. - (EN) Κύριε Πρόεδρε, θα ήθελα να εστιάσω σε τρία από τα θέματα που αναφέρονται στη γνωμοδότηση της επιτροπής μου.
<P>
Πρώτον, θέλω να τονίσω την άποψή μας για τη σημασία της περαιτέρω εκμετάλλευσης της παράκτιας αιολικής ενέργειας στη Βαλτική και την επίδειξη διαφόρων υποδειγμάτων κυματικής ενέργειας.
<P>
Δεύτερον, θέλω να τονίσω τη σημασία της ανάπτυξης περαιτέρω συνεργασίας με τη Ρωσία. Θέλουμε να συνεργαστούμε σε ενεργειακά θέματα που διασφαλίζουν τον σεβασμό για τις αρχές της αμοιβαιότητας και της διαφάνειας και θέλουμε να παροτρύνουμε τη Ρωσία να επικυρώσει τη συνθήκη για τον ενεργειακό χάρτη και το πρωτόκολλο διαμετακόμισης. Μας ανησυχεί σοβαρά ο εφοδιασμός αερίου από τη Ρωσία στην Ευρώπη.
<P>
Τρίτον, καλούμε τις χώρες μέλη της Βόρειας Διάστασης να λάβουν υπόψη τους τη σημασία των δύο προγραμμάτων της ΕΕ που υπόκεινται στο πεδίο αρμοδιότητας της επιτροπής μας: τα προγράμματα Galileo και SESAR, διότι πιστεύουμε ότι η ανάληψη δεσμεύσεων εκ μέρους των μερών της Βόρειας Διάστασης για αμφότερα τα προαναφερθέντα προγράμματα θα ενίσχυε τη βιώσιμη ανάπτυξη και την ανταγωνιστικότητα στην περιοχή.
<SPEAKER ID="240" NAME="Christopher Beazley">
εξ ονόματος της Ομάδας PPE-DE. - (EN) " ομιλία που είχα ετοιμάσει συνοψίστηκε θαυμάσια από τον κ. Stubb, τον εισηγητή, γι' αυτό θα ήθελα απλώς να απευθύνω δύο ερωτήσεις.
<P>
Καταρχάς προς την υπουργό, την κ. Lehtomäki: θα δεχόσασταν ότι, όπως τονίστηκε ήδη στη συζήτηση, οι συνθήκες έχουν αλλάξει πλήρως από την εποχή που η Φινλανδία πρωτοδημιούργησε τη Βόρεια Διάσταση; Με άλλα λόγια, υπάρχουν τώρα οκτώ κράτη μέλη της ΕΕ, όχι τέσσερα, γύρω από τη Βαλτική Θάλασσα, εκ των οποίων ορισμένα δεν βλέπουν τη Βόρεια Διάσταση υπό το ίδιο πρίσμα. Ο λόγος, για παράδειγμα, για τον οποία καθυστέρησε η διαδικασία διάνθισης της σχέσης ΕΕ-Ρωσίας, όπως γνωρίζουμε, είναι ότι η Πολωνία έχει επιφυλάξεις σχετικά με την άρνηση της Ρωσίας να επικυρώσει τον Ενεργειακό Χάρτη. Θα δεχόταν λοιπόν ότι θα ήταν πολύ χρήσιμο στο Συμβούλιο των Υπουργών, στην προπαρασκευαστική φάση των συζητήσεων και των διαπραγματεύσεων της Βόρειας Διάστασης, να διεξαχθεί πρώτα μια συζήτηση εντός ΕΕ με τα οκτώ κοινοτικά κράτη της Βαλτικής;
<P>
Δεύτερον, είμαι ευγνώμων στην Επίτροπο Wallström για τα σχόλιά της και για το γεγονός ότι συμφώνησε να ενσωματώσει μεγάλο μέρος της έκθεσης στις σκέψεις της Επιτροπής για την εξέλιξη και την ανάπτυξη της Βόρειας Διάστασης στο μέλλον. Ωστόσο, αμέλησε, νομίζω, να αναφερθεί στον προϋπολογισμό. Εκτιμώ ότι εδώ το ζήτημα δεν είναι να παρουσιαστεί το Κοινοβούλιο με το χέρι προτεταμένο, ικετεύοντας για στήριξη. Είμαστε, εξάλλου, ένα σκέλος της αρμόδιας για τον προϋπολογισμό αρχής της ΕΕ. Ως εκ τούτου, νομίζω πως είναι λογικό και συναφές ότι, εφόσον αυτό θα γίνει σημαντικό στοιχείο, θα πρέπει να υπάρχουν μηχανισμοί και συστήματα μέσω των οποίων, όπως συμβαίνει και σε άλλα τμήματα της ΕΕ -στη EuroMed για παράδειγμα- θα έχουμε ένα ειδικό κονδύλιο. Πρέπει να εξετάσουμε σοβαρά αυτό το θέμα και όχι να το κρύψουμε κάτω απ' το χαλί.
<P>
" τελευταία παρατήρησή μου απευθύνεται ξανά στην Επίτροπο Wallström και αφορά την επικοινωνία, η οποία ανήκει στην αρμοδιότητά της. Πιστεύω ότι αυτή είναι μια άσκηση που μπορεί να μεταφέρει ένα πραγματικό μήνυμα εκπλήρωσης και επίτευξης στους πολίτες της ΕΕ, δείχνοντας ότι μια περιοχή που εκτοπίστηκε πλήρως από τον Ψυχρό Πόλεμο μπορεί τώρα να αποκαταστήσει την αρμονία, την ευημερία και τη σταθερότητα. Εκτιμώ λοιπόν ότι αυτή η συζήτηση θα πρέπει να βγει προς τα έξω, στο κοινό, προκειμένου να καταδειχθεί μια πραγματική επιτυχία της ΕΕ.
<P>
(Χειροκροτήματα)
<SPEAKER ID="241" NAME="Justas Vincas Paleckis">
εξ ονόματος PSE. - (LT) " στρατηγική της Βαλτικής Θάλασσας για τη Βόρεια Διάσταση είναι αναμφίβολα ένα σημαντικό κείμενο. Αντανακλά την αξία του Alexander Stubb, του εισηγητή, και ολόκληρης της διακομματικής ομάδας για τη Βαλτική στο Ευρωπαϊκό Κοινοβούλιο η οποία εργάστηκε σκληρά πάνω σε αυτό.
<P>
Οι θύελλες του Ψυχρού Πολέμου έχουν προκαλέσει μεγαλύτερη ζημιά στις βαλτικές ακτές από ό,τι σε άλλες θαλάσσιες ακτές όσον αφορά την πολιτική, την οικονομική και την οικολογική ζημιά. Μπορούμε να την αισθανθούμε ακόμη και σήμερα που η Βαλτική Θάλασσα γίνεται εσωτερική θάλασσα της ΕΕ. " ενδιάμεση ρωσική ακτή παρέχει μεγάλη ευκαιρία για συνεργασία με αυτήν τη χώρα.
<P>
" περιοχή, με πληθυσμό 85 εκατομμυρίων, είναι μία από τις ισχυρότερες οικονομικά και κοινωνικά στην ΕΕ εδώ το μοντέλο του κράτους πρόνοιας εφαρμόζεται σε πολλές περιοχές. Ωστόσο, οι διαφορές στο βιοτικό ζωής ανάμεσα στα κράτη αυτά είναι συγκλονιστικές, ενώ η αύξηση του κοινωνικού αποκλεισμού σε ορισμένες εμφανίζεται απειλητική. Αυτή η στρατηγική πρέπει να συμβάλει στην υπέρβαση αυτών των τάσεων.
<P>
Ιδιαίτερη προσοχή έχει δοθεί στην περιβαλλοντική προστασία, στην οικονομία και στις μεταφορές. Και τα τρία στοιχεία αυτής της τριάδας εξαρτώνται σε μεγάλο βαθμό από την ενέργεια και την ασφάλεια της παροχής ενέργειας, η οποία παραβιάζεται όταν οιαδήποτε μεμονωμένη χώρα ασκεί υπερβολική ισχύ ή φιλοδοξία. Κατά συνέπεια, οι χώρες της περιοχής χρειάζονται μια κοινή αγορά ενέργειας. Ακόμη μεγαλύτερη προσοχή πρέπει να δοθεί στην αποδοτική χρήση της ενέργειας και στις ανανεώσιμες πηγές ενέργειας. Οι συζητήσεις και οι ειδικές δράσεις σχετικά με την πυρηνική ενέργεια είναι αναπόφευκτες. Στις αρχές Δεκεμβρίου, μια γέφυρα ενέργειας θα ενώνει την Εσθονία και τη Φινλανδία και αυτή πρέπει να ενισχυθεί με παρόμοιες γέφυρες μεταξύ Λιθουανίας και Σουηδίας, και μεταξύ Λιθουανίας και Πολωνίας. " στρατηγική παροτρύνει για ταχύτερα και σταθερά δίκτυα αυτοκινητοδρόμων, σιδηροδρόμων και θαλάσσιων οδών στη Βόρεια και την Κεντρική Ευρώπη. " Πολωνία βρίσκεται ακριβώς στο κέντρο των βασικότερων κόμβων. Αν η Βαρσοβία παραλείψει να επιδείξει περισσότερη προσοχή σε αυτά τα έργα, αυτά θα παραμείνουν στα χαρτιά για μεγάλο χρονικό διάστημα.
<P>
" Βαλτική Θάλασσα είναι ρηχή και οικολογικά πολύ ευάλωτη. Κάθε χρόνο καταγράφονται περισσότερα από 60 ατυχήματα πετρελαιοφόρων και 400 παράνομες πετρελαιοκηλίδες. " θάλασσα απορροφά τα ανεπεξέργαστα λύματα ενός πληθυσμού που υπερβαίνει το ένα εκατομμύριο που κατοικεί κατά μήκος των ακτών. Κατά συνέπεια, πρέπει να θεσπιστούν και να επεκταθούν ζώνες προστασίας των θαλάσσιων ακτών, καθώς και να εφαρμοστούν πιο αυστηρά πρότυπα περιβαλλοντικής προστασίας σε σύγκριση με αυτά που προβλέπονται τώρα στις οδηγίες της ΕΕ.
<P>
" Ευρωπαϊκή Ένωση θέλει να έχει όχι μόνο ένα καλό αλλά και αξιόπιστο γείτονα στην περιοχή Καλίνινγκραντ της Ρωσικής Ομοσπονδίας. Ο Georgiy Boos, ο κυβερνήτης της περιοχής, μεταχειρίζεται το Καλίνινγκραντ ως ρωσικό παράθυρο στην Ευρώπη, όπως και ως παράθυρο της ΕΕ στη Ρωσία. Θα θέλαμε αυτό το παράθυρο να είναι διάπλατα ανοικτό σε νέους ανέμους συνεργασίας. Ένα ευρύτερο άνοιγμα αυτού του παραθύρου, ή μια αντίστροφη διαδικασία, θα έδειχνε προς ποια κατεύθυνση κινείται η Ρωσία.
<P>
" πρόταση να οριστεί χωριστή θέση στον κοινοτικό προϋπολογισμό για τη χρηματοδότηση της στρατηγικής θα απεδείκνυε τη στενή σχέση και την καινοτομία της περιοχής της Βαλτικής. Για την αξία της είμαι πεπεισμένος, δεδομένου ότι μπορεί και πρέπει να καταστεί ένα εργαστήριο για νέες ιδέες, έργα και καινοτομίες οι οποίες είναι εξίσου σημαντικές σε μεγαλύτερη κλίμακα.
<P>
(Χειροκροτήματα)
<SPEAKER ID="242" NAME="Paavo Väyrynen">
εξ ονόματος της Ομάδας ALDE. - (FI) Κύριε Πρόεδρε, η Βόρεια Διάσταση ενισχύεται με τρόπο που προκαλεί ικανοποίηση. Πέρυσι, εδώ στο Ευρωπαϊκό Κοινοβούλιο, παρουσιάσαμε μια πρωτοβουλία σχετικά με μια στρατηγική της Βαλτικής Θάλασσας υλοποιούμενη εντός του πλαισίου της Βόρειας Διάστασης, και τώρα έχουμε μια ειδική έκθεση σχετικά με αυτή. Αυτή καλύπτει, αφενός, τη συνεργασία μεταξύ της ΕΕ και των κρατών μελών και, αφετέρου, τη συνεργασία με τη Ρωσία. " ίδια η Επιτροπή και το Συμβούλιο διαπραγματεύθηκαν συμφωνίες με τη Ρωσία και την Ισλανδία, με τις οποίες η Βόρεια Διάσταση της πολιτικής εξωτερικών σχέσεων της Ένωσης θα είναι μια πολιτική κοινή γι' αυτές τις χώρες και την Ένωση. Οι συμφωνίες θα υπογραφούν στα τέλη Νοεμβρίου στο Ελσίνκι.
<P>
" Επιτροπή πρέπει, το συντομότερο δυνατόν, να συντάξει πρόταση για μια στρατηγική της Βαλτικής Θάλασσας, όπως ζήτησε το Κοινοβούλιο. " στρατηγική θα πρέπει να καλύπτει όλους τους τομείς πολιτικής, τόσο την εσωτερική όσο και την εξωτερική πολιτική. " προετοιμασία της και η εφαρμογή της θα απαιτήσουν τη συνεισφορά όλων των Γενικών Διευθύνσεων της Επιτροπής, και θα πρέπει να χρηματοδοτηθεί από όλες τις σχετικές θέσεις του προϋπολογισμού.
<P>
" Ομάδα της Συμμαχίας Φιλελευθέρων και Δημοκρατών για την Ευρώπη δεν κρίνει φρόνιμο να υπάρχει χωριστή θέση του προϋπολογισμού για τη στρατηγική της Βαλτικής Θάλασσας. Συγκεντρώνουμε τώρα δημοσιονομικά κονδύλια για γειτονικές περιοχές με τη μορφή του νέου ευρωπαϊκού μέσου γειτονίας και εταιρικής σχέσης. Με τον χωρισμό σε νέες θέσεις προϋπολογισμού δεν θα υπηρετηθεί καλός σκοπός και δεν θα αυξηθεί η χρηματοδότηση για την περιοχή της Βαλτικής Θάλασσας· στην πραγματικότητα το πιθανότερο θα ήταν να έχει αντίθετο αποτέλεσμα. Είναι, βέβαια, μια ελκυστική έννοια για την οποία ο κ. Stubb μίλησε συχνά, ωστόσο, πρέπει να εξετάζουμε τα πράγματα από άποψη ουσίας, και όχι εικόνας.
<P>
Το επόμενο βήμα θα μπορούσε να είναι, αφενός, η σύνταξη από το Ευρωπαϊκό Κοινοβούλιο μιας νέας περιεκτικής έκθεσης σχετικά με τη Βόρεια Διάσταση, η οποία θα ελάμβανε υπόψη την έκθεση για τη Βαλτική Θάλασσα που συζητείται τώρα, και, αφετέρου, η σύναψη συμφωνιών με τις γειτονικές χώρες, τη Ρωσία, τη Νορβηγία και την Ισλανδία. Θα ήθελα τέλος να ευχαριστήσω τον κ. Stubb για το εξαιρετικό επίπεδο συνεργασίας κατά τη σύνταξη αυτής της έκθεσης.
<SPEAKER ID="244" NAME="Inese Vaidere">
εξ ονόματος της Ομάδας UEN. - (LV) Κυρίες και κύριοι, θα ήθελα καταρχάς να ευχαριστήσω τον Alexander Stubb για την άριστη έκθεσή του. " διεύρυνση της Ευρωπαϊκής Ένωσης με την ένταξη των κρατών της Βαλτικής δημιούργησε μια αντικειμενική ανάγκη για ένα αναθεωρημένο μέσο της Βόρειας Διάστασης. " προσχώρηση των νέων κρατών μελών παρουσιάζει ευκαιρίες άνευ προηγουμένου. " περιοχή της Βαλτικής Θάλασσας μπορεί να γίνει η πιο δυναμική και ανταγωνιστική περιοχή στον κόσμο και αυτό θα αποτελέσει τεράστιο όφελος για την οικονομία ολόκληρης της Ευρωπαϊκής Ένωσης, καθώς θα συμβάλει στην υλοποίηση της στρατηγικής της Λισαβόνας. " Βόρεια Διάσταση πρέπει να γίνει μόνιμο μέσο, προσδιορίζοντας την περιοχή της Βαλτικής Θάλασσας ως προτεραιότητα. Είναι πολύ σημαντικό να ενισχυθεί ο εσωτερικός πυλώνας της. Αν τα κράτη στην περιοχή δημιουργήσουν μια κοινή αγορά ενέργειας και προωθήσουν τη χρήση ανανεώσιμων πηγών ενέργειας, καθώς και σχεδίων ενεργειακής απόδοσης, έχουν μια ευκαιρία να μειώσουν την ενεργειακή τους εξάρτηση από τη Ρωσία. Στη διαμόρφωση νέων σχεδίων για την ενέργεια είναι πολύ σημαντικό να συμμετάσχουν όλα τα ενδιαφερόμενα κράτη μέλη της Ευρωπαϊκής Ένωσης και να διενεργήσουν διεθνή αξιολόγηση των επιπτώσεων στο περιβάλλον, προκειμένου να μπορέσουμε να αποφύγουμε μια επανάληψη της τρέχουσας κατάστασης με την ενδεχόμενη κατασκευή του αγωγού φυσικού αερίου της Βόρειας Ευρώπης. " ανάπτυξη συνεργασίας με τη Ρωσία είναι ένα από τα σημαντικά έργα της Βόρειας Διάστασης. Τα κράτη της Βαλτικής έχουν ιστορικές σχέσεις με τη Ρωσία και συσσωρευμένη εμπειρία που μπορεί να οδηγήσει σε καλά αποτελέσματα. Επί του παρόντος η Ρωσία -η οποία από πλευράς πόρων είναι μία από τις πλουσιότερες χώρες στον κόσμο- εξακολουθεί όλως περιέργως να λαμβάνει βοήθεια από διάφορα προγράμματα της Ευρωπαϊκής Ένωσης. " αρχή της ισοτιμίας και της συνεργασίας πρέπει να αντικαταστήσει αυτήν την προσέγγιση. Προκειμένου να μπορέσει η Βόρεια Διάσταση να ολοκληρώσει τα σχέδιά της, χρειάζεται μια σταθερή χρηματοδοτική βάση. Σε αυτό το θέμα, οι απόψεις μας διαφέρουν από τους προηγούμενους ομιλητές και πιστεύουμε ότι μια χωριστή θέση στον προϋπολογισμό είναι απαραίτητη, ώστε να προστεθεί στους υπάρχοντες πόρους από διάφορες πηγές. Αυτό θα καταστήσει δυνατή την ανάπτυξη ιδιαίτερα σημαντικών έργων υποδομής, όπως ο αυτοκινητόδρομος της Βαλτικής Rail Baltica, και άλλων έργων.
<SPEAKER ID="245" NAME="Laima Liucija Andrikien" AFFILIATION="PPE-DE">
- (LT) " Βαλτική Θάλασσα, όπως αναφέρθηκε νωρίτερα σήμερα, είναι η εσωτερική θάλασσα της Ευρωπαϊκής Ένωσης που συνορεύει με εννέα χώρες, οκτώ εκ των οποίων είναι κράτη μέλη της ΕΕ και το ένατο είναι η Ρωσία, συγκεκριμένα οι περιοχές του Καλίνινγκραντ και της Αγίας Πετρούπολης. Το ένα τρίτο του πληθυσμού της ΕΕ ζει σε αυτά τα οκτώ κράτη μέλη, τα οποία συνεισφέρουν το ένα τρίτο του ακαθάριστου εγχώριου προϊόντος της Ευρωπαϊκής Ένωσης. Μέχρι τώρα, η Βόρεια Διάσταση εστίαζε κυρίως στις ρωσικές περιοχές. Συνεπώς, η συμπλήρωσή της με τη στρατηγική της Βαλτικής Θάλασσας θα εμπλουτίσει τη Βόρεια Διάσταση με πρόσθετο ειδικό περιεχόμενο.
<P>
" περιοχή της Βαλτικής Θάλασσας οδηγεί σε ανταγωνιστικότητα που μπορεί να συγκριθεί με τρεις άλλες περιοχές της ΕΕ: την Κεντρική Ευρώπη, τις Βρετανικές Νήσους και την Ιβηρική Χερσόνησο. Τα τελευταία χρόνια η περιοχή ξεπέρασε ισοδύναμες ευρωπαϊκές περιοχές σε σημαντικές επιδόσεις, όπως αύξηση της ευημερίας, αύξηση της παραγωγικότητας εργασίας και επιστημονική καινοτομία. " ισχύς της έγκειται σε μια ισχυρή φυσική υποδομή, ειδικευμένο εργατικό δυναμικό, χαμηλό επίπεδο διαφθοράς και ισχυρό ερευνητικό τομέα. Εντούτοις, πρέπει να αναφερθεί η ελλιπής εφαρμογή του δυναμικού ανταγωνιστικότητας της περιοχής. Καμία από τις χώρες της περιοχής δεν διαθέτει μια αγορά που είναι αρκετά μεγάλη για να προωθήσει το απαιτούμενο πνεύμα ανταγωνισμού. " μόνη λύση σε αυτό το πρόβλημα είναι η εμβάθυνση της ολοκλήρωσης της περιοχής.
<P>
Το Ευρωπαϊκό Κοινοβούλιο πρέπει να εγκρίνει ένα άρθρο του ψηφίσματός μας που προτείνει: "προς διασφάλιση της διαφάνειας και της συνοχής, να δημιουργηθεί χωριστή θέση του κοινοτικού προϋπολογισμού για τη στρατηγική της Βαλτικής Θάλασσας, ενδεχομένως στο πλαίσιο του ευρωπαϊκού μέσου γειτονίας και εταιρικής σχέσης, που θα συμπληρώνει την τρέχουσα χρηματοδότηση της Βόρειας Διάστασης".
<P>
Οι φόβοι ότι η Ευρωπαϊκή Επιτροπή θα αρνηθεί να ακολουθήσει αυτήν την ιδέα είναι αβάσιμοι. Είναι πολύ πιο σημαντικό να πείσουμε τα κράτη μέλη της ΕΕ, ειδικά όσα δεν ανήκουν σε αυτήν την περιοχή, να υποστηρίξουν αυτήν τη στρατηγική, καθώς η καλύτερη ολοκλήρωση αυτής της περιοχής παρέχει δυνατότητες όχι μόνον για να καταστεί ολόκληρη η ΕΕ πιο δυναμική και ανταγωνιστική αλλά και για την επίλυση άλλων θεμάτων της ΕΕ, όπως η ενεργειακή ασφάλεια, η κοινή πολιτική ενέργειας και οι καλύτερες σχέσεις με τη Ρωσία.
<SPEAKER ID="246" NAME="Józef Pinior" AFFILIATION="PSE">
(PL) Κύριε Πρόεδρε, το ψήφισμα του Ευρωπαϊκού Κοινοβουλίου υποστηρίζει την πολιτική της Βόρειας Διάστασης και προσδιορίζει την περιοχή της Βόρειας Θάλασσας ως περιοχή προτεραιότητας. Μετά τη διεύρυνση του 2004, η Βαλτική Θάλασσα έχει καταστεί σχεδόν μια εσωτερική θάλασσα, η "Mare Nostrum" της Ευρωπαϊκής Ένωσης.
<P>
" περιοχή της Βαλτικής θα μπορούσε να γίνει παράδειγμα της πιο δυναμικής οικονομικής περιοχής στην Ευρωπαϊκή Ένωση, απόδειξη της ανάπτυξης μιας ευρωπαϊκής οικονομίας βασισμένης σε τεχνολογία αιχμής, μια οικονομία σύγχρονη και ανταγωνιστική σε παγκόσμια κλίμακα. Σε αυτό το πλαίσιο, πρέπει να τονίσουμε την ανάγκη να προστατευθεί το οικοσύστημα της Βαλτικής Θάλασσας, το οποίο είναι ιδιαίτερα ευάλωτο, διότι τα ύδατα είναι αβαθή, μεταβάλλονται με αργούς ρυθμούς και είναι εξαιρετικά μολυσμένα.
<P>
Ιδιαίτερη προσοχή πρέπει να δοθεί στην προώθηση της καινοτομίας στον τομέα της έρευνας και στην προώθηση των θεμάτων του πολιτισμού και της κοινωνίας των πολιτών.
<P>
" Βαλτική Θάλασσα, η οποία συνδέει την Ευρωπαϊκή Ένωση, τη Ρωσία, τη Νορβηγία και την Ισλανδία, θα πρέπει να καταστεί παράδειγμα ενός χώρου ειρήνης και ασφάλειας.
<P>
Θα ήθελα να τονίσω ιδιαίτερα τις ευκαιρίες που υπάρχουν για τη μετατροπή της περιοχής του Καλίνινγκραντ σε πιλοτική περιφέρεια, με καλύτερη πρόσβαση στην εσωτερική αγορά. Αυτές οι ευκαιρίες συζητήθηκαν σε κοινές συνομιλίες μεταξύ της Ευρωπαϊκής Ένωσης και της Ρωσίας.
<P>
" συνεργασία στην περιοχή της Βαλτικής Θάλασσας μπορεί να υποδείξει τον δρόμο προς την πρόοδο σε αυτό το μέρος της ηπείρου μας και να παράσχει έναν τρόπο συνεργασίας με τη Ρωσία και άλλες χώρες.
<SPEAKER ID="247" NAME="Diana Wallis" AFFILIATION="ALDE">
(EN) Κύριε Πρόεδρε, φυσικά συγχαίρουμε τον εισηγητή για την έκθεσή του και για τα θέματα ενδιαφέροντος που έθεσε, αλλά δεν θα εκπλήρωνα τον ρόλο μου ως Πρόεδρος της αντιπροσωπείας του Κοινοβουλίου για τις σχέσεις με την Ισλανδία και τη Νορβηγία αν δεν εξέφραζα την απογοήτευσή μου για την απουσία μιας έκθεσης ή ενός ψηφίσματος που θα εξέφραζε την πλήρη εμβέλεια της πολιτικής της Βόρειας Διάστασης. Λυπάμαι για το γεγονός αυτό, διότι πιστεύω ότι αμελούμε, συνεπώς, τα μεγάλα γεωπολιτικά θέματα που αντιμετωπίζουμε στα βορειότερα τμήματα, τα οποία εστιάζουν στην αλλαγή του κλίματος, στον ενεργειακό εφοδιασμό, στους αλιευτικούς πόρους. Φυσικά, αυτά τα θέματα αφορούν τη Βαλτική σε τεράστιο βαθμό, αλλά αφορούν επίσης την Αρκτική και τα βορειότερα τμήματα. Και αν θέλουμε να προσελκύσουμε τις χώρες εταίρους μας, τη Νορβηγία και την Ισλανδία, τότε πρέπει να γίνουμε εξωστρεφείς και όχι εσωστρεφείς.
<P>
Στο παρελθόν προσπαθήσαμε, ως Κοινοβούλιο, όταν συζητήσαμε σχετικά με αυτό το θέμα, να απομακρύνουμε τη Βόρεια Διάσταση από ένα απλό υπουργικό επίπεδο πολιτικής. Προσπαθήσαμε να την φέρουμε πίσω στους βουλευτές, στην κατοχή των βουλευτών όλης της περιοχής. Ελπίζω ότι θα καταφέρουμε να το επιτύχουμε αυτό στη διάσκεψη που θα φιλοξενήσουμε στις αρχές του προσεχούς έτους.
<P>
Επιτρέψτε μου όμως να τονίσω ξανά: η Βόρεια Διάσταση δεν πρέπει να αφορά μόνο εμάς. Φέτος, η Επιτροπή σύναψε μια πολύ σημαντική συμφωνία με τη Γροιλανδία. Μπορεί να είναι κάτι ασήμαντο, αλλά δείχνει ότι το παράθυρο της Αρκτικής είναι ανοικτό και θα πρέπει να παραμείνει ανοικτό και ότι θα πρέπει να υπάρχει δραστηριότητα και πέρα από τα σύνορά μας. Το προσεχές έτος είναι Διεθνές Πολικό Έτος. Ελπίζω ότι θα στρέψουμε τόσο το όραμά μας όσο και τα μάτια μας προς τα βορειότερα τμήματα και θα τους δώσουμε την προσοχή που δικαιούνται το προσεχές έτος στο πλαίσιο της πολιτικής της Βόρειας Διάστασης.
<SPEAKER ID="248" NAME="Hanna Foltyn-Kubicka" AFFILIATION="UEN">
(PL) Κύριε Πρόεδρε, θα ήθελα να συγχαρώ τον εισηγητή για την εκπόνηση μιας καλής έκθεσης σχετικά με το μέλλον της Βαλτικής Θάλασσας. Κατά τη συζήτηση των ειδικών χαρακτηριστικών της περιοχής, ωστόσο, δεν πρέπει να ξεχνάμε τους σημαντικούς παράγοντες που διαμόρφωσαν τον χαρακτήρα της, στους οποίους περιλαμβάνονται και ιστορικοί παράγοντες, όπως τα αποθέματα χημικών όπλων από τον Δεύτερο Παγκόσμιο Πόλεμο που παραμένουν στον βυθό της Βαλτικής Θάλασσας.
<P>
Υπάρχει επίσης το θέμα ενός ευάλωτου οικοσυστήματος, το οποίο απειλείται επιπλέον από έναν αυξημένο όγκο θαλάσσιων μεταφορών και σχεδιασμένων επενδύσεων, όπως η κατασκευή ενός βόρειου αγωγού αερίου που θα μπορούσε να οδηγήσει σε οικολογική καταστροφή. Πριν από την ανάληψη αυτών των δραστηριοτήτων, είναι σημαντική η διεξαγωγή πολύ προσεκτικής ανάλυσης της δυνητικής επίδρασής τους στο φυσικό περιβάλλον. Είναι επίσης σημαντικό να καθιερωθεί μια διαδικασία διαβούλευσης με τα ενδιαφερόμενα μέρη και να υπάρξει πρόβλεψη για τροποποίηση ενός σχεδιασμένου έργου εάν διαπιστωθεί ότι μπορεί να έχει αρνητικές επιπτώσεις στο οικοσύστημα της Βαλτικής.
<P>
Κατά την κατασκευή του σχεδιασμένου θαλάσσιου αυτοκινητόδρομου θα πρέπει επίσης να ληφθούν υπόψη οικολογικά θέματα και εθνικά συμφέροντα στην περιοχή. Πρέπει να διασφαλίσουμε ίση πρόσβαση στους λιμένες της Βαλτικής Θάλασσας και στα οφέλη που θα παράσχει ο αυτοκινητόδρομος. Είναι επίσης σημαντικό να διασφαλιστεί η στενή συνεργασία ανάμεσα στα κράτη μέλη για την κατασκευή ενεργειακών δικτύων και η αλληλεγγύη μεταξύ των κρατών μελών της ΕΕ στις σχέσεις τους με τη Ρωσία. Επί του παρόντος, η Πολωνία εμποδίζει τη σύναψη οποιασδήποτε συμφωνίας με τη Ρωσία, έως ότου η Ρωσία να ανοίξει τις πόρτες της στο κρέας και στα γεωργικά προϊόντα μας. " Ευρωπαϊκή Ένωση απάντησε λέγοντας ότι η Δύση δεν έχει καμία πρόθεση παγώματος για χάρη των πολωνικών λουκάνικων. Θυμόμαστε την έκφραση "δεν θέλουμε να πεθάνουμε για χάρη του Gdańsk" και όλοι ξέρουμε πως έληξε αυτή η ιστορία.
<P>
(Χειροκροτήματα)
<SPEAKER ID="249" NAME="Vytautas Landsbergis" AFFILIATION="PPE-DE">
- (LT) Κύριε Πρόεδρε, η υπό συζήτηση έκθεση αποτελεί ένα σημαντικό βήμα για ολόκληρη την Ευρωπαϊκή Ένωση. Έρχεται στο προσκήνιο μια αλλαγή στην πολιτική σκέψη της Νέας Εποχής, η οποία θα μπορούσε να χαρακτηριστεί από την έννοια της "ανακάλυψης της Βαλτικής".
<P>
" Βαλτική Θάλασσα περιλαμβάνει τα ύδατα, τις ακτές και τον βυθό, όπως οι άλλες θάλασσες. Τα ύδατα της Βαλτικής είναι αβαθή και τα πιο μολυσμένα από όλες τις ευρωπαϊκές θάλασσες του Ατλαντικού. Ο βυθός της Βαλτικής Θάλασσας είναι ήδη νεκρός σε πολλές περιοχές και το αν θα εμφανιστεί μια νέα Νεκρά Θάλασσα στην Ευρώπη εξαρτάται από εμάς. Αυτή η διαδικασία επιταχύνθηκε από πολλά γερμανικά χημικά όπλα που βυθίστηκαν εδώ στο τέλος του Δευτέρου Παγκόσμιου Πολέμου, συμπεριλαμβανομένων βομβών και οβίδων με διοξίνη, αέριο μουστάρδας και άλλα "σουβενίρ" που αρχίζουν να θέτουν κινδύνους μετά από 60 χρόνια διάβρωσης. Αυτό συνιστά απειλή τεράστιας καταστροφής, τόσο για τα ύδατα όσο και για τις ακτές. Οι ακτές είναι ιδιαίτερα ελκυστικές με τις λευκές αμμώδεις παραλίες και τα πευκοδάση. " χερσόνησος Curonian Spit ανήκει στις προστατευόμενες περιοχές παγκόσμιας πολιτιστικής κληρονομιάς της UNESCO. " ομορφιά της είναι μια δημιουργία της φύσης και των ανθρώπων· τώρα οι άνθρωποι μπορεί να την καταστρέψουν και η φύση δεν είναι σε θέση να την προστατέψει. " ανατολική ακτή της θάλασσας κατοικείται από αρχαία έθνη που δεν είναι διατεθειμένα να υποκύψουν στις οικολογικές καταστροφές που προκαλεί ο μετασοβιετικός καπιταλισμός.
<P>
Σήμερα, θέλω να τονίσω όχι μόνον την ευθύνη της Gazprom αλλά και της γερμανικής κυβέρνησης για τα αποτελέσματα της ρωσογερμανικής συμφωνίας σχετικά με τον βόρειο αγωγό αερίου, αν οι ποσότητες των θανατηφόρων δηλητηρίων στον βυθό της Βαλτικής επηρεαστούν κατά την κατασκευή.
<P>
" Ευρωπαϊκή Ένωση, η οποία ευλόγησε τη χρηματοδότηση του αγωγού χωρίς έρευνα ή εγγύηση, θα πρέπει να αναλάβει ακόμα μεγαλύτερη ευθύνη για τα πολλαπλά αρνητικά αποτελέσματα αυτής της υποτιθέμενης "ορθής επιχειρηματικής πρακτικής", δηλαδή την ευθύνη για τα αποτελέσματα των οικονομικών διακρίσεων και της πολιτικής διάλυσης της Ευρώπης, καθώς και για τις οικολογικές και δημογραφικές επιπτώσεις των δυνητικών καταστροφών.
<P>
Είναι καλό το γεγονός ότι θα εγκρίνουμε αυτό το αρχικό έγγραφο ευρωπαϊκής στρατηγικής για τη Βαλτική και ότι αρχίζουμε να συνειδητοποιούμε την ευθύνη.
<SPEAKER ID="250" NAME="Andres Tarand" AFFILIATION="PSE">
(ET) Τον Ιανουάριο του 1990, ο φινλανδός πρωθυπουργός Kalevi Sorsa διεξήγαγε μια κοινοβουλευτική διάσκεψη της Βαλτικής Θάλασσας με στόχο την ανάπτυξη νέων κατευθύνσεων για την περιφερειακή συνεργασία στη νέα πολιτική κατάσταση. Δυστυχώς, οι αντιπρόσωποι των κρατών της Βαλτικής υποχρεώθηκαν να χαλάσουν τη διάσκεψη, καθώς ήταν ήδη σαφής η κακοπροαίρετη συμπεριφορά της Ρωσίας, η οποία εκφράστηκε πρακτικά με την επίθεση κατά του τηλεοπτικού πύργου στο Vilnius λίγες ημέρες αργότερα. Χρησιμοποιήσαμε τότε το βήμα για να επιστήσουμε την προσοχή του κόσμου σε αυτόν τον κίνδυνο και οι υπόλοιποι στόχοι έτυχαν μειωμένης προσοχής.
<P>
Παρουσιάσαμε, ωστόσο, ένα στρατηγικό σχέδιο εξ ονόματος της Ομάδας των Πρασίνων. Ξαναδιαβάζοντάς το, παρατήρησα ότι, παρά τις δραστικές πολιτικές αλλαγές που πραγματοποιήθηκαν, η περιβαλλοντική προστασία της ίδιας της Βαλτικής Θάλασσας δεν βελτιώθηκε. Μία από τις συστάσεις μας ήταν να τεθεί τέλος σε όλες τις μεταφορές πετρελαίου στη Βαλτική Θάλασσα. Αντ' αυτού, ο όγκος των μεταφορών πετρελαίου τριπλασιάστηκε.
<P>
" ρωσική εφημερίδα Независимая газета (Ανεξάρτητη Εφημερίδα) δημοσίευσε χθες ένα άρθρο για τον αγωγό αερίου της Βαλτικής. Το άρθρο ισχυρίζεται ότι θα υποβληθεί τώρα μια πρόταση στα κράτη της Βαλτικής για τη διενέργεια των απαραίτητων οικολογικών μελετών. Αυτό είναι εξαιρετικό, αλλά δυστυχώς γίνεται με λάθος σειρά. Δόθηκε πρώτα προσοχή στους πολιτικούς, κατόπιν στους οικονομικούς και τέλος στους οικολογικούς όρους, σαν ένα είδος διακόσμησης, όπως και ήταν. Το τέλος του άρθρου είναι επίσης άξιο προσοχής - οι πολέμιοι του αγωγού αερίου σκοπεύουν να τορπιλίσουν την όλη επιχείρηση χρησιμοποιώντας τα πολεμοφόδια που βυθίστηκαν κατά τον Δεύτερο Παγκόσμιο Πόλεμο. Ο έκτος αγωγός αερίου στο Urengoy, όπως φαίνεται, είχε την ίδια τύχη και αυτή ήταν υποτίθεται η μοναδική αιτία για την πτώση της Σοβιετικής Ένωσης.
<P>
Θέλω να επιστήσω την προσοχή σας στο γεγονός ότι όλες οι συνθήκες ήταν ευνοϊκές για την έγκαιρη διενέργεια μιας οικολογικής εκτίμησης στη Βαλτική Θάλασσα, όπως και η επιτροπή για την προστασία του περιβάλλοντος HELCOM και οκτώ χρόνια ακαδημαϊκής συνεργασίας.
<P>
Εν συντομία: η αντιπροσωπεία μας εγκρίνει την προσέγγιση του Alexander Stubb και θέλει να τον ευχαριστήσει θερμά. Πιστεύουμε επίσης ότι, σύμφωνα με τους τρεις πυλώνες του Stubb, δεν χρειάζεται να συμπεριληφθεί η Αρκτική στη στρατηγική για τη Βαλτική Θάλασσα. Κατά τη γνώμη μας, θα άξιζε να ανοίξει -για το σχεδιασμένο έργο στο περιβάλλον της Βαλτικής Θάλασσας και για πολλά άλλα- μια νέα θέση στον προϋπολογισμό της Ευρωπαϊκής Ένωσης για την εν λόγω θάλασσα, η οποία είναι μοναδική στον κόσμο.
<SPEAKER ID="251" NAME="Henrik Lax" AFFILIATION="ALDE">
(SV) Κύριε Πρόεδρε, ως ένας από εκείνους που αρχικά διαφώνησαν και κατόπιν βοήθησαν στην ίδρυση του δικτύου της διακομματικής ομάδας για τη Βαλτική στο Ευρωπαϊκό Κοινοβούλιο, είχα για δύο χρόνια την τιμή να συνδράμω στο έργο που τώρα οδήγησε σε αυτήν την έκθεση.
<P>
Όταν η ΕΕ διευρύνθηκε με την ένταξη δέκα νέων κρατών μελών, κατέστη δυνατή η επανένωση των εθνών γύρω από τη Βαλτική Θάλασσα. Τώρα, η καρδιά της περιοχής μπορεί να δώσει στη Βόρεια Διάσταση τη ζωτική σπίθα της. " ΕΕ πρέπει να αξιοποιήσει το σημαντικό δυναμικό της περιοχής της Βαλτικής Θάλασσας. Όσο πιο γρήγορα αυξήσουν την ευημερία τους τα νέα κράτη μέλη, τόσο πιο ισχυρή θα γίνει η ΕΕ έναντι των γειτόνων της. Προκειμένου να επιτευχθεί αυτή η κατάσταση, απαιτούνται ενεργά μέτρα από την πλευρά της ΕΕ. Χρειαζόμαστε λοιπόν ένα πρακτικό πρόγραμμα από την Επιτροπή, στο οποίο όλοι οι τομείς που θα διοικούνται από αυτήν, θα διαδραματίζουν τον ρόλο που τους έχει δοθεί.
<P>
Μια ισχυρή περιοχή της Βαλτικής είναι απαραίτητη, προκειμένου να επιλυθούν θέματα σημαντικά για όλη την ΕΕ. Μέσω άμεσων επαφών μεταξύ των λαών, πρέπει να σπάσουμε τα ψυχολογικά φράγματα ανάμεσα σε Δύση και Ανατολή. Χρειαζόμαστε μια σύγχρονη πολιτική θεωρήσεων διαβατηρίων και καλύτερη οικονομική συνεργασία με τη Ρωσία. Πρέπει να επιλύσουμε τις διαφωνίες για τα σύνορα στη Βαλτική, να αποκαταστήσουμε την οικολογική ισορροπία στη Βαλτική Θάλασσα, να επιτύχουμε την παύση του ρωσικού μποϊκοτάζ στα πολωνικά τρόφιμα και να θέσουμε τέλος στις σειρές αναμονής των φορτηγών που φτάνουν έως τα 30 μίλια στους συνοριακούς σταθμούς στην Ανατολική Φινλανδία. " ΕΕ υπάρχει για να επιλύει κοινά προβλήματα. Δεν χρειάζεται να είναι οι αρνησικυρίες ο μόνος τρόπος να δοθεί προσοχή σε σημαντικά θέματα. Συνεπώς, απαιτείται μια κοινή κοινοτική στρατηγική. Είναι σημαντικό να μην χάσει καθόλου χρόνο η Επιτροπή στην αντιμετώπιση αυτού του θέματος, και η έκθεση του κ. Stubb αποτελεί άριστη βάση γι' αυτό.
<SPEAKER ID="252" NAME="Zdzisław Zbigniew Podkański" AFFILIATION="UEN">
(PL) Κύριε Πρόεδρε, η Βαλτική Θάλασσα, η οποία είναι σήμερα σχεδόν μια εσωτερική θάλασσα της Ευρωπαϊκής Ένωσης, αποτελεί θέμα προτεραιότητας τόσο για την οικονομία της περιοχής όσο και για ολόκληρη την Ευρωπαϊκή Ένωση.
<P>
Δυστυχώς, η Βαλτική είναι η πιο μολυσμένη περιοχή θαλάσσιων υδάτων στον κόσμο. Ως εκ τούτου, χρήζει προσοχής, δηλαδή μιας κοινής στρατηγικής και συνεπούς συνεργασίας μεταξύ των χωρών της Ευρωπαϊκής Ένωσης και της Ρωσίας για την εφαρμογή αυτής της στρατηγικής.
<P>
Είναι, συνεπώς, ευτυχές το γεγονός ότι θα συζητηθεί μια συμφωνία για μια νέα πολιτική δήλωση για τη Βόρεια Διάσταση και ένα στρατηγικό έγγραφο πλαίσιο στη διάσκεψη κορυφής ΕΕ-Ρωσίας στις 24 Νοεμβρίου στο Ελσίνκι.
<P>
Κατά την αντιμετώπιση του προβλήματος της Βαλτικής Θάλασσας, πρέπει να θυμόμαστε ότι περίπου 85 εκατομμύρια άνθρωποι ζουν στις ακτές της και ότι σε αυτήν ζουν διάφορα είδη χλωρίδας και πανίδας, συμπεριλαμβανομένων πολλών ήδη επαπειλούμενων ειδών. Για αιώνες, αυτή η θάλασσα έχει ταΐσει εκατομμύρια ανθρώπους και έχει προσφέρει εισόδημα όχι μόνον στους αλιείς και στις οικογένειές τους αλλά και σε όσους ασχολούνται με άλλες δραστηριότητες. Οι ναυτικοί πληθυσμοί δημιούργησαν επίσης τον δικό τους πολιτισμό, τον οποίο πρέπει να προστατέψουμε όπως ακριβώς και το φυσικό περιβάλλον, την ομορφιά του τοπίου και τον υλικό πλούτο.
<P>
Γι' αυτό αντιμετωπίζουμε με ανησυχία το σχέδιο του βόρειου αγωγού αερίου και τους κινδύνους χημικής ρύπανσης και στρατιωτικής κινητοποίησης που ενέχει. " Βαλτική Θάλασσα είναι ένας θησαυρός που κληρονομήσαμε από τους προγόνους μας, μαζί με το καθήκον να παραδώσουμε αυτόν και τις αξίες του στις μελλοντικές γενιές.
<SPEAKER ID="253" NAME="Charles Tannock" AFFILIATION="PPE-DE">
(EN) Κύριε Πρόεδρε, καταρχάς επιτρέψτε μου να συγχαρώ τον εισηγητή, τον φίλο μου Alexander Stubb, και τον συνάδελφό μου Christopher Beazley για το καλό έργο του ως προέδρου της διακομματικής ομάδας για τη Βαλτική.
<P>
Υποστηρίζω πλήρως τις παρατηρήσεις της Diana Wallis σχετικά με την ενίσχυση του κύρους της ΕΕ στη Βόρεια Ευρώπη. " Βόρεια Διάσταση είναι μια κοινοτική πολιτική ευρέως φάσματος, η οποία διέπει τις σχέσεις της ΕΕ με τις περιοχές της Βορειοδυτικής Ρωσίας, συμπεριλαμβανομένων των περιφερειών του Καλίνινγκραντ, της Βαλτικής και της Αρκτικής. " Βόρεια Διάσταση εφαρμόζεται στο πλαίσιο της εταιρικής σχέσης και της συμφωνίας συνεργασίας με τη Ρωσία. Αποτελεί έναν τρόπο συνεργασίας με τις χώρες των βόρειων περιφερειών της Ευρώπης για την αύξηση της ευημερίας, την ενίσχυση της ασφάλειας και την αποφασιστική καταπολέμηση κινδύνων όπως η ρύπανση του περιβάλλοντος της Βαλτικής Θάλασσας, οι πυρηνικοί κίνδυνοι, όπως εκείνοι που προκλήθηκαν από τον ρωσικό στόλο υποβρυχίων στη Χερσόνησο Κόλα, το διασυνοριακό έγκλημα και η διαχείριση των αλιευτικών πόρων, μεταξύ άλλων.
<P>
Οκτώ κράτη μέλη της ΕΕ -η Δανία, η Γερμανία, η Πολωνία, η Λιθουανία, η Λεττονία, η Εσθονία, η Φινλανδία και η Σουηδία- περικλείουν τη Βαλτική Θάλασσα και τα κοινά σύνορα της ΕΕ με τη Ρωσία επιμηκύνθηκαν σημαντικά μετά τη διεύρυνση. Παρά ταύτα, οι σχέσεις ΕΕ-Ρωσίας δεν μπορούν να υπαγορευθούν μόνον από τις σχέσεις μεταξύ των κρατών της Βαλτικής και της Ρωσίας. " στρατηγική εταιρική σχέση μας και οι συλλογικές κοινοτικές ανάγκες μας για ενεργειακή ασφάλεια, καθώς και η συνεργασία στην καταπολέμηση της τρομοκρατίας και η ανάγκη να οδηγήσουμε τη Ρωσία σε τομείς όπως η παρεμπόδιση της διάδοσης πυρηνικών από χώρες όπως το Ιράν και η Βόρεια Κορέα, ξεπερνούν περιφερειακά θέματα όπως αυτά που καλύπτονται από τη Βόρεια Διάσταση.
<P>
Παρέχεται επί του παρόντος χρηματοδοτική ενίσχυση από τα προγράμματα Tacis και Interreg, αλλά σύντομα η Ρωσία θα γίνει μέρος του ευρωπαϊκού μέσου γειτονίας και εταιρικής σχέσης και η ΕΕ θα πρέπει να έχει μια ανάλογη θέση στον προϋπολογισμό για την περιοχή. " αλλαγή του κλίματος παρέχει ευκολότερη πρόσβαση τώρα στην Αρκτική για ανθρώπινες δράσεις, όπως η εκμετάλλευση των φυσικών πόρων και η αυξημένη ναυτιλία, αλλά η Αρκτική πρέπει να διαδραματίσει επίσης σημαντικό ρόλο ως μήνυμα πρώιμης προειδοποίησης για δυνητικά καταστροφική παγκόσμια αλλαγή του κλίματος.
<P>
Τώρα διαπιστώσαμε ότι οι ενεργειακές εξαγωγές της Ρωσίας μπορούν να αποτελέσουν και πολιτικό όπλο, όπως είδαμε πέρυσι στην Ουκρανία και φέτος στη Γεωργία. Επίσης πληθαίνουν οι φήμες ότι η Ρωσία θέλει να δημιουργήσει ένα καρτέλ πετρελαίου παρόμοιο με τον ΟΠΕΚ, κάτι που πρέπει να εμποδίσουμε με κάθε τρόπο. Καλώ τον πρόεδρο Πούτιν να επικυρώσει τον Ενεργειακό Χάρτη της ΕΕ, ο οποίος θα παράσχει σε όλες τις εταιρείες της ΕΕ μεγαλύτερη πρόσβαση στο ρωσικό πετρέλαιο και αέριο. " ΕΕ πρέπει επίσης να επενδύσει περισσότερο στις ανανεώσιμες πηγές και στην ενέργεια χαμηλής περιεκτικότητας σε άνθρακα, ενθαρρύνοντας ταυτόχρονα την πολυμορφία στον εφοδιασμό κατά το μέγιστο δυνατόν.
<SPEAKER ID="254" NAME="Katrin Saks" AFFILIATION="PSE">
(ET) Κύριε Πρόεδρε, κυρίες και κύριοι, αν και αυτή η θάλασσα είναι κοινή, της έχουμε δώσει διάφορα ονόματα και πρέπει να ομολογήσουμε ότι δεν έχουμε καταφέρει να την δούμε ακόμα ως κοινό χώρο ή να αξιοποιήσουμε όλες τις δυνατότητές της. Γι' αυτό χαιρετίζω θερμά τις προσπάθειες του Alexander Stubb και του προέδρου Toomas Hendrik Ilves για τη δημιουργία αυτής της στρατηγικής.
<P>
Υπό την αιγίδα της Βόρειας Διάστασης, η κοινή στρατηγική της λίμνης θα μπορούσε να γίνει κάτι ακόμα μεγαλύτερο. Πιστεύω ότι σε έναν παγκοσμιοποιημένο κόσμο και σε μια πολυπολιτισμική και επεκτεινόμενη Ευρωπαϊκή Ένωση, όλοι αναζητούμε νέες ταυτότητες και η Βαλτική Θάλασσα θα μπορούσε να διαδραματίσει σημαντικό ρόλο εδώ και να γίνει σύμβολο. Καθ' όλη τη διάρκεια της ιστορίας υπήρχαν συνδέσεις μεταξύ των χωρών γύρω από τη θάλασσα, αλλά η συνεργασία με στόχο την ανάπτυξη όλης της περιοχής θα θέσει αυτές τις σχέσεις σε νέο επίπεδο. Όλοι θα ωφεληθούμε από αυτό. " ίδια η θάλασσα, η οποία σήμερα είναι μία από τις πιο μολυσμένες στον κόσμο, απαιτεί κοινή δράση.
<P>
Γιατί χρειαζόμαστε αυτήν τη στρατηγική; Ο κοινός χώρος της Βαλτικής Θάλασσας δεν θα δημιουργηθεί μόνος του ή από μεμονωμένα σχέδια, χρειαζόμαστε συντονισμένη δράση ...
<P>
(Ο Πρόεδρος διακόπτει την ομιλήτρια)
<SPEAKER ID="255" NAME="Anneli Jäätteenmäki" AFFILIATION="ALDE">
(FI) Κύριε Πρόεδρε, κυρίες και κύριοι, θέλω να συγχαρώ τον Alexander Stubb για μια εξαιρετική έκθεση και να τον ευχαριστήσω για τα άριστα επίπεδα συνεργασίας που επέδειξε. Θέλω μόνον να θέσω ένα θέμα και αυτό είναι η τροπολογία που καταθέσαμε εγώ και η Diana Wallis σχετικά με τη δημιουργία ενός τοπικού γραφείου στην περιοχή της Βαλτικής Θάλασσας.
<P>
Επί του παρόντος, η Ευρωπαϊκή Τράπεζα Επενδύσεων λειτουργεί σε 11 κράτη μέλη της ΕΕ και σε 6 χώρες εκτός ΕΕ στην περιοχή της Μεσογείου και στην Αφρική. Μόνο ένα υποκατάστημα, αυτό της Πολωνίας, βρίσκεται στην περιοχή της Βαλτικής και σε νέο κράτος μέλος. Αντίθετα, υπάρχουν συνολικά οκτώ υποκαταστήματα στη Νότια Ευρώπη και στην περιοχή της Μεσογείου. Ένα υποκατάστημα της ΕΤΕπ άνοιξε την περασμένη άνοιξη στη Βιέννη. Θα είναι υπεύθυνο για τα σχέδια στην ανατολική Κεντρική Ευρώπη και στην περιοχή των Βαλκανίων. Αλλά κανένα υποκατάστημα δεν είναι υπεύθυνο για σχέδια στα νέα κράτη μέλη, στις βόρειες χώρες ή στις χώρες της Βαλτικής.
<P>
Πιστεύω ότι είναι σημαντικό να δημιουργηθεί ένα γραφείο γι' αυτό, το οποίο θα είναι υπεύθυνο για την επίβλεψη χρηματοδοτικών επιχειρήσεων σε αυτήν την περιοχή και για την υλοποίηση της στρατηγικής για τη Βαλτική Θάλασσα. " παρουσία αυτού του υποκαταστήματος θα μπορούσε επίσης να βοηθήσει τα μεγάλα χρηματοδοτικά σχέδια στο πλαίσιο των διαρθρωτικών ταμείων και του Ταμείου Συνοχής της ΕΕ κατά το προσεχές διάστημα και με αυτόν τον τρόπο να διευκολύνει τη συνεργασία στην περιοχή της Βαλτικής Θάλασσας και να προωθήσει τα μεγάλα σχέδια εκεί.
<SPEAKER ID="256" NAME="Bogdan Klich" AFFILIATION="PPE-DE">
(PL) Κύριε Πρόεδρε, η Βόρεια Διάσταση της εξωτερικής πολιτικής της ΕΕ δεν είναι απλώς μια προτεραιότητα για τη φινλανδική Προεδρία. Αποτελεί επίσης μια εξαιρετικά σημαντική πτυχή της πολωνικής εξωτερικής πολιτικής και των εξωτερικών πολιτικών επτά άλλων κρατών μελών της ΕΕ που περικλείουν τη Βαλτική Θάλασσα. Κατά τα τελευταία δώδεκα χρόνια περίπου, η Βαλτική έγινε μια περιοχή ειρηνικής συνεργασίας με τη Ρωσία. Αν θέλουμε να διατηρήσουμε αυτήν την κατάσταση, πρέπει να εξαλείψουμε τους κινδύνους που εμφανίζονται στον ορίζοντα σήμερα. Οι κύριες απειλές σήμερα είναι η αυξανόμενη εξάρτηση των χωρών της περιοχής από τον ρωσικό εφοδιασμό καυσίμων και η σειρά των άλυτων προβλημάτων που αφορούν την περιοχή του Καλίνινγκραντ.
<P>
" αντιμετώπιση αυτών των προκλήσεων υπερβαίνει τις ικανότητες των μεμονωμένων χωρών αλλά και της ομάδας των οκτώ χωρών μας. Είναι λοιπόν ζωτικής σημασίας να καταστούν αυτές οι προκλήσεις προτεραιότητα για όλη την Ευρωπαϊκή Ένωση. Σήμερα, το 24% των προμηθειών φυσικού αερίου προέρχεται από τη Ρωσία. Αυτό το ποσοστό θα αυξηθεί στο μέλλον. Το ενδεχόμενο, που ανέφερε ο κ. Charles Tannock πριν από λίγο, να δημιουργήσει η Ρωσία ένα καρτέλ φυσικού αερίου αποτελεί πρόσθετο λόγο ανησυχίας. Επενδύσεις όπως ο αγωγός αερίου της Βαλτικής αυξάνουν την εξάρτηση ολόκληρης της Ευρωπαϊκής Ένωσης από την ανατολική γείτονα χώρα. Επιπλέον, προκαλούν επικίνδυνες πολιτικές εντάσεις μεταξύ των μελών της ίδιας της Ένωσης.
<P>
Σήμερα, η περιοχή του Καλίνινγκραντ παραμένει μια ενεργή ωρολογιακή βόμβα. Δεν ανησυχούμε μόνο για το επίπεδο στρατιωτικής κινητοποίησης στην περιοχή αλλά και για την κοινωνική κατάσταση στο Καλίνινγκραντ. Ένα μεγάλο ποσοστό του πληθυσμού έχει μολυνθεί από τον ιό του AIDS, το φυσικό περιβάλλον καταστρέφεται και το οργανωμένο έγκλημα καλπάζει.
<P>
Ως εκ τούτου, αν η Ευρωπαϊκή Ένωση στο σύνολό της δεν ενδιαφερθεί γι' αυτά τα θέματα, δεν θα υπάρξει κοινή πολιτική όσον αφορά την ενέργεια ή το Καλίνινγκραντ. Χωρίς κοινή πολιτική θα αποτύχουμε.
<SPEAKER ID="257" NAME="Janusz Onyszkiewicz" AFFILIATION="ALDE">
(PL) Κύριε Πρόεδρε, θα ήθελα να επεκταθώ στο θέμα του Καλίνινγκραντ, καθώς αποτελεί μεγάλη πρόκληση. Όλοι ελπίζαμε ότι το Καλίνινγκραντ θα γινόταν για τη Ρωσία ό,τι ήταν το Χονγκ Κονγκ για την Κίνα. Ωστόσο, υπάρχουν φόβοι ότι μπορεί να γίνει αυτό που έγινε το Πουέρτο Ρίκο για τις "νωμένες Πολιτείες.
<P>
Εκτός από τους κινδύνους που ανέφερε ο προηγούμενος ομιλητής, κ. Klich, θα ήθελα επίσης να επισημάνω ένα ακόμα άλυτο πρόβλημα, δηλαδή το γεγονός ότι, 15 χρόνια μετά την πτώση του Τείχους του Βερολίνου και το τέλος του Ψυχρού Πολέμου, υπάρχουν ακόμα τεράστιες ποσότητες όπλων στο Καλίνινγκραντ και κανείς δεν γνωρίζει τι κάνουν εκεί. Τα στοιχεία είναι διαθέσιμα διότι η Ρωσία, έχοντας συνυπογράψει τη σύμβαση για τον περιορισμό της χρήσης ορισμένων συμβατικών όπλων, είναι υποχρεωμένη να τα δημοσιεύσει. Υπάρχουν στο Καλίνινγκραντ περισσότερα τανκ από ό,τι στον βρετανικό και στον γαλλικό στρατό μαζί. Τι ακριβώς κάνουν εκεί; Όπως είπα, έχουν περάσει 15 χρόνια από τότε που τελείωσε ο Ψυχρός Πόλεμος.
<P>
Ως αποτέλεσμα, πρέπει σαφώς να προσπαθήσουμε να επιλύσουμε αυτό το σύνολο προβλημάτων από κοινού με τη Ρωσία, καθώς ολόκληρη η περιοχή της Βαλτικής και το μέλλον της εξαρτάται σε μεγάλο βαθμό από το μέλλον της περιοχής του Καλίνινγκραντ. Είναι ίσως η πιο δυναμική περιοχή σήμερα και οι δυνατότητές της για περαιτέρω δυναμική ανάπτυξη είναι τεράστιες.
<SPEAKER ID="258" NAME="Tunne Kelam" AFFILIATION="PPE-DE">
(EN) Κύριε Πρόεδρε, εδώ έχουμε μια κοινή πρωτοβουλία από μέλη της νέας διακομματικής ομάδας για τη Βαλτική, υπό την επιτυχή προεδρία του κ. Christopher Beazley, βάσει της οποίας ο Alexander Stubb εκπόνησε μια πολύ αποτελεσματική έκθεση. Θέλω να επιστήσω την προσοχή σας στο ήθος που τη διακρίνει, καθώς σκοπός της δεν είναι να δημιουργήσει μια ξεχωριστή περιφέρεια αλλά να ανοίξει την περιοχή της Βαλτικής Θάλασσας στο σύνολο της Ευρώπης προς όφελος όλων των κρατών μελών της ΕΕ. " Βόρεια Διάσταση, συνεπώς, θα διατηρήσει την τρέχουσα πτυχή εξωτερικής πολιτικής που την χαρακτηρίζει ως προς τη συνεργασία με τη Ρωσία, την Ισλανδία και τη Νορβηγία. Ωστόσο, μια πολύ σημαντική νέα πτυχή εσωτερικής κοινοτικής συνεργασίας θα προστεθεί ως προτεραιότητα, την οποία θα μπορούσαμε να αποκαλέσουμε "πυλώνα Beazley". Αυτό οφείλεται στο γεγονός ότι πρέπει να αξιοποιήσουμε πλήρως το δυναμικό συνεργασίας των οκτώ κρατών μελών γύρω από τη Βαλτική.
<P>
Διάφορες μελέτες καταδεικνύουν ότι ο δείκτης ανταγωνιστικότητας σε αυτήν την περιοχή είναι ένας από τους υψηλότερους των ευρωπαϊκών περιφερειών όσον αφορά την αύξηση της ευημερίας και της παραγωγικότητας, την επιστημονική καινοτομία, την υλική υποδομή, το ειδικευμένο εργατικό δυναμικό, ακόμα και το χαμηλό επίπεδο διαφθοράς. Πρέπει, επομένως, να συντονίσουμε τις προσπάθειές μας για να αξιοποιήσουμε πλήρως τις τέσσερεις βασικές ελευθερίες σε αυτήν την περιοχή και έτσι να την αναδείξουμε ως μία από τις πλέον ελκυστικές και ραγδαία αναπτυσσόμενες περιοχές της ΕΕ. Χρειαζόμαστε λοιπόν μια ειδική θέση στον προϋπολογισμό και αυτή θα είναι η συνδρομή μας στην ανάπτυξη της στρατηγικής της Λισαβόνας.
<P>
Τέλος, θα ήθελα να υπενθυμίσω στην Επιτροπή την πρώτη εντολή, η οποία είναι ότι η Επιτροπή θα πρέπει τώρα να αναλάβει πρωτοβουλία με βάση αυτήν την έκθεση.
<SPEAKER ID="259" NAME="Margarita Starkevičiūt" AFFILIATION="ALDE">
- (LT) Κύριε Πρόεδρε, είχα προετοιμαστεί για μια τελείως διαφορετική ομιλία, αλλά με σαγήνευσε η ιδέα της Επιτρόπου ότι πρέπει να επικεντρωθούμε στα ζητήματα ενός ανθυγιεινού τρόπου ζωής στην περιοχή της Βαλτικής.
<P>
" γεωπολιτική σημασία αυτής της περιοχής αγνοείται εδώ και χρόνια, ωστόσο η περιοχή της Βαλτικής δρα ως μοχλός εκσυγχρονισμού προωθώντας την ανάπτυξη της Βόρειας Ευρώπης και της Αρκτικής. Χάρη σε αυτήν την περιοχή, κατέστη δυνατός ο εκσυγχρονισμός της Ρωσίας (αν γνωρίζει κανείς ιστορία). Χάρη σε αυτήν την περιοχή, η Φινλανδία απέκτησε τη δύναμή της. (Είναι κρίμα που ο φινλανδός υπουργός δεν συμμετέχει σε αυτήν τη σημαντική συζήτηση). Συνεπώς, η σημασία της περιοχής ήταν διαρκώς υποβαθμισμένη. Κατά τη γνώμη μου, αυτή η έκθεση αποτελεί μια ευκαιρία να ευχαριστήσω τον κ. Alexander Stubb για τις προσπάθειές του να δοθεί νέα ώθηση στην περιοχή της Βαλτικής, η οποία είναι στην πραγματικότητα μοχλός εκσυγχρονισμού στη Βόρεια Ευρώπη, και σε αυτήν την περίπτωση θα μπορούσε να γίνει ακόμα και μοχλός εκσυγχρονισμού για ολόκληρη την Ευρωπαϊκή Ένωση.
<P>
Θα ήθελα επίσης να υποστηρίξω την ιδέα του κ. Beazley, ότι αυτό το έργο ταιριάζει με τη βασική δραστηριότητα του Κοινοβουλίου να φέρει τη διαδικασία λήψης αποφάσεων πιο κοντά στους πολίτες. Ελπίζω ότι η Επιτροπή θα το έχει και αυτό υπόψη της.
<SPEAKER ID="260" NAME="Bogusław Sonik" AFFILIATION="PPE-DE">
(PL) Κύριε Πρόεδρε, πιστεύω ότι η Βαλτική Θάλασσα θα ενώσει περισσότερο, παρά θα χωρίσει, τις χώρες αυτής της περιοχής, με τη δημιουργία και την προώθηση οικονομικών δεσμών, σεβόμενη ταυτόχρονα τα πολιτικά δικαιώματα αυτών των χωρών και διατηρώντας τη φυσική κληρονομιά της. Ωστόσο, αυτό δεν θα καταστεί δυνατό αν προωθούνται ορισμένα οικονομικά συμφέροντα εις βάρος άλλων, χωρίς σεβασμό για τις αρχές της συνεργασίας καλής γειτονίας, της αλληλεγγύης και της κοινής ευθύνης. Ένα ζήτημα είναι η κατασκευή του βόρειου αγωγού φυσικού αερίου, η οποία αναφέρθηκε εδώ πολλές φορές και αποτελεί μια επένδυση που έγινε χωρίς τη διαβούλευση των εταίρων από την περιοχή της Βαλτικής.
<P>
Πρέπει να αναρωτηθούμε ποιοι είναι οι στόχοι και οι προτεραιότητές μας ως προς τη στενότερη συνεργασία εντός της ομάδας των οκτώ χωρών της Βαλτικής. Αφενός, εκφράζουμε την ανάγκη να προστατευθεί το οικοσύστημα της Βαλτικής Θάλασσας, ενώ αφετέρου φοβόμαστε μια ανοιχτή και ειλικρινή συζήτηση για τα περιβαλλοντικά θέματα που σχετίζονται με την κατασκευή του αγωγού φυσικού αερίου.
<P>
Θέλω να σας υπενθυμίσω ότι, πέρυσι, 60 βουλευτές αυτού του Σώματος κατέθεσαν μια πρόταση συζήτησης σχετικά με τις περιβαλλοντικές πτυχές της κατασκευής του αγωγού αερίου. Αυτή η συζήτηση δεν διεξήχθη ποτέ. Οι πρόεδροι δεν την συμπεριέλαβαν στην ημερήσια διάταξη.
<P>
Θα ήθελα επίσης να πληροφορήσω τους εκπροσώπους του Συμβουλίου και της Επιτροπής ότι η Ρωσία εμποδίζει την ελεύθερη κυκλοφορία στη Βαλτική Θάλασσα, μην επιτρέποντας στα πλοία να διέλθουν από τα στενά ανάμεσα στη λίμνη Βιστούλα και στο Καλίνινγκραντ. Αυτό σημαίνει ότι το λιμάνι του Elbląg, το οποίο ανακαινίστηκε πρόσφατα με πόρους της Ευρωπαϊκής Ένωσης, πεθαίνει διότι έχει χάσει την πρόσβαση στην ανοιχτή θάλασσα.
<P>
Φαίνεται ότι δόθηκε προτεραιότητα στα μονομερή συμφέροντα της Ρωσίας, η οποία έχει τη στρατιωτική της βάση σε αυτόν τον πορθμό.
<P>
" στρατηγική για τη Βαλτική επεσήμανε αυτούς τους κινδύνους, και γι' αυτό θα ήθελα να ευχαριστήσω τον Alexander Stubb για την έκθεσή του. Μπορεί να βασιστεί στην υποστήριξή μας για τους στόχους που επιδιώκει να επιτύχει. Θα ήθελα επίσης να ευχαριστήσω όλα τα μέλη της διακομματικής ομάδας για τη Βαλτική και τον ηγέτη της, Christopher Beazley, για την αφοσίωσή τους.
<SPEAKER ID="261" NAME="Margot Wallström">
Αντιπρόεδρος της Επιτροπής. (EN) Κύριε Πρόεδρε, έχω τη δική μου προσωπική βόρεια διάσταση, καθώς γεννήθηκα στη Βόρεια Σουηδία, συνεπώς είμαι βέβαιη ότι η συνάδελφός μου κ. Ferrero Waldner θα μπορούσε να κρατήσει πιο εύκολα μια ψύχραιμη στάση σε αυτήν τη συζήτηση!
<P>
Απόλαυσα ιδιαίτερα αυτήν τη συζήτηση για τη στρατηγική για τη Βαλτική Θάλασσα και όλη τη συζήτηση σχετικά με τη Βόρεια Διάσταση εν γένει. Ένα μέρος της πρόκλησης είναι να διασφαλιστεί ότι η στρατηγική για τη Βαλτική καλύπτει όλα τα σημαντικά στοιχεία και όχι μόνον όσα σχετίζονται με τη Βόρεια Διάσταση.
<P>
Είμαι βέβαιη ότι η νέα πολιτική της Βόρειας Διάστασης, με τη μελλοντική κοινή ιδιοκτησία της από την Ευρωπαϊκή Ένωση, τη Ρωσία, τη Νορβηγία και την Ισλανδία, θα ωφελήσει ουσιαστικά την περιοχή της Βαλτικής, διότι καμία από τις προκλήσεις που παρουσιάζονται στη Βαλτική Θάλασσα δεν μπορεί να αντιμετωπιστεί χωρίς πραγματική ρωσική συμμετοχή, όπως καμία από τις προκλήσεις που παρουσιάζονται στη Θάλασσα του Μπάρεντς δεν μπορεί να αντιμετωπιστεί χωρίς τη Ρωσία και τη Νορβηγία.
<P>
Επιτρέψτε μου να σχολιάσω ορισμένα ειδικά θέματα που τέθηκαν. Πρώτον, σχετικά με τη Βαλτική Θάλασσα, οι επενδυτικές αποφάσεις πρέπει ασφαλώς να ληφθούν από επενδυτές, αλλά κατά την άποψη της Επιτροπής, είναι πολύ σημαντική η διεξαγωγή κατάλληλων αξιολογήσεων περιβαλλοντικών επιπτώσεων για την εφαρμογή του σχεδίου, και εμείς δεν τεθήκαμε υπέρ της μίας ή της άλλης οδού.
<P>
Όσον αφορά την περιφέρεια του Καλίνινγκραντ, ήταν φυσικά τομέας προτεραιότητας για την πολιτική της Βόρειας Διάστασης και θα συνεχίσει να είναι. Είναι επίσης μια περιοχή ιδιαίτερης προσοχής στις διμερείς σχέσεις μας με τη Ρωσία. Το καθεστώς διαμετακόμισης εφαρμόστηκε επιτυχώς και διευκολύνθηκε σημαντικά μέσω πολύ μεγάλης ενίσχυσης της ΕΕ, σχετικά με την οποία η Επιτροπή αναμένεται ότι θα υποβάλει την έκθεσή της μέχρι το τέλος του έτους. Επίσης, αν και το καθεστώς διαμετακόμισης είναι σημαντικό θέμα, δεν πρέπει να ξεχνάμε ότι το κλειδί της επιτυχίας στο Καλίνινγκραντ θα είναι η ισχυρή οικονομική ανάπτυξη στην περιφέρεια, υποστηριζόμενη από την ΕΕ με αρμονικό τρόπο με τα ρωσικά προγράμματα για αυτήν την περιοχή. " αυξημένη οικονομική ανάπτυξη στο Καλίνινγκραντ για τη μείωση του χάσματος με τους άμεσους κοινοτικούς γείτονες θα συμβάλει στην εξάλειψη των μεγάλων σειρών αναμονής στα σύνορα. Ταυτόχρονα, οι κοινοτικές επενδύσεις σε υποδομή διέλευσης των συνόρων θα συνεχιστούν. Έτσι δραστηριοποιούμαστε σε αυτό το πολύ σημαντικό θέμα.
<P>
Όπως αποδείχθηκε με το πολύ σημαντικό άνοιγμα της νοτιοδυτικής μονάδας επεξεργασίας λυμάτων στην Αγία Πετρούπολη πέρυσι, με τα απτά ευεργετικά αποτελέσματά της στην ποιότητα των υδάτων στον Κόλπο της Φινλανδίας, η συνεργασία και η συγχρηματοδότηση με τη Ρωσική Ομοσπονδία είναι εφικτή και ωφελεί μακροπρόθεσμα τόσο τους πολίτες τους όσο και τους δικούς μας. Τα επερχόμενα μεγάλα σχέδια περιβαλλοντικής εταιρικής σχέσης της Βόρειας Διάστασης στην περιφέρεια Καλίνινγκραντ συνδυάζονται με τα σχέδια Tacis στον τομέα των υδάτων στην ίδια περιφέρεια, επιβεβαιώνοντας αυτόν τον συλλογισμό. Επιπροσθέτως, η ιδιότητα μέλους στη Βόρεια Διάσταση όσον αφορά τους εταίρους μας του ΕΟΧ, τη Νορβηγία και την Ισλανδία, προσδίδει επίσης έναν βόρειο πανευρωπαϊκό χαρακτήρα σε αυτήν την πολιτική, τον οποίο θα πρέπει να χαιρετίσουμε.
<P>
Τέλος, θέλω να προσθέσω κάτι σε αυτά που είπε η κ. Diana Wallis. " συμμετοχή του Καναδά και των "ΠΑ δίνει στη Βόρεια Διάσταση μια διατλαντική και περιπόλια αξία που θα πρέπει να διατηρήσουμε.
<P>
Επιτρέψτε μου επίσης να κάνω μια παρατήρηση σχετικά με τον προϋπολογισμό. Κατά την άποψη της Επιτροπής, η πρόταση στην έκθεση για τη δημιουργία χωριστής θέσης στον προϋπολογισμό για τη στρατηγική της περιοχής της Βαλτικής συνεπάγεται στην πραγματικότητα ορισμένους κινδύνους. Αντιβαίνει στη λογική της απλούστευσης των εξωτερικών χρηματοδοτικών μέσων της ΕΕ. Το ευρωπαϊκό μέσο γειτονίας και εταιρικής σχέσης θα ήταν το φυσικό μέσο που θα μπορούσε να συνοδεύσει την εφαρμογή της πολιτικής της Βόρειας Διάστασης, αλλά θα μπορούσαν να συμβάλουν και άλλα χρηματοδοτικά μέσα. Δεν έχουμε το περιθώριο να αμελήσουμε κανένα από τα στοιχεία της Βόρειας Διάστασης και πρέπει να χρησιμοποιήσουμε όλο το δυναμικό και τις συνέργιές της στον μέγιστο βαθμό. Το ευρωπαϊκό μέσο γειτονίας και εταιρικής σχέσης θα δώσει νέες ευκαιρίες, ειδικά στον τομέα της διασυνοριακής συνεργασίας, η οποία, μαζί με μεγαλύτερη συνδρομή από μια πλουσιότερη Ρωσία και με τη διάθεση σημαντικά μεγαλύτερης χρηματοδότησης της Ευρωπαϊκής Τράπεζας Επενδύσεων για την περιοχή αυτή, θα παράσχει τα κατάλληλα κίνητρα και θα βελτιώσει την ευημερία των πολιτών όλης της Βόρειας Ευρώπης.
<SPEAKER ID="262" NAME="Πρόεδρος">
Σας ευχαριστούμε, κυρία Επίτροπε. Θα ήθελα να ευχαριστήσω τον εισηγητή, κ. Beazley, και όλους τους ομιλητές.
<P>
" συζήτηση έληξε.
<P>
" ψηφοφορία θα διεξαχθεί αύριο.
<P>
Γραπτή δήλωση (άρθρο 142)
<SPEAKER ID="263" NAME="Marianne Mikko" AFFILIATION="PSE">
(ET) Δέκα χρόνια χωρίς αναθεώρηση και επανεκτίμηση είναι παρά πολλά, ακόμα και για μια μακροπρόθεσμη στρατηγική. " πρωτοβουλία της Βόρειας Διάστασης απέκτησε ώθηση και κατεύθυνση κατά τη διάρκεια της τελευταίας Προεδρίας της Φινλανδίας. Τώρα η Φινλανδία ασκεί και πάλι την Προεδρία της ΕΕ.
<P>
Στο μεσοδιάστημα, η περιοχή της Βαλτικής Θάλασσας έγινε αγνώριστη. " Ρωσία είναι τώρα αρκετά πλούσια για να αγοράσει ενεργειακές υποδομές σε όλη την Ευρώπη. Το Κρεμλίνο είναι και πάλι γεμάτο αυτοπεποίθηση, ακόμα και επιθετικότητα. Τα κράτη της Βαλτικής είναι τώρα κράτη μέλη της Ευρωπαϊκής Ένωσης και η Βαλτική Θάλασσα είναι η εσωτερική μας θάλασσα.
<P>
" περιοχή της Βαλτικής είναι τώρα η πιο ανταγωνιστική περιοχή στον κόσμο, κυρίως λόγω της επιτυχίας των σκανδιναβικών χωρών. Προκειμένου να διατηρηθεί η θέση της, είναι πολύ σημαντικό να λειτουργήσει η περιοχή ως σύνολο στην εκτεταμένη μορφή της.
<P>
" έκθεση του συναδέλφου μας Alexander Stubb τονίζει την ανάγκη για μια συγκεκριμένη στρατηγική για τη Βαλτική Θάλασσα. " εφαρμογή της στρατηγικής προϋποθέτει χρηματοδότηση και, επομένως, μια χωριστή θέση στον προϋπολογισμό για τη στρατηγική της Βαλτικής Θάλασσας είναι αναπόφευκτη. Χωρίς θέση στον προϋπολογισμό, το σύνολο της στρατηγικής δεν θα είναι τίποτα περισσότερο από κενά λόγια.
<P>
" χρηματοδοτική πλευρά της Βόρειας Διάστασης περιελάμβανε μόνο την παροχή βοήθειας στη Ρωσία. Οι πόροι της Ευρωπαϊκής Ένωσης κατάφεραν να μειώσουν σημαντικά τον κίνδυνο πυρηνικής και συμβατικής ρύπανσης από τη Ρωσία. Τώρα είναι καιρός να προχωρήσουμε, εστιάζοντας στην εναρμόνιση του επιπέδου ανάπτυξης των κρατών της Βαλτικής και των σκανδιναβικών χωρών.
<P>
" εσωτερική ασφάλεια, η προστασία της φύσης, οι μεταφορές και οι υποδομές πρέπει να ανέλθουν σε σκανδιναβικό επίπεδο. Οι σχετικά μικρές αγορές των κρατών μελών πρέπει να ολοκληρωθούν. Πρέπει να γίνουν πολλά, και όσο πιο σύντομα ξεκινήσουμε, τόσο καλύτερα αποτελέσματα θα καταφέρουμε να επιτύχουμε.

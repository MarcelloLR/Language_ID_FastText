<CHAPTER ID="017">
Κώδικας δεοντολογίας για τα ηλεκτρονικά συστήματα κράτησης θέσεων (συζήτηση) 
<SPEAKER ID="375" NAME="Πρόεδρος">
" ημερήσια διάταξη προβλέπει τη συζήτηση της έκθεσης του Timothy Kirkhope, εξ ονόματος της Επιτροπής Μεταφορών και Τουρισμού, σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου που αφορά έναν κώδικα δεοντολογίας για τα ηλεκτρονικά συστήματα κράτησης θέσεων - C6-0418/2007 -.
<SPEAKER ID="376" NAME="Peter Mandelson">
Μέλος της Επιτροπής. - (EN) Κύριε Πρόεδρε, η πρόταση την οποία συζητούν σήμερα οι αξιότιμοι βουλευτές επιδιώκει να εκσυγχρονίσει τους κανόνες οι οποίοι θεσπίστηκαν το 1989 σχετικά με την αγορά παροχής αεροπορικών υπηρεσιών.
<P>
Τα ηλεκτρονικά συστήματα κράτησης θέσεων ("ΣΚ) λειτουργούν ως ενδιάμεσοι παράγοντες μεταξύ των αεροπορικών εταιρειών και των ταξιδιωτικών πρακτορείων στην αλυσίδα πωλήσεων των αεροπορικών εισιτηρίων. Στις αρχές της δεκαετίας του '90, τα ηλεκτρονικά συστήματα κράτησης θέσεων αποτελούσαν στην ουσία τη μοναδική οδό πώλησης αεροπορικών εισιτηρίων. Επιπλέον, όλα τα "ΣΚ ελέγχονταν από αεροπορικές εταιρείες. Ως εκ τούτου, οι εταιρείες αυτές έμπαιναν περισσότερο στον πειρασμό να κάνουν κατάχρηση της θέσης τους στο "ΣΚ, για παράδειγμα, παρουσιάζοντας μεροληπτικά και προς όφελός τους τις απεικονίσεις των προσφορών.
<P>
Ο κώδικας δεοντολογίας για τη χρήση των "ΣΚ θεσπίζει μια σειρά ασφαλιστικών δικλείδων για την αποτροπή των καταχρήσεων. Λειτουργεί συμπληρωματικά προς το δίκαιο του ανταγωνισμού, δεδομένου ότι καθιερώνει πρόσθετα μέτρα για την αντιμετώπιση των κινδύνων που αφορούν τον συγκεκριμένο τομέα. Επιτάσσει όλες οι εταιρείες οι οποίες συμμετέχουν στο σύστημα να αντιμετωπίζονται επί ίσοις όροις. Για παράδειγμα, όλες οι αεροπορικές εταιρείες οφείλουν να καταβάλλουν το ίδιο τέλος. Ο κώδικας θεσπίζει επίσης ειδικές υποχρεώσεις για τους μητρικούς αερομεταφορείς, δηλαδή για εκείνες τις εταιρείες οι οποίες έχουν την ιδιοκτησία ή τον έλεγχο των "ΣΚ.
<P>
Ο κώδικας δεοντολογίας υπήρξε ιδιαίτερα αποτελεσματικός στην αποτροπή όλων των μορφών κατάχρησης. Ωστόσο, από τότε που τέθηκε σε ισχύ, η αγορά πώλησης αεροπορικών εισιτηρίων έχει αλλάξει σημαντικά γιατί αναπτύχθηκαν εναλλακτικές οδοί πωλήσεων. Σήμερα σχεδόν το ήμισυ όλων των κρατήσεων θέσεων δεν πραγματοποιείται πλέον μέσω ενός "ΣΚ αλλά από ιστοσελίδες του Διαδικτύου ή από τα κέντρα τηλεφωνικής εξυπηρέτησης των αεροπορικών εταιρειών. " ανταγωνιστική πίεση αυτών των εναλλακτικών μεθόδων πώλησης έχει περιορίσει σε μεγάλο βαθμό τον κίνδυνο κατάχρησης μέσω ενός "ΣΚ.
<P>
Αυτή η νέα κατάσταση απαιτεί επίσης την προσαρμογή του κώδικα δεοντολογίας. Οι κανόνες του κώδικα αυτού περιορίζουν σημαντικά το περιθώριο διαπραγμάτευσης ανάμεσα στα "ΣΚ και τις αεροπορικές εταιρείες. Επομένως, επί της ουσίας τα "ΣΚ δεν λειτουργούν ανταγωνιστικά το ένα ως προς το άλλο, ενώ τα τέλη που καταβάλλουν σε αυτά οι αεροπορικές εταιρείες και οι επιβάτες κλιμακώνονται.
<P>
" πρόταση της Επιτροπής έχει ως στόχο να επιτρέψει μεγαλύτερο περιθώριο διαπραγματεύσεων και, συγκεκριμένα, τη δυνατότητα ορισμού των τιμών όσον αφορά τα τέλη χρήσης ενός "ΣΚ. Με αυτόν τον τρόπο, οι αεροπορικές εταιρείες θα έχουν την δυνατότητα να διαπραγματεύονται τη μείωση των τιμών με τα "ΣΚ. " ενίσχυση του ανταγωνισμού μεταξύ των "ΣΚ θα συμβάλει στη μείωση του κόστους και τη βελτίωση της ποιότητας των υπηρεσιών που παρέχουν.
<P>
Την ίδια στιγμή, η πρόταση διατηρεί και ενισχύει τις ασφαλιστικές δικλείδες για την πρόληψη της κατάχρησης και την προστασία των καταναλωτών και ιδίως τον ουδέτερο χαρακτήρα των παρεχόμενων πληροφοριών και την προστασία δεδομένων προσωπικού χαρακτήρα.
<P>
Επιπλέον, η πρόταση εξακολουθεί να επιβάλλει ειδικές υποχρεώσεις στους μητρικούς αερομεταφορείς των "ΣΚ. Ο ορισμός του "μητρικού αερομεταφορέα" έχει προκαλέσει έντονες συζητήσεις, καθώς οι υποχρεώσεις που επιβάλλονται στις εταιρείες αυτές είναι ιδιαίτερα επαχθείς.
<P>
Ο εκσυγχρονισμός του κώδικα δεοντολογίας θα επιτρέψει τη μείωση του κόστους παροχής των υπηρεσιών τους, διασφαλίζοντας ταυτόχρονα την προστασία των συμφερόντων των καταναλωτών. Αυτό καθίσταται επείγουσα ανάγκη από την άποψη της ανταγωνιστικότητας της βιομηχανίας μας, δεδομένου ότι οι ανταγωνιστές των εταιρειών μας ήδη επωφελούνται από ένα περιβάλλον ελευθέρωσης και το χαμηλότερο κόστος πωλήσεων.
<P>
Είμαι λοιπόν ιδιαίτερα ικανοποιημένος με την ταχύτητα με την οποία το Κοινοβούλιο χειρίζεται το εν λόγω θέμα. Θέλω να εκφράσω την εκτίμησή μου προς το έργο του εισηγητή σας, Tim Kirkhope, και προς την Επιτροπή Μεταφορών και Τουρισμού, καθώς και προς τις επιτροπές οι οποίες γνωμοδότησαν.
<SPEAKER ID="377" NAME="Timothy Kirkhope">
εισηγητής. - (EN) Κύριε Πρόεδρε, είμαι ιδιαίτερα ευτυχής που είχαμε την ευκαιρία να συζητήσουμε αυτό το σημαντικό θέμα απόψε και με υπερηφάνεια παρουσιάζω αυτή τη νέα πρόταση για την ενίσχυση της θέσης των ευρωπαίων καταναλωτών.
<P>
" αναθεώρηση του κώδικα δεοντολογίας των "ΣΚ και η συμφωνία που έχουμε επί τάπητος συνιστούν ευκαιρία για την έγκαιρη και επιτυχή ολοκλήρωση ενός σημαντικού έργου. Ο νέος κώδικας επιδιώκει να αναζωογονήσει τον ταξιδιωτικό τομέα, επομένως όσο συντομότερα καθιερωθεί τόσο συντομότερα θα αποκομίσουμε οφέλη από αυτόν - φθηνότεροι αεροπορικοί ναύλοι, περισσότερες επιλογές και μεγαλύτερη διαφάνεια. Τα "ΣΚ θα πρέπει φυσικά να είναι σε θέση να διαπραγματεύονται ελεύθερα τους όρους παροχής των αεροπορικών υπηρεσιών αλλά, σύμφωνα με την δική μου αναθεώρηση, θα πρέπει να ανταγωνίζονται πιο έντονα μεταξύ τους για τη συμμετοχή των αερομεταφορέων βάσει των χαμηλότερων τελών κράτησης και της καλύτερης ποιότητας των υπηρεσιών. Κάτι τέτοιο θα ωφελήσει περισσότερο τους ευρωπαίους καταναλωτές.
<P>
Πρώτον, όσον αφορά τις επιλογές: οι καταναλωτές θα έχουν περισσότερες επιλογές και καλύτερες υπηρεσίες από τα ταξιδιωτικά τους πρακτορεία. " αύξηση του ανταγωνισμού θα ενισχύσει επιπλέον την ποιότητα των πληροφοριών που διατίθενται στα ταξιδιωτικά πρακτορεία και κατ' επέκταση στους καταναλωτές.
<P>
Δεύτερον, όσον αφορά τις τιμές: αυτό με τη σειρά του σημαίνει ότι οι τιμές των αεροπορικών εισιτηρίων οι οποίες διατηρούνται τεχνηέντως σε υψηλά επίπεδα από το ισχύον σύστημα θα μπορούσαν να μειωθούν ακόμη και κατά 10%, σύμφωνα με την έρευνα της Επιτροπής.
<P>
Τρίτον, όσον αφορά τη διαφάνεια: μέσω αυστηρότερων ασφαλιστικών δικλείδων, τα ταξιδιωτικά πρακτορεία και οι καταναλωτές θα τυγχάνουν καλύτερης προστασίας από τις καταχρήσεις και τη στρέβλωση της αγοράς. Περιλαμβάνονται δύο κύριες ασφαλιστικές δικλείδες. " μία αφορά τις διατάξεις περί ελέγχου. Έκρινα απαραίτητο να εξετάσω εκ νέου αυτές τις διατάξεις οι οποίες, ως εκ τούτου, θα καταστούν πιο αποτελεσματικές. Συνεπώς, ο κανονισμός παρέχει στην Επιτροπή ένα σημαντικό μέσο για την παρακολούθηση των δραστηριοτήτων των "ΣΚ.
<P>
Τέταρτον, ο ορισμός του ποιος είναι και ποιος δεν είναι μητρικός αερομεταφορέας. Το θέμα αυτό κυριαρχεί σε ολόκληρη την έκθεση και στο έργο μου για το συγκεκριμένο θέμα. Είναι σημαντικό να το κατανοήσουμε αυτό γιατί δεν θέλουμε οι αεροπορικές εταιρείες να επενδύουν στα "ΣΚ με σκοπό την άσκηση επιρροής στον τρόπο λειτουργίας του τομέα, πιθανώς σε βάρος των άλλων εταιρειών.
<P>
Θα ήθελα να πω στους συναδέλφους μου οι οποίοι εργάσθηκαν τόσο σκληρά για την έκθεση αυτή ότι θεωρώ πως, στο πλαίσιο της συμφωνίας που έχουμε στο τραπέζι, έχουμε να κάνουμε με μία ανθεκτική αλλά ευέλικτη δοκιμασία η οποία συμπεριλαμβάνει όλες τις ανησυχίες που εκφράσατε. Ορισμένοι προτείνατε να υποβάλουμε αίτηση για ψηφοφορία κατά τμήματα αύριο, αλλά, για να είμαι ειλικρινής, αυτό θα μας οδηγήσει σε έναν υπερβολικά ευρύ ορισμό. Επαναλαμβάνω αυτό που ανέφερα γραπτώς προς όλους αυτούς. Το να διαγράψουμε την αναφορά στην "αποφασιστική επιρροή" δεν συμβάλει στην απαραίτητη διευκρίνιση των στοιχείων της τροπολογίας 12, την οποία όφειλε να προσφέρει. Πράγματι, η διαγραφή αυτής της αναφοράς θα μπορούσε να ερμηνευθεί ως δυνατότητα ο κάθε επενδυτής να θεωρείται μητρικός αερομεταφορέας, καθώς η φράση "άλλο διοικητικό όργανο ενός πωλητή συστήματος" θα μπορούσε κυριολεκτικά να σημαίνει οτιδήποτε. Θα πρέπει να ορίζεται ως μητρικός αερομεταφορέας κάθε αερομεταφορέας ο οποίος συμμετέχει σε ένα "ΣΚ με δικαίωμα μόνο για λήψη πληροφοριών, για παράδειγμα, σχετικά με τις ετήσιες αποφάσεις ή τα ετήσια οικονομικά αποτελέσματα; Σίγουρα όχι.
<P>
Όσον αφορά την πρόταση της Ομάδας ALDE το θέμα να αναπεμφθεί στην επιτροπή -ότι δηλαδή θα πρέπει να εξετάσουμε εκ του σύνεγγυς την ιδιοκτησιακή και διοικητική δομή του εκάστοτε "ΣΚ- η Επιτροπή θα χρειαστεί νέο κανονισμό για κάτι τέτοιο. Όταν η Επιτροπή δηλώνει ότι πρέπει να εξετάζει το θέμα αυτό κατά περίπτωση, δεν θεωρώ ότι αυτό σημαίνει πως ο ορισμός είναι αδύναμος. Αντιθέτως, συζητήσαμε το θέμα επί μακρόν στο πλαίσιο της επιτροπής, και εγώ από την πλευρά μου ζήτησα να διεξαχθεί ανεξάρτητη μελέτη προκειμένου να βοηθηθεί η επιτροπή. Φρόντισα οι σκιώδεις εισηγητές να είναι πλήρως ενημερωμένοι σε κάθε στάδιο για την πορεία των άτυπων επαφών με το Συμβούλιο. Συμφώνησαν συγκεκριμένα με το περιεχόμενο της συμφωνίας. Εσκεμμένα καθυστέρησα το θέμα αυτό για ένα μήνα, προκειμένου να βεβαιωθώ ότι θα λαμβάνονταν υπόψη όλες οι απόψεις - τα περιβαλλοντικά ζητήματα της κ. Lichtenberger· η πλήρης ελευθέρωση του κ. Evans.
<P>
Ζητώ λοιπόν την υποστήριξή σας για αύριο. Πρέπει να ψηφίσουμε υπέρ των φθηνότερων αεροπορικών ναύλων, των περισσότερων επιλογών και της μεγαλύτερης διαφάνειας. Είναι καθήκον όλων μας να προστατεύουμε και να ενημερώνουμε τους καταναλωτές για τα δικαιώματά τους και να τους εξασφαλίζουμε τους καλύτερους δυνατούς όρους. Αυτό παραμένει προτεραιότητα. Δεν αποτελεί προτεραιότητα για μένα η πολιτική του εντυπωσιασμού αλλά το να εξασφαλίσω τους καλύτερους δυνατούς όρους για τους ευρωπαίους καταναλωτές που εκπροσωπούμε εδώ.
<SPEAKER ID="378" NAME="Wolfgang Bulfon" LANGUAGE="DE">
Κύριε Πρόεδρε, οι ευρωπαίοι καταναλωτές στενάζουν υπό το βάρος των υψηλών τιμών των τροφίμων και πιστεύω ότι μία από τις αιτίες για τις εξωφρενικές αυξήσεις των τιμών είναι η συγκέντρωση λίγων μεγάλων παικτών στην αγορά των λιανικών πωλήσεων.
<P>
Έχω λόγους να ανησυχώ για το ενδεχόμενο μια παρόμοια εξέλιξη να προκύψει στο μέλλον και στην περίπτωση των ταξιδιωτικών πρακτορείων. " ελευθέρωση του κώδικα δεοντολογίας για τα ηλεκτρονικά συστήματα κράτησης θέσεων η οποία προτείνεται στην εν λόγω έκθεση πρέπει να εξασφαλίζει μεγαλύτερο ανταγωνισμό στην αγορά. Φοβάμαι, ωστόσο, ότι μόνο οι μεγάλοι ταξιδιωτικοί πράκτορες θα μπορέσουν να επιβιώσουν στο μέλλον συνάπτοντας πολυάριθμες συμβάσεις με τους παρόχους των "ΣΚ. Αυτό, ωστόσο, θα είναι απαραίτητο για να προσφέρουμε στους πελάτες μια ολοκληρωμένη επιλογή. Τα μικρά πρακτορεία τα οποία δεν θα είναι σε θέση να συνάπτουν συμβάσεις με τους παρόχους των "ΣΚ θα τεθούν στο περιθώριο.
<P>
Κάθε φορά που επικαλούμαστε τις "νωμένες Πολιτείες ως παράδειγμα ανταγωνισμού φιλικού προς τον καταναλωτή στο πλαίσιο αυτό, πρέπει να θυμάμαι ότι καμία αεροπορική εταιρεία κράτους μέλους δεν συμμετέχει πλέον σε ηλεκτρονικό σύστημα κράτησης θέσεων. Τάσσομαι λοιπόν υπέρ ενός αυστηρού ορισμού του όρου "μητρικός αερομεταφορέας".
<SPEAKER ID="379" NAME="Georg Jarzembowski" LANGUAGE="DE">
Κύριε Πρόεδρε, κυρίες και κύριοι, εξ ονόματος της Ομάδας μου θα ήθελα να ευχαριστήσω θερμά τον εισηγητή, κ. Kirkhope. Παρουσίασε μία πολύ ισορροπημένη έκθεση και συνεργάστηκε στενά με τους σκιώδεις εισηγητές. " εκδοχή του, στην οποία κατέληξε κατόπιν διαπραγμάτευσης με τη γαλλική Προεδρία, εξασφαλίζει στους καταναλωτές μεγαλύτερη προστασία από τις ύποπτες προσφορές στον τομέα των αεροπορικών και σιδηροδρομικών ταξιδιών επί τη βάσει σαφών κανονισμών σχετικά με τη διαφάνεια, ενώ ταυτόχρονα διασφαλίζει τον δίκαιο ανταγωνισμό ανάμεσα στις σιδηροδρομικές και τις αεροπορικές εταιρείες.
<P>
Παρεμπιπτόντως, η αναθεωρημένη έκδοση της έκθεσης τεκμηριώνει το γεγονός ότι η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών ως πρώτη ομάδα ανέκοψε ορθώς την απόπειρα της Επιτροπής το 2005 να καταργήσει τον κανονισμό αυτό ως παρωχημένο. Τον χρειαζόμαστε -και θα το αποδείξουμε αυτό με τον τρόπο που θα ψηφίσουμε- για να προστατεύσουμε τους καταναλωτές. Ακόμη και αν όλο και περισσότεροι ταξιδιώτες αγοράζουν τα εισιτήριά τους με απευθείας κράτηση στις αεροπορικές εταιρείες ή το Διαδίκτυο, οι περισσότεροι καταναλωτές θα εξακολουθήσουν να βασίζονται στα ταξιδιωτικά τους πρακτορεία τα οποία με τη σειρά τους θα πρέπει να μπορούν να βασίζονται σε πραγματικές προσφορές χωρίς διακρίσεις στα ηλεκτρονικά συστήματα κράτησης θέσεων. Οι τιμές οι οποίες αναφέρονται θα πρέπει στο μέλλον να συμπεριλαμβάνουν όλους τους φόρους και τις χρεώσεις, έτσι ώστε τα ταξιδιωτικά πρακτορεία να μπορούν να παρουσιάζουν πραγματικά διαφανείς και συγκρίσιμες προσφορές στους καταναλωτές.
<P>
Επιπλέον, οι μητρικές εταιρείες στο μέλλον θα πρέπει να υπόκεινται σε πιο αυστηρούς κανονισμούς αναφορικά με τη διαφάνεια και τον ανταγωνισμό, προκειμένου τα συστήματα να μην έχουν τη δυνατότητα να παρουσιάζουν προτιμησιακές προσφορές εις βάρος άλλων αεροπορικών εταιρειών και των καταναλωτών.
<P>
Στο σημείο αυτό, πρέπει να επανέλθω στον εισηγητή και να απευθύνω έκκληση στους συναδέλφους βουλευτές. Πιστεύω ότι η εκδοχή στην οποία συμφωνήσαμε με τη γαλλική Προεδρία για τις μητρικές εταιρείες παρέχει τη δέουσα προστασία κατά των θετικών διακρίσεων υπέρ ορισμένων αεροπορικών εταιρειών. Οποιαδήποτε αλλαγή γίνεται από την περίφημη τροπολογία στην τροπολογία 48 είναι συνεπώς εντελώς περιττή και αν ψηφιστεί αύριο θα καθυστερήσει την έγκριση του όλου θέματος ή ακόμη θα το θέσει εν αμφιβόλω. Απευθύνω έκκληση σε σας, ώστε αύριο να λάβετε μια ξεκάθαρη, τελική απόφαση για την προστασία των καταναλωτών.
<SPEAKER ID="380" NAME="Robert Evans">
εξ ονόματος της Ομάδας PSE. - (EN) Κύριε Πρόεδρε, θα ήθελα κι εγώ να ευχαριστήσω τον κ. Kirkhope για την αγαστή συνεργασία του και τη στήριξή του προς όλα τα μέλη της επιτροπής.
<P>
Πριν από δύο χρόνια επισκέφθηκα ένα διαδικτυακό ταξιδιωτικό πρακτορείο, μια ιστοσελίδα ταξιδιών, για να αγοράσω ένα εισιτήριο από το Λονδίνο στο Σαν Φρανσίσκο. " ιστοσελίδα με ενημέρωσε ότι δεν υπήρχαν απευθείας πτήσεις από το Λονδίνο προς το Σαν Φρανσίσκο και μου συνέστησε μια πτήση με ανταπόκριση μέσω Νέας Υόρκης με την εταιρεία United, αν δεν κάνω λάθος. Υπάρχουν φυσικά απευθείας πτήσεις, απλώς δεν μπορούσε να τις εμφανίσει η συγκεκριμένη ιστοσελίδα.
<P>
Ανέδειξε όμως για μένα, σε απλοϊκή μορφή, το πρόβλημα το οποίο επιχειρούμε να αντιμετωπίσουμε με την εν λόγω αναθεώρηση: όπως ανέφερε ο Επίτροπος Mandelson, πρόκειται για μια αναθεώρηση η οποία ανατρέχει 20 και πλέον χρόνια στο παρελθόν.
<P>
Οφείλουμε να αναγνωρίσουμε τις πραγματικές αλλαγές που έχουν συμβεί στον τομέα της τεχνολογίας κατά την περίοδο αυτή. Τώρα η πλειονότητα των ανθρώπων, και σαφώς όλα τα ταξιδιωτικά πρακτορεία, έχουν πρόσβαση στο Διαδίκτυο και συμφωνώ με τους προηγούμενους ομιλητές οι οποίοι ανέφεραν ότι είναι καθήκον μας να διασφαλίσουμε τη δίκαιη και ίση πρόσβαση στην αγορά, καθώς και, όπως επεσήμανε ο Επίτροπος Mandelson, δίκαιους και αποτελεσματικούς κανόνες για να προστατεύσουμε τους καταναλωτές και να εξασφαλίσουμε συνθήκες ανταγωνισμού. Όμως, κύριε Mandelson, δηλώσατε επίσης την ικανοποίησή σας για την ταχύτητα με την οποία έχει προχωρήσει το θέμα αυτό. Ενώ συμμερίζομαι τους στόχους σας και θέλω πάντα τα πράγματα να εξελίσσονται το ταχύτερο δυνατόν -όπως και τους στόχους του κ. Kirkhope για τη διαφάνεια των τιμών και την προστασία των καταναλωτών- θεωρώ ότι, στη σπουδή μας να προχωρήσει το θέμα αυτό, παρεκκλίναμε σίγουρα από τη θέση την οποία υιοθέτησε η Επιτροπή Μεταφορών στα τέλη Μαΐου, ενώ η θέση στην οποία κατέληξε το Συμβούλιο, η αποκαλούμενη συμβιβαστική θέση, διαφέρει από αυτήν την οποία επιδιώκαμε στην Επιτροπή Μεταφορών. Στη χθεσινή διευκρίνιση της Επιτροπής, ο Επίτροπος δηλώνει ότι "όλες οι προηγούμενες αναλύσεις θα πρέπει να επαναληφθούν υπό νέα οπτική και η Επιτροπή θα πρέπει να εξετάσει κάθε υπόθεση κατά περίπτωση". Πιστεύω ότι αυτό σημαίνει πως δεν είναι αρκετά σαφές και δεν έχουμε καταλήξει σε μια θέση με την οποία θα συμφωνούσαν σίγουρα πολλοί βουλευτές από αυτήν την πλευρά αλλά και από άλλες ομάδες και όπου θα μπορούμε να πούμε με απόλυτη βεβαιότητα ότι η θέση στην οποία ελπίζει ότι κατέληξε ο κ. Kirkhope είναι στην πραγματικότητα η επιθυμητή. Για τον λόγο αυτό, θα συστήσω στη δική μου ομάδα να στηρίξει την πρόταση την οποία εικάζω ότι θα καταθέσει σύντομα η κ. Lichtenberger.
<SPEAKER ID="381" NAME="Eva Lichtenberger" LANGUAGE="DE">
Κύριε Πρόεδρε, κύριε Επίτροπε, κυρίες και κύριοι, αν έπρεπε να χειριστούμε την αλληλογραφία, η οποία συντάχθηκε λόγω της έκθεσης αυτής τις τελευταίες εβδομάδες, χρησιμοποιώντας έναν έφιππο αγγελιοφόρο, θα είχαμε εξαντλήσει αρκετά άλογα - δίχως αμφιβολία. Οι σύγχρονες μορφές επικοινωνίας μας έδωσαν τη δυνατότητα να είμαστε σε συνεχή επαφή και να ενημερωνόμαστε διαρκώς.
<P>
Το μεγαλύτερο μέρος αυτής της επιτυχίας, ωστόσο, οφείλεται στον κ. Kirkhope, ο οποίος με πραγματικά υποδειγματικό τρόπο ενημέρωνε τους βουλευτές, επικοινωνούσε πάντα με τους σκιώδεις εισηγητές και έκανε τα πάντα για να μεταφέρει τα αιτήματα της επιτροπής προς το Συμβούλιο. Το Συμβούλιο όμως δεν διευκόλυνε το έργο του. Το αντίθετο μάλιστα. " διατύπωση που προτάθηκε -παρακολουθήσαμε εκ του σύνεγγυς τις διαδικασίες- δεν έκανε στην ουσία τίποτα άλλο από το να συγκαλύπτει πιο αποτελεσματικά τις πρακτικές στρέβλωσης του ανταγωνισμού - και αντιτίθεμαι σε αυτό!
<P>
Οφείλω να πω ειλικρινά ότι ακόμη και οι χώρες προέλευσης των αεροπορικών εταιρειών οι οποίες εφαρμόζουν πρακτικές στρέβλωσης του ανταγωνισμού καλά θα έκαναν να λάβουν πιο σοβαρά υπόψη τους την προστασία των καταναλωτών, παρέχοντας δίκαιες πληροφορίες και τηρώντας τις προτάσεις μας, προκειμένου να διασφαλίσουν ότι θα συμβεί κάτι τέτοιο. Ο κώδικας δεοντολογίας δεν είναι το πλέον ισχυρό μέσο που έχουμε στη διάθεσή μας. Πρέπει να είμαστε σαφείς επ' αυτού. Ακόμη πιο σημαντική είναι η σαφής διατύπωση, η οποία μας διαβεβαιώνει ότι δεν θα ανοίξει άλλη μια πίσω πόρτα.
<P>
Μαζί με τη συνάδελφο, κ. Hennis-Plasschaert, θα ήθελα κι εγώ να προσπαθήσω να καταστεί αυτό σαφές, αναπέμποντας την έκθεση στην επιτροπή. Θεωρώ ότι πρόκειται για ένα ζήτημα θεμελιώδους σημασίας. Πρέπει να επιμείνουμε στην προστασία των καταναλωτών και να δεχθούμε τις προφανείς συνέπειες αυτού.
<P>
Ευχαριστώ, ωστόσο, τους συναδέλφους βουλευτές, κυρίως τον εισηγητή, γιατί οι ανησυχίες αναφορικά με την προστασία του περιβάλλοντος βρήκαν απήχηση στην εν λόγω έκθεση, όσο αυτό ήταν δυνατό για τον τομέα αυτό. Ευχαριστώ θερμά για άλλη μια φορά τους συναδέλφους βουλευτές και τον εισηγητή.
<SPEAKER ID="382" NAME="Stanisław Jałowiecki" AFFILIATION="PPE-DE">
(PL) Κύριε Πρόεδρε, κύριε Επίτροπε, ο συνάδελφος κ. Liberadzki και εγώ καταθέσαμε τροπολογία στην έκθεση αυτή. Σκοπός της ήταν οι αεροπορικές εταιρείες να αποσυρθούν από το κεντρικό σύστημα κράτησης αεροπορικών εισιτηρίων εντός τριών ετών. " τροπολογία αυτή θεωρήθηκε ριζοσπαστική και δεν συγκέντρωσε την απαιτούμενη πλειοψηφία. Σημειώστε πάντως ότι αυτή η ριζοσπαστική προσέγγιση δεν είναι τίποτα άλλο από την υλοποίηση της αρχής η οποία φαίνεται να γίνεται ευρέως αποδεκτή στην Ευρωπαϊκή Ένωση, αυτή των ίσων ευκαιριών σε μια ανταγωνιστική αγορά.
<P>
" Επιτροπή Μεταφορών και Τουρισμού ενέκρινε πρόσφατα μια εκδοχή η οποία μπορεί να θεωρηθεί μεταβατικά πολύ καλή. Μεταβατικά, δηλαδή καθ' οδόν -ναι, έτσι είναι- προς την πλήρη απόσυρση της συμμετοχής. Την ίδια στιγμή, το Συμβούλιο πραγματοποίησε μια αλλαγή στο θέμα: οι κατατεθείσες τροπολογίες, ακόμη περισσότερο από την εκδοχή την οποία παρουσίασε αρχικά η Ευρωπαϊκή Επιτροπή, ενισχύουν τη θέση τριών αερομεταφορέων - δηλαδή της Lufthansa, της Iberia και της Air France. Μαθαίνουμε ότι πρόκειται για επιτυχία και ότι κερδίζουν πελάτες χάρη σε αυτό.
<P>
Το γεγονός ότι ο εισηγητής αντιστάθηκε στην τεράστια πίεση που του άσκησαν οι ομάδες άσκησης πίεσης είναι πιθανώς μια ακόμη επιτυχία. Το κατανοώ αυτό, έτσι έπρεπε να κάνουμε κι εμείς, ο κάθε ευρωβουλευτής. Αυτές οι ομάδες όμως εκπροσωπούν εταιρείες οι οποίες αγωνίζονται να εξασφαλίσουν ίσους όρους. Δεν το κατάφεραν αυτό ωστόσο, δεδομένου ότι επικράτησαν τα συμφέροντα ορισμένων εθνικών επιχειρήσεων. Από την άλλη, δεν αποκαλούμε τις επιχειρήσεις αυτές ομάδες άσκησης πίεσης, κυρίως όταν τα συμφέροντα αυτά εκπροσωπούνται από τη χώρα η οποία τυγχάνει να ασκεί αυτό το εξάμηνο την προεδρία της Ευρωπαϊκής Ένωσης. Στην περίπτωση αυτή όλα βαίνουν περίφημα και αυτό που τονίζεται είναι η αγαστή συνεργασία με το Συμβούλιο.
<P>
Δεν είναι υποκρισία αυτό; Δεν είναι ακόμη μεγαλύτερη υποκρισία να αποκαλούμε την έκθεση αυτή κώδικα δεοντολογίας; Για ποιον υποτίθεται ότι θα ισχύει ο κώδικας αυτός στην τροποποιημένη εκδοχή του, όταν ο νέος ορισμός του μητρικού αερομεταφορέα θα εξαλείφει στην ουσία αυτόν τον αερομεταφορέα;
<SPEAKER ID="383" NAME="Gilles Savary" AFFILIATION="PSE">
(FR) Κύριε Πρόεδρε, είναι υποκριτικό καταρχάς να λέμε ότι ζημιώνονται οι καταναλωτές. Δεν υπάρχει ούτε ένας καταναλωτής στους δρόμους της Ευρώπης ο οποίος να γνωρίζει τι είναι το ηλεκτρονικό σύστημα κράτησης θέσεων μιας αεροπορικής εταιρείας. Ούτε ένας! Όλοι οι καταναλωτές χρησιμοποιούν ιδιωτικά συστήματα κράτησης θέσεων, το Διαδίκτυο ή το τηλέφωνο.
<P>
Το θέμα σήμερα είναι οι σχέσεις ανάμεσα στις αεροπορικές εταιρείες και τις πληροφορίες που παρέχουν σχετικά με τις πτήσεις τους, κυρίως προς τα ταξιδιωτικά πρακτορεία. Το κείμενο αυτό προσδίδει ηθική διάσταση και καθιερώνει πολύ ισχυρές αρχές διαφάνειας και μη αποκλειστικότητας. Πρόκειται για ένα κείμενο το οποίο εκφράζει την παραδοσιακή άποψη όσον αφορά το δίκαιο του ανταγωνισμού και τον έλεγχο των συγχωνεύσεων.
<P>
Ορισμένες ομάδες άσκησης πίεσης χρησιμοποιούν αυτόν τον τρόπο για να εκδιώξουν από το διοικητικό συμβούλιο εκείνους οι οποίοι δημιούργησαν το μεγαλύτερο ηλεκτρονικό σύστημα κράτησης θέσεων στην Ευρώπη. Αυτό συνιστά πολύ σοβαρό ζήτημα γιατί δεν κάναμε ποτέ τίποτα άλλο από το να εφαρμόζουμε τους κανόνες του ανταγωνισμού και τις μεθόδους ελέγχου τους. Δεν εξαναγκάσαμε ποτέ κανέναν να υιοθετήσει συγκεκριμένο καθεστώς ή μια συγκεκριμένη μετοχική βάση. Για τον λόγο αυτό, κυρίες και κύριοι, θα ψηφίσω υπέρ του συμβιβασμού στον οποίο καταλήξαμε επιδέξια και χάρη στο σημαντικό έργο του κ. Kirkhope ανάμεσα στο Συμβούλιο, όλα τα κράτη μέλη του Συμβουλίου -όπως θυμάμαι-, το Ευρωπαϊκό Κοινοβούλιο και την Ευρωπαϊκή Επιτροπή.
<P>
Θα ήταν καλύτερα να ψηφίσουμε υπέρ του συμβιβασμού αυτού από το να ξεκινήσουμε εκ νέου έναν πόλεμο με τις ομάδες άσκησης πίεσης, έχοντας υπόψη τα πολυάριθμα συμφέροντα που διακυβεύονται, και να μην επιτρέψουμε σε τελική ανάλυση να υποστεί το κείμενο αυτό ουσιαστικές τροποποιήσεις, οι οποίες δεν θα υπηρετούν το συμφέρον των καταναλωτών.
<SPEAKER ID="384" NAME="Reinhard Rack" AFFILIATION="PPE-DE">
(DE) Κύριε Πρόεδρε, έχουμε ήδη ευχαριστήσει πολλές φορές τον εισηγητή, κ. Kirkhope, σήμερα -και δικαίως- γιατί πέτυχε ξεκάθαρη συναίνεση ως προς το εξαιρετικά σύνθετο θέμα στο πλαίσιο της επιτροπής και σε συνεργασία με τους σκιώδεις εισηγητές, καθώς και με άλλους βουλευτές και ελπίζω ότι αυτό θα εξακολουθήσει να ισχύει σήμερα το πρωί.
<P>
Μόλις ειπώθηκε ότι ακόμη και ο όρος ""ΣΚ" δεν υπήρξε σαφής για πολλούς βουλευτές κατά την έναρξη της συζήτησης. Σήμερα γνωρίζουμε τι σημαίνει και ποια είναι τα σημαντικά ζητήματα τα οποία δικαίως συζητάμε. Ευχαριστώ θερμά για άλλη μια φορά για το εξαιρετικό έργο σχετικά με ένα, ας ελπίσουμε, χρήσιμο ευρωπαϊκό νομικό μέσο.
<P>
Συγκεντρώσαμε ένα ευρύ περιεχόμενο στην έκθεση αυτή που κατ' ανάγκην διαδραματίζει πλέον σημαντικό ρόλο πέρα από την αμιγώς τεχνική φύση της έκθεσης, ακόμη και σε διαφορετικό πλαίσιο. Οι καταναλωτές προστατεύονται, ενώ η τελική συνολική τιμή μπορεί να απεικονίζεται χάρη στη μέθοδο απεικόνισης των τιμών και αυτό δεν μπορεί να συγκαλυφθεί με διάφορες ειδικές ή συμπληρωματικές τιμές.
<P>
Επιτύχαμε -γιατί η Ομάδα μας επικρίνεται πάντοτε γι' αυτό- σημαντική πρόοδο. Δηλώσαμε ότι δεν θέλουμε να μιλούμε απλά για προτιμησιακή μεταχείριση στον τομέα των σιδηροδρομικών ταξιδιών, αλλά θέλουμε να γνωρίζουμε σίγουρα, όσον αφορά τις πτήσεις κοντινών και μέσων αποστάσεων, ότι οι σιδηροδρομικές μεταφορές έχουν τις ίδιες ευκαιρίες να συμπεριληφθούν εδώ. Όπως έχει ήδη αναφερθεί, έχουμε ήδη παρουσιάσει στοιχεία για την κατανάλωση CO2 ή ζητήσει να παρουσιαστούν στοιχεία, επίσης, προκειμένου να καθιερώσουμε διά της σύγκρισης αυτό που θέλουμε να επιτύχουμε και αυτό που μπορεί να προσφέρει ο καταναλωτής.
<SPEAKER ID="385" NAME="Ulrich Stockmann" AFFILIATION="PSE">
(DE) Κύριε Πρόεδρε, θα ήθελα να επικεντρωθώ στο επίμαχο πρόβλημα του ορισμού των μητρικών εταιρειών. Ο σκοπός του ορισμού είναι πράγματι να αποτρέψει τις αεροπορικές εταιρείες με μετοχές σε ένα "ΣΚ να κάνουν κατάχρηση της θέσης τους. Προς το παρόν, αυτό αφορά ουσιαστικά την Air France, την Iberia και τη Lufthansa, οι οποίες διαθέτουν μειοψηφικό πακέτο μετοχών στην Amadeus. " τρέχουσα πρακτική της Επιτροπής να εξετάζει το ζήτημα κατά περίπτωση όταν υπάρχει υποψία κατάχρησης έχει αποδείξει την αξία της. Περιπτώσεις κατάχρησης της επιρροής έχουν επιλυθεί και έχουν ασκηθεί διώξεις. Μέχρι σήμερα αυτό έχει συμβεί σε δύο περιπτώσεις. Δεν υπάρχουν αξιόπιστοι λόγοι για να αλλάξει το παραμικρό σε αυτήν την κατά βάση αποδεδειγμένη πρακτική.
<P>
Ο ορισμός της μητρικής επιχείρησης βάσει της έκφρασης, σε σχέση με το δίκαιο του ανταγωνισμού, της αποφασιστικής επιρροής συνάδει με αυτήν την αποδεδειγμένη πρακτική. Ο όρος έχει αποδείξει την αξία του εδώ και 40 χρόνια. Ορισμένοι βουλευτές, ωστόσο, θέλουν κάθε αεροπορική εταιρεία με μετοχικό κεφάλαιο να ορίζεται αυτομάτως ως μητρική εταιρεία. Για την αγορά των αεροπορικών μεταφορών αυτό συνεπάγεται μαζική και περιττή παρέμβαση στην τρέχουσα κατάσταση του ανταγωνισμού. Ούτε οι καταναλωτές θα αποκομίσουν κανένα όφελος από αυτό. Οι τέσσερις νικητές θα είναι, για παράδειγμα, η British Airways, η American Airlines και άλλες εταιρείες οι οποίες θα επωφεληθούν από αυτή τη μεταστροφή στην κατάσταση του ανταγωνισμού. Επιπλέον, το μοναδικό ευρωπαϊκό ηλεκτρονικό σύστημα κράτησης θέσεων θα πρέπει να αποδεχθεί ένα ανταγωνιστικό μειονέκτημα όσον αφορά τους ανταγωνιστές από τις "ΠΑ στην έντονα διαφιλονικούμενη ευρωπαϊκή αγορά. Αυτό το θεωρώ πολιτικά παράλογο, ακόμη και ένδειξη αμέλειας και, ως εκ τούτου, συνιστώ να γίνει αποδεκτός ο συμβιβασμός στον οποίο έχουμε καταλήξει.
<SPEAKER ID="386" NAME="Marian-Jean Marinescu" AFFILIATION="PPE-DE">
(RO) Ο συμβιβασμός στον οποίο κατέληξε ο συνάδελφός μας κ. Kirkhope βασίζεται στην ενίσχυση των αρχών της μη διάκρισης, της αποτελεσματικότητας και της διαφάνειας, το σύνολο των οποίων τίθεται σαφώς προς όφελος του τελικού αποδέκτη, δηλαδή του ευρωπαίου πολίτη.
<P>
Πρώτα απ' όλα, αποτρέπονται τόσο οι πιθανές καταχρήσεις κατά των αερομεταφορέων όσο και οι πιθανές παρεμβάσεις των εταιρειών αυτών στην εύρυθμη λειτουργία των πρακτορείων.
<P>
Δεύτερον, διασφαλίζεται η διαφάνεια και αποτρέπεται η παραπλάνηση των καταναλωτών όσον αφορά την επιλογή των πτήσεων, τη διάρκεια, τις εταιρείες και, τέλος αλλά όχι λιγότερο σημαντικό, τις τιμές, διασφαλίζοντας επιπλέον την προστασία των δεδομένων προσωπικού χαρακτήρα.
<P>
Τρίτον, παρέχεται η δυνατότητα στους δικαιούχους να επιλέγουν την εναλλακτική της σιδηροδρομικής μεταφοράς για σύντομες διαδρομές, γεγονός το οποίο μπορεί να συνεπάγεται εν καιρώ οφέλη για το περιβάλλον, χάρη στη μείωση των εκπομπών διοξειδίου του άνθρακα.
<P>
Δυστυχώς, αρκετές είναι οι πτυχές τις οποίες δεν ρυθμίζει ο κώδικας δεοντολογίας και οι οποίες δεν περιλαμβάνονται στο πεδίο εφαρμογής του. Αυτές είναι οι τιμολογιακές πολιτικές των εταιρειών χαμηλού κόστους, οι οποίες δεν συνεργάζονται με τα ηλεκτρονικά συστήματα κράτησης θέσεων. Θεωρώ ότι οι υγιείς αρχές του κώδικα δεοντολογίας θα πρέπει να υιοθετηθούν για όλα τα ταξιδιωτικά έγγραφα, τα συστήματα κράτησης θέσεων και αγοράς εισιτηρίων, ακόμη και στην περίπτωση των εταιρειών χαμηλού κόστους.
<P>
Από την άποψη του καταναλωτή, είναι θλιβερό το γεγονός ότι αυτές οι εταιρείες με τη σειρά τους δεν έχουν ενταχθεί σε συστήματα "ΣΚ. Εκτός από την αύξηση του αριθμού των επιλογών για τους επιβάτες, η ένταξη αυτή θα συμβάλει στη δημιουργία θετικής πίεσης, ώστε να διασφαλιστεί η ποιότητα των υπηρεσιών και η διαφάνεια των τιμών.
<P>
Εν προκειμένω, καλώ την Ευρωπαϊκή Επιτροπή και τα κράτη μέλη να εντείνουν τους ελέγχους και να επιβάλλουν κυρώσεις μέσω των αρμόδιων οργάνων, όπου απαιτείται κάτι τέτοιο, για την πραγματική προστασία των καταναλωτών, για τους οποίους οι εταιρείες οι οποίες δεν έχουν ενταχθεί σε συστήματα "ΣΚ αποτελούν έναν οικονομικό αλλά παραπλανητικό τρόπο μετακίνησης. Επιπλέον, στηρίζω την πρόταση τα "ΣΚ να εξετάσουν στο μέλλον το ενδεχόμενο εισαγωγής στα συστήματά τους και τακτικών δρομολογίων με λεωφορεία.
<SPEAKER ID="387" NAME="Brian Simpson" AFFILIATION="PSE">
(EN) Κύριε Πρόεδρε, ευχαριστώ τον εισηγητή για την έκθεσή του και αναγνωρίζω τις προσπάθειές του να επιτύχει συμφωνία κατά την πρώτη ανάγνωση σχετικά με το σημαντικό αυτό θέμα.
<P>
" συμφωνία κατά την πρώτη ανάγνωση θα ήταν πράγματι εφικτή αν το Συμβούλιο είχε δεχθεί τη θέση της Επιτροπής Μεταφορών. Ο εισηγητής έχει δίκιο. Συζητήσαμε διεξοδικά το ζήτημα στο πλαίσιο της Επιτροπής Μεταφορών και καταλήξαμε σε μία άποψη. Στη συνέχεια όμως η άποψη αυτή τροποποιήθηκε.
<P>
Δυστυχώς, η παρέμβαση του Συμβουλίου και οι επακόλουθες τροπολογίες του όχι μόνο συνέβαλαν στο να θολώσουν τα νερά, αλλά προκάλεσαν και σημαντικές ανησυχίες για τις οργανώσεις καταναλωτών, τα ταξιδιωτικά πρακτορεία και τις ενώσεις επιβατών.
<P>
Έπειτα, αυτό που προτείνει τώρα ο εισηγητής μέσω του Συμβουλίου έχει σοβαρές επιπτώσεις, όχι μόνο σε νομοθετικό αλλά και σε διεθνές επίπεδο. Ποτέ στον τομέα της κοινοτικής νομοθεσίας δεν προκάλεσαν τόση αναστάτωση και σύγχυση δύο τροπολογίες εις βάρος της δημοκρατικής θέσης της Επιτροπής Μεταφορών.
<P>
Ορισμένοι δεν έχουν πρόβλημα με αυτό, όμως είναι γεγονός ότι η παρέμβαση του Συμβουλίου προκάλεσε μεγάλη αβεβαιότητα, τόσο από ηθική όσο και από νομική άποψη.
<P>
Εκφράζεται η υποψία ότι το Συμβούλιο δημιουργεί νομικά κενά για να προστατεύσει ορισμένους μεγάλους αερομεταφορείς, κυρίως σε ό,τι αφορά τους μητρικούς αερομεταφορείς. Επιπλέον, η άκαιρη σπουδή να καταλήξουμε σε συμφωνία θα μπορούσε να οδηγήσει στην ψήφιση εσφαλμένης νομοθεσίας. Ως εκ τούτου, στηρίζω την έκκληση να αναπεμφθεί η έκθεση στην επιτροπή, προκειμένου να μπορέσουμε να ασχοληθούμε με όλες τις ανησυχίες που εκφράσθηκαν και να βελτιώσουμε την εν λόγω νομοθεσία, όχι προς όφελος των μεγάλων αερομεταφορέων, αλλά των καταναλωτών μας, οι εκπρόσωποι των οποίων μας λένε ότι δεν συμφωνούν με τις προσθήκες του Συμβουλίου.
<SPEAKER ID="388" NAME="Zita Pleštinská" AFFILIATION="PPE-DE">
(SK) Θα ήθελα καταρχάς να ευχαριστήσω τον εισηγητή, Timothy Kirkhope, γιατί συμπεριέλαβε διατάξεις σχετικά με την απεικόνιση στον κανονισμό που αφορά τον κώδικα δεοντολογίας για τα ηλεκτρονικά συστήματα κράτησης θέσεων ("ΣΚ). Τα ταξιδιωτικά πρακτορεία χρησιμοποιούν απεικονίσεις, οθόνες για να απεικονίζουν τις πληροφορίες των "ΣΚ και, ως εκ τούτου, είναι πολύ σημαντικό τα ταξιδιωτικά πρακτορεία να λαμβάνουν ουδέτερες και καλά ισορροπημένες πληροφορίες.
<P>
Θεωρώ ότι η χρήση αμερόληπτων απεικονίσεων ενισχύει τη διαφάνεια των ταξιδιωτικών προϊόντων και των υπηρεσιών οι οποίες παρέχονται από τους συμμετέχοντες αερομεταφορείς, ενώ αυξάνει και την εμπιστοσύνη των καταναλωτών. Τα ταξιδιωτικά πρακτορεία θα είναι σε θέση να χρησιμοποιούν κριτήρια δίκαιης αξιολόγησης για να προσφέρουν επιλογές με τη μεγαλύτερη διαφάνεια στους καταναλωτές· για παράδειγμα, η κύρια απεικόνιση θα επιτρέπει την αξιολόγηση της πλέον κατάλληλης ταξιδιωτικής επιλογής η οποία παρέχεται από έναν αερομεταφορέα με προγραμματισμένες πτήσεις ή από μια σιδηροδρομική εταιρεία.
<P>
Εκτιμώ τις προσπάθειες του εισηγητή να διασφαλίσει τη διαφάνεια των τιμών με την άμεση αναφορά στην ΤΙΜ" του προϊόντος, δεδομένου ότι ο ισχύων ορισμός του ΝΑΥΛΟΥ δεν συμπεριλαμβάνει όλα τα επιμέρους στοιχεία της τιμής, γεγονός το οποίο συχνά λειτουργεί παραπλανητικά για τους καταναλωτές.
<P>
Φρονώ ότι η έκθεση αυτή θα συνεισφέρει στον δίκαιο ανταγωνισμό ανάμεσα στα συστήματα "ΣΚ και θα ωφελήσει κυρίως τους καταναλωτές οι οποίοι θα αγοράζουν ταξιδιωτικά προϊόντα με υψηλής ποιότητας υπηρεσίες σε ευνοϊκές τιμές.
<SPEAKER ID="389" NAME="Silvia-Adriana Ţicău" AFFILIATION="PSE">
(RO) Ο κανονισμός για τον κώδικα δεοντολογίας για τα ηλεκτρονικά συστήματα κράτησης θέσεων θεσπίζει τους κανόνες τους οποίους πρέπει να τηρούν οι αερομεταφορείς και οι σιδηροδρομικές εταιρείες κατά την κράτηση θέσεων.
<P>
Όπως δείχνει η υφιστάμενη κατάσταση, οι κρατήσεις θέσεων μέσω των ηλεκτρονικών συστημάτων κράτησης θέσεων που χρησιμοποιούν τα τουριστικά πρακτορεία οδηγούν σε αύξηση των τιμών. Εμμένω στην ανάγκη να προστατεύονται τα δεδομένα προσωπικού χαρακτήρα των επιβατών. Πιστεύω ότι οι επιβάτες θα πρέπει να έχουν τη δυνατότητα να επιλέγουν το πιο ευνοϊκό εισιτήριο και, για τον σκοπό αυτό, πρέπει να είναι επαρκώς και πλήρως ενημερωμένοι.
<P>
Επιμένω ότι ο κανονισμός δεν πρέπει να λειτουργεί διακριτικά ούτε ανάμεσα στους διαύλους διανομής ούτε ανάλογα με τον τόπο κατοικίας των επιβατών των τουριστικών πρακτορείων. Ορισμένοι δίαυλοι διανομής, όπως είναι το Διαδίκτυο, συμμορφώνονται προς την αρχή της μη διακριτικής μεταχείρισης, όμως τα ηλεκτρονικά συστήματα κράτησης θέσεων θέτουν ορισμένους όρους για τους ταξιδιωτικούς πράκτορες, γεγονός το οποίο οδηγεί συχνά σε πιο υψηλές τιμές και διακρίσεις βάσει του τόπου κατοικίας των επιβατών.
<P>
Θεωρώ σημαντικό τον εν λόγω κανονισμό· θα πρέπει να λαμβάνουμε πάντα υπόψη τους καταναλωτές και επιμένω και πάλι όσον αφορά την τήρηση της προστασίας των δεδομένων προσωπικού χαρακτήρα.
<SPEAKER ID="390" NAME="Marian Zlotea  " AFFILIATION="PPE-DE">
γραπτώς. - (RO) Ως σκιώδης εισηγητής για αυτόν τον φάκελο στην Επιτροπή INCO, εξ ονόματος της Ομάδας ΕΛΚ-ΕΔ, θα ήθελα καταρχάς να συγχαρώ τον εισηγητή για το έργο του, καθώς και για την έκθεση που εκπόνησε. Θέλω να τονίσω τη σημασία αυτής της έκθεσης όσον αφορά τη διασφάλιση του γνήσιου ανταγωνισμού στο πεδίο των ηλεκτρονικών συστημάτων κρατήσεων.
<P>
Δεν θα πρέπει επίσης ποτέ να παραβλέπουμε τα συμφέροντα των καταναλωτών και θα πρέπει να εξασφαλίζουμε ότι επωφελούνται από τις τροποποιήσεις σε αυτόν τον κώδικα δεοντολογίας. Πρέπει να παρέχονται στους καταναλωτές όλες οι λεπτομέρειες που αφορούν το ταξίδι το οποίο σκοπεύουν να κάνουν. Είναι επίσης πολύ σημαντικό να γνωρίζουν την ακριβή τιμή των εισιτηρίων τους και να μην παραπλανούνται από πιθανές κρυφές χρεώσεις.
<P>
Θα ήθελα επίσης να τονίσω το γεγονός ότι το πιο σημαντικό σημείο είναι οι εταιρείες που διαχειρίζονται αυτούς τους ιστοτόπους να μην αποτελούν πλέον μέρος του διοικητικού συμβουλίου, διότι έχουν πάντα κρυφές χρεώσεις.
<P>
Εν κατακλείδι, θα ήθελα να διαβεβαιώσω τον εισηγητή για την πλήρη στήριξή μου κατά την αυριανή ψηφοφορία.
<SPEAKER ID="391" NAME="Bogusław Liberadzki" AFFILIATION="PSE">
(PL) Κύριε Πρόεδρε, θα ήθελα να προσφέρω την αμέριστη υποστήριξή μου στη θέση του κ. Simpson. Μας έδειξε ότι ο νέος ορισμός του μητρικού αερομεταφορέα δεν είναι καθόλου σαφής. " επιπρόσθετη φράση "άσκηση αποφασιστικής επιρροής" εγείρει το ερώτημα: ασκεί η Lufthansa, με μετοχικό κεφάλαιο 22% στην Amadeus, αποφασιστική επιρροή; Τι ισχύει με τη Lufthansa, την Air France και την Iberia, των οποίων το συνολικό ποσοστό είναι 44%: πρόκειται για αποφασιστική επιρροή; Αυτό πρέπει να το εξετάσουμε από κάθε οπτική γωνία: είτε εγκρίνουμε την τροπολογία 48 είτε αναπέμψουμε το σχέδιο στην επιτροπή για να το επεξεργαστεί εκ νέου. Ειδάλλως, η έννοια του ανταγωνισμού θα δεχθεί σίγουρα πλήγμα.
<SPEAKER ID="392" NAME="Inés Ayala Sender" AFFILIATION="PSE">
(ES) Κύριε Πρόεδρε, θα ήθελα να χαιρετίσω τη συμφωνία αυτή, η οποία βασίζεται σε συναίνεση και άρα κανείς δεν είναι απολύτως ικανοποιημένος με αυτήν.
<P>
Θα ήθελα να αναγνωρίσω τις προσπάθειες της Επιτροπής, του Συμβουλίου και φυσικά του Κοινοβουλίου, το οποίο εκπροσωπείται από την Επιτροπή Μεταφορών, τον εισηγητή και τους σκιώδεις εισηγητές.
<P>
Πιστεύω ότι οι ανησυχίες των καταναλωτών έχουν απαντηθεί όσον αφορά το πρόβλημα των μαγνητικών ταινιών δεδομένων εμπορίας (MIDT), συμπεριλαμβανομένων των νέων εξελίξεων σχετικά με τα τρένα και τις εκπομπές διοξειδίου του άνθρακα, οι οποίες απαντούν ευφυώς σε αυτό το καινοφανές πρόβλημα.
<P>
Θεωρώ ότι το σύστημα ελέγχου, στο οποίο εισήχθη ο ανταγωνισμός, ενισχύθηκε. Επομένως, το να επιδιώκουμε τώρα να εκδιώξουμε τρεις εταιρείες από το σύστημα θα οδηγήσει μόνο στη μείωση του ανταγωνισμού, ο οποίος, όπως όλοι γνωρίζουμε, ωφελεί τους καταναλωτές.
<SPEAKER ID="393" NAME="Peter Mandelson">
Μέλος της Επιτροπής. - (EN) Κύριε Πρόεδρε, θα ήθελα να συγχαρώ τους αξιότιμους βουλευτές για το υψηλό επίπεδο της συζήτησης. Χαιρετίζω τις περισσότερες προταθείσες τροπολογίες. Διευκρινίζουν αρκετά σημεία με ωφέλιμο τρόπο, συγκεκριμένα όσον αφορά την ουδέτερη απεικόνιση των ταξιδιωτικών επιλογών στην οθόνη του ταξιδιωτικού πρακτορείου και την προστασία των δεδομένων προσωπικού χαρακτήρα.
<P>
Θα ήθελα να ευχαριστήσω το Κοινοβούλιο γιατί είχε το θάρρος να θέσει το ακανθώδες ζήτημα των μητρικών αερομεταφορέων. Θα ήθελα να εκθέσω τη θέση της Επιτροπής σχετικά. Όλοι γνωρίζουμε ότι πρόκειται για ένα εξαιρετικά ευαίσθητο ζήτημα το οποίο έχει οδηγήσει σε πολύ έντονη άσκηση πίεσης. Στην προκειμένη συγκυρία, η Επιτροπή στηρίζει τον συμβιβασμό ο οποίος επιτεύχθηκε ανάμεσα στην Προεδρία και τον εισηγητή και ο οποίος έτυχε της ομόφωνης υποστήριξης των κρατών μελών.
<P>
Ο νέος ορισμός, όπως προτείνεται στην τροπολογία 13, εξαλείφει κάθε αμφισημία ή νομική αβεβαιότητα. " Επιτροπή θα είναι επομένως σε θέση να πραγματοποιήσει ανάλυση και να προσδιορίσει αν μια εταιρεία ελέγχει το "ΣΚ και αν μια εταιρεία η οποία έχει δικαιώματα και συμμετέχει στη διαχείριση του "ΣΚ επηρεάζει το τελευταίο με αποφασιστικό τρόπο. " αντίληψη αυτή εδράζεται στη μακρόχρονη εμπειρία της Επιτροπής στον τομέα του ανταγωνισμού, χάρη στην οποία έχει τη δυνατότητα να διαπιστώνει ποια είναι η πραγματική ισχύς και επιρροή ενός μετόχου, αναλύοντας, για παράδειγμα, τα δικαιώματα που συνοδεύουν την κατοχή μετοχών και τις συμφωνίες οι οποίες συνάπτονται μεταξύ των μετόχων. Έχοντας αυτό κατά νου, θεωρώ ότι το κείμενο που έχουμε μπροστά μας θα δώσει τη δυνατότητα στην Επιτροπή, όταν της υποβάλλεται καταγγελία ή ιδία πρωτοβουλία, να ασκεί πλήρως τα προνόμιά της, ενισχύοντας σημαντικά τις εξουσίες της, καθώς και να προσδιορίζει, σε κάθε μεμονωμένη περίπτωση και ανά πάσα στιγμή, ποιες εταιρείες είναι μητρικοί αερομεταφορείς και οφείλουν να αναλαμβάνουν τις σημαντικές υποχρεώσεις οι οποίες απορρέουν από το καθεστώς αυτό.
<P>
Όσον αφορά την αναγνώριση του ταξιδιωτικού πρακτορείου στα στατιστικά δεδομένα που παρέχουν οι MIDT των "ΣΚ, και εδώ στηρίζω το συμβιβαστικό κείμενο το οποίο επιτυγχάνει ισορροπία ανάμεσα στην ανάγκη να προστατεύονται τα ταξιδιωτικά πρακτορεία από την ακατάλληλη χρήση των δεδομένων, καθώς και τη χρησιμότητα των δεδομένων όσον αφορά τον στρατηγικό σχεδιασμό των αεροπορικών εταιρειών. Θεωρώ ότι χάρη σε αυτό το κείμενο θεσπίζουμε ένα ρυθμιστικό πλαίσιο το οποίο λαμβάνει υπόψη τις εξελίξεις στην αγορά και δίδει τη δυνατότητα στους ταξιδιώτες να επωφελούνται από την τόνωση του ανταγωνισμού στον τομέα της διανομής των αεροπορικών και σιδηροδρομικών εισιτηρίων, διατηρώντας την ίδια στιγμή τις ασφαλιστικές δικλείδες για την αποτροπή οποιασδήποτε κατάχρησης.
<P>
Επί αυτής της βάσης, θεωρώ πραγματικά ότι είναι σημαντικό να καταλήξουμε σε συμφωνία κατά την πρώτη ανάγνωση στην τρέχουσα κοινοβουλευτική περίοδο. Όλοι οι φορείς αναμένουν τη νέα νομοθεσία και προσδοκούν ότι θα μειώσει τις διοικητικές δαπάνες των εταιρειών. Προκειμένου να ανταποκριθούμε στις ανησυχίες οι οποίες εκφράστηκαν αναφορικά με τον ορισμό του μητρικού αερομεταφορέα, δεσμεύομαι ότι, στο πλαίσιο του συμβιβασμού αυτού, η Επιτροπή θα εκδώσει επίσημη ανακοίνωση, στην οποία θα εξηγεί πώς σκοπεύει να ερμηνεύσει αυτόν τον ορισμό κατά την εφαρμογή του κανονισμού. " ανακοίνωση αυτή θα είναι παρόμοια με αυτές που εκδίδονται κατά καιρούς από την Επιτροπή αναφορικά με ζητήματα ανταγωνισμού. " ανακοίνωση αυτή θα δημοσιευθεί στην Επίσημη Εφημερίδα πριν από την έναρξη ισχύος του κανονισμού, προκειμένου να παρέχεται η απαιτούμενη ασφάλεια δικαίου σε όλα τα ενδιαφερόμενα μέρη. Ελπίζω ειλικρινά ότι θα αντιμετωπίσετε θετικά την πρόταση αυτή.
<P>
Πιστεύω ότι κάλυψα τα κύρια θέματα που εθίγησαν στη συζήτηση. Κατά τα ειωθότα, θα στείλω στη Γραμματεία του Κοινοβουλίου τον πλήρη κατάλογο των τροπολογιών και τη θέση της Επιτροπής για καθένα από τα ζητήματα.
<P>
Θέση της Επιτροπής σχετικά με τις τροπολογίες του Κοινοβουλίου
<P>
Έκθεση Kirkhope
<P>
" Επιτροπή αποδέχεται τις τροπολογίες 4, 5, 6, 7, 8, 9, 11, 14, 16, 17, 20, 21, 22, 23, 27, 30, 31, 32, 34, 35, 36, 37, 38, 43, 44, 45 και 48.
<P>
" Επιτροπή αποδέχεται επί της αρχής τις τροπολογίες 10, 19, 26 και 28.
<P>
" Επιτροπή αποδέχεται τις τροπολογίες 1, 2, 3, 18, 25 και 47 με αναδιατύπωση.
<P>
" Επιτροπή αποδέχεται εν μέρει την τροπολογία 33.
<P>
" Επιτροπή δεν αποδέχεται τις τροπολογίες 12, 13, 15, 24, 29, 39, 40, 41, 42 και 46.
<SPEAKER ID="395" NAME="Timothy Kirkhope">
εισηγητής. - (EN) Κυρία Πρόεδρε, θα ήθελα να ευχαριστήσω τον Επίτροπο για την εξαιρετικά σαφή παρουσίαση της θέσης του και για την επιβεβαίωση ότι, μόλις ολοκληρώσουμε τις διαδικασίες μας στο Κοινοβούλιο (ελπίζω με θετικό τρόπο αύριο), μπορούν να γίνουν και θα γίνουν πολύ περισσότερα από αυτόν και από άλλους στην Επιτροπή προκειμένου να εξασφαλισθεί ότι θα τεθούν σε ισχύ όσα επιθυμεί το Κοινοβούλιο.
<P>
Θα ήθελα να ευχαριστήσω τους συναδέλφους μου για τις παρεμβάσεις τους, παρά το γεγονός ότι δεν συμφωνώ με όλες τις ερμηνείες τους. Αυτό είναι ίσως κατανοητό, διότι πρόκειται αναμφίβολα για ένα πολύ σύνθετο θέμα. Παρά τον πολύ ανοιχτό τρόπο με τον οποίο πραγματοποίησα το έργο, είναι αναπόφευκτο ότι ορισμένες από τις ερμηνείες του αποτελέσματός του θα πολιτικοποιηθούν ή ακόμη και θα παρερμηνευθούν.
<P>
Ωστόσο, πιστεύω ότι είναι προς το συμφέρον των καταναλωτών και προς το ευρύτερο συμφέρον της αποσαφήνισης να προχωρήσουμε με τον τρόπο που συμφωνήσαμε. Είμαι υπερήφανος για το έργο που επιτέλεσα. Είμαι επίσης υπερήφανος για το έργο που επιτέλεσαν άλλοι ώστε να με βοηθήσουν. Τα χαμόγελα και η αποδοχή των σκιωδών εισηγητών κατά τη διάρκεια των διαδικασιών μού έδωσαν την πεποίθηση ότι θα με στηρίξουν, όχι μόνο σήμερα το απόγευμα, αλλά και αύριο με τις Ομάδες τους.
<P>
Ως εκ τούτου, ελπίζω ότι, κατόπιν σκέψης και έχοντας ακούσει την πολύ λογική και θετική παρέμβαση του Επιτρόπου σήμερα το απόγευμα, θα έλθουν αύριο και πάλι εδώ και θα μας επιτρέψουν να προχωρήσουμε με πλήρη ομοφωνία, προκειμένου να διασφαλίσουμε ότι η Ευρώπη θα είναι ένα καλύτερο μέρος για τους ταξιδιώτες, ένα καλύτερο μέρος για τους καταναλωτές και ένα καλύτερο μέρος για την επιβολή της πολιτικής ανταγωνισμού τα επόμενα έτη.
<SPEAKER ID="396" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Πέμπτη, 4 Σεπτεμβρίου, στις 12.00.
<P>
Γραπτές δηλώσεις (άρθρο 142 του Κανονισμού)
<SPEAKER ID="397" NAME="Christine De Veyrac  " AFFILIATION="PPE-DE">
γραπτώς. - (FR) Κυρίες και κύριοι, το κείμενο που συζητούμε σήμερα το απόγευμα ήταν θέμα έντονων συζητήσεων στην Επιτροπή Μεταφορών και Τουρισμού, και όχι χωρίς λόγο, καθώς αποτελεί σημαντική νομοθεσία για τον τομέα του τουρισμού και των αεροπορικών μεταφορών, καθώς και για τους πολίτες.
<P>
Δεν ήταν εύκολο να βρεθεί μια ισορροπία ανάμεσα στη διατήρηση του ανταγωνισμού μεταξύ των αεροπορικών εταιρειών και στη διασφάλιση της ανεξαρτησίας των ταξιδιωτικών πρακτόρων, δίνοντας παράλληλα στους επιβάτες τη δυνατότητα να λαμβάνουν χρήσιμες, αμερόληπτες πληροφορίες.
<P>
Το κείμενο επί του οποίου ο εισηγητής και η γαλλική Προεδρία έχουν συμφωνήσει σέβεται αυτές τις απαιτήσεις, και αισθάνομαι ικανοποίηση για αυτό.
<P>
Συμφωνήθηκε ένας ισορροπημένος ορισμός της έννοιας του "μητρικού μεταφορέα" και αυτό είναι σημαντικό για τη διασφάλιση του υγιούς ανταγωνισμού μεταξύ των διαφόρων ηλεκτρονικών συστημάτων κράτησης θέσεων.
<P>
Ελπίζω ότι η αυριανή ψηφοφορία θα εγκρίνει το κείμενο σε πρώτη ανάγνωση, ούτως ώστε να μπορέσει να εφαρμοστεί ταχέως.
<P>
Σας ευχαριστώ για την προσοχή σας.
<SPEAKER ID="398" NAME="Małgorzata Handzlik  " LANGUAGE="PL">
Τα ηλεκτρονικά συστήματα κράτησης θέσεων ("ΣΚ) έχουν ως βασικό στόχο την εξυπηρέτηση των πελατών. Για τον λόγο αυτόν, είναι τόσο σημαντικό να διασφαλισθεί η διαφάνεια στην αγορά κράτησης αεροπορικών εισιτηρίων, ιδιαίτερα σε περίπτωση που οι αεροπορικές εταιρείες, κάνοντας κράτηση σε ηλεκτρονικά συστήματα κράτησης θέσεων, μπορούν να περιορίσουν τον ανταγωνισμό στην αγορά.
<P>
Προφανώς η κατάσταση στην αγορά αεροπορικών πτήσεων έχει αλλάξει σημαντικά τα τελευταία έτη, και οι περισσότερες αεροπορικές εταιρείες έχουν διαθέσει τα μερίδιά τους σε "ΣΚ, αυτό όμως δεν σημαίνει ότι όλες οι αεροπορικές εταιρείες έχουν κάνει κάτι τέτοιο. Το πιο σημαντικό, ωστόσο, είναι ότι, εκτός από μερίδια σε συστήματα κράτησης, οι αεροπορικές εταιρείες δεν έχουν την ευκαιρία να ασκήσουν τέτοια επιρροή στη λειτουργία των συστημάτων καθώς ενδέχεται να έχουν προτιμησιακή αντιμετώπιση των διαδρομών που εκτελούν, και αυτό πρέπει να αντικατοπτρίζεται κατάλληλα στον ορισμό του "μητρικού μεταφορέα".
<P>
" απλοποίηση του κώδικα δεοντολογίας θα αυξήσει τη δυνατότητα διαπραγμάτευσης μεταξύ των παραγόντων της αγοράς (οι αεροπορικές εταιρείες και τα "ΣΚ θα μπορούν ελεύθερα να διαπραγματεύονται το επίπεδο πληρωμής για μια κράτηση που γίνεται μέσω του "ΣΚ). Επί του παρόντος, οι διατάξεις αυξάνουν το κόστος του "ΣΚ και περιορίζουν την ευελιξία του "ΣΚ όσον αφορά τον σχεδιασμό των υπηρεσιών του με στόχο τις συγκεκριμένες ανάγκες των αεροπορικών εταιρειών και των ταξιδιωτικών πρακτόρων, καθώς δεν υπάρχει δυνατότητα διαφοροποίησης της τιμολόγησης για το κάθε "ΣΚ ξεχωριστά.
<P>
Ελπίζω ότι οι τροπολογίες που εισήχθησαν θα επιφέρουν μεγαλύτερο ανταγωνισμό στην αγορά πώλησης αεροπορικών εισιτηρίων, προς όφελος του πελάτη, ιδίως όσον αφορά την επέκταση του σημερινού φάσματος και μια χαμηλότερη τελική τιμή για τα αεροπορικά εισιτήρια.
<SPEAKER ID="984" NAME="James Nicholson  " AFFILIATION="PPE-DE">
γραπτώς. - (EN) Στηρίζω την εν λόγω έκθεση, η οποία προτείνει ότι οι κανόνες σχετικά με τα ηλεκτρονικά συστήματα κράτησης θέσεων που χρησιμοποιούνται από σημαντικά πρακτορεία γενικού τουρισμού για την κράτηση αεροπορικών εισιτηρίων πρέπει να απλοποιηθούν και να εκσυγχρονιστούν.
<P>
Οι ισχύοντες κανόνες σχετικά με το "ΣΚ εξυπηρετούν μόνο στην αποθάρρυνση του ανταγωνισμού και στη διατήρηση των υψηλών ναύλων. Αυτές οι προτάσεις θα προωθήσουν τον ανταγωνισμό μεταξύ των εταιρειών που είναι υπεύθυνες για την παροχή αυτών των συστημάτων και ευελπιστούμε ότι θα έχουν ως αποτέλεσμα χαμηλότερους ναύλους και μεγαλύτερη επιλογή για τους ταξιδιώτες.
<P>
Επί του παρόντος, συνήθως η πιο ελκυστική επιλογή για τους καταναλωτές είναι η κράτηση θέσης απευθείας σε μια αεροπορική εταιρεία. Ο νέος κώδικας δεοντολογίας θα επιφέρει μεγαλύτερη διαφάνεια τιμών, δίνοντας ώθηση στον τομέα των ταξιδίων και διασφαλίζοντας μια δίκαιη συναλλαγή για τον καταναλωτή.

<CHAPTER ID="004">
Απόφαση επί του κατεπείγοντος
<SPEAKER ID="009" NAME="Πρόεδρος">
Το επόμενο θέμα είναι η ψηφοφορία σχετικά με τη χρήση της διαδικασίας κατεπείγοντος για την πρόταση κανονισμού του Συμβουλίου για τη θέσπιση πολυετούς σχεδίου αποκατάστασης του τόνου στον Ανατολικό Ατλαντικό και στη Μεσόγειο.
<SPEAKER ID="010" NAME="Philippe Morillon" LANGUAGE="FR">
Κυρία Πρόεδρε, κυρίες και κύριοι, η σημερινή αίτηση για εφαρμογή της διαδικασίας κατεπείγοντος, κατ' εφαρμογή του άρθρου 134 του Κανονισμού, υποβλήθηκε στο Κοινοβούλιο από το Συμβούλιο την περασμένη εβδομάδα και αφορά, όπως είπατε, την πρόταση κανονισμού του Συμβουλίου για τη θέσπιση πολυετούς σχεδίου αποκατάστασης του τόνου στον Ανατολικό Ατλαντικό και στη Μεσόγειο.
<P>
Στόχος της πρότασης είναι η εφαρμογή του νέου σχεδίου αποκατάστασης, όπως συνέστησε για τις περιοχές αυτές η Διεθνής Επιτροπή για τη Διατήρηση των Θυννοειδών του Ατλαντικού κατά τη σύνοδό της τον περασμένο Νοέμβριο.
<P>
Όπως επισήμανε το Συμβούλιο στην αίτησή του για εφαρμογή της διαδικασίας κατεπείγοντος, ο εν λόγω κανονισμός πρέπει να τεθεί σε ισχύ πριν από την έναρξη της κύριας αλιευτικής περιόδου στις 15 Απριλίου, πράγμα που σημαίνει ότι η υποχρεωτική διαβούλευση του Κοινοβουλίου πρέπει να πραγματοποιηθεί στην παρούσα σύνοδο ολομέλειας, ώστε να προετοιμασθεί το έδαφος για μια πολιτική συμφωνία στο Συμβούλιο τις επόμενες εβδομάδες.
<P>
Εν όψει των προαναφερθέντων, και του γεγονότος ότι η Ευρωπαϊκή Ένωση πρέπει να τηρήσει τη διεθνή της δέσμευση και να συμμετάσχει στις κρίσιμες προσπάθειες για την αντιμετώπιση της οξείας κρίσης των αποθεμάτων τόνου, η Επιτροπή Αλιείας του Ευρωπαϊκού Κοινοβουλίου ενέκρινε ομόφωνα την παρούσα αίτηση για εφαρμογή της διαδικασίας κατεπείγοντος. Επομένως, σας ενθαρρύνω να επιβεβαιώσετε την εν λόγω έγκριση στη σημερινή ψηφοφορία.
<SPEAKER ID="012" NAME="José Ribeiro e Castro" AFFILIATION="PPE-DE">
(PT) Κυρία Πρόεδρε, μια σύντομη διαδικαστική παρατήρηση σχετικά με την ημερήσια διάταξη αυτής της εβδομάδας. " Τετάρτη 11 Μαρτίου είναι η Ευρωπαϊκή "μέρα για τα θύματα της τρομοκρατίας. " ημέρα αυτή προτάθηκε αρχικά από το Κοινοβούλιο σε ψηφοφορία η οποία πραγματοποιήθηκε στις 11 Μαρτίου 2004. Συζητούσαμε τότε μια αξιολόγηση του χώρου ελευθερίας, ασφάλειας και δικαιοσύνης. Ήταν η ημέρα των τραγικών επιθέσεων στη Μαδρίτη. Προτάθηκε αρχικά για την 11η Σεπτεμβρίου, αλλά, δεδομένου ότι η τραγωδία συνέβη εκείνη την ημέρα, το Κοινοβούλιο ψήφισε να είναι η 11η Μαρτίου.
<P>
Αρκετές ημέρες αργότερα, στις 25 Μαρτίου, εάν δεν με απατά η μνήμη μου, το Ευρωπαϊκό Συμβούλιο θέσπισε την ημερομηνία αυτή ως Ευρωπαϊκή "μέρα για τα θύματα της τρομοκρατίας. Όμως έχουμε τώρα μια συνεδρίαση ολομέλειας αύριο - 11 Μαρτίου - και βλέπω ότι στην ημερήσια διάταξη δεν υπάρχει καν κάποιου είδους απότιση φόρου τιμής στη μνήμη των θυμάτων. Θα ήθελα να μάθω εάν προβλέπεται κάτι τέτοιο για την περίοδο συνόδου αυτής της εβδομάδας.
<SPEAKER ID="013" NAME="Πρόεδρος">
Κύριε Ribeiro e Castro, εξ όσων γνωρίζω, ο Πρόεδρος θα προβεί σε δήλωση αύριο κατά την έναρξη της συνόδου ολομέλειας σχετικά με την ημέρα στην οποία αναφέρεστε και τις ειδικές περιστάσεις. " δήλωση αυτή θα ανταποκρίνεται στην παρατήρησή σας.

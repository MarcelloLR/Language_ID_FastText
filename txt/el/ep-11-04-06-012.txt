<CHAPTER ID="012">
Διδάγματα που πρέπει να συναχθούν για την πυρηνική ασφάλεια στην Ευρώπη μετά το πυρηνικό ατύχημα στην Ιαπωνία
<SPEAKER ID="466" NAME="Πρόεδρος">
" ημερήσια διάταξη προβλέπει τη συζήτηση των δηλώσεων του Συμβουλίου και της Επιτροπής σχετικά με τα διδάγματα που πρέπει να συναχθούν για την πυρηνική ασφάλεια στην Ευρώπη μετά το πυρηνικό ατύχημα στην Ιαπωνία.
<SPEAKER ID="467" NAME="Enikő Győri" LANGUAGE="HU">
Κύριε Πρόεδρε, κύριε Επίτροπε, κυρίες και κύριοι, καταρχάς επιτρέψτε μου να δηλώσω ότι είμαι ευτυχής που συνεχίζουμε τη συζήτηση που ξεκίνησε τον προηγούμενο μήνα. Αφενός, τούτο αποδεικνύει τη σοβαρότητα του ζητήματος και, αφετέρου, συνιστά ένδειξη του γεγονότος ότι, πέραν όλων των συναισθηματικών αντιδράσεων που δικαίως προκαλεί σε όλους μας η κατάσταση στην Ιαπωνία, η οποία εξακολουθεί να είναι εξαιρετικά σοβαρή, τα θεσμικά μας όργανα σκοπεύουν να αναλάβουν δράση εν προκειμένω, επιδεικνύοντας τη δέουσα σύνεση. Ταυτόχρονα, θα ήθελα να επιβεβαιώσω ότι είμαστε διατεθειμένοι να παρέχουμε συνεχή και συγκεκριμένη βοήθεια στον ιαπωνικό λαό, όχι μόνο με τη μορφή ανθρωπιστικής βοήθειας αλλά και με τη μορφή βοήθειας από πυρηνικούς εμπειρογνώμονες. Το Ευρωπαϊκό Συμβούλιο το δήλωσε ρητά στις 25 Μαρτίου.
<P>
Επιπλέον, θα ήθελα να επισημάνω ότι η αυστριακή Προεδρία ανταποκρίθηκε αμέσως στην καταστροφή στην Ιαπωνία, ειδικότερα δε όσον αφορά τις ενέργειες που σχετίζονται με τους κινδύνους λόγω της πυρηνικής ενέργειας. Επιτρέψτε μου να διαλευκάνω, ευθύς εξαρχής, τις παρανοήσεις που ενδέχεται να δημιουργηθούν στην κοινή γνώμη σχετικά με την πυρηνική ασφάλεια, ότι δηλαδή μόνο τώρα, υπό το πρίσμα μιας εξωτερικής κατάστασης κρίσης, συνειδητοποιεί η ΕΕ τη σοβαρότητα του ζητήματος. Από τη μία πλευρά, πρόκειται για σοβαρή πλάνη, διότι, στην πραγματικότητα, ισχύει στην Ευρώπη επί 25 και πλέον έτη, νομικά δεσμευτικό πλαίσιο για αυτό το θέμα, το οποίο συνεχώς προσαρμόζουμε, πλέον προσφάτως, για παράδειγμα, με την οδηγία του 2009 για την πυρηνική ασφάλεια. Από την άλλη πλευρά, πρόκειται για σοβαρή πλάνη, διότι η κατοχύρωση της πυρηνικής ασφάλειας είναι μια συνεχής διαδικασία, κατά τη διάρκεια της οποίας τελειοποιούμε σταδιακά τις προδιαγραφές, συνάγουμε συμπεράσματα από γεγονότα όπως αυτό της Fukushima και ελέγχουμε τακτικά την πραγματική κατάσταση ασφαλείας των εγκαταστάσεων. Τον Μάρτιο, το Ευρωπαϊκό Συμβούλιο παρείχε σαφείς διαβεβαιώσεις ότι η αντίδραση της ΕΕ θα πρέπει να ακολουθήσει οδηγίες που συνδυάζουν την εγγύηση της επιτόπιας ασφάλειας με την τελειοποίηση του ρυθμιστικού πλαισίου. Μια πτυχή αυτής της πολύπτυχης αντίδρασης είναι η ολοκληρωμένη αξιολόγηση κινδύνων και ασφαλείας των ευρωπαϊκών πυρηνικών σταθμών, δηλαδή το ζήτημα των "δοκιμών αντοχής".
<P>
Πρέπει να προσδιοριστούν το πεδίο εφαρμογής και τα πρακτικά βήματα που απαιτούνται, ενώ παράλληλα πρέπει να ληφθούν υπόψη τα πρόσφατα γεγονότα και να αξιοποιηθεί πλήρως η διαθέσιμη εμπειρογνωμοσύνη. " Ομάδα Ευρωπαϊκών Ρυθμιστικών Αρχών σε θέματα πυρηνικής ασφάλειας και τα μέλη της, οι ανεξάρτητες εθνικές ρυθμιστικές αρχές, πρέπει να ολοκληρώσουν τον προσδιορισμό των προαναφερθέντων πρακτικών βημάτων έως τα μέσα Μαΐου, γεγονός που θα καταστήσει πιθανότατα δυνατή την έναρξη της διαδικασίας αξιολόγησής τους το καλοκαίρι. Αρκετά κράτη μέλη και φορείς εκμετάλλευσης πυρηνικής ενέργειας έχουν ήδη εγκρίνει αποφάσεις που προϋποθέτουν την επιθεώρηση ασφαλείας των πυρηνικών σταθμών. Επί αυτής της βάσης, μπορούν, συνεπώς, να συναχθούν τα πρώτα συμπεράσματα και να δημοσιευθούν στα τέλη του τρέχοντος έτους. Επομένως, οι αρχές αξιολόγησης θα ενημερώσουν το ευρύ κοινό, αλλά και την Επιτροπή, για τα αποτελέσματα αυτών των δοκιμών αντοχής.
<P>
Με βάση την τελευταία έκθεση, το Ευρωπαϊκό Συμβούλιο θα αξιολογήσει τα προκαταρκτικά αποτελέσματα έως τα τέλη του έτους. Στο πλαίσιο της άλλης, ήτοι της ρυθμιστικής πτυχής, το Ευρωπαϊκό Συμβούλιο έχει ήδη ζητήσει από την Επιτροπή να αναθεωρήσει το ισχύον νομοθετικό και ρυθμιστικό πλαίσιο για την ασφάλεια των πυρηνικών εγκαταστάσεων και να υποβάλει πρόταση για την τελειοποίησή του, όπως απαιτείται. Ταυτόχρονα, πρέπει να συνεχίσουμε το έργο που βρίσκεται ήδη σε εξέλιξη στον τομέα της νομικής ρύθμισης, και να εγκρίνουμε την πρόταση οδηγίας για τη διαχείριση των αναλωμένων πυρηνικών καυσίμων και των ραδιενεργών αποβλήτων. Εξάλλου, είναι προφανές ότι όλες οι προδιαγραφές ασφαλείας πρέπει να καθοριστούν με τέτοιο τρόπο ώστε να καλύπτουν ολόκληρο τον κύκλο ζωής των πυρηνικών εγκαταστάσεων. Ως τρίτο βήμα, πρέπει επίσης να ζητήσουμε από τις τρίτες χώρες γειτονίας της ΕΕ να συμμετάσχουν στη συγκεκριμένη αξιολόγηση και να αυξήσουν το επίπεδο των προδιαγραφών ασφαλείας τους.
<P>
Φυσικά, οι ανησυχίες για την ασφάλεια δεν περιορίζονται στην πυρηνική ενέργεια. Αναφορικά με οιαδήποτε πηγή ενέργειας, και όσο μεγάλο και αν είναι ενδεχομένως το μερίδιό της στην ασφάλεια εφοδιασμού, δεν έχουμε την πολυτέλεια να δώσουμε προτεραιότητα σε ζητήματα εξασφάλισης του εφοδιασμού εις βάρος των πτυχών ασφαλείας που συνδέονται με την ανθρώπινη υγεία ή την προστασία του περιβάλλοντος. Όπως γνωρίζετε, πρέπει να λάβουμε εξίσου υπόψη την υφιστάμενη κατάσταση στην Ευρώπη, ότι δηλαδή η κατανάλωση καυσίμων στα κράτη μέλη βασίζεται σε διαφορετικά μείγματα. Υπό αυτές τις συνθήκες, κάθε κράτος μέλος είναι ελεύθερο να καθορίσει το δικό του ενεργειακό μείγμα. " κατάσταση θα παραμείνει ως έχει στο προσεχές μέλλον, διότι μιλούμε για το ενεργειακό μείγμα, ο προσδιορισμός του οποίου έγκειται στην αρμοδιότητα εκάστου κράτους μέλους. Όσον αφορά, όμως τους κοινούς στόχους, κάτι τέτοιο δεν μας εμποδίζει να σημειώσουμε πρόοδο στη διαδικασία χάραξης κοινής ενεργειακής πολιτικής.
<P>
Φέτος, για παράδειγμα, θα ξεκινήσουμε την εξέταση του ενεργειακού χάρτη πορείας 2050. Με αυτόν τον τρόπο, θα αξιολογήσουμε τον βαθμό στον οποίο επιμέρους πηγές ενέργειας πρέπει να συμβάλουν στην επίτευξη στόχων σχετικών με το κλίμα, ενώ παράλληλα θα κληθούμε να επιτύχουμε τους στόχους μας όσον αφορά την ενεργειακή πολιτική, τον ενεργειακό εφοδιασμό, τη βιωσιμότητα και την ανταγωνιστικότητα. Ωστόσο, επιπλέον του ελεύθερου καθορισμού του ενεργειακού μείγματος, η εμβάθυνση της εσωτερικής αγοράς και οι ολοένα στενότερες διασυνδέσεις οδηγούν στην αυξανόμενη αλληλεξάρτηση μεταξύ των ενεργειακών πολιτικών και των αποφάσεων των κρατών μελών που αφορούν την επιλογή πηγών ενέργειας. Για τους λόγους αυτούς, είναι επίσης λογικό να διαμορφωθεί μια κοινή θεώρηση για τις επιπτώσεις που έχουν οι ενεργειακές μας πολιτικές στις επενδύσεις, στις τιμές της ενέργειας και στο ρυθμιστικό πλαίσιο.
<P>
Αυτό σημαίνει επίσης ότι, εφόσον η πυρηνική ενέργεια αντιστοιχεί επί του παρόντος στο 30% της παραγωγής ενέργειας στην Ευρώπη, κανένα από τα 14 κράτη μέλη που επιλέγουν την πυρηνική ενέργεια δεν έχει την πολυτέλεια να κλείσει άμεσα τους πυρηνικούς του σταθμούς χωρίς να προβεί προηγουμένως σε διαβούλευση με τα άλλα κράτη μέλη και να εξετάσει, όχι μόνο πιθανές εναλλακτικές πηγές ενέργειας, αλλά και ζητήματα που ανακύπτουν κατά τη διαδικασία και σχετίζονται με το δίκτυο. Προς τον σκοπό αυτόν, η Προεδρία σκοπεύει να οργανώσει ανταλλαγή εμπεριστατωμένων απόψεων κατά την επίσημη σύνοδο των υπουργών Ενέργειας που θα λάβει χώρα τον Μάιο, με στόχο την επίλυση θεμάτων που αφορούν το συγκεκριμένο ζήτημα. Τέλος, είναι σημαντικό να ενημερώσουμε και το κοινό για τις βασικές υποθέσεις μας, καθώς και για τα πλεονεκτήματα και τα μειονεκτήματα των επιλεγμένων πηγών ενέργειας. Είμαι βέβαιη ότι μπορούμε να συμβάλουμε σε κάτι τέτοιο με τη σημερινή συζήτηση. Σας ευχαριστώ θερμότατα, κύριε Πρόεδρε.
<SPEAKER ID="468" NAME="Günther Oettinger" LANGUAGE="DE">
Κύριε Πρόεδρε, κυρία Gyõri, κυρίες και κύριοι, ο φρικτός σεισμός της 11ης Μαρτίου, το τσουνάμι που ακολούθησε, το ατύχημα στον πυρηνικό σταθμό, το οποίο προκάλεσε ζημίες σε διάφορα κτίρια, καθώς και το γεγονός ότι δεν διαφαίνεται λύση στη διαδικασία για την επιδιόρθωση των ζημιών και την αντιμετώπιση των κινδύνων, δεδομένου ότι ο πυρηνικός σταθμός εξακολουθεί να βρίσκεται εκτός ελέγχου, ακόμα και με τη χρήση της τελευταίας τεχνολογίας: όλα αυτά τα γεγονότα μάς δημιουργούν ανησυχία όσον αφορά τον τομέα ασφαλείας και ενέργειας στην Ευρωπαϊκή Ένωση και αλλού. Για τον λόγο αυτόν, στις 11 Μαρτίου, καλέσαμε να παραστεί σε συνεδρίασή μας στις 15 Μαρτίου, μια ομάδα υψηλού επιπέδου, απαρτιζόμενη από υπουργούς και εκπροσώπους των εθνικών κυβερνήσεων, των εταιρειών εταιρείες κατασκευής πυρηνικών σταθμών και του ενεργειακού τομέα. Στο πλαίσιο του Συμβουλίου των Υπουργών Ενέργειας, πραγματοποιήσαμε στις 21 Μαρτίου προπαρασκευαστικές εργασίες για το Ευρωπαϊκό Συμβούλιο, το οποίο κάλεσε τελικά, στις 25 Μαρτίου την Επιτροπή και τις εθνικές αρχές πυρηνικής ασφάλειας να διεξαγάγουν ειδική δοκιμή αντοχής και ολοκληρωμένη έρευνα ασφαλείας, με στόχο την κατοχύρωση των υψηλότερων δυνατών προδιαγραφών ασφαλείας. Έκτοτε, καταρτίζουμε τα κριτήρια δοκιμής.
<P>
Οι Γενικές Διευθύνσεις, εγώ προσωπικά και οι αρχές πυρηνικής ασφάλειας συντάσσουμε επί του παρόντος κατάλογο κριτηρίων αντοχής, τα οποία θα παρουσιάσουμε σε εσάς και στο κοινό πριν από την τελική τους έγκριση. Τούτο αφορά, αφενός, τις επιπτώσεις των κινδύνων που ενέχουν για την Ευρωπαϊκή Ένωση οι σταθμοί ενέργειας σε περίπτωση σεισμών και πλημμυρών, ιδίως στις ακτές του Ατλαντικού. Αφετέρου, αφορά τις συνέπειες για τους ίδιους τους σταθμούς ενέργειας, με άλλα λόγια, το ζήτημα σχετικά με τους δυνατούς τρόπους προστασίας των συστημάτων ψύξης, της παροχής ηλεκτρισμού και των γεννητριών έκτακτης ανάγκης. Μεταξύ των λοιπών παραγόντων περιλαμβάνονται οι τρομοκρατικές επιθέσεις και οι επιθέσεις στον κυβερνοχώρο, καθώς και η συντριβή αεροπλάνων σε σταθμούς ενέργειας.
<P>
Πιστεύουμε ότι η διαβούλευση και η απόφαση σχετικά με τα κριτήρια δοκιμών θα ολοκληρωθούν στα μέσα Μαΐου, κατά τη συνεδρίαση της ENSREG, της Ομάδας Ευρωπαϊκών Ρυθμιστικών Αρχών σε θέματα πυρηνικής ασφάλειας. Έως τα τέλη του έτους, αναμένουμε να έχουν πραγματοποιηθεί ολοκληρωμένες δοκιμές, ούτως ώστε να διασφαλισθούν οι υψηλότερες δυνατές προδιαγραφές στους 143 πυρηνικούς σταθμούς της Ευρωπαϊκής Ένωσης. Έχουμε μιλήσει με τις κυβερνήσεις της Ρωσικής Ομοσπονδίας και της Ουκρανίας, και τις προσεχείς ημέρες θα έλθουμε σε επαφή με την Ελβετία και την Αρμενία και, επιπλέον, με τις χώρες που σχεδιάζουν την κατασκευή πυρηνικών σταθμών, όπως η Τουρκία και η Λευκορωσία. Στόχος μας με όλα αυτά είναι να διασφαλίσουμε την εφαρμογή των υψηλότερων δυνατών προδιαγραφών ασφαλείας και κριτηρίων δοκιμών για την έρευνα ασφαλείας στις χώρες που βρίσκονται σε άμεση γειτονία με την Ευρωπαϊκή Ένωση.
<P>
Ξέρουμε ότι τα κράτη μέλη φέρουν την ευθύνη για το ενεργειακό μείγμα και, ως εκ τούτου, για την ενεργειακή τεχνολογία, τους σταθμούς πυρηνικής ενέργειας και άλλες τεχνολογίες. Τις τελευταίες ημέρες, έχει καταστεί σαφές ότι τα κράτη μέλη επιθυμούν να διατηρήσουν αυτές τις εξουσίες. Με άλλα λόγια, δεν φαίνεται ρεαλιστικό, με βάση τις ισχύουσες συνθήκες και τη νομοθεσία, να ληφθεί η απόφαση για την πυρηνική ενέργεια σε ευρωπαϊκό επίπεδο. Ωστόσο, θεωρώ ότι ο έλεγχος ασφαλείας, στον οποίο πρέπει να συμμετέχουν όλοι, αποτελεί τον κοινό παρονομαστή για όλα τα κράτη μέλη, λόγω των υψηλών προδιαγραφών που επιβάλλει, ανεξαρτήτως εάν διαθέτουν ή όχι πυρηνική ενέργεια. Περίπου το 76% του ηλεκτρισμού στη Γαλλία παράγεται από την πυρηνική ενέργεια, ενώ το αντίστοιχο ποσοστό στην Αυστρία είναι 0%. Συνολικά 14 κράτη μέλη χρησιμοποιούν πυρηνική ενέργεια και 13 κράτη μέλη δεν τη χρησιμοποιούν. Επί του παρόντος, η Γερμανία εξετάζει το ενδεχόμενο να περιορίσει τις χρονικές περιόδους λειτουργίας των πυρηνικών σταθμών της. " Πολωνία μελετά το ενδεχόμενο κατασκευής του πρώτου της πυρηνικού σταθμού, και η Ιταλία το ενδεχόμενο επενδύσεων σε επιπρόσθετους σταθμούς ενέργειας.
<P>
Παράλληλα με τη διεξαγωγή της έρευνας ασφαλείας, θεωρούμε υψίστης σημασίας τη μεταφορά της οδηγίας για την πυρηνική ασφάλεια στις εθνικές νομοθεσίες έως τον Ιούλιο του τρέχοντος έτους. Σχεδιάζαμε αρχικά να προβούμε το 2014 σε αξιολόγηση της οδηγίας για την πυρηνική ασφάλεια, η οποία εγκρίθηκε από το Κοινοβούλιο και το Συμβούλιο και πρόκειται να μεταφερθεί στις εθνικές νομοθεσίες. Τώρα όμως θέλουμε να την επισπεύσουμε. Σκοπεύουμε να σας ενημερώσουμε έως το τέλος του έτους σχετικά με τις περαιτέρω εκτιμήσεις μας όσον αφορά τους πιθανούς τρόπους ενίσχυσης της οδηγίας, δεδομένου ότι αφορά προς το παρόν κυρίως τις επίσημες εξουσίες και τα όργανα που πρέπει να συσταθούν, σε συνδυασμό με άλλους τομείς.
<P>
Θα ήθελα επίσης να αναφέρω τις προτάσεις για τα πυρηνικά απόβλητα, τις οποίες έχει παρουσιάσει η Επιτροπή και βρίσκονται, επί του παρόντος, στο στάδιο των συζητήσεων στο Κοινοβούλιο και στο Συμβούλιο. Οι προτάσεις αυτές θα συμβάλουν επίσης στα κοινά μέτρα για τη διασφάλιση των υψηλότερων δυνατών επιπέδων ασφαλείας. Ξέρουμε ότι η έρευνα ασφάλειας θα οδηγήσει στη συναγωγή επιμέρους συμπερασμάτων από τα κράτη μέλη. Εντούτοις, βασίζομαι στον αντίκτυπο που θα έχουν εν προκειμένω οι πραγματικές περιστάσεις. Βασίζομαι στο γεγονός ότι τα κράτη μέλη θα λάβουν υπόψη την αξιολόγηση ασφαλείας, τις προδιαγραφές και τα απαραίτητα μέτρα που προτείνουν οι εμπειρογνώμονες, και ότι θα τα εφαρμόσουν στις οικείς χώρες και στους οικείους πυρηνικούς τους σταθμούς. Στα μέσα Μαΐου, θα σας ενημερώσουμε για το πότε αναμένουμε να είμαστε σε θέση να σας παρουσιάσουμε το σχέδιο της δοκιμής αντοχής και τα κριτήρια δοκιμών που θα έχουν καταρτιστεί σε επίπεδο εργασίας.
<SPEAKER ID="469" NAME="Corien Wortmann-Kool" LANGUAGE="NL">
Κύριε Πρόεδρε, εξ ονόματος της Ομάδας μου, θα ήθελα να ευχαριστήσω τον Επίτροπο κ. Oettinger, ο οποίος άρχισε να εργάζεται επί του ζητήματος της πυρηνικής ασφάλειας αμέσως μετά την καταστροφή στην Ιαπωνία. Αυτό το έργο είναι υψίστης σημασίας για την ασφάλεια των πολιτών μας, επειδή η πυρηνική καταστροφή στην Ιαπωνία κατέδειξε ότι πρέπει να επανεξετάσουμε τους κανόνες μας σχετικά με την πυρηνική ασφάλεια.
<P>
Πρόκειται για σημαντικό καθήκον που καλείστε να επιτελέσετε τόσο εσείς όσο και το Συμβούλιο, διότι εμείς, στην Ευρώπη, εξαρτόμαστε αμοιβαία στον τομέα της πυρηνικής ασφάλειας. Χρειαζόμαστε μια ευρωπαϊκή δοκιμή αντοχής για όλες τις πυρηνικές εγκαταστάσεις και, όπως είπατε, τα κριτήρια πρέπει να είναι εναρμονισμένα. We need an objective and transparent report - that is, a public report - on that stress test, the starting point of which has to be the highest security level.
<P>
Κύριε Πρόεδρε, ευελπιστώ εσείς και τα κράτη μέλη να εργάζεστε σκληρά για αυτήν την εναρμονισμένη προσέγγιση, ούτως ώστε να είμαστε σε θέση να βασιζόμαστε στην εφαρμογή των υψηλότερων δυνατών προδιαγραφών ασφαλείας. Σε περίπτωση που κάποια πυρηνική εγκατάσταση αποτύχει στη δοκιμή αντοχής, εσείς και το Συμβούλιο πρέπει να διασφαλίσετε ότι θα υπάρξει δέσμευση εκ μέρους του αντίστοιχου κράτους μέλους για τη λήψη άμεσων μέτρων. Τέτοιου είδους μέτρα θα μπορούσαν να προϋποθέτουν ακόμα και την προσωρινή, ή και τη μόνιμη, παύση λειτουργίας ενός πυρηνικού σταθμού. Από αυτήν την άποψη, είναι σημαντικό να συμπεριλάβουμε πυρηνικούς σταθμούς που βρίσκονται μεταξύ των συνόρων μας, διότι έχουν ενίοτε ακόμα μεγαλύτερο αντίκτυπο στους πολίτες μας από ό,τι οι πυρηνικοί σταθμοί που βρίσκονται εξ ολοκλήρου στην Ευρώπη. Θα σας παρακαλούσα να δώσετε ιδιαίτερη προσοχή σε αυτό.
<P>
Πρέπει να εξετάσουμε δεόντως τις εν λόγω ενέργειες και τους συναφείς κινδύνους. " πυρηνική ενέργεια αποτελεί μια μορφή ενέργειας την οποία δεν μπορούμε να εγκαταλείψουμε έτσι απλά, διότι συνιστά μεγάλο μέρος της ενέργειάς μας και συμβάλλει στη μείωση των εκπομπών διοξειδίου του άνθρακα. Ωστόσο, πρέπει να επανεξετάσουμε το μέλλον μας και την ανανεώσιμη ενέργεια, αλλά και να αναπτύξουμε περαιτέρω, και με φιλόδοξο τρόπο, την ενεργειακή απόδοση.
<SPEAKER ID="470" NAME="Marita Ulvskog" LANGUAGE="SV">
Κύριε Πρόεδρε, η πυρηνική ενέργεια διαφέρει από άλλες πηγές ενέργειας. Σε εξαιρετικά μικρό χρονικό διάστημα, μπορεί να προξενήσει τεράστιο κακό σε χώρες, ανθρώπους και μελλοντικές γενιές. Ως εκ τούτου, χαίρομαι που φαίνεται να υπάρχει ισχυρή και ευρεία στήριξη στο Ευρωπαϊκό Κοινοβούλιο όσον αφορά τα ζητήματα της πυρηνικής ενέργειας και ασφαλείας. Ελπίζω ότι τούτο θα οδηγήσει σε σαφείς, ευρείες, κοινές αποφάσεις.
<P>
" πυρηνική ενέργεια δεν μπορεί να υπόκειται σε ρυθμίσεις και ελέγχους μόνο σε εθνικό επίπεδο. " πυρηνική ενέργεια δεν γνωρίζει εθνικά ούτε ευρωπαϊκό σύνορα. Ως εκ τούτου, η συζήτηση και τα έργα για την ασφάλεια πρέπει να εντάσσονται σε ευρύτατη ατζέντα. Υπό αυτό το πρίσμα, είναι σημαντικό να λάβουμε όσο το δυνατόν πιο ενιαία απόφαση και να παραβλέψουμε, για μία φορά, το γεγονός ότι έχουμε ελαφρώς διαφορετικές απόψεις επί του ζητήματος της πυρηνικής ενέργειας. Πρόκειται για κοινό συμφέρον, σε βραχυπρόθεσμο και μακροπρόθεσμο ορίζοντα: πρόκειται για την ασφάλεια.
<P>
Μακροπρόθεσμα, η κατάσταση καταδεικνύει τη μη βιώσιμη προοπτική του ισχύοντος ενεργειακού εφοδιασμού μας. Δεν διαθέτουμε επαρκώς διαφοροποιημένο ενεργειακό μείγμα. Εννοούμε ότι οι επενδύσεις σε ανανεώσιμες πηγές ενέργειας και σε ενεργειακή απόδοση πρέπει να μετατραπούν σε πράξη. Εκείνο που χρειαζόμαστε δεν είναι τίποτα λιγότερο από την αλλαγή προτύπου στην ενεργειακή μας πολιτική, πλην όμως, δεν πρέπει να είναι αυτό το αντικείμενο του συγκεκριμένου ψηφίσματος. Αντικείμενό του πρέπει να είναι ένα νέο ξεκίνημα για τη μεταστροφή του ενεργειακού μας συστήματος προς την κατεύθυνση της ανανεώσιμης ενέργειας και, φυσικά, η προπαρασκευαστικές εργασίες για τη χάραξη μιας στρατηγικής που θα καταργήσει επίσης σταδιακά την πυρηνική ενέργεια - σε ορισμένες περιπτώσεις βραχυπρόθεσμα, και σε κάποιες άλλες μεσοπρόθεσμα ή μακροπρόθεσμα.
<SPEAKER ID="471" NAME="Lena Ek" LANGUAGE="EN">
Κύριε Πρόεδρε, τα τραγικά γεγονότα στην Ιαπωνία δεν έχουν αποκαλύψει μόνο λάθη και αδυναμίες στους ιαπωνικούς αντιδραστήρες. Τα γεγονότα στη Fukushima έχουν αποκαλύψει επίσης ελλείψεις στο διεθνές σύστημα διασφαλίσεων στους πυρηνικούς σταθμούς. Σήμερα, πολλοί Ευρωπαίοι ανησυχούν για την πυρηνική ασφάλεια εδώ, στην Ευρώπη. Ως εκ τούτου, είναι απαραίτητο η Ευρωπαϊκή Ένωση να προβεί σε πλήρη επαναξιολόγηση της προσέγγισής της όσον αφορά την πυρηνική ασφάλεια.
<P>
Οι Φιλελεύθεροι και Δημοκράτες είναι της άποψης ότι οι δοκιμές αντοχής που προτείνει το Συμβούλιο είναι υπερβολικά ασθενείς. Δεν θα πρέπει να ελέγξουμε μόνο την τεχνολογία και τη γεωγραφία, αλλά και ολόκληρη τη νοοτροπία περί ασφάλειας, καθώς και την ετοιμότητα για την αντιμετώπιση πολύπτυχων σεναρίων καταστροφής. Εξίσου επιτακτική ανάγκη συνιστά και η υποχρεωτική διενέργεια των δοκιμών, καθώς η στήριξή τους σε κοινά και διαφανή κοινοτικά κριτήρια.
<P>
Θα πρέπει επίσης να καταστεί σαφές σε όλους ότι δεν μπορούμε να αναθέσουμε στις κυβερνήσεις και στις εθνικές αρχές τη δική τους εποπτεία. Αντιθέτως, οι δοκιμές αντοχής θα πρέπει να διενεργούνται από ανεξάρτητους εμπειρογνώμονες και με πλήρη διαφάνεια. Όλα τα στοιχεία θα πρέπει να δημοσιεύονται υπό την επιτήρηση της Επιτροπής.
<P>
(Χειροκροτήματα)
<P>
Επί του παρόντος, αυτή είναι η μοναδική αξιόπιστη εναλλακτική λύση για τη συγκεκριμένη τεχνολογία. Ακόμα, θα πρέπει να πραγματοποιηθεί ολοκληρωμένη αναθεώρηση της νομοθεσίας της ΕΕ για την πυρηνική ασφάλεια από τον Διεθνή Οργανισμό Ατομικής Ενέργειας (ΔΟΑΕ). Πρέπει να διαθέτουμε ευρωπαϊκές προδιαγραφές και αυστηρές προϋποθέσεις. " Επιτροπή φέρει ευθύνη, το ίδιο όμως και το Συμβούλιο, το οποίο δεν πρέπει να διστάσει να την αναλάβει. Τέλος, είναι σημαντικό να συναγάγουμε συμπεράσματα για την εναλλακτική ενέργεια και την ενεργειακή απόδοση. Είναι πλέον καιρός να λάβουμε αποφάσεις για δεσμευτικούς στόχους.
<P>
(Χειροκροτήματα)
<SPEAKER ID="472" NAME="Rebecca Harms" LANGUAGE="DE">
Κύριε Πρόεδρε, κύριε Oettinger, γνωρίζετε ήδη ότι δεν εμπιστεύομαι τις δοκιμές αντοχής που διεξάγετε. Θα ήθελα να σας εξηγήσω εν συντομία τους λόγους. Πιστεύω ότι δεν είναι καλό να αναλαμβάνουν οι εθνικές αρχές και οι εποπτικοί φορείς την ευθύνη του προσδιορισμού των κριτηρίων για τις δοκιμές αντοχής και για την αξιολόγηση των αποτελεσμάτων. Μέχρι στιγμής, ήταν απλώς υπεύθυνοι για την εποπτεία και τον έλεγχο των πυρηνικών σταθμών στην Ευρωπαϊκή Ένωση.
<P>
Τα μέλη αυτών των φορέων θα υπάγοντα στο γνωστό δίκτυο των παλιών γνώριμων που πιστοποιούν μετά χαράς ότι οι πυρηνικοί τους σταθμοί ήταν, είναι και θα εξακολουθήσουν να είναι ασφαλείς. Πιστεύετε πραγματικά ότι οι εθνικές ρυθμιστικές αρχές θα συνειδητοποιήσουν ξαφνικά ότι δεν επιτελούσαν μέχρι σήμερα σωστά το έργο τους και ότι υπήρξαν υπερβολικά ανεκτικές; Δεν το πιστεύω, κύριε Oettinger, και δεν μου έχετε εξηγήσει ακόμα πώς σκοπεύετε να εγγυηθείτε ότι όλο αυτό το εποπτικό σύστημα θα γίνει ξαφνικά ανεξάρτητο.
<P>
Ο προαιρετικός χαρακτήρας των δοκιμών αντοχής αποτελεί περαιτέρω απόδειξη του γεγονότος ότι δεν μπορούμε να τις λάβουμε τόσο σοβαρά όσο θα θέλαμε. Ωστόσο, υπάρχει ακόμα χρονικό περιθώριο να αλλάξετε τα σχέδιά σας και να μας εγγυηθείτε ότι θα έχουν πρόσβαση στους πυρηνικούς σταθμούς ανεξάρτητοι εμπειρογνώμονες. Μπορείτε να εγγυηθείτε ότι θα ελέγχονται τα πάντα και ότι δεν θα βλέπουμε απλώς εκθέσεις στα χαρτιά από ένα σύστημα που δικαίως έχω χαρακτηρίσει σύστημα παλιών γνώριμων, δεδομένου ότι οι άνθρωποι που το απαρτίζουν γνωρίζονται από παλιά, είναι φίλοι επί δεκαετίες και ανέκαθεν αποδέχονταν τα υψηλότερα επίπεδα κινδύνου.
<P>
Θα ήθελα να σας διευκρινίσω ότι οι βουλευτές της Ομάδας των Πρασίνων/Ευρωπαϊκή Ελεύθερη Συμμαχία αναμένουμε οι δοκιμές αντοχής να σχεδιάζονται κατά τέτοιον τρόπο ώστε να δείχνουν ποιοι πυρηνικοί σταθμοί δεν είναι πλέον αποδεκτοί και ποιοι θα πρέπει να αποσυνδεθούν πρώτοι από το δίκτυο. Εφόσον οι δοκιμές αντοχής πρόκειται ειλικρινά να επιφέρουν αλλαγή πορείας στην Ευρώπη, τις αντιμετωπίζουμε ως βάση για ένα χρονοδιάγραμμα εξόδου, το οποίο θα ξεκινήσει τώρα και, εάν όλα πάνε καλά στην Ευρώπη, θα μπορούσε να ολοκληρωθεί γύρω στο 2025.
<P>
Θα ήθελα να σας ζητήσω κάτι συγκεκριμένο, κύριε Oettinger. Τις τελευταίες ημέρες, έχετε δώσει έναν αριθμό συνεντεύξεων και έχετε εξηγήσει στη Γερμανία, για παράδειγμα, ότι γνωρίζετε ποιοι πυρηνικοί σταθμοί δεν θα περάσουν επιτυχώς αυτές τις δοκιμές αντοχής, και ότι είστε βέβαιος για ορισμένους από αυτούς. Θα ήθελα να σας παρακαλέσω να δημοσιοποιήσετε τα ονόματα αυτών των πυρηνικών σταθμών. Για παράδειγμα, εάν μεταξύ αυτών συγκαταλέγεται ο Fessenheim, ένας πυρηνικός σταθμός που, σύμφωνα με τον γαλλικό εποπτικό φορέα, δεν προστατεύεται επαρκώς από σεισμούς και πλημμύρες, τότε θα πρέπει να δώσετε στη δημοσιότητα τα ονόματα των εγκαταστάσεων που συνιστούν κίνδυνο. Κάτι τέτοιο θα ενίσχυε τη εμπιστοσύνη της κοινής γνώμης προς τις πολιτικές σας.
<P>
(Χειροκροτήματα)
<SPEAKER ID="473" NAME="Giles Chichester" LANGUAGE="EN">
Κύριε Πρόεδρε, θα ήθελα να ευχαριστήσω την κ. Προεδρεύουσα του Συμβουλίου και τον κ. Επίτροπο για τις δηλώσεις τους. " συγκρατημένη αισιοδοξία τους έρχεται σε αντίθεση με ορισμένες άλλες ομιλίες. Καταρχάς, ας μην λησμονούμε ότι υπάρχουν τεράστιες διάφορες ανάμεσα στους αντιδραστήρες, ηλικίας 50 ετών, της Ιαπωνίας και στα νέα σχέδια που ετοιμάζονται στην Ευρώπη - τεράστιες διαφορές. Ας μην λησμονούμε επίσης ότι υπάρχουν τεράστιες διαφορές ανάμεσα στους κινδύνους σεισμού της Ιαπωνίας και στους αντίστοιχους κινδύνους της δυτικής Ευρώπης. Πρέπει, πάνω από όλα, να είμαστε απολύτως βέβαιοι για το τι συνέβη προτού προβούμε στην επανεξέταση των δράσεών μας, καθώς και των προβλεπόμενων ενεργειών μας.
<P>
Οι σύγχρονοι αντιδραστήρες σχεδιάζονται πλέον κατά τέτοιον τρόπο ώστε να ανταποκρίνονται σε κινδύνους που θεωρούνταν αδιανόητοι πριν από 20 ή 50 χρόνια. Χαίρομαι που βλέπω ότι συμφωνείτε μαζί μου, κυρία Harms.
<P>
(Διαμαρτυρίες από την κ. Harms)
<P>
Αυτό ήταν αγενές σχόλιο και καταλαμβάνετε τον χρόνο ομιλίας μου, κυρία Harms.
<P>
Υπάρχει πρόταση για μορατόριουμ. Τάσσομαι κατά, επειδή θα σήμαινε ότι δρούμε βεβιασμένα, χωρίς επιστημονικά στοιχεία. Πρέπει να εξακριβώσουμε τι συνέβη προτού λάβουμε οιαδήποτε μέτρα για να αλλάξουμε την ήδη εντυπωσιακή νοοτροπία ασφάλειας στην Ευρώπη. Συμφωνώ ότι θέλουμε να ενισχύσουμε την νοοτροπία μας περί ασφάλειας, όμως ας μην ενεργήσουμε βεβιασμένα.
<SPEAKER ID="474" NAME="Sabine Wils" LANGUAGE="DE">
Κύριε Πρόεδρε, στη Γερμανία έγιναν προσφάτως διαδηλώσεις, στις οποίες 250.000 πολίτες ζητούσαν την άμεση έξοδο από την πυρηνική ενέργεια και τη μετάβαση σε ανανεώσιμες πηγές ενέργειας σε ποσοστό 100%. Και τα δύο είναι εφικτά.
<P>
Μετά το Τσερνομπίλ και τη Fukushima, είναι σαφές ότι η πυρηνική ενέργεια θα ενέχει πάντοτε κάποιον εναπομείναντα κίνδυνο. Συνεπώς, οι προδιαγραφές πυρηνικής ασφαλείας σε ολόκληρη την Ευρώπη πρέπει υποχρεωτικά να βασίζονται στις βέλτιστες διαθέσιμες τεχνολογίες. Παρά την έγκριση της οδηγίας του Συμβουλίου σχετικά με την πυρηνική ασφάλεια των πυρηνικών εγκαταστάσεων το 2009, στα κράτη μέλη εξακολουθούν να ισχύουν οι υφιστάμενες προδιαγραφές ασφαλείας.
<P>
Ως εκ τούτου, απαιτείται επειγόντως αναθεώρηση της συγκεκριμένης οδηγίας με τη συμμετοχή του Κοινοβουλίου, στο πλαίσιο της διαδικασίας συναπόφασης, η οποία δεν θα βασίζεται στη Συνθήκη Ευρατόμ. Επιθυμώ να δω μια πρωτοβουλία στην οποία θα συμμετέχουν όσο το δυνατόν περισσότερες Ομάδες του Κοινοβουλίου, το οποίο θα ζητήσει, με τη σειρά του, από το Συμβούλιο και την Επιτροπή να συντάξουν προς τον σκοπό αυτόν πρόταση οδηγίας. Πιστεύω ότι χρειαζόμαστε ένα σενάριο πυρηνικής εξόδου που να καλύπτει το σύνολο της Ευρώπης.
<SPEAKER ID="475" NAME="Νίκη Τζαβέλα" LANGUAGE="EN">
Κύριε Πρόεδρε, συμφωνώ με όσα ειπώθηκαν μέχρι στιγμής, καθώς και με το ότι πρέπει να εξετάσουμε αύριο το ενδεχόμενο επιβολής μορατόριουμ, όπως πρότεινε ο κ. Chichester.
<P>
Ωστόσο, θα ήθελα να προσθέσω το εξής: μπαίνουμε πλέον σε μια νέα εποχή, σε έναν νέο κόσμο. Όλες οι φυσικές καταστροφές που συνέβησαν τον 21ο αιώνα ήταν πραγματικά ολέθριες: ολέθριες πυρκαγιές, τρομακτικές ολέθριοι σεισμοί και ολέθριες πλημμύρες. Πώς μπορούμε να προστατευθούμε από την πυρηνική απειλή αυτών των καταστροφών και να την αποφύγουμε; Βλέπουμε ότι κινδυνεύουμε να καταλήξουμε με τρομερές απώλειες συνεπεία αυτών των καταστροφών.
<P>
Στο παρόν Σώμα, καταδικάζουμε τα εγκλήματα κατά της ανθρωπότητας. Θεωρώ ότι η αποτελεσματικότητα της TEPCO ως εταιρείας αποτελεί μια νέα μορφή εγκλήματος κατά της ανθρωπότητας: καμία διαφάνεια, κανένα προληπτικό μέτρο και καμία μέριμνα για τους εργάτες που αντιμετωπίζουν το πρόβλημα. Σας καλώ όλους να αναλογιστείτε αυτό το νέο έγκλημα κατά της κοινωνίας, το οποίο καλούμαστε να αντιμετωπίσουμε τον 21ο αιώνα.
<SPEAKER ID="476" NAME="Pilar del Castillo Vera" AFFILIATION="PPE">
(ES) Κύριε Πρόεδρε, κύριε Επίτροπε, κυρίες και κύριοι, χρειαζόμαστε ενέργεια για να τρεφόμαστε, να ταξιδεύουμε, να σπουδάζουμε, να θεραπεύουμε ασθένειες, και για πολλά άλλα πράγματα. " ενέργεια αυτή προερχόταν ανέκαθεν από διάφορες πηγές. Σε ορισμένες περιπτώσεις, από τις παλαιότερες πηγές, όπως η υδροηλεκτρική ενέργεια, η ενέργεια από ορυκτούς πόρους, ακόμα και η πυρηνική ενέργεια· σε άλλες περιπτώσεις, από πιο σύγχρονες μορφές, για παράδειγμα, από τις ανανεώσιμες πηγές ενέργειας. Εκτός αυτού, αναπτύσσονται τεχνολογίες οι οποίες, σε ορισμένες περιπτώσεις, είτε θα επιφέρουν αυξημένη ασφάλεια είτε θα παρέχουν μεγαλύτερη αποδοτικότητα, όπως στην περίπτωση των ανανεώσιμων πηγών ενέργειας.
<P>
Επίσης, υπάρχουν και πηγές σε επίπεδο ερευνών, χωρίς να έχουν ακόμα εφαρμοστεί, όπως η αποθήκευση άνθρακα ή η έρευνα που αναμένεται να μας οδηγήσει -και θα μας οδηγήσει- στην παραγωγή ηλεκτρικής ενέργειας με σύντηξη. Όλα αυτά είναι απαραίτητα, κυρίες και κύριοι, επειδή η ανθρώπινη ζωή λειτουργεί και αναπτύσσεται με βάση τις συνεχείς βελτιώσεις των χρησιμοποιούμενων πόρων και την έρευνα που τις κατέστησε εφικτές. " επικοινωνία, η ενέργεια, η ιατρική και η μελέτη βασίζονται στον εξής παράγοντα: στη συνεχή βελτίωση όλων των πόρων μας.
<P>
Πρόσφατα, το τσουνάμι και ο σεισμός που το προξένησε προκάλεσαν σοβαρές απώλειες στον λαό της Ιαπωνίας, όπως θύματα, αγνοούμενους και υλικές ζημιές, καθώς και σημαντικές ζημίες στο εργοστάσιο της Fukushima. Λαμβάνοντας όλα αυτά υπόψη, εκείνο που πρέπει να κάνουμε είναι να βελτιώσουμε την ασφάλεια.
<P>
Αύριο, το παρόν Σώμα θα ψηφίσει επί ενός κοινού ψηφίσματος, το οποίο έχει λάβει τη στήριξη της ευρείας πλειοψηφίας των κοινοβουλευτικών Ομάδων. Εκφράζει εκείνα που μας ενώνουν, όχι εκείνα που μας χωρίζουν. Θα ήθελα να ζητήσω από τις Ομάδες να παραμείνουν πιστές στο περιεχόμενο της πρότασης και να μην επιτρέψουν στα συμφέροντά τους να κατισχύσουν έναντι του κοινού συμφέροντος ή της κοινής άποψης που έχουμε υιοθετήσει σχετικά με τη συγκεκριμένη πρόταση. Αυτή είναι η ευθύνη μας για αύριο.
<SPEAKER ID="477" NAME="Teresa Riera Madurell" AFFILIATION="S&amp;D">
(ES) Κύριε Πρόεδρε, καταρχάς θα ήθελα να εκφράσω τη βαθιά μου συμπαράσταση προς τα θύματα και τις οικογένειες που μετεγκαταστάθηκαν εξαιτίας του πυρηνικού ατυχήματος.
<P>
Κυρίες και κύριοι, το δίδαγμα που θα πρέπει όντως να αντλήσουμε από αυτό το ατύχημα είναι η επείγουσα ανάγκη να ενισχύσουμε τα μέτρα ασφαλείας. Ωστόσο, η ασφάλεια προϋποθέτει και ανθρώπινους πόρους. Πρέπει να διασφαλίσουμε το υψηλότερο επίπεδο κατάρτισης για το προσωπικό που εργάζεται στον τομέα. Πρέπει να εγγυηθούμε βέλτιστες συνθήκες εργασίας. " θέσπιση ενός άριστου πλαισίου εκπαίδευσης και εργασίας συνιστά έργο που μπορούν να φέρουν εις πέρας τα ευρωπαϊκά θεσμικά όργανα.
<P>
Θα ήθελα επίσης να τονίσω τις δεσμεύσεις που ανέλαβε η Ομάδα της Προοδευτικής Συμμαχίας των Σοσιαλιστών και των Δημοκρατών στο Ευρωπαϊκό Κοινοβούλιο (S&D) ως προς το ενεργειακό της σχέδιο για την Ευρώπη. Πρόκειται για ισχυρές δεσμεύσεις υπέρ των ανανεώσιμων πηγών ενέργειας, των υποδομών, της ενεργειακής απόδοσης και της ηλεκτρικής κινητικότητας. Σε αυτό το πλαίσιο, θεωρώ επίσης ότι θα πρέπει να αρχίσει εκ νέου η συζήτηση για τον άνθρακα, διότι αποτελεί τη μοναδική γηγενή πηγή ορυκτών πόρων.
<SPEAKER ID="478" NAME="Fiona Hall" AFFILIATION="ALDE">
(ΕΝ) Κύριε Πρόεδρε, δεν επαρκούν οι δοκιμές αντοχής επί των τεχνικών προδιαγραφών. Το πρόβλημα δεν είναι μόνο οι σεισμοί. Το πρόβλημα στην Ιαπωνία ήταν η συσσώρευση γεγονότων: πλημμύρες, απώλεια ενέργειας εκτός των εγκαταστάσεων και διακοπή των επικοινωνιών. Διαπιστώσαμε πώς το ένα πρόβλημα οδηγεί στο άλλο, και η ραδιενέργεια του εργοστασίου της Fukushima εγείρει πλέον τεράστιους φραγμούς στα έργα ασφαλείας που πρέπει να συνεχιστούν.
<P>
Ένα πυρηνικό ατύχημα δεν αποτελεί γραμμικό γεγονός· οι επιπτώσεις του μεταδίδονται προς τα έξω, όπως η ραδιενέργεια που εξακολουθεί να διοχετεύεται στη θάλασσα. Ως εκ τούτου, είναι ζωτικής σημασίας οι προτεινόμενες δοκιμές αντοχής να λάβουν υπόψη τις πολλαπλές, σύνθετες, γεωμετρικές επιπτώσεις ενός καταστροφικού γεγονότος.
<P>
Κύριε Επίτροπε, όπως αναφέρατε τα κράτη μέλη έχουν το δικαίωμα να αποφασίζουν ποιο θα είναι το ενεργειακό τους μείγμα, αλλά εσείς φέρετε την ευθύνη της πυρηνικής ασφάλειας. Συμφωνείτε ότι τα κράτη μέλη πρέπει να επιβάλουν μορατόριουμ για τον σχεδιασμό και τη λειτουργία νέων πυρηνικών σταθμών; Τι σκοπεύετε να προτείνετε προκειμένου να βεβαιωθείτε ότι, αντιθέτως, οι κυβερνήσεις και οι επενδυτές εστιάζουν πλέον το ενδιαφέρον τους στην ανάληψη δεσμεύσεων για την ενεργειακή απόδοση και τις ανανεώσιμες πηγές ενέργειας;
<SPEAKER ID="479" NAME="Claude Turmes" AFFILIATION="Verts/ALE">
(DE) Κύριε Πρόεδρε, κύριε Oettinger, κυρίες και κύριοι, τα δραματικά γεγονότα στην Ιαπωνία μάς κατέδειξαν ότι ο μοναδικός ασφαλής πυρηνικός σταθμός είναι εκείνος που δεν κατασκευάστηκε ποτέ ή εκείνος του οποίου η λειτουργία διακόπηκε. Αυτοί είναι οι μοναδικοί απόλυτα ασφαλείς πυρηνικοί σταθμοί. Μετά τα γεγονότα στην Ιαπωνία, ξέρουμε ότι κάθε άλλος ισχυρισμός είναι αναληθής. Οι πολίτες της Ευρώπης το γνωρίζουν, και αυτός είναι ο λόγος για τον οποίο προσδοκούν σθεναρότερη αντίδραση εκ μέρους μας. " μοναδική απάντηση που μπορούμε να τους δώσουμε είναι ότι όραμά μας είναι να δημιουργήσουμε μια Ευρώπη που θα βασίζεται αποκλειστικά στις ανανεώσιμες πηγές ενέργειας.
<P>
Μπορούμε να ξεκινήσουμε τη σταδιακή υλοποίηση αυτού του οράματος, μέσω ενός συνδυασμού ενεργειακής απόδοσης στις κατοικίες, στις μεταφορές, στη βιομηχανία και στην παραγωγή ηλεκτρισμού, μιας ευρείας κλίμακας ανανεώσιμων πηγών ενέργειας και μέσω της χρήσης φυσικού αερίου ως μεταβατικού καυσίμου. Κύριε Oettinger, βρίσκεστε στη διαδικασία σύνταξης του ενεργειακού χάρτη πορείας 2050. Το ερώτημα που θα ήθελα να σας απευθύνω είναι το εξής: είστε διατεθειμένος να συνεργαστείτε μαζί μας για την υλοποίησης ενός τέτοιου οράματος; Είστε πεπεισμένος ότι ο ενεργειακός χάρτης πορείας 2050 θα πρέπει να χρησιμοποιηθεί ως βάση συζήτησης, όχι μόνο με εμπειρογνώμονες, αλλά και με τους πολίτες της Ευρώπης, υπό το πρίσμα ενός διαφορετικού μέλλοντος για την ενέργεια στην Ευρώπη;
<SPEAKER ID="480" NAME="Konrad Szymański" AFFILIATION="ECR">
(PL) Κύριε Πρόεδρε, εάν σήμερα πρέπει να μάθουμε το μάθημά μας και να το μελετήσουμε επιμελώς μετά από αυτό που συνέβη στην Ιαπωνία, τότε πρέπει να το πράξουμε με μεγάλη προσοχή. Θα πρέπει να συγκεντρωθούμε και να σκεφτούμε προσεκτικά. " απομάκρυνση από την πυρηνική ενέργεια ή η επιβολή μη ρεαλιστικών προϋποθέσεων σε αυτόν τον τομέα του ενεργειακού μας συστήματος δεν θα εξαλείψει ένα μεμονωμένο πρόβλημα. Από την άλλη ακριβώς πλευρά των συνόρων μας θα κατασκευαστούν ακόμα περισσότεροι πυρηνικοί σταθμοί, οι οποίοι δεν θα υπόκεινται στις προδιαγραφές ασφαλείας μας ή στην εποπτεία των ρυθμιστικών μας φορέων. Επί του παρόντος, στο Καλίνινγκραντ και στη Λευκορωσία βρίσκονται ήδη υπό εξέλιξη τέτοιου είδους διαδικασίες υπό το πρίσμα της κάλυψης των αναγκών της κεντρικής Ευρώπης. " απομάκρυνση της πυρηνικής ενέργειας από την Ένωση θα καταστήσει απατηλές τις προσπάθειές μας. Για άλλη μια φορά όμως θα πλήξουμε την ανταγωνιστικότητα του ενεργειακού μας συστήματος και, παράλληλα, την οικονομία και τη βιομηχανία μας. Για πολλοστή φορά, ο οικολογικός σχεδιασμός θα ωφελήσει τους ανταγωνιστές μας, κυρίως από τη Ρωσία. Για τον λόγο αυτόν, εάν σκοπεύουμε σήμερα να αυξήσουμε τις προδιαγραφές που απαιτούμε στον τομέα της πυρηνικής ενέργειας, πρέπει να λάβουμε κάποιες εγγυήσεις ότι ο ηλεκτρισμός που παράγεται από αντιδραστήρες που βρίσκονται εκτός των συνόρων μας θα διέπεται από τα ίδια αυστηρά κριτήρια.
<SPEAKER ID="481" NAME="Miloslav Ransdorf" AFFILIATION="GUE/NGL">
(CS) Κύριε Πρόεδρε, είναι πολλά τα πιθανά συμπεράσματα που μπορούν να συναχθούν από την καταστροφή στην Ιαπωνία. Πρώτον, ο τομέας της ενέργειας θα πρέπει να τελεί υπό κρατικό έλεγχο, και θα πρέπει να υπάρχουν αξιόπιστες εφεδρικές εγκαταστάσεις σε κάθε πυρηνικό σταθμό, τοποθετημένες σε εύλογη απόσταση. " εταιρεία TEPCO συμπεριφέρθηκε ανεύθυνα. Δεύτερον, πρέπει να στηρίξουμε το περιβάλλον με κάθε δυνατό τρόπο και να πούμε "Όχι" στους πράσινους κινδυνολόγους που εκβιάζουν εδώ και καιρό την Ευρώπη. Τρίτον, χρειάζεται αλλαγή κλίματος στο Σώμα μας και στην Επιτροπή. Στο Ευρωπαϊκό Κοινοβούλιο επικρατεί εδώ και καιρό μια απολίτιστη ατμόσφαιρα, και χρειαζόμαστε μια Επιτροπή θαρραλέων ανδρών και γυναικών, που δεν φοβούνται τις νέες λύσεις και διαθέτουν πρωτοποριακό πνεύμα, όχι ευθυνόφοβους που, ακολουθώντας το παράδειγμα ενός είδους σκαθαριού, προωθούν μια "μπάλα" προσωπικών μικροσυμφερόντων, ακόμα και σε σχέση με τις ευρωπαϊκές τους θέσεις.
<SPEAKER ID="482" NAME="Peter Liese" AFFILIATION="PPE">
(DE) Κύριε Πρόεδρε, κύριε Oettinger, κυρίες και κύριοι, υποστηρίζω πλήρως το κοινό ψήφισμα. Στέλνουμε δύο συγκεκριμένα μηνύματα σε εκείνους που κατέχουν θέσεις ευθύνης στα κράτη μέλη και στον πληθυσμό της Ευρώπης. Χρειαζόμαστε κοινούς κανόνες που θα μας προστατεύουν από πυρηνικά ατυχήματα σε ολόκληρη την Ευρώπη. Έχει παρέλθει πλέον η εποχή των περιορισμένων προσεγγίσεων στο ζήτημα της πυρηνικής ασφάλειας. Δύο παλαιότεροι πυρηνικοί σταθμοί στη Γερμανία, σε απόσταση 180 χιλιομέτρων από το Στρασβούργο, έκλεισαν προσωρινά και αποσυνδέθηκαν από το δίκτυο. Περίπου 100 χιλιόμετρα από εδώ, στο Fessenheim, βρίσκεται ένας αντιδραστήρας ο οποίος, από όσο γνωρίζουμε, είναι εξίσου επικίνδυνος με τους δύο σταθμούς στη Γερμανία που αποσυνδέθηκαν από το δίκτυο σε συνέχεια των γεγονότων στην Ιαπωνία.
<P>
Το παράδειγμα αυτό καταδεικνύει σαφώς ότι χρειαζόμαστε κοινά κριτήρια υψίστου επιπέδου. Διαθέτουμε τη νομική βάση, ενώ το ερώτημα σχετικά με το κατά πόσον μπορούμε να προχωρήσουμε με την υφιστάμενη νομική βάση θα είναι πάντα πολιτικό. Πρέπει να προχωρήσουμε πολύ περισσότερο από ό,τι στο παρελθόν.
<P>
Το δεύτερο μήνυμα είναι ότι, ανεξαρτήτως των αποφάσεων που έχουν λάβει τα κράτη μέλη, και ορισμένα θα αποσυνδέσουν πυρηνικούς σταθμούς συντομότερα από κάποια άλλα, δεν θα πρέπει να αντικαταστήσουμε τη χαμένη ενέργεια με επιπλέον εισαγωγές αερίου, για παράδειγμα, από τη Ρωσία. Οι παράγραφοι 21 και 22 υποδεικνύουν την κατεύθυνση προς την οποία θέλουμε να κινηθούμε. Θέλουμε περισσότερες ανανεώσιμες πηγές ενέργειας και μεγαλύτερη ενεργειακή απόδοση. Κύριε Oettinger, πριν από τα γεγονότα στη Fukushima καταρτίσατε ένα σχέδιο δράσης για την ενεργειακή απόδοση. Επρόκειτο για σημαντικό βήμα προόδου, το οποίο πρέπει πλέον να υλοποιηθεί κατεπειγόντως.
<P>
Προσωπικά, συντάσσομαι με την άποψη της πλειοψηφίας του Σώματος ότι χρειαζόμαστε δεσμευτικούς στόχους. Δεν θέλουμε πλέον να χρησιμοποιούμε ορυκτά καύσιμα. Θέλουμε θέσεις εργασίας στο εμπόριο και στη βιομηχανία. " ενεργειακή απόδοση είναι οικονομική, επομένως, πρέπει επειγόντως να σημειώσουμε πρόοδο στον συγκεκριμένο τομέα.
<SPEAKER ID="483" NAME="Catherine Trautmann" AFFILIATION="S&amp;D">
(FR) Κύριε Πρόεδρε, κύριε Επίτροπε, κυρίες και κύριοι, η πυρηνική ενέργεια είναι μια ενεργειακή πηγή απαλλαγμένη από τον άνθρακα, ταυτόχρονα όμως και μια ενεργειακή πηγή που εξαρτάται από πεπερασμένους πόρους. Είναι επίσης μια δυνητικά επικίνδυνη μορφή ενέργειας. " προφανής προτεραιότητα, μετά τη Fukushima, συνίσταται στην εξέταση της ασφάλειας των πυρηνικών μας σταθμών. Οι συγκεκριμένες δοκιμές αντοχής πρέπει να διενεργηθούν με όσο το δυνατόν πιο συντονισμένο τρόπο σε επίπεδο Ένωσης, πιθανόν δεν και πέραν της άμεσης γειτονίας μας, από ανεξάρτητους οργανισμούς που εργάζονται σύμφωνα με τις αυστηρότερες προδιαγραφές και τη μέγιστη δυνατή διαφάνεια.
<P>
Στη συνέχεια, η καταπολέμηση της κλιματικής αλλαγής απαιτεί την άσκηση συνεκτικής και φιλόδοξης πολιτικής. Παρότι η πυρηνική ενέργεια μάς επιτρέπει να περιορίσουμε τις εκπομπές διοξειδίου του άνθρακα στην ατμόσφαιρα για να παράγουμε τον ηλεκτρισμό που χρειαζόμαστε, δεν πρέπει να εξαρτόμαστε από αυτήν. Σε χώρες όπως η Γαλλία, η οποία παράγει πυρηνική ενέργεια, η μείωση του ποσοστού της αποτελεί προϋπόθεση για οιαδήποτε μακροπρόθεσμη απόφαση. " διαδικασία αυτή σημαίνει ότι πρέπει να εντείνουμε τις προσπάθειές μας για την εξοικονόμηση ενέργειας και την αύξηση του ποσοστού των ανανεώσιμων πηγών ενέργειας που, σε μεσοπρόθεσμο και μακροπρόθεσμο ορίζοντα, θα είναι σε θέση να καλύψουν σχεδόν ολόκληρη την κατανάλωσή μας. Το ζητούμενο είναι μεν η ασφάλεια των πυρηνικών σταθμών, το ίδιο όμως και η ασφάλεια εφοδιασμού σε ολόκληρη την Ευρωπαϊκή Ένωση, ώστε να μην βρεθεί καμία χώρα σε οικονομική δυσχέρεια.
<P>
Τέλος, η πραγματική αλληλεγγύη προϋποθέτει τη δημιουργία μιας κοινότητας ενέργειας.
<SPEAKER ID="484" NAME="Corinne Lepage" AFFILIATION="ALDE">
(FR) Κύριε Πρόεδρε, όσον αφορά την ασφάλεια, στηρίζω, φυσικά, μετά χαράς όλες τις προτάσεις που υπέβαλαν οι συνάδελφοι βουλευτές σχετικά με την ουσιαστική ανεξαρτησία των υπευθύνων που θ αναλάβουν τη διεξαγωγή των δοκιμών αντοχής, καθώς και σχετικά με την ιδέα οι συγκεκριμένοι κανόνες να καθοριστούν σε επίπεδο Κοινότητας.
<P>
Ας μην αυταπατώμαστε όμως: έχουμε ορισμένους παλιούς πυρηνικούς σταθμούς οι οποίοι σχεδιάστηκαν χωρίς να ληφθεί υπόψη η συσσώρευση κινδύνων και, ως εκ τούτου, είτε διενεργήσουμε αυτές τις δοκιμές αντοχής είτε όχι, δεν θα έχουμε ποτέ απόλυτη ασφάλεια με τους υφιστάμενους πυρηνικούς σταθμούς. Πρέπει να έχουμε πλήρη επίγνωση αυτού του γεγονότος. Επιπλέον, δεν πιστεύω ότι οι περισσότεροι ευρωπαίοι πολίτες σήμερα αποδέχονται την ιδέα του να πληρώσουν το τίμημα για ένα πυρηνικό ατύχημα στην Ευρώπη. Πρόκειται για μια πολυτέλεια που δεν μας επιτρέπεται· αυτό πρέπει να το συνειδητοποιήσουμε απολύτως.
<P>
Ως εκ τούτου, πρέπει να οργανώσουμε τη σταδιακή κατάργηση της πυρηνικής ενέργειας, λαμβάνοντας υπόψη τις οικονομικές μας ανάγκες, τις ανάγκες μας στον τομέα της απασχόλησης, τις βιομηχανικές μας δυνατότητες και την υποχρέωσή μας να μην αυξήσουμε τις εκπομπές αερίων του θερμοκηπίου. Νομίζω ότι όλοι μας έχουμε πλήρη επίγνωση αυτών των στοιχείων.
<P>
Πώς θα το επιτύχουμε; Πρέπει να το επιτύχουμε με το μείζον ευρωπαϊκό εγχείρημα της σταδιακής κατάργησης της πυρηνικής ενέργειας. Ο Claude μίλησε για 15 έτη. Νομίζω πως είναι πολύ αισιόδοξη άποψη· πιθανότατα θα διαρκέσειν λίγο περισσότερο. Ωστόσο, πρόκειται για ένα σπουδαίο εγχείρημα, το οποίο θα μπορούσε να κινητοποιήσει τους Ευρωπαίους, να αποκαταστήσει την εμπιστοσύνη στον εαυτό μας, καθώς και στους θεσμούς, διότι, πέρα από τη Fukushima, κύριε Πρόεδρε, δεν παύει να αποτελεί πράξη περιφρόνησης των δημόσιων αρχών και των εποπτικών φορέων. Πρέπει να έχουμε πλήρη επίγνωση αυτού του γεγονότος.
<SPEAKER ID="485" NAME="Paul Rübig" LANGUAGE="DE">
Κύριε Πρόεδρε, θα ήθελα να ζητήσω από την κ. Trautmann να μου απαντήσει σε μία ερώτηση. Στη Γαλλία υπάρχει ένα σύστημα ανεξάρτητων ρυθμιστικών αρχών που επιτελούν άρτιο έργο. Πιστεύετε ότι το γαλλικό μοντέλο θα μπορούσε να εφαρμοστεί σε ολόκληρη την Ευρώπη, με τη σύσταση μιας ευρωπαϊκής ρυθμιστικής αρχής κατά το πρότυπο του γαλλικού συστήματος;
<SPEAKER ID="486" NAME="Catherine Trautmann" AFFILIATION="S&amp;D">
(FR) Κύριε Πρόεδρε, ευχαριστώ τον συνάδελφο βουλευτή κ. Rubig που έθεσε τη συγκεκριμένη ερώτηση. Θεωρώ ότι, πράγματι, η γαλλική ρυθμιστική αρχή είναι ανεξάρτητη - κι αυτό αποδεικνύεται από τις προτάσεις της. Εκτιμώ δε ότι, με βάση τη λογική της παρατήρησή μου σχετικά με την Ευρωπαϊκή Κοινότητα Ατομικής Ενέργειας, θα πρέπει να διαθέτουμε μια ανεξάρτητη ρυθμιστική αρχή σε ευρωπαϊκό επίπεδο, καθώς και διαθέτουμε τα εποπτικά μέσα ώστε να διασφαλίζουμε ότι το έργο της ρυθμιστικής αρχής είναι ανεξάρτητο και ότι η ίδια είναι πραγματικά ικανή.
<SPEAKER ID="487" NAME="Corinne Lepage" LANGUAGE="FR">
Ως προς αυτό το σημείο, κύρια Trautmann, μια ανεξάρτητη αρχή στα χαρτιά, βεβαίως. Δεδομένης της σύνθεσής της και του γεγονότος ότι δεν υπάρχει πλουραλισμός ως προς τα μέλη που την απαρτίζουν, ειλικρινά, θα μπορούσαμε να διερωτηθούμε για πολλά πράγματα εν προκειμένω.
<SPEAKER ID="488" NAME="Catherine Trautmann" AFFILIATION="S&amp;D">
(FR) Κύριε Πρόεδρε, σε εθνικό επίπεδο, υπάρχει πάντα δυνατότητα να αμφισβητήσουμε τη σύνθεση, και από αυτήν την άποψη, συμφωνώ με το σχόλιο της κ. Lepage. Θεωρώ ότι σύντομα θα βιώσουμε μια περίοδο κατά την οποία θα διασφαλίζεται καλύτερα ο πλουραλισμός, σε καμία περίπτωση, όμως, δεν θα ήθελα να αμφισβητήσω το έντιμο έργο των ανθρώπων που έχουν αναλάβει τα καθήκοντά τους με ευσυνειδησία, ειδικότερα δε ενός ατόμου, του κ. Lacoste.
<SPEAKER ID="489" NAME="Evžen Tošenovský" AFFILIATION="ECR">
(CS) Κύριε Πρόεδρε, εδώ και αρκετές εβδομάδες παρακολουθούμε με κομμένη την ανάσα τον απίστευτο αγώνα στην Ιαπωνία, με τις επιπτώσεις του γιγαντιαίου σεισμού και του τσουνάμι που επακολούθησε. Θαυμάζω επίσης τον τρόπο με τον οποίο το αντιμετώπισαν οι Ιάπωνες, κάτι που δεν έχει αναφερθεί ακόμα στην Αίθουσα.
<P>
Από κάθε καταστροφή, οι άνθρωποι αντλούν πάντα διδάγματα. Γεγονότα όπως αυτό οδηγούσαν ανέκαθεν σε τεχνικές βελτιώσεις και μέτρα ασφαλείας. Οι άνθρωποι δεν παύουν να πετούν μετά από σοβαρές αεροπορικές καταστροφές. Βελτιώνονται η αξιοπιστία και η ασφάλεια. Είναι σημαντικό να αποκομίσουμε από την καταστροφή στην Ιαπωνία όλη τη δυνατή εμπειρία σχετικά με τη λειτουργία των πυρηνικών σταθμών ενέργειας. Πρέπει να αξιολογήσουμε σωστά αυτήν την ακραία φυσική δοκιμή αντοχής και να αποκτήσουμε τη μέγιστη δυνατή εμπειρία επί των τεχνικών μέτρων και των μέτρων ασφαλείας. Οι πυρηνικοί σταθμοί πρέπει να είναι σε θέση να ανταποκρίνονται σε ακραίες φυσικές καταστροφές.
<P>
Πρέπει επίσης να αντλήσουμε διδάγματα από τις διαδικασίες έκτακτης ανάγκης, διότι αποτελούν και αυτές μέρος της λειτουργίας και της ασφάλειας ενός σταθμού. Οι πολιτικοί πρέπει να αποφεύγουν τις βεβιασμένες και απλοϊκές κρίσεις. Σαφώς είναι εύλογο να διενεργούμε τον μέγιστο αριθμό επαναληπτικών ελέγχων επί των πυρηνικών σταθμών. " εμπειρία που αποκομίστηκε από την Ιαπωνία αποτελεί ευκαιρία για την υπεύθυνη αξιολόγηση των υφιστάμενων προδιαγραφών ασφαλείας, χωρίς περιττές πολιτικές φιγούρες.
<SPEAKER ID="490" NAME="Herbert Reul" AFFILIATION="PPE">
(DE) Κύριε Πρόεδρε, κυρίες και κύριοι, όλοι γνωρίζουν ότι υπάρχουν πολύ διαφορετικές απόψεις στα κράτη μέλη, αλλά και στις πολιτικές Ομάδες του Κοινοβουλίου, σχετικά με το ζήτημα της αναγκαιότητας ή μη της πυρηνικής ενέργειας.
<P>
" σημερινή συζήτηση καταδεικνύει ότι οι απόψεις διίστανται και στο εσωτερικό των Ομάδων. Από την άλλη πλευρά, επήλθε μια καταστροφή στην Ιαπωνία, η οποία αντιπροσωπεύει ένα τεράστιο πρόβλημα. Έχουμε ξεκινήσει συζήτηση για το συγκεκριμένο θέμα, και θεωρώ ότι το ψήφισμα μάς προσφέρει μια σημαντική ευκαιρία να επικεντρωθούμε σήμερα και αύριο σε ένα συγκεκριμένο ερώτημα, ήτοι κατά πόσον μπορούμε να βελτιώσουμε από κοινού τις προδιαγραφές ασφαλείας που διαθέτουμε και εάν θα μπορέσουμε να θεσπίσουμε ενδεχομένως αυξημένες ευρωπαϊκές αρμοδιότητες ή μεγαλύτερη ευρωπαϊκή συνεργασία.
<P>
Παρόλο που σε αυτό το ψήφισμα υπάρχουν πολλά στοιχεία με τα οποία δεν συμφωνώ, είμαι της άποψης ότι οι συνάδελφοι βουλευτές έχουν κάνει εξαιρετική δουλειά, διότι εκπόνησαν ένα κείμενο που επικεντρώνεται λεπτομερέστερα στην ασφάλεια και την ευρωπαϊκή συνεργασία. Ως εκ τούτου, θα ήθελα να ρωτήσω μήπως είναι πλέον καιρός να εκμεταλλευτούμε την ευκαιρία που μας δίδεται από αυτήν τη συζήτηση σήμερα και αύριο για να παραμερίσουμε το ζήτημα του αν θα πρέπει ή όχι να απαλλαγούμε από την πυρηνική ενέργεια, ή εάν είμαστε ένθερμοι ή μη ένθερμοι υποστηρικτές της, και να επικεντρωθούμε αντιθέτως σε αυτά ακριβώς τα στοιχεία της έκθεσης. Εάν μπορούσαμε όλοι μας να συμφωνήσουμε να μην θέσουμε σε ψηφοφορία αύριο τις τροπολογίες που έχουμε καταθέσει -θα ήθελα απλώς να παρουσιαστούν- και να επικεντρωθούμε στην ψήφιση με ευρεία πλειοψηφία, ακόμα δε και ομόφωνα, υπέρ της μεγαλύτερης ασφάλειας και των ισχυρότερων ευρωπαϊκών εξουσιών, θα ενισχύαμε μακράν περισσότερο τη φήμη του Ευρωπαϊκού Κοινοβουλίου και τη διαδικασία άντλησης διδαγμάτων από τα γεγονότα στην Ιαπωνία, σε σύγκριση με όσα θα προσφέραμε εάν δίναμε συνέχεια στις διαφωνίες που πάντα έχουμε. Θα μπορούσαμε να τις αναβάλουμε ενδεχομένως έως τη μεθεπόμενη εβδομάδα. Θα ήθελα να σας ζητήσω να εξετάσετε αυτό το ενδεχόμενο.
<P>
(Ο ομιλητής δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="491" NAME="Rebecca Harms" AFFILIATION="Verts/ALE">
(DE) Κύριε Πρόεδρε, κύριε Reul, ξέρετε ότι υποστήριζα ανέκαθεν την ύπαρξη υψηλότερων επιπέδων ασφαλείας στην πυρηνική βιομηχανία. Στην περίπτωση της οδηγίας για την πυρηνική ασφάλεια, την οποία εγκρίναμε πριν από δύο χρόνια, δεν είχα μεγάλη επιτυχία. " ευρεία πλειοψηφία του παρόντος Σώματος ήταν αντίθετη στη θέσπιση υψηλότερων προδιαγραφών ασφαλείας. Το ζήτημα νέου αισθήματος αμοιβαίας εμπιστοσύνης μάς φέρει αντιμέτωπους με ένα άλλο μεγάλο πρόβλημα. Το Κοινοβούλιο δεν έχει να συνεισφέρει τίποτα σε αυτήν τη συζήτηση. Εάν υπάρχει κάποια αμφιβολία ως προς αυτό, οι αποφάσεις για την πυρηνική ασφάλεια και οι δοκιμές αντοχής θα ανατεθούν στο Συμβούλιο και την Ευρατόμ. Το Κοινοβούλιο θα εξαιρεθεί της διαδικασίας. Είμαστε γενικά σε θέση να εκφράσουμε την άποψή μας, αλλά ο αντίκτυπος ή μη των απόψεών μας επαφίεται στην τύχη. Εάν δηλώνετε τώρα ότι θα προβούμε σε ενέργειες κατά της παλαιάς Συνθήκης Ευρατόμ στο μέλλον, διασφαλίζοντας τη διενέργεια διαβούλευσης και τη διαφάνεια σε όλους τους τομείς που αφορούν την ασφάλεια, τότε θα μπορέσουμε ενδεχομένως να συνεννοηθούμε καλύτερα.
<SPEAKER ID="492" NAME="Herbert Reul" AFFILIATION="PPE">
(DE) Κύριε Πρόεδρε, κυρία Harms, δεν κατάλαβα απολύτως την ερώτησή σας, διότι δεν ήταν ερώτηση. Αυτό, βέβαια, δεν είναι κακό, διότι προσπάθησα και θα συνεχίσω να προσπαθώ να εκμεταλλευτώ την παρούσα ευκαιρία. Γνωρίζετε ότι έχουμε εντελώς αντίθετες απόψεις εν προκειμένω.
<P>
Το ενδεχόμενο να συμφωνήσουμε με ευρεία πλειοψηφία στο ζήτημα της αυξημένης ασφάλειας θα μπορούσε να αποστείλει ένα σημαντικό μήνυμα, ανεξαρτήτως του ζητήματος των εξουσιών. Το ψήφισμα καλύπτει ευρύ φάσμα τομέων, μακράν περισσότερους από εκείνους που έχουμε ήδη εγκρίνει και σαφώς περισσότερους από εκείνους που ήμουν διατεθειμένος να αποδεχθώ. Αυτό είναι αλήθεια και έχετε απόλυτο δίκαιο. Εντούτοις, εάν κατορθώσουμε να συμφωνήσουμε επί της ανάγκης για μεγαλύτερη ασφάλεια και περισσότερη Ευρώπη, θα στείλουμε ένα μήνυμα στα κράτη μέλη. Εάν προβούμε αύριο σε ψηφοφορία επί τη βάση της διαφωνίας μας, επειδή έχουμε διαφορετικές απόψεις όσον αφορά το ζήτημα του αν θα πρέπει ή όχι να εγκαταλείψουμε την πυρηνική ενέργεια, τότε πιθανόν να μην έχει μεγάλο αντίκτυπο. Αυτό ζητώ μόνο, τίποτα περισσότερο και τίποτα λιγότερο.
<SPEAKER ID="493" NAME="Giles Chichester" AFFILIATION="ECR">
(EN) Κύριε Πρόεδρε, αισθάνομαι βαθύτατα προσβεβλημένος, διότι η κ. Harms απλώς διέκοψε τη δική μου ομιλία φωνασκώντας με κλειστό μικρόφωνο, αλλά σήκωσε τη γαλάζια κάρτα της στον συνάδελφο βουλευτή κ. Reul. Δεν μπορώ να τύχω ίσης μεταχείρισης;
<SPEAKER ID="494" NAME="Michael Cramer" LANGUAGE="DE">
Κύριε Πρόεδρε, κύριε Reul, θα ήθελα να σας ρωτήσω εάν έχει αλλάξει καθόλου η προσωπική σας θέση. Το πουλόβερ που φορώ σήμερα είναι 30 ετών. Εκείνη την εποχή, διαδηλώναμε κατά της πυρηνικής ενέργειας. Οι αποκαλούμενοι εμπειρογνώμονες μάς πληροφόρησαν ότι υπάεχει κίνδυνος ατυχήματος μία φορά κάθε δέκα χιλιάδες χρόνια. Ο διευθυντής του "Ινστιτούτου Ερευνών του Potsdam για τις Κλιματικές Επιπτώσεις" (PIK), κ. Schnellhuber, δήλωσε σε συνέντευξή του στην εφημερίδα Die Zeit ότι αυτό αληθεύει. Εάν διαιρέσουμε τα δέκα χιλιάδες χρόνια διά τους 400 πυρηνικούς σταθμούς του πλανήτη, το αποτέλεσμα είναι 25 χρόνια. Ως εκ τούτου, μπορούμε να αναμένουμε ότι κάθε 25 χρόνια θα συμβαίνει ένα ατύχημα σε αντιδραστήρα. Πρώτα στο Τσερνομπίλ, μετά στη Fukushima. Πού θα συμβεί το επόμενο;
<P>
Έχετε αλλάξει γνώμη εν προκειμένω; Εξακολουθείτε να πιστεύετε ότι οι πυρηνικοί σταθμοί είναι ασφαλείς ή συμφωνείτε μαζί μου ότι ο σταθμός Zwentendorf είναι ο μοναδικός ασφαλής πυρηνικός σταθμός στον κόσμο;
<SPEAKER ID="495" NAME="Herbert Reul" AFFILIATION="PPE">
(DE) Κύριε Πρόεδρε, φυσικά έχω αλλάξει γνώμη, όχι όμως επί της ουσίας. Είναι τόσο κακό να μην αλλάζει κανείς γνώμη για κάτι; Ωστόσο, η άποψή μου έχει αλλάξει κατά πολύ, και ελπίζω να το παρατηρήσατε. Έχω εξηγήσει ότι θα υπερψηφίσω το συγκεκριμένο ψήφισμα, υπό την προϋπόθεση ότι θα διατηρηθεί ως έχει. Πρόκειται για μείζονα αλλαγή σε σύγκριση με τις προηγούμενες απόψεις μου. Κάτι τέτοιο μπορεί να θεωρηθεί ικανοποιητικό, μπορεί και όχι. Υπερασπίζομαι την άποψη που έχω διατυπώσει. Θα ήταν καλό να εγκρίνουμε το ψήφισμα αυτό ομόφωνα.
<SPEAKER ID="496" NAME="Jo Leinen" AFFILIATION="S&amp;D">
(DE) Κύριε Πρόεδρε, ακούσατε την ομιλία του προέδρου της Επιτροπής Βιομηχανίας, Έρευνας και Ενέργειας. Τώρα λαμβάνω τον λόγο εγώ, ως πρόεδρος της Επιτροπής Περιβάλλοντος, Δημόσιας Υγείας και Ασφάλειας των Τροφίμων, και η διάσταση των απόψεων είναι τεράστια. Εξυπακούεται ότι χρειαζόμαστε υψηλότερα επίπεδα ασφάλειας για όλους τους πυρηνικούς σταθμούς. Όλοι μας συμφωνούμε ως προς αυτό. Κύριε Oettinger, η δοκιμή αντοχής που προτείνετε αποτελεί μεν ένα σημαντικό πρώτο βήμα, δεν είναι όμως αρκετό. Πιστεύω επίσης ότι πρέπει να επανεξετάσουμε την προσέγγισή μας και να προτείνουμε μια νέα, η οποία θα προχωρά σε μεγαλύτερο βάθος και θα είναι σαφώς πιο ουσιώδης. Αυτός είναι ο λόγος για τον οποίο, επιπλέον των υψηλότερων προδιαγραφών ασφαλείας στην ΕΕ, χρειαζόμαστε εξίσου ένα σχέδιο για την εγκατάλειψη μιας επικίνδυνης τεχνολογίας, τη χρήση της οποίας δεν μπορούμε να δικαιολογήσουμε στην πυκνοκατοικημένη ευρωπαϊκή ήπειρο.
<P>
Κύριε Reul, εσείς και κάποιοι άλλοι θα πρέπει απλώς να το αποδεχθείτε. Οι συνάδελφοί σας στο Βερολίνο έχουν σημειώσει πολύ μεγαλύτερη πρόοδο από ό,τι εσείς εδώ στο Στρασβούργο και στις Βρυξέλλες. Πιθανόν να έχουν φτάσει στο σημείο καμπής, ενώ εσείς είστε ακόμα προσκολλημένος στις παλιές σας ιδέες. Ελπίζω να μπορέσουμε να καταλήξουμε σε μια διατύπωση, ένα σενάριο και μια στρατηγική εξόδου από την πυρηνική ενέργεια. Κύριε Oettinger, ο χάρτης πορείας που θα καταρτίσετε φέτος τον Ιούνιο θα αποτελέσει μια θαυμάσια ευκαιρία για να επιτύχετε αυτόν τον στόχο. Μετά τις δοκιμές αντοχής, πρέπει επίσης να μας αναπτύξετε την ιδέα σας για το πώς μπορούμε να απαλλαγούμε από την πυρηνική τεχνολογία.
<P>
(Χειροκροτήματα)
<SPEAKER ID="497" NAME="Antonio Cancian" AFFILIATION="PPE">
(IT) Κύριε Πρόεδρε, κυρία Gyõri, κύριε Επίτροπε, κυρίες και κύριοι, νομίζω ότι θα πρέπει να εκφράσουμε τα συλλυπητήριά μας για όλα τα θύματα της μεγάλης καταστροφής που έπληξε την Ιαπωνία. " κατάσταση είναι πραγματικά ανησυχητική, φρονώ, ωστόσο, ότι το έργο της πολιτικής δεν είναι να λαμβάνει αποφάσεις υπό συνθήκες πανικού, αλλά να προσπαθεί να διατηρεί τον ορθολογισμό της και να αντιμετωπίζει την πραγματικότητα με τον καλύτερο δυνατό τρόπο.
<P>
Τούτου λεχθέντος, θεωρώ ότι πρέπει να έχουμε ως αφετηρία δύο σημαντικές εκτιμήσεις. " πρώτη αφορά το γεγονός ότι υπάρχει ένας μόνο ουρανός, η γη όμως χωρίζεται με σύνορα, τα οποία δεν έχουν καμία σχέση με τα προβλήματα που συμπεριλαμβάνουμε στην ημερήσια διάταξή μας· η δεύτερη εκτίμηση είναι ότι πρέπει πάντα να έχουμε ως στόχο μας τη βιώσιμη ανάπτυξη, η οποία έχει διάφορες συνιστώσες. Τρεις είναι οι συνιστώσες της βιώσιμης ανάπτυξης που πρέπει να συνεκτιμηθούν: η οικονομική, η περιβαλλοντική και η κοινωνική. Εάν επιτύχουμε σε αυτήν την προσπάθεια, νομίζω ότι θα κινούμαστε προς τη σωστή κατεύθυνση.
<P>
Θεωρώ ότι το ψήφισμα που κατατέθηκε, το οποίο υποστηρίζω πλήρως και για το οποίο υπάρχει ευρεία συναίνεση, έρχεται την κατάλληλη στιγμή για να αναλάβουμε την ευθύνη της ασφάλειας, ενός ζητήματος που θα έπρεπε να αποτελεί μια μορφή διάγνωσης για την παρούσα κατάστασης και να στρέψουμε το βλέμμα μας προς το μέλλον. Πώς θα το πράξουμε αυτό; Εφαρμόζοντας τα κριτήρια που έχουμε δεσμευθεί να τηρούμε και, πάνω από όλα, λαμβάνοντας αποφάσεις σχετικά με την απόδοση και την ανανέωση, στοιχεία που θα πρέπει να λαμβάνουν πάντα υπόψη τη νοοτροπία και την καινοτομία στην έρευνα, συμπεριλαμβανομένου του Διεθνούς Θερμοπυρηνικού Πειραματικού Αντιδραστήρα (ITER).
<SPEAKER ID="498" NAME="Πρόεδρος">
" προεδρία έχει πληροφορηθεί ότι σήμερα είναι τα γενέθλια του κ. Leinen. Χρόνια σας πολλά λοιπόν, κύριε Leinen.
<SPEAKER ID="499" NAME="Edit Herczog" AFFILIATION="S&amp;D">
(HU) Κύριε Πρόεδρε, κύριε Επίτροπε, κυρίες και κύριοι, η πυρηνική ασφάλεια έχει ανθρώπινο πρόσωπο. Ο σχεδιασμός, η κατασκευή, η λειτουργία, η εποπτεία και το κλείσιμο ενός πυρηνικού σταθμού, καθώς και η κατάρτιση των σχετικών νόμων, είναι όλες ανθρώπινες δραστηριότητες. Κατά συνέπεια, το βασικό στοιχείο της ασφάλειας είναι η γνώση και η μέγιστη αξιοποίηση των ανθρωπίνων δραστηριοτήτων. " διατήρηση και η πρακτική εφαρμογή αυτής της γνώσης είναι σημαντική τόσο για τη λειτουργία των πυρηνικών σταθμών όσο και, πολύ μεταγενέστερα, για την παύση λειτουργίας τους. Συμφωνώ με τη διενέργεια δοκιμών αντοχής και συμμερίζομαι την άποψη ότι η αποκτηθείσα εμπειρία θα πρέπει να ενσωματωθεί στην οδηγία για την πυρηνική ασφάλεια.
<P>
Τάσσομαι υπέρ της διεξαγωγής διασυνοριακών ελέγχων, αν μη τι άλλο, προκειμένου να καθησυχάσουμε τον πληθυσμό. Συμφωνώ ότι πρέπει να κάνουμε τα πάντα για τη συμμετοχή μας σε διεθνείς οργανισμούς που συμβάλλουν στη βελτίωση των γνώσεών μας. Συμφωνώ απολύτως ότι πρέπει να αναλάβουμε δράσεις έρευνας και ανάπτυξης με στόχο τη διάθεση των πυρηνικών αποβλήτων των τελευταίων 60 ετών. Υπάρχει ένα σημείο επί του οποίου συμφωνώ ιδιαιτέρως: οιαδήποτε απόφαση και αν λάβουμε σε σχέση με την ενέργεια, πρέπει να επιμείνουμε ότι οι 500 εκατομμύρια πολίτες της Ευρώπης πρέπει να εφοδιάζονται με ηλεκτρική ενέργεια. Σας ευχαριστώ για την προσοχή σας.
<SPEAKER ID="500" NAME="Gaston Franco" AFFILIATION="PPE">
(FR) Κύριε Πρόεδρε, κύριε Επίτροπε, κυρίες και κύριοι, το θέμα της σημερινής μας συζήτησης είναι η βελτίωση της ασφάλειας της πυρηνικής ενέργειας, και όχι η αμφισβήτηση της πυρηνικής ενέργειας, δεδομένου ότι η τελευταία αποτελεί βασικό στοιχείο της ενεργειακής ανεξαρτησίας και της καταπολέμησης των εκπομπών αερίων του θερμοκηπίου σε πολλά κράτη μέλη της Ευρωπαϊκής Ένωσης.
<P>
" ευρωπαϊκή πρωτοβουλία της διενέργειας δοκιμών αντοχής σε όλους τους πυρηνικούς μας σταθμούς συνιστά ένα πρώτο βασικό και εύλογο βήμα, το οποίο ανταποκρίνεται στις προσδοκίες των ευρωπαίων πολιτών. Πρέπει να διενεργήσουμε αυτές τις δοκιμές, χρησιμοποιώντας κοινή προσέγγιση και κοινά κριτήρια, τη μεθοδολογία των οποίων θα πρέπει να εμπιστευτούμε στην Ομάδα Ευρωπαϊκών Ρυθμιστικών Αρχών σε θέματα πυρηνικής ασφάλειας. Οι γειτονικές χώρες της Ευρωπαϊκής Ένωσης πρέπει να υποβληθούν εξίσου σε αυτές τις δοκιμές, λόγω των διασυνοριακών κινδύνων που ενυπάρχουν.
<P>
Εκτός από τη διενέργεια των εν λόγω δοκιμών, η Ευρωπαϊκή Ένωση πρέπει να εργαστεί για την εναρμόνιση των διεθνών προδιαγραφών στο υψηλότερο δυνατό επίπεδο, στο πλαίσιο της ομάδας των G20 και της Διεθνούς Επιτροπής Ατομικής Ενέργειας, βάσει των στόχων της Δυτικοευρωπαϊκής Ένωσης Ρυθμιστικών Αρχών στα Πυρηνικά για τους νέους αντιδραστήρες. Στο πλαίσιο της Ευρωπαϊκής Ένωσης, πρέπει να προωθήσουμε και να εντείνουμε τη συνεργασία μεταξύ των εθνικών αρχών ασφαλείας.
<P>
" Ευρωπαϊκή Ένωση οφείλει να λειτουργήσει ως πρότυπο, όσον αφορά τόσο την ενίσχυση των κανονισμών όσο και τις προσπάθειες αλληλεγγύης. Υπό το πρίσμα μιας καταστροφής αυτού του μεγέθους, πιστεύω ότι η δημιουργία Ευρωπαϊκής Δύναμης Πολιτικής Προστασίας είναι αναγκαία περισσότερο από ποτέ.
<SPEAKER ID="501" NAME="Kathleen Van Brempt" AFFILIATION="S&amp;D">
(NL) Κύριε Πρόεδρε, είναι αλήθεια ότι υπέρμαχοι και πολέμιοι της πυρηνικής ενέργειας ανευρίσκονται σε ολόκληρο το πολιτικό φάσμα. Ωστόσο, αυτό που δεν καταλαβαίνω είναι γιατί ορισμένοι άνθρωποι εξακολουθούν να εθελοτυφλούν απέναντι στο συγκεκριμένο θέμα, ακόμα και μετά τη Fukushima. Το αδιανόητο συνέβη. Ένας συνδυασμός παραγόντων οδήγησε σε μια καταστροφή που θα μπορούσε κάλλιστα να συμβεί και στη δική μας περιοχή του πλανήτη. Δεν υφίσταται η έννοια του μηδενικού κινδύνου. Επί του παρόντος, πρέπει να προβούμε σε τρεις ενέργειες.
<P>
Καταρχάς, όπως πρότεινε ο κ. Επίτροπος, οι δοκιμές αντοχής πρέπει να διενεργούνται με απόλυτη ειλικρίνεια, με απόλυτη διαφάνεια, ενώ πρέπει, ταυτόχρονα, να ληφθούν μέτρα για τη διασφάλιση της ευρύτερης δυνατής κάλυψης του φάσματος των πυρηνικών σταθμών. Ωστόσο, πρέπει να διασφαλίσουμε και την αξιοποίηση των αποτελεσμάτων αυτών των δοκιμών. Θα πρέπει να κλείσουν όλοι οι πυρηνικοί σταθμοί που δεν είναι ασφαλείς.
<P>
Δεύτερον, πρέπει να διασφαλίσουμε την οργάνωση της σταδιακής κατάργησης της πυρηνικής ενέργειας. Δεν είναι δυνατόν να έχουμε σταθμούς πυρηνικής ενέργειας οι οποίοι έχουν κατασκευαστεί για διάρκεια ζωής τριάντα ετών και παραμένουν σε λειτουργία μετά από σαράντα ή πενήντα χρόνια.
<P>
Τρίτον, θα ήταν εξωφρενικά παράλογο εάν εμείς, στην Ευρωπαϊκή Ένωση, αποφασίζαμε υπέρ της κατασκευής νέων πυρηνικών σταθμών. Στην Ευρώπη υπάρχει μόνο μία οδός προόδου, και αυτή είναι η οδός των ανανεώσιμων πηγών ενέργειας. Εμείς δε, στο παρόν Σώμα, οφείλουμε να καταλήξουμε σε συναίνεση υπέρ των ανανεώσιμων πηγών ενέργειας.
<SPEAKER ID="502" NAME="Bogusław Sonik" AFFILIATION="PPE">
(PL) Κύριε Πρόεδρε, στις 26 Απριλίου συμπληρώνονται 25 χρόνια από την καταστροφή του Τσερνομπίλ, του χειρότερου πυρηνικού ατυχήματος στην Ιστορία. Μετά την παρέλευση είκοσι πέντε ετών, κανείς μας δεν έχει ξεχάσει τα θύματα της τραγωδίας, εκείνους που υπέστησαν και εκείνους που εξακολουθούν να υφίστανται μέχρι σήμερα τις συνέπειες της εν λόγω καταστροφής. Αυτή η τραγική επέτειος συμπίπτει, δυστυχώς, με τα γεγονότα στην Ιαπωνία. Ενθυμούμενος την καταστροφή του Τσερνομπίλ, θα ήθελα να εκφράσω την αλληλεγγύη μου προς τον ιαπωνικό λαό, που παλεύει με τις επιπτώσεις του ατυχήματος στον πυρηνικό σταθμό της Fukushima, το οποίο προκλήθηκε από τα κύματα του τσουνάμι.
<P>
Ακόμα και σήμερα ανιχνεύεται μόλυνση σε τρόφιμα που παράγονται στις περιοχές της Ουκρανίας που είχαν εκτεθεί σε ραδιενεργό καίσιο 137 - ένα ραδιοϊσότοπο με χρόνο ημιζωής 30 έτη. " Greenpeace έχει εκπονήσει έρευνες, οι οποίες καταδεικνύουν ότι σε δύο τουλάχιστον επαρχίες, τη Zhitomir και το Rovno, ο τοπικός πληθυσμός καταναλώνει μολυσμένα τρόφιμα, όπως γάλα, μανιτάρια, φρούτα, ψάρια του γλυκού νερού και λαχανικά. Σύμφωνα με επίσημα στοιχεία, καταγράφεται υψηλό ποσοστό ραδιενέργειας σε περιοχές που βρίσκονται σε ακτίνα 30 χιλιομέτρων από τον πυρηνικό σταθμό. Ωστόσο, εκτιμάται ότι η πληγείσα ζώνη μπορεί να περιλαμβάνει, στην πραγματικότητα, συνολική έκταση περίπου 50.000 τετραγωνικών χιλιομέτρων, περικλείοντας και πολλές επαρχίες της Ουκρανίας.
<P>
Υπάρχουν επί του παρόντος 165 ενεργοί αντιδραστήρες στην Ευρώπη, χωρίς να υπολογίζεται η Ρωσία. Είναι σημαντικό να γνωρίζουμε ότι δεν βρίσκονται μόνο στην επικράτεια της Ευρωπαϊκής Ένωσης, αλλά και σε γειτονικές χώρες κοντά στα σύνορα της Ένωσης. " Ρωσία και η Λευκορωσία ξεκινούν την κατασκευή πυρηνικών σταθμών πλησίον των συνόρων της Ένωσης. Πρέπει να θέσουμε το εξής ερώτημα: τι είδους εγγυήσεις μπορούν να δοθούν για την ασφάλειά τους; " ενέργεια δεν πρέπει να αγοράζεται από πυρηνικούς σταθμούς που βρίσκονται εκτός των συνόρων της Ευρωπαϊκής Ένωσης εάν δεν πληρούν τις υψηλότερες προδιαγραφές ασφαλείας που καθορίζονται από τις δοκιμές αντοχής στην Ευρωπαϊκή Ένωση.
<P>
(Ο Πρόεδρος διακόπτει τον ομιλητή)
<P>
Θα το επαναλάβω: επί του παρόντος, κατασκευάζονται από τη Ρωσία και τη Λευκορωσία πυρηνικοί σταθμοί κοντά στα σύνορα της Ευρωπαϊκής Ένωσης. Σε αυτό το πλαίσιο, φρονώ ότι τα κράτη μέλη της Ευρωπαϊκής Ένωσης δεν πρέπει να αγοράζουν πυρηνική ενέργεια από αυτούς τους πυρηνικούς σταθμούς, εάν οι τελευταίοι δεν υποβληθούν στις ίδιες δοκιμές αντοχής με εκείνες που απαιτούνται στην Ευρωπαϊκή Ένωση.
<SPEAKER ID="503" NAME="Ioan Enciu" AFFILIATION="S&amp;D">
(RO) Κύριε Πρόεδρε, καταρχάς θα ήθελα να εκφράσω την αμέριστη συμπαράστασή μου προς τον ιαπωνικό λαό. Πιστεύω ότι είναι σημαντικό να του παράσχουμε τώρα κάθε δυνατή στήριξη.
<P>
Το ατύχημα της Fukushima μάς κατέδειξε ότι ορισμένοι εν λειτουργία πυρηνικοί σταθμοί δεν είναι ασφαλείς. Για αυτόν τον λόγο, πρέπει να προσηλώσουμε περισσότερο την προσοχή μας στην πυρηνική ασφάλεια. Θεωρώ καίριας σημασίας την άμεση διενέργεια δοκιμών ασφαλείας στους σταθμούς πυρηνικής ενέργειας.
<P>
Από την άλλη πλευρά, όμως, πρέπει να αποφύγουμε την παγίδα της λήψης συναισθηματικών και ατεκμηρίωτων αποφάσεων σχετικά με το κατά πόσον πρέπει να διατηρήσουμε ή να εγκαταλείψουμε την πυρηνική ενέργεια. " απόφαση για τη σύνθεση του ενεργειακού μείγματος πρέπει να παραμείνει στη δικαιοδοσία των κρατών μελών, ενώ ο ρόλος της Ευρωπαϊκής Ένωσης πρέπει να συνίσταται στη διασφάλιση της εφαρμογής των υψηλότερων προδιαγραφών ασφαλείας. Ωστόσο, οιοδήποτε μέτρο ληφθεί σε ευρωπαϊκό ή εθνικό επίπεδο σε σχέση με το ενεργειακό μείγμα και τη ρύθμιση της πυρηνικής ενέργειας πρέπει να βασίζεται σε υψηλό επίπεδο επιστημονικής αντικειμενικότητας.
<SPEAKER ID="504" NAME="Arturs Krišjānis Kariņš" AFFILIATION="PPE">
(LV) Κύριε Πρόεδρε, η πυρηνική ενέργεια παράγει επί του παρόντος περίπου το ένα τρίτο της συνολικής ενεργειακής κατανάλωσης στην Ευρώπη. Εάν σκοπεύουμε να αντικαταστήσουμε αυτήν την παραγωγική ικανότητα σε σύντομο χρονικό διάστημα, υπάρχουν μόνο δύο πραγματικές εναλλακτικές λύσεις: η αύξηση είτε της χρήσης άνθρακα είτε του φυσικού αερίου. Αμφότερες οι εναλλακτικές λύσεις έχουν τα προβλήματά τους. Στην περίπτωση του άνθρακα, αφορούν τις εκπομπές CO2. Στην περίπτωση του φυσικού αερίου, αφορούν, ασφαλώς, το γεγονός ότι το μεγαλύτερο μέρος του εισάγεται από τη Ρωσία. Σε βραχυπρόθεσμο ορίζοντα, επομένως, δύο είναι οι δράσεις που μπορούν να αναληφθούν. Ο σημαντικότερος στόχος είναι αυτός που έχει ήδη συζητηθεί: να αυξηθούν τα μέτρα ασφαλείας. Ωστόσο, κυρίες και κύριοι, δεν αρκεί να αυξηθούν τα μέτρα ασφαλείας μόνο στην Ευρώπη, διότι, ανεξαρτήτως των συζητήσεών μας, οι γείτονες της Ευρώπης, η Ρωσία και η Λευκορωσία, προχωρούν περαιτέρω στο θέμα της πυρηνικής ενέργειας. Θα αυξήσουν τους αντιδραστήρες τους, και, ως εκ τούτου, εμείς πρέπει να διασφαλίσουμε ότι οι υψηλές προδιαγραφές της Ευρώπης δεν επιβάλλονται μόνο στην Ευρώπη, αλλά και στον υπόλοιπο κόσμο, ιδιαίτερα στις γειτονικές μας χώρες, τη Ρωσία και τη Λευκορωσία. Φυσικά, ο δεύτερος στόχος που πρέπει να υλοποιήσει η Ευρώπη, εξίσου βραχυπρόθεσμα, αυτό, δηλαδή, που μπορούμε να κάνουμε, είναι να ενισχύουμε συνεχώς τα μέτρα μας στον τομέα της εξοικονόμησης ενέργειας, και να δώσουμε ακόμα μεγαλύτερη σημασία στις ανανεώσιμες πηγές ενέργειας, χρησιμοποιώντας περισσότερο την αιολική, την ηλιακή, την υδροηλεκτρική ενέργεια και την ενέργεια από βιομάζα. Ευλόγως, και σε μακροπρόθεσμο ορίζοντα, αυτή ακριβώς η ενεργειακή εξοικονόμηση και η αυξημένη χρήση της αιολικής, ηλιακής, υδροηλεκτρικής ενέργειας και της ενέργειας από βιομάζα θα μειώσουν την εξάρτησή μας τόσο από την πυρηνική ενέργεια όσο και από τις εισαγόμενες πηγές ενέργειας.
<SPEAKER ID="505" NAME="Mario Pirillo" AFFILIATION="S&amp;D">
(IT) Κύριε Πρόεδρε, κυρίες και κύριοι, τα νέα σχετικά με τη Fukushima είναι ολοένα πιο ανησυχητικά. Τα όρια ασφαλείας έχουν ξεπεραστεί σε μεγάλο βαθμό, και δεν γνωρίζουμε τι θα συμβεί στο άμεσο μέλλον. Υπάρχει έλλειψη σαφούς και διαφανούς πληροφόρησης.
<P>
Θα πρέπει να διενεργηθούν δοκιμές αντοχής στους υφιστάμενους πυρηνικούς σταθμούς, και εάν τα αποτελέσματα εγείρουν ανησυχίες, πρέπει να έχουμε το θάρρος να ζητήσουμε το άμεσο κλείσιμό τους. Πρέπει να θεσπίσουμε υψηλότερες διεθνείς προδιαγραφές ασφαλείας, και δεν πρέπει να υπάρξει καμία σκέψη για την κατασκευή νέων πυρηνικών σταθμών. Οφείλουμε να προετοιμάσουμε το έδαφος για τη σταδιακή κατάργηση αυτής της μορφής ενέργειας, η οποία προκαλεί ανεπανόρθωτες ζημίες στο περιβάλλον και την ανθρώπινη υγεία.
<P>
Απαιτείται επιμελής μελέτη υπό το πρίσμα της ανάπτυξης μελλοντικών ενεργειακών πολιτικών. Πρέπει να χαράξουμε επειγόντως πολιτικές που στοχεύουν στην εξοικονόμηση της ενέργειας και την ενεργειακή απόδοση, και να αυξήσουμε τις επενδύσεις στον τομέα της έρευνας για τις νέες τεχνολογίες και τις ανανεώσιμες πηγές ενέργειας. Τέλος, πρέπει να ξεκινήσουμε σχετικό διάλογο με τη συμμετοχή των πολιτών και των τοπικών αρχών.
<SPEAKER ID="506" NAME="Romana Jordan Cizelj" AFFILIATION="PPE">
(SL) Κύριε Πρόεδρε, συμφωνώ με τους βουλευτές που δήλωσαν ότι πρέπει να διασφαλίσουμε την πυρηνική ασφάλεια σε ευρωπαϊκό επίπεδο. Ωστόσο, κυρίες και κύριοι, πρέπει να αναγνωρίσουμε, εν προκειμένω, ότι η "νοοτροπία της ασφάλειας" αποτελεί εξαιρετικά ευρεία έννοια, η οποία λαμβάνει υπόψη, αφενός ... η οποία περιλαμβάνει, αφενός, ασφαλή πυρηνική τεχνολογία και, αφετέρου, τη διασφάλιση επαρκών οικονομικών και ανθρωπίνων πόρων, κατάλληλων προδιαγραφών ασφαλείας, καθώς και ισχυρούς και ανεξάρτητους εποπτικούς φορείς. Κατά τη γνώμη μου, όλα αυτά πρέπει να εντάσσονται και στις ευρωπαϊκές προδιαγραφές ασφαλείας. Το πρόβλημα δεν έγκειται στην έλλειψη της εμπιστοσύνης μας προς τα υφιστάμενα θεσμικά όργανα, αλλά στη διασφάλιση, σε θεσμικό επίπεδο, της μέγιστης δυνατής ασφάλειας και στο μέλλον .
<P>
Κύριε Επίτροπε, είπατε ότι τα κράτη μέλη δεν ενδιαφέρονται για αυτό, αλλά ποια είναι αυτά τα κράτη μέλη; Εάν ρωτούσαμε τους πολίτες μας (και ανάλογες δημοσκοπήσεις έχουν ήδη διενεργηθεί), θα διαπιστώναμε ότι δεν έχουν αντιτίθενται στη μεταφορά ορισμένων εξουσιών στην Ευρωπαϊκή Ένωση.
<P>
Οφείλω να δηλώσω ξεκάθαρα ότι τάσσομαι κατά της παύσης λειτουργίας πυρηνικών σταθμών για πολιτικούς λόγους. Στην Ιαπωνία λειτουργούν αρκετοί πυρηνικοί σταθμοί, σε έναν από τους οποίους συνέβη αυτό το σοβαρό πυρηνικό ατύχημα. Πριν εγκρίνουμε διάφορα μέτρα, πρέπει να έχουμε στη διάθεσή μας επιχειρήματα και πορίσματα εμπειρογνωμόνων. Επομένως, πρέπει να διαθέτουμε αναλύσεις εμπειρογνωμόνων για αυτό που συνέβη στη Fukushima εάν επιθυμούμε να ανακαλύψουμε όλους τους πραγματικούς λόγους του πυρηνικού ατυχήματος και της ζημίας που υπέστη ο πυρήνας.
<P>
Ολοκληρώνοντας, επιτρέψτε μου να δηλώσω ότι έχουμε σημειώσει σημαντική πρόοδο προς την έγκριση οδηγίας για τα ραδιενεργά απόβλητα, και ότι, με αυτήν την οδηγία, θα είμαστε σε θέση να αποδείξουμε τις σοβαρές μας προθέσεις.
<P>
(" ομιλήτρια δέχεται να απαντήσει σε 3 ερώτησεις στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="507" NAME="Sonia Alfano" AFFILIATION="ALDE">
(IT) Κύριε Πρόεδρε, κυρίες και κύριοι, θα ήθελα να ρωτήσω τη συνάδελφο βουλευτή εάν οι χιλιάδες θάνατοι δεν συνιστούν θέμα βαθύτατου προβληματισμού, διότι μόλις ανέφερε πως δεν συντρέχουν επαρκείς λόγοι ώστε να θεωρούμε επικίνδυνη την πυρηνική ενέργεια. Δεδομένου ότι καταγράφονται χιλιάδες νέοι θάνατοι στην Ιαπωνία, θα ήθελα να ρωτήσω εάν αυτό το γεγονός δεν είναι επαρκής λόγος.
<SPEAKER ID="508" NAME="Judith A. Merkies" AFFILIATION="S&amp;D">
(EN) Κύριε Πρόεδρε, θα ήθελα να ρωτήσω τη συνάδελφο βουλευτή πόσοι πυρηνικοί σταθμοί πρέπει να καταρρεύσουν για να θεωρήσει σοβαρή την κατάσταση. Αναφέρεται σε έναν μόνο ιαπωνικό πυρηνικό σταθμό που έχει πληγεί. Ωστόσο, οι πυρηνικοί σταθμοί είναι έξι, όχι ένας. Πόσοι, λοιπόν, θα πρέπει να είναι οι πυρηνικοί σταθμοί ώστε να αλλάξει γνώμη;
<SPEAKER ID="509" NAME="Hannes Swoboda" AFFILIATION="S&amp;D">
(DE) Κύριε Πρόεδρε, κυρία Jordan Cizelj, στη χώρα σας υπάρχει ένας πυρηνικός σταθμός στο Krško, για τον οποίο διατυπώνονται αρκετές επικρίσεις, μεταξύ άλλων, επειδή βρίσκεται σε σεισμογενή περιοχή.
<P>
Είστε διατεθειμένη να εγγυηθείτε τουλάχιστον ότι θα είναι ένας από τους πρώτους πυρηνικούς σταθμούς που θα εξεταστούν με αυστηρές και, ελπίζω, αντικειμενικές δοκιμές αντοχής, προκειμένου να διασφαλισθεί ότι οι πολίτες δεν διατρέχουν άμεσο κίνδυνο εν προκειμένω, παρά το γεγονός ότι βρίσκεται σε σεισμογενή περιοχή, και ότι μπορούν να επέλθουν βελτιώσεις σε αυτόν εφόσον παραμένει σε λειτουργία;
<SPEAKER ID="510" NAME="Romana Jordan Cizelj" AFFILIATION="PPE">
(SL) Κύριε Πρόεδρε, υπάρχουν πράγματι χιλιάδες θύματα στην Ιαπωνία, και, προσωπικά, τους συμπονώ βαθιά και πιστεύω ότι η Ευρωπαϊκή Ένωση πρέπει να προσφέρει κάθε δυνατή βοήθεια. Ωστόσο, είμαι αντίθετη στην εκμετάλλευση αυτών των θυμάτων στο όνομα κάποιου ιδεολογικού αγώνα κατά της χρήσης της πυρηνικής ενέργειας. Αυτός είναι ο λόγος για τον οποίο επεσήμανα ότι πρέπει να αναλύσουμε τα αίτια που οδήγησαν σε αυτό το πυρηνικό ατύχημα και ότι πρέπει να εξετάσουμε την πιθανή εμφάνισή τους στην Ευρώπη και τους δυνητικούς τρόπους πρόληψής τους. Θα ήθελα επίσης να σας ζητήσω να μην συγχέουμε τα θύματα μιας φυσικής καταστροφής, τα θύματα ενός σεισμού και ενός τσουνάμι, με τα δυνητικά θύματα ενός πυρηνικού ατυχήματος. Αυτή είναι η απάντησή μου στην πρώτη ερώτηση.
<P>
Όσον αφορά τη δεύτερη ερώτηση, ήτοι πόσα ατυχήματα σε πυρηνικούς σταθμούς ... Μπορώ να συνεχίσω; Πόσα ατυχήματα σε πυρηνικούς σταθμούς θα χρειαστούν για να αλλάξω γνώμη; Ανέφερα έναν σταθμό, ο οποίος διαθέτει αρκετούς αντιδραστήρες, επομένως έναν μόνο σταθμό με αρκετούς αντιδραστήρες. Γνωρίζουμε ότι υπάρχουν πολλοί πυρηνικοί σταθμοί στην Ιαπωνία. Πιστεύω ότι κάθε σταθμός ... ή κάθε ατύχημα πρέπει να λαμβάνεται σοβαρά υπόψη· δεν πρέπει να σκεπτόμαστε πόσα ατυχήματα, διότι πρέπει να λαμβάνουμε υπόψη κάθε ατύχημα, και όχι μόνο το ατύχημα, αλλά και οιοδήποτε άλλο συμβάν αξιολογείται ως λιγότερο σημαντικό από ένα ατύχημα. Πρέπει να αντλούμε διδάγματα από οιοδήποτε παρόμοιο συμβάν. Πράγματι, αυτό ακριβώς το παράδειγμα μάς διδάσκει ότι δεν πρέπει να συμπεραίνουμε από ένα ατύχημα ότι η πυρηνική τεχνολογία είναι απαράδεκτη.
<P>
Υπάρχει μία ακόμα ερώτηση, στην οποία δεν έχω απαντήσει. Υποβλήθηκαν τρεις ερωτήσεις. Ο πυρηνικός σταθμός του Krško. Μπορώ; " ασφάλεια αυτού του σταθμού έχει ελεγχθεί και, εκείνο το διάστημα, η Αυστρία, η οποία είχε αναπτύξει μείζονα δράση εν προκειμένω, διεξήγαγε επίσης επιπρόσθετους ελέγχους για τη σεισμική ασφάλεια. Τούτο οδήγησε σε πρόσθετες τροποποιήσεις και η διαδικασία αυτή συνιστά πλέον, στην πράξη, καθιερωμένη πρακτική. Πιστεύω σθεναρά ότι όλοι στη Σλοβενία θα συμφωνήσουν να διενεργηθεί άμεσα δοκιμή αντοχής στο Krško. Δεδομένου ότι είμαστε μια μικρή πυρηνική χώρα, έχουμε συνηθίσει την υποβολή μας σε σχετικά μεγαλύτερο αριθμό διεθνών ελέγχων, και τούτο σε αντίθεση με ό,τι ισχύει για άλλους πυρηνικούς σταθμούς στις μεγαλύτερες χώρες.
<SPEAKER ID="511" NAME="Richard Seeber" AFFILIATION="PPE">
(DE) Κύριε Πρόεδρε, κύριε Oettinger, κυρίες και κύριοι, προέρχομαι από την Αυστρία, και ανησυχούμε όλοι για το Krško. Ελπίζω ότι θα δοθεί συνέχεια στις διαβεβαιώσεις που παρείχε η κ. Jordan Cizelj. Θα ήθελα να εκφράσω την ανησυχία μου, αλλά και τη συμπάθειά μου, προς τον λαό της Ιαπωνίας, ο οποίος επλήγη βαρύτατα και αντιμετωπίζει, ωστόσο, αυτά τα γεγονότα με ήρεμη στωικότητα.
<P>
Παρ' όλα αυτά, πρέπει να προσπαθήσουμε να εξαγάγουμε κάποια θετικά συμπεράσματα από την καταστροφή. " μοναδική θετική πτυχή είναι ότι οφείλουμε να επανεξετάσουμε τη θέση μας και να αρχίσουμε να αντλούμε στην Ευρώπη διδάγματα από την καταστροφή. Ένα βραχυπρόθεσμο δίδαγμα αφορά την ανάγκη να επιφέρουμε τεράστια βελτίωση στις προδιαγραφές ασφαλείας για τους ευρωπαϊκούς αντιδραστήρες. Ένα άλλο δίδαγμα συνίσταται στην ανάγκη σύστασης ενός ευρωπαϊκού φορέα πολιτικής προστασίας. " Ευρώπη πρέπει να επιτρέπει τη συνεργασία όλων των ευρωπαϊκών ομάδων ασφαλείας και διάσωσης πέραν των εθνικών συνόρων.
<P>
Το μακροπρόθεσμο δίδαγμα που αντλούμε αφορά την ανάγκη κατάρτισης κοινού σεναρίου εξόδου, διότι τα γεγονότα κατέδειξαν με σαφήνεια ότι η πυρηνική τεχνολογία, ως έχει, είναι πολύ επικίνδυνη, και αυτό δεν αναμένεται να αλλάξει στο μέλλον. Οι συνέπειες είναι εξαιρετικά μακροχρόνιες.
<P>
Από τις παρατηρήσεις μου, μπορείτε να διαπιστώσετε ότι υπάρχει διάσταση απόψεων σε όλες τις Ομάδες, συμπεριλαμβανομένης της Ομάδας του Ευρωπαϊκού Λαϊκού Κόμματος (Χριστιανοδημοκράτες). Ωστόσο, σε γενικές γραμμές, εκτιμώ ότι πρέπει να συνειδητοποιήσουμε το γεγονός ότι είναι απλώς αδύνατον να διασφαλιστούν οι περίφημες προδιαγραφές ασφαλείας που μας υπόσχονται όλοι. Επομένως, οι δοκιμές αντοχής πρέπει να καλύπτουν ευρύ φάσμα διαφορετικών κινδύνων. Εάν διερευνήσουμε μόνο τους επιμέρους κινδύνους, δεν θα έχουμε ποτέ ένα ρεαλιστικό σενάριο. Σε αυτό το πλαίσιο, ρεαλιστικό σενάριο σημαίνει ότι είναι πολύ δύσκολο, για παράδειγμα, να προβλέψουμε ένα τσουνάμι, ακόμα και αν είναι απίθανο να συμβεί εδώ στην Ευρώπη, όπου έχουμε όμως σεισμογενείς περιοχές.
<P>
(Χειροκροτήματα)
<SPEAKER ID="512" NAME="Marian-Jean Marinescu" AFFILIATION="PPE">
(RO) Κύριε Πρόεδρε, καταρχάς θα ήθελα να εκφράσω τον θαυμασμό και τον σεβασμό μου για τη στάση του ιαπωνικού λαού έναντι της κατάστασης έκτακτης ανάγκης με την οποία βρίσκεται αντιμέτωπος. " εν λόγω κατάσταση έχει εγείρει έντονες συζητήσεις για το μέλλον της πυρηνικής ενέργειας - κατά πόσον πρέπει να την συνεχίσουμε ή να την εγκαταλείψουμε. Πιστεύω ότι πρέπει να υιοθετήσουμε ισορροπημένη στάση, λαμβάνοντας υπόψη όλες τις επιμέρους πτυχές: τις απαιτήσεις της οικονομίας, της δημόσιας ασφάλειας και της κλιματικής αλλαγής.
<P>
Εκτιμώ ότι η μελλοντική ενεργειακή πολιτική πρέπει να βασίζεται στην εξισορρόπηση μεταξύ των ανανεώσιμων πηγών ενέργειας, των νέων τεχνολογιών για τις συμβατικές πηγές ενέργειας και της πυρηνικής ενέργειας υπό ασφαλείς συνθήκες. Πρέπει να πραγματοποιηθούν επενδύσεις στον τομέα της έρευνας για την αποδοτική παραγωγή ανανεώσιμων πηγών ενέργειας. Πρέπει να επενδύσουμε στην εξασφάλιση νέων πηγών συμβατικών πρώτων υλών και νέων διαύλων εφοδιασμού για την Ευρώπη - τον νότιο διάδρομο. Ταυτόχρονα, κρίνεται αναγκαία η καινοτομία και η έρευνα στον τομέα των νέων τεχνολογιών, οι οποίες που θα εξαλείψουν τις ρυπογόνους επιπτώσεις που έχει η συμβατική παραγωγή ενέργειας στο περιβάλλον.
<P>
" οδηγία για την πυρηνική ασφάλεια πρέπει να αναθεωρηθεί προκειμένου να ενισχυθούν οι απαιτήσεις. Οι δοκιμές αντοχής που προτείνει η Επιτροπή είναι απαραίτητες. Τα κριτήρια πρέπει να θεσπιστούν λαμβάνοντας υπόψη όλες τις πτυχές: ηλικία, τεχνολογίες και φυσικούς κινδύνους. Οι δοκιμές πρέπει να διενεργηθούν με τη συμμετοχή της Επιτροπής. Τα αποτελέσματα των δοκιμών πρέπει να χρησιμοποιηθούν κατά τη διαδικασία αναθεώρησης της οδηγίας. Οι συνέπειες των δοκιμών πρέπει να είναι πολύ σαφείς. Όσοι πυρηνικοί σταθμοί τις περνούν επιτυχώς συνεχίζουν να λειτουργούν, ενώ όσοι αποτυγχάνουν κλείνουν. Οφείλω να επισημάνω την ανάγκη θέσπισης μιας ευρωπαϊκής πολιτικής για την επεξεργασία και αποθήκευση των πυρηνικών αποβλήτων, καθώς και για τον παροπλισμό των πυρηνικών εργοστασίων.
<P>
Το τελευταίο, αλλά σε καμία περίπτωση ήσσονος σημασίας, στοιχείο είναι ότι η κοινή γνώμη πρέπει να διατηρήσει την εμπιστοσύνη της στην πυρηνική ενέργεια και να τηρείται δεόντως ενήμερη .
<SPEAKER ID="513" NAME="Laima Liucija Andrikien" AFFILIATION="PPE">
(EN) Κύριε Πρόεδρε, θα ήθελα να κάνω ένα σύντομο σχόλιο σχετικά με τους πυρηνικούς σταθμούς σε τρίτες χώρες που βρίσκονται πολύ κοντά στα σύνορα της ΕΕ. Δύο συγκεκριμένες περιπτώσεις έχουν ήδη αναφερθεί σήμερα, δύο ταυτόχρονα πυρηνικά έργα: ένα στην περιοχή του Καλίνινγκραντ της Ρωσικής Ομοσπονδίας, η οποία περιβάλλεται από τη Λιθουανία, την Πολωνία και τη Βαλτική, και το δεύτερο στη Λευκορωσία, όπου σχεδιάζεται η κατασκευή πυρηνικού σταθμού σε απόσταση μόλις 20 χιλιομέτρων από τα σύνορα της Λιθουανίας.
<P>
Στις 15 Μαρτίου, όταν όλος ο πλανήτης παρακολουθούσε τις δραματικές εξελίξεις στη Fukushima, η κυβέρνηση της Λευκορωσίας και η ρωσική κρατική εταιρεία ενέργειας Rosatom υπέγραψαν μια σύμβαση, σύμφωνα με την οποία η Rosatom θα πρέπει να περατώσει την κατασκευή το πυρηνικού σταθμού στη Λευκορωσία έως το 2018. " Ρωσία ετοιμάζει επίσης κονδύλιο ύψους 6 δισεκατομμυρίων δολαρίων για τη Λευκορωσία, στο πλαίσιο της χρηματοδότησης αυτού του έργου. Επομένως, οι αρχές της Λευκορωσίας αγνόησαν την ανάγκη να ενημερώσουν δεόντως τους γείτονες της Λευκορωσίας για το προγραμματισμένο έργο, το οποίο, ως έχει, παραβιάζει κατάφωρα τη Σύμβαση του Espoo για την εκτίμηση των περιβαλλοντικών επιπτώσεων.
<SPEAKER ID="514" NAME="Silvia-Adriana Ţicău" AFFILIATION="S&amp;D">
(RO) Κύριε Πρόεδρε, επικροτώ την απόφαση της Επιτροπής να επιβάλει δοκιμές αντοχής στους πυρηνικούς αντιδραστήρες της Ευρωπαϊκής Ένωσης. Ζητούμε τη διενέργεια αυτών των ελέγχων βάσει κοινών, λεπτομερών κριτηρίων αξιολόγησης, προκειμένου να ενισχυθεί περαιτέρω η πυρηνική ασφάλεια στην Ευρωπαϊκή Ένωση.
<P>
" Ένωση διαθέτει επί του παρόντος 143 πυρηνικούς αντιδραστήρες, και η πυρηνική ενέργεια αντιστοιχεί στο 30% του ενεργειακού μείγματος. Τα κράτη μέλη είναι μεν υπεύθυνα για το δικό τους ενεργειακό μείγμα, αλλά η πυρηνική ασφάλεια αποτελεί ευθύνη όλων μας. Για τον λόγο αυτόν, είναι σημαντικό να έχουμε στη διάθεσή μας ένα ψήφισμα για την πυρηνική ασφάλεια στην Ευρωπαϊκή Ένωση. Οφείλω να τονίσω ότι οι επενδύσεις που πραγματοποιούνται στην πυρηνική ασφάλεια πρέπει να είναι εγγυημένες για κάθε πυρηνικό αντιδραστήρα έως τη λήξη της προβλεπόμενης περιόδου λειτουργίας του.
<P>
Οι δοκιμές αντοχής θα οδηγήσουν στην αύξηση των προδιαγραφών για τους μελλοντικούς πυρηνικούς αντιδραστήρες και, κατ' επέκταση, του κόστους της πυρηνικής ενέργειας. Επομένως, η Ένωση πρέπει να προβεί σε σημαντικές επενδύσεις όσον αφορά τα μέτρα ενεργειακής απόδοσης και την παραγωγή και χρήση ανανεώσιμων πηγών ενέργειας, ιδιαίτερα δε για κτίρια και μεταφορές.
<SPEAKER ID="515" NAME="Anneli Jäätteenmäki" AFFILIATION="ALDE">
(FI) Κύριε Πρόεδρε, είναι θετικό το γεγονός ότι οι ΕΕ επιθυμεί τη διενέργεια δοκιμών αντοχής στα κράτη μέλη και τους γείτονές της. Το μοναδικό μειονέκτημα είναι ότι δεν θα είναι υποχρεωτικές. " ΕΕ ρωτά συνεσταλμένα εάν θα ήταν δυνατόν να διενεργηθούν αυτές οι δοκιμές. Άλλο ένα μειονέκτημα είναι το γεγονός ότι η ΕΕ δεν έχει σχεδιάσει κοινές προδιαγραφές. Πλην όμως, επιβάλλεται η ύπαρξη κοινών προδιαγραφών. Τρίτον, αυτές οι δοκιμές θα πρέπει να διενεργούνται από ανεξάρτητο φορέα. Απλώς αδυνατώ να πιστέψω ότι οι εθνικοί φορείς θα είναι διατεθειμένοι να αποκαλύψουν την ύπαρξη βλαβών στις οικείες χώρες ή τη δικής τους αμέλεια ως προς τον σωστό έλεγχο των πυρηνικών σταθμών. Εάν επρόκειτο για πραγματικές δοκιμές, θα έπρεπε να υπάρχουν και αντίστοιχες προδιαγραφές, οι οποίες θα έπρεπε να διενεργούνται με ανοικτό τρόπο και από ανεξάρτητους φορείς.
<SPEAKER ID="516" NAME="Michèle Rivasi" AFFILIATION="Verts/ALE">
(FR) Κύριε Πρόεδρε, θα ήθελα να υπενθυμίσω στους συναδέλφους βουλευτές ότι το ατύχημα της Fukushima δεν έχει τελειώσει, και ότι εξακολουθούν να υπάρχουν κίνδυνοι έκρηξης του τετηγμένου πυρήνα.
<P>
Θα ήθελα να υποβάλω στον Επίτροπό μας, κ. Oettinger, ένα ερώτημα. Αφορά την εφαρμογή αυτών των δοκιμών αντοχής. Όπως μόλις ανέφερε η συνάδελφος βουλευτής, με ποιον τρόπο θα διασφαλίσετε ότι όλα τα κριτήρια που αναφέρατε στην Επιτροπή Βιομηχανίας, Έρευνας και Ενέργειας λαμβάνονται υπόψη από κάθε κράτος μέλος που χρησιμοποιεί σταθμούς πυρηνικής ενέργειας; Πώς θα αναγκάσετε ένα κράτος μέλος να επιτρέψει σε ανεξάρτητους εμπειρογνώμονες την επιθεώρηση και τον έλεγχο των πυρηνικών σταθμών, σε περίπτωση που αρνηθεί να αποδεχθεί κάτι τέτοιο; Ο λόγος που υποβάλω αυτό το ερώτημα είναι ότι, εάν διενεργούν τους ελέγχους τα ίδια τα κράτη μέλη, δεν αντιλαμβάνομαι πώς θα μπορέσουμε να εφαρμόσουμε τις δοκιμές αντοχής. Πρέπει οπωσδήποτε να υπάρχει ένας ανεξάρτητο φορέας που θα ελέγχει τους πυρηνικούς σταθμούς σε έκαστο κράτος μέλος.
<P>
Επιπλέον, πώς θα διασφαλίσουμε ότι γειτονικές χώρες -αναφερθήκατε στην Αρμενία, με τον πυρηνικό σταθμό του Metsamor, αλλά και σε άλλες χώρες, όπως η Λευκορωσία, και ούτω καθεξής- θα αποδεχθούν αυτόν τον έλεγχο; Το Κοινοβούλιο καλείται να σας στηρίξει, κύριε Επίτροπε, πώς όμως θα το πράξουμε αυτό;
<P>
Τέλος, έχουμε πραγματική ευθύνη να καταργήσουμε σταδιακά την πυρηνική ενέργεια, και, προς τον σκοπό αυτόν, πρέπει να προταθούν στο Κοινοβούλιο σενάρια για την επίτευξη αυτού του στόχου. Πρόκειται για τη μοναδική εγγύηση ότι δεν θα υπάρξουν νέα ατυχήματα.
<SPEAKER ID="517" NAME="Jaroslav Paška" AFFILIATION="EFD">
(SK) Κύριε Πρόεδρε, η εκτεταμένη ζημία που προκλήθηκε στον πυρηνικό σταθμό της Fukushima από έκτακτη φυσική καταστροφή έχει καταδείξει ότι είναι εξαιρετικά σημαντικό να λαμβάνεται μέριμνα για την ασφάλεια σε εγκαταστάσεις αυτούς του είδους. Επομένως, ορθώς και δικαίως η Ευρωπαϊκή Επιτροπή αποφάσισε να διενεργήσει άμεσα ελέγχους ασφαλείας σε όλους τους πυρηνικούς σταθμούς που λειτουργούν στην επικράτειά μας.
<P>
Οι ευρωπαίοι πολίτες έχουν δικαίωμα στην ασφάλεια, και η διεξαγωγή επαγγελματικού ανεξάρτητου ελέγχου επί των πυρηνικών εγκαταστάσεων θα μπορούσε να μας επιστήσει την προσοχή σε τυχόν ελλείψεις και κινδύνους που μπορούμε ενδεχομένως να αποφύγουμε, εξασφαλίζοντας την προσεκτική λειτουργία των εγκαταστάσεων. Δεν αμφιβάλλω ότι το αποτέλεσμα των πορισμάτων του ελέγχου ασφαλείας των πυρηνικών μας εγκαταστάσεων θα αποτελέσει σοβαρή απόφαση, η οποία θα υποχρεώσει τους φορείς εκμετάλλευσης των σταθμών παραγωγής ενέργειας να καλύψουν άμεσα τυχόν ελλείψεις στις εγκαταστάσεις τους, και να μην προσπαθούν να παρακάμπτουν τα κριτήρια ασφαλείας, η τήρηση των οποίων πρέπει να συνιστά προϋπόθεση για τη λειτουργία ενός πυρηνικού σταθμού.
<P>
Κύριε Επίτροπε, είμαι βέβαιος ότι η ευρωπαϊκή κοινή γνώμη προσδοκά από εμάς να διεξαγάγουμε ανοικτό και ειλικρινή διάλογο σήμερα για το μέλλον της ευρωπαϊκής ενεργειακής πολιτικής, συμπεριλαμβανομένου του καθορισμού νέων ορίων ασφαλείας για όλες τις μονάδες παραγωγής ενέργειας στην Ευρώπη.
<SPEAKER ID="518" NAME="Angelika Werthmann" AFFILIATION="NI">
(DE) Κύριε Πρόεδρε, κυρίες και κύριοι, η πυρηνική καταστροφή στην Ιαπωνία μάς έδειξε ένα πράγμα. " φύση είναι πιο δυνατή και πιο ισχυρή από την ανθρωπότητα. Για τον λόγο αυτόν, είναι πλέον καιρός να αποσυνδεθούμε από το δίκτυο τόσο των παλαιών πυρηνικών σταθμών όσο και εκείνων που κινδυνεύουν από ενδεχόμενο σεισμό και να απαλλαγούμε, μακροπρόθεσμα, από την πυρηνική ενέργεια. Χρειαζόμαστε τη διενέργεια δοκιμών αντοχής, κύριε Oettinger! Δεν θέλουμε ένα δεύτερο Τσερνομπίλ. Χρειαζόμαστε την επιβολή περιορισμών σε προϊόντα διατροφής που προέρχονται από την Ιαπωνία. θα ήθελα να υποβάλω την εξής ερώτηση στην Επιτροπή: θέλετε πραγματικά να μολύνετε με ραδιενέργεια τους πολίτες της Ευρώπης;
<P>
Πρέπει να αποσύρετε τον ισχύοντα κανονισμό άμεσα, κατά προτίμηση δε σήμερα. Πρέπει να επενδύσουμε και να προβούμε στη χρήση εναλλακτικών πηγών ενέργειας. Είναι διαθέσιμες· και είναι ασφαλείς, φιλικές προς το περιβάλλον και λιγότερο επιβλαβείς για τον άνθρωπο. Παρουσιάζουν δε ακόμα ένα πλεονέκτημα: δημιουργούν νέες θέσεις εργασίας.
<P>
Στην Αυστρία, είχαμε τον πυρηνικό σταθμό Zwentendorf, ο οποίος ουδέποτε συνδέθηκε με το δίκτυο ενέργειας. Επί του παρόντος, λειτουργεί ως σταθμός παραγωγής ηλιακής ενέργειας.
<SPEAKER ID="519" NAME="Mairead McGuinness" AFFILIATION="PPE">
(EN) Κύριε Πρόεδρε, η παρούσα συζήτηση θα έπρεπε να αφορά την πυρηνική ασφάλεια. Προφανώς, έχει προχωρήσει περαιτέρω και διαλαμβάνει το ενεργειακό μείγμα. Θα μπορούσα να προτείνω τη διεξαγωγή αυτής της συζήτησης μετά την παρουσίαση του ενεργειακού χάρτη πορείας της Επιτροπής;
<P>
Σχετικά με το θέμα της ασφάλειας, επιτρέψτε μου να ρωτήσω τον κ. Επίτροπο κατά πόσον ενδείκνυται να χρησιμοποιούμε τον όρο "δοκιμές αντοχής", διότι, σε σχέση με τον τραπεζικό κλάδο, ο όρος "δοκιμές αντοχής" σίγουρα μας απογοήτευσε. Θα ήθελα να ζητήσω να χρησιμοποιούμε τον όρο "αξιολογήσεις ασφαλείας" ή "αξιολογήσεις κινδύνου". Τι είδους συνέχεια πρόκειται να δοθεί σε αυτές τις αξιολογήσεις ασφαλείας; Θα εγγυηθείτε τη διενέργειάς τους σε όλους τους πυρηνικούς σταθμούς, συμπεριλαμβανομένων των εγκαταστάσεων αποβλήτων και επανεπεξεργασίας, δεδομένου ότι με ανησυχεί ιδιαίτερα το Sellafield, το οποίο βρίσκεται κοντά στα ιρλανδικά σύνορα;
<P>
Πρέπει να εξετάσουμε την ασφάλεια των πυρηνικών σταθμών τώρα. Δυστυχώς, όπως επισημαίνουν ορισμένοι συνάδελφοι βουλευτές, εξαρτόμαστε σε μεγάλο βαθμό από την πυρηνική ενέργεια -ακόμα και τα κράτη μέλη που δεν έχουν πυρηνικούς σταθμούς στην επικράτεια τους- και, ως εκ τούτου, η ασφάλεια είναι κεφαλαιώδους σημασίας. Ας μεταβούμε σε ένα άλλο στάδιο εξέτασης του ενεργειακού μείγματος. Ας είμαστε ειλικρινείς: ούτε οι ανανεώσιμες πηγές ενέργειας συνιστούν εύκολη λύση.
<SPEAKER ID="520" NAME="Κρίτων Αρσένης" AFFILIATION="S&amp;D">
Κύριε Πρόεδρε, μας πήρε 25 χρόνια για να ξεχάσουμε το Τσερνομπίλ και φοβάμαι ότι η καταστροφή στην Ιαπωνία, δεν αρκεί για να μας το θυμίσει.
<P>
Κατηγορούμε συστηματικά την Ιαπωνία. Eίναι σαν να θέλουμε να πούμε ότι είναι η Ιαπωνία και όχι η πυρηνική ενέργεια που δεν ήταν ασφαλής. Ξεκινάμε τεστ ασφαλείας για τις πυρηνικές μας εγκαταστάσεις και πάλι εμμένουμε ότι υπάρχει ασφαλής πυρηνική τεχνολογία. Χρειαζόμαστε να κλείσουμε άμεσα τις πυρηνικές εγκαταστάσεις ηλικίας άνω της τριακονταετίας και να σταματήσουμε κάθε σκέψη για κατασκευή καινούριων. Χρειαζόμαστε άμεσα, έναν φόρο "πυρηνικών", που θα μας επιτρέψει να απεικονίζουμε όλο το περιβαλλοντικό κόστος της πυρηνικής ενέργειας. Πρέπει να επενδύσουμε στην αύξηση της απόδοσης των φωτοβολταϊκών και να επενδύσουμε πραγματικά στην αύξηση της απόδοσης όλων των ανανεώσιμων πηγών ενέργειας.
<P>
Επίτροπε, εσείς έχετε τη νομοθετική πρωτοβουλία και η ευθύνη της δράσης μας ή των επιπτώσεων της αδράνειας είναι και δικής σας.
<SPEAKER ID="521" NAME="Günther Oettinger" LANGUAGE="DE">
Κύριε Πρόεδρε, αξιότιμοι βουλευτές, καταρχάς θα ήθελα να αναφερθώ στη μακροπρόθεσμη ενεργειακή μας πολιτική. Θα θέλαμε να σας καλέσουμε να συμμετάσχετε ευθύς εξαρχής στον ενεργειακό χάρτη πορείας. Για τον λόγο αυτόν, προτίθεμαι να συναντηθώ με τις Ομάδες από τον Μάιο και μετά, ούτως ώστε να συζητήσουμε διαφορετικά σενάρια σχετικά με τον ενεργειακό τομέα της Ευρώπης για τις ερχόμενες δεκαετίες.
<P>
Ένα σενάριο, με άλλα λόγια, μια επιλογή με όλες τις απορρέουσες συνέπειες, θα αφορά οπωσδήποτε τον καθορισμό του στόχου για τη χρήση του υψηλότερου δυνατού ποσοστού ανανεώσιμων πηγών ενέργειας στην παραγωγή ηλεκτρικής ενέργειας, ακόμα και στο 100%, γεγονός που θα έχει αντίκτυπο στα ενεργειακά δίκτυα, τις εγκαταστάσεις αποθήκευσης, την έρευνα, την αποδοτικότητα και σε πολλούς άλλους παράγοντες.
<P>
Παράλληλα, όμως, θα ήθελα να ζητήσω από όλους να λάβουν υπόψη την νομική βάση. " Συνθήκη της Λισαβόνας τέθηκε σε ισχύ μόλις προ 18 μηνών, και εσείς συμμετείχατε στη δημιουργία της πιο ενεργά από ό,τι εγώ. " Συνθήκη εκχωρεί στην Ευρωπαϊκή Ένωση εκτενείς νομοθετικές εξουσίες στον ενεργειακό τομέα, με μία μόνο σημαντική εξαίρεση, η οποία συμπεριελήφθη σαφέστατα εσκεμμένως: το ζήτημα της ενεργειακής τεχνολογίας και του ενεργειακού μείγματος εξακολουθεί να εμπίπτει στη δικαιοδοσία των εθνικών κοινοβουλίων.
<P>
Κατά πόσον αυτό είναι σωστό ή όχι επιδέχεται συζήτησης, αλλά είναι σαφές ότι τα συμπεράσματα που πρέπει να συναχθούν από τα γεγονότα στην Ιαπωνία σχετικά με τον ενεργειακό χάρτη πορείας πρέπει να βασίζονται στη Συνθήκη της Λισαβόνας, και, ως έχουν τα πράγματα επί του παρόντος, εκτιμώ ότι το άρθρο 194 είναι μάλλον απίθανο να αναθεωρηθεί στο άμεσο μέλλον. Προσωπικά, θα ήθελα να αναθεωρηθεί, και πιστεύω ότι υπάρχει επαρκής εμπειρογνωμοσύνη σε ευρωπαϊκό επίπεδο σε σχέση με το ενεργειακό μείγμα. Ωστόσο, για τα αμέσως επόμενα χρόνια, η ενεργειακή τεχνολογία και η παραγωγή ηλεκτρικής ενέργειας θα εμπίπτουν στην αρμοδιότητα των κρατών μελών.
<P>
Εντούτοις, ισχύει επί του παρόντος ένας περιορισμός, τον οποίο συμφωνήσαμε από κοινού με τα κράτη μέλη. Ο στόχος του 20% για τη χρήση ανανεώσιμων πηγών ενέργειας περιορίζει τις αρμοδιότητες των κρατών μελών στο υπόλοιπο 80%. Επομένως, δεδομένου ότι πρέπει να επιτύχουμε το ποσοστό του 20% για τη χρήση ανανεώσιμων πηγών ενέργειας, με τη στήριξη και τη δέσμευση των κρατών μελών σε εννέα χρόνια, και πρέπει επίσης να αξιολογούμε σε μόνιμη βάση την κατάσταση μέσω εκθέσεων προόδου, οι αρμοδιότητες των κρατών μελών θα μειωθούν στο 80%, ακόμα δε και μικρότερο ποσοστό. Γιατί συμβαίνει αυτό; Διότι το συνολικό ποσοστό του 20% θα σημαίνει ενδεχομένως 10% ανανεώσιμων πηγών ενέργειας στον τομέα των μεταφορών.
<P>
Στον τομέα της παραγωγής ενέργειας, που βρίσκεται επί του παρόντος στο επίκεντρο της προσοχής, στοχεύουμε σε ποσοστό 35% για τη χρήση των ανανεώσιμων πηγών ενέργειας -υδροηλεκτρική ενέργεια, ενέργεια από βιομάζα, γεωθερμική, ηλιακή και αιολική ενέργεια- σε χρονικό διάστημα εννέα ετών. Αυτό σημαίνει ότι, σε τρία με τέσσερα χρόνια, οι ανανεώσιμες πηγές ενέργειας θα έχουν ξεπεράσει την ενέργεια του άνθρακα και την πυρηνική ενέργεια στο τομέα του ηλεκτρισμού. Νομίζω ότι δεν υπάρχουν αρκετά μεγάλοι έπαινοι για αυτόν τον ρυθμό εξέλιξης. Συνολικό ποσοστό της τάξης του 35% για τη χρήση των ανανεώσιμων πηγών ενέργειας σε εννέα χρόνια!
<P>
Ο ενεργειακός χάρτης πορείας δεν θα εστιάζεται μόνο στο έτος 2050, αλλά επίσης στο 2025 και στο 2030, με άλλα λόγια, στην επόμενη δεκαετία, κατά τη διάρκεια της οποίας πρέπει να επενδύσουμε στην τεχνολογία, σα δίκτυα ενέργειας και τις εγκαταστάσεις αποθήκευσης. Είμαι βέβαιος ότι μπορούμε να επιτύχουμε συναίνεση επί ενός ποσοστού της τάξης του 40 + x% για την παραγωγή ενέργειας το 2030, και να καταλήξουμε, στη συνέχεια, σε σχετική απόφαση με τα κράτη μέλη.
<P>
Εφόσον οι ανανεώσιμες πηγές ενέργειας θα αντιστοιχούν σε ποσοστό 40% ή μεγαλύτερο, τα κράτη μέλη θα είναι υπεύθυνα μόνο για το 60% ή και λιγότερο ,και αυτό σημαίνει ότι θα έχουμε σημειώσει πρόοδο στο θέμα των αρμοδιοτήτων σε ευρωπαϊκό επίπεδο, κα τούτο με την επίγνωση και τη συγκατάθεση των κρατών μελών. Αυτή η εξέλιξη μπορεί να μην είναι αρκετά ταχεία για ορισμένους, αλλά χωρίς την τροποποίηση της Συνθήκης της Λισαβόνας, η οποία δεν είναι ρεαλιστική επί του παρόντος, ο στόχος για τη χρήση των ανανεώσιμων πηγών ενέργειας θα είναι 20%, κατόπιν 35% και αργότερα 40% ή και περισσότερο. Αυτό σημαίνει καθαρή μετάθεση αρμοδιοτήτων προς τον ευρωπαϊκό έλεγχο και σε ευρωπαϊκό επίπεδο.
<P>
Κατά την εξέταση του σεναρίου των ανανεώσιμων πηγών ενέργειας, πρέπει να λάβουμε υπόψη και αυτό που συμβαίνει στα κράτη μέλη. Ενδεικτικό παράδειγμα αποτελεί η Πολωνία, μια μεγάλη και ανερχόμενη χώρα, για την οποία τρέφω μείζονα σεβασμό. Στην Πολωνία, το 90% της ηλεκτρικής ενέργειας παράγεται επί του παρόντος από τη χρήση άνθρακα. Το ενενήντα τοις εκατό! Θεωρώ υπερβολικό αυτό το ποσοστό και θα ήθελα, επομένως, να υποβάλω στους παριστάμενους βουλευτές όλων των Ομάδων που προέρχονται από αυτό το μεγάλο και ανερχόμενο κράτος μέλος της Πολωνίας το εξής ερώτημα: πιστεύετε ότι οι πολιτικοί στη χώρα σας, ανεξαρτήτως της παράταξης που βρίσκεται στην κυβέρνηση, θα είναι σε θέση να μειώσουν το ποσοστό του άνθρακα σε μηδενικό ποσοστό κατά τα αμέσως επόμενα χρόνια και τις προσεχείς δεκαετίες; Δεν πιστεύω ότι θα το καταφέρουν.
<P>
Παρεμπιπτόντως, η Πολωνία σχεδιάζει επί του παρόντος την κατασκευή νέου πυρηνικού σταθμού. Αυτό σημαίνει ότι οι Πολωνοί επιθυμούν τη συμμετοχή της πυρηνικής ενέργειας στο ενεργειακό τους μείγμα, ούτως ώστε να εξαρτώνται λιγότερο από το φυσικό αέριο και από τη Ρωσική Ομοσπονδία.
<P>
Κυρία Harms, η πολωνική κυβέρνηση εξελέγη δημοκρατικά και τυγχάνει απόλυτου σεβασμού στη χώρα της. Ειδικά εμείς οι Γερμανοί δεν πρέπει να θεωρούμε ότι ξέρουμε πάντα καλύτερα. Έχω εμπιστοσύνη στους φίλους μας στην Πολωνία και πιστεύω ότι θα λάβουν υπόψη τα ζητήματα ασφαλείας, όπως ακριβώς εμπιστεύομαι και εσάς.
<P>
(Χειροκροτήματα και διαμαρτυρίες)
<P>
Θα ήθελα δε να επισημάνω στον πρόεδρο της Ομάδας ότι έχουμε την τάση στη Γερμανία να θέλουμε να αποφασίζουμε τα πάντα στην Ευρώπη. " συμβουλή μου είναι να λάβουμε υπόψη και να αποδεχθούμε τις δημοκρατικές διαδικασίες στην Πολωνία και στην Γαλλία με τη δέουσα ταπεινότητα. Μιλώ ως Ευρωπαίος. Γνωρίζω τη χώρα μου, τη Γερμανία, και σέβομαι τις δημοκρατικές διαδικασίες στην Πολωνία, τη Γαλλία και σε όλα τα άλλα κράτη μέλη.
<P>
Ωστόσο, όλες οι χώρες που βασίζονται κατά 90% στον άνθρακα για τον ενεργειακό εφοδιασμό τους θα δυσκολευτούν περισσότερο να μειώσουν αυτό το ποσοστό στο 0%. Για τον λόγο αυτόν, τα σχέδιά μου περιλαμβάνουν την επιλογή του άνθρακα χωρίς τις εκπομπές CO2. Όλοι όσοι γνωρίζουν την κατάσταση στην Πολωνία, τη Ρουμανία ή την Ισπανία θα κατανοούν, ασφαλώς, ότι ο άνθρακας πρέπει να συμπεριληφθεί ως επιλογή στον ενεργειακό χάρτη πορείας 2050, διαφορετικά αγνοούν την πραγματικότητα των δημοκρατικά εκλεγμένων κοινοβουλίων και κυβερνήσεων. Κατά συνέπεια, φρονώ ότι η έρευνα για τη δέσμευση και αποθήκευση διοξειδίου του άνθρακα (CCS) και τα σχέδια επίδειξης αποτελούν πολύ σημαντικά στοιχεία για την επίτευξη ενός άλλου στόχου, ο οποίος αφορά τη δημιουργία ενός ενεργειακού τομέα που θα είναι απαλλαγμένος από το CO2 κατά τις αμέσως επόμενες δεκαετίες.
<P>
Στον χάρτη πορείας της κ. Hedegaard, έχουμε συμπεριλάβει τον στόχο για τη μείωση, έως το 2050, των εκπομπών CO2 στον ενεργειακό τομέα κατά 10%, σε σύγκριση με τα σημερινά επίπεδα.
<P>
(Διαμαρτυρίες)
<P>
Όσον αφορά το θέμα της πυρηνικής ενέργειας, όλοι γνωρίζουμε ότι υπάρχουν χώρες που είτε έχουν θέσει σε ισχύ μορατόριουμ για τους πυρηνικούς σταθμούς είτε προτίθενται να τους κλείσουν, για παράδειγμα, η Γερμανία. Κάποιοι από τους γείτονές μας, όπως η Ελβετία, έχουν αναβάλει τη διαδικασία σχεδιασμού νέων πυρηνικών σταθμών. Ωστόσο, υπάρχουν χώρες που βρίσκονται στη διαδικασία κατασκευής πυρηνικών σταθμών, για παράδειγμα η Φινλανδία, ενώ κάποιες άλλες χώρες παράγουν ήδη πυρηνική ενέργεια και σχεδιάζουν την κατασκευή νέων σταθμών ή δεν παράγουν πυρηνική ενέργεια και επιθυμούν να κατασκευάσουν το πρώτο τους πυρηνικό εργοστάσιο. Επομένως, πιστεύω ότι, παρά τις όποιες διαφορές και τις διαφορετικές αντιλήψεις, είναι πολύ σημαντική η διεξαγωγή αυτών των δοκιμών αντοχής και της έρευνας ασφαλείας με τις υψηλότερες προδιαγραφές ασφάλειας, καθώς και η αποδοχή τους από όλα τα κράτη μέλη. Πρόκειται για μικρό, πλην όμως καθοριστικό, κοινό παρανομαστή, ο οποίος θα κατοχυρώσει τα υψηλότερα δυνατά επίπεδα ασφαλείας για τις χώρες με ή χωρίς πυρηνική ενέργεια.
<P>
Ορισμένοι ομιλητές ανέφεραν το γεγονός ότι οι αρχές πρέπει να είναι ανεξάρτητες. Έχουμε δημόσιο έλεγχο και εποπτεία σε ευρύ φάσμα τομέων, μεταξύ των οποίων η υγεία, η ασφάλεια, οι οδικές μεταφορές, η ενέργεια, η βιομηχανία και άλλοι τομείς. Θα ήθελα να εκφράσω την απόλυτη εμπιστοσύνη μου στο σύστημα της δημόσιας εποπτείας. Κυρία Harms, κάνατε γενικές δηλώσεις αναφερόμενη σε παλιούς μας γνώριμους, και υπαινιχθήκατε ότι οι εθνικοί ρυθμιστικοί φορείς της πυρηνικής ενέργειας δεν εκτελούν τα θεσμικά τους καθήκοντα. Πιστεύω ότι πρόκειται για σοβαρότατη κατηγορία, με την οποία υπαινίσσεστε έλλειψη εμπιστοσύνης προς τον συνάδελφό σας κ. Trittin, ο οποίος, ως υπουργός Περιβάλλοντος της Γερμανικής Ομοσπονδίας, ήταν αρμόδιος για τον εν λόγω ρυθμιστικό φορέα στη Γερμανία επί επτά συναπτά έτη. Έχω απόλυτη εμπιστοσύνη σε αυτούς τους φορείς και έχουμε καθήκον να συνεργαστούμε μαζί τους.
<P>
Τον Μάιο, πριν από τη λήψη της απόφασης, θα σας παρουσιάσω, με απολύτως διαφανή τρόπο, προσχέδιο των δοκιμών αντοχής, καθώς και τα αντίστοιχα κριτήρια. Αναμένω να ακούσω με ενδιαφέρον τις προτάσεις σας σχετικά με τους τρόπους βελτίωσης και, συμπλήρωσης του σχεδίου ή και της θέσπισης αυστηρότερων κριτηρίων συναφώς, με στόχο την έναρξη μιας διαδικασίας η οποία θα οδηγήσει τελικά σε ευρεία αποδοχή μεταξύ όλων των κρατών μελών και σε υψηλό επίπεδο ελέγχου. Αυτές οι δοκιμές αντοχής, την ανάπτυξη των οποίων έχουμε αναθέσει στους αρχηγούς κρατών και κυβερνήσεων αποτελούν την πρώτη κοινή ευρωπαϊκή διαδικασία για τη διασφάλιση των υψηλότερων προδιαγραφών ασφαλείας και στους 143 πυρηνικούς σταθμούς. Πρόκειται για μια καινοτομία και για μια εξέλιξη που θα πρέπει να κερδίσει την υποστήριξη του Κοινοβουλίου, και να μην αντιμετωπιστεί ευθύς εξαρχής με κριτικό βλέμμα και δυσπιστία.
<P>
" τελευταία μου παρατήρηση αφορά το γεγονός ότι κληρονόμησα την οδηγία για την πυρηνική ασφάλεια του Ιουνίου του 2009, η οποία πρέπει να μεταφερθεί στις εθνικές νομοθεσίες έως τον Ιούλιο του τρέχοντος έτους. Μπορώ να σας δηλώσω με κάθε ειλικρίνεια πως θεωρώ ανεπαρκές το περιεχόμενό της, διότι εστιάζεται κυρίως στην εφαρμογή επίσημων κανονισμών, στον καθορισμό αρμοδιοτήτων και στον προσδιορισμό των απαιτήσεων για τους ελεγκτικούς φορείς· κατά την άποψή μου, στερείται ουσιαστικού περιεχομένου. Επομένως, κατά το δεύτερο εξάμηνο του τρέχοντος έτους, και ενώ θα βρίσκεται σε εξέλιξη η έρευνα για την ασφάλεια, θα ήθελα να συζητήσω μαζί σας, σύμφωνα με τις απαιτήσεις του Ευρωπαϊκού Συμβουλίου, τον τρόπο με τον οποίο μπορούμε να προβούμε σε μια πρώτη, ταχεία αναθεώρηση αυτής της οδηγίας για την ασφάλεια, καθώς και στη θέσπιση συγκεκριμένων απαιτήσεων για την ασφάλεια της πυρηνικής ενέργειας σε ευρωπαϊκό επίπεδο.
<P>
(Χειροκροτήματα)
<SPEAKER ID="522" NAME="Enikő Győri" LANGUAGE="HU">
Κύριε Πρόεδρε, κύριε Επίτροπε, κυρίες και κύριοι, η παρούσα συζήτηση ήταν πολύ διδακτική. Σας ευχαριστώ θερμά· την παρακολούθησα με μεγάλη προσοχή.
<P>
Αυτό το εξάμηνο, η ουγγρική Προεδρία ξεκίνησε με υψηλές φιλοδοξίες στον τομέα της ενεργειακής πολιτικής. " διευθέτηση, όμως του ζητήματος του ενεργειακού μείγματος δεν συγκαταλεγόταν στις φιλοδοξίες μας. Πιστεύω ότι και η σημερινή συζήτηση απέδειξε ότι δεν θα αποτελούσε ρεαλιστικό στόχο. Διατυπώθηκαν πάρα πολλά επιχειρήματα υπέρ και κατά της θέσπισης κάποιας μορφής κατευθυντηρίων γραμμών σχετικά με το ενεργειακό μείγμα στην Ευρωπαϊκή Ένωση. Φρονώ ότι δεν θα είμαστε σε θέση να επιλύσουμε το ζήτημα στο άμεσο μέλλον, αλλά δεν είμαι βέβαιη κατά πόσον πρόκειται για πρόβλημα· επομένως, τα κράτη μέλη πρέπει να είναι σε θέση να λάβουν υπεύθυνες αποφάσεις σχετικά με το ενεργειακό μείγμα τους.
<P>
Ωστόσο, φιλοδοξούσαμε να σημειώσουμε σημαντική πρόοδο στη δημιουργία κοινής αγοράς ενέργειας. Το Ευρωπαϊκό Συμβούλιο της 4ης Φεβρουαρίου 2011, την συμπεριέλαβε στους στόχους του, όπως και την εξάλειψη των ενεργειακών νησίδων στην Ευρωπαϊκή Ένωση έως το 2015. Μετέπειτα, κατά το Συμβούλιο Ενέργειας στα τέλη Φεβρουαρίου, κατορθώσαμε επίσης να εγκρίνουμε συμπεράσματα, τα οποία αποτελούν, κατά την άποψή μου, μείζον βήμα προόδου.
<P>
Εξ όσων γνωρίζουμε, η Επιτροπή θα δημοσιεύσει τον ενεργειακό χάρτη πορείας 2050 τον Νοέμβριο. Οι υπουργοί Ενέργειας, ωστόσο, θα έχουν ήδη πραγματοποιήσει προκαταρκτική συζήτηση σχετικά με αυτό το θέμα και τους συναφείς στόχους στο πλαίσιο του άτυπου Συμβουλίου Ενέργειας της 2ας και 3ης Μαΐου στη Βουδαπέστη, ενώ η Προεδρία θα καταρτίσει έκθεση και αντίστοιχη πολιτική σύνοψη, η οποία θα συμπεριληφθεί στην ημερήσια διάταξη της επίσημης συνεδρίασης του Συμβουλίου Ενέργειας τον Ιούνιο.
<P>
Έχω τη βεβαιότητα ότι τα ίδια ερωτήματα που υποβλήθηκαν σήμερα από το Σώμα θα τεθούν και κατά τη διάρκεια των συζητήσεων του Συμβουλίου, και πιστεύω επίσης ότι, μετά τη σύνοψη αυτής της συζήτησης από την ουγγρική Προεδρία, η Επιτροπή θα είναι σε θέση να την αξιοποιήσει κατά την ολοκλήρωση του ενεργειακού χάρτη πορείας, τον οποίο θα δημοσιεύσει τον Νοέμβριο. Ωστόσο, το γεγονός ότι τα κράτη μέλη έχουν δεσμευθεί πλήρως επί του θέματος της ασφάλειας της πυρηνικής ενέργειας, αλλά και της θέσπισης κοινού ευρωπαϊκού πλαισίου, καταδεικνύεται καλύτερα από τα συμπεράσματα του Ευρωπαϊκού Συμβουλίου της 24ης και 25ης Μαρτίου. Τα εν λόγω συμπεράσματα υπογραμμίζουν ότι πρέπει να αντλήσουμε διδάγματα από την καταστροφή στην Ιαπωνία και ότι πρέπει να αναθεωρήσουμε τις συνθήκες ασφαλείας των πυρηνικών σταθμών της ΕΕ, καθώς και να διενεργήσουμε τις δοκιμές αντοχής. Έχει ζητηθεί από την Ομάδα Ευρωπαϊκών Ρυθμιστικών Αρχών σε θέματα πυρηνικής ασφάλειας (ENSREG) και την Επιτροπή να το πράξουν το συντομότερο δυνατόν, και να υποβάλουν πρόταση σχετικά με την επάρκεια και τη μεθοδολογία τους, ούτως ώστε να εκπονηθεί ακολούθως γενική αξιολόγηση, η οποία θα πρέπει να δημοσιευθεί από την Επιτροπή βάσει των επιμέρους αξιολογήσεων αυτών των ανεξάρτητων αρχών. Τέλος, το ίδιο το Ευρωπαϊκό Συμβούλιο θα εγκύψει εκ νέου στο θέμα κατά την τελευταία σύνοδο του Ευρωπαϊκού Συμβουλίου το 2011.
<P>
Οι αρχηγοί κρατών και κυβερνήσεων επεσήμαναν επίσης ότι η πυρηνική ασφάλεια δεν πρέπει να περιορίζεται στην επικράτεια της Ευρωπαϊκής Ένωσης, και ότι θα ζητήσουμε εξίσου από τους γείτονές μας να διεξαγάγουν τις συγκεκριμένες δοκιμές αντοχής. Δήλωσαν ακόμα ότι απαιτούνται οι υψηλότερες δυνατές προδιαγραφές στον τομέα της πυρηνικής ασφάλειας, και ότι το Ευρωπαϊκό Συμβούλιο έχει καθορίσει για την Επιτροπή σοβαρά καθήκοντα, τα οποία -έχω την πεποίθηση, και όπως ανέφερε επίσης ο κ. Επίτροπος- θα εκτελέσει με τη μέγιστη δυνατή προσήλωση.
<P>
Παρά την ένταση, λοιπόν, της σημερινής συζήτησης, εκφράστηκαν κοινές απόψεις, τις οποίες συμμεριζόμαστε, πιστεύω, όλοι: πρέπει να θεσπιστεί κοινό ευρωπαϊκό πλαίσιο, πρέπει να καταβάλουμε κάθε δυνατή προσπάθεια, σε όλα τα επίπεδα, για τη διασφάλιση του μέγιστου δυνατού επιπέδου ασφαλείας, και πρέπει να τα πράξουμε όλα αυτά με διαφανή τρόπο, εξασφαλίζοντας τη μέγιστη δυνατή δημοσιοποίησή τους. Το Συμβούλιο είναι πρόθυμο να συνεργαστεί επί αυτών των αρχών με το Ευρωπαϊκό Συμβούλιο και το Ευρωπαϊκό Κοινοβούλιο.
<SPEAKER ID="523" NAME="Πρόεδρος">
Σύμφωνα με το άρθρο 110, παράγραφος 2, του Κανονισμού, έχω λάβει έξι προτάσεις ψηφίσματος.
<P>
" συζήτηση έληξε.
<P>
" ψηφοφορία θα διεξαχθεί αύριο, στις 12.00 το μεσημέρι.
<P>
Γραπτές δηλώσεις (άρθρο 149 του Κανονισμού)
<SPEAKER ID="524" NAME="Liam Aylward" LANGUAGE="GA">
Στην Ιρλανδία υφίσταται σημαντική πυρηνική απειλή από πυρηνικούς σταθμούς, κάποιους σε λειτουργία και κάποιους κλειστούς, που βρίσκονται στη δυτική ακτή της Βρετανίας. Ο πιο γνωστός είναι ο πυρηνικός σταθμός του Sellafield. Οι εν λόγω σταθμοί συνιστούν εύλογη πηγή ανησυχίας για τον λαό της Ιρλανδίας, ο οποίος δικαιούται να λαμβάνει συναφώς ακριβή και επικαιροποιημένη ενημέρωση. Παρά το γεγονός ότι έχει συναφθεί μεταξύ της Ιρλανδίας και της Βρετανίας, διμερής συμφωνία σχετικά με την ανταλλαγή πληροφοριών σε περίπτωση πυρηνικού ατυχήματος, η Ιρλανδία και άλλες γειτονικές χώρες πρέπει να συμμετέχουν στη διαδικασία ασφαλείας ήδη από τα πρώιμα στάδια. " ΕΕ οφείλει να προβεί σε εις βάθος αναθεώρηση της προσέγγισης της όσον αφορά την πυρηνική ασφάλεια και τα κριτήρια που χρησιμοποιεί για την αξιολόγηση της ασφάλειας των πυρηνικών σταθμών. Πρέπει να ξεκινήσουν άμεσα εμπεριστατωμένες, ανεξάρτητες και διαφανείς δοκιμές αντοχής, η διενέργεια των οποίων αποτελεί ένα βήμα προόδου. Προκειμένου δε για την πλήρη αξιοποίηση τους, τα λεπτομερή αποτελέσματα πρέπει να κοινοποιηθούν στις γειτονικές χώρες και στην Ευρωπαϊκή Επιτροπή ώστε να καταστεί δυνατή η εφαρμογή των ενδεδειγμένων μέτρων και η υλοποίηση σχεδίων ασφαλείας, με στόχο την προστασία των πολιτών της Ευρώπης.
<SPEAKER ID="524" NAME="Elena Băsescu" LANGUAGE="RO">
Οι κανονισμοί ασφαλείας στην πυρηνική βιομηχανία πρέπει να αναθεωρηθούν υπό το πρίσμα της πυρηνικής καταστροφής της Fukushima. Μιλούμε για περισσότερους από 400 πυρηνικούς αντιδραστήρες παγκοσμίως. Επικροτώ τη συντομότερη δυνατή διενέργεια δοκιμών αντοχής. Ωστόσο, αυτό το μέτρο δεν είναι αρκετό - απαιτείται η διαμόρφωση νοοτροπίας για την πυρηνική ασφάλεια. Οφείλω να αναφέρω εν προκειμένω το ατύχημα του Τσερνομπίλ του 1986, το οποίο εισήγαγε την έννοια της "πυρηνικής ασφάλειας". Όσον αφορά τη Ρουμανία, πρέπει να επισημάνω ότι δεν υπάρχει κανένας κίνδυνος για τη λειτουργία του πυρηνικού σταθμού της Cernavodă λόγω πιθανού σεισμού. Οι προληπτικοί έλεγχοι που διεξήχθησαν κατέδειξαν ότι και οι δύο αντιδραστήρες λειτουργούν με ασφάλεια. Παράγουν περίπου το 20% της ενεργειακής κατανάλωσης της χώρας. Το εργοστάσιο μπορεί να αντέξει σεισμούς μεγέθους 8 βαθμών της κλίμακας Ρίχτερ, ενώ το μέγεθος των σεισμών που είναι πιθανόν να συμβούν στη Ρουμανία κυμαίνεται κατά μέσο όρο μεταξύ 7 και 7,5 βαθμών της κλίμακας Ρίχτερ.
<SPEAKER ID="525" NAME="Σπύρος Δανέλλης" AFFILIATION="S&amp;D">
γραπτώς. - " τραγωδία της Fukushima, μας έφερε, με ιδιαίτερα επώδυνο τρόπο, σε μια νέα εποχή χρήσης της πυρηνικής ενέργειας. Παράλληλα τόσο οι ενεργειακές προκλήσεις του 21ου αιώνα, όσο και οι κίνδυνοι που προκύπτουν από την ηλικία και την αυξημένη αναξιοπιστία πολλών πυρηνικών σταθμών έχουν αλλάξει τα δεδομένα και απαιτούν αναθεώρηση της συνθήκης EURATOM, η οποία δεν έχει τροποποιηθεί ουσιαστικά για πάνω από μισό αιώνα. Προκειμένου να υπάρξει πλήρης εποπτεία -σε ευρωπαϊκό επίπεδο- σε έναν κλάδο ο οποίος χαρακτηρίζεται από αδιαφάνεια, θα ήταν αναγκαίο να ενσωματωθεί η EURATOM στην Ευρωπαϊκή Ένωση και να υπαχθούν τα θέματα πυρηνικής ασφάλειας στη συνήθη νομοθετική διαδικασία. Στο πλαίσιο της αναθεώρησής της, θα μπορούσαν να προστεθούν αυστηρότερες προδιαγραφές ασφαλείας, περιορισμοί (όπως για σεισμογενείς περιοχές) και αυστηρές προδιαγραφές για την κατασκευή νέων πυρηνικών σταθμών, αλλά και τακτικά, αξιόπιστα "τεστ αντοχής" των υπαρχόντων σταθμών. Θεωρείται αυτονόητο πως το νέο αυστηρό πλαίσιο θα πρέπει να ακολουθείται και από τις γειτονικές στην Ένωση χώρες. Μέχρις ότου, βεβαίως, καταφέρουμε να απαλλαγούμε οριστικά από τον εφιάλτη των πυρηνικών σταθμών.
<SPEAKER ID="525" NAME="Proinsias De Rossa" LANGUAGE="EN">
Τάσσομαι κατά της πυρηνικής ενέργειας σχάσης για λόγους που συνδέονται με την αρχή της ασφάλειας, αλλά υποστηρίζω τη συνεχή έρευνα για τις δυνατότητες της πυρηνικής σύντηξης ως πιθανής ασφαλέστερης εναλλακτικής λύσης σε μακροπρόθεσμο ορίζοντα. Δεν υπάρχουν ασφαλείς τρόποι· πάντα θα συμβαίνουν ατυχήματα. Το πρόσφατο πυρηνικό ατύχημα στην Ιαπωνία, το οποίο δεν θα μπορούσε να συμβεί ποτέ, όπως μας καθησύχαζαν, αποδεικνύει για άλλη μια φορά ότι η υφιστάμενη παραγωγή ηλεκτρικής ενέργειας είναι δυνητικά καταστροφική. Τα υποπροϊόντα της, ήτοι τα ραδιενεργά απόβλητα, συνιστούν ήδη θανάσιμη απειλή για την ανθρώπινη υγεία, και μάλιστα για πάντα. Αντί να επενδύουμε δισεκατομμύρια ευρώ σε νέα πυρηνικά εργοστάσια, πρέπει να επενδύσουμε αυτά τα χρήματα στην ανάπτυξη ανανεώσιμων πηγών ενέργειας.
<SPEAKER ID="526" NAME="András Gyürk" LANGUAGE="HU">
Συνεπεία της ιαπωνικής εμπειρίας, αρκετές χώρες αναμένεται να επανεξετάσουν πιθανότατα τις στρατηγικές τους για την πυρηνική ενέργεια. " Γερμανία έχει ήδη λάβει συγκεκριμένα μέτρα και προέβη στο κλείσιμο, για χρονικό διάστημα τριών μηνών, των πυρηνικών της σταθμών που κατασκευάστηκαν πριν από το 1980. Εάν, λόγω των γεγονότων στην Ιαπωνία, επανεξέταζαν τις στρατηγικές τους για την πυρηνική ενέργεια περισσότερα κράτη μέλη σε ολόκληρη την Ευρώπη, τούτο θα μπορούσε να έχει σημαντικό αντίκτυπο στις ευρωπαϊκές αγορές ενέργειας, διότι η ενέργεια που παράγεται από τους πυρηνικούς σταθμούς πρέπει να αντικατασταθεί από άλλες πηγές ενέργειας. Είμαι πεπεισμένος ότι, δεδομένης της παρούσας κατάστασης, η λήψη βεβιασμένων μέτρων ενδέχεται να έχει τις ίδιες επιζήμιες επιπτώσεις με μια πιθανή καταστροφή. Αντιθέτως, θα ήταν μάλλον σκόπιμο να επιδείξουμε σύνεση, λαμβάνοντας υπόψη τις επιπτώσεις των επιμέρους σεναρίων. Μόνον κατ' αυτόν τον τρόπο μπορούμε να αποτρέψουμε την πιθανή αύξηση στις τιμές ηλεκτρικής ενέργειας, καθώς και τις επιπτώσεις των προαναφερθέντων γερμανικών μέτρων, αλλά και την πιθανότητα να βρεθούν εξίσου αντιμέτωπα με προκλήσεις σχετικά με την ασφάλεια εφοδιασμού κράτη μέλη τα οποία είναι, υπό φυσιολογικές συνθήκες, εξαγωγείς ηλεκτρικής ενέργειας. " Ευρώπη πρέπει να εξετάσει διεξοδικά τις επιπτώσεις που θα είχε ο ενδεχόμενος αναπροσανατολισμός της στρατηγικής της για την πυρηνική ενέργεια στην αγορά ενέργειας. Εξίσου ασαφείς παραμένουν και οι τεχνολογίες που θα μπορούσαν να θεωρηθούν κατάλληλες για την αντικατάσταση της παραγωγικής ικανότητας των πυρηνικών σταθμών. Ένα άλλα σημαντικό ερώτημα αφορά τις συνέπειες που θα είχε ο ενδεχόμενος αναπροσανατολισμός της στρατηγικής για τις αγορές φυσικού αερίου, την ασφάλεια εφοδιασμού φυσικού αερίου και τους στόχους για τη μείωση των εκπομπών διοξειδίου του άνθρακα στην ΕΕ. Τέλος, επικροτώ τη ν ταχεία αντίδραση της Ευρωπαϊκής Επιτροπής και την εξαγγελία σχετικά με την υποβολή των ευρωπαϊκών πυρηνικών σταθμών σε δοκιμές αντοχής. Το σημαντικότερο, όμως, ερώτημα είναι τι είδους περαιτέρω μέτρα σχεδιάζει η Ευρώπη προκειμένου να εγγυηθεί την ασφάλεια της παραγωγής πυρηνικής ενέργειας.
<SPEAKER ID="527" NAME="Ivailo Kalfin" AFFILIATION="S&amp;D">
γραπτώς. - (BG) " τραγωδία της Fukushima μάς υποχρεώνει να αντλήσουμε διδάγματα μαθήματα και να λάβουμε άμεσα τα μέτρα που προσδοκούν οι ευρωπαίοι πολίτες. Ωστόσο, τα μέτρα αυτά πρέπει να στοχεύουν προς τη σωστή κατεύθυνση.
<P>
Το βασικό πρόβλημα που πρέπει να αντιμετωπίσουμε είναι πώς θα εγγυηθούμε την ασφάλεια των ευρωπαίων πολιτών. Τους προσεχείς μήνες, το Ευρωπαϊκό Κοινοβούλιο θα εξετάσει μια σειρά νομοθετικών κειμένων, τα οποία θα καθορίσουν το μέλλον του ενεργειακού τομέα στην Ευρώπη γενικότερα, και της πυρηνικής ενέργειας ειδικότερα.
<P>
Επί του παρόντος, η ασφάλεια αποτελεί την ύψιστη προτεραιότητά μας. Δεν πρέπει να συγκρίνουμε τους σταθμούς παραγωγής ενέργειας της Ευρώπης με τον πυρηνικό σταθμό της Fukushima, ο οποίος λειτουργεί επί 40 έτη, και του οποίου ο ιδιώτης ιδιοκτήτης αρνήθηκε να εκπληρώσει τις απαιτήσεις περί της ενισχυμένης ασφάλειας.
<P>
" ΕΕ πρέπει να εγκρίνει το συντομότερο δυνατόν υποχρεωτικές ελάχιστες προδιαγραφές ασφαλείας για όλους τους σταθμούς παραγωγής ενέργειας. Αυτές οι προδιαγραφές πρέπει να σχεδιάζονται και να εγκρίνονται πριν από τη διενέργεια των δοκιμών αντοχής στους σταθμούς παραγωγής ενέργειας. Κατά τη θητεία του στην κυβέρνηση, το Σοσιαλιστικό Κόμμα της Βουλγαρίας επέμεινε επανειλημμένως επί της θέσπισης ανάλογων προδιαγραφών, αλλά δεν έχει συμβεί κάτι τέτοιο μέχρι στιγμής. Τόσο οι προδιαγραφές όσο και τα κριτήρια για τις δοκιμές αντοχής πρέπει να σχεδιαστούν από τους ειδικούς της Ομάδα Ευρωπαϊκών Ρυθμιστικών Αρχών σε θέματα πυρηνικής ασφάλειας.
<P>
Υποστηρίζω την ανάπτυξη νέων τεχνολογιών, ιδίως των ανανεώσιμων πηγών ενέργειας. Ωστόσο, είναι απολύτως σαφές ότι δεν μπορούν να αντικαταστήσουν τις πυρηνικές εγκαταστάσεις σε βραχυπρόθεσμο και μεσοπρόθεσμο ορίζοντα.
<SPEAKER ID="528" NAME="Pavel Poc" LANGUAGE="CS">
Ένα άλλο δίδαγμα που πρέπει να αντλήσουμε από το ατύχημα στον πυρηνικό σταθμό 1 της Fukushima συνίσταται στο ότι είναι επικίνδυνο να εμπιστευόμαστε την παραγωγή ενέργειας εξολοκλήρου στον ιδιωτικό τομέα. Το ιδιωτικό κεφάλαιο μεγιστοποιεί το κέρδος, ακόμα και με τίμημα την παραμέληση των μέτρων ασφαλείας. Πόσες παγκόσμιες οικονομικές κρίσεις, "πετρελαιοκηλίδες στον Κόλπο του Μεξικού" ή περιστατικά αντίστοιχα με τη "Fukushima" θα χρειαστούν για να το αναγνωρίσουμε επιτέλους αυτό; Ο πλανήτης βιώνει επί του παρόντος μια χρηματοπιστωτική κρίση εξαιτίας της ανευθυνότητας των ιδιωτικών επενδυτών. Στη θάλασσα υπάρχουν εκατομμύρια τόνοι πετρελαίου εξαιτίας της ανευθυνότητας των ιδιωτικών εταιρειών πετρελαίου. Εξαιτίας δε της ανευθυνότητας μιας ιδιωτικής εταιρείας, η Ιαπωνία θα χρειαστεί δεκαετίες για να καθαρίσει την ραδιενεργή μόλυνση από το έδαφος, τη θάλασσα και την τροφική αλυσίδα της. " πυρηνική ενέργεια πρέπει να υπόκειται πάντα σε κρατικό και διεθνή έλεγχο. Οι προγραμματισμένες δοκιμές αντοχής πρέπει να έχουν ενιαίες προδιαγραφές, διαφανείς και ανεξάρτητους ελεγκτικούς φορείς και διασυνοριακό χαρακτήρα. Αν και στην Ευρώπη υπάρχει νομικό πλαίσιο που εισάγει συνεχείς βελτιώσεις στην τεχνολογία, θα χρειαστούν εκτεταμένες επενδύσεις στην έρευνα και την κατάρτιση, προκειμένου να διασφαλισθεί το υψηλότερο δυνατό επίπεδο ασφάλειας και προστασίας της υγείας και του περιβάλλοντος, σε εναρμόνιση με τα τελευταία επιστημονικά και τεχνικά πορίσματα. Εκτεταμένες επενδύσεις θα χρειαστούν και στον τομέα της διαχείρισης των πυρηνικών αποβλήτων και των αναλωμένων πυρηνικών καυσίμων, τα οποία αποθηκεύονται επί του παρόντος σε προσωρινές μάλλον συνθήκες. Τα διδάγματα από αυτήν την καταστροφή πρέπει να προσανατολίζονται αποφασιστικά προς την κατοχύρωση της ασφάλειας, και όχι προς την κατάργηση της μοναδικής πραγματικά βιώσιμης, κλιματικά ουδέτερης, πηγής ενέργειας που έχουμε στη διάθεσή μας.
<SPEAKER ID="528" NAME="Daciana Octavia Sârbu" LANGUAGE="EN">
Το πυρηνικό ατύχημα στην Ιαπωνία ήγειρε νέες ανησυχίες για την ασφάλεια της πυρηνικής ενέργειας σε ολόκληρη την υφήλιο. Στη Ρουμανία, ο πυρηνικός σταθμός της Cernavodă έχει αξιολογηθεί από διαφόρους φορείς, μεταξύ των οποίων η Ευρωπαϊκή Επιτροπή και ο Διεθνής Οργανισμός Ατομικής Ενέργειας. Σχετική μελέτη του 2004 προσδιόρισε τον κίνδυνο σεισμού ως τον μοναδικό μεγαλύτερο παράγοντα κινδύνου για την ασφάλεια του σταθμού. Αυτός ο κίνδυνος πρέπει να αντιμετωπιστεί αποτελεσματικά και, όπως μας υπενθυμίζουν τα τραγικά συμβάντα στην Ιαπωνία, κατεπειγόντως. Επικροτώ, συνεπώς, την πρόσφατη πρόταση για την καθιέρωση δοκιμών αντοχής στις πυρηνικές εγκαταστάσεις, καθώς και την έναρξη ισχύος της οδηγίας για την πυρηνική ασφάλεια. Ανεξαρτήτως της απόφασης που θα λάβουμε σχετικά με το μελλοντικό ενεργειακό μείγμα και τον τρόπο εκπλήρωσης των στόχων μας για τη μείωση του άνθρακα, η ασφάλεια των πυρηνικών εγκαταστάσεων, συμπεριλαμβανομένων των χώρων αποθήκευσης σε μακροπρόθεσμο ορίζοντα, θα συνεχίσει να είναι ύψιστης σημασίας τόσο για τη σημερινή όσο και για τις μελλοντικές γενιές.
<SPEAKER ID="529" NAME="Theodor Dumitru Stolojan" LANGUAGE="RO">
" πυρηνική ενέργεια είναι ένας πόρος τον οποίο η παγκόσμια οικονομία δεν μπορεί να παρακάμψει σε μακροπρόθεσμο ορίζοντα. Δεν πρέπει να καταλήξουμε στο συμπέρασμα της απόρριψης της πυρηνικής ενέργειας, απλώς και μόνο επειδή συμβαίνουν επικίνδυνα ατυχήματα που επηρεάζουν τη λειτουργία των πυρηνικών εργοστασίων. " λύση έγκειται στη διάθεση περισσότερων πόρων για την έρευνα στον εν λόγω τομέα και τη βελτίωση της πυρηνικής τεχνολογίας, ούτως ώστε να μπορέσουμε να μειώσουμε τους κινδύνους που προκαλούνται από ατυχήματα.
<SPEAKER ID="530" NAME="Marc Tarabella" LANGUAGE="FR">
Ναι, πρέπει να καταργήσουμε σταδιακά την πυρηνική ενέργεια - αυτό είναι σαφές. Είναι, όμως, αδύνατον να γίνει εν μία νυκτί. Μόνο στο Βέλγιο, το 55% της ηλεκτρικής μας ενέργειας προέρχεται από την πυρηνική ενέργεια. Πώς θα μπορούσαμε να ζεσταθούμε, να τραφούμε και να έχουμε φωτισμό, εάν αποφασίζαμε να κλείσουμε όλους τους πυρηνικούς σταθμούς μας αύριο; Για τον λόγο αυτόν, πρέπει να δράσουμε σε δύο επίπεδα.
<P>
Καταρχάς, πρέπει να ενισχύσουμε τα πρότυπα ασφάλειας στους υφιστάμενους πυρηνικούς σταθμούς, χρησιμοποιώντας ειδικότερα τις δοκιμές αντοχής που διενεργούνται επί του παρόντος στα κράτη μέλη. Εκτός από την απαραίτητη εναρμόνιση αυτών δοκιμών σε ευρωπαϊκό επίπεδο, πρέπει να διασφαλίσουμε μέγιστη δυνατή διαφάνεια έναντι του πληθυσμού. Πρέπει να αποκαταστήσουμε την εμπιστοσύνη στην πυρηνική μας ενέργεια.
<P>
Δεύτερον, πρέπει να εντείνουμε τις δράσεις μας στον τομέα της έρευνας και της καινοτομίας, προκειμένου να αναπτύξουμε το συντομότερο δυνατόν λύσεις που θα μας επιτρέψουν να εξοικονομήσουμε ενέργεια και να προωθήσουμε βιώσιμες και αποτελεσματικές ανανεώσιμες πηγές ενέργειας. " λιγότερο δαπανηρή, λιγότερο ρυπογόνος και λιγότερο επικίνδυνη ενέργεια είναι η ενέργεια που δεν καταναλώνεται. Οι προσπάθειες αυτές προϋποθέτουν, ήδη από σήμερα, τη θέσπιση ενός δεσμευτικού κανονισμού και την πραγματοποίηση μαζικών επενδύσεων σε ευρωπαϊκό επίπεδο, αλλά και στα επιμέρους κράτη μέλη.

<CHAPTER ID="1">
<SPEAKER ID="1" LANGUAGE="" NAME="" AFFILIATION="Προέδρου">
<SPEAKER ID="2" LANGUAGE="" NAME="" AFFILIATION="(Η συνεδρίαση αρχίζει στις 9.05)">
<SPEAKER ID="3" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει την κοινή συζήτηση σχετικά με τη διαδικασία του προϋπολογισμού για το οικονομικό έτος 2006. Θα συζητήσουμε:
<P>
- την έκθεση (A6-0309/2005) του κ. Giovanni Pittella, εξ ονόματος της Επιτροπής Προϋπολογισμών, σχετικά με το σχέδιο γενικού προϋπολογισμού της Ευρωπαϊκής Ένωσης για το οικονομικό έτος 2006 (Τμήμα III, Επιτροπή) [C6-0299/2005 - 2005/2001(BUD)] και
<P>
- την έκθεση (A6-0307/2005) του κ. Valdis Dombrovskis, εξ ονόματος της Επιτροπής Προϋπολογισμών, σχετικά με το σχέδιο γενικού προϋπολογισμού της Ευρωπαϊκής Ένωσης για το οικονομικό έτος 2006 (Τμήμα I, Ευρωπαϊκό Κοινοβούλιο· Τμήμα II, Συμβούλιο· Τμήμα IV, Δικαστήριο· Τμήμα V, Ελεγκτικό Συνέδριο· Τμήμα VI, Οικονομική και Κοινωνική Επιτροπή· Τμήμα VII, Επιτροπή Περιφερειών· Τμήμα VIII (A), Ευρωπαίος Διαμεσολαβητής· Τμήμα VIII (B), Ευρωπαίος Ελεγκτής Προστασίας Δεδομένων) [C6-0300/2005 - 2005/2002(BUD)]. 
<SPEAKER ID="4" LANGUAGE="IT" NAME="Giovanni Pittella (PSE )," AFFILIATION="εισηγητής">
<P>
Γνωρίζετε πολύ καλά ότι η Ευρωπαϊκή Ένωση παράγει περισσότερους διδάκτορες θετικών επιστημών ή μηχανικούς από τις Ηνωμένες Πολιτείες, αλλά πολλοί αποφασίζουν να μεταναστεύσουν ή επιλέγουν άλλου τύπου σταδιοδρομίες. Σήμερα, υπάρχουν περίπου 85-90 000 ευρωπαίοι ερευνητές που εργάζονται στον τομέα της έρευνας στις Ηνωμένες Πολιτείες. Η αύξηση των επενδύσεων σε ευρωπαϊκό επίπεδο μπορεί αναμφίβολα να συμβάλει στη μείωση αυτού του προβλήματος. Για τον σκοπό αυτόν, από την ανάλυση των στοιχείων σε διεθνές επίπεδο προκύπτει ότι η Ευρωπαϊκή Ένωση πρέπει να διανύσει ακόμη πολύ δρόμο για να φτάσει τους σημαντικότερους ανταγωνιστές της.
<P>
Το 2001, η Ευρωπαϊκή Ένωση δαπάνησε το 1,9% του ΑΕγχΠ της για την έρευνα, ενώ η Ιαπωνία αφιέρωσε το 3,1% και οι Ηνωμένες Πολιτείες το 2,8%. Όπως γνωρίζετε, το βασικό πρόγραμμα αυτών των παρεμβάσεών μας είναι το έκτο πρόγραμμα πλαίσιο, ενώ σήμερα βρίσκεται στην τελική ευθεία το έβδομο πρόγραμμα πλαίσιο. Μπορούμε να αφήσουμε αυτά τα μέσα χωρίς επαρκείς χρηματοδοτικούς πόρους;
<P>
Τρίτο παράδειγμα: η εκπαίδευση, η κατάρτιση, ο πολιτισμός και οι πολιτικές για τους νέους. Είχε δίκιο ο κ. Μπλερ στη θερμή και αξιόλογη εναρκτήρια ομιλία της βρετανικής Προεδρίας στο Σώμα, όταν επεσήμανε πως πρέπει να εκσυγχρονίσουμε το κοινωνικό μας πρότυπο και να μειώσουμε δραστικά τον δραματικό αριθμό των 20 εκατομμυρίων ανέργων, αυξάνοντας τους δείκτες παραγωγικότητας, εκπαιδεύοντας περισσότερους εργαζόμενους σε επιστημονικούς τομείς και παρεμβαίνοντας κατά κύριο λόγο στο ανθρώπινο κεφάλαιο. Η θέση του, ωστόσο, κινδυνεύει να χάσει την αποτελεσματικότητά της, εάν δεν συνοδεύεται από συνεκτικές αποφάσεις στον τομέα των χρηματοδοτικών μέσων.
<P>
Προβήκαμε σε συγκεκριμένες επιλογές αυξάνοντας τα κονδύλια για τα προγράμματα που απευθύνονται στους νέους. Ίσως δεν υπήρξε ποτέ πριν από αυτόν τον προϋπολογισμό μια τόσο σημαντική αύξηση στα τρία θεμελιώδη προγράμματα για τους νέους: Socrates, Leonardo και Νεολαία. Πρέπει να στείλουμε ένα ισχυρό μήνυμα στους ευρωπαίους νέους, το οποίο να συνάδει με το σύμφωνο για τους νέους που ενέκριναν πριν από λίγους μόλις μήνες οι κυβερνήσεις και να προωθήσουμε νέα πιλοτικά προγράμματα, όπως το Erasmus για τους νέους επιχειρηματίες και για τους μαθητές της δευτεροβάθμιας εκπαίδευσης (από δεκαέξι έως δεκαοκτώ ετών).
<P>
Όλα αυτά έχουν ως αποτέλεσμα μια δυσβάστακτη ψαλίδα ανάμεσα στις πολιτικές εξαγγελίες, τις δεσμεύσεις και τις υποχρεώσεις –θα έλεγα– και στις πιστώσεις της κατηγορίας 4, οι οποίες μόλις που αγγίζουν τα 5 δισεκατομμύρια ευρώ. Η ψαλίδα και η αντίφαση αυτή συμβάλλουν ώστε στα μάτια των συμπολιτών μας να μοιάζουμε όλοι εμείς –Ευρωπαϊκό Κοινοβούλιο, Επιτροπή και Ευρωπαϊκό Συμβούλιο–βασιλείς χωρίς θρόνο. Να γιατί πιστεύω πως αυτά είναι τα ζητήματα που αφορούν τον προϋπολογισμό μας.
<P>
Θεωρώ πως η στρατηγική που ενέκρινε η Επιτροπή Προϋπολογισμών εμπνέεται από τις ακόλουθες αρχές: διατήρηση της συνεκτικότητας με τις προσεγγίσεις των προηγούμενων ετών· διατήρηση ανοικτών όλων των πιθανών στρατηγικών επιλογών του Κοινοβουλίου, προκειμένου να μπορέσει να ληφθεί η τελική απόφαση κατά τη διαδικασία συνδιαλλαγής του Νοεμβρίου, χωρίς να ακυρώσουμε προς το παρόν τη διοργανική συμφωνία, αλλά εφαρμόζοντας στον μέγιστο βαθμό το μέσον ευελιξίας για να εκπληρώσουμε όλες μας τις προτεραιότητες· διασφάλιση επαρκούς γενικού ύψους πληρωμών· διασφάλιση επαρκούς γενικού ύψους πληρωμών των διαρθρωτικών ταμείων· μέγιστη υποστήριξη στην επίτευξη των στόχων της Λισαβόνας με αύξηση της χρηματοδότησης για τις μικρές και μεσαίες επιχειρήσεις, την έρευνα, το περιβάλλον και προπαντός τις πολιτικές για τους νέους· αύξηση της χρηματοδότησης της κατηγορίας 4 για τις εξωτερικές δράσεις, όπου το ανώτατο όριο δεν επιτρέπει την παράλληλη χρηματοδότηση των κρίσεων που προστίθενται κάθε χρόνο στις προηγούμενες –Αφγανιστάν, Ιράκ, τσουνάμι– και των καθιερωμένων προτεραιοτήτων του Κοινοβουλίου. Δεν θα σας εκθέσω ποσά που γνωρίζετε το ίδιο καλά με εμένα και θα περάσω στα πολιτικά συμπεράσματα.
<P>
Αγαπητοί εκπρόσωποι του Συμβουλίου, αγαπητή κυρία Επίτροπε, κυρίες και κύριοι, αυτή είναι η θέση μας. Είναι μια ισχυρή και ορθολογική θέση για έναν φιλόδοξο, αλλά όχι μη ρεαλιστικό προϋπολογισμό, μια θέση στην οποία καταλήξαμε χάρη στην υπεύθυνη συμβολή όλων των πολιτικών ομάδων και θέλω να ευχαριστήσω όλους τους συντονιστές των Ομάδων της Επιτροπής Προϋπολογισμών και όλους τους συναδέλφους που συνέβαλαν στο έργο μας και επέτρεψαν την εξέταση των 900 και πλέον τροπολογιών, παρέχοντας έως τώρα ευρύτατη συναίνεση στην πρότασή μας. Ευχαριστώ την κ. Επίτροπο για τη συνεργασία της, η οποία ενισχύθηκε στην πορεία και κατέστη πολύτιμη καταλήγοντας σε θέσεις ευρύτατης συναίνεσης. Ευχαριστώ τον εκπρόσωπο του Συμβουλίου κ. Lewis: τον ευχαριστώ σήμερα για την εξαιρετική ευγένεια με την οποία προσέγγισε τον διάλογο με το Κοινοβούλιο, ενώ θα ήθελα να τον ευχαριστήσω και αύριο για τις θετικές απαντήσεις που εύχομαι να δώσει το Συμβούλιο στο πλαίσιο της συνδιαλλαγής.
<P>
Θα ήθελα επίσης να εκφράσω την ευγνωμοσύνη μου στον Πρόεδρο Lewandowski, στο επιτελείο και στη γραμματεία που με υποστήριξε και προπαντός –συγχωρήστε μου αυτήν τη μικρή, αλλά ειλικρινή και οφειλόμενη προσωπική παρένθεση– στην αναντικατάστατη γραμματέα μου για το σκληρό έργο των τελευταίων μηνών που είμαι βέβαιος πως θα εξακολουθήσει να προσφέρει και στο μέλλον.
<P>
Το τελικό μου μήνυμα απευθύνεται ακόμη μια φορά στο Συμβούλιο. Συχνά λέμε: «μεταξύ πρώτης και δεύτερης ανάγνωσης θα μεσολαβήσει μια φοβερή διελκυστίνδα μεταξύ Κοινοβουλίου και Συμβουλίου». Και ερωτώ το Συμβούλιο, είναι πράγματι έτσι; Είναι αναπόφευκτο να χυθεί αίμα στις χρυσοστόλιστες αίθουσες του Charlemagne; Πρέπει οπωσδήποτε να προσέλθουμε με το όπλο του άρθρου 272 κρυμμένο στο μανίκι; Είναι τόσο δύσκολο να κατανοήσουμε ότι δεν διακυβεύεται ένα σύνολο εκκεντρικών συντεχνιακών απαιτήσεων, αλλά πολύ πιο απλά και δραματικά το μέλλον και η προοπτική της Ευρώπης, των οργάνων μας και της σχέσης εμπιστοσύνης ανάμεσα σε εμάς και στους συμπολίτες μας, σχέση που έχει πληγεί, αλλά μπορεί ακόμη να αποκατασταθεί και να λάβει νέα ώθηση;
<P>
Ο παρών προϋπολογισμός είναι ένας μεταβατικός προϋπολογισμός προς τη νέα φάση προγραμματισμού. Συμπίπτει με μια δύσκολη περίοδο στη ζωή και την Ιστορία της Ευρώπης. Ακόμη και σε εσάς, κύριε Lewis, στους εκπροσώπους σας που είναι παρόντες και στον κ. Μπλερ, μολονότι παραμένετε πιστοί στη βρετανική παράδοση που χρονολογείται από την εποχή του Τσώρτσιλ και σας θέλει περισσότερο εταίρους παρά τμήμα της Ευρωπαϊκής Ένωσης, δεν μπορεί να σας διαφεύγει ότι υπάρχουν προκλήσεις που κανείς δεν μπορεί να αντιμετωπίσει μόνος του και τις προκλήσεις αυτές, από τη συνοχή έως την ανταγωνιστικότητα και τις εξωτερικές ενέργειες, μπορεί να τις αντιμετωπίσει η Ένωση μόνον εάν διαθέτει επαρκείς οικονομικούς πόρους.
<P>
Τα νέα σκηνικά του πλανήτη που κανείς δεν μπορούσε να προβλέψει το 1999, όταν εγκρίθηκαν οι σημερινές δημοσιονομικές προοπτικές, μας θέτουν πιεστικά ερωτήματα στα οποία πρέπει να δώσουμε κατάλληλες απαντήσεις. Πιστεύω πως ελάχιστοι πολίτες ζητούν λιγότερη Ευρώπη, ενώ πολλοί επιθυμούν περισσότερη Ευρώπη. Ευχή μου είναι το δεύτερο τρίμηνο της βρετανικής Προεδρίας να μας οδηγήσει σε λαμπρά και αποφασιστικά αποτελέσματα για να ανακτήσουμε το χαμένο έδαφος. Μαζί μπορούμε να εγκρίνουμε έναν καλό προϋπολογισμό για το 2006, μαζί μπορούμε να αποφασίσουμε εντός του έτους τις νέες δημοσιονομικές προοπτικές εγκαινιάζοντας μια νέα εποχή εμπιστοσύνης στο ευρωπαϊκό σχέδιο. 
<SPEAKER ID="5" LANGUAGE="" NAME="Πρόεδρος." AFFILIATION="">
<P>
   Κύριε Pittella, σας ευχαριστούμε για τις εξηγήσεις σας και διότι τηρήσατε τόσο αυστηρά τον χρόνο ομιλίας σας. Το πλεονέκτημα της Ευρωπαϊκής Ένωσης είναι ότι μπορούμε να είμαστε σίγουροι ότι στις αίθουσες του κτιρίου Charlemagne μπορούν να κυλήσουν τα πάντα εκτός από αίμα. Σας ευχαριστώ για την εικόνα σας, που μας υπενθυμίζει την παρούσα κατάσταση. 
<SPEAKER ID="6" LANGUAGE="LV" NAME="Valdis Dombrovskis (PPE-DE )" AFFILIATION="εισηγητής.">
<P>
   , Κύριε Πρόεδρε, κυρίες και κύριοι, αύριο το Ευρωπαϊκό Κοινοβούλιο θα ψηφίσει επί του προϋπολογισμού της Ευρωπαϊκής Ένωσης για το 2006. Η ψηφοφορία αυτή σημαίνει περισσότερα από ό,τι ένας απλός καθορισμός της ετήσιας κατανομής των δημοσιονομικών πόρων της ΕΕ. Το 2006 είναι το τελευταίο έτος για τις τρέχουσες δημοσιονομικές προοπτικές. Ως εκ τούτου, ο προϋπολογισμός του 2006 θα αποτελέσει επίσης ένα σημείο αναφοράς για τη λήψη αποφάσεων σχετικά με τις επόμενες δημοσιονομικές προοπτικές για την περίοδο 2007-2013.
<P>
Όσον αφορά τον προϋπολογισμό του 2006 για τα άλλα θεσμικά όργανα της ΕΕ, οι βασικές προτεραιότητες είναι η διεύρυνση της ΕΕ και η αποτελεσματική και άκρως στοχοθετημένη χρήση των δημοσιονομικών πόρων της ΕΕ. Η πρώτη προτεραιότητα συνδέεται με την επιτυχή ολοκλήρωση του γύρου διεύρυνσης της ΕΕ που πραγματοποιήθηκε το 2004, με την πλήρη ενσωμάτωση αντιπροσώπων από τα νέα κράτη μέλη της ΕΕ στα θεσμικά όργανα της ΕΕ, καθώς και με τις προετοιμασίες για τον επόμενο γύρο διεύρυνσης της ΕΕ, με την προσχώρηση της Βουλγαρίας και της Ρουμανίας. Διαπιστώνουμε εδώ μια απαράδεκτη κατάσταση όπου, παρά το γεγονός ότι έχει ήδη περάσει πάνω από ένας χρόνος από τη διεύρυνση της ΕΕ, πολλές θέσεις μόνιμου προσωπικού που προορίζονται για τα νέα κράτη μέλη παραμένουν ακόμα κενές. Ένα από τα προβλήματα που πρέπει να τονιστεί ως προς το θέμα αυτό είναι η υπερβολική γραφειοκρατία και οι αργές διαδικασίες για την πρόσληψη προσωπικού. Για να διασφαλιστεί η επιτυχής εξέλιξη του επόμενου γύρου διεύρυνσης της ΕΕ, προτείνεται να δοθεί στήριξη σε όλες τις θέσεις μόνιμου προσωπικού που ζητούν τα άλλα θεσμικά όργανα στο πλαίσιο της διεύρυνσης, καθώς και σε άλλες πρόσθετες δαπάνες που αφορούν τη διεύρυνση της ΕΕ. Η δεύτερη προτεραιότητα είναι η αποτελεσματική και άκρως στοχοθετημένη χρήση των δημοσιονομικών πόρων της ΕΕ. Αυτή η προτεραιότητα περιλαμβάνει θέματα όπως: εστίαση των δαπανών των θεσμικών οργάνων της ΕΕ σε σημαντικές δράσεις, παροχή στήριξης στα νέα δημοσιονομικά αιτήματα και στις θέσεις μόνιμου προσωπικού μόνο μετά την εξέταση της πιθανότητας ανακατανομής πόρων και προσωπικού στο πλαίσιο του τρέχοντος προϋπολογισμού, παροχή στήριξης σε νέες πρωτοβουλίες μόνο μετά την αξιολόγηση των επιπτώσεών τους στον προϋπολογισμό και διοργανική συνεργασία στο πλαίσιο της οικονομικής και αποτελεσματικής χρήσης των δημοσιονομικών πόρων. Και τα δύο θεσμικά όργανα με αρμοδιότητες λήψης αποφάσεων επί δημοσιονομικών θεμάτων –το Ευρωπαϊκό Κοινοβούλιο και το Συμβούλιο– υποστηρίζουν τις αρχές της δημοσιονομικής πειθαρχίας και της ορθολογικής χρήσης των χρημάτων των ευρωπαίων φορολογούμενων. Το Συμβούλιο προτείνει τη μείωση των διοικητικών δαπανών των άλλων θεσμικών οργάνων κατά 15 εκατομμύρια ευρώ ως προς τα αρχικά αιτήματα των οργάνων. Πρέπει να σημειωθεί, ωστόσο, ότι σε πολλές περιπτώσεις αυτή η μείωση έχει εφαρμοστεί με επιπόλαιο τρόπο, χωρίς ενδελεχή εξέταση της ειδικής φύσης και των προβλημάτων του έργου των θεσμικών οργάνων. Μετά από προσεκτική επανεξέταση των αιτημάτων των άλλων θεσμικών οργάνων επί του προϋπολογισμού, προτείνεται η επαναφορά μέρους των μειώσεων που εφαρμόζει το Ευρωπαϊκό Συμβούλιο στον προϋπολογισμό, συνολικού ύψους 7,5 εκατομμυρίων ευρώ. Όσον αφορά τον προϋπολογισμό του Ευρωπαϊκού Κοινοβουλίου, θα ήθελα καταρχάς να τονίσω το θέμα του ανώτατου ορίου για τις κοινές δαπάνες. Μετά από ευρεία συζήτηση στην Επιτροπή Προϋπολογισμών, λαμβάνοντας υπόψη την εμπειρία του περασμένου έτους με τις ψήφους για έναν διογκωμένο προϋπολογισμό και την επακόλουθη αποτυχία να επιτευχθούν οι προβλεπόμενες δαπάνες του Κοινοβουλίου, προτείνεται η μείωση των προβλεπόμενων δαπανών του Κοινοβουλίου κατά 20 εκατομμύρια ευρώ. Εκτιμώ ότι ο προϋπολογισμός του Ευρωπαϊκού Κοινοβουλίου πρέπει να καταρτιστεί με βάση τις ανάγκες που καθορίζονται μετά από προσεκτική αξιολόγηση. Η επίτευξη ενός ανώτατου ορίου 20% επί των συνολικών διοικητικών δαπανών δεν είναι αυτοσκοπός.
<P>
Ασφαλώς, το θέμα του επιπρόσθετου ποσού των 200 και πλέον εκατομμυρίων ευρώ που δαπανώνται ετησίως για την εξασφάλιση της έδρας του Ευρωπαϊκού Κοινοβουλίου στο Στρασβούργο εξακολουθεί να είναι επίκαιρο. Το βασικό πρόβλημα είναι η παράλληλη συντήρηση των δύο κτιρίων του Ευρωπαϊκού Κοινοβουλίου στις Βρυξέλλες και στο Στρασβούργο. Πρέπει να αναγνωριστεί ότι αυτό το θέμα εμπίπτει στη δικαιοδοσία του Ευρωπαϊκού Συμβουλίου.
<P>
Στον προϋπολογισμό του Ευρωπαϊκού Κοινοβουλίου για το 2006 δόθηκε ιδιαίτερη προσοχή στην πολιτική πληροφόρησης και επικοινωνίας, για να διασφαλιστεί η πρόσβαση στην πληροφόρηση και η καλύτερη επεξήγηση του έργου του Ευρωπαϊκού Κοινοβουλίου στους πολίτες της ΕΕ. Ο ρόλος του Ευρωπαϊκού Κοινοβουλίου ως αντιπρόσωπος των κρατών μελών της ΕΕ πρέπει να τονιστεί ιδιαιτέρως σε αυτό το πλαίσιο. Έχουν ήδη ληφθεί διάφορα μέτρα. Μπορώ να αναφέρω, για παράδειγμα, την έναρξη του νέου δικτυακού τόπου του Ευρωπαϊκού Κοινοβουλίου, όπου δίνεται περισσότερη έμφαση στην επίκαιρη πληροφόρηση για το έργο του Ευρωπαϊκού Κοινοβουλίου σε όλες τις επίσημες γλώσσες της ΕΕ. Προτείνεται για το 2006 η βελτίωση του προγράμματος επισκεπτών του Ευρωπαϊκού Κοινοβουλίου και η δημιουργία ενός ειδικού αποθεματικού για την πληροφόρηση και την επικοινωνία.
<P>
Τέλος, θα ήθελα να επιστρέψω στο θέμα που επεσήμανα στην αρχή της ομιλίας μου. Δεδομένου ότι το 2006 είναι το τελευταίο έτος των τρεχουσών δημοσιονομικών προοπτικών, είναι σημαντικό το συνολικό ύψος των δεσμεύσεων και των πιστώσεων για τον προϋπολογισμό του 2006 να αντιστοιχεί στις δεσμεύσεις που ανέλαβε η Ευρωπαϊκή Ένωση, περιλαμβανομένων και αυτών που αφορούν τη διεύρυνση της ΕΕ. Συμφωνώ απολύτως με τον κ. Pittella, ότι το 2006 πρέπει να παράσχουμε ένα επαρκές ποσό πιστώσεων, περιλαμβανομένων και αυτών για τα διαρθρωτικά ταμεία. Η στάση που κράτησε το Ευρωπαϊκό Συμβούλιο όσον αφορά τον προϋπολογισμό του 2005, αποκλείοντας με τεχνητό τρόπο το ποσό των πιστώσεων, ήταν απαράδεκτη. Τώρα η αδικαιολόγητη στάση του Ευρωπαϊκού Συμβουλίου έγινε προφανής. Η Ευρωπαϊκή Επιτροπή εκπονεί τροπολογίες για τον προϋπολογισμό του 2005, προβλέποντας μεγαλύτερο ύψος πιστώσεων για τα διαρθρωτικά ταμεία. Αν το Ευρωπαϊκό Συμβούλιο προσπαθήσει ξανά να αποκλείσει τις πιστώσεις για τον προϋπολογισμό του 2006, θα αποδειχθεί η απροθυμία του Συμβουλίου να χρηματοδοτήσει πλήρως αυτές τις δεσμεύσεις που ανέλαβε η ΕΕ στο πλαίσιο των τρεχουσών δημοσιονομικών προοπτικών. Πρέπει να αναφερθεί ότι αυτή η επανάληψη κενών υποσχέσεων χωρίς τη στήριξή τους με πράξεις αυξάνει την αποξένωση και τον σκεπτικισμό των πολιτών απέναντι στην ΕΕ.
<P>
Ολοκληρώνοντας, θα ήθελα επίσης να επιστήσω την προσοχή της Επιτρόπου Grybauskaitė στην κακή ποιότητα της λετονικής μετάφρασης του προϋπολογισμού που εκπόνησε η Ευρωπαϊκή Επιτροπή. Αναφέρω ως παράδειγμα τις γραμμές του προϋπολογισμού 02030202 και 02030203, οι οποίες αφορούν τα φάρμακα για τη θεραπεία σπάνιων ασθενειών. Η μετάφραση της Επιτροπής στα λετονικά αναφέρεται σε πόρους για την περίθαλψη ορφανών και σε φάρμακα για τα ορφανά. Συνεπώς, η Επίτροπος δεν πρέπει να αιφνιδιαστεί όταν λάβει αιτήματα από τα ορφανά της Λετονίας για τη χρηματοδότηση των φαρμάκων τους, διότι αυτό ακριβώς αναφέρεται στη μετάφραση που εκπόνησε η Ευρωπαϊκή Επιτροπή. Σας ευχαριστώ για την προσοχή σας. 
<SPEAKER ID="7" LANGUAGE="" NAME="Πρόεδρος." AFFILIATION="">
<P>
   Σας ευχαριστούμε πολύ, κύριε Dombrovskis. Θα προσπαθήσουμε όλοι μαζί να βελτιώσουμε τις διαδικασίες της πολυγλωσσικής επικοινωνίας μας. 
<SPEAKER ID="8" LANGUAGE="LT" NAME="Dalia Grybauskaitė," AFFILIATION="Μέλος της Επιτροπής.">
<P>
   Θα ήθελα να ευχαριστήσω το Κοινοβούλιο για την αξιολόγηση του σχεδίου του προϋπολογισμού για το 2006, τον κ. Pittella για την εκτίμηση της αυξανόμενης κατανόησής μας και τη συνεργασίας της Επιτροπής και του Κοινοβουλίου, καθώς και του τρόπου με τον οποίο διεξήχθησαν όλες οι συζητήσεις και οι προετοιμασίες για την έγκριση του προϋπολογισμού. Για να αποφευχθούν προβλήματα που σχετίζονται με τη μετάφραση, θα συνεχίσω την ομιλία μου στα αγγλικά. 
<P>
Για να αποφευχθούν προβλήματα παρερμηνείας, θα ήθελα να κάνω μια πιο τεχνική παρουσίαση στα αγγλικά. Ο κ. Pitella μας έδωσε ένα ωραίο παράδειγμα με τη δική του παρουσίαση.
<P>
Θα αναφερθώ εν συντομία στις διάφορες κατηγορίες δαπανών. Σχετικά με τις γεωργικές δαπάνες στην κατηγορία 1α, η Επιτροπή θα υποβάλει, σε μία εβδομάδα, τις νέες εκτιμήσεις της βάσει των νέων τάσεων της αγοράς, οι οποίες, σύμφωνα με τις πληροφορίες μας, θα οδηγήσουν σε μείωση των εκτιμήσεων που πρότεινε η Επιτροπή για τις γεωργικές δαπάνες.
<P>
Οι εξωτερικές δράσεις είναι η πιο δύσκολη κατηγορία για όλους μας, ειδικά διότι συνεπάγεται πίεση όσον αφορά τη χρήση του μέσου ευελιξίας. Το προσεχές έτος, θα χρειαστούμε δαπάνες ειδικά για το παλιρροϊκό κύμα και για τη μεταρρύθμιση του τομέα της ζάχαρης και καθίσταται σαφές ότι θα χρειαστούν άλλα δύο κονδύλια: για στήριξη τη Γάζα και για το σεισμό στο Πακιστάν. Έτσι προσδιορίζεται και αποσαφηνίζεται ο τρόπος με τον οποίο πρέπει να εξετάζουμε ή να αντιλαμβανόμαστε τη χρήση του μέσου ευελιξίας στο μέλλον και θα ήθελα να επαναβεβαιώσω αυτό που είπα πρόσφατα στην Επιτροπή Προϋπολογισμών: η Επιτροπή και η νομική υπηρεσία της γνωρίζουν ότι, για το 2006, έως 493 εκατομμύρια ευρώ είναι διαθέσιμα στο πλαίσιο του μέσου ευελιξίας.
<P>
Όσον αφορά τις διοικητικές δαπάνες και θέσεις, χαιρετίζω την επαναφορά όλων των αιτημάτων του ΠΣΠ που υποβάλαμε. Χαιρετίζω επίσης την αντίδραση του Συμβουλίου και του Κοινοβουλίου στο μήνυμα που στείλαμε τον Σεπτέμβριο σχετικά με τις προσλήψεις και θα ήθελα να διορθώσω ένα σημείο στην παρουσίαση του κ. Dombrovski. Επί του παρόντος, έχουν πληρωθεί και οι 1480 θέσεις εργασίας για τα νέα κράτη μέλη. Δεν υπάρχουν κενές θέσεις εργασίας. Κάνουμε ό,τι μπορούμε.
<P>
Συνεπώς, αν τα 16 εκατομμύρια ευρώ διατηρηθούν ως αποθεματικό με τον τρόπο που προτείνεται σήμερα, υπό πολύ απαιτητικές προϋποθέσεις, οι οποίες δεν μπορούν να εκπληρωθούν άμεσα το προσεχές έτος, θα αντιμετωπίσουμε προβλήματα με τις προσλήψεις όσον αφορά τις μισές περίπου νέες θέσεις εργασίας που προτείνονται, οι οποίες είναι περίπου 200 με 300. Παρά ταύτα, η Επιτροπή δράττεται της ευκαιρίας να σχολιάσει τις τροπολογίες επί του συνόλου τους, ειδικά εκείνες που πρόκειται να κατατεθούν –και που είναι ιδιαίτερα σημαντικές για το Κοινοβούλιο– στην επιστολή μας σχετικά με τη δυνατότητα εφαρμογής, την οποία θα λάβετε πριν τη δεύτερη ανάγνωση.
<P>
Θέλω να ευχηθώ στον εισηγητή και στο Κοινοβούλιο έναν ιδιαίτερα εποικοδομητικό διάλογο και επιτυχή ψηφοφορία αύριο. Η Επιτροπή θα σταθεί στο πλευρό σας και θα σας βοηθήσει να επιτύχετε μια συμφωνία για το 2006 τον Νοέμβριο ή, το αργότερο, τον Δεκέμβριο. 
<SPEAKER ID="9" LANGUAGE="IT" NAME="Pasqualina Napoletano (PSE )," AFFILIATION="συντάκτρια γνωμοδότησης της Επιτροπής Εξωτερικών Υποθέσεων">
<P>
   Κύριε Πρόεδρε, κυρίες και κύριοι, ως αναπληρώτρια της εισηγήτριας κ. De Keyser θα ήθελα να επισημάνω τρία σημεία που έθεσε η Επιτροπή Εξωτερικών Υποθέσεων.
<P>
Το πρώτο αφορά την ευρωπαϊκή πρωτοβουλία για τα δικαιώματα του ανθρώπου και τη δημοκρατία, για την οποία δεν δεχόμαστε την περικοπή κατά 25% που πρότεινε η Επιτροπή και ζητάμε να επανέλθει τουλάχιστον στο ύψος του προϋπολογισμού για το 2005.
<P>
Ζητάμε τέλος από το Συμβούλιο περισσότερη σαφήνεια στις αναφορές σχετικά με τη χρήση των πόρων υπέρ των ειδικών εκπροσώπων της Ένωσης. Εν αναμονή των απαντήσεων του Συμβουλίου, η Επιτροπή Εξωτερικών Υποθέσεων πρότεινε την περικοπή 1,5 εκατομμυρίου ευρώ από τις πιστώσεις από το συγκεκριμένο κονδύλιο. 
<SPEAKER ID="10" LANGUAGE="EN" NAME="Nirj Deva (PPE-DE )," AFFILIATION="συντάκτης γνωμοδότησης της Επιτροπής Ανάπτυξης.">
<P>
   Κύριε Πρόεδρε, θέλω να συγχαρώ τον εισηγητή, κ. Pittella, για την εκπόνηση μιας άριστης έκθεσης για τον προϋπολογισμό, καθώς και την κ. Επίτροπο.
<P>
Ο κ. Pittella είχε την ευγένεια να δεχθεί περίπου το 80% των τροπολογιών της Επιτροπής Ανάπτυξης για τον προϋπολογισμό. Όλοι γνωρίζουμε ότι αυτός ο προϋπολογισμός είναι πολύ εκτεταμένος. Ο ίδιος ο κ. Pittella εξήγησε πόσο δύσκολες ήταν οι εξωτερικές δράσεις: Αφγανιστάν, Ιράκ, το παλιρροϊκό κύμα, Γάζα και ο σεισμός.
<P>
Ο σεισμός αποτελεί πρόκληση. Τρία εκατομμύρια άνθρωποι είναι εγκαταλελειμμένοι στις βουνοπλαγιές και πεθαίνουν από το κρύο. Δεν έχουν σκηνές, τρόφιμα ή νερό. Από άποψη υλικοτεχνικής υποδομής, είναι αδύνατο να τους παράσχουμε τρόφιμα, νερό και θέρμανση, κλπ. Δεν γνωρίζουμε πόσο θα στοιχίσει αυτή η υπόθεση φέτος. Η ανταπόκριση στο παλιρροϊκό κύμα ήταν θαυμάσια – τη βίωσα κι εγώ. Σε ολόκληρο τον κόσμο, συγκεντρώθηκαν 5,3 δισεκατομμύρια δολάρια, εκ των οποίων η Ευρωπαϊκή Ένωση πρόσφερε 160 εκατομμύρια ευρώ και στη συνέχεια και άλλα ποσά στο πλαίσιο του μέσου ευελιξίας.
<SPEAKER ID="11" LANGUAGE="EN" NAME="David Martin (PSE )," AFFILIATION="συντάκτης γνωμοδότησης της Επιτροπής Διεθνούς Εμπορίου.">
<P>
   Κύριε Πρόεδρε, πιστεύω ότι όλοι συμφωνούμε πως το εμπόριο μπορεί να κάνει περισσότερα για την ανάπτυξη από ό,τι όλη η βοήθεια και η ελάφρυνση των χρεών που προσφέρουμε. Με άλλα λόγια, το Χονγκ Κονγκ τον Δεκέμβριο μπορεί να είναι πιο σημαντικό για την ανάπτυξη από ό,τι ήταν η σύνοδος του Gleneagles το καλοκαίρι. Εντούτοις, το εμπόριο δεν έχει να κάνει μόνο με την απλή ελευθέρωση: πρέπει να βοηθήσουμε τις αναπτυσσόμενες χώρες να τοποθετήσουν τα αγαθά τους στην αγορά και να ανταποκριθούν στα τεχνικά και υγειονομικά μας πρότυπα.
<SPEAKER ID="12" LANGUAGE="EN" NAME="Christopher Heaton-Harris (PPE-DE )," AFFILIATION="συντάκτης γνωμοδότησης της Επιτροπής Ελέγχου του Προϋπολογισμού.">
<P>
Εξετάζουμε επίσης λεπτομερώς τον προϋπολογισμό της OLAF, διότι πρόκειται για έναν από τους τομείς για τον οποίο έχουμε πολλές ανησυχίες και θα έχουμε πολλές ανησυχίες στο μέλλον. Φέτος, η OLAF ζήτησε πολύ περισσότερο προσωπικό, για την ακρίβεια 25 νέους υπαλλήλους και αύξηση του προϋπολογισμού της κατά 10%. Κατόπιν τούτου, η επιτροπή μας, η επιτροπή που θα έπρεπε να είναι η πιο θετική και υποστηρικτική προς την OLAF (όπως και πιστεύω ότι είναι), αμφιβάλλει κατά πόσον απαιτείται πράγματι τέτοιου επιπέδου αύξηση του προσωπικού. Μία από τις τροπολογίες του προϋπολογισμού φέτος αναφέρεται λεπτομερώς σε αυτό το θέμα. Ζητούμε μια ικανοποιητική εξήγηση, την οποία δεν είμαι βέβαιος ότι έχουμε λάβει επαρκώς.
<P>
Ζητήσαμε επίσης από το Ευρωπαϊκό Δικαστήριο και το Ευρωπαϊκό Ελεγκτικό Συνέδριο να τροποποιήσουν τις αντίστοιχες διοικητικές αποφάσεις τους έως την 1η Νοεμβρίου του τρέχοντος έτους ούτως ώστε να σταματήσει η προσωπική χρήση υπηρεσιακών οχημάτων και υπάρχουν τροπολογίες στον προϋπολογισμό σχετικά με αυτό.
<SPEAKER ID="13" LANGUAGE="FR" NAME="Catherine Guy-Quint (PSE )," AFFILIATION="συντάκτρια γνωμοδότησης της Επιτροπής Οικονομικής και Νομισματικής Πολιτικής">
<P>
Πρώτον, χρειαζόμαστε τους αναγκαίους πόρους για να διασφαλίσουμε υψηλής ποιότητας και συνεκτικές αναλύσεις που θα μας επιτρέψουν τον καθορισμό επακριβών οικονομικών προοπτικών για την Ευρωπαϊκή Ένωση. Γνωρίζετε ότι έχουμε δεσμευτεί για το πρόγραμμα PRINCE «Το ευρώ, ένα νόμισμα για την Ευρώπη» επειδή, όπως επίσης γνωρίζουμε, πρόκειται να δημιουργηθεί ένα δεύτερο κύμα ευρώ και κατά συνέπεια χρειάζεται να συνεχίσουμε να συντηρούμε το ενδιαφέρον των πολιτών για το νόμισμα σε όλες τις χώρες μας.
<P>
Τέλος, επιθυμούμε πολύ να βοηθήσουμε τις ΜΜΕ προάγοντας τόσο ένα βιώσιμο οικονομικό περιβάλλον για τις πολύ μικρές επιχειρήσεις όσο και δεοντολογικά χρηματοδοτικά εργαλεία. Ως προς τη χορήγηση στήριξης στο πρόγραμμα Fiscalis, το οποίο στοχεύει στη βελτίωση της λειτουργίας των συστημάτων έμμεσης φορολογίας στην εσωτερική αγορά, καταρτίζουμε τα στελέχη που χρειάζεται κάθε χώρα επειδή, όσον μας αφορά, με τον τρόπο αυτό διασφαλίζουμε ότι η Ευρωπαϊκή Ένωση θα έχει μέλλον ασφαλές και ακμάζον. 
<SPEAKER ID="14" LANGUAGE="PT" NAME="Jamila Madeira (PSE )," AFFILIATION="συντάκτρια γνωμοδότησης της Επιτροπής Απασχόλησης και Κοινωνικών Υποθέσεων">
<P>
   . – Κύριε Πρόεδρε, κυρίες και κύριοι, θα ήθελα καταρχάς να ευχαριστήσω τον κ. Pittella για το εξαιρετικό έργο του καθ’ όλη τη δημοσιονομική διαδικασία του 2006.
<P>
Η Επιτροπή Απασχόλησης και Κοινωνικών Υποθέσεων, τη γνωμοδότηση της οποίας συνέταξα εγώ, χαιρετίζει το γεγονός ότι η Επιτροπή Προϋπολογισμών αναγνώρισε και αποδέχθηκε την ανάγκη να αυξηθούν ορισμένες γραμμές του προϋπολογισμού και, επίσης, να επανέλθουν τα ποσά που προέβλεπε το προσχέδιο προϋπολογισμού σχετικά με το Ευρωπαϊκό Κοινωνικό Ταμείο, το πρόγραμμα EQUAL, το EURES, τα μέτρα καταπολέμησης και αποτροπής του κοινωνικού αποκλεισμού και το πρόγραμμα Leonardo.
<P>
Παρά ταύτα, ορισμένες προτάσεις μας δεν προχώρησαν, κάποιες εκ των οποίων τις υποστηρίζαμε πολύ θερμά, και θα ήθελα να αναφερθώ σε αυτές. Για παράδειγμα, το Europass είναι ένα μέσο για την προώθηση της διαφάνειας των επαγγελματικών προσόντων, ένας βασικός παράγοντας για την επίτευξη των στόχων της Λισαβόνας και υποβλήθηκε στο πλαίσιο μιας δέσμης μαζί με το πρόγραμμα Leonardo. Πιστεύουμε ότι οι πιστώσεις για το Europass πρέπει να αυξηθούν, αλλά αυτές οι πτυχές δεν λήφθηκαν υπόψη.
<P>
Θα ήθελα επίσης να επιστήσω την προσοχή σας στην κατάσταση του οργανισμού του Μπιλμπάο, ο οποίος, χωρίς δημοσιονομική προσαρμογή από το 2004, είτε ως προς τον πληθωρισμό είτε ως προς την κάλυψη των αναγκών της διεύρυνσης, σύντομα θα είναι απολύτως αδύνατο να συνεχίσει να λειτουργεί.
<P>
Τέλος, θα ήθελα να αποτίσω φόρο τιμής στις προσπάθειες του κ. Pitella εξ ονόματος του ευρωπαϊκού έτους για την κινητικότητα των εργαζομένων. Πρώτον, διότι το συμπεριέλαβε ως ειδικό ετήσιο γεγονός, δεδομένου ότι θα μπορούσε να μην προβλεφθεί ως πιλοτικό έργο, και δεύτερον δεδομένης της σημασίας του και, μιλώντας αντικειμενικά, της αποτελεσματικότητάς του στην επίτευξη των στόχων να καταστεί η ευρωπαϊκή οικονομία ανταγωνιστική. 
<SPEAKER ID="15" LANGUAGE="PL" NAME="Bogusław Liberadzki (PSE )," AFFILIATION="συντάκτης γνωμοδότησης της Επιτροπής Μεταφορών και Τουρισμού">
<P>
   .   Κύριε Πρόεδρε, η Επιτροπή Μεταφορών και Τουρισμού εξέτασε αυτόν τον προϋπολογισμό υπό το φως των περικοπών που έγιναν ήδη στο πλαίσιο των τρεχουσών δημοσιονομικών προοπτικών, οι οποίες ολοκληρώνονται σε ένα έτος. Θα θέλαμε, συνεπώς, να εκφράσουμε τη διαμαρτυρία μας για την πρόταση να μειωθούν οι δαπάνες στον τομέα των διευρωπαϊκών δικτύων κατά 120 εκατομμύρια ευρώ. Εκτιμούμε ότι τα διευρωπαϊκά δίκτυα αποτελούν βασικό μέσο για την εφαρμογή του οράματος μιας συνεκτικής Ευρώπης και της περιφερειακής ανάπτυξης.
<P>
Στο πλαίσιο αυτών των δύο βασικών θεμάτων, θα θέλαμε να καταστήσουμε σαφές ότι ένα αποδοτικό σύστημα μεταφορών είναι προς όφελος των πολιτών της ΕΕ και της οικονομίας της και θα ήθελα να ζητήσω από όλες τις πολιτικές ομάδες και τους βουλευτές του Κοινοβουλίου να μας προσφέρουν την υποστήριξή τους. Θα ήθελα επίσης να αποτίσω φόρο τιμής στον κ. Pittella, ο οποίος επιτέλεσε μεγάλο έργο σε αυτό το προσχέδιο προϋπολογισμού. 
<SPEAKER ID="16" LANGUAGE="DE" NAME="Constanze Angela Krehl (PSE )," AFFILIATION="συντάκτρια γνωμοδότησης της Επιτροπής Περιφερειακής Ανάπτυξης">
<P>
   Κύριε Πρόεδρε, κυρία Επίτροπε, κυρίες και κύριοι, η Επιτροπή Περιφερειακής Ανάπτυξης στη γνωμοδότησή της για τον προϋπολογισμό συμφώνησε με τις προτάσεις της Επιτροπής και επανέφερε το προσχέδιο προϋπολογισμού, ιδίως αναφορικά με τις πληρωμές. Ο εισηγητής έλαβε υπόψη τις ανάγκες των κρατών μελών αυξάνοντας και πάλι τις πληρωμές κατά 40% και έτσι θα ήθελα να ζητήσω από τα κράτη μέλη δύο πράγματα. Το ένα είναι να δαπανήσουν σωστά και σύμφωνα με τις σημερινές γνώσεις αυτά τα χρήματα και το άλλο είναι να το λάβουν αυτό υπόψη κατά τη συζήτηση για τις δημοσιονομικές προοπτικές 2007-2013 και να διαθέσουν στο μέλλον ανάλογα τους πόρους για την πολιτική συνοχής.
<SPEAKER ID="17" LANGUAGE="" NAME="Κατερίνα Μπατζελή (PSE )," AFFILIATION="Εισηγήτρια της γνωμοδότησης της Επιτροπής Γεωργίας">
<P>
   Κύριε Πρόεδρε, θα ήθελα και εγώ να ευχαριστήσω τον εισηγητή, κ. Pittella, ο οποίος έθεσε και το πολιτικό όραμα αυτού του προϋπολογισμού, αλλά και το τεχνικό, το οποίο είναι άμεσο και λειτουργικό.
<P>
Θα ήθελα να ρωτήσω την Επιτροπή, γιατί στο νέο σχέδιο προϋπολογισμού, δεν έχει εντάξει και τον καπνό, όπως έχει γίνει με όλα τα προϊόντα, που έχει εντάξει στις υποδιαιρέσεις στην κατηγορία 1;
<SPEAKER ID="18" LANGUAGE="EN" NAME="Elspeth Attwooll (ALDE )," AFFILIATION="συντάκτρια γνωμοδότησης της Επιτροπής Αλιείας">
<P>
   Κύριε Πρόεδρε, μιλώ ως αναπληρώτρια του κ. Mulder, ο οποίος συνέταξε τη γνωμοδότηση της Επιτροπής Αλιείας.
<SPEAKER ID="19" LANGUAGE="" NAME="" AFFILIATION="Αντιπροέδρου">
<SPEAKER ID="20" LANGUAGE="FR" NAME="Gérard Deprez (ALDE )," AFFILIATION="συντάκτης γνωμοδότησης της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων">
<P>
   Κύριε Πρόεδρε, κυρία Επίτροπε, κυρίες και κύριοι, οι τροπολογίες που ενέκρινε η Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων στο σχέδιο γενικού προϋπολογισμού 2006 επικεντρώνονται κυρίως γύρω από τρεις στόχους: την καταπολέμηση της τρομοκρατίας, τον έλεγχο των εξωτερικών συνόρων της ΕΕ και την προστασία των προσωπικών δεδομένων των πολιτών.
<P>
Όσον αφορά ειδικότερα το θέμα της καταπολέμησης της τρομοκρατίας, προτείνουμε μια ουσιαστική αύξηση των λειτουργικών πόρων που χορηγούνται στο Eurojust, αυξάνοντας ταυτόχρονα κατά περίπου 30% τα κονδύλια που διατίθενται στο πιλοτικό πρόγραμμα, το οποίο ήταν επιθυμία του Κοινοβουλίου μας με στόχο τον αποτελεσματικότερο συντονισμό των πόρων για την πρόληψη και την αντιμετώπιση της τρομοκρατικής απειλής.
<P>
Όσον αφορά τον έλεγχο των εξωτερικών συνόρων της ΕΕ, προτείνουμε μια σημαντική αύξηση των πόρων που διατίθενται στη νέα Υπηρεσία Frontex και αποκαθιστούμε τις πιστώσεις πληρωμών που αρχικά περιλαμβάνονταν στο ΠΣΠ για το σύστημα πληροφόρησης Σένγκεν και το σύστημα πληροφοριών για τις θεωρήσεις. Αυτές οι πιστώσεις πληρωμών είχαν, μάλλον ανόητα, μειωθεί από το Συμβούλιο.
<SPEAKER ID="21" LANGUAGE="EN" NAME="Alexander Stubb (PPE-DE )," AFFILIATION="συντάκτης γνωμοδότησης της Επιτροπής Συνταγματικών Υποθέσεων.">
<P>
   Κύριε Πρόεδρε, θα ήθελα καταρχάς να συγχαρώ τον φίλο μου, κ. Pittella, για την πολύ καλή δουλειά του. Θέλω να κάνω τρεις επισημάνσεις.
<P>
Η πρώτη είναι ότι η Επιτροπή Συνταγματικών Υποθέσεων υπέβαλε πέντε προτάσεις: θέλαμε περισσότερα χρήματα για τις έδρες Jean Monnet, περισσότερα χρήματα για τους πολιτιστικούς οργανισμούς, περισσότερα χρήματα για οργανισμούς που προάγουν την ιδέα της Ευρώπης, περισσότερα χρήματα για ευρωπαϊκά εργαστήρια ιδεών και περισσότερα χρήματα για να συζητηθεί το μέλλον της Ευρωπαϊκής Ένωσης. Το αποτέλεσμα; Δεν πήραμε τίποτα! Και οι πέντε προτάσεις απορρίφθηκαν. Είμαι βέβαιος ότι ο κ. Heaton-Harris είναι πραγματικά χαρούμενος για αυτό, αλλά λυπάμαι που θα του πω ότι είμαι ιδιαίτερα ικανοποιημένος με την πρότασή του, διότι έδωσε πολλά χρήματα στο πρόγραμμα PRINCE. Ζητήσαμε 9 εκατομμύρια ευρώ και λάβαμε διαβεβαιώσεις για περισσότερα από 4 εκατομμύρια ευρώ. Αυτό είναι πολύ σπουδαίο και, ως εκ τούτου, είμαι ικανοποιημένος με τις αλλαγές που έκανε η Επιτροπή Ελέγχου του Προϋπολογισμού.
<P>
Το τρίτο και τελευταίο μου σχόλιο είναι επίσης ερώτηση: μπορούμε να αγοράσουμε τη συζήτηση με χρήματα; Η απάντηση, φυσικά, είναι όχι. Εντούτοις, πιστεύω, τόσο προσωπικά όσο και ως μέλος της Επιτροπής Συνταγματικών Υποθέσεων, ότι είναι πολύ σημαντικό να ξεκινήσει αυτή η συζήτηση και το γεγονός ότι η Επιτροπή έχει καταρτίσει ένα σχέδιο Β –συγγνώμη, ένα σχέδιο Δ– και λαμβάνει περισσότερα από 4 εκατομμύρια ευρώ σε αναλήψεις υποχρεώσεων από την Επιτροπή Προϋπολογισμών είναι πολύ θετικό και επίσης καλό για το μέλλον της Ένωσης. 
<SPEAKER ID="22" LANGUAGE="" NAME="Κατερίνα Μπατζελή (PSE )," AFFILIATION="Εισηγήτρια της γνωμοδότησης της Επιτροπής Δικαιωμάτων των Γυναικών και Ισότητας των Φύλων">
<P>
   Κύριε Πρόεδρε, σχετικά με την κοινοτική πολιτική για την ισότητα των φύλων, θα ήθελα, κατ' αρχάς, να ευχαριστήσω τον κ. Pittella, που έκανε αποδεκτές τις τροπολογίες όσον αφορά την ένταξη της ισότητας σε όλα τα κεφάλαια περί κοινωνικής πολιτικής. Θα ήθελα επίσης να υποστηριχθεί η τροπολογία που έχει ήδη υιοθετηθεί και από τον προϋπολογισμό, για την ενίσχυση της χρηματοδότησης του προγράμματος ΔΑΦΝΗ ΙΙ, πρόγραμμα το οποίο σκοπεύει στην αντιμετώπιση των φαινομένων βίας εις βάρος παιδιών και γυναικών.
<SPEAKER ID="23" LANGUAGE="LT" NAME="Laima Liucija Andrikienė," AFFILIATION="εξ ονόματος της Ομάδας PPE-DE">
<P>
   – Καταρχάς, θα ήθελα να συγχαρώ τον εισηγητή Giovanni Pittella για την άριστη έκθεσή του και θα ήθελα να τον ευχαριστήσω για την εποικοδομητική συνεργασία κατά την πρώτη ανάγνωση του προϋπολογισμού στο Ευρωπαϊκό Κοινοβούλιο. Είμαι ικανοποιημένη για το γεγονός ότι εμείς στην Επιτροπή Προϋπολογισμών καταφέραμε να λάβουμε αποφάσεις για τις πιο σημαντικές προτεραιότητες: την ανταγωνιστικότητα της Ευρωπαϊκής Ένωσης και τη βελτιωμένη χρηματοδότηση της ένωσης, τη στήριξη των μικρομεσαίων επιχειρήσεων, άλλα μέτρα για την εφαρμογή της Στρατηγικής της Λισαβόνας, τη βελτίωση της ασφάλειας των πολιτών, την εδραίωση της πρόσφατης επέκτασης της Ευρωπαϊκής Ένωσης και την ενίσχυση του ρόλου της Ευρωπαϊκής Ένωσης ως παγκόσμιου εταίρου. Σε αυτές τις προτεραιότητες πρέπει να εστιάσουμε τις προσπάθειές μας το 2006. Αν το Συμβούλιο εγκρίνει την πρόταση του Ευρωπαϊκού Κοινοβουλίου για ένα ευέλικτο μέσο, θα έχουμε επαρκείς πόρους για τη χρηματοδότηση της ανασυγκρότησης του Ιράκ και του Αφγανιστάν και την απαραίτητη ενίσχυση για να συνεχίσουμε το έργο της ανασυγκρότησης μετά το παλιρροϊκό κύμα σε πολλές ασιατικές χώρες. Το 2006 είναι ένα εξαιρετικό έτος από δημοσιονομικής άποψης. Είναι το τελευταίο έτος της τρέχουσας δημοσιονομικής περιόδου και το Συμβούλιο δεν κατάφερε να επιτύχει συναίνεση για τις νέες δημοσιονομικές προοπτικές. Δεδομένου ότι πρέπει να γίνουν προετοιμασίες για το επόμενο κύμα διεύρυνσης της Ευρωπαϊκής Ένωσης, θεωρώ ανεύθυνη τη συμπεριφορά του Συμβουλίου, καθώς η διεύρυνση συζητείται χωρίς την επίτευξη συμφωνίας σχετικά με τον τρόπο χρηματοδότησής της. Ως εκ τούτου, το Ευρωπαϊκό Κοινοβούλιο είναι υποχρεωμένο να εξετάσει πολλές διαφορετικές εναλλακτικές λύσεις, περιλαμβανομένων και των χειρότερων πιθανών σεναρίων. Ελπίζω ότι αύριο το Ευρωπαϊκό Κοινοβούλιο θα υποστηρίξει τις πιο σημαντικές προτάσεις της Επιτροπής Προϋπολογισμών και θα είναι έτοιμο για τη δεύτερη συνεδρίαση συνεννόησης με το Συμβούλιο, η οποία θα διεξαχθεί τον Νοέμβριο. 
<SPEAKER ID="24" LANGUAGE="FR" NAME="Catherine Guy-Quint," AFFILIATION="εξ ονόματος της Ομάδας PSE">
<P>
Όσον αφορά τα πιλοτικά προγράμματα, πρέπει να ενισχύσουμε τη δράση μας, περιλαμβανομένων των προπαρασκευαστικών δράσεών μας. Η δράση μας θα πρέπει να επικεντρωθεί όχι μόνο στα πιλοτικά προγράμματα που είναι τα προσφιλέστερα για εμάς, αλλά σε όλα τα λοιπά πιλοτικά προγράμματα: για παράδειγμα, αυτά που αφορούν τις ΜΜΕ, τη βοήθεια στη νεολαία ιδιαίτερα ως τμήμα του προγράμματος Erasmus και η βοήθεια προς τις φτωχότερες χώρες για την προώθηση των εμβολιασμών σε ολόκληρο τον κόσμο.
<P>
Το τελευταίο μου σημείο είναι ότι, πάνω απ’ όλα, οφείλουμε να συνεχίσουμε να διαχέουμε περισσότερη πληροφόρηση γύρω μας. Ωστόσο, το πρόβλημα είναι ότι, παρά το γεγονός ότι πρόκειται για έναν λογικό προϋπολογισμό, ο οποίος απαιτεί 115 δισεκατομμύρια σε πιστώσεις πληρωμών ποσό που αντιστοιχεί στο 1,04% του ΑΕγχΠ θα βρούμε μπροστά μας ένα ατάραχο και στωικό Συμβούλιο, το οποίο έχει μόνο ένα πράγμα να πει: κάτω τα χέρια από τους εθνικούς προϋπολογισμούς μου!
<SPEAKER ID="25" LANGUAGE="DA" NAME="Anne E. Jensen," AFFILIATION="εξ ονόματος της Ομάδας ALDE.">
<P>
   – Κύριε Πρόεδρε, κυρία Επίτροπε, πιστεύω ότι το σχέδιο προϋπολογισμού του 2006, το οποίο έχουμε σήμερα ανά χείρας μετά την ψηφοφορία στην Επιτροπή Προϋπολογισμών, είναι καλά ισορροπημένο και ελπίζω ότι, κατά την αυριανή ψηφοφορία, θα μπορέσουμε να διατηρήσουμε την ομοφωνία μας όχι μόνο ως προς τις γενικές γραμμές του προϋπολογισμού αλλά και ως προς τις λεπτομέρειες του συμβιβασμού που επετεύχθη από μια ευρεία πλειοψηφία εδώ στην Επιτροπή Προϋπολογισμών.
<P>
Θέλω επίσης να πω ένα μεγάλο ευχαριστώ στον κ. Pittella για τις τεράστιες προσπάθειες που κατέβαλε για την επίτευξη συμβιβασμού και για τη διάθεσή του να ακούει και να επιδεικνύει σημαντική υπομονή. Ο κ. Pittella έδωσε βασική προτεραιότητα στα προγράμματα για τους νέους και την εκπαίδευση και αυτό πιστεύω ότι είναι προς τιμήν του. Επενδύοντας ακριβώς σε αυτόν τον τομέα, θα επιτύχουμε πολύ σημαντικά αποτελέσματα με πολύ λίγους πόρους.
<P>
Άξιος συγχαρητηρίων είναι επίσης και ο κ. Dombrovskis για το έργο του σχετικά με τα άλλα θεσμικά όργανα.
<P>
Στον προϋπολογισμό του Κοινοβουλίου, θέλουμε να υποστηρίξουμε τον συμβιβασμό σύμφωνα με τον οποίο προβλέπονται αποθεματικά για την πολιτική πληροφόρησης, περιλαμβανομένης της δικτυακής τηλεόρασης, καθώς και για τη συνέχιση της αγοράς κτιρίων ώστε να απαλλαγούμε από τα μισθώματα στο μέλλον. Ήμασταν απρόθυμοι να πέσουμε κάτω από το 20%, αλλά υποστηρίζουμε τον συμβιβασμό. Είναι σημαντικό για εμάς να μην προβλέψουμε μεγαλύτερα αποθεματικά από όσα είναι αναγκαία στον προϋπολογισμό.
<P>
Ο συνολικός προϋπολογισμός που έχουμε τώρα είναι μεγαλύτερος από αυτόν που προτείνει το Συμβούλιο, αλλά όχι τόσο μεγάλος ώστε να μην μπορούμε να τον υπερασπιστούμε. Είναι σαφές ότι αυτή η δημοσιονομική συζήτηση επηρεάζεται από την έλλειψη συμφωνίας σχετικά με τις δημοσιονομικές προοπτικές για την περίοδο 2007-2013. Η Ομάδα μου, λοιπόν, εκφράζει με σαφήνεια την υποστήριξή της στην ανά χείρας πρόταση. Οι πιστώσεις είναι ρεαλιστικές και απαραίτητες. 
<SPEAKER ID="26" LANGUAGE="DE" NAME="Helga Trüpel," AFFILIATION="εξ ονόματος της Ομάδας Verts/ALE">
<P>
   Κύριε Πρόεδρε, κυρία Grybauskaitė, κύριε Lewis, σήμερα αντιμετωπίζετε πάλι ένα Κοινοβούλιο με αυτοπεποίθηση, που καθιστά σαφές ότι τα ευρωπαϊκά καθήκοντα αυξήθηκαν και επομένως χρειαζόμαστε περισσότερους πόρους, αν θέλουμε να αντιμετωπίσουμε αυτές τις προκλήσεις. Το προσχέδιο προϋπολογισμού της Επιτροπής με το 1,02% είναι συνετό. Θεωρούμε τις περικοπές που πρότεινε το Συμβούλιο εντελώς απαράδεκτες. Πρέπει να βρούμε το θάρρος να χρηματοδοτήσουμε εντελώς συγκεκριμένα καθήκοντα, αν θέλουμε να αντιδράσουμε σωστά στις προκλήσεις του μέλλοντος.
<P>
Ευχαριστώ θερμά τον εισηγητή κ. Pittella. Μολονότι προσεγγίσαμε περισσότερο στα ουσιώδη σημεία, υπάρχει ένας αριθμός θεμάτων που θα ήθελα να αναφέρω και στα οποία η Ομάδα μου θεωρεί ότι πρέπει να γίνουν αλλαγές. Θεωρούμε αδικαιολόγητες τις γεωργικές εξαγωγικές επιδοτήσεις με τη μορφή που έχουν σήμερα. Είναι απαράδεκτο τα λαχανικά από την Ευρώπη να είναι φθηνότερα από τα παραγόμενα επί τόπου σε χώρες σαν τη Σενεγάλη και διαιωνίζοντας αυτήν την κατάσταση στην Ευρώπη, δημιουργούμε αιτίες φυγής. Αυτή η πολιτική δεν πρέπει να συνεχιστεί.
<P>
Επίσης, πρέπει να μειωθούν οι επιδοτήσεις του καπνού. Αυτό θα μας έδινε τη δυνατότητα να απελευθερώσουμε πόρους για να τους επενδύσουμε σε άλλους τομείς, ιδίως στην πολιτική για την έρευνα ή για την παιδεία, τον πολιτισμό και τους νέους. Υποστηρίζω τη γραμμή που εκπροσωπεί ο κ. Pittella ότι πρέπει να δώσουμε περισσότερα προκειμένου να έχουν οι φοιτητές τη δυνατότητα μεγαλύτερης κινητικότητας στην Ευρώπη. Με μία πραγματική πολιτιστική προσφορά προσεγγίζουμε τους ανθρώπους επί τόπου και για να γίνει αυτό, πρέπει να επανέλθουμε τουλάχιστον στα ποσά του 2004.
<P>
Σχετικά με την εξωτερική πολιτική, το Συμβούλιο εξακολουθεί να εκφωνεί υποκριτικούς λόγους για το πόσο αναγκαίο είναι να κάνουμε περισσότερα: στο Ιράκ, στο Αφγανιστάν, για τα θύματα του τσουνάμι. Ύστερα όμως περικόπτει τις δαπάνες στο πλαίσιο της καθημερινής πολιτικής. Αυτό είναι ανεύθυνο γιατί υπονομεύει την αξιοπιστία της Ευρωπαϊκής Ένωσης. Με τη σημερινή δημοσιονομική προσέγγιση δεν πρόκειται να καταφέρουμε να υλοποιήσουμε τους στόχους που θέσαμε το 2000, όπως για παράδειγμα μια πιο αποφασιστική καταπολέμηση της φτώχειας. Όπως ορισμένοι από τους συναδέλφους που μίλησαν προηγουμένως, θα ήθελα κι εγώ να επαναλάβω ξεκάθαρα στο Συμβούλιο ότι πρέπει να κάνουμε πλήρη χρήση της ευελιξίας αυτής –αυτών των 493 εκατομμυρίων ευρώ– προκειμένου να μπορεί η Ευρωπαϊκή Ένωση να κρατά ψηλά το κεφάλι τον επόμενο χρόνο και να είναι πραγματικά σε θέση να κάνει αυτά που υποσχεθήκαμε σε διάφορα μέρη του κόσμου. Ως εκ τούτου, απευθύνω έκκληση προς το Συμβούλιο να μην υιοθετήσει εδώ άκαμπτη γραμμή, αλλά να αλλάξει στάση και να υιοθετήσει μαζί με την Επιτροπή έναν πραγματικά καλό προϋπολογισμό για την Ευρωπαϊκή Ένωση, που θα δείχνει ενδιαφέρον για το μέλλον της. 
<SPEAKER ID="27" LANGUAGE="FI" NAME="Esko Seppänen," AFFILIATION="εξ ονόματος της Ομάδας GUE/NGL">
<P>
   . Κύριε Πρόεδρε, θα μπορούσε κάποιος να ισχυριστεί ότι τα δημόσια οικονομικά της ΕΕ ανθούν σε έναν κόσμο αφθονίας. Εδώ και χρόνια ο ίδιος ο προϋπολογισμός του Ευρωπαϊκού Κοινοβουλίου ήταν 10% αέρας. Σε αυτό το πλαίσιο, το Προεδρείο του Ευρωπαϊκού Κοινοβουλίου αντιμετώπισε τεράστιες δυσκολίες στη δαπάνη του μεριδίου του 20% των διοικητικών δαπανών της Ένωσης που δίνουν τα άλλα θεσμικά όργανα στο Κοινοβούλιο χωρίς να ρωτούν πού θα χρησιμοποιηθούν τα χρήματα. Ωστόσο, δεν είναι όλες οι χρήσεις των χρημάτων που επινοεί γρήγορα το Προεδρείο μας αποδεκτές.
<P>
Στην κατάρτιση του προϋπολογισμού, ακολουθήθηκε μια πολύ αυστηρή πολιτική όσον αφορά το τμήμα IV, το ανώτατο όριο δαπανών του οποίου ελπίζει το Κοινοβούλιο ότι θα αυξηθεί μέσω της μέγιστης χρήσης του μέσου ευελιξίας. Τα αριθμητικά στοιχεία εκτέλεσης του προϋπολογισμού που πρότεινε η Επιτροπή για το 2005 δείχνουν ότι υπάρχει, και υπήρχε για πολύ καιρό, πολύς αέρας σε αυτό το τμήμα. Είτε ισχύει αυτό ή η Επιτροπή δεν εφαρμόζει τις επιθυμίες του Κοινοβουλίου όσον αφορά τον προϋπολογισμό.
<P>
Η πιο παράξενη πτυχή του προϋπολογισμού αφορά την πρόβλεψη των πιστώσεων των διαρθρωτικών ταμείων. Το Συμβούλιο, στο δικό του προσχέδιο προϋπολογισμού, έχει περικόψει 8 δισεκατομμύρια ευρώ από τις απαιτήσεις πιστώσεων που υπέβαλαν τα κράτη μέλη. Οι ίδιοι υπουργοί που, εξ ονόματος των χωρών τους, έστειλαν στην Επιτροπή την εκτίμηση της χώρας τους για το ποσό των χρημάτων που απαιτούνται για την πληρωμή των διαρθρωτικών δράσεων, στο Συμβούλιο περιέκοψαν το ένα πέμπτο των ίδιων απαιτήσεων που οι ίδιοι υπέβαλαν. Το Κοινοβούλιο σημείωσε κάποια πρόοδο ως προς την επίτευξη των επιθυμιών των κρατών μελών λαμβάνοντας υπόψη στον προϋπολογισμό το 40% του ελλείμματος για τη χρηματοδότηση των διαρθρωτικών δράσεων, όπως ενημέρωσαν τα κράτη μέλη την Επιτροπή.
<SPEAKER ID="28" LANGUAGE="PL" NAME="Dariusz Maciej Grabowski," AFFILIATION="εξ ονόματος της Ομάδας IND/DEM">
<P>
   .   Κύριε Πρόεδρε, θα ήθελα να αποτίσω φόρο τιμής στον κ. Pittella και στην Επιτροπή Προϋπολογισμών για το έργο που επιτέλεσαν.
<P>
Ο προϋπολογισμός του 2006 δεν καταβάλει καμία προσπάθεια να επιλύσει κανένα από τα προαναφερόμενα προβλήματα και μάλιστα ισχύει το αντίθετο. Πρόκειται για μια συνέχιση της στρατηγικής που εφαρμόστηκε και κατά τα προηγούμενα χρόνια, γεγονός που σημαίνει ότι θα οδηγήσει σε περαιτέρω οικονομική επιβράδυνση και σε ακόμα πιο βαθιά κοινωνικά και οικονομικά προβλήματα. Η διάρθρωση των δαπανών είναι σχεδόν ίδια με αυτή των προηγούμενων ετών, καθιστώντας έτσι αναπόφευκτη τη δαπάνη μεγάλων ποσών σε τίτλους που έχουν ελάχιστη επίδραση από οικονομικής πλευράς. Ταυτόχρονα, δεν θα υπάρχουν αρκετά χρήματα για τη χρηματοδότηση της έρευνας και της ανάπτυξης, των μεγάλων έργων υποδομής ή της ενίσχυσης για τις οπισθοδρομικές περιφέρειες και χώρες.
<P>
Το πεδίο εφαρμογής και η διάρθρωση του προϋπολογισμού του 2006 θα καταστήσουν αδύνατη την αντιμετώπιση των προκλήσεων που δημιουργεί η διεύρυνση της ΕΕ για την ένταξη 10 νέων κρατών μελών. Το προσχέδιο προϋπολογισμού δεν λαμβάνει επίσης επαρκώς υπόψη τη μελλοντική προσχώρηση της Βουλγαρίας και της Ρουμανίας. Ακόμα χειρότερα, ο προϋπολογισμός του 2006 περιλαμβάνει έναν μακρύ κατάλογο περιττών δαπανών για ένα ευρύ φάσμα συμβουλευτικών και διαφημιστικών υπηρεσιών, καθώς και αυξημένων δαπανών για τη διοίκηση και τη γραφειοκρατία.
<P>
Συνοψίζοντας, εκτιμούμε ότι ο προϋπολογισμός του 2006 είναι προβληματικός και ότι έρχεται σε αντίθεση με τα ιδανικά μια ενωμένης Ευρώπης. Σε αυτά περιλαμβάνεται η ταχεία οικονομική ανάπτυξη, η κοινωνική ειρήνη και η αλληλεγγύη με τις οπισθοδρομικές περιφέρειες και χώρες. 
<SPEAKER ID="29" LANGUAGE="PL" NAME="Wojciech Roszkowski," AFFILIATION="εξ ονόματος της Ομάδας UEN">
<P>
   .   Κύριε Πρόεδρε, θα ήθελα να ευχαριστήσω και τους δύο εισηγητές για την τεράστια προσπάθεια που κατέβαλαν για την εκπόνηση των εκθέσεων του προϋπολογισμού και να τους συγχαρώ που ασχολήθηκαν με τον τεράστιο αριθμό τροπολογιών που κατατέθηκαν. Για άλλη μια φορά, το Κοινοβούλιο αντιμετωπίζει το δύσκολο έργο της έγκρισης ενός σχεδίου προϋπολογισμού που όχι μόνο πρέπει να ανταποκρίνεται στις προσδοκίες μας, αλλά πρέπει ταυτόχρονα και να μπορεί να συμφωνηθεί με το Συμβούλιο. Η Επιτροπή αύξησε τις δεσμεύσεις και τις πιστώσεις μόνο κατά 4% και 5,9% αντίστοιχα στο προσχέδιο προϋπολογισμού για το 2006, προβλέποντας ότι σε αντίθετη περίπτωση το Συμβούλιο θα εξέφραζε διαφωνίες. Ωστόσο, το Συμβούλιο έκανε πάλι σημαντικές περικοπές, μειώνοντας τελικά το προσχέδιο προϋπολογισμού από το 1,02% στο 1,01% του ακαθάριστου εθνικού εισοδήματος.
<P>
Η πολωνική αντιπροσωπεία της Ομάδας Ένωση για την Ευρώπη των Εθνών γιορτάζει μια νίκη στις κοινοβουλευτικές και προεδρικές εκλογές που διεξήχθησαν πρόσφατα στην Πολωνία. Διαβάσαμε αναφορές στον Τύπο πολλών κρατών μελών της ΕΕ που αναφέρουν εσφαλμένα ότι το Κόμμα του Νόμου και της Δικαιοσύνης και ο εκλεγείς Πρόεδρος, Lech Kaczyński, είναι αντίθετοι προς την ΕΕ. Κάποιοι φτάνουν τόσο μακριά ώστε να περιγράφουν ανύπαρκτες απειλές που θα αντιμετωπίσει η Πολωνία και η Ευρωπαϊκή Ένωση ως αποτέλεσμα αυτών των εκλογών. Θα ήθελα με αυτή την ευκαιρία να δηλώσω εμφατικά ότι αυτές οι απειλές ανήκουν στη σφαίρα της φαντασίας. Είμαστε υπέρ της ΕΕ, ακόμα και αν επικρίνουμε την έλλειψη συνοχής και αλληλεγγύης που παρουσιάζει.
<SPEAKER ID="30" LANGUAGE="SK" NAME="Sergej Kozlík (NI )." AFFILIATION="">
<P>
   – Υπάρχει ένα παλιό γνωμικό που λέει: «Είναι δύσκολο να καταλάβει κανείς ποιον πρέπει να θέλει και ποιον πρέπει να ξεχάσει». Αυτό είναι δυο φορές αλήθεια όσον αφορά τη χιονοστιβάδα των προτάσεων τροπολογιών που προτείνουν αυξήσεις στον προϋπολογισμό. Θα ήθελα να εκφράσω την εκτίμησή μου για τον επιδέξιο τρόπο με τον οποίο οι εκλεκτοί εισηγητές, κ. Pittella και κ. Dombrovskis, από την Επιτροπή Προϋπολογισμών του Κοινοβουλίου κατάφεραν να χειριστούν μια πραγματική «πανδημία» προτάσεων για τον προϋπολογισμό της ΕΕ για το 2006. Παρά το γεγονός ότι η Επιτροπή Προϋπολογισμών κατέβαλε κάθε προσπάθεια ώστε να εξετάσει διεξοδικά όλα τα προτεινόμενα κονδύλια, οι δημοσιονομικές δαπάνες που προκύπτουν υπερβαίνουν την πρόταση του Ευρωπαϊκού Συμβουλίου κατά 4 δισεκατομμύρια ευρώ, ποσό που αντιστοιχεί σε αύξηση σχεδόν 4%.
<SPEAKER ID="31" LANGUAGE="ES" NAME="Salvador Garriga Polledo (PPE-DE ). –" AFFILIATION="">
<P>
Είναι σημαντικό να έχουμε μία ομοιογενή πρώτη ανάγνωση, διότι πρέπει να πάμε στη διαδικασία συνδιαλλαγής στις 24 του μηνός ενωμένοι και σίγουροι για την υποστήριξη των πολιτικών ομάδων και των βουλευτών αυτού του Σώματος.
<P>
Η διαπραγματευτική μας θέση είναι πολύ σκληρή φέτος λόγω δύο εξαιρετικών συνθηκών. Πρώτον, έχουμε επεκτείνει την κατηγορία 4 για τις εξωτερικές δράσεις στο μέγιστο όριο. Τρεις σημαντικές προτεραιότητες όπως το Ιράκ, το Αφγανιστάν ή το τσουνάμι δεν υπήρχαν το 1999, όταν άρχισαν οι τρέχουσες δημοσιονομικές προοπτικές· η κατηγορία 4 είχε χρηματοδοτηθεί άσχημα από την αρχή και δεν μπορέσαμε ποτέ να κάνουμε έναν σωστό προϋπολογισμό. Δυστυχώς, αυτό το έτος δεν αποτελεί εξαίρεση.
<P>
Δεύτερον, φαίνεται ότι δεν υπάρχει τέλος στο αδιέξοδο μεταξύ των κρατών μελών αναφορικά με τις δημοσιονομικές προοπτικές· διατρέχουμε τον κίνδυνο να φτάσουμε στο 2006 χωρίς κανένα βιώσιμο δημοσιονομικό σχέδιο. Το Ευρωπαϊκό Κοινοβούλιο πρέπει να λάβει προληπτικά μέτρα, διότι η εφαρμογή του άρθρου 272 της Συνθήκης είναι, για πρώτη φορά –επαναλαμβάνω, για πρώτη φορά– μία πραγματική πιθανότητα.
<P>
Η Ομάδα μου υποστηρίζει τον κ. Pittella και τον κ. Dombrovskis, οι οποίοι παρουσίασαν ένα πολύ γενναίο και καινοτόμο σχέδιο προϋπολογισμού στο Ευρωπαϊκό Κοινοβούλιο. Τους ζητώ να εμμείνουν στις θέσεις τους στη δεύτερη ανάγνωση και στη συνδιαλλαγή. 
<SPEAKER ID="32" LANGUAGE="EN" NAME="Louis Grech (PSE ). –" AFFILIATION="">
<P>
   Κύριε Πρόεδρε, θέλω να ευχαριστήσω τον κ. Pittella και τον κ. Dombrovskis για το πολύ καλό έργο τους.
<P>
Ο κ. Dombrovskis, ως εισηγητής για τα υπόλοιπα θεσμικά όργανα, ενσωμάτωσε τις περισσότερες προτεραιότητες της Ομάδας μας στο τελικό του ψήφισμα. Μια από αυτές τις προτεραιότητες ήταν η διατήρηση του προϋπολογισμού του Κοινοβουλίου στο ύψος του 20% της κατηγορίας 5. Αν χρησιμοποιηθεί αποτελεσματικά, αυτό το σημείο αναφοράς μάς προσφέρει τη σταθερότητα και την ακρίβεια που απαιτούνται για κάθε προϋπολογισμό. Επιπλέον, αυξήσαμε το αποθεματικό που διατίθεται στις επενδύσεις σε ακίνητα και διατηρούμε το δικαίωμα να χρησιμοποιήσουμε τη μείωση των 20 εκατομμυρίων ευρώ στο αποθεματικό για τα απρόβλεπτα ως εισροή κεφαλαίου για κάθε ενδεχόμενη αγορά νέων κοινοβουλευτικών κτιρίων. Η πολιτική της απόκτησης ακινήτων ήταν πολύ επιτυχής και είχε οικονομική λογική.
<P>
Φυσικά, πρέπει να γίνουν περισσότερα για τον μεγαλύτερο εξορθολογισμό ενός προϋπολογισμού βάσει δραστηριοτήτων και για να βελτιωθεί η αποτελεσματικότητα των ενεργειών μας. Αν αξιολογούσε κανείς με κριτικό πνεύμα και αντικειμενικότητα τις συνέπειες της μεταρρύθμισης «ανεβάζοντας τον πήχη», θα έπρεπε να αναγνωρίσει ότι λίγοι από αυτούς τους στόχους έχουν επιτευχθεί στην πραγματικότητα. Εντούτοις, για να είμαστε ρεαλιστές, δεν υπάρχει λόγος να μην επιτύχει η διοίκηση, το προσεχές έτος, τους περισσότερους από τους στόχους για τους οποίους έχει δεσμευτεί. Δεν υπάρχει περιθώριο για αδιαφορία. Οι καθυστερήσεις πρέπει να εξαλειφθούν και πρέπει να εστιάσουμε προσεκτικότερα την προσοχή μας στις βασικές ενέργειες, διασφαλίζοντας μια πιο αποδοτική χρήση των πόρων μας και μειώνοντας τη σπατάλη και την αλληλεπικάλυψη. Ο ορθός σχεδιασμός του ανθρώπινου δυναμικού, καθώς και η αναδιάταξή του, η εναρμόνιση των προσλήψεων και η βελτίωση των υπηρεσιών κατάρτισης πρέπει επίσης να αποτελέσουν προτεραιότητες το 2006. Πρέπει να θέσουμε σε εφαρμογή ένα ιεραρχημένο σχέδιο που θα ανταποκρίνεται στις μελλοντικές μας ανάγκες, λαμβάνοντας υπόψη ότι, από το 2009, θα πρέπει να καταρτίζουμε προϋπολογισμό άνω των 100 εκατομμυρίων ευρώ ετησίως ως αποτέλεσμα του καθεστώτος των βουλευτών.
<SPEAKER ID="33" LANGUAGE="DE" NAME="Silvana Koch-Mehrin (ALDE ). –" AFFILIATION="">
<P>
   Κύριε Πρόεδρε, κυρία Επίτροπε, κυρίες και κύριοι, το χρήμα είναι ένα μέσον για να δείξουμε ποια πράγματα είναι σημαντικά για εμάς. Όμως μια ματιά στον κοινοτικό προϋπολογισμό μας δίνει την –αρκετά εκπληκτική– εντύπωση ότι η γεωργία είναι για εμάς περίπου εφτά φορές σημαντικότερη από την έρευνα και την παιδεία. Αυτό είναι λάθος από δύο απόψεις, διότι αν η ΕΕ θεωρεί κάτι πολιτικά επιθυμητό, πρέπει να χρησιμοποιεί τον προϋπολογισμό για να το υποστηρίξει, και η Ευρώπη πρέπει να επενδύει στο μέλλον αντί να επιδοτεί απαρχαιωμένες δομές. Για παράδειγμα, το να επενδύει κανείς στη νανοτεχνολογία είναι διαφορετικό από το να διασφαλίζει το εισόδημα ενός αγρότη – ξέρω βέβαια ότι η CSU ζει σε μια άλλη εποχή.
<SPEAKER ID="34" LANGUAGE="FR" NAME="Gérard Onesta (Verts/ALE ). –" AFFILIATION="">
<P>
   Κύριε Πρόεδρε, κυρία Επίτροπε, όπως όλοι οι συνάδελφοί μου, θα αποτίσω φόρο τιμής στον εισηγητή, κ. Pittella, ο οποίος είχε δύσκολο έργο να φέρει εις πέρας σε σχέση με την Επιτροπή. Το έργο του κ. Dombrovskis ήταν ίσως ακόμη πιο περίπλοκο, διότι είχε δύσκολο έργο να φέρει εις πέρας μέσα στο ίδιο το Κοινοβούλιο, αφού υπήρχε πάντοτε μια δύσκολη αντιπαράθεση ισχύος μεταξύ της Επιτροπής Προϋπολογισμών και του Προεδρείου, και πιστεύω ότι έχει πλήρως εκπληρώσει αυτό το καθήκον, παρότι ορισμένες φορές ήταν δύσκολο να το πετύχει.
<P>
Δεδομένου ότι, η συνάδελφός μου, η κ. Trüpel, επικέντρωσε την ομιλία της στον γενικό προϋπολογισμό, θα ήθελα να επικεντρώσω τη δική μου ομιλία στον προϋπολογισμό του Κοινοβουλίου, έτσι ώστε να καταθέσω τη θέση μου επειδή, κατά τη γνώμη μου, πρόκειται να ψηφίσουμε υπέρ μιας μάλλον παράλογης διάταξης.
<P>
Για πρώτη φορά στην ιστορία του, το Κοινοβούλιο εγκαταλείπει το θεωρητικό όριο του 20% των διοικητικών δαπανών. Δεν είμαι δογματικά προσκολλημένος σε αυτό το νούμερο, ωστόσο, θα κάνω δύο-τρεις παρατηρήσεις. Πρώτον, δεν επιθυμώ να ειπωθεί στην Αίθουσα αυτή ότι, στο τέλος του έτους, το Προεδρείο θα μπορούσε επειγόντως να επινοήσει μια διάθεση των κονδυλίων που δεν μπορέσαμε να χρησιμοποιήσουμε. Δεν συμβαίνει κάτι τέτοιο. Αυτό που πραγματικά εννοούμε είναι μια μακροπρόθεσμη πολιτική, σύμφωνα με την οποία το Κοινοβούλιό μας ήθελε συστηματικά να διαθέτει κεφάλαια με σκοπό την αγορά ακινήτων. Με τον τρόπο αυτό, έδωσε τη δυνατότητα στους φορολογούμενους να εξοικονομήσουν εκατοντάδες και το εννοώ εκατομμυρίων ευρώ, επειδή αγοράσαμε τα κτίριά μας ακριβώς τη σωστή στιγμή, αντί να πληρώνουμε εντελώς παράλογα επιτόκια.
<P>
Στο ψήφισμά του, το Κοινοβούλιό μας λέγει ότι παραιτούμεθα από 20 εκατομμύρια ευρώ. Από την άλλη πλευρά, λέγει επίσης ότι είναι έτοιμο να απαιτήσει και πάλι αυτά τα χρήματα από το Συμβούλιο, αν τα χρήματα χρειαστούν για αγορά ακινήτων. Θα εγκαταλείψω αυτή την Αίθουσα σε ακριβώς τέσσερα λεπτά για να διαπραγματευτώ την πώληση ορισμένων νέων κτιρίων για το Κοινοβούλιο. Είναι κατά συνέπεια ήδη σαφές ότι θα χρειαστούμε αυτά τα χρήματα.
<P>
Κατά συνέπεια, μπορώ να φανταστώ το Συμβούλιο να γελά όταν δει να φθάνει το αίτημά μας για τροποποιημένο προϋπολογισμό, στο οποίο απαιτούμε και πάλι αυτό που μάλλον βιαστικά δίνουμε πίσω στο Συμβούλιο σήμερα με σκοπό να κάνουμε μια χειρονομία προς τα έξω. Το να κάνουμε μια χειρονομία προς τα έξω είναι μια πολύ ωραία ιδέα αλλά, αληθινά, αυτά τα 20 εκατομμύρια ευρώ θα μας έδιναν τη δυνατότητα διάθεσης κεφαλαίων καθώς και ουσιαστικής εξοικονόμησης. Τα 20 εκατομμύρια ευρώ διαιρούμενα μεταξύ των ευρωπαίων πολιτών υπολόγισα πόσο θα αναλογούσε στον καθένα είναι τέσσερα ολόκληρα λεπτά που επιστρέφουμε σε κάθε πολίτη. Πιστεύω ότι κάθε πολίτης θα ήταν πολύ ευχαριστημένος να εισπράξει αυτά τα τέσσερα λεπτά. Ωστόσο, θα μπορούσαμε να είχαμε χρησιμοποιήσει αυτά τα 20 εκατομμύρια για να υλοποιήσουμε μια άλλη πολιτική. Τα 20 εκατομμύρια είναι είτε πάρα πολλά είτε πάρα πολύ λίγα. Όπως συμβαίνει, αυτό είναι ένα ιδιαίτερα αντιπροσωπευτικό παράδειγμα μιας κατάστασης από την οποία δεν βγαίνει νόημα. 
<SPEAKER ID="35" LANGUAGE="DE" NAME="Tobias Pflüger (GUE/NGL ). –" AFFILIATION="(Χειροκροτήματα)">
<P>
   Κύριε Πρόεδρε, το Συμβούλιο και η Επιτροπή εκπονούν σκιώδεις προϋπολογισμούς για την χρηματοδότηση στρατιωτικών επιχειρήσεων της ΕΕ, οι οποίοι δεν μπορούν να ελεγχθούν επίσημα. Με την χρησιμοποίηση του επονομαζόμενου μηχανισμού ATHENA, τα κράτη μέλη καταβάλλουν τα χρήματα για τις στρατιωτικές επιχειρήσεις της ΕΕ σε ένα ξεχωριστό ταμείο που δεν ορίζεται ως τίτλος στον προϋπολογισμό της ΕΕ. Έτσι μένει έξω το Κοινοβούλιο και ο έλεγχος γίνεται σχεδόν αδύνατος.
<P>
Ρώτησα την Επιτροπή Εξωτερικών Υποθέσεων και την Υποεπιτροπή για την Άμυνα και την Ασφάλεια πόσα χρήματα υπάρχουν σε αυτό το ταμείο, αλλά δεν έλαβα απάντηση. Γι’ αυτό κάνω τώρα την ίδια ερώτηση απευθείας στο Συμβούλιο και στην Επιτροπή. Η διαδικασία αυτή χρησιμοποιείται σήμερα για την EUFOR Althea στη Βοσνία και μελλοντικά πρόκειται να χρησιμοποιηθεί ιδίως για τις επονομαζόμενες επιχειρήσεις διαχείρισης κρίσεων, δηλαδή για πολεμικές ενέργειες.
<SPEAKER ID="36" LANGUAGE="EN" NAME="Jeffrey Titford (IND/DEM ). –" AFFILIATION="">
<P>
   Κύριε Πρόεδρε, μου είναι ιδιαίτερα δύσκολο να λάβω στα σοβαρά μια συζήτηση σχετικά με ογκώδη έγγραφα που μόνο ένας πραγματικός «ευρωσπασίκλας» θα κατάφερνε να διαβάσει, πόσο μάλλον να καταλάβει. Επιπλέον, ποιος ο σκοπός μιας συζήτησης για έναν προϋπολογισμό του 2006, ο οποίος όλοι γνωρίζουμε ότι δεν θα έχει καμία σχέση με τον τρόπο που θα δαπανηθούν στην πραγματικότητα τα χρήματα;
<P>
Το Ευρωπαϊκό Ελεγκτικό Συνέδριο αρνήθηκε, ευλόγως, να εγκρίνει τις λογιστικές καταστάσεις της ΕΕ των τελευταίων 10 ετών και δήλωσε, στην τελευταία έκθεσή του, ότι το 95% του προϋπολογισμού της ΕΕ αφήνει περιθώρια απάτης. Ωστόσο, φέτος το Κοινοβούλιο σηκώνει τους ώμους αδιάφορα, αναστενάζει και κοιτά από την άλλη. Αυτή είναι μια πικρή κατηγορία για αυτό το θεσμικό όργανο και αποδεικνύει πόσο θλιβερά περιττό είναι στην πραγματικότητα.
<P>
Πριν αρχίσουμε να συζητάμε τους τρόπους με τους οποίους θα δαπανηθούν τα χρήματα του προσεχούς έτους, πιστεύω ότι πρέπει να τακτοποιήσουμε το χάος που δημιουργήθηκε από τα προηγούμενα έτη. Μέχρι να τακτοποιηθεί αυτή η επαίσχυντη κατάσταση των οικονομικών της ΕΕ, το Κοινοβούλιο δεν έχει κανένα λόγο να συζητά για νέες δαπάνες. Σας καλώ όλους, κατά συνείδηση, να απορρίψετε τον προϋπολογισμό του 2006. 
<SPEAKER ID="37" LANGUAGE="" NAME="Seán Ó Neachtain (UEN ). –" AFFILIATION="(ΕΝ)">
<P>
   Κύριε Πρόεδρε, θα ήθελα με αυτή την ευκαιρία να σχολιάσω δύο συγκεκριμένες πτυχές της δημοσιονομικής πολιτικής: την κοινή γεωργική πολιτική και την ειρηνευτική πρωτοβουλία. Μετά από όσα άκουσα σε αυτή την Αίθουσα σήμερα το πρωί, θέλω να δηλώσω κάτι πολύ βασικό: δεν μπορούμε, σε καμία περίπτωση, να αθετήσουμε τον λόγο μας όσον αφορά την κοινή γεωργική πολιτική, σε σχέση με τον προϋπολογισμό ή με τις συνομιλίες του ΠΟΕ. Έχουμε εγκρίνει την κοινή γεωργική πολιτική. Δεσμευτήκαμε στο Βερολίνο το 2002 και πρέπει να τηρήσουμε τη δέσμευσή μας. Ο λόγος μας πρέπει να είναι συμβόλαιο. Αν τον αλλάξουμε με οποιονδήποτε τρόπο θα χάσουμε όλη την αξιοπιστία μας. Αυτό δεν μπορούμε να το κάνουμε στο πλαίσιο της ανάπτυξης της ευρωπαϊκής υπαίθρου, η οποία είναι εξίσου σημαντική με την ανάπτυξη άλλων πτυχών της ευρωπαϊκής πολιτικής.
<P>
Θα ήθελα να πω, όπως και η συνάδελφός μου, η ιρλανδή Υπουργός Γεωργίας, κ. Coughlan, και άλλοι, ότι πρέπει να τηρήσουμε την υπόσχεση που δώσαμε. Η δέσμευσή μας σχετικά με την ΚΓΠ δεν πρέπει σε καμία περίπτωση να ανακληθεί μέχρι το 2013, όπως δηλώσαμε στο Βερολίνο.
<P>
Θα ήθελα επίσης να κάνω ένα σχόλιο σχετικά με την πρωτοβουλία Peace II. Όπως θα γνωρίζουν οι βουλευτές του Κοινοβουλίου, το πρόγραμμα Peace II στηρίζει ένα φάσμα πολιτικών πρωτοβουλιών στη Βόρεια Ιρλανδία και στη μεθοριακή περιοχή της Ιρλανδίας. Αυτό το ειρηνευτικό πρόγραμμα διαδραμάτισε ζωτικό ρόλο στις εξελίξεις στη χώρα μου. Θέλω να συνεχιστεί, σε συνδυασμό με το καλό έργο που επιτέλεσαν το Κοινοβούλιο και η Ευρωπαϊκή Ένωση για το ειρηνευτικό πρόγραμμα, στον επόμενο γύρο των διαρθρωτικών ταμείων για την περίοδο 2007-2013.
<SPEAKER ID="38" LANGUAGE="FR" NAME="Jean-Claude Martinez (NI ). –" AFFILIATION="">
<P>
   Κύριε Πρόεδρε, κυρίες και κύριοι, αυτός είναι ο τελευταίος προϋπολογισμός για τις δημοσιονομικές προοπτικές και περιορίζεται ακόμη σε μόνο 111 δισεκατομμύρια ευρώ, τα οποία, όπως είπαν όλοι η κ. Guy-Quint, η κ.Trüpel είναι ένα γελοίο ποσό που με κανένα τρόπο δεν ανταποκρίνεται στην πολλαπλότητα καθηκόντων που πρέπει να εκτελεστούν. Αυτό προφανώς μας οδηγεί σε σπατάλη ενέργειας εκ μέρους των συντονιστών, όπως ο κ. Garriga Polledo, ο κ. Lewandowski και 
<P>
ο γενικός εισηγητής μας κ. Giovanni Pittella, ο οποίος διηύθυνε με εξαιρετική δεξιότητα και την ιταλική του οξύνοια τη συζήτηση. 
<P>
 Κατά συνέπεια, χρόνος μπαίνει χρόνος βγαίνει, τα προβλήματα παραμένουν τα ίδια: η γεωργία χρηματοδοτείται από τον κοινοτικό προϋπολογισμό με ανεπαρκή κεφάλαια, και συνεχίζει κατά το μοντέλο του Krushchev στη δεκαετία του 1960 να υφίσταται μια διαφορά ανάμεσα στη φιλοδοξία της στρατηγικής της Λισαβόνας για την ανάπτυξη μιας οικονομίας βασισμένης στη γνώση και στο ευτελές ποσό των διαθέσιμων πόρων. Αυτό σημαίνει ότι ο κ. Pittella χρησιμοποιεί τις εισαγωγικές σελίδες αυτής της έκθεσης για να τονίσει ακριβώς πόσο αξιολύπητες είναι οι πιστώσεις του προϋπολογισμού των 700 εκατομμυρίων ευρώ για τις μεταφορές και των 650 ευρώ για την παιδεία. Και ακόμη, εξακολουθούμε να υπολειπόμαστε των δημοσιονομικών προοπτικών κατά 2 και πλέον δισεκατομμύρια ευρώ.
<P>
Η αιτία είναι βεβαίως, πολιτική, αλλά προπαντός, είναι ιδεολογική: είναι ο κανόνας σύμφωνα με τον οποίο ο προϋπολογισμός πρέπει να είναι ισοσκελισμένος βραχυπρόθεσμα, ένας ανόητα μαθηματικός κανόνας που σημαίνει ότι δεν έχουμε τους πόρους να εκπληρώσουμε τις φιλοδοξίες μας. Θα έπρεπε να κινηθούμε όχι μόνο προς την κατεύθυνση μιας ισορροπίας τύπου Μάαστριχτ, αλλά επίσης και προς την κατεύθυνση μιας μακροπρόθεσμης ισορροπίας στον οικονομικό κύκλο και ακόμη και προς την κατεύθυνση μιας κοινωνικής ισορροπίας. Συνεπώς, είναι προφανής ο λόγος για τον οποίο οι λαοί της Ευρώπης είναι απογοητευμένοι. Αυτός είναι και ο ειδικός λόγος για τον οποίο, μεταξύ 900 τροπολογιών, κατέθεσα την τροπολογία 146, η οποία υιοθετήθηκε από σχεδόν όλες τις πολιτικές ομάδες και που προτείνει την καθιέρωση ευρωπαϊκής ημέρας Δημάρχων, προκειμένου να ενσωματωθεί η Ευρώπη στην τοπική δημοκρατία, μια Ευρώπη κοντά στον άνθρωπο, η οποία σε κάποιο βαθμό είναι μια Ευρώπη του λαού, χαρακτηριζόμενη από αλληλεγγύη, γερά ριζωμένη στα χωριά της και στη δημοκρατία της καθημερινότητά της. 
<SPEAKER ID="39" LANGUAGE="DE" NAME="Markus Ferber (PPE-DE ). –" AFFILIATION="">
<P>
   Κύριε Πρόεδρε, κυρία Επίτροπε, κυρίες και κύριοι, αυτό που κάνει την συζήτησή μας σε ευρωπαϊκό επίπεδο για τον προϋπολογισμό 2006 τόσο ενδιαφέρουσα είναι ότι πρόκειται για τον τελευταίο προϋπολογισμό των τρεχουσών δημοσιονομικών προοπτικών. Έτσι, κύριε Προεδρεύων του Συμβουλίου, καθορίζουμε ποιες θα είναι βάσεις του προϋπολογισμού για το 2007 εάν δεν υπάρχουν δημοσιονομικές προοπτικές. Αυτό θα ήθελα να το υπενθυμίσω με αυτήν την ευκαιρία στο Σώμα για να μην το ξεχάσουμε εντελώς.
<P>
Επίσης, θα πρέπει εδώ στο Σώμα να δρομολογήσουμε και κάποια διαδικασία αλλαγής του τρόπου σκέψης. Θεωρώ ότι δεν μπορούμε πια να συνεχίσουμε να αυξάνουμε τη γενική υποστήριξη, αντίθετα, θα πρέπει να επικεντρωθούμε σε αυτά που πραγματικά πρέπει να γίνουν σε ευρωπαϊκό επίπεδο και στο ερώτημα πόσα χρήματα μπορούμε να διαθέσουμε γι’ αυτά. Θα ήθελα να πω στην κ. Koch-Mehrin αναφορικά με τους υπολογισμούς της για τα ποσά που διατίθενται στην έρευνα και στη γεωργία αντίστοιχα ότι θα πρέπει να εξετάσει όλους τους δημόσιους προϋπολογισμούς και τότε θα δει πόσο απειροελάχιστα είναι τα ποσά που δαπανώνται για τη γεωργία σε σύγκριση με αυτά που δαπανώνται για την έρευνα. Ο προϋπολογισμός της Ομοσπονδιακής Δημοκρατίας της Γερμανίας αφιερώνει πολύ περισσότερους πόρους για την έρευνα παρά για τη γεωργία. Αν προστεθούν τα ποσά, το ένα αντισταθμίζει το άλλο. Στην προκειμένη περίπτωση είμαστε εμείς υπεύθυνοι και αυτό πρέπει να αντικατοπτρίζεται στον προϋπολογισμό αυτόν. Τα κράτη μέλη έχουν μεγαλύτερη ευθύνη για την έρευνα και αυτό αντικατοπτρίζεται στον προϋπολογισμό τους. Οι συγκεκριμένοι υπολογισμοί δεν βγαίνουν σωστοί με τον τρόπο αυτόν.
<P>
Επιτρέψτε μου, ωστόσο, να καταστήσω απόλυτα σαφές ότι αν ζητάμε από τα κράτη μέλη να τηρούν τα κριτήρια του Συμφώνου Σταθερότητας –δηλαδή να κάνουν οικονομίες– το Σώμα δεν μπορεί να σκορπίζει χρήματα εδώ κι εκεί. Δεν χρειάζεται για κάθε ευρωπαϊκό πρόβλημα και μία ειδική γραμμή στον ευρωπαϊκό προϋπολογισμό. Μελλοντικά, το Κοινοβούλιο θα πρέπει να συνηθίσει να υποβάλλει προτάσεις χρηματοδότησης σαν αυτές που αποτελούν τον κανόνα στα εθνικά κοινοβούλια. Αν μπορέσουμε να το μάθουμε αυτό από τον προϋπολογισμό 2006, θα έχουμε επιτύχει πολλά. 
<SPEAKER ID="40" LANGUAGE="EN" NAME="Neena Gill (PSE ). –" AFFILIATION="(Ο Πρόεδρος διακόπτει την ομιλήτρια)">
<P>
   Κύριε Πρόεδρε, θέλω κι εγώ να συγχαρώ τον εισηγητή, κ. Pittella, για την άριστη έκθεσή του. Πρόκειται για μια ριζοσπαστική έκθεση, η οποία όμως αξίζει συγχαρητηρίων για την επίκαιρη έμφαση που δίνει στην επίτευξη των στόχων της Λισαβόνας και στην ανάγκη βελτίωσης των διαρθρωτικών ταμείων και των εξωτερικών δράσεων.
<P>
Θέλω μόνο να κάνω τέσσερα σχόλια. Πρώτον, σχετικά με την πληροφόρηση και την επικοινωνία: είναι σαφές ότι χρειαζόμαστε καλύτερη εστίαση και προσανατολισμό. Συνεπώς, χαιρετίζω την πρωτοβουλία της Επιτρόπου Wallström για την ανασυγκρότηση των εργαλείων επικοινωνίας μέσω της χρήσης του σχεδίου Δ, αλλά και για την έμφαση στο γεγονός ότι αυτή θα είναι επιτυχής μόνο αν καταστούν διαθέσιμοι επαρκείς πόροι. Ως εκ τούτου, καλώ το Συμβούλιο να το πράξει.
<P>
Δεύτερον, η μεγαλύτερη πρόκληση για τον φετινό προϋπολογισμό και για τη μελλοντική χρηματοδότηση είναι η κατηγορία 4: Εξωτερικές δράσεις. Δεδομένου του αριθμού των νέων περιοχών στις οποίες η ΕΕ χρειάστηκε να παρέμβει πρόσφατα, σε συνδυασμό με τη συχνότητα και το καταστροφικό μέγεθος των φυσικών καταστροφών, που έπληξαν κυρίως τις φτωχές χώρες, και του πρόσφατου σεισμού στο Πακιστάν και στην Ινδία, για τον οποίο πρέπει να αυξήσουμε τους πόρους μας το προσεχές έτος, εκτιμώ ότι είναι επιτακτική ανάγκη να επανεξεταστεί από το Συμβούλιο και την Επιτροπή ο τρόπος με τον οποίο θα χρηματοδοτηθούν αυτοί οι νέοι τομείς και, παράλληλα, ο τρόπος με τον οποίο θα εκπληρώσουμε τις υποχρεώσεις μας για την επίτευξη των αναπτυξιακών στόχων της Χιλιετίας. Η κατάσταση όσον αφορά αυτή την κατηγορία επιδεινώνεται περαιτέρω από την απροθυμία για μεγαλύτερη ευελιξία ως προς το καθεστώς ζάχαρης, σχετικά με το οποίο είναι πολύ σημαντικό να βοηθήσουμε τους φτωχούς αγρότες, αλλά, ταυτόχρονα, αυτό θα προσθέσει περισσότερη πίεση στην κατηγορία 4.
<SPEAKER ID="41" LANGUAGE="FR" NAME="Nathalie Griesbeck (ALDE ). –" AFFILIATION="">
<P>
   Κύριε Πρόεδρε, κυρία Επίτροπε, κύριε Dombrovskis, κύριε Pittella, η Ευρώπη διέρχεται σήμερα σοβαρή θεσμική κρίση, συνδυασμένη με οικονομικά προβλήματα τα οποία συχνά αναπτύσσονται σε πολύ μεγάλη κλίμακα σε ορισμένες χώρες και τα οποία συνεπάγονται, όπως όλοι γνωρίζουμε, αδυναμίες στις πολιτικές προοπτικές τους.
<P>
Με την ιδιότητα της μόνιμης εισηγήτριας της Επιτροπής Προϋπολογισμών για τα διαρθρωτικά ταμεία, θα ήθελα να τονίσω τη σημασία αυτών των ταμείων και την ανάγκη να δίνουμε έμφαση σε αυτά, όχι μόνο για να καταστήσουμε τη δράση μας σαφέστερη στους ευρωπαίους συμπολίτες μας, αλλά και για να πετύχουμε μια μεγαλύτερη εναρμόνιση μεταξύ των κρατών σε αυτή την Ευρώπη των 450 εκατομμυρίων κατοίκων.
<SPEAKER ID="42" LANGUAGE="PT" NAME="Pedro Guerreiro (GUE/NGL )." AFFILIATION="">
<P>
Ας μην ξεχνάμε ότι αυτή η πρόταση υστερεί ως προς τις προβλέψεις στο δημοσιονομικό πλαίσιο για το 2006, οι οποίες αντιστοιχούσαν στο 1,08% του ακαθάριστου εθνικού εισοδήματος. Λαμβάνοντας υπόψη ότι το τελικό ποσοστό θα κυμαίνεται μεταξύ 1,01% και 1,04%, ελπίζουμε ότι το Κοινοβούλιο δεν θέτει σε κίνδυνο την ήδη ανεπαρκή πρόταση που υπέβαλε για τις δημοσιονομικές προοπτικές 2007-2013.
<SPEAKER ID="43" LANGUAGE="SV" NAME="Lars Wohlin (IND/DEM ). –" AFFILIATION="">
<P>
   Κύριε Πρόεδρε, το προσχέδιο προϋπολογισμού για το 2006 συνεπάγεται μια αύξηση της τάξης του 1,04% στο μέσο ακαθάριστο εθνικό εισόδημα των κρατών μελών. Λυπάμαι που το Κοινοβούλιο προσπαθεί να αυξήσει τις δαπάνες σε μεγάλο αριθμό γραμμών χωρίς να προτείνει αντίστοιχες και επαρκείς εξοικονομήσεις πόρων σε άλλους τομείς. Το Συμβούλιο, δηλαδή οι κυβερνήσεις των κρατών μελών, προτείνει τον περιορισμό των δαπανών στο 1,01% του ακαθάριστου εθνικού εισοδήματος για το 2006. Υποστηρίζω αυτή την πρόταση.
<SPEAKER ID="44" LANGUAGE="DE" NAME="Hans-Peter Martin (NI ). –" AFFILIATION="">
<P>
   Κύριε Πρόεδρε, ακούγοντας τον κ. Ferber έχει κανείς την εντύπωση ότι είναι πολύ κρίμα που δεν τον έχουν ακόμα καλέσει στο Βερολίνο για να αναλάβει τις οικονομικές συμφωνίες της Γερμανίας στις Βρυξέλλες, γιατί τότε κάποια πράγματα θα άλλαζαν. Ωστόσο είναι επίσης λυπηρό, κύριε Ferber, ότι είσαστε μειοψηφία στην ίδια σας την Ομάδα και ακόμα χειρότερο είναι να πρέπει κανείς να ακούει ως πρώην κορυφαίος υποψήφιος των σοσιαλδημοκρατών –όπως εγώ– αυτόν τον κύριο να ζητάει ολοένα περισσότερα και τίποτα άλλο, χωρίς να φαίνεται να καταλαβαίνει ότι οι καιροί άλλαξαν και ότι συχνά τα λιγότερα είναι περισσότερα.
<P>
Όσο η χρηματοδότησή του δεν αλλάζει, το Σώμα θα αποτελεί ζωντανό παράδειγμα σπατάλης χρημάτων. Σε γενικές γραμμές, ο προϋπολογισμός 2006 είναι άλλο ένα παράδειγμα απληστίας, έλλειψης κατανόησης και χαμένων ευκαιριών: απληστία εξαιτίας της έμφασης στα «περισσότερα», έλλειψη κατανόησης γιατί κανένας δεν εξέτασε πώς να κάνει κάτι χρήσιμο με τα 90 εκατομμύρια που διαθέταμε ήδη, και αυτή είναι και η χαμένη ευκαιρία.
<SPEAKER ID="45" LANGUAGE="PL" NAME="Janusz Lewandowski (PPE-DE )." AFFILIATION="">
<P>
      Κύριε Πρόεδρε, η πρώτη ανάγνωση του προϋπολογισμού της Ευρωπαϊκής Ένωσης για το 2006 αποτελεί απόδειξη ότι το Ευρωπαϊκό Κοινοβούλιο, το οποίο είναι σύμβολο πολυμορφίας και παρέχει ένα βήμα για όλες τις απόψεις, ακόμα και απόψεις τόσο ριζοσπαστικές όσο αυτές που ακούσαμε πριν λίγο, είναι ικανό να επιτύχει συμβιβασμό επί σύνθετων δημοσιονομικών θεμάτων.
<P>
Αν και αρχικά κατατέθηκαν περισσότερες από 900 τροπολογίες, καταφέραμε να συμφωνήσουμε επί μιας στρατηγικής που πρέπει να εγκριθεί στην αυριανή ψηφοφορία. Καταφέραμε να επιτύχουμε αυτό τον συμβιβασμό παρά το γεγονός ότι το 2006 είναι ένα δύσκολο έτος από δημοσιονομικής πλευράς, για τους λόγους που έχουν ήδη αναφερθεί. Οι δαπάνες αυξήθηκαν λόγω περιστάσεων που δεν ήταν δυνατό να προβλεφθούν στην αρχή των τρεχουσών δημοσιονομικών προοπτικών. Αξίζουν συγχαρητήρια στους εισηγητές, κ. Pittella και κ. Dombrovskis, στους εθελοντές συντονιστές των πολιτικών ομάδων, στους συμβούλους αυτών των ομάδων και, ασφαλώς, στη γραμματεία με επικεφαλής την κ. Fialho. Το Ευρωπαϊκό Κοινοβούλιο ενέκρινε λοιπόν μια θέση, τόσο για τον ετήσιο προϋπολογισμό του 2006 όσο και για τις δημοσιονομικές προοπτικές 2007-2013. Δυστυχώς, δεν μπορούμε να πούμε το ίδιο και για τις κυβερνήσεις της ΕΕ, οι οποίες δρουν μέσω του Συμβουλίου. Περιμένουμε να καταλήξουν σε μια θέση για τις πολυετείς δημοσιονομικές προοπτικές και περιμένουμε επίσης να διασφαλίσουν ότι οι συνεδριάσεις συνεννόησης που θα διεξαχθούν τον Νοέμβριο σχετικά με τον προϋπολογισμό του 2006 δεν θα αποτελέσουν χαμένες ευκαιρίες. Απαιτείται σαφής κυβερνητική εντολή προκειμένου να επιτευχθούν αυτοί οι στόχοι και αυτή θα είναι μια πραγματική δοκιμασία για τη βρετανική Προεδρία. Η εντολή συνεννόησης επί του προϋπολογισμού του 2006 αποτελεί μια δοκιμασία που θα αντιμετωπίσει η Προεδρία τον Νοέμβριο του τρέχοντος έτους.
<P>
Το Κοινοβούλιο έχει ήδη χαράξει τη στρατηγική του. Αξίζει να σημειωθεί ότι αυτή περιλαμβάνει την επιβεβαίωση του δικαιώματος του Κοινοβουλίου για συμμετοχή στο 20% των διοικητικών δαπανών, ενώ παράλληλα ξεκινά η αναζήτηση τρόπων με τους οποίους το ίδιο το Κοινοβούλιο θα εξοικονομήσει έσοδα.
<P>
Σεβόμαστε τη διοργανική συμφωνία και αξιοποιούμε πλήρως τη νομική της ισχύ. Κάνουμε επίσης ορθή χρήση του μέσου ευελιξίας, σύμφωνα με την αντίληψη της Επιτρόπου Grybauskaitė για αυτόν τον μηχανισμό. Γνωρίζουμε καλά ότι η συναίνεση επί των δημοσιονομικών θεμάτων είναι τα καλά νέα που περιμένουν οι πολίτες της Ευρωπαϊκής Ένωσης. 
<SPEAKER ID="46" LANGUAGE="" NAME="Μαριλίζα Ξενογιαννακοπούλου (PSE ). –" AFFILIATION="">
<P>
   Κύριε Πρόεδρε, θέλω καταρχάς και εγώ να συγχαρώ τον εισηγητή μας, τον Giovanni Pittella, για την εξαιρετική και τολμηρή, θα έλεγα, δουλειά του.
<P>
Ο προϋπολογισμός του 2006 συζητείται εν μέσω μιας σοβαρής κρίσης πολιτικού προσανατολισμού της Ευρωπαϊκής Ένωσης που αποτυπώθηκε στο αδιέξοδο σχετικά με τις νέες δημοσιονομικές προοπτικές.
<P>
Στους Υπουργούς Οικονομικών επικράτησε ξανά η λογιστική λογική. Την είδαμε με τη γραμμική μείωση των πιστώσεων χωρίς πολιτικό σκεπτικό και κριτήρια. Δυστυχώς, ένας ήταν ο στόχος: να μην ξεπεράσει το σύνολο του προϋπολογισμού το 1,01%. Δραματικά εγκλωβισμένο το Συμβούλιο αντιμετωπίζει τον προϋπολογισμό ως τον ελάχιστο παρανομαστή συμβιβασμών και όχι ως μέσο ανάπτυξης, αναδιανομής, αλληλεγγύης και εργαλείο υλοποίησης των ευρωπαϊκών πολιτικών.
<SPEAKER ID="47" LANGUAGE="FI" NAME="Kyösti Tapio Virrankoski (ALDE ). –" AFFILIATION="">
<P>
   Κύριε Πρόεδρε, θα ήθελα αρχικά να συγχαρώ τον γενικό εισηγητή, κ. Pittella, και τον εισηγητή για τα άλλα θεσμικά όργανα, κ. Dombrovskis. Επίσης, θέλω να ευχαριστήσω τον Πρόεδρο της Επιτροπής Προϋπολογισμών, κ. Lewandovski, και την Επίτροπο Grybauskaitė για το άριστο επίπεδο συνεργασίας που επέδειξε.
<P>
Το προσχέδιο προϋπολογισμού της Επιτροπής αντανακλά μια έντονη επιθυμία βελτίωσης της απασχόλησης και της ανταγωνιστικότητας στην ΕΕ. Η Επιτροπή αύξησε τη χρηματοδότηση της διαρθρωτικής πολιτικής κατά 3,7 δισεκατομμύρια ευρώ και τους πόρους για την έρευνα και την κοινωνία της πληροφορίας, για την εκπαίδευση και τον πολιτισμό συνολικά κατά 243 δισεκατομμύρια ευρώ. Αυτή είναι μια λογική συνέχεια των προτεραιοτήτων των δημοσιονομικών προοπτικών που ενέκρινε το Κοινοβούλιο.
<SPEAKER ID="48" LANGUAGE="FI" NAME="Ville Itälä (PPE-DE ). –" AFFILIATION="">
<P>
   Κύριε Πρόεδρε, ο προϋπολογισμός του 2006 είναι σημαντικός διότι είναι ο τελευταίος των τρεχουσών δημοσιονομικών προοπτικών. Αυτός ο προϋπολογισμός θα αποτελέσει επίσης τη γέφυρα προς τις νέες δημοσιονομικές προοπτικές, επί των οποίων δεν έχει επιτευχθεί ακόμα συμφωνία. Το Κοινοβούλιο, ασφαλώς, ενέκρινε τη δική του διαπραγματευτική θέση, εγκρίνοντας την αξιόπιστη έκθεση του κ. Böge την περασμένη άνοιξη.
<P>
Ο κ. Dombrovskis, ο εισηγητής του Κοινοβουλίου για τον προϋπολογισμό, είναι άξιος συγχαρητηρίων καθώς διασφάλισε ότι το Κοινοβούλιο δίνει καλό παράδειγμα καταρτίζοντας τον προϋπολογισμό με βάση τις πραγματικές ανάγκες και όχι σύμφωνα με το πόσα χρήματα θα μπορούσαν να έχουν δαπανηθεί για την ανάπτυξη διαφόρων νέων σχεδίων και έργων. Είναι απολύτως απαράδεκτο το γεγονός ότι ο προϋπολογισμός πρέπει να καταρτίζεται με τέτοιο τρόπο ώστε κάθε χρόνο το 20%, με «συμφωνία κυρίων», να δαπανάται μέχρι τελευταίου λεπτού. Ένα υπεύθυνο Κοινοβούλιο που εμπνέει εμπιστοσύνη στους πολίτες καταρτίζει τον προϋπολογισμό του σύμφωνα με το πραγματικό κόστος και όχι με ποσοστά. 
<SPEAKER ID="49" LANGUAGE="NL" NAME="Jan Mulder (ALDE ). –" AFFILIATION="">
<P>
   Κύριε Πρόεδρε, θα ήθελα κι εγώ να ξεκινήσω εκφράζοντας την απογοήτευσή μου για το γεγονός ότι η βρετανική Προεδρία λάμπει δια της απουσίας της. Αναρωτιέμαι αν ο κ. Lewis θα μπορούσε να υιοθετήσει παρόμοια στάση στη βρετανική Βουλή των Κοινοτήτων.
<P>
Δεύτερον, θα ήθελα να ευχαριστήσω τους δύο εισηγητές και στο ένα λεπτό που έχω στη διάθεσή μου, θα ήθελα κυρίως να μιλήσω για τη δημοκρατία. Το 2004 επιτύχαμε συμφωνία με το Συμβούλιο σχετικά με την κοινή εξωτερική πολιτική και πολιτική ασφαλείας, με την οποία δεσμευτήκαμε για τη διεξαγωγή διαβουλεύσεων υψηλού επιπέδου σε τακτική βάση σχετικά με το περιεχόμενο αυτής της πολιτικής. Το Συμβούλιο δεν τήρησε ποτέ αυτή τη δέσμευση, ποτέ δεν διεξήχθη διαβούλευση σε υψηλό πολιτικό επίπεδο.
<SPEAKER ID="50" LANGUAGE="HU" NAME="László Surján (PPE-DE ). –" AFFILIATION="">
<P>
   Κύριε Πρόεδρε, σε αυτό τον κύκλο θέσαμε για τους εαυτούς μας σημαντικούς στόχους: βελτιωμένες ευκαιρίες απασχόλησης, καλύτερη κυκλοφορία, κοινωνία που βασίζεται στη γνώση, ισχυρή συνοχή, ορατή παρουσία μας στον κόσμο. Ο προϋπολογισμός για το προσεχές έτος δεν στηρίζει την επίτευξη αυτών των στόχων, αλλά πραγματικά εκτιμώ το γεγονός ότι το Συμβούλιο υπερέβη, έστω και ελάχιστα, το περιβόητο 1%. Ως εκ τούτου, η Επιτροπή Προϋπολογισμών, υπό την καθοδήγηση του εισηγητή της, θα αυξήσει τις πιστώσεις του προσεχούς έτους κατά 4 δισεκατομμύρια ευρώ και εμείς θα μπορέσουμε να δαπανήσουμε άλλα 3,7 δισεκατομμύρια ευρώ για την πολιτική συνοχής.
<SPEAKER ID="51" LANGUAGE="HU" NAME="Szabolcs Fazakas (PSE ). –" AFFILIATION="">
<P>
   Κύριε Πρόεδρε, καταρχάς, θα ήθελα κι εγώ να συγχαρώ τον Giovanni Pitella για το άριστο έργο του και για την εξαιρετική έκθεση που εκπόνησε.
<P>
Ο παρών προϋπολογισμός είναι ιδιαιτέρως σημαντικός για την Ουγγαρία και τα υπόλοιπα νεοενταχθέντα κράτη. Από τη μια πλευρά, διότι αντιπροσωπεύει μια μετάβαση στο δημοσιονομικό σχέδιο 2007-2013 το οποίο θα καταρτιστεί στο πλαίσιο που ανέπτυξε το Ευρωπαϊκό Κοινοβούλιο και θα γίνει, αισίως, αποδεκτό το συντομότερο δυνατόν, και από την άλλη, διότι οι αντιπρόσωποι όλων των κρατών μελών συμμετείχαν ως ισότιμα μέλη στην κατάρτιση αυτού του προϋπολογισμού από το προκαταρτικό έργο ως την ολοκλήρωσή του. Επιτέλους, εδώ δεν είδαμε τη διαφοροποίηση των δεκαπέντε συν δέκα. Υπό το φως των χθεσινών συζητήσεων, δεν νομίζω ότι χρειάζεται να τονίσω τη σημασία αυτού του γεγονότος.
<P>
Η στενή συνεργασία ήταν προφανής όχι μόνο στις συνελεύσεις της Επιτροπής, αλλά και κατά τις συνεδριάσεις συνεννόησης στην πορεία της ανάπτυξης του προϋπολογισμού του 2006 και των δημοσιονομικών προοπτικών 2007-2013. Για πρώτη φορά ήμασταν σε θέση να πούμε ότι τα 25 κράτη μέλη είναι ισότιμα, ότι δεν υπάρχουν διαφορές μεταξύ τους. Αυτό είναι εξαιρετικά σημαντικό, καθώς για να οικοδομήσουμε μια κοινή Ευρώπη πρέπει να συνεργαστούμε.
<P>
Τα βασικά αριθμητικά στοιχεία του προϋπολογισμού του 2006 όσον αφορά την Ουγγαρία είναι γνωστά, καθώς είχαν ήδη καθοριστεί μέσω της Συμφωνίας της Κοπεγχάγης. Εντούτοις, καταφέραμε να κάνουμε ορισμένες αλλαγές σε αυτά τα στοιχεία στο πλαίσιο της Συμφωνίας, μέσω των προτάσεων τροπολογιών για να επιτύχουμε τις κοινές ευρωπαϊκές αξίες μας. Είμαστε ιδιαίτερα ικανοποιημένοι για το γεγονός ότι κατόπιν ουγγρικής πρότασης, επιθυμούμε να διασφαλίσουμε μεγαλύτερη διάθεση πόρων για τη Σερβία, αποδεικνύοντας ότι η ΕΕ δεν επιβάλει μόνο όρους, αλλά και επιβραβεύει την εφαρμογή τους. 
<SPEAKER ID="52" LANGUAGE="" NAME="Αντώνης Σαμαράς (PPE-DE ). –" AFFILIATION="Χειροκροτήματα">
<P>
Δεύτερον, η στενότητα του προϋπολογισμού με όριο 1%, δεν μας επιτρέπει να ασκήσουμε πολιτική αντάξια των φιλοδοξιών της Ευρώπης που θέλουμε. Μείζονες κοινοτικοί στόχοι όπως η ανταγωνιστικότητα, η οικονομική συνοχή, η βιώσιμη ανάπτυξη, οι μικρομεσαίες επιχειρήσεις, η έρευνα και οι καινοτομίες –ουσιαστικά, δηλαδή, όλοι οι στόχοι της Λισαβόνας– έγιναν θύματα των οριζόντιων περικοπών του προϋπολογισμού από το Συμβούλιο. Μαζί όμως περικόπηκε και το κύρος των ίδιων των ηγετών της Ευρώπης, που έβαλαν ψηλά τον πήχη των προσδοκιών και ύστερα παραδόθηκαν άνευ όρων στη λογική της λιτότητας. Για την ακρίβεια όμως, στη λογική της μιζέριας, όχι της λιτότητας. Διότι λιτότητα είναι όταν κόβεις από το περιττό, όταν κόβεις τη σπατάλη, όταν όμως κόβεις από την επένδυση στο μέλλον και την ελπίδα, αυτό δεν λέγεται λιτότητα, λέγεται μιζέρια.
<P>
Τρίτον, φτάσαμε σήμερα να διαθέτουμε στο αποθεματικό μας για έκτακτες ανάγκες μόνον 13 εκατομμύρια ευρώ. Πότε; Όταν γύρω μας η φύση εκδικείται τον άνθρωπο, όταν η συχνότητα εμφάνισης σεισμών και φονικών τυφώνων έγινε ο νέος παγκόσμιος εφιάλτης. Εμείς δε, αντί να προωθούμε την ανθρωπιστική αλληλεγγύη της Ευρώπης διεθνώς, δένουμε τα χέρια μας. Αντί να ηγούμαστε, γινόμαστε ουραγοί.
<SPEAKER ID="53" LANGUAGE="DE" NAME="Richard Seeber (PPE-DE )," AFFILIATION="εξ ονόματος του συντάκτη γνωμοδότησης της Επιτροπής Αναφορών">
<P>
   Κύριε Πρόεδρε, μιλώ εξ ονόματος του συναδέλφου Schwab που είναι μαζί μου στην Επιτροπή Αναφορών, αλλά δυστυχώς δεν μπορεί να παρευρεθεί. Αναφέρομαι στη δημοσιονομική πρόβλεψη για τον Ευρωπαίο Διαμεσολαβητή που είναι ευθύνη της Επιτροπής Αναφορών.
<P>
Η Επιτροπή Αναφορών θεωρεί την αύξηση των πόρων κατά 3% σε σχέση με τον προϋπολογισμό 2005 κατάλληλη και δικαιολογημένη, ιδίως ενόψει της γενικής αύξησης της εργασίας που προκύπτει από την αύξηση των καταγγελιών και της ενημερωτικής δραστηριότητας. Η αύξηση των πόρων, ωστόσο, απαιτείται κυρίως για την κατάλληλη προετοιμασία για την ένταξη της Ρουμανίας και της Βουλγαρίας στην Κοινότητα και έτσι υποστηρίζουμε την έκκληση για αύξηση του προσωπικού ενόψει της διεύρυνσης.
<P>
Η γραμμή του προϋπολογισμού όμως δίνει επίσης υπό ορισμένες προϋποθέσεις τη δυνατότητα μερικής επιστροφής στους αναφέροντες, δηλαδή στους πολίτες που εκφράζουν παράπονα, μέχρι και 80% των εξόδων του ταξιδιού τους από τον προϋπολογισμό του Κοινοβουλίου, με την προϋπόθεση ότι αυτό έχει εγκριθεί προηγουμένως από τον πρόεδρο της επιτροπής. Επίσης, μπορούν να επιστραφούν έξοδα για ξενοδοχείο και άλλες δαπάνες.
<SPEAKER ID="54" LANGUAGE="" NAME="Πρόεδρος. " AFFILIATION="(Η συνεδρίαση διακόπτεται στις 11.05 και συνεχίζεται στις 12.05)">
<P>
Η ψηφοφορία θα διεξαχθεί την Πέμπτη στις 11.30 π.μ.
<SPEAKER ID="55" LANGUAGE="" NAME="" AFFILIATION="Αντιπροέδρου">
<SPEAKER ID="56" LANGUAGE="" NAME="Πρόεδρος. –" AFFILIATION="(Αποτελέσματα και λοιπές λεπτομέρειες ψηφοφοριών: βλ. Συνοπτικά Πρακτικά)">
<SPEAKER ID="57" LANGUAGE="" NAME="" AFFILIATION="- Πριν από την ψηφοφορία επί της τροπολογίας 16:">
<SPEAKER ID="58" LANGUAGE="EN" NAME="Caroline Lucas (Verts/ALE ). –" AFFILIATION="">
<P>
   Κύριε Πρόεδρε, θέλω μόνο να προτείνω να αντικαταστήσουμε τον όρο «μετάλλαξη» με τον όρο «ανασυνδυασμός» στην τροπολογία. Η Ομάδα ΕΣΚ ανέφερε ότι συμφωνεί με αυτό. Πρόκειται ουσιαστικά για μια απλή τεχνική αλλαγή, αλλά, από επιστημονικής άποψης, δεν είναι δυνατή η πρόληψη της μετάλλαξης του H5N1, όσο και αν το θέλουμε και όσο ισχυροί και αν νομίζουμε ότι είμαστε. Ενδέχεται, ωστόσο, να έχουμε μια πιθανότητα πρόληψης του ανασυνδυασμού, συνεπώς θα ήθελα να αλλάξει ο όρος «μετάλλαξη». 
<SPEAKER ID="59" LANGUAGE="" NAME="" AFFILIATION="(Η προφορική τροπολογία εγκρίνεται)">
<SPEAKER ID="60" LANGUAGE="" NAME="" AFFILIATION="">
<SPEAKER ID="61" LANGUAGE="IT" NAME="Carlo Fatuzzo (PPE-DE ). –" AFFILIATION="">
<P>
   Κύριε Πρόεδρε, κυρίες και κύριοι, ψήφισα υπέρ της έκθεσης Doyle σχετικά με τη μείωση των επιβλαβών εκπομπών στο περιβάλλον και την προστασία του κλίματος. Ωστόσο, σήμερα, 26 Οκτωβρίου 2005, ο καιρός στο Στρασβούργο είναι υπέροχος και ανοιξιάτικος, κάνει ζέστη όπως στο Μπέργκαμο –την πόλη μου– και την Αθήνα.
<SPEAKER ID="62" LANGUAGE="DE" NAME="Richard Seeber (PPE-DE ). –" AFFILIATION="">
<P>
   Κύριε Πρόεδρε, θα ήθελα να επισημάνω ότι στην έκθεση Doyle ακολούθησα τη γραμμή της εισηγήτριας και θεωρώ ότι η σωστή νομική βάση είναι το άρθρο 175, επειδή η Αυστρία και η Δανία έχουν ήδη θεσπίσει γενική απαγόρευση της χρησιμοποίησης αυτών των φθοριούχων αερίων και οι εμπειρίες τους δείχνουν ότι κατά βάσιν οι εναλλακτικές για τα αέρια αυτά είναι τεχνικά και οικονομικά εφαρμόσιμες και ότι βλάπτουν πολύ λιγότερο το περιβάλλον. Αν εξακολουθήσουμε να χρησιμοποιούμε στην πράξη υδροφθοράνθρακες σε όλα τα νέα κλιματιστικά, υπάρχει φόβος ότι θα αυξηθούν περαιτέρω αυτά τα αέρια και θα πρέπει να περιμένουμε αύξηση κατά 5% μέχρι το 2010, πράγμα αδικαιολόγητο. 
<SPEAKER ID="63" LANGUAGE="PT" NAME="Edite Estrela (PSE )," AFFILIATION="γραπτώς">
<P>
   . Ψήφισα υπέρ της σύστασης για τη δεύτερη ανάγνωση της κ. Doyle για τις «Εκπομπές από τα συστήματα κλιματισμού των μηχανοκίνητων οχημάτων», για τους εξής λόγους:
<P>
1. Τιμά τις δεσμεύσεις που έχουν αναληφθεί βάσει του Πρωτοκόλλου του Κιότο για τη μείωση των εκπομπών αερίων θερμοκηπίου στην ατμόσφαιρα·
<P>
2. Αν πρόκειται να αποτρέψουμε την αλλαγή του κλίματος και την αύξηση του αριθμού των φυσικών καταστροφών πρέπει να χρησιμοποιούμε τεχνολογίες φιλικές προς το περιβάλλον. 
<SPEAKER ID="64" LANGUAGE="EN" NAME="Glyn Ford (PSE )," AFFILIATION="γραπτώς">
<P>
   Θα υπερψηφίσω την έκθεση, παρά τις επιφυλάξεις. Η νομική βάση είναι ένα σημαντικό θέμα. Η πρόταση για μια διπλή νομική βάση (άρθρο 175 και άρθρο 95 για τα άρθρα 7, 8 και 9) φαίνεται ότι αποτελεί την καλύτερη λύση, αντί για το άρθρο 175 μόνο του, προκειμένου να διατηρηθούν τα ζωτικά στοιχεία μιας προσέγγισης ενιαίας αγοράς αντί για την επανακρατικοποίηση της βιομηχανίας.
<P>
Χαιρετίζω τις κινήσεις για τον περιορισμό της περαιτέρω διεύρυνσης του καταλόγου των απαγορευμένων αερίων. Από τεχνικής άποψης, είναι εφικτή, αλλά ενδέχεται να είναι δαπανηρή, τόσο για τους καταναλωτές όσο και για το περιβάλλον, με ραγδαίες αυξήσεις της κατανάλωσης ενέργειας έως και 40%.
<SPEAKER ID="65" LANGUAGE="FR" NAME="Françoise Grossetête (PPE-DE )," AFFILIATION="γραπτώς">
<P>
   Όσον αφορά τον κανονισμό, ψήφισα υπέρ της διατήρησης της διπλής νομικής βάσης. Πιστεύω, πράγματι, ότι αυτό το κείμενο επιδιώκει ταυτόχρονα τους στόχους της προστασίας του περιβάλλοντος και της εναρμόνισης των κανονισμών για τη διασφάλιση της ομαλής λειτουργίας της εσωτερικής αγοράς. Η χρησιμοποίηση του άρθρου 175 ως μοναδικής νομικής βάσης θα είχε αρνητική επίπτωση στη λειτουργία της εσωτερικής αγοράς, χωρίς να έχει οποιαδήποτε πραγματική αξία όσον αφορά το περιβάλλον.
<P>
Όσον αφορά την οδηγία, ήμουν αντίθετη στην αλλαγή των ημερομηνιών θέσης σε ισχύ της απαγόρευσης χρήσης φθοριούχων αερίων. Στην πραγματικότητα, ο καθορισμός προθεσμιών εφαρμογής το 2011 για οχήματα νέου τύπου και το 2017 για όλα τα είδη νέων οχημάτων είναι ένα αναγκαίο βήμα επειδή η αλλαγή ψυκτικών υγρών δεν συνεπάγεται μόνο την ανάπτυξη νέων τύπων συστημάτων κλιματισμού, αλλά και την εισαγωγή δομικών αλλαγών στον τρόπο συναρμολόγησης των διαφόρων εξαρτημάτων κάτω από το καπό. 
<SPEAKER ID="66" LANGUAGE="EN" NAME="Linda McAvan (PSE )," AFFILIATION="γραπτώς">
<P>
   Οι βουλευτές του Εργατικού Κόμματος υποστηρίζουν σθεναρά την έκθεση Doyle, η οποία έχει ως στόχο τη συγκράτηση και τη διασφάλιση της ασφαλούς χρήσης και της ορθής ανάκτησης των φθοριούχων αερίων που συμβάλλουν στην αύξηση της θερμοκρασίας του πλανήτη. Οι μειώσεις των εκπομπών των φθοριούχων αερίων θα βοηθήσουν τα κράτη μέλη να ανταποκριθούν στις απαιτήσεις του Πρωτοκόλλου του Κιότο. Εντούτοις, δεν μπορούμε να υποστηρίξουμε τις τροπολογίες της νομοθεσίας, οι οποίες έχουν ως στόχο την απαγόρευση ορισμένων φθοριούχων αερίων χωρίς ορθή εκτίμηση των επιπτώσεών τους. Η νομοθεσία προβλέπει μια ρήτρα αναθεώρησης του άρθρου 10 και αυτός είναι ο κατάλληλος μηχανισμός μέσω του οποίου πρέπει να αντιμετωπιστούν τυχόν ενδεχόμενες απαγορεύσεις. 
<SPEAKER ID="67" LANGUAGE="FR" NAME="Frédérique Ries (ALDE )," AFFILIATION="γραπτώς">
<P>
   . – Τα τρία φθοριούχα αέρια που μας αφορούν εδώ το HFC, το PFC και το εξαφθοριούχο θείο συμβάλλουν στο φαινόμενο της αύξησης της θερμοκρασίας του πλανήτη. Κατά συνέπεια, είναι σημαντικό για την Ευρωπαϊκή Ένωση να λάβει μέτρα για να μειώσει τη χρήση αυτών των αερίων, και ακόμη να απαγορεύσει τη χρήση τους υπό ορισμένες προϋποθέσεις, πράγμα το οποίο προϋποθέτει την ύπαρξη επαρκών εναλλακτικών λύσεων και συγκεκριμένο χρονικό πλαίσιο.
<P>
Ψήφισα υπέρ της έκθεσης Doyle για 2 λόγους:
<P>
Πρώτον, ως αποτέλεσμα των προσπαθειών που έχουν ήδη καταβληθεί από τη βιομηχανία. Στη δεκαετία του ’90, τα σημερινά ιδιαίτερα κατακρινόμενα αέρια HFC αντικατέστησαν τα αέρια CFC, τα οποία κατέστρεφαν τη στοιβάδα του όζοντος. Αυτό το αναφέρω για να δείξω ότι η αρχή της υποκατάστασης επικίνδυνων ουσιών με ασφαλέστερες ουσίες είναι ήδη πραγματικότητα.
<P>
Τέλος, θα ήθελα να τονίσω ότι μπορούμε να καταπολεμήσουμε αποτελεσματικά τα αέρια του θερμοκηπίου χωρίς να κάνουμε μια «καθαρά νομική» επίδειξη του θέματος. Αυτός είναι ο λόγος για τον οποίο απέρριψα τη θέση να παραμείνει το «περιβάλλον» ως μοναδική νομική βάση, πράγμα που θα είχε μόνο μια συνέπεια: να διασπάσει την ενιαία αγορά σε 25 διαφορετικές νομοθετικές δέσμες.
<SPEAKER ID="68" LANGUAGE="PL" NAME="Bogusław Sonik (PPE-DE )," AFFILIATION="γραπτώς">
<P>
   Τα σχόλιά μου αφορούν τον κανονισμό του Ευρωπαϊκού Κοινοβουλίου και του Συμβουλίου για ορισμένα φθοριούχα αέρια θερμοκηπίου και την πρόταση οδηγίας του Ευρωπαϊκού Κοινοβουλίου και του Συμβουλίου για τις εκπομπές από τα συστήματα κλιματισμού των μηχανοκίνητων οχημάτων και για την τροποποίηση της οδηγίας 70/156/ΕΟΚ.
<P>
Το γεγονός ότι βασίζεται σε μια μοναδική νομική βάση, ήτοι στο άρθρο 95 της Συνθήκης για την ίδρυση της Ευρωπαϊκής Κοινότητας, σημαίνει ότι η λειτουργία της κοινής αγοράς θα μπορούσε να διαταραχθεί, πράγμα που θα συνιστούσε ανησυχητική προοπτική.
<P>
Η Πολωνία και τα λοιπά κράτη μέλη που δεν έχουν επιβάλλει περιορισμούς στη χρήση φθοριούχων αερίων αντιτίθενται σθεναρά σε αυτή την απόφαση. Πιστεύουν ότι ο κανονισμός θα έπρεπε να βασίζεται σε δύο νομικές βάσεις, ήτοι στα άρθρα 95 και 175 της Συνθήκης για την ίδρυση της Ευρωπαϊκής Κοινότητας. Αυτό θα επέτρεπε ταυτόσημες απαιτήσεις που θα εφαρμόζονταν σε ολόκληρη την Ευρωπαϊκή Ένωση όσον αφορά τους περιορισμούς και τις απαγορεύσεις σχετικά με τη διάθεση στην ενιαία αγορά ορισμένων προϊόντων που περιέχουν φθοριούχα αέρια, και θα σήμαινε ότι η αρχή της κοινής αγοράς δεν θα παραβιαζόταν.
<SPEAKER ID="69" LANGUAGE="" NAME="" AFFILIATION="">
<SPEAKER ID="70" LANGUAGE="PT" NAME="Ilda Figueiredo (GUE/NGL )," AFFILIATION="γραπτώς">
<P>
Τα παλαιά μοντέλα θα αποσυρθούν βαθμιαία και τα κράτη μέλη μπορούν να προωθήσουν την εγκατάσταση συστημάτων κλιματισμού που χρησιμοποιούν κάποιο αέριο, όπως το CO2, που είναι αποτελεσματικό και έχει χαμηλό παγκόσμιο δυναμικό θέρμανσης του πλανήτη, όπως αναφέρεται σε μια από τις προτάσεις που ενέκρινε το Κοινοβούλιο και την οποία στηρίξαμε.
<SPEAKER ID="71" LANGUAGE="EN" NAME="David Martin (PSE )," AFFILIATION="γραπτώς">
<SPEAKER ID="72" LANGUAGE="" NAME="" AFFILIATION="">
<SPEAKER ID="73" LANGUAGE="IT" NAME="Carlo Fatuzzo (PPE-DE ). –" AFFILIATION="">
<P>
   Κύριε Πρόεδρε, κυρίες και κύριοι, ψήφισα υπέρ της έκθεσης του κ. Florenz, τον οποίο συγχαίρω γιατί η έκθεσή του αποβλέπει στη μείωση των επιβλαβών εκπομπών θορύβου στο περιβάλλον. Χάρη στην ησυχία που θα επικρατήσει, εύχομαι να μπορέσουν οι κυβερνήσεις να ακούσουν τη φωνή των συνταξιούχων που ζητούν αύξηση των συντάξεων, καθώς κανείς δεν τις έχει λάβει υπόψη μέχρι σήμερα. 
<SPEAKER ID="74" LANGUAGE="PT" NAME="Luís Queiró (PPE-DE )," AFFILIATION="γραπτώς">
<P>
   . Η έκθεση Florenz θα έδινε τη δυνατότητα έγκρισης το συντομότερο δυνατό της πρότασης της Επιτροπής σχετικά με την εκπομπή θορύβου στο περιβάλλον από εξοπλισμό προς χρήση σε εξωτερικούς χώρους.
<P>
Κατά συνέπεια, τα ανώτατα όρια του σταδίου που ξεκινά στις 3 Ιανουαρίου 2006 θα πρέπει απλά να θεωρούνται κατευθυντήριες γραμμές.
<P>
Κατά συνέπεια, ψήφισα υπέρ της έκθεσης Florenz. 
<SPEAKER ID="75" LANGUAGE="" NAME="" AFFILIATION="">
<SPEAKER ID="76" LANGUAGE="EN" NAME="Richard James Ashworth(PPE-DE )," AFFILIATION="γραπτώς.">
<P>
   Εγώ και οι βρετανοί Συντηρητικοί συνάδελφοί μου υποστηρίζουμε ευρέως τα σχέδια ΔΕΔ, αλλά απείχαμε από την τελική ψηφοφορία λόγω των ανησυχιών μας ότι τα αυξημένα ποσά που προτείνονται είναι υπερβολικά και παραβιάζουν τις οικονομικές συνεισφορές των κρατών μελών που αντιστοιχούν στο 1% του ΑΕΕ. 
<SPEAKER ID="77" LANGUAGE="PT" NAME="Pedro Guerreiro (GUE/NGL )," AFFILIATION="γραπτώς">
<SPEAKER ID="78" LANGUAGE="PT" NAME="Sérgio Marques (PPE-DE )," AFFILIATION="γραπτώς">
<P>
   . Θα ήθελα να συγχαρώ τον κ. Mauro γι’ αυτή τη σημαντική και επίκαιρη έκθεση σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου περί καθορισμού των γενικών κανόνων για τη χορήγηση κοινοτικής οικονομικής συνδρομής στον τομέα των διευρωπαϊκών δικτύων μεταφορών και ενέργειας και περί τροποποιήσεως του Κανονισμού (ΕΚ) αριθ. 2236/95 του Συμβουλίου, την οποία ολόψυχα στηρίζω. Καλωσορίζω ιδιαίτερα τη θέσπιση διατάξεων που προάγουν τις επενδύσεις που απαιτούνται για την επίτευξη των στόχων της Λισαβόνας.
<P>
Η Ευρώπη πρέπει να επενδύσει στις υποδομές μεταφορών και ενέργειας. Ωστόσο, όταν θα προσδιορίζονται οι οικονομικοί συντελεστές γι’ αυτή την πρόταση, πρέπει να λαμβάνονται υπόψη οι δημοσιονομικές προοπτικές για την περίοδο 2007-2013. 
<SPEAKER ID="79" LANGUAGE="EN" NAME="David Martin (PSE )," AFFILIATION="γραπτώς">
<P>
   Οι συστάσεις που προτείνονται σε αυτή την έκθεση θα ενισχύσουν θετικά τα διευρωπαϊκά δίκτυα στον τομέα της ενέργειας και των μεταφορών. Η πρόταση αφορά μια αύξηση του προϋπολογισμού κατά 10% επιτρέποντας έτσι τη χρηματοδότηση έως και 50% των διασυνοριακών έργων μέσω κοινοτικής ενίσχυσης. Χαιρετίζω αυτή την πρόταση. 
<SPEAKER ID="80" LANGUAGE="NL" NAME="Erik Meijer (GUE/NGL )," AFFILIATION="γραπτώς">
<P>
Μόνο για τον σκοπό αυτό δεν προοριζόταν περισσότερο από το 10% του αρχικού συγχρηματοδοτικού σχεδίου. Τώρα, οι συνεισφορές έχουν τώρα αυξηθεί στο 30% ή 50%, και, σύμφωνα με τις τροπολογίες του κ. Mauro, τα φυσικά σύνορα έχουν ξεπεραστεί και στο εσωτερικό ενός κράτους μέλους. Οι τροπολογίες αυτές μήπως υπήρχε οποιαδήποτε πιθανότητα να προορίζονταν να καλύψουν, πριν καιρό, στη χώρα του, στη Σικελία, το ήμισυ του κόστους μιας μη αντισεισμικής οδικής γέφυρας; Θα έπρεπε να είχα ψηφίσει κατά όταν εγκρινόταν αυτή η πρόταση, διότι αντιτίθεμαι στην αυξημένη παρέμβαση της ΕΕ στις εθνικές διοικητικές διαβουλεύσεις και στα έργα γοήτρου. Αν υπάρχουν κονδύλια διαθέσιμα για τα ΔΕΔ, αυτά θα μπορούσαν να επενδυθούν καλύτερα σε διασυνοριακές σιδηροδρομικές συνδέσεις, ιδιαίτερα δε στις προηγουμένως παραμεληθείσες συνδέσεις μεταξύ ανατολής και δύσης. 
<SPEAKER ID="81" LANGUAGE="PT" NAME="Luís Queiró (PPE-DE )," AFFILIATION="γραπτώς">
<P>
Η πρόταση της Επιτροπής αφορά την επανεξέταση των γενικών κανόνων για τη χορήγηση κοινοτικής οικονομικής συνδρομής στον τομέα των διευρωπαϊκών δικτύων μεταφορών και ενέργειας για την περίοδο 2007-2013.
<P>
Αισθάνομαι ότι, ενόψει της λίστας των 30 έργων μεταφορών προτεραιότητας, πρέπει να θεσπίσουμε σαφείς κανόνες για τη χορήγηση οικονομικής συνδρομής, με τρόπο τέτοιο ώστε αυτά τα έργα να μπορούν να αναπτυχθούν συμφώνως προς άλλη κοινοτική πολιτική, με βάση κριτήρια αποτελεσματικότητας και κανόνες διαφάνειας όσον αφορά τη χρηματοδότηση έργων.
<P>
Κατά συνέπεια, θα ψηφίσω υπέρ της έκθεσης Mauro. 
<SPEAKER ID="82" LANGUAGE="" NAME="" AFFILIATION="">
<SPEAKER ID="83" LANGUAGE="SV" NAME="Hélène Goudin, Nils Lundgren και Lars Wohlin (IND/DEM )," AFFILIATION="γραπτώς">
<SPEAKER ID="84" LANGUAGE="" NAME="" AFFILIATION="">
<SPEAKER ID="85" LANGUAGE="DE" NAME="Andreas Mölzer (NI ). –" AFFILIATION="">
<P>
   Κύριε Πρόεδρε, είναι σαφές ότι μετά την 11η Σεπτεμβρίου ασχοληθήκαμε κυρίως με την καταπολέμηση της τρομοκρατίας και παραμελήσαμε την καταπολέμηση του εγκλήματος. Αυτή η λανθασμένη αλλαγή προτεραιότητας έδωσε τη δυνατότητα στις εγκληματικές οργανώσεις, οι περισσότερες από τις οποίες προέρχονται από μη ευρωπαϊκές χώρες, να αυξήσουν την επιρροή τους και να αποκεντρωθούν.
<SPEAKER ID="86" LANGUAGE="EN" NAME="Ole Christensen, Dan Jørgensen, Henrik Dam Kristensen, Poul Nyrup Rasmussen και Britta Thomsen (PSE )," AFFILIATION="γραπτώς">
<P>
   . Εξ ονόματος της αντιπροσωπείας των Δανών Σοσιαλδημοκρατών, ο κ. Poul Nyrup Rasmussen, ο κ. Henrik Dam Christensen, η κ. Britta Thomsen, ο κ. Ole Christensen και ο κ. Dan Joergensen. Η αντιπροσωπεία ψήφισε υπέρ της ομαδικής ψηφοφορίας επί των 28 τροπολογιών. Γνωρίζουμε, ωστόσο, ότι η τροπολογία 15, σημείο στ) περιλαμβάνει τη δυνατότητα χρήσης της αφαίρεσης του δικαιώματος άσκησης πολιτικών και δημοσίων αξιωμάτων και της εκλογιμότητας σε αυτά κατά των καταδικασθέντων εγκληματιών. Είμαστε αντίθετοι σε αυτό το συγκεκριμένο σημείο.
<P>
Οι δανοί Σοσιαλδημοκράτες γνωρίζουν ότι η πρόταση αφορά ένα ζήτημα που εμπίπτει στον τίτλο IV της Συνθήκης ΕΕ, για τον οποίο η Δανία έχει την επιλογή εξαίρεσης. 
<SPEAKER ID="87" LANGUAGE="SV" NAME="Hélène Goudin, Nils Lundgren και Lars Wohlin (IND/DEM )," AFFILIATION="γραπτώς">
<SPEAKER ID="88" LANGUAGE="PT" NAME="Pedro Guerreiro (GUE/NGL )," AFFILIATION="γραπτώς">
<P>
Θέλουμε να επισημάνουμε την απογοήτευσή μας για το γεγονός ότι απορρίφθηκαν οι τροπολογίες που κατέθεσε η Ομάδα μας. Λυπούμαστε ιδιαίτερα για την απόρριψη της τροπολογίας που στόχευε στην εγγύηση του κοινοβουλευτικού ελέγχου επί των δραστηριοτήτων της Europol. 
<SPEAKER ID="89" LANGUAGE="FR" NAME="Carl Lang (NI )," AFFILIATION="γραπτώς">
<P>
   Η Ευρώπη θέλει να καταπολεμήσει το οργανωμένο έγκλημα, του οποίου οι διεθνείς διακλαδώσεις χτυπούν την καρδιά της. Όλα αυτά είναι ωραία και καλά. Είναι πλέον όντως καιρός να ανησυχήσουμε για τη ζημιά που προκαλεί η λυπηρή Σύμβαση του Σένγκεν. Παρότι ήμουν αντίθετος στη δημιουργία μιας ευρωπαϊκής αστυνομικής δύναμης ενός πραγματικού ευρωπαϊκού FBI καθίσταται αναγκαία στην πραγματικότητα για την ενίσχυση της συνεργασίας μεταξύ των κρατών μελών, όμως με πλήρη σεβασμό της εθνικής κυριαρχίας όσον αφορά την αστυνομία, τη δικαιοσύνη και την καταπολέμηση του διασυνοριακού οργανωμένου εγκλήματος.
<P>
Η Ευρώπη δεν χρειάζεται να ιδρύσει πλήθος επιτροπών τύπου θεοδούλων των οποίων τελικός σκοπός είναι να απογυμνώσουν εντελώς τα κράτη έθνη από τα κυριαρχικά τους δικαιώματα: τη δυνατότητα να θεσπίζουν τους νόμους και να τους εφαρμόζουν. Σήμερα, την πλειοψηφία των αστυνομικών πληροφοριών μεταφέρει και χειρίζεται η Interpol. Η έμμονη ιδέα των ευρωκρατών μας να καπελώσουν με μια ευρωπαϊκή υπηρεσία στην Interpol δημιουργεί, πέραν και πάνω από τα εγγενή κόστη χρηματοδότησης οποιουδήποτε οργανισμού, ένα πλήθος περιπλοκών, ιδιαίτερα σε σχέση με την απόλυτη επιθυμία για εναρμόνιση των ορισμών αξιόποινων εγκλημάτων και αδικημάτων, ή ακόμη και της κλίμακας των ποινών τους.
<SPEAKER ID="90" LANGUAGE="PT" NAME="Luís Queiró (PPE-DE )," AFFILIATION="γραπτώς">
<P>
Το νέο κείμενο που έχει κατατεθεί προς συζήτηση επιδιώκει τη βελτίωση της αποτελεσματικότητας της καταπολέμησης του οργανωμένου εγκλήματος. Το κείμενο αυτό είναι ακριβέστερα επικεντρωμένο ως προς τον στόχο του· για παράδειγμα, καθορίζει τις σχέσεις μεταξύ της Europol και της Interpol, και αυτό είναι ιδιαίτερα θετικό.
<P>
Ψήφισα υπέρ της έκθεσης Dunn, επειδή πιστεύω ότι τα μέτρα αυτά μπορούν να συμβάλουν στην ενίσχυση της καταπολέμησης του οργανωμένου εγκλήματος. 
<SPEAKER ID="91" LANGUAGE="" NAME="Γεώργιος Τούσσας (GUE/NGL )," AFFILIATION="γραπτώς">
<P>
Ωστόσο, η έννομη τάξη κάθε κράτους μέλους έχει επαρκές και αρκετά αυστηρό νομικό οπλοστάσιο για την καταπολέμηση του οργανωμένου εγκλήματος, που αποτελεί συστατικό στοιχείο του καπιταλιστικού συστήματος και αναπαράγεται από αυτό. Όπως συνέβη και με τον ευρωτρομονόμο, τα νέα αυτά μέτρα που καταργούν βασικές αρχές του ποινικού δικαίου, υιοθετούνται για να μπορούν να χρησιμοποιηθούν ενάντια στο λαϊκό κίνημα και τα δημοκρατικά δικαιώματα, για να ισχυροποιηθούν κατασταλτικοί μηχανισμοί όπως η EUROPOL και η EUROJUST. Τρανή απόδειξη αποτελεί η πρόσφατη προκατασκευασμένη σκευωρία ενάντια στον Πρόεδρο του Εργατικού Κόμματος Ιρλανδίας Σιν Γκάρλαντ που κινδυνεύει να παραδοθεί στις ΗΠΑ με την κατηγορία της «κομμουνιστικής συνωμοσίας για την υπόσκαψη του δολαρίου». Ήδη στην ολομέλεια του Ευρωκοινοβουλίου ακούστηκε προκλητική τοποθέτηση που παρουσιάζει τη δράση πολιτικής οργάνωσης (Σιν Φέιν) ως οργανωμένο έγκλημα.
<SPEAKER ID="92" LANGUAGE="" NAME="" AFFILIATION="">
<SPEAKER ID="93" LANGUAGE="DE" NAME="Richard Seeber (PPE-DE ). –" AFFILIATION="">
<SPEAKER ID="94" LANGUAGE="PT" NAME="Ilda Figueiredo (GUE/NGL )," AFFILIATION="γραπτώς">
<SPEAKER ID="95" LANGUAGE="SV" NAME="Hélène Goudin, Nils Lundgren και Lars Wohlin (IND/DEM )," AFFILIATION="γραπτώς">
<SPEAKER ID="96" LANGUAGE="" NAME="Διαμάντω Μανωλάκου (GUE/NGL )," AFFILIATION="γραπτώς">
<P>
Αναμφίβολα χρειάζεται ευρύτερο σχέδιο, βασισμένο στην πρόληψη, με ελέγχους στους εργαζόμενους πτηνοτροφείων από γιατρούς εργασίας και με παροχή ολοκληρωμένης βοήθειας (τεχνικο-οικονομικής, επιστημονικής) κυρίως στις χώρες της Άπω Ανατολής, όπου ενδημεί για 7 χρόνια η ασθένεια. Στόχος το οριστικό ξεπέρασμα της ασθένειας στα εκτρεφόμενα πουλερικά και άγρια πτηνά, είδη που λειτουργούν σαν «αποθήκη» και τροφοδότη του παθογόνου παράγοντα. Αν δεν περιλαμβάνονται αυτές οι πλευρές, το πρόβλημα ίσως επαναληφθεί μελλοντικά.
<SPEAKER ID="97" LANGUAGE="NL" NAME="Erik Meijer (GUE/NGL )," AFFILIATION="γραπτώς">
<P>
   Πριν από μερικά χρόνια, κυριαρχούσαν δύο σημαντικές θανατηφόρες επιδημίες αυτή του μυστηριώδους ιού SARS, η οποία στο μεταξύ εξαφανίστηκε από το προσκήνιο, και ένας πιθανός συνδυασμός γρίπης των πτηνών με στελέχη του ιού της ανθρώπινης γρίπης. Πίστευα ότι όσον αφορά την αντιμετώπιση εκείνης της κατάστασης υπήρχε σε πολύ μεγάλο βαθμό μια προσέγγιση του τύπου «βλέποντας και κάνοντας».
<P>
Σε προηγούμενη ευκαιρία στην Αίθουσα αυτή είχα επιστήσει την προσοχή σε αυτές τις ελλείψεις: το έκανα στις 7 Απριλίου 2003 και στις 13 Μαΐου 2003, καθώς και σε ερωτήσεις προς την Επιτροπή το 2003 και το 2004. Η Ευρωπαϊκή Ένωση και τα κράτη μέλη της τότε ήσαν ελάχιστα προετοιμασμένα για να αντιμετωπίσουν ένα μεγάλο κίνδυνο που θα μπορούσε σε μικρό χρονικό διάστημα να στοιχίσει τη ζωή σε εκατομμύρια ανθρώπους. Υπήρχε επίσης επείγουσα ανάγκη απομάκρυνσης, σε μαζική κλίμακα, οικόσιτων πτηνών. Παρότι αυτά τα προβλήματα δεν έχουν ακόμη επιλυθεί, το Σώμα και η Επιτροπή υιοθετούν τώρα διαφορετική στάση.
<SPEAKER ID="98" LANGUAGE="FR" NAME="Frédérique Ries (ALDE )," AFFILIATION="γραπτώς">
<P>
Τι εκτίμηση μπορούμε να κάνουμε για τη διαχείριση της κρίσης τις τελευταίες 15 ημέρες;
<P>
Παρά ταύτα όμως, πώς είναι δυνατόν να μην εκφράσουμε τη λύπη μας για την έλλειψη συντονισμού μεταξύ των 25 χωρών, όταν κάθε χώρα ενδιαφέρεται να απομονωθεί από οιουσδήποτε κινδύνους για την υγεία που έχουν εμφανιστεί σε άλλες χώρες, παρότι, για την αντιμετώπιση όλων αυτών των κινδύνων μιας πανδημίας, το 2003, μετά την κρίση του SARS, η Ευρώπη εξοπλίστηκε με το Ευρωπαϊκό Κέντρο για την Πρόληψη και τον Έλεγχο των Ασθενειών;
<P>
H Στοκχόλμη θα έπρεπε να είναι το κέντρο συντονισμού και παρακολούθησης της υγειονομικής κατάστασης στην Ευρώπη. Τέτοιο πράγμα δεν υπάρχει.
<SPEAKER ID="99" LANGUAGE="" NAME="" AFFILIATION="">
<P>
– Πρόταση ψηφίσματος: ΚΨ-B6-0551/2005
<SPEAKER ID="100" LANGUAGE="EN" NAME="James Hugh Allister (NI )," AFFILIATION="γραπτώς">
<P>
   Στη σημερινή ψηφοφορία επί των κοινών ψηφισμάτων σχετικά με τα διπλώματα ευρεσιτεχνίας για βιοτεχνολογικές εφευρέσεις, ψήφισα υπέρ των τροπολογιών που καθιστούν σαφή την ανάγκη να απαγορευθεί η κατοχύρωση με δίπλωμα ευρεσιτεχνίας όλων των τμημάτων, των ιστών, και των κυττάρων του ανθρώπινου σώματος στη φυσική τους κατάσταση και στις αλληλουχίες του DNA τους. Δεν υπάρχουν περιστάσεις που να δικαιολογούν την εμπορευματοποίηση του ανθρώπινου σώματος ή τμημάτων του. Επιπροσθέτως, πιστεύοντας ακράδαντα στην προστασία της ανθρώπινης ζωής, ακόμα και στα πλέον πρώιμα στάδιά της, διαφωνώ τόσο με τις καταστροφικές διαδικασίες όσο και με την επιστημονική μηχανική που ασχολείται αδέξια με τη θαυμαστή δημιουργία που είναι το ανθρώπινο σώμα. 
<SPEAKER ID="101" LANGUAGE="PT" NAME="Ilda Figueiredo (GUE/NGL )," AFFILIATION="γραπτώς">
<P>
Ένα από τα σημαντικότερα προβλήματα στον τομέα αυτό είναι τα διπλώματα ευρεσιτεχνίας. Πιστεύουμε ότι σε καμία περίπτωση δεν πρέπει να χορηγείται δίπλωμα ευρεσιτεχνίας για την ανθρώπινη ζωή, περιλαμβανομένου του ανθρώπινου DNA. Κατά συνέπεια ψηφίσαμε κατά όλων των προτάσεων ψηφίσματος που ανοίγουν τον δρόμο για τη χορήγηση διπλωμάτων ευρεσιτεχνίας για τα γονίδια και την ίδια τη ζωή, και λυπούμαστε, επιπλέον, για το γεγονός ότι στο τελικό ψήφισμα υπήρχε αρκετή ασάφεια η οποία θα μπορούσε να αφήσει αυτή την πόρτα ανοιχτή σε μια τέτοια κατοχύρωση με διπλώματα ευρεσιτεχνίας, παρότι ο σκοπός του ήταν η αποτροπή άλλης πρότασης με ακόμη σοβαρότερες συνέπειες.
<SPEAKER ID="102" LANGUAGE="FR" NAME="Bruno Gollnisch (NI )," AFFILIATION="γραπτώς">
<SPEAKER ID="103" LANGUAGE="FR" NAME="Françoise Grossetête (PPE-DE )," AFFILIATION="γραπτώς">
<SPEAKER ID="104" LANGUAGE="FR" NAME="Frédérique Ries (ALDE )," AFFILIATION="γραπτώς">
<P>
Μάρτιος 2005: η Ομάδα ΠΡΣ/ΕΕΣ και η Ομάδα ΕΛΚ-ΕΔ είχαν την πρωτοβουλία κατάθεσης ψηφίσματος για την παράνομη εμπορία θηλυκών αναπαραγωγικών κυττάρων που διεξαγόταν στη Ρουμανία. Μοναδικό κίνητρό τους ήταν να καταγγείλουν την κλωνοποίηση περιλαμβανομένης της θεραπευτικής κλωνοποίησης και να ζητήσουν τη διακοπή από την ΕΕ οποιασδήποτε χρηματοδότησης γι’ αυτήν τη συγκεκριμένη έρευνα.
<P>
Οκτώβριος 2005: 73 βουλευτές απέστειλαν επιστολή σον Πρόεδρο της Επιτροπής εξ ονόματος του Κοινοβουλίου. Για ποιον λόγο; Για να επιτεθούν ακόμη μια φορά στην ελευθερία της έρευνας στην Ευρώπη στο όνομα των πεποιθήσεών τους, τις οποίες, παρεμπιπτόντως, σέβομαι.
<P>
Μερικοί από εμάς είχαν την πρωτοβουλία να απαντήσουν σε αυτή την επιστολή, και ήδη 127 βουλευτές έχουν καταστήσει σαφές στον κ. Barroso ότι θεωρούμε αδιανόητο να αποκλειστεί η Ευρώπη από έναν κρίσιμο τομέα έρευνας.
<P>
Στις 26 Οκτωβρίου 2005, οι Ομάδες αυτές προχώρησαν στην τρίτη πράξη, κρατώντας αυτό το ψήφισμα αιχμάλωτο.
<P>
Μέσω αυτής της σκοταδιστικής ψηφοφορίας, 338 βουλευτές αποφάσισαν να μην δώσουν στην επιστήμη καμία ευκαιρία. Αυτό είναι ένα ακόμη καταστροφικό μήνυμα για τη γονιδιακή έρευνα και για εκατομμύρια ασθενείς στην Ευρώπη. 
<SPEAKER ID="105" LANGUAGE="EN" NAME="Kathy Sinnott (IND/DEM )," AFFILIATION="γραπτώς.">
<P>
   Ο κ. McCreevy κατέστησε σαφές χθες βράδυ κατά την ομιλία του σχετικά με αυτό το θέμα ότι δεν προτίθεται να σεβαστεί την οδηγία που απαγορεύει όλα τα είδη ανθρώπινης κλωνοποίησης, όταν ανέφερε ότι αν και η κλωνοποίηση για λόγους αναπαραγωγής απαγορεύεται στο πλαίσιο της οδηγίας, εκείνος αφήνει ανοιχτό το ενδεχόμενο της κλωνοποίησης για θεραπευτικούς σκοπούς.
<P>
Με αυτό τον τρόπο ο κ. McCreevy δείχνει για άλλη μία φορά την ασέβειά του. Αυτή τη φορά προς το Συμβούλιο των Υπουργών και προς την οδηγία για τα διπλώματα ευρεσιτεχνίας για τις βιοτεχνολογικές εφευρέσεις.
<P>
A. Η ανακοίνωση της κοινής θέσης του Συμβουλίου σχετικά με την οδηγία για τα διπλώματα ευρεσιτεχνίας για τις βιοτεχνολογικές εφευρέσεις αναφέρει, στο σημείο 35, ότι:
<P>
«Στο στοιχείο α) της παραγράφου 2, το Συμβούλιο αντικατέστησε τους όρους “οι μέθοδοι κλωνοποίησης για την αναπαραγωγή ανθρώπου” από τους όρους “οι μέθοδοι κλωνοποίησης ανθρώπου”, κρίνοντας ότι ο προσδιορισμός “για την αναπαραγωγή” θα μπορούσε να αποδειχθεί πολύ περιοριστικός. Εξυπακούεται ότι ο όρος “άνθρωπος” αφορά τον άνθρωπο από το εμβρυακό στάδιο».
<P>
Φαίνεται ότι ο κ. McCreevy σκοπεύει να αγνοήσει τις ισχύουσες οδηγίες της ΕΕ και προκαταλαμβάνει το εκλιπόν πλέον Σύνταγμα. 
<SPEAKER ID="106" LANGUAGE="EN" NAME="Alyn Smith (Verts/ALE )," AFFILIATION="γραπτώς.">
<SPEAKER ID="107" LANGUAGE="" NAME="" AFFILIATION="">
<SPEAKER ID="108" LANGUAGE="NL" NAME="Frank Vanhecke (NI ). –" AFFILIATION="">
<P>
   Κύριε Πρόεδρε, η έκθεση Klamt, την οποία, λυπάμαι που το λέω, εγκρίναμε προ ολίγου, μπορεί ακριβέστερα να περιγραφεί σαν ένα είδος απλοϊκού ευχολογίου, και ως περιγραφή ιδεολογικών, αριστερών εννοιών που δεν έχουν απολύτως καμιά σχέση με τον πραγματικό κόσμο.
<SPEAKER ID="109" LANGUAGE="NL" NAME="Philip Claeys (NI ). –" AFFILIATION="">
<SPEAKER ID="110" LANGUAGE="IT" NAME="Romano Maria La Russa (UEN ). –" AFFILIATION="">
<P>
   Κύριε Πρόεδρε, κυρίες και κύριοι, εκφράζω καταρχάς την αλληλεγγύη μου προς την κ. Klamt για την αποτυχημένη εξάλλου προσπάθεια της Αριστεράς να διαστρεβλώσει την έκθεση στο πλαίσιο της επιτροπής. Δεδομένου ότι είναι γνωστό σε όλους ότι τα έκτακτα μέτρα δεν λύνουν τα προβλήματα και δεν βελτιώνουν τις συνθήκες των μεταναστών χωρίς εργασία, θα συμφωνήσω με τη θέση της εισηγήτριας ότι η μαζική νομιμοποίηση δεν αποτελεί ούτε μέτρο κατά της λαθρομετανάστευσης, ούτε μέσον στρατολόγησης οικονομικών μεταναστών, αλλά, αντιθέτως, ενισχύει την περιθωριοποίηση και την επέκταση της εγκληματικότητας.
<P>
Αν και η φιλόδοξη πρόταση για τη δημιουργία ενός ευρωπαϊκού συστήματος πράσινων καρτών είναι κοινά αποδεκτή, μια πολιτική που καθιστά πιο ευέλικτες τις διαδικασίες εισόδου για όσους απασχολούνται εποχιακά ή με σύμβαση ορισμένου χρόνου δημιουργεί μια καταστροφική και ανεξέλεγκτη κατάσταση. Για να αποτελέσει η μετανάστευση παράγοντα ευημερίας και ανάπτυξης και όχι αστάθειας, χρειάζονται αυστηρές διαδικασίες και κριτήρια. Εκτός από το ότι ο μετανάστης πρέπει να προσκαλείται από συγκεκριμένο άτομο και να αποδεικνύει ότι διαθέτει επαρκή μέσα διαβίωσης, πιστεύω ότι πρέπει να υπάρχουν και άλλες εγγυήσεις. Η θέση εργασίας πρέπει να αποτελέσει προϋπόθεση sine qua non για την είσοδο ενός μετανάστη. Είναι απαράδεκτη η αποδοχή παρεκκλίσεων και εξαιρέσεων.
<SPEAKER ID="111" LANGUAGE="FR" NAME="Antoine Duquesne (ALDE )," AFFILIATION="γραπτώς">
<P>
   Απείχα από την ψηφοφορία για το άρθρο 6 της έκθεσης Klamt για την κοινοτική προσέγγιση της διαχείρισης της οικονομικής μετανάστευσης επειδή πιστεύω ότι, παρότι είναι αποδεκτό να επιτραπεί σε Ευρωπαίους και μη Ευρωπαίους να ψηφίζουν σε τοπικές εκλογές, είναι πολύ λιγότερο αποδεκτό να επιτραπεί σε μη Ευρωπαίους να ψηφίζουν σε ευρωπαϊκές εκλογές.
<SPEAKER ID="112" LANGUAGE="SV" NAME="Hélène Goudin, Nils Lundgren και Lars Wohlin (IND/DEM )," AFFILIATION="γραπτώς">
<SPEAKER ID="113" LANGUAGE="PT" NAME="Pedro Guerreiro (GUE/NGL )," AFFILIATION="γραπτώς">
<P>
   . Η έκθεση που έχουμε ενώπιόν μας περιέχει σημεία που εγκρίνουμε. Για παράδειγμα, ζητεί από την Επιτροπή να διασφαλίσει τη συμπερίληψη όλων των διατάξεων της Διεθνούς Σύμβασης για την προστασία των δικαιωμάτων όλων των μεταναστών εργαζομένων και των μελών των οικογενειών τους που ενέκρινε η Γενική Συνέλευση των ΗΕ στις 18 Δεκεμβρίου 1990, και προτρέπει τα κράτη μέλη να επικυρώσουν αυτή τη Σύμβαση. Μεταξύ άλλων πτυχών που χαιρετίζουμε είναι η καταδίκη στην οποία προβαίνει η έκθεση ως προς τον τρόπο με τον οποίο οι ισχύουσες πολιτικές της ΕΕ επικεντρώνονται στην κατασταλτική πτυχή του θέματος.
<SPEAKER ID="114" LANGUAGE="FR" NAME="Carl Lang (NI )," AFFILIATION="γραπτώς">
<SPEAKER ID="115" LANGUAGE="FR" NAME="Fernand Le Rachinel (NI )," AFFILIATION="γραπτώς">
<P>
Η κ. Klamt θέλει να διέλθει από ευρωπαϊκά κανάλια κρατώντας τον κόσμο στο σκοτάδι σχετικά με το έγκλημα που διαπράττεται πίσω από την πλάτη του.
<SPEAKER ID="116" LANGUAGE="DE" NAME="Hiltrud Breyer (Verts/ALE ). –" AFFILIATION="">
<P>
   Κύριε Πρόεδρε, θα ήθελα να ζητήσω από την Επιτροπή να δώσει μια εξήγηση στο Σώμα, όμως δυστυχώς η Επιτροπή απουσιάζει. Ίσως όμως οι υπηρεσίες σας μπορούν να το διαβιβάσουν αυτό στην Επιτροπή, την οποία παρακαλώ να το κάνει μέσα σε αυτήν την εβδομάδα. Ο λόγος που υποβάλλω αυτό το αίτημα είναι η δήλωση που έκανε ο κ. McCreevy χθες το βράδυ κατά τη συζήτηση για τη δυνατότητα χορήγησης διπλώματος ευρεσιτεχνίας για την ανθρώπινη κλωνοποίηση, μια δήλωση που δεν καλύπτει ο νόμος. Η ερμηνεία του σημείου αυτού από την Επιτροπή είναι απλά εσφαλμένη και αντίθετη με τη σημείωση του πρωτοκόλλου του Συμβουλίου Υπουργών, την οποία μεταβίβασε κατά την έγκριση της οδηγίας. Το άρθρο 35 της σημείωσης του πρωτοκόλλου αναφέρει σαφώς ότι από τη χορήγηση διπλώματος ευρεσιτεχνίας δεν αποκλείεται μόνο η αναπαραγωγική κλωνοποίηση. Η Επιτροπή, ως θεματοφύλακας των Συνθηκών, δεν μπορεί να δίνει στην αγόρευση ενός από τα μέλη της μία ερμηνεία που δεν συμφωνεί με την οδηγία, είναι εσφαλμένη και αντίθετη με τη σημείωση του πρωτοκόλλου του Συμβουλίου.
<P>
Ως εκ τούτου, σας ζητώ ως όντως επειγόντως απαραίτητο να καλέσουν οι υπηρεσίες σας την Επιτροπή να προβεί στη σχετική διόρθωση, διότι σε διαφορετική περίπτωση θα υπάρξουν ασφαλώς συνέπειες. Γνωρίζω ότι πολλά από τα μέλη που παρίστανται, έχουν παρόμοια άποψη και ζητώ να διευκρινιστεί αυτό, να διαβιβαστεί η διευκρίνιση στο γραφείο του Επιτρόπου McCreevy και ο ίδιος ο Επίτροπος να διορθώσει αυτήν την εβδομάδα το λάθος αυτό. 
<SPEAKER ID="117" LANGUAGE="" NAME="" AFFILIATION="(Η συνεδρίαση διακόπτεται στις 13.45 και επαναλαμβάνεται στις 15.00)">
<SPEAKER ID="118" LANGUAGE="" NAME="" AFFILIATION="Προέδρου">
<SPEAKER ID="119" LANGUAGE="" NAME="Πρόεδρος." AFFILIATION="(Χειροκροτήματα)">
<P>
   Έχω την τιμή να καλωσορίσω την αντιπροσωπεία του Verkhovne Rada, του Ουκρανικού Κοινοβουλίου, που βρίσκεται στο θεωρείο των επισήμων.
<P>
Της αντιπροσωπείας αυτής, η οποία αποτελείται από εννέα βουλευτές, ηγείται ο κ. Valeryi Pustovoytenko. Βρίσκονται στο Στρασβούργο για να συμμετάσχουν στην όγδοη συνεδρίαση της Κοινοβουλευτικής Επιτροπής Συνεργασίας Ευρωπαϊκής Ένωσης-Ουκρανίας, η οποία θα διεξαχθεί σήμερα και αύριο.
<SPEAKER ID="120" LANGUAGE="" NAME="Πρόεδρος." AFFILIATION="(Χειροκροτήματα)">
<P>
Ο πρωθυπουργός του Ηνωμένου Βασιλείου, ο κ. Μπλερ, βρίσκεται εδώ για αυτή τη συζήτηση και θα ήθελα να τον ευχαριστήσω ιδιαίτερα για την προσπάθεια που ξέρω ότι έπρεπε να καταβάλει για να είναι εδώ μαζί μας σήμερα. Πιστεύω ότι είναι θετικό το γεγονός ότι, στις παραμονές της συνάντησης του Hampton Court, το Κοινοβούλιο μπορεί να ακούσει τον Προεδρεύοντα του Συμβουλίου να εξηγεί αυτοπροσώπως τον σκοπό αυτής της συνάντησης. Σας ευχαριστούμε, κύριε Μπλερ. Έχετε τον λόγο.
<SPEAKER ID="121" LANGUAGE="EN" NAME="Tony Blair," AFFILIATION="Προεδρεύων του Συμβουλίου">
<P>
Σκοπός της παρουσίας μου σήμερα εδώ είναι να δώσω αναφορά σχετικά με τα θέματα που θα αποτελέσουν τη βάση της Προεδρίας του ΗΒ τις προσεχείς εβδομάδες. Έχω μαζί μου τον Douglas Alexander, Υπουργό Ευρωπαϊκών Υποθέσεων, ο οποίος θα παραμείνει μετά την αποχώρησή μου για να απαντήσει σε περισσότερες ερωτήσεις – ειδικά στις δύσκολες!
<P>
Θα ήθελα, επίσης, να εξηγήσω εξαρχής πώς θέλουμε να προωθήσουμε την Προεδρία αυτές τις προσεχείς εβδομάδες. Στις 23 Ιουνίου στις Βρυξέλλες, αναπτύξαμε ένα βασικό όραμα για τον τρόπο με τον οποίο πρέπει να αντιμετωπίσουμε την πρόκληση της παγκοσμιοποίησης. Πιστεύω πως όλοι γενικά στην Ευρώπη συμφωνούν ότι πρέπει να κάνουμε την Ευρώπη να κινηθεί, και μάλιστα προς τη σωστή κατεύθυνση. Το ερώτημα είναι πώς θα το κάνουμε αυτό.
<P>
Θα αναφερθώ, καταρχάς, στην άτυπη σύνοδο κορυφής. Το αποτέλεσμα αυτής της άτυπης συνόδου θέλω να είναι το εξής. Πρώτον, επιθυμώ να επιτευχθεί πραγματική συμφωνία στην άτυπη σύνοδο σχετικά με το έγγραφο της Επιτροπής που υπέβαλε ο Πρόεδρος Barroso και η Ευρωπαϊκή Επιτροπή. Αυτό το έγγραφο της Επιτροπής είναι μια ανάλυση της πρόκλησης της παγκοσμιοποίησης και του τρόπου με τον οποίο μπορούμε να την αντιμετωπίσουμε, τόσο ως κράτη μέλη όσο και ως Ευρωπαϊκή Ένωση.
<P>
Οφείλω να πω ότι πρόκειται για μια ψυχρή ανάλυση, αλλά είναι η σωστή ανάλυση. Δείχνει πόσο μεγάλη ανταγωνιστική πρόκληση αντιμετωπίζουμε από τις αναδυόμενες οικονομίες, όπως η Κίνα και η Ινδία, πέρα από τις Ηνωμένες Πολιτείες και από άλλες χώρες. Δείχνει πόσο σημαντικό είναι να ασχοληθούμε με τα 20 εκατομμύρια περίπου ανέργους στην Ευρωπαϊκή Ένωση. Δείχνει ότι πρέπει να καταστήσουμε τις αγορές εργασίας μας λιγότερο περιοριστικές, ότι πρέπει να διασφαλίσουμε, στον τομέα της έρευνας και της ανάπτυξης, της καινοτομίας και άλλων τομέων, την επίτευξη της βέλτιστης πρακτικής στον κόσμο. Δείχνει ότι σε τομείς όπως η ενέργεια –στον οποίο εξάλλου κατά τα προσεχή χρόνια θα αρχίσουμε να εισάγουμε περίπου το 90% των αναγκών μας σε πετρέλαιο και αέριο– η Ευρώπη πρέπει να αυξήσει τη δράση της σημαντικά και δείχνει επίσης την τεράστια δημογραφική πρόκληση που θα αντιμετωπίσουμε, με λιγότερους πολίτες σε ηλικία εργασίας, περισσότερους πολίτες στη σύνταξη και συνεπώς περισσότερους πολίτες που θα έχουν ανάγκη από εργασία. Ως αποτέλεσμα, θέματα όπως η εξισορρόπηση επαγγελματικής και προσωπικής ζωής και ο τρόπος με τον οποίο θα δώσουμε στους πολίτες τη δυνατότητα να μεγαλώνουν τα παιδιά τους και ταυτόχρονα να εργάζονται γίνονται ακόμα πιο σημαντικά.
<P>
Ένα από τα έγγραφα που δημοσιεύουμε σήμερα είναι η επιστημονική ανακοίνωση ενός γάλλου ακαδημαϊκού, του Patrick Weil, που συνεργάστηκε με διάφορους πολιτικούς ως σύμβουλός τους στη Γαλλία και επισημαίνει ότι, όλως παραδόξως, οι χώρες που άνοιξαν την αγορά εργασίας τους στους μετανάστες από τις δέκα υποψήφιες χώρες ωφελήθηκαν οικονομικά από το άνοιγμα και μετά. Πρέπει να προωθήσουμε αυτά τα μαθήματα περαιτέρω.
<P>
Ο τελευταίος τομέας έργου προτεραιότητας αφορά το αποκαλούμενο από την Ευρωπαϊκή Επιτροπή Ταμείο Παγκοσμιοποίησης. Θέλω μόνο να ξεκαθαρίσω απόλυτα ένα πράγμα σχετικά με αυτή την ιδέα. Το σημαντικό στοιχείο του ταμείου παγκοσμιοποίησης δεν πρέπει να είναι η προστασία των εταιρειών που χρειάζονται ανασυγκρότηση ή που κλείνουν ή η παροχή βοήθειας σε εταιρείες που δεν μπορούν να επιτύχουν. Αυτό που πρέπει να κάνει, ωστόσο, είναι να προστατεύει και να βοηθά τους εργαζόμενους οι οποίοι μένουν άνεργοι ή αντιμετωπίζουν δυσκολίες στο πλαίσιο της αγοράς εργασίας λόγω αναδιαρθρώσεων. Δανειζόμενος ένα πρόσφατο παράδειγμα από το ΗΒ, όπου χιλιάδες εργαζόμενοι απολύθηκαν από το εργοστάσιο της Rover: δεν σταματήσαμε την αναδιάρθρωση, διότι, δυστυχώς, ήταν οικονομικά απαραίτητη, αν και τραγική για τους εργαζόμενους που υπέστησαν τις συνέπειές της. Εντούτοις, προσφέραμε πραγματική βοήθεια με την επανεκπαίδευση, την επανακατάρτιση και την εξεύρεση νέων θέσεων εργασίας για το εργατικό δυναμικό με σκοπό να προστατεύσουμε όχι τη θέση εργασίας, αλλά το άτομο. Αυτό το ταμείο, αν γίνει με το σωστό τρόπο, όχι μόνο δεν θα μας εμποδίσει, αλλά και θα μας βοηθήσει να αντιμετωπίσουμε την πρόκληση της παγκοσμιοποίησης.
<P>
Επίσης, αύριο θέλουμε, κατόπιν του ειδικού Συμβουλίου που συνήλθε στις 13 Ιουλίου, να προτείνουμε μέτρα για μια στρατηγική κατά της τρομοκρατίας προκειμένου να επιτύχουμε συμφωνία για τα μέτρα αυτά στο Συμβούλιο του Δεκεμβρίου. Αυτά τα μέτρα πρέπει να εστιάσουν σε θέματα όπως η ριζοσπαστική δράση ορισμένων ατόμων στην Ευρωπαϊκή Ένωση, η προστασία της υποδομής μας και, ειδικά, η αποτελεσματικότερη ανταλλαγή πληροφοριών και προστασίας, η διατήρηση αυτής της δράσης, η επίτευξη συνεργασίας ανάμεσα σε διαφορετικές υπηρεσίες ασφαλείας και αστυνομικές υπηρεσίες εντός της Ευρωπαϊκής Ένωσης με σκοπό την καλύτερη προστασία των πολιτών και, όπως σας είπε ο Υπουργός Εσωτερικών, Charles Clarke, στην αγόρευσή του ενώπιον του Ευρωπαϊκού Κοινοβουλίου, θα ασχοληθούμε με αυτόν τον τομέα στο πλαίσιο του πρώτου πυλώνα, ώστε να αποτελέσει μέρος της διαδικασίας συναπόφασης.
<P>
Θα ήθελα ειδικά να πω –κινδυνεύοντας να βρω κι άλλο το μπελά μου– στον Πρόεδρο της Επιτροπής, τον οποίο συγχαίρω για το έργο που έχει επιτελέσει τους τελευταίους μήνες, ότι οι προτάσεις του Επιτρόπου Verheugen για την απορρύθμιση αποτελούν σημαντική ένδειξη ότι η Ευρώπη είναι διατεθειμένη να επιβάλλει ρυθμίσεις όταν είναι αναγκαίο για τους πολίτες της, αλλά είναι επίσης διατεθειμένη να καταργεί ρυθμίσεις όταν είναι απαραίτητο για την ανταγωνιστικότητά μας.
<P>
Όσον αφορά το Συμβούλιο του Δεκεμβρίου, σκοπός μας είναι να κάνουμε το καλύτερο δυνατό για να επιτύχουμε μια συμφωνία χρηματοδότησης. Θέλω να καταστήσω απολύτως σαφές και γνωρίζω από συζητήσεις που είχα με βουλευτές από τις υποψήφιες χώρες ότι για όλους εμάς, ο ευρωπαϊκός προϋπολογισμός είναι σημαντικός. Όπως ξέρουμε στη Βρετανία, υπάρχουν σημαντικά θέματα που ανακύπτουν σχετικά. Εντούτοις, πρέπει να θυμόμαστε –εμείς, δηλαδή τα 15 μέλη της παλιάς Ευρωπαϊκής Ένωσης– ότι για τις δέκα υποψήφιες χώρες, το θέμα αυτό είναι θεμελιώδους σημασίας. Αναγνωρίζω την ευθύνη μας, ως Προεδρία, να καταβάλουμε κάθε δυνατή προσπάθεια για την επίτευξη συμφωνίας. Ελπίζω να μπορέσουμε να το κάνουμε αυτό, ανεξάρτητα από το ύψος του προϋπολογισμού.
<SPEAKER ID="122" LANGUAGE="FR" NAME="José Manuel Barroso," AFFILIATION="Πρόεδρος της Επιτροπής">
<P>
   Κύριε Πρόεδρε, κύριε Μπλερ, κυρίες και κύριοι, η άτυπη σύνοδος του Hampton Court θα είναι, ελπίζω, μια ευκαιρία να διεξαγάγουμε μια ειλικρινή συζήτηση για τις οικονομικές και κοινωνικές προκλήσεις που αντιμετωπίζει η Ευρώπη. Ελπίζω ότι δεν θα είναι μόνον μια συζήτηση, αλλά επίσης όπως μόλις είπε και ο Προεδρεύων του Συμβουλίου, ο κ. Μπλερ μια ευκαιρία για λήψη αποφάσεων σχετικά με την πορεία που θα ακολουθήσουμε στο μέλλον.
<P>
Την περασμένη εβδομάδα, στις Βρυξέλλες, σας παρουσίασα τις αποφάσεις που είχε λάβει την ίδια ακριβώς ημέρα η Επιτροπή για τη Σύνοδο Κορυφής του Hampton Court. Δεν θα επανέλθω σε εκείνη την παρουσίαση. Θα επισημάνω μόνον ότι, εκτός από ένα έγγραφο για τις οικονομικές και κοινωνικές προκλήσεις που συνδέονται με την παγκοσμιοποίηση, η Επιτροπή έχει επίσης εγκρίνει μια πρωτοβουλία που στοχεύει στην επανέναρξη των διαπραγματεύσεων για τις δημοσιονομικές προοπτικές και έχει συνεισφέρει σε μια πολιτική συμφωνία που θεωρούμε ότι είναι αναγκαία και επείγουσα.
<P>
Στην Ευρώπη, όπως γνωρίζουμε, έχουν υπάρξει ιστορικά υψηλά επίπεδα ευημερίας, κοινωνικής συνοχής και περιβαλλοντικής προστασίας, καθώς και υψηλή ποιότητα διαβίωσης, σε σύγκριση με άλλες περιοχές του κόσμου. Ωστόσο, είναι επίσης αληθές ότι υπάρχει έλλειψη κοινωνικής δικαιοσύνης. Σήμερα, υπάρχουν 19 εκατομμύρια άνεργοι στα κράτη μέλη της Ένωσης. Το χάσμα μεταξύ πλουσίων και φτωχών είναι πάρα πολύ μεγάλο.
<P>
Αφενός, υπάρχει ο κίνδυνος που προέρχεται από αυτούς που πιστεύουν ότι η Ευρώπη είναι μόνον, ή κυρίως, μια αγορά. Κάνουν λάθος, αφού μια διευρυμένη Ευρώπη η Ευρώπη των 25, ή και περισσότερων στο μέλλον πρέπει να βασίζεται σε μια δομή κοινωνικής και πολιτικής συνοχής, και εσωτερικά και προς τον εξωτερικό κόσμο, αν θέλουμε να στηρίξουμε αυτό το σχέδιο. Ουδέποτε πρέπει να παίρνουμε ως δεδομένο το μεγάλο ευρωπαϊκό σχέδιό μας, αλλά πρέπει να αγωνιζόμαστε κάθε μέρα για να το ενισχύουμε.
<P>
Αφετέρου, υπάρχει ο κίνδυνος που προέρχεται από αυτούς που πιστεύουν ότι είναι δυνατόν να κάνουμε την Ευρώπη μια δύναμη τη στιγμή που υπάρχουν 25 μικρές αγορές για την ενέργεια και 25 μικρές αγορές για τις υπηρεσίες. Αν θέλουμε να κάνουμε την Ευρώπη μια αληθινή δύναμη, τότε πρέπει να υλοποιήσουμε πλήρως την εσωτερική αγορά. Η ανταγωνιστικότητά μας στον παγκοσμιοποιημένο κόσμο εξαρτάται από το αν θα το επιτύχουμε.
<P>
Πιστεύω ότι το Hampton Court πρέπει επίσης να δώσει ένα θετικό μήνυμα στους πολίτες μας για τον ρόλο που μπορεί να διαδραματίσει η Ευρώπη στον κόσμο όσον αφορά την ασφάλεια και την προβολή των αξιών μας, είτε ως προς την αναπτυξιακή βοήθεια είτε ως προς τη διαχείριση της παγκοσμιοποίησης. Είναι σημαντικό να προσδιορίσουμε επίσης αυτόν τον νέο ρόλο της Ευρώπης στον κόσμο.
<SPEAKER ID="123" LANGUAGE="DE" NAME="Hans-Gert Poettering," AFFILIATION="εξ ονόματος της Ομάδας PPE-DE">
<P>
Αυτή η συζήτηση γίνεται στον σωστό τόπο και χρόνο. Αύριο θα συνεδριάσετε με τους αρχηγούς κρατών και κυβερνήσεων σε ένα ανάκτορο –όπως τους αρμόζει– σε ένα αριστοκρατικό περιβάλλον. Ελπίζω ότι το όνομα του Ερρίκου του 8ου δεν θα αποτελέσει κακό σημάδι και δεν θα έχει ολέθρια επιρροή στο μέλλον της Ευρώπης. Είναι βέβαια γενικά γνωστό, κύριε Προεδρεύων του Ευρωπαϊκού Συμβουλίου, ότι ούτε εσείς ως πρωθυπουργός ούτε το κόμμα σας ανήκει στη δική μου –στη δική μας– πολιτική οικογένεια, θα ήθελα όμως να σημειώσω ως πολύ θετικό το ότι βρίσκεστε σήμερα εδώ στο Σώμα, ανάμεσα στους εκπροσώπους του λαού της Ευρώπης. Αύριο θα συνεδριάσει το συμβούλιο των αρχηγών κρατών και κυβερνήσεων και αυτή είναι η σωστή ακολουθία γεγονότων: πρώτα το Ευρωπαϊκό Κοινοβούλιο στο Στρασβούργο και ύστερα το Hampton Court Palace κοντά στο Λονδίνο.
<P>
Σας ευχόμαστε, κύριε Προεδρεύων του Ευρωπαϊκού Συμβουλίου, να επιτύχετε την αποκατάσταση της εμπιστοσύνης μεταξύ των 25 αρχηγών κρατών και κυβερνήσεων. Πράγματι, η σημερινή σας παρουσία εδώ βοηθά στη δημιουργία εμπιστοσύνης, αφού είναι παρόντα και τα τρία ευρωπαϊκά θεσμικά όργανα. Θα ήθελα επίσης να πω ότι εκτιμώ το ότι ο Πρόεδρος του Ευρωπαϊκού Κοινοβουλίου θα είναι παρών αύριο ολόκληρη την ημέρα, πράγμα που είναι επίσης κάτι καινούργιο. Μελλοντικά θα πρέπει να είναι αυτονόητο ότι ο Πρόεδρος του Ευρωπαϊκού Κοινοβουλίου θα συμμετέχει σε όλες τις συνεδριάσεις του Ευρωπαϊκού Συμβουλίου. Αν μπορέσετε να το κάνετε αυτό σταθερή παράδοση, θα κάνετε κάτι καλό για τη δημοκρατία στην Ευρώπη.
<P>
 Λυπάμαι, αλλά τελείωσε ο χρόνος ομιλίας μου. Όλοι γνωρίζουν πως είστε καλός στην επικοινωνία. Αν τα αποτελέσματα της προεδρίας σας στο τέλος του 2005 είναι από ποιοτική άποψη εξίσου καλά με τις επικοινωνιακές σας ικανότητες, θα είμαστε πολύ ικανοποιημένοι. Θα δώσουμε λοιπόν την οριστική μας απάντηση τον Δεκέμβριο ή τον Ιανουάριο. Σας εύχομαι καλή επιτυχία, γιατί η επιτυχία σας θα είναι επιτυχία για όλους μας.
<SPEAKER ID="124" LANGUAGE="DE" NAME="Martin Schulz," AFFILIATION="εξ ονόματος της Ομάδας PSE">
<P>
   Κύριε Πρόεδρε, κυρίες και κύριοι, ο Προεδρεύων του Συμβουλίου ανέφερε στην αγόρευσή του ότι στις αυριανές συζητήσεις στο Hampton Court θα συμπεριληφθεί και η καταπολέμηση της τρομοκρατίας και γι’ αυτό θα αρχίσω λέγοντας κάτι για την 7η Ιουλίου.
<P>
Οι επιθέσεις της 7ης Ιουλίου στο Λονδίνο ήταν επιθέσεις κατά της ευρωπαϊκής κοινωνίας των πολιτών. Δεν ήταν επιθέσεις μόνο κατά των βρετανών πολιτών, αλλά κάτι περισσότερο: ήταν επιθέσεις εναντίον όλων μας. Γι’ αυτό, η απάντηση που δώσατε –όχι μόνον ως πρωθυπουργός του Ηνωμένου Βασιλείου αλλά και ως Πρόεδρος του Συμβουλίου– ήταν μια απάντηση εξ ονόματος όλων μας. Η αντίδραση της κυβέρνησης του Εργατικού Κόμματος που συνδύαζε την αυστηρότητα ως προς τη δημόσια ασφάλεια με τον διάλογο με τον λαό ήταν σωστή. Ήταν μία από τις επιτυχίες της βρετανικής Προεδρίας του Συμβουλίου και θα ήθελα να σας ευχαριστήσω γι’ αυτήν.
<P>
Όμως, όταν θα συζητήσετε αύριο με τους αρχηγούς κρατών και κυβερνήσεων για το ευρωπαϊκό κοινωνικό πρότυπο, θα συζητήσετε για ένα κοινωνικό πρότυπο που αναπτύχθηκε σταδιακά στην Ευρώπη μέσα σε περίοδο 50 ετών από το τέλος του Δευτέρου Παγκοσμίου Πολέμου. Στο επίκεντρο της ανάπτυξης ήταν ο συνεπής συνδυασμός της οικονομικής και τεχνολογικής προόδου με την κοινωνική πρόοδο, κάτι που σημειώθηκε για πρώτη φορά στην ιστορία της οικονομίας. Κάθε οικονομική και κοινωνική ανάπτυξη συμβάδιζε με περισσότερα κοινωνικά δικαιώματα και μεγαλύτερη κοινωνική σταθερότητα. Αυτός ο συνδυασμός είναι που έκανε τόσο επιτυχημένο το ευρωπαϊκό κοινωνικό πρότυπο.
<P>
Τώρα όμως υπάρχουν όλο και πιο πολλοί επονομαζόμενοι οικονομολόγοι, ακόμα και σε κυβερνητικό επίπεδο, που μας λένε εδώ και χρόνια ότι η περαιτέρω οικονομική και κοινωνική πρόοδος εξαρτάται από την καταστροφή της κοινωνικής συνοχής με χαμηλότερες αμοιβές, αύξηση του χρόνου εργασίας και λιγότερα δικαιώματα για τους εργαζομένους και τις συνδικαλιστικές οργανώσεις. Εμείς εδώ λέμε «όχι» γιατί αυτό θα καταστρέψει το ευρωπαϊκό κοινωνικό πρότυπο. Αυτός είναι ο δρόμος που άνοιξε ο Επίτροπος McCreevy και σας ζητάμε να τον κλείσετε αύριο.
<P>
Αυτό περιμένουν από εσάς όσοι σας ψήφισαν. Ενώ ο κ. Poettering μίλησε για πολλά θέματα, δεν είχε πολλά να πει για την αυριανή σύνοδο κορυφής. Έχω να σας ζητήσω κάτι σε σχέση με αυτήν τη σύνοδο κορυφής, κύριε Προεδρεύων του Συμβουλίου: να διασφαλίσετε ότι η σύνοδος κορυφής θα επικεντρωθεί στο θέμα που μας όρισε σχετικά η Επιτροπή, δηλαδή στο ότι η βασική προϋπόθεση για μία επιτυχημένη οικονομία στην Ευρώπη δεν είναι η κατάλυση της κοινωνικής συνοχής, αλλά η αλήθεια ότι τα κέρδη των επιχειρήσεων είναι καλά γιατί γι’ αυτό υπάρχουν οι επιχειρήσεις, όμως εκείνοι που με την εργασία τους παράγουν αυτά τα κέρδη, δηλαδή οι εργαζόμενοι, πρέπει να επωφελούνται από αυτά και να διατηρήσουν αξιοπρεπείς θέσεις εργασίας με αξιοπρεπές εισόδημα, με το οποίο θα μπορούν να συντηρήσουν τις οικογένειές τους. Αν είναι αυτός ο στόχος της Ευρωπαϊκής Ένωσης, τότε, κύριε Προεδρεύων του Συμβουλίου, οι σοσιαλδημοκράτες θα σταθούν στο πλευρό των Εργατικών.
<SPEAKER ID="125" LANGUAGE="EN" NAME="Graham Watson," AFFILIATION="εξ ονόματος της Ομάδας ALDE.">
<P>
Επιτρέψτε μου να γίνω σαφής. Πάνω από το 90% του ΑΕγχΠ της ευρωζώνης προέρχεται από χώρες των οποίων το κοινωνικό κόστος είναι υπερβολικά υψηλό. Αυτό θέτει έναν κίνδυνο για το οικονομικό μας μέλλον. Οι χθεσινές λύσεις δεν αποτελούν πλέον κατάλληλη επιλογή.
<P>
Είναι καιρός να συνειδητοποιήσουμε ότι η παγκοσμιοποίηση δεν αφορά το αύριο αλλά το σήμερα. Αποτελεί προάγγελο τεράστιων ευκαιριών για υγιή δημιουργία και διαπολιτιστικές ανταλλαγές, αλλά και για διασυνοριακές προκλήσεις όπως η μετανάστευση, η αλλαγή του κλίματος και το διεθνώς οργανωμένο έγκλημα. Αποτελεί πρόκληση για το κράτος κοινωνικής πρόνοιας και για το γερμανικό μοντέλο, το οποίο μπορεί να ήταν λειτουργικό πριν 20 χρόνια, αλλά δεν είναι πλέον. Όπως λένε οι γερμανοί φίλοι μου, είναι kaputt.
<P>
Αν θέλουμε η Ευρωπαϊκή Ένωση να ευημερήσει σε μια παγκόσμια κοινότητα, πρέπει να συνδυάσουμε τη μεταρρύθμιση των δαπανηρών κοινωνικών μοντέλων με μια νέα αποφασιστικότητα για την οικοδόμηση μιας ενιαίας αγοράς αγαθών, υπηρεσιών, κεφαλαίου και εργασίας. Με περισσότερες επενδύσεις στην έρευνα, την καινοτομία και την εκπαίδευση, η ενιαία αγορά παρέχει τον πλούτο που καλύπτει τις ανάγκες της κοινωνικής μας πολιτικής. Δεν πρόκειται για μια οικονομική και κοινωνική Shangri-La, προστατευμένη από όλες τις πιέσεις του κόσμου, αλλά ανταποκρίνεται σε μια κοινή απάντηση στην κοινή πρόκληση.
<P>
Ας προχωρήσουμε στην ανάπτυξη κοινών πολιτικών για την ενέργεια και τις εσωτερικές υποθέσεις στις οποίες αναφέρεστε. Το Ηνωμένο Βασίλειο αντιτάχθηκε σε αυτές στην Ευρωπαϊκή Συνέλευση και χαιρετίζουμε την αλλαγή πλεύσης σας. Πολλοί από την Αριστερά, ειδικά σε αυτή την Αίθουσα, εκλαμβάνουν τη μεταρρύθμιση των συστημάτων κοινωνικής προστασίας και το άνοιγμα της αγοράς ως απειλές. Αλλά, όπως επεσήμανε ο συνάδελφός μου Bernard Lehideux την περασμένη εβδομάδα, η οικονομία της ελεύθερης αγοράς και η κοινωνική αλληλεγγύη μπορούν να συμβαδίσουν. Πράγματι, αν ο οικονομικός φιλελευθερισμός συμπληρωθεί από τον κοινωνικό φιλελευθερισμό, μπορούμε να προσφέρουμε στους πολίτες μας την ασφάλεια, την ευημερία και τις ευκαιρίες που προσδοκούν.
<P>
Δεν πρόκειται ούτε για τον αμερικανικό τρόπο ούτε για τον γκωλικό τρόπο. Είναι ίσως ο τρίτος τρόπος, τον οποίοι αναζητούν οι Σοσιαλδημοκράτες, αλλά δεν τον έχουν βρει. Διότι, όπως σας προειδοποίησε ο Richard Crossman πριν χρόνια, το πρόβλημα με πολλούς από την Αριστερά δεν είναι η έλλειψη ενός ιδεολογικού χάρτη για τη νέα περιοχή που διασχίζουν, είναι ότι οι ηγέτες τους πιστεύουν πως οι έμπειροι ταξιδιώτες δεν χρειάζονται πλέον τέτοιους χάρτες.
<P>
Κύριε Προεδρεύων του Συμβουλίου, δεν ζηλεύω το έργο που σας περιμένει στο Hampton Court. Αλλά μην εγκαταλείπετε την προσπάθεια. Η Ευρωπαϊκή Ένωση δεν είναι απλώς ικανή για μεταρρύθμιση: ποθεί τη μεταρρύθμιση. Αυτό που χρειάζεται από την Προεδρία είναι ηγεσία. Η ηγεσία πρέπει να περιλαμβάνει περισσότερα από μια καλή ομιλία, όπως ίσως θα σκεφτούν, δυστυχώς, οι βρετανοί Συντηρητικοί.
<SPEAKER ID="126" LANGUAGE="IT" NAME="Monica Frassoni," AFFILIATION="εξ ονόματος της Ομάδας Verts/ALE">
<P>
Κύριε Μπλερ, θεωρούμε ότι δεν υπάρχει αποτελεσματικό σχέδιο Δ ή σχέδιο B: η πραγματική καμπή για την κοινωνική Ευρώπη –απλώς για την Ευρώπη– θα ήταν η εγκατάλειψη της δυσοίωνης ιδέας ότι μπορούμε να δώσουμε ώθηση στο ευρωπαϊκό σχέδιο με περικοπές στον προϋπολογισμό της Ένωσης. Αυτό είναι το σημείο στο οποίο θα θέλαμε να αλλάξετε γνώμη.
<SPEAKER ID="127" LANGUAGE="FR" NAME="Francis Wurtz," AFFILIATION="εξ ονόματος της Ομάδας GUE/NGL">
<P>
   Κύριε Πρόεδρε, κύριε Μπλερ, κύριε Barroso, η ομιλία που εκφώνησε ο κ. Μπλερ τον Ιούνιο περιελάμβανε τουλάχιστον τρεις αδιαμφισβήτητες παρατηρήσεις: πρώτον, ότι υπάρχει σοβαρή κρίση εμπιστοσύνης ανάμεσα στους συμπολίτες μας και τα ευρωπαϊκά όργανα· δεύτερον, ότι η ιδέα της Ευρώπης που έχει οδηγήσει στην ανεργία 20 εκατομμύρια ανθρώπους πρέπει να αλλάξει· και, τρίτον, ότι θα ήταν χρήσιμο να αρχίσουμε μια θεμελιώδη συζήτηση ως προς το τι χρειάζεται να είναι το ευρωπαϊκό κοινωνικό πρότυπο. Έως εδώ, κανένα πρόβλημα.
<P>
Στο τελευταίο σημείο το κοινωνικό πρότυπο ο βρετανός πρωθυπουργός εμφανίστηκε να κάνει ακόμη και συστάσεις για ολόκληρη την Ευρώπη, την οποία αυτός ο ίδιος ενσαρκώνει στην ίδια του τη χώρα. Δεν είναι αλήθεια ότι η ανεργία στο Ηνωμένο Βασίλειο έχει μειωθεί στο 5% του ενεργού πληθυσμού; Μια τέτοια ιστορία επιτυχίας άξιζε να εξεταστεί σε μεγαλύτερο βάθος. Τι είναι κατά συνέπεια τόσο ειδικό σχετικά με αυτό το μοντέλο Μπλερ, δεδομένου ότι οι προτεραιότητες της βρετανικής Προεδρίας εναρμονίζονται απολύτως με τις προτεραιότητες ολόκληρης της Ένωσης; Τι θα έμοιαζε, πραγματικά, περισσότερο στο μοντέλο Μπλερ, από το σχέδιο δράσης της Ατζέντας της Λισαβόνας, όπως αναθεωρήθηκε το 2005;
<P>
Ωστόσο, το γεγονός είναι ότι, στο Ηνωμένο Βασίλειο, αντίθετα με τα υπόλοιπα κράτη μέλη, η πλειοψηφία αυτών των μεταρρυθμίσεων έχουν ήδη υλοποιηθεί, ή πρόκειται, να υλοποιηθούν πλήρως. Κατά συνέπεια, στην πολιτική ομάδα μου φάνηκε καλή ιδέα, πριν την διεξαγωγή της έκτακτης συνόδου στο Hampton Court, να ανακαλύψουμε πώς αυτό το πιλοτικό πείραμα που εκτελέστηκε από μια φιλελεύθερη Ευρώπη του 21ου αιώνα αξιολογείται από αυτούς που επηρεάζει περισσότερο τους ίδιους τους Βρετανούς. Ακούσαμε κατά συνέπεια για δύο ολόκληρες ημέρες την περασμένη εβδομάδα στο Λονδίνο τι είχαν να πουν τα μέλη των κυριότερων εργατικών συνδικάτων, τα μέλη φεμινιστικών κινημάτων, Εργατικοί βουλευτές και εργαζόμενοι σε βρετανικά πανεπιστήμια. Το λιγότερο που μπορεί κάποιος να πει είναι ότι αυτό που μάθαμε δεν μας κάνει να πιστέψουμε ότι αυτός ο τύπος μοντέλου θα μπορούσε να δώσει τη δυνατότητα στην Ευρωπαϊκή Ένωση να ξεπεράσει τη δυσαρέσκεια του κόσμου έναντι της Ευρώπης.
<P>
Και ερχόμαστε τώρα στο θέμα της απασχόλησης. Οι συνομιλητές μας απαρίθμησαν τα πολυάριθμα τεχνάσματα που χρησιμοποιήθηκαν για τη μείωση των στοιχείων για την ανεργία. Ως εκ τούτου, το Ηνωμένο Βασίλειο έχει περισσότερους από δύο εκατομμύρια αναγνωρισμένους πάσχοντες από χρόνιες ασθένειες και άλλους που έχουν αναγνωριστεί ανίκανοι προς εργασία. Σαν από τύχη, μόνον το 2% του πληθυσμού αναγνωρίζεται ανίκανο προς εργασία σε μια εύπορη πόλη της Νότιας Αγγλίας, ενώ στη φτωχή περιοχή της Νότιας Ουαλίας, το αντίστοιχο ποσοστό είναι 32%. Οι συνομιλητές μας μάς επισήμαναν επίσης ότι υπάρχει τεράστια έλλειψη ασφάλειας απασχόλησης, ιδιαίτερα για τις γυναίκες, τα τρία πέμπτα των οποίων εργάζονται με ημιαπασχόληση σε ανεπαρκώς αμειβόμενες θέσεις εργασίας χωρίς προοπτικές, ενώ ο αριθμός των ωρών εργασίας των ανδρών είναι συχνά από τους μεγαλύτερους στην Ευρώπη.
<P>
Η έκταση της φτώχειας ήταν μια άλλη πτυχή της κατάστασης την οποία έθιξαν οι βρετανοί φίλοι μας. Πέραν του μεγάλου αριθμού ανέργων και εργαζόμενων φτωχών, στο Ηνωμένο Βασίλειο μια γυναίκα συνταξιούχος στις τέσσερις ζει κάτω από το όριο της φτώχειας. Η φτώχεια των παιδιών έχει φθάσει ακόμη και το συγκλονιστικό ποσοστό του 54% στο κεντρικό Λονδίνο.
<P>
Από την άλλη πλευρά, μια θαυμάσια πνοή φρέσκου αέρα ανθρωπιάς μάς ήλθε από τη συνάντηση που είχαμε με τους συνδικαλιστές οι οποίοι οργάνωσαν μια παράνομη απεργία αλληλεγγύης αυτό το καλοκαίρι στη British Airways, που αφορούσε τους 800 άνδρες και γυναίκες μετανάστες υπαλλήλους του αμερικανικού υπεργολάβου Gate Gourmet, οι οποίοι είχαν όλοι μόλις απολυθεί προκειμένου τη θέση τους να καταλάβουν άλλοι, φθηνότεροι εργαζόμενοι. Μαζί αντέδρασαν, αγωνίστηκαν και νίκησαν, και η αξιοπρέπεια επικράτησε τελικά.
<SPEAKER ID="128" LANGUAGE="EN" NAME="Nigel Farage" AFFILIATION="εξ ονόματος της Ομάδας IND/DEM.">
<P>
   , Κύριε Μπλερ, στην ομιλία σας εδώ τον Ιούνιο δεν μπορούσα να πιστέψω αυτά που άκουγα. Είπατε ότι οι πολίτες ηχούσαν τις σάλπιγγες έξω από τα τείχη, ότι υπάρχουν 20 εκατομμύρια άνεργοι, ότι οι δείκτες παραγωγικότητας υπολείπονται σε σχέση με τους δείκτες των Ηνωμένων Πολιτειών και δεσμευτήκατε να μειώσετε τη γραφειοκρατία, πράγμα που ικανοποίησε τους ευρωσκεπτικιστές.
<P>
Ίσως για αυτό επιλέξατε το Hampton Court για την αυριανή σύνοδο: ο βασιλιάς Ερρίκος VIII, εξάλλου, ήταν ο πρώτος άγγλος ευρωσκεπτικιστής. Τι μεσολάβησε λοιπόν από τότε; Η Επιτροπή ανακοίνωσε ότι θα σταματήσει 68 νέους νόμους, ενώ χθες ακούσαμε ότι άλλες 200 νομοθετικές πράξεις θα καταργηθούν κατά τα τρία προσεχή έτη. Τα πράγματα φαίνονται λοιπόν ενθαρρυντικά. Ωστόσο, η αλήθεια είναι ότι όλα αυτά είναι μια βιτρίνα, ένα παιχνίδι οφθαλμαπάτης και το πειστήριο ήταν το σχόλιο του Επιτρόπου Verheugen ότι η καλύτερη ρύθμιση δεν είναι η απορρύθμιση. Η Ευρωπαϊκή Επιτροπή δεν θα εγκαταλείψει τις αρμοδιότητές της, δεν θα γίνουν πραγματικές οικονομικές μεταρρυθμίσεις.
<P>
Από το 1947, το Βρετανικό Κοινοβούλιο έχει θεσπίσει 25 000 νόμους. Από τότε που αναλάβατε την Προεδρία του Ευρωπαϊκού Συμβουλίου, ψηφίστηκαν περισσότερες από 2 500 νομοθετικές πράξεις. Αν δεν καταφέρετε να βγείτε από αυτό τον λαβύρινθο αύριο στο Hampton Court, αυτό θα είναι το κληροδότημά σας και η απόδειξη ότι η Ευρώπη δεν λειτουργεί!
<SPEAKER ID="129" LANGUAGE="EN" NAME="Brian Crowley," AFFILIATION="εξ ονόματος της Ομάδας UEN">
<P>
Ας μην ανατρέψουμε όμως μια συμφωνία επί της κοινής γεωργικής πολιτικής που επετεύχθη το 2002. Ας βεβαιωθούμε ότι δεν βλάπτουμε ένα τμήμα της κοινωνίας προς όφελος, υποτίθεται, άλλων τμημάτων της. Οι αγρότες και οι εργαζόμενοι στον γεωργικό τομέα έχουν ταλαιπωρηθεί ήδη αρκετά μέχρι σήμερα.
<P>
Σε εσάς, κύριε Μπλερ, λέω να είστε δυνατός, να είστε αυστηρός, να είστε ειλικρινής, αλλά πάνω από όλα να μην φοβάστε. Για να παραφράσω μια ρήση του George Bernard Shaw: ορισμένοι βλέπουν τα πράγματα όπως είναι και ρωτούν «γιατί;», ενώ εγώ βλέπω τα πράγματα όπως θα μπορούσαν να είναι και ρωτώ «γιατί όχι;». 
<SPEAKER ID="130" LANGUAGE="EN" NAME="Roger Helmer (NI ). –" AFFILIATION="(Γέλια)">
<P>
Όπως και οι προκάτοχοί σας, ο John Major και η Margaret Thatcher, αναλάβατε την εξουσία αποφασισμένος να ακυρώσετε τη βρετανική αμφιταλάντευση απέναντι στην ΕΕ. Ωστόσο, όπως κι εκείνοι, σύντομα ήρθατε αντιμέτωπος με τα σκληρά χτυπήματα της πραγματικότητας. Όπως κι εκείνοι, αναγκαστήκατε να συνειδητοποιήσετε ότι οι προσδοκίες και οι φιλοδοξίες της ΕΕ έρχονται σε πλήρη αντίθεση με τα βρετανικά συμφέροντα.
<P>
Τύχατε θετικής υποδοχής το 1997 από τους ευρωπαίους ηγέτες, οι οποίοι πίστευαν ότι εσείς ήσασταν εκείνος που θα έφερνε επιτέλους τη Βρετανία στην καρδιά της Ευρώπης. Εντούτοις, ποτέ δεν τολμήσατε να τα βάλετε με την εχθρότητα του βρετανικού λαού απέναντι στο ευρώ και τώρα δεν θα το καταφέρετε ποτέ.
<P>
Τον περασμένο Ιούνιο, εκφωνήσατε μια πολύ επιτυχή ομιλία στο Κοινοβούλιο· ωστόσο, η Προεδρία σας βάλτωσε. Έχετε ελάχιστα ή τίποτα να επιδείξετε. Βρίσκεστε εδώ για να επιθεωρήσετε τα συντρίμμια των σπασμένων ευρωπαϊκών ονείρων σας. Ακόμα και οι Εργατικοί βουλευτές σας διαφώνησαν με κάθε πτυχή της ατζέντας εκσυγχρονισμού σας και ιδιαίτερα με την οδηγία για τον χρόνο εργασίας. Μπορεί στο Westminster να υπάρχουν Νέοι Εργατικοί, αλλά στις Βρυξέλλες υπάρχουν ακόμα οι παλιοί Εργατικοί.
<P>
Θα ήθελα, λοιπόν, να σας κάνω μια θετική και εποικοδομητική πρόταση: ανάλογα με το αποτέλεσμα της τρέχουσας διεκδίκησης της ηγεσίας των Συντηρητικών, φαίνεται πολύ πιθανό ότι οι Συντηρητικοί βουλευτές θα αποχωρήσουν από την Ομάδα του Ευρωπαϊκού Λαϊκού Κόμματος, ίσως και μέχρι τα Χριστούγεννα. Είναι υπερβολικά αριστερή και φεντεραλιστική για τους περισσότερους Συντηρητικούς. Εσείς, από την άλλη, πρέπει να έχετε βαρεθεί τους παλιομοδίτες Σοσιαλιστές της Ομάδας του ΕΣΚ, οπότε γιατί δεν αποσύρετε τις δυνάμεις σας από το ΕΣΚ για να ζητήσετε να ενταχθείτε στο ΕΛΚ; Είμαι βέβαιος ότι ο ηγέτης του ΕΛΚ, κ. Poettering, θα αντιμετωπίσει πολύ ευνοϊκά το αίτημά σας. Εξάλλου, ο κ. Poettering είναι περίπου τόσο Νέος Εργατικός όσο και οι αυθεντικοί!
<SPEAKER ID="131" LANGUAGE="EN" NAME="Tony Blair," AFFILIATION="Προεδρεύων του Συμβουλίου">
<P>
   Σας ευχαριστώ πολύ, κύριε Helmer, για αυτές τις εποικοδομητικές σκέψεις. Αν εσείς είστε πράγματι το μέλλον του Συντηρητικού Κόμματος του ΗΒ, προσβλέπουμε σε μια μακρά θητεία στην κυβέρνηση!
<P>
Επιτρέψτε μου να απαντήσω στις παρατηρήσεις που έγιναν και, όπως έλεγε ο Ερρίκος VIII στις συζύγους του, «δεν θα σας κρατήσω πολύ»!
<P>
Θα ήθελα, ξεκινώντας, να χαιρετίσω ιδιαιτέρως όσα είπε ο Πρόεδρος Barroso. Ασφαλώς, συμφωνώ ακράδαντα μαζί του. Η Προεδρία και η Ευρωπαϊκή Επιτροπή εργάστηκαν με προσοχή για το έγγραφο της Επιτροπής που αποτελεί το αντικείμενο της αυριανής μας συνάντησης. Θα προσπαθήσω να ασχοληθώ με ορισμένα ειδικά σημεία και στη συνέχεια, να καταλήξω σε μια γενική παρατήρηση.
<P>
Σχετικά με όσα είπε ο κ. Poettering, συμφωνώ απολύτως με την παρατήρηση σχετικά με τον ΠΟΕ. Είναι πολύ σημαντική και όλοι κατανοούν ότι δεν μπορούμε να προχωρήσουμε σε μια άμεση θεμελιώδη αλλαγή στην κοινή γεωργική πολιτική, αλλά είναι σημαντικό να αποκτήσουμε μια προοδευτική προοπτική αλλαγής. Όσον αφορά το ταμείο, πιστεύω ότι συμφωνούμε: αν αυτό το ταμείο έχει στόχο να βοηθήσει τους πολίτες να αντιμετωπίσουν τις συνέπειες της παγκοσμιοποίησης, πρόκειται για κάτι καλό. Αν έχει απλώς στόχο να στηρίξει εταιρείες που έχουν αποτύχει, αυτό είναι ασφαλώς κάτι που δεν θέλουμε να κάνουμε. Αλλά αφορά περισσότερο το πρώτο παρά το δεύτερο.
<P>
Δεύτερον, σχετικά με όσα ανέφερε ο κ. Schulz: πρώτα από όλα, θέλω να σας ευχαριστήσω ιδιαιτέρως για τα λόγια σας σχετικά με την 7η Ιουλίου και τις τρομοκρατικές επιθέσεις στο ΗΒ. Είναι σημαντικό για τη χώρα μου να το λέτε εσείς αυτό και σας ευχαριστώ.
<P>
Ως προς την παρατήρηση που έκανε ο κ. Watson: συμφωνώ ότι δεν σκέφτομαι πως τίθεται θέμα επιλογής ανάμεσα σε μια ελευθερωμένη Ευρώπη και σε μια κοινωνική Ευρώπη υπό αυτή την απόλυτη έννοια. Ελπίζω ότι το έγγραφο της Επιτροπής και οι νέοι τομείς έργου που προτείνουμε θα καταφέρουν να απαλλάξουν τους ανθρώπους από το αίσθημα ότι πρέπει να επιλέξουν τόσο απόλυτα μεταξύ των δύο.
<P>
Κυρία Frassoni, ευχαριστώ πολύ – φοβάμαι ότι μέχρι εδώ μπορούμε να φτάσουμε! Ρωτήσατε σε προηγούμενη συνεδρίαση και σήμερα πάλι σχετικά με τους τομείς στους οποίους θα συνεργαστούμε για την έρευνα και την ανάπτυξη. Σας είπα και τότε ότι η βιοτεχνολογία είναι ένας πολύ σαφής τομέας. Πρόκειται για έναν σημαντικό τομέα για ολόκληρη την ανάπτυξη της υγειονομικής περίθαλψης και για την επιχειρηματική δραστηριότητα στο μέλλον. Η Ευρώπη πρέπει να γίνει ηγέτης στη βιοτεχνολογία και αν δεν είμαστε προσεκτικοί θα μας ξεπεράσουν ακόμα και χώρες όπως η Ινδία.
<P>
Η περιβαλλοντική τεχνολογία είναι ένας άλλος τομέας. Θέλω να δώσω ένα παράδειγμα για το οποίο πιστεύω ότι οι άνθρωποι θα ήταν ιδιαίτερα επιφυλακτικοί πριν 20 ή 30 χρόνια. Χρειάστηκε αρκετή φαντασία από τους ανθρώπους εκείνης της εποχής για να συνθέσουν την ιδέα του Airbus. Τα τελευταία χρόνια, περάσαμε από μια κατάσταση όπου η Boeing ήταν κυριολεκτικά απόλυτα κυρίαρχη στην αγορά σε μια κατάσταση όπου σήμερα η Airbus είναι μια ευρωπαϊκή επιχείρηση για την οποία μπορούμε να είμαστε υπερήφανοι και η οποία ανταγωνίζεται τους καλύτερους παγκοσμίως.
<P>
Κύριε Wurtz, δεν γνωρίζω ποιοι ήταν οι συνομιλητές σας στο ΗΒ, αλλά θα σας προτείνω κάποιους καινούργιους την επόμενη φορά που θα έλθετε, αν δεν σας πειράζει! Επιτρέψτε μου να σας πω, σχετικά με την ανεργία, ότι έχουμε δύο εκατομμύρια περισσότερες θέσεις εργασίας στο ΗΒ. Η νέα συμφωνία για τους ανέργους είναι το μεγαλύτερο πρόγραμμα από κάθε άλλη χώρα στην Ευρώπη για την αντιμετώπιση της ανεργίας. Ήμασταν η κυβέρνηση που εισήγαγε για πρώτη φορά, σε άμεση ρήξη με τη Συντηρητική αντιπολίτευση, έναν θεσμοθετημένο κατώτατο μισθό. Παρέχουμε την πίστωση φόρου για τις εργαζόμενες οικογένειες και άλλη βοήθεια για τους χαμηλόμισθους. Βγάλαμε 700 000 παιδιά από τη φτώχεια και δύο εκατομμύρια συνταξιούχους από τις στερήσεις, ενώ οι δημόσιες υπηρεσίες μας οδήγησαν στα καλύτερα σχολικά αποτελέσματα και στη μείωση των λιστών αναμονής στα νοσοκομεία για πρώτη φορά σε 20 χρόνια. Αυτό είναι ένα πολύ καλό κοινωνικό πρόσωπο.
<P>
Κύριε Farage, μιλήσατε για την ατζέντα του Επιτρόπου Verheugen η οποία περιλαμβάνει την κατάργηση της περιττής νομοθεσίας και, από όσο μπορώ να καταλάβω, στην πραγματικότητα επιδοκιμάζετε αυτό που κάνει αλλά θεωρείτε ότι χρησιμοποίησε λάθος ορολογία. Πραγματικά, δεν με ενδιαφέρει τι ορολογία χρησιμοποιεί, αλλά είναι σημαντικό, όταν η Ευρωπαϊκή Επιτροπή καταργεί τους περιττούς κανονισμούς, ότι υπάρχει χώρος, όπως σας είπα και στη συνάντησή μας νωρίτερα, τόσο για καλύτερη ρύθμιση όσο και για απορρύθμιση. Ορισμένες φορές, η Ευρώπη χρειάζεται τις ρυθμίσεις και τότε κάνει το σωστό. Αλλά η Ευρώπη πρέπει να ρυθμίζει μόνον ό,τι είναι απαραίτητο και δεν πρέπει να παρεμβαίνει σε τομείς όπου αυτό είναι περιττό. Εκτιμώ ότι αυτή είναι η ορθή θέση για εμάς.
<P>
Κύριε Crowley, άκουσα αυτά που είπατε για την κοινή γεωργική πολιτική. Και πάλι, καταλαβαίνω. Φυσικά δεν λέμε ότι μπορούμε να αλλάξουμε όλο το σύστημα σε ένα βράδυ. Αυτό που λέμε είναι ότι πρέπει στο μέλλον να έχουμε μια διαφορετική προοπτική για μεταρρύθμιση.
<P>
Φυσικά, μπορούμε να επωφεληθούμε από αυτό το ανταγωνιστικό πλεονέκτημα. Εμείς, στην Ευρώπη, που καταφέραμε να ξεπεράσουμε τον πόλεμο και την αρρώστια, που δημιουργήσαμε 50 χρόνια ευημερίας – είμαστε πράγματι ανίκανοι να εκσυγχρονίσουμε το κοινωνικό μας πρότυπο με τον τρόπο που θέλουμε; Ασφαλώς και όχι! Μπορούμε να το κάνουμε και θα το κάνουμε, αν έχουμε αυτοπεποίθηση. Μπορούμε να το κάνουμε, αν είμαστε προετοιμασμένοι να αντιμετωπίσουμε τις προκλήσεις με ρεαλισμό. Και μπορούμε να το κάνουμε, αν ακούσουμε τους πολίτες μας.
<SPEAKER ID="132" LANGUAGE="EN" NAME="Timothy Kirkhope (PPE-DE ). –" AFFILIATION="(Χειροκροτήματα)">
<P>
Πού είναι η ηγεσία για τη μελλοντική χρηματοδότηση της ΕΕ; Ασφαλώς, είναι κατανοητό ότι το Ηνωμένο Βασίλειο και άλλοι έχουν ζωτικά συμφέροντα. Είναι ο πρωθυπουργός έτοιμος να τα υπερασπιστεί; Μπορεί ο ίδιος ή ο υπουργός του να μας πουν ποια στάση ακολουθείται; Συμφωνεί με τον αναπληρωτή πρωθυπουργό, κ. Prescott, ο οποίος δήλωσε ότι η Βρετανία είναι έτοιμη να προχωρήσει σε συμφωνία με τη βρετανική επιστροφή χωρίς καμία θεμελιώδη μεταρρύθμιση της ΚΓΠ; Πού είναι η ηγεσία για το μέλλον της Ευρώπης; Νομίζαμε ότι, κατά τη διάρκεια του «διαλείμματος για περισυλλογή σχετικά με το Σύνταγμα» θα λαμβάναμε κάποιες απαντήσεις, αλλά αυτό δεν έγινε.
<SPEAKER ID="133" LANGUAGE="FR" NAME="Harlem Désir (PSE ). –" AFFILIATION="(Ο Πρόεδρος διακόπτει τον ομιλητή)">
<P>
   Κύριε Πρόεδρε, κύριε Barroso, κυρία Wallström, κύριε Μπλερ, κυρίες και κύριοι, πολλοί Ευρωπαίοι ανησυχούν όχι μόνο για την πορεία που ακολουθεί η παγκοσμιοποίηση, όπως είπε ο κ. Μπλερ, αλλά και για την κατεύθυνση που ακολουθούν οι ευρωπαϊκές πολιτικές. Πιστεύουν τώρα ότι η Ευρώπη δεν τους προστατεύει πραγματικά έναντι των χειρότερων συνεπειών του διεθνούς ανταγωνισμού και ορισμένες φορές ακόμη ότι αυτές οι πολιτικές υπονομεύουν τα κοινωνικά δικαιώματά τους.
<P>
Η σύνοδος κορυφής του Hampton Court οφείλει να απαντήσει σε αυτές τις ανησυχίες· πρέπει να στείλει ένα σαφές μήνυμα ότι ο ευρωπαϊκός λαός είναι αποφασισμένος να υπερασπιστεί τα κοινωνικό μοντέλο του και κατά συνέπεια να σταματήσει να το αντιπαραθέτει στον ανταγωνισμό.
<P>
Όχι, αντιθέτως προς ό,τι ισχυρίστηκε πριν ο Πρωθυπουργός ενώπιον αυτού του Κοινοβουλίου στις Βρυξέλλες πριν τέσσερις μήνες, υπεύθυνο για τα 20 εκατομμύρια ανέργων στην Ευρώπη δεν είναι το ευρωπαϊκό κοινωνικό πρότυπο, είναι η ασθενής ανάπτυξη στις μεγάλες χώρες της ευρωζώνης, η έλλειψη συντονισμού μεταξύ δημοσιονομικών και νομισματικών πολιτικών, οι οποίες δεν στηρίζουν την εσωτερική ζήτηση και τις επενδύσεις, καθώς και η έλλειψη επενδύσεων στην έρευνα και την καινοτομία. Σε αυτό το τελευταίο σημείο, διαπιστώνω ότι συμφωνούμε.
<P>
Αν η μεταρρύθμιση και ο εκσυγχρονισμός σημαίνουν την ευθυγράμμιση των κοινωνικών συστημάτων και των οικονομιών μας με τις σκληρότερες οικονομίες της αγοράς, αυτό δεν θα συμβάλει ούτε στην εμπιστοσύνη των πολιτών ούτε στη στήριξη για τις μεταρρυθμίσεις. Αυτός είναι ο λόγος για τον οποίο είναι ζωτικής σημασίας να διαπραγματεύεται κανείς τις μεταρρυθμίσεις με τους κοινωνικούς εταίρους, και με έναρξη του κοινωνικού διαλόγου, με στόχο την εναρμόνιση δικαιωμάτων στο υψηλότερο επίπεδο και αποκλείοντας το κοινωνικό ντάμπινγκ μεταξύ κρατών μελών, και αυτός είναι ο λόγος για τον οποίο είμαστε υπέρ μιας εσωτερικής αγοράς υπηρεσιών, αλλά κατά της οδηγίας Bolkenstein, που στοχεύει λιγότερο σε μια εσωτερική αγορά στις υπηρεσίες και περισσότερο στην εξασθένηση του κοινωνικού προτύπου και των υπηρεσιών κοινής ωφέλειας.
<P>
Τέλος, δεν θα υπάρξει δυναμική Ευρώπη χωρίς φιλόδοξες δημοσιονομικές προοπτικές. Είναι ζωτικής σημασίας να επιτευχθεί συμφωνία εντός του Συμβουλίου χωρίς περαιτέρω καθυστέρηση, ιδιαίτερα, για τα κράτη μέλη, και χαιρόμαστε με την ανακοίνωση συμφωνίας για αριθμό οδηγιών που έχει εγκρίνει το Κοινοβούλιο σε πρώτη ανάγνωση και τώρα έχουν μπλοκαριστεί: την οδηγία σχετικά με τη διευθέτηση του χρόνου εργασίας αλλά ελπίζουμε ότι αυτή η συμφωνία ακολουθεί την ίδια κατεύθυνση με την ψήφο του Ευρωπαϊκού Κοινοβουλίου κατά την πρώτη ανάγνωση, με άλλα λόγια καταργεί τη δυνατότητα μη εφαρμογής (opt-out), και είμαι βέβαιος ότι θα μας πείτε αν όντως έτσι συμβαίνει την οδηγία σχετικά με τους προσωρινά απασχολούμενους μέσω γραφείων ευρέσεως εργασίας, την αναθεώρηση της οδηγίας σχετικά με τις ευρωπαϊκές επιτροπές επιχείρησης για την αύξηση των δικαιωμάτων των εργαζομένων όταν αντιμετωπίζουν αναδιάρθρωση της επιχείρησης, και, τέλος, η σύνταξη οδηγίας-πλαισίου για τις υπηρεσίες κοινής ωφέλειας. Όσον αφορά τα μέτρα απορρύθμισης ...
<SPEAKER ID="134" LANGUAGE="" NAME="" AFFILIATION="Αντιπροέδρου">
<SPEAKER ID="135" LANGUAGE="DE" NAME="Silvana Koch-Mehrin (ALDE ). –" AFFILIATION="“Make EU laws in public”">
<P>
   Κύριε Πρόεδρε, τον Ιούνιο ο Τόνι Μπλερ ανακοίνωσε στο Σώμα την άποψή του για τον μελλοντικό προϋπολογισμό της ΕΕ που θα περιελάμβανε λιγότερες γεωργικές επιδοτήσεις και μεγαλύτερες δαπάνες για την έρευνα και την παιδεία. Τον ευχαριστώ γι’ αυτό. Μολονότι αυτά εξέφραζαν και την πραγματικότητα και το κοινό αίσθημα, το να τα πει κανείς απαιτούσε θάρρος, όπως έδειξαν άλλωστε οι αντιδράσεις των άλλων αρχηγών κρατών. Σας ζητώ, ωστόσο, να διατηρήσετε τις προτεραιότητές σας, που είναι ζωτικής σημασίας για το μέλλον μας, και όταν σας επικρίνουν άνθρωποι σαν τον Gerhard Schröder, να θυμάστε ότι έχει καταψηφιστεί και δεν έχει πλέον εντολή να μιλά εξ ονόματος της Γερμανίας.
<SPEAKER ID="136" LANGUAGE="EN" NAME="Ian Hudghton (Verts/ALE ). –" AFFILIATION="">
<P>
Σε αυτό το όψιμο στάδιο της Προεδρίας του ΗΒ, δίνεται η εντύπωση μιας κενής προεδρίας. Έχουμε μηδενική πρόοδο και συνεχιζόμενη αβεβαιότητα. Ακόμα δεν έχουμε προϋπολογισμό για το 2007 και αυτό δεν απασχολεί σοβαρά μόνο τις υποψήφιες χώρες. Οι προτάσεις της κυβέρνησης του ΗΒ θα οδηγήσουν στην απώλεια ενός δισεκατομμυρίου στερλινών για τη Σκωτία από τα διαρθρωτικά ταμεία και στην απώλεια της χρηματοδότησης του Στόχου 1 για την Ουαλία. Υπάρχει αβεβαιότητα στις αγροτικές μας κοινότητες, διότι το ΗΒ απέσυρε ξαφνικά τη στήριξη για το πακέτο χρηματοδότησης της γεωργίας, το οποίο συμφωνήθηκε μόλις πρόσφατα. Αισθανόμαστε επίσης αβεβαιότητα και για το τι θα συμβεί με το νεκρό πλέον Σύνταγμα.
<SPEAKER ID="137" LANGUAGE="DA" NAME="Jens-Peter Bonde (IND/DEM ). –" AFFILIATION="">
<P>
Αυτό που δεν ακούμε είναι μια διακήρυξη εκ μέρους σας ότι το Σύνταγμα είναι νεκρό και ενταφιασμένο και μια δήλωση με την οποία θα μας καλείτε να αρχίσουμε εκ νέου και να δώσουμε την ευκαιρία σε υποστηρικτές και αντιπάλους του Συντάγματος να συντάξουν ένα κοινό έγγραφο συζήτησης. Στη συνέχεια θα πρέπει άμεσα να εκλέξουμε μια νέα Συνέλευση η οποία θα συντάξει είτε μία είτε δύο προτάσεις οι οποίες στη συνέχεια θα τεθούν σε ψηφοφορία σε ταυτόχρονα δημοψηφίσματα που θα διεξαχθούν ταυτόχρονα σε όλες τις χώρες. Με τον τρόπο αυτό, οι ψηφοφόροι θα αποφασίσουν για το κοινό μέλλον μας, και θα πρέπει να πετύχουμε την κατανομή εξουσιών μεταξύ των κρατών μελών και της ΕΕ που οι ψηφοφόροι επιθυμούν να ισχύει. Θα μπορούσατε τότε να χρησιμοποιήσετε τους τελευταίους μήνες ως Προεδρεύων της ΕΕ για να εγγυηθείτε τη διαφάνεια στις συνόδους του Συμβουλίου και να διασφαλίσετε ότι οι εκλεγμένοι αντιπρόσωποι θα έχουν πρόσβαση, κατόπιν αιτήματος, σε όλα τα έγγραφα των 300 μυστικών ομάδων εργασίας που λειτουργούν στο πλαίσιο του Συμβουλίου Υπουργών, το οποίο εγκρίνει κεκλεισμένων των θυρών το 85% του συνόλου της νομοθεσίας της ΕΕ. Θα μπορούσατε επίσης να υποχρεώσετε την Επιτροπή να δημοσιεύσει τα ονόματα των μελών των 3 000 μυστικών ομάδων εργασίας που εκπονούν τους νόμους μας. Δώστε στους εκλεγμένους αντιπροσώπους μια εικόνα των νόμων και του έργου που συνεχίζεται.
<P>
Διακόσια από τα 220 πιθανά μέλη της Ευρωπαϊκής Συνέλευσης που ενέκριναν το να γίνονται τα πάντα σε ανοικτή συνεδρίαση εκτός αν ήταν σε κλειστή, σε αντίθεση με την παρούσα κατάσταση όπου τα πάντα διεξάγονται σε κλειστές συνεδριάσεις εκτός αν αποφασιστεί να είναι ανοικτές. Όλοι οι εκλεγμένοι αντιπρόσωποι έθεσαν το όνομά τους στο κείμενο αυτό, όπως έκαναν 23 από τις 28 κυβερνήσεις, αλλά όχι η Μεγάλη Βρετανία, παρότι ο Peter Hain θα επιθυμούσε να είχε θέσει τη δική του υπογραφή. Δεν είχε τη δυνατότητα να το πράξει εξ ονόματος του Υπουργείου Εξωτερικών του κ. Μπλερ. Ως Προεδρεύων της ΕΕ, κύριε Μπλερ, μπορείτε να ενεργήσετε άμεσα. Αρκεί μόνον μια απλή πλειοψηφία για την αλλαγή του Κανονισμού του Συμβουλίου, έτσι ώστε, στο μέλλον, τα πάντα να διεξάγονται ανοικτά εκτός αν μια ειδική πλειοψηφία αποφασίσει μια εξαίρεση. Είναι μια πολύ απλή πρόταση, που υπογράφεται από 20 από τα 25 σημερινά κράτη μέλη. Έχετε τη βούληση να θέσετε την πρόταση σε ψηφοφορία; 
<SPEAKER ID="138" LANGUAGE="IT" NAME="Roberta Angelilli (UEN ). –" AFFILIATION="(Ο Πρόεδρος διακόπτει την ομιλήτρια)">
<P>
Επίσης, ακούστηκαν ελάχιστα για το νέο ευρωπαϊκό κοινωνικό πρότυπο και μάλιστα την παραμονή μιας Συνόδου Κορυφής που πρόκειται να ασχοληθεί με αυτό ακριβώς το θέμα. Δεν μας πείθει προπαντός ο ενθουσιασμός του Τόνι Μπλερ για την αναθεώρηση της οδηγίας σχετικά με τον χρόνο εργασίας, η οποία κινδυνεύει να καταστεί ένα μέσον εκβιασμού εις βάρος του συνεχώς αυξανόμενου αριθμού όσων απασχολούνται βάσει σχέσεων εργασίας, όπως δεν μας πείθει και ο ενθουσιασμός του για την οδηγία Bolkestein, η οποία, στην παρούσα μορφή της, θέτει απλώς σε κίνδυνο τα δικαιώματα των εργαζομένων και των καταναλωτών δημιουργώντας, στην καλύτερη των περιπτώσεων, μόνον 600 000 θέσεις εργασίας: ώδινεν όρος και έτεκε μυν!
<SPEAKER ID="139" LANGUAGE="EN" NAME="Ashley Mote (NI ). –" AFFILIATION="">
<P>
   Κύριε Πρόεδρε, ο κ. Alexander δεν είναι πολύ καλός στο να απαντά ερωτήσεις και ξέρει ότι το ξέρω. Εντούτοις, θα κάνω άλλη μια προσπάθεια. Τι σκοπεύει να κάνει η κυβέρνηση του ΗΒ σχετικά με τη θεσμοθετημένη αρπαγή δημόσιων πόρων που λαμβάνει χώρα εδώ και δεκαετίες; 600 δισεκατομμύρια ευρώ –σύμφωνα με το ίδιο το Ελεγκτικό Συνέδριο– δεν έχουν αιτιολογηθεί από την προσχώρηση του ΗΒ μέχρι σήμερα και αυτό το ποσό αντιστοιχεί στο πενταπλάσιο της συνδρομής που έχουμε συνεισφέρει κατά την ίδια περίοδο.
<P>
Πάνω στο γραφείο του κ. Μπλερ στη Downing Street υπάρχει μια επιστολή που συνιστά στην κυβέρνηση του ΗΒ να θέσει ένα χρονικό όριο για την ολοκλήρωση της βασικής μεταρρύθμισης των διαδικασιών λογιστικού ελέγχου της ΕΕ, ώστε να συμμορφώνονται πλήρως με τα διεθνή πρότυπα χρηματοοικονομικής πληροφόρησης. Ταυτόχρονα, το ΗΒ πρέπει να δηλώσει ότι η μη συμμόρφωση εντός αυτού του χρονικού ορίου θα σημάνει την εφαρμογή από το ΗΒ της Σύμβασης της Βιέννης για το Δίκαιο των Συνθηκών.
<P>
Στο μεταξύ, τα 1,25 εκατομμύρια στερλίνες ανά ώρα του ΗΒ πρέπει να εκτραπούν σε δεσμευμένο λογαριασμό. 
<SPEAKER ID="140" LANGUAGE="DE" NAME="Othmar Karas (PPE-DE ). –" AFFILIATION="“Welcome back!”">
<P>
Αυτή η δήλωση εξαφάνισης έγινε επειδή θεωρώ πολύ σιωπηλή και σεμνή την προσέγγισή του σχετικά με τον δημόσιο διάλογο στην Ευρώπη, την προσπάθεια απάντησης των ερωτήσεων του κοινού και επίλυσης των προβλημάτων που αντιμετωπίζουμε. Πιστεύω ότι λείπει η δυναμική παρουσία της Προεδρίας του Συμβουλίου. Μολονότι νομίζω ότι η αγόρευσή του στις 23 Ιουνίου ήταν καλύτερη, σήμερα ακούσαμε τη δεύτερη καλή του αγόρευση, με τις σωστές αναλύσεις, τις ακαθόριστες προτάσεις και πλήθος εξαγγελιών. Πρέπει να σας πω, κύριε Πρόεδρε, ότι έχετε διανύσει περισσότερη από την μισή θητεία σας και ο μέχρι σήμερα απολογισμός δεν δείχνει επιτυχία. Πρέπει να κάνετε πολλά ακόμα για να γίνει επιτυχημένη η Προεδρία σας και δεν αρκούν γι’ αυτό οι ωραίοι και ρητορικοί λόγοι.
<P>
Σας ζητώ να δώσετε στην Ευρωπαϊκή Ένωση τις αρμοδιότητες για να κάνει αυτά που της ζητάτε. Για να αναφέρω μόνο δύο παραδείγματα: δεν είμαστε υπεύθυνοι για τα πανεπιστήμια ή για τις εθνικές ενεργειακές πολιτικές, κι όμως, εσείς ζητάτε να ασχοληθούμε με αυτά. Δώστε στην Ευρωπαϊκή Ένωση τους πόρους για να κάνει όσα της ζητάτε και για να υλοποιήσει τις αποφάσεις στις οποίες συμμετείχατε. Σας λέμε ότι η έκθεση Böge δείχνει πως το Σώμα δεν συμφωνεί για τις δημοσιονομικές προοπτικές, επειδή θέλουμε να είμαστε σε θέση να εκπληρώσουμε τις υποχρεώσεις μας.
<P>
Κατά τη δική μας άποψη, το ευρωπαϊκό κοινωνικό πρότυπο είναι η κοινωνική οικονομία της αγοράς και η περίοδος προβληματισμού σχετικά με το Σύνταγμα αρχίζει σήμερα κι όχι στις 30 Ιουνίου. Αποκτήστε και πάλι επαφή με τους ανθρώπους, προετοιμάστε την Ευρώπη, περάστε στην δράση!
<SPEAKER ID="141" LANGUAGE="ES" NAME="Bárbara Dührkop Dührkop (PSE ). –" AFFILIATION="(ΕΝ)">
<SPEAKER ID="142" LANGUAGE="FR" NAME="Marielle De Sarnez (ALDE ). –" AFFILIATION="">
<SPEAKER ID="143" LANGUAGE="EN" NAME="Jean Lambert (Verts/ALE ). –" AFFILIATION="">
<SPEAKER ID="144" LANGUAGE="PL" NAME="Mirosław Mariusz Piotrowski (IND/DEM ). –" AFFILIATION="">
<SPEAKER ID="145" LANGUAGE="PL" NAME="Konrad Szymański (UEN ). –" AFFILIATION="(Χειροκροτήματα)">
<P>
   Κύριε Πρόεδρε, κύριε Alexander, δεν μπορεί να υπάρξει αμφιβολία ότι η Ευρωπαϊκή Ένωση έχει επείγουσα ανάγκη μιας έντιμης συζήτησης, όπως αυτή που θα διεξαχθεί στο Hampton Court, και πιστεύω ότι αυτή η σύνοδος κορυφής ήταν μια καλή βρετανική ιδέα. Θα ήθελα να κάνω δύο επισημάνσεις σε απάντηση των ζητημάτων που εγείρονται στην επιστολή που απέστειλε ο πρωθυπουργός Μπλερ στους καλεσμένους του. Με σκοπό τη δημιουργία περισσοτέρων θέσεων εργασίας και ανάπτυξης στην Ευρώπη, το μόνο που χρειάζεται να κάνουμε είναι να εκπληρώσουμε τις ανιαρές υποσχέσεις που κάναμε προ 50 ετών. Με αυτό εννοώ ισότιμη πρόσβαση σε μια ανοικτή αγορά εργασίας και υπηρεσιών. Προτείνω τα θέματα αυτά να αντιμετωπιστούν πρώτα, πριν προχωρήσουμε στο μουντό πολιτικό μέλλον της Ευρώπης.
<P>
Είναι δυνατόν για εμάς να επιτύχουμε περισσότερα μαζί; H απάντηση σε αυτό το ερώτημα είναι ένα ηχηρό ναι, αλλά τα επιτεύγματά μας θα εξαρτηθούν από τον βαθμό που θα πιστέψουμε στο ευρωπαϊκό σχέδιο. Αυτή η πεποίθηση συνδέεται άρρηκτα με την ύπαρξη μιας ανοικτής αγοράς εργασίας και υπηρεσιών στην οποία ο καθένας θα έχει ισότιμη πρόσβαση, και με την επίδειξη αλληλεγγύης, από δημοσιονομική άποψη, εκ μέρους των παλαιών μελών προς τα νέα κράτη μέλη της ΕΕ. Η απροθυμία για την ολοκλήρωση της κοινής αγοράς ή για την έγκριση προϋπολογισμού που θα βασίζεται στην αλληλεγγύη θα υπονομεύσει την πίστη στο ευρωπαϊκό σχέδιο σε εκείνες τις χώρες όπου μια τέτοια πίστη είναι αυτή τη στιγμή η ισχυρότερη, για παράδειγμα σε χώρες όπως η Πολωνία.
<P>
Παρακαλώ υπενθυμίστε αυτά στον κ. Μπλερ, κύριε Alexander, και ζητείστε του να τα έχει κατά νου και να τα καθιστά σαφή στους άλλους προσκεκλημένους του στο Hampton Court, ακόμη και αν ορισμένοι το εκλάβουν ως εκβιασμό.
<SPEAKER ID="146" LANGUAGE="NL" NAME="Frank Vanhecke (NI ). –" AFFILIATION="">
<SPEAKER ID="147" LANGUAGE="FR" NAME="Françoise Grossetête (PPE-DE ). –" AFFILIATION="">
<P>
Τον Ιούνιο, ο κ. Μπλερ εξέφραζε τη λύπη του για το γεγονός ότι μόνον δύο από τα 20 καλύτερα πανεπιστήμια στον κόσμο βρίσκονται στην Ευρώπη, αλλά στην πράξη τι έκανε για να αλλάξει αυτή την κατάσταση; Ο κ. Μπλερ δήλωσε ότι η έρευνα αποτελούσε τον ακρογωνιαίο λίθο για να παραμείνουμε ανταγωνιστικοί. Συμφωνούμε απόλυτα, αλλά ποιες είναι οι συγκεκριμένες προτάσεις του; Τι πραγματικά θα κάνει για να σταματήσει τη διαρροή εγκεφάλων;
<SPEAKER ID="148" LANGUAGE="EN" NAME="Gary Titley (PSE ). –" AFFILIATION="">
<P>
   Κύριε Πρόεδρε, είμαι βέβαιος ότι ο κ. Μπλερ θα κολακευτεί από την άποψη της κ. Grossetête ότι είναι ο «σούπερ Τόνι», ικανός με μια κίνηση των δακτύλων του να μεταμορφώσει την Ευρώπη εν μια νυκτί· ότι είναι δικτάτορας και, ως εκ τούτου, έχει τη δυνατότητα να αναγκάσει τα υπόλοιπα 24 κράτη μέλη να κάνουν αυτό που θέλει εν μια νυκτί.
<SPEAKER ID="149" LANGUAGE="PL" NAME="Bronisław Geremek (ALDE ). –" AFFILIATION="">
<SPEAKER ID="150" LANGUAGE="ES" NAME="Jaime Mayor Oreja (PPE-DE ). –" AFFILIATION="">
<P>
   Κύριε Πρόεδρε, καταρχάς θα ήθελα να αναγνωρίσω για άλλη μία φορά τη σημασία της εξαιρετικής ομιλίας που εξεφώνησε σήμερα ο κ. Τόνι Μπλερ στο Ευρωπαϊκό Κοινοβούλιο. Καταρχάς, διότι ήταν μία άκρως πολιτική ομιλία και χρειαζόμαστε πολιτικές ομιλίες στο Ευρωπαϊκό Κοινοβούλιο, διότι αποτελούν μία αλλαγή από τη ρουτίνα μας και διότι ταυτόχρονα έχουν αναμφίβολα την ικανότητα για ανανέωση και αναγέννηση, κάτι που πιστεύω ότι δεν πρέπει να υποτιμάμε. Θα μπορούσαμε να συνεχίσουμε επί μακρόν, αλλά δεν πρέπει να υποτιμήσουμε ούτε να μειώσουμε με κανένα τρόπο τη σημασία της ομιλίας του κ. Μπλερ σήμερα το απόγευμα, ούτε της ομιλίας που εξεφώνησε στις 23 Ιουνίου του τρέχοντος έτους.
<P>
Δεύτερον, πρέπει να επισημανθεί –και αυτό πιστεύω ότι έλειπε περισσότερο από την ομιλία του κ. Μπλερ– ότι, ανάμεσα στη σημασία των προσανατολισμών που υπέδειξε και των δράσεων που πρέπει να ληφθούν, υπάρχει ένα στοιχείο το οποίο δεν ανέφερε: πρέπει να κάνει μία προσπάθεια να προσδιορίσει τον πολιτικό ρόλο που πρέπει να διαδραματίσει η Ευρωπαϊκή Ένωση σε σχέση με αυτά τα θέματα, όπως επεσήμανε ο συνάδελφός μου κ. Karas πριν από λίγα λεπτά. Οι προσανατολισμοί δεν είναι αρκετοί και οι δράσεις δεν είναι αρκετές. Υπάρχει ένα ενδιάμεσο στάδιο: ο προσδιορισμός του ρόλου της Ευρωπαϊκής Ένωσης στην καταπολέμηση της τρομοκρατίας, στη μετανάστευση και στα πανεπιστήμια. Και αυτό σημαίνει μία προσπάθεια από το Συμβούλιο, και το Ευρωπαϊκό Συμβούλιο πρέπει να παροτρύνει την Ευρωπαϊκή Ένωση να παραχωρήσει ορισμένες από τις αρμοδιότητές της, ένα μέρος της κυριαρχίας της, ώστε η Ευρωπαϊκή Ένωση και τα θεσμικά της όργανα να μπορέσουν να διαδραματίσουν τον ρόλο που αναμφισβήτητα τους αντιστοιχεί.
<SPEAKER ID="151" LANGUAGE="ES" NAME="Enrique Barón Crespo (PSE ). –" AFFILIATION="">
<P>
   Κύριε Πρόεδρε, κυρίες και κύριοι, θα ήθελα να χρησιμοποιήσω το ένα λεπτό που μου έχει δοθεί για να στείλω ορισμένα άμεσα μηνύματα στη βρετανική Προεδρία, αρχίζοντας με την παρομοίωση που χρησιμοποίησε η κ. Dührkop.
<P>
Σε σχέση με τους τομείς που ανέφερε ο Πρωθυπουργός Μπλερ, την έρευνα και ανάπτυξη και την καινοτομία, αυτοί περιλαμβάνονται στις προοπτικές, και, σε αυτούς τους τομείς, έχουν γίνει οι μεγαλύτερες περικοπές· η ενεργειακή πολιτική μπορεί να προχωρήσει μπροστά, εφόσον δεν αποτελεί κοινοτική αρμοδιότητα· τα πανεπιστήμια, δεν είναι· το Erasmus, ναι, μπορεί επίσης να αυξηθεί· και η μετανάστευση, που είναι πολύ σημαντική: πρέπει να προωθήσουμε την Ευρωπαϊκή Υπηρεσία Συνόρων, τις συμφωνίες επανεισδοχής και τη βοήθεια για την Αφρική.
<P>
Τέλος, στην καταπολέμηση της τρομοκρατίας, υπάρχει μία αλλαγή θέσης από την 7η Ιουλίου· ο Υπουργός Clarke είπε εδώ ότι αν το Σύνταγμα τη μετέφερε στον πρώτο πυλώνα αυτό θα ήταν ένα σημαντικό βήμα.
<SPEAKER ID="152" LANGUAGE="IT" NAME="Antonio Tajani (PPE-DE ). –" AFFILIATION="">
<P>
   Κύριε Πρόεδρε, κυρίες και κύριοι, συμφωνώ με το περιεχόμενο της παρέμβασης του κ. Μπλερ σχετικά με την αυριανή Σύνοδο Κορυφής, αλλά ζητώ από το Συμβούλιο να δώσει ιδιαίτερη προσοχή σε ένα θεμελιώδες ζήτημα που βρέθηκε ήδη στο επίκεντρο της παρέμβασης του κ. Μπλερ και του κ. Barroso: τις επιπτώσεις στην οικονομία της Ένωσης από τη γήρανση του πληθυσμού μας. Η δημογραφική αύξηση και ο ενεργός πληθυσμός στην Ευρώπη μειώνονται ανησυχητικά και τα στοιχεία που δημοσίευσε μόλις εχθές η Eurostat μας αποδεικνύουν ότι ο μόνος τρόπος για να καλύψουμε αυτό το έλλειμμα είναι η μετανάστευση.
<P>
Το ποσοστό γεννητικότητας με 1,50 παιδιά ανά ζευγάρι είναι πολύ πιο κάτω από το επίπεδο φυσικής αντικατάστασης που είναι δύο παιδιά ανά δύο γονείς. Ο ενεργός πληθυσμός το 2020 θα μειωθεί κατά 20,7% σε σχέση με το 1980, πράγμα που ισοδυναμεί με 20 εκατομμύρια λιγότερους εργαζόμενους. Ο πληθυσμός της Ευρώπης γερνά: το 2020 οι ηλικιωμένοι θα είναι κατά 19,1% περισσότεροι σε σχέση με το 1980. Όλα αυτά έχουν αρνητικές συνέπειες όχι μόνο στη δημόσια οικονομία, την υγεία και τις συντάξεις, αλλά και στις προοπτικές ανάπτυξης στην Ευρώπη, η οποία χάνει σε δυναμισμό.
<SPEAKER ID="153" LANGUAGE="FR" NAME="Martine Roure (PSE ). –" AFFILIATION="">
<SPEAKER ID="154" LANGUAGE="EN" NAME="Jacek Emil Saryusz-Wolski (PPE-DE ). –" AFFILIATION="">
<P>
Έχουν περάσει τα δύο τρίτα της θητείας αυτής της αόρατης Προεδρίας και βρισκόμαστε ακόμα εκεί που βρισκόμασταν τον Ιούνιο. Καλλιεργήθηκαν ελπίδες στα νέα κράτη μέλη. Σήμερα, είναι απογοητευμένα και προβληματισμένα λόγω του χάσματος ανάμεσα στις υποσχέσεις και στις επιδόσεις. Η έλλειψη δημοσιονομικών προοπτικών στέκεται εμπόδιο στις προσπάθειες και στον μακροπρόθεσμο οικονομικό προγραμματισμό τους και τους στερεί τα οφέλη της ένταξης. Η διεύρυνση του 2004 πρέπει να εξοπλιστεί με τα χρηματοδοτικά μέσα που θα γεφυρώσουν το χάσμα και θα διατηρήσουν την κοινωνική και οικονομική συνοχή, με βάση την αρχή της αλληλεγγύης.
<P>
Τον Ιούνιο ακούσαμε για πολιτική ηγεσία. Η προσδοκία πολλών ήταν ότι θα υπήρχε αυτή η ηγεσία στα δημοσιονομικά θέματα. Είμαστε πιο κοντά σε μια ικανοποιητική λύση; Ακούσαμε για μια σίγουρη Ευρώπη που αντιμετωπίζει τη διεύρυνση ως μια ιστορική ευκαιρία για να οικοδομηθεί μια μεγαλύτερη Ένωση. Μπορούμε πραγματικά να έχουμε περισσότερη Ευρώπη με λιγότερα χρήματα ή με καθόλου χρήματα; Γιατί ο προϋπολογισμός δεν περιλαμβάνεται στην ατζέντα του Hampton Court; Εδώ διακυβεύεται η αξιοπιστία της ΕΕ. Πρέπει να βγούμε από το αδιέξοδο. Ο χρόνος μας εξαντλείται. Πώς θα αντιμετωπίσουμε τις προκλήσεις της παγκοσμιοποίησης και του κοινωνικού μοντέλου; Σκοπεύετε να συζητήσετε στο Hampton Court κατά πόσον η Ένωση διαθέτει τα κατάλληλα χρηματοδοτικά μέσα. Έτσι αντιστρέφεται η φυσική πορεία των πραγμάτων. Αντί για υλοποίηση έχουμε όραμα. Το όραμα χωρίς πραγματικό περιεχόμενο είναι αυταπάτη και δεν είναι ιδιαίτερα χρήσιμο στους πολίτες μας.
<SPEAKER ID="155" LANGUAGE="SL" NAME="Borut Pahor (PSE ). –" AFFILIATION="">
<SPEAKER ID="156" LANGUAGE="EN" NAME="Douglas Alexander," AFFILIATION="Προεδρεύων του Συμβουλίου">
<P>
   Κύριε Πρόεδρε, εξ ονόματος του πρωθυπουργού, Τόνι Μπλερ, σας ευχαριστώ για αυτή την ευκαιρία να συζητήσουμε στο Κοινοβούλιο το ευρύ φάσμα θεμάτων που καλύψαμε στη διάρκεια του απογεύματος, ενόψει της άτυπης συνόδου των αρχηγών κυβερνήσεων που θα διεξαχθεί αύριο στο Hampton Court.
<P>
Ας είμαστε σαφείς: η Προεδρία του Ηνωμένου Βασιλείου επιθυμεί να εξασφαλίσει συναίνεση για αυτή τη μελλοντική κατεύθυνση της Ευρώπης και να διασφαλίσει ότι οι απόψεις που εκφράστηκαν σήμερα εδώ από τους βουλευτές του Κοινοβουλίου αντανακλώνται στις προτάσεις για αυτό τον τομέα. Αποτίω φόρο τιμής στους ηγέτες από όλες τις πολιτικές ομάδες που ακούσαμε σήμερα, διότι εξέφρασαν τις απόψεις τους με σαφήνεια και αμεσότητα. Θα ήθελα να ευχαριστήσω επίσης τον Πρόεδρο Barroso για τη συνδρομή του στη συζήτηση. Η ουσία της ομιλίας του, μαζί με το έγγραφο της Επιτροπής στο οποίο αναφέρθηκε –το έγγραφο σχετικά με τις ευρωπαϊκές αξίες σε έναν παγκοσμιοποιημένο κόσμο– αποτελούν χειροπιαστές αποδείξεις του βαθμού στον οποίο τα κράτη μέλη και η Επιτροπή μοιράζονται ένα κοινό όραμα και, πράγματι, ένα κοινό αίσθημα επιτακτικότητας όσον αφορά τα σημαντικά θέματα που αντιμετωπίζουμε σήμερα.
<P>
Με όλον τον σεβασμό, φοβάμαι ότι οι παρατηρήσεις του κ. Kirkhope αντανακλούν τους κινδύνους που ανακύπτουν όταν γράφει κανείς μια ομιλία σε απάντηση μιας ομιλίας που δεν έχει ακούσει ακόμη, υπό την έννοια ότι αμφισβήτησε τη δέσμευση της Προεδρίας ως προς τα συγκεκριμένα σημεία που θα προωθηθούν. Ο πρωθυπουργός μας κατέστησε ιδιαιτέρως σαφές, εξ ονόματος της Προεδρίας, όχι μόνο το σημαντικό επίτευγμα που αφορά την προσχώρηση της Τουρκίας –για το οποίο θα πω περισσότερα σε λίγο– αλλά και τη σημασία του να ακολουθηθεί η συζήτηση για το μέλλον της Ευρώπης από το θέμα της μελλοντικής χρηματοδότησης της Ευρώπης. Στη συγκεκριμένη ερώτησή του για το πού έγκειται το εθνικό συμφέρον της Βρετανίας σε αυτό το θέμα, θα πω απλώς στο Κοινοβούλιο ότι η πρόκληση που αντιμετωπίζει η Βρετανία είναι η ίδια με αυτή κάθε Προεδρίας: πρέπει να εξασφαλίσουμε συναίνεση σε όλη την Ευρώπη, όπως πρότεινα, αλλά η συναίνεση αυτή θα περιλαμβάνει υποχρεωτικά, και ορθώς, και το εθνικό συμφέρον της Βρετανίας.
<P>
Ο κ. Désir έθεσε σημαντικά θέματα σχετικά με την ενεργειακή υποδομή και τα πανεπιστήμια. Έλαβα υπόψη με ιδιαίτερο ενδιαφέρον τις παρατηρήσεις που έγιναν ως προς την οδηγία για τις υπηρεσίες. Αυτές είναι μερικές μόνο από τις συνεισφορές που θα εμπλουτίσουν τη συνεχή συζήτησή μας επί αυτού του θέματος.
<P>
Η κ. Koch-Mehrin, η οποία φαίνεται ότι αποχώρησε από την Αίθουσα, μίλησε για τη σημασία άλλων προτεραιοτήτων παράλληλα με την Ε[amp]Α και ειδικά για το θέμα της διαφάνειας, το οποίο τέθηκε τόσο στο Κοινοβούλιο όσο και σε διάφορα άλλα φόρα στα οποία συμμετείχε ο πρωθυπουργός μας σήμερα. Και πάλι, αναφέρω στο Κοινοβούλιο ότι διεξήχθη μια επίσημη συζήτηση μεταξύ των Μονίμων Αντιπροσώπων για το θέμα της διαφάνειας στις 19 Οκτωβρίου. Καταστήσαμε σαφές από την αρχή της Προεδρίας μας ότι επιθυμούμε να επιτύχουμε πρόοδο σε αυτό το θέμα και αυτή η πρόοδος είναι συνεχής. Εντούτοις, οι συζητήσεις έχουν ήδη ξεκινήσει, όπως φαίνεται από τη συζήτηση που διεξήχθη στην Επιτροπή Μονίμων Αντιπροσώπων στις 19 Οκτωβρίου.
<P>
Ο κ. Hudghton σχολίασε, με τον γνωστό θερμό τρόπο που τον χαρακτηρίζει, ότι η βρετανική Προεδρία δεν σημείωσε καμία απολύτως πρόοδο. Θα επισημάνω απλώς ότι η προοπτική της τουρκικής προσχώρησης προσφερόταν στον τουρκικό λαό επί 42 χρόνια. Είναι κατώτερο όλων ημών που βρισκόμαστε σε αυτή την Αίθουσα, είτε είμαστε υπέρ είτε κατά της τουρκικής προσχώρησης, να υποβαθμίζουμε την ιστορική σημασία αυτού που επετεύχθη στο Λουξεμβούργο. Δεδομένου ότι το καθήκον μου σήμερα είναι να απαντήσω εξ ονόματος της Προεδρίας, θα αντισταθώ στον πειρασμό να έρθω σε αντιπαράθεση με τον αξιότιμο βουλευτή σχετικά με τα θέματα στα οποία, ως σκώτος εθνικιστής, προσπάθησε να επισύρει την προσοχή του Κοινοβουλίου σήμερα. Θα πως απλώς –και αυτό το κάνω ως υπερήφανος Σκωτσέζος– ότι η συνδρομή του στη σημερινή συζήτηση δύσκολα θα μπορούσε να χαρακτηριστεί θετική.
<P>
Σε απάντηση προς τον κ. Bonde, ελπίζω να κάλυψα ήδη το σχόλιό του περί διαφάνειας. Όσον αφορά την παρατήρηση της κ. Angelilli, η οποία αναρωτιέται αν υπάρχει επαρκής δέσμευση για την επίτευξη συμφωνίας για τη μελλοντική χρηματοδότηση, θα επαναλάβω απλώς όσα ανέφερε νωρίτερα στις σημερινές συζητήσεις ο πρωθυπουργός μας, ο οποίος κατέστησε σαφές ότι πιστεύουμε πως είναι απαραίτητο να διεξαχθεί η συζήτηση για το μέλλον της Ευρώπης στο Hampton Court αύριο και πως αυτή η συζήτηση αποτελεί ουσιαστική προϋπόθεση για την πρόοδο που είμαστε αποφασισμένοι να προσπαθήσουμε να σημειώσουμε στο θέμα της μελλοντικής χρηματοδότησης.
<P>
Ο κ. Mote, ο οποίος φαίνεται ότι έχει αποχωρήσει από το Κοινοβούλιο –ίσως αυτή να ήταν μια σκέψη για τον τρόπο με τον οποίο έχω απαντήσει στις ερωτήσεις του στο παρελθόν– έθιξε το πολύ συγκεκριμένο ζήτημα της διαφθοράς. Η Προεδρία συνεργάζεται με την Επιτροπή και άλλα κράτη μέλη σχετικά με το έγγραφο της Επιτροπής «Οδικός χάρτης για μια θετική δήλωση αξιοπιστίας», μια δέσμη μέτρων για τη μεταρρύθμιση του συστήματος λογιστικού ελέγχου της Επιτροπής που θα διευκολύνει το Ελεγκτικό Συνέδριο να υποβάλει θετική έκθεση για τις οικονομικές καταστάσεις. Ελπίζουμε να επιτευχθεί συμφωνία στη συνεδρίαση του Ecofin τον Νοέμβριο.
<P>
Ο κ. Karas ζήτησε έναν «ανοικτό και δημόσιο διάλογο». Θα έλεγα ότι η συζήτηση που διεξήχθη σήμερα στο Κοινοβούλιο ήταν ακριβώς αυτό: μια ειλικρινής συζήτηση για τη σπουδαιότητα μιας σειράς θεμάτων ενόψει της συνόδου του Hampton Court. Όσον αφορά τα υπόλοιπα θέματα, ειδικά την αρμοδιότητα για τα πανεπιστήμια και τη μελλοντική χρηματοδότηση, άκουσα με προσοχή τις πολύ συγκεκριμένες παρατηρήσεις που έκανε εκφράζοντας την άποψη της ομάδας του.
<P>
Η κ. Dührkop Dührkop αναγνώρισε την ανάγκη για συζήτηση επί της κατεύθυνσης της μελλοντικής χρηματοδότησης, αλλά και πάλι θα επαναλάβω απλώς ότι είμαστε απολύτως σαφείς σχετικά με την άποψη ότι η σωστή ακολουθία των πραγμάτων είναι να καθορίσουμε πρώτα την κατεύθυνση της Ευρώπης πριν αντιμετωπιστεί το θέμα της μελλοντικής χρηματοδότησης.
<P>
Διαισθάνομαι κάποιο σκεπτικισμό από τους συναδέλφους του Κοινοβουλίου ως προς τη βιωσιμότητα αυτής της διαδικασίας. Και πάλι θα υπενθυμίσω απλώς μια προηγούμενη βρετανική Προεδρία το 1992, όταν οι προτάσεις της Προεδρίας για τη μελλοντική χρηματοδότηση υποβλήθηκαν τον Νοέμβριο πριν επιτευχθεί συμφωνία τον Δεκέμβριο. Η κ. De Sarnez έθεσε το ίδιο ζήτημα. Ισχυρίστηκε ότι θα ήταν πολύ δύσκολο για εμάς να επιλύσουμε το πρόβλημα του προϋπολογισμού. Θα επαναλάβω απλώς ότι, αν δεν καταφέρουμε να επιλύσουμε το ζήτημα της μελλοντικής κατεύθυνσης της Ευρώπης, αυτό καθιστά την πρόκληση της επίλυσης της μελλοντικής χρηματοδότησης της Ευρώπης κατ’ αναλογία δυσκολότερη.
<P>
Όσον αφορά τις παρατηρήσεις της κ. Lambert, ειδικά για την αλλαγή του κλίματος, επιτρέψτε μου να είμαι ευθύς σχετικά με την πρόοδο που θέλουμε να σημειωθεί. Θέλουμε να επιτύχουμε συναίνεση σχετικά με την απειλή της αλλαγής του κλίματος και την ανάγκη άμεσης δράσης για την αντιμετώπισή της. Για τον λόγο αυτό, στις 17 Οκτωβρίου το Συμβούλιο Περιβάλλοντος ενέκρινε, υπό την Προεδρία μας, μια αρχική θέση της Ευρωπαϊκής Ένωσης για τις διαπραγματεύσεις για την αλλαγή του κλίματος που θα πραγματοποιηθούν στο πλαίσιο των Ηνωμένων Εθνών τον Δεκέμβριο. Επιθυμούμε να παράσχουμε μια σταθερή βάση εργασίας για την μεσοπρόθεσμη και μακροπρόθεσμη στρατηγική της Ευρωπαϊκής Ένωσης για την αλλαγή του κλίματος και οι διάφορες συνθέσεις του Συμβουλίου, καθώς και οι εξωτερικές σύνοδοι κορυφής της Ευρωπαϊκής Ένωσης συμβάλλουν στο σκοπό αυτό.
<P>
Ο κ. Piotrowski και ο κ. Szymański αναφέρθηκαν στην πρόκληση της παγκοσμιοποίησης και έθιξαν σημαντικά θέματα τα οποία πιστεύω ότι θα εμπλουτίσουν τις συζητήσεις που θα διεξαχθούν από τους αρχηγούς κυβερνήσεων αύριο στο Hampton Court.
<P>
Ο κ. Van Hecke έκανε ορισμένες παρατηρήσεις σχετικά με το θέμα της Τουρκίας με τις οποίες, με όλο το σεβασμό, απλώς διαφωνώ. Δεν μιλώ μόνο εξ ονόματος της Προεδρίας, αλλά και εξ ονόματος ενός ομόφωνου Συμβουλίου Γενικών Υποθέσεων, το οποίο επανέλαβε τις προηγούμενες δεσμεύσεις που αναλήφθηκαν στη σύνοδο των ευρωπαίων αρχηγών κυβερνήσεων τον Δεκέμβριο 2004 και κατάφερε να εγκαινιάσει αυτές τις ενταξιακές συνομιλίες για την πλήρη ένταξη της Τουρκίας στις 3 Οκτωβρίου. Η κ. Grossetête αναγνώρισε, και χαίρομαι γι’ αυτό, την ακριβή ιστορική σημασία αυτού του θέματος και της έναρξης των ενταξιακών συνομιλιών με την Τουρκία. Αλλά προσπαθώντας, υποψιάζομαι, να επικρίνει τη βρετανική Προεδρία, είπε: «Δεν μπορούμε να οικοδομήσουμε την Ευρώπη με όνειρα». Θα έλεγα, με όλο τον σεβασμό, ότι έχουμε πολύ περισσότερες ελπίδες να οικοδομήσουμε μια Ευρώπη προς την κατεύθυνση που επιθυμούμε αν το κάνουμε αυτό βασιζόμενοι στις ελπίδες και τα όνειρά μας, αντί για τις αναμνήσεις και τα παλιά επιτεύγματά μας.
<P>
Όπως πολύ εύγλωττα επεσήμανε ο πρωθυπουργός μας συνοψίζοντας τη σημερινή συζήτηση, αν εξετάσει κανείς τις μελλοντικές προκλήσεις που αντιμετωπίζει η Ευρώπη, είτε πρόκειται για το θέμα της αλλαγής του κλίματος είτε για τη διασφάλιση ευημερίας και τη διατήρηση της κοινωνικής προστασίας ενόψει της πρόκλησης της παγκοσμιοποίησης, δεν είναι δύσκολο να υποστηρίξει τη σημασία του έργου της Ευρώπης για τα επόμενα 50 χρόνια. Συνεπώς, δεν πιστεύω ότι πλήττονται τα συμφέροντα της Ευρώπης αν δηλώσουμε συνειδητά τις μελλοντικές προκλήσεις που αντιμετωπίζουμε. Εκτιμώ ότι αυτό αποτελεί πιο σταθερό θεμέλιο για την οικοδόμηση της υποστήριξης των πολιτών προς την Ευρώπη από ό,τι μια απλή επανάληψη των επιτευγμάτων του παρελθόντος.
<P>
Ο κ. Titley αναγνώρισε με γενναιοδωρία το έργο της Προεδρίας με το Κοινοβούλιο. Δεν ξέρω αν ο αριθμός βουλευτών που παρίστανται σήμερα στο Κοινοβούλιο αντανακλά το σχετικό ενδιαφέρον για τις παρατηρήσεις του πρωθυπουργού και του βρετανού Υπουργού Ευρωπαϊκών Υποθέσεων, αλλά παρά ταύτα του είμαι ευγνώμων και θα μεταβιβάσω στους συναδέλφους μου υπουργούς τα ευγενικά του λόγια. Του είμαι εξίσου ευγνώμων για το γεγονός ότι αναγνώρισε αυτό που έχω ήδη υποστηρίξει κατά τη διάρκεια της ομιλίας μου, η οποία είναι η πραγματικά ιστορική σημασία της έναρξης των ενταξιακών διαπραγματεύσεων με την Τουρκία. Είμαι επίσης ευτυχής και ευγνώμων για το γεγονός ότι ο αξιότιμος βουλευτής έθεσε το ευρύτερο θέμα της Αφρικής και του σημαντικού έργου που προώθησε η βρετανική Προεδρία ως προς αυτό το θέμα μεγάλου διεθνούς ενδιαφέροντος.
<P>
Ο κ. Geremek έθεσε επίσης το θέμα της μελλοντικής χρηματοδότησης και επιτρέψτε μου να πω ευθέως ότι, στο πλαίσιο των όσων επανέλαβε ο πρωθυπουργός μας σήμερα, δεν πιστεύω ότι είναι η κατάλληλη στιγμή για να συζητήσουμε σχετικά με την αποζημίωση που θα παρασχεθεί στις νέες υποψήφιες χώρες, την αποκαλούμενη A 10, εφόσον δεν καταφέρουμε να επιτύχουμε συμφωνία σχετικά με τη μελλοντική χρηματοδότηση. Τώρα είναι ευκαιρία να αφοσιωθούμε και να δεσμευτούμε εκ νέου στην ειλικρινή προσπάθεια να διασφαλιστεί μια συμφωνία για τη μελλοντική χρηματοδότηση, η οποία φυσικά είναι σημαντική για τη χώρα που ασκεί την Προεδρία και ασφαλώς για κάθε κράτος μέλος. Αναγνωρίζω, ωστόσο, ότι είναι ιδιαίτερα σημαντική για τα κράτη μέλη που προσχώρησαν πρόσφατα στην Ευρωπαϊκή Ένωση.
<P>
Ο κ. Mayor Oreja απηύθυνε γενικές ερωτήσεις σχετικά με τον μελλοντικό ρόλο της Ευρώπης και, ειδικά για το θέμα της τρομοκρατίας, αναρωτήθηκε αν θα καταφέρουμε να μετατρέψουμε τους ευρύτερους τομείς έργου που περιέγραψε ο πρωθυπουργός μας σε δράση. Και πάλι, θα απαντήσω στους βουλευτές του Κοινοβουλίου ότι αυτός ακριβώς είναι ο λόγος για τον οποίο αναθέσαμε την εκπόνηση αυτού του εγγράφου – προκειμένου να μετατρέψουμε αυτούς τους γενικούς τομείς δράσης σε συγκεκριμένα επιτεύγματα εγκαίρως.
<P>
Ο κ. Barón Crespo αναφέρθηκε στη συνταγματική συνθήκη δίνοντάς μου την ευκαιρία να ενισχύσω μία από τις αρχικές ιδέες στις οποίες βασίζεται η σύνοδος του Hampton Court, της οποίας προηγείται αυτή η συζήτηση. Πιστεύουμε με βεβαιότητα, υπό το φως των αποφάσεων των ψηφοφόρων στη Γαλλία και στις Κάτω Χώρες, ότι θα ήταν λάθος αντίδραση να συνεχιστεί μηχανικά μια συζήτηση θεσμικής αρχιτεκτονικής, όταν στην πραγματικότητα, η πιο ακριβής περιγραφή της ψηφοφορίας –σίγουρα στη Γαλλία και υποψιάζομαι επίσης και στις Κάτω Χώρες– ήταν ότι αφορούσε τόσο το κείμενο όσο και το συγκείμενο. Συνεπώς, θα ήταν λάθος εκ μέρους μας να συζητούμε το θέμα του κειμένου όταν υπάρχει ένα γενικότερο θέμα σχετικά με τον τρόπο με τον οποίο συμμετέχει η Ευρώπη στην παγκοσμιοποίηση, για το οποίο οι πολίτες μας απαιτούν μια απάντηση. Αυτή είναι η έμπνευση και το κίνητρο πίσω από τη σύνοδο που θα λάβει χώρα αύριο.
<P>
Ο κ. Tajani αναφέρθηκε σε διάφορα σημαντικά θέματα, όπως και η κ. Roure. Επιτρέψτε μου, ωστόσο, να ολοκληρώσω επαναλαμβάνοντας τη σημασία του θέματος που ανέφερε ο κ. Saryusz-Wolski, δηλαδή τη μελλοντική χρηματοδότηση. Όπως είπα, προσπάθησα να καταστήσω σαφή σήμερα στο Κοινοβούλιο τη σημασία που προσδίδουμε στην επίτευξη συμφωνίας για τη μελλοντική χρηματοδότηση στο Συμβούλιο του Δεκεμβρίου.
<P>
Εντούτοις, για να υποστηρίξω αυτό το θέμα επιτρέψτε μου επίσης να αναφέρω την επιστολή που απέστειλε ο πρωθυπουργός μας, ως Πρόεδρος της Ευρωπαϊκής Ένωσης, στους συναδέλφους του καλώντας τους στο Hampton Court αύριο. Είπε επί λέξει: «Γνωρίζω ότι πολλοί συνάδελφοι θέλουν να μάθουν πώς προτίθεται η Προεδρία να προωθήσει τις διαπραγματεύσεις σχετικά με τη μελλοντική χρηματοδότηση. Μετά από ευρεία διαβούλευση, εκτιμώ ότι υπάρχει συλλογική βούληση να επιτευχθεί συμφωνία τον Δεκέμβριο. Ο Πρόεδρος Barroso πρότεινε ορισμένες νέες ιδέες για τον τρόπο με τον οποίο μπορεί να προωθηθεί αυτό το έργο».
<P>
Κύριε Πρόεδρε, είμαι ευγνώμων για άλλη μία φορά για την ευκαιρία που μου δόθηκε να απαντήσω σε αυτή τη σημαντική και επίκαιρη συζήτηση. Είμαι βέβαιος ότι η αυριανή σύνοδος στο Hampton Court θα είναι μια πραγματική και σημαντική ευκαιρία για να στείλουν τα κράτη μέλη ένα μήνυμα ενότητας και συλλογικής προσπάθειας και να αποδείξουν τον βασικό ρόλο της Ευρωπαϊκής Ένωσης στην αντιμετώπιση των προκλήσεων για τις οποίες ακούσαμε τόσα πολλά σήμερα. 
<SPEAKER ID="157" LANGUAGE="EN" NAME="Margot Wallström," AFFILIATION="Αντιπρόεδρος της Επιτροπής">
<P>
   Κύριε Πρόεδρε, ο κ. Alexander ανέφερε τη στρατηγική για την Αφρική. Η Αφρικανική Επιτροπή μας επισκέφθηκε την προηγούμενη εβδομάδα και όταν παρουσίασε την πολιτική της ατζέντα –σχετικά με την πείνα, τους πολέμους, το AIDS, την απερήμωση και τον αναλφαβητισμό– τα ευρωπαϊκά μας προβλήματα ξαφνικά φάνηκαν εύκολα.
<P>
Καθώς ο κ. Alexander σχολίασε αυτό το θέμα εκτενώς, έχω πολύ λίγα να προσθέσω. Θα ήθελα να τον ευχαριστήσω και θα διασφαλίσω ότι όλες οι πολύ συγκεκριμένες παρατηρήσεις που έγιναν θα διαβιβαστούν στην Επιτροπή. 
<SPEAKER ID="158" LANGUAGE="" NAME="Πρόεδρος." AFFILIATION="ΓΡΑΠΤΕΣ ΔΗΛΩΣΕΙΣ (ΆΡΘΡΟ 142)">
<SPEAKER ID="159" LANGUAGE="EN" NAME="Richard Corbett (PSE ). –" AFFILIATION="">
<P>
Η πρόοδος σε αυτά τα θέματα θα δημιουργήσει ένα νέο συγκείμενο στο πλαίσιο του οποίου μπορούμε να αποφασίσουμε τι θα κάνουμε με το κείμενο. Υπάρχει ένα ευρύ φάσμα σεναρίων, από την εγκατάλειψη κάθε μεταρρύθμισης μέχρι την πρόταση προς τους Γάλλους και τους Ολλανδούς να ψηφίσουν ξανά. Στην πράξη, είναι πιθανό κάτι ανάμεσα στα δύο άκρα. Αλλά είτε πρόκειται για αποσαφήνιση του ισχύοντος κειμένου, είτε για προσθήκη, τροποποίηση, αναδιατύπωση ή κατάρτιση ενός νέου κειμένου, ένα πράγμα είναι σαφές: η ανάγκη για μεταρρύθμιση δεν έχει χαθεί. Τα θέματα που οδήγησαν και τις 25 κυβερνήσεις να καταλήξουν ότι είναι απαραίτητη μια νέα συνταγματική συνθήκη παραμένουν στο τραπέζι των διαπραγματεύσεων και πρέπει να αντιμετωπιστούν.
<SPEAKER ID="160" LANGUAGE="PT" NAME="Ilda Figueiredo (GUE/NGL ). –" AFFILIATION="">
<P>
   Αντί για προτάσεις που απαιτούν αποτελεσματικές απαντήσεις στα σοβαρά κοινωνικά προβλήματα στην ΕΕ –περισσότεροι από 22 εκατομμύρια άνθρωποι είναι άνεργοι και 72 εκατομμύρια άνθρωποι ζουν κάτω από το όριο της φτώχειας– ο Προεδρεύων του Συμβουλίου συνεχίζει να πιέζει για μέτρα στήριξης της ανταγωνιστικότητας και του ανταγωνισμού. Σε αυτό το πλαίσιο, η έμφαση στην έρευνα, την ανάπτυξη και την καινοτομία παρουσιάζεται πάντα ως ένα μέσο δημιουργίας των σωστών συνθηκών για τις επιχειρήσεις και όχι τόσο ως η άκρως απαραίτητη απάντηση σε ζητήματα καλύτερης υγείας για όλους, υψηλότερων επιπέδων δημόσιας εκπαίδευσης και δημιουργίας θέσεων απασχόλησης υψηλής ποιότητας με δικαιώματα. Ο κ. Μπλερ, ο Προεδρεύων του Συμβουλίου, υπογράμμισε επομένως την ανάγκη για μεγαλύτερη ευελιξία στην αγορά εργασίας και στην κινητικότητα και τη στήριξη της αναδιάρθρωσης, η οποία οδηγεί σε περικοπές θέσεων απασχόλησης, και κατά συνέπεια σε μεγαλύτερη ανεργία και σε μία πιο επισφαλή αγορά εργασίας.
<SPEAKER ID="161" LANGUAGE="FR" NAME="Bruno Gollnisch (NI ). –" AFFILIATION="">
<P>
   Στο Hampton Court αύριο, οι αρχηγοί κρατών και κυβερνήσεων θα συζητήσουν τις προκλήσεις που θέτει η παγκοσμιοποίηση στα οικονομικά και κοινωνικά πρότυπά μας.
<P>
Το χειρότερο είναι ότι η λύση έχει ήδη βρεθεί, αν πιστέψουμε τον Gordon Brown, τον βρετανό Υπουργό Οικονομικών, ο οποίος δήλωσε ότι πρέπει να θέσουμε τέλος στα αδιέξοδα του προστατευτισμού. Ωστόσο, πού βλέπει ο κ. Brown τον προστατευτισμό στην Ευρώπη; Είναι η μεγαλύτερη ανοικτή αγορά στον κόσμο, και είναι η αγορά που συμμορφώνεται περισσότερο με τους κανόνες του ΠΟΕ από οποιαδήποτε άλλη. Οι ανταγωνιστές μας, από την άλλη πλευρά, χειρίζονται χωρίς αιδώ τα όπλα του ντάμπινγκ, θέτουν εμπόδια στο εμπόριο, χορηγούν συγκαλυμμένες επιδοτήσεις, και ούτω καθεξής.
<P>
Η Επιτροπή, από την πλευρά της, προτείνει ένα ταμείο προσαρμογής στην παγκοσμιοποίηση με το πριγκηπικό ποσό των 500 εκατομμυρίων ευρώ 1 ευρώ ανά άτομο! για να βοηθήσει όσους έμειναν άνεργοι από τις πολιτικές της να ψάξουν για δουλειά. Τι κυνικό!
<SPEAKER ID="162" LANGUAGE="EN" NAME="Alyn Smith (Verts/ALE ). –" AFFILIATION="">
<SPEAKER ID="163" LANGUAGE="" NAME="" AFFILIATION="Αντιπροέδρου">
<SPEAKER ID="164" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει την Ώρα των Ερωτήσεων προς το Συμβούλιο (B6-0332/2005). 
<SPEAKER ID="165" LANGUAGE="" NAME="John Purvis (PPE-DE ). –" AFFILIATION="(ΕΝ)">
<P>
   Κύριε Πρόεδρε, μιλώ εξ ονόματος ενός συναδέλφου, του κ. Kamall, ο οποίος τον περασμένο μήνα υπέβαλε στο Συμβούλιο την Ερώτηση Η-0688/05 σχετικά με τις ποσοστώσεις των κινεζικών κλωστοϋφαντουργικών προϊόντων. Μέχρι τώρα δεν έχει λάβει καμιάς μορφής απάντηση. Διερωτώμαι αν θα μπορούσατε να ρωτήσετε το Συμβούλιο Υπουργών πότε μπορεί να αναμένει απάντηση. Υπό κανονικές συνθήκες, περιμένουμε απάντηση την επόμενη ημέρα. 
<SPEAKER ID="166" LANGUAGE="" NAME="Πρόεδρος." AFFILIATION="">
<P>
   Κύριε Purvis, με ενημέρωσαν ότι η απάντηση του Συμβουλίου αναμένεται ανά πάσα στιγμή. Στην πραγματικότητα, το Συμβούλιο είναι παρόν στην Αίθουσα και πρέπει να του ζητήσω να δώσει προτεραιότητα στην απάντηση αυτής της ερώτησης.
<P>
Αυτό αποτελεί μια ορθή και κατάλληλη απάντηση στην πολιτική δέσμευση του Συμβουλίου του Απριλίου 2004 για την ενίσχυση της ανάπτυξης της Βόρειας Κύπρου; 
<SPEAKER ID="167" LANGUAGE="" NAME="Douglas Alexander," AFFILIATION="Προεδρεύων του Συμβουλίου">
<P>
Σε σχέση με την παρούσα ερώτηση, οι λεγόμενες Ρυθμίσεις για την Πράσινη Γραμμή εγκρίθηκαν από το Συμβούλιο την 1η Μαΐου 2004 με σκοπό να διευκολυνθεί η επανένωση της Κύπρου ενθαρρύνοντας την οικονομική ανάπτυξη της τουρκοκυπριακής κοινότητας, μέσω της διευκόλυνσης του εμπορίου ανάμεσα στο βόρειο μέρος της Κύπρου και στο τελωνειακό έδαφος της Ευρωπαϊκής Ένωσης. Όπως ορθώς επισημαίνει ο αξιότιμος βουλευτής στην ερώτησή του, το Συμβούλιο ενέκρινε τροποποιήσεις στις ρυθμίσεις για την Πράσινη Γραμμή τον Φεβρουάριο του 2005, προσπαθώντας να επεκτείνει την εμβέλεια και την αποδοτικότητά τους, συμβάλλοντας κατ’ αυτόν τον τρόπο περαιτέρω στην ενοποίηση του νησιού.
<P>
Στην πρώτη της έκθεση για την υλοποίηση των Ρυθμίσεων για την Πράσινη Γραμμή, από την 1η Μαΐου 2004 μέχρι τις 30 Απριλίου 2005, η Επιτροπή καταλήγει ότι η διέλευση προσώπων προχωρεί ομαλά, αλλά ο όγκος και η αξία των αγαθών που διέρχονται από τη γραμμή παραμένουν περιορισμένα.
<P>
Ενώ η έκθεση μνημονεύει τις τελευταίες τροποποιήσεις που υιοθετήθηκαν τον Φεβρουάριο 2005, οι εκτελεστικές αποφάσεις της Επιτροπής, σε ό,τι αφορά τα νέα καλυπτόμενα αγαθά βρίσκονταν ακόμη στο στάδιο της προετοιμασίας. Επομένως, δεν ήταν εφικτή μια πλήρης αποτίμηση της αποτελεσματικότητας αυτών των τροποποιήσεων.
<P>
Η Επιτροπή αναμένεται να υποβάλει ξανά έκθεση με θέμα τις Ρυθμίσεις για την Πράσινη Γραμμή το 2006 και εκεί θα αναφέρεται στην υλοποίηση αυτών των διατάξεων. Ως προς άλλα μέτρα, τα οποία αποσκοπούν στην επανένωση της Κύπρου με την ενθάρρυνση της οικονομικής ανάπτυξης της τουρκοκυπριακής κοινότητας, το Συμβούλιο έχει επίγνωση των ευθυνών του και οι σχετικές προσπάθειες συνεχίζονται. 
<SPEAKER ID="168" LANGUAGE="" NAME="Andrew Duff (ALDE ). –" AFFILIATION="(ΕΝ)">
<SPEAKER ID="169" LANGUAGE="" NAME="Douglas Alexander," AFFILIATION="Προεδρεύων του Συμβουλίου">
<SPEAKER ID="170" LANGUAGE="" NAME="Chris Davies (ALDE ). –" AFFILIATION="(ΕΝ)">
<SPEAKER ID="171" LANGUAGE="" NAME="Douglas Alexander," AFFILIATION="Προεδρεύων του Συμβουλίου">
<P>
   Οι Υπουργοί Εξωτερικών της Ευρωπαϊκής Ένωσης εξέφρασαν την επιθυμία να τερματιστεί η απομόνωση των Τουρκοκυπρίων στο Συμβούλιο Γενικών Υποθέσεων του Απριλίου 2004. Κατόπιν αιτήσεως του Συμβουλίου, η Επιτροπή εκπόνησε δύο σχέδια κανονισμών για την εκπλήρωση αυτής της δέσμευσης. Ίσως εν μέρει η απογοήτευση, για την οποία κάνει λόγο ο αξιότιμος βουλευτής, να απηχεί το γεγονός ότι δεν έχει ακόμη καταστεί δυνατόν να συμφωνήσουμε επ’ αυτών. Εντούτοις, μπορώ να διαβεβαιώσω το Σώμα ότι θα συνεχίσουμε τις προσπάθειες για επίτευξη συμφωνίας. Είναι σαφές ότι αυτή θα εμπλέκει έναν αριθμό κρατών μελών. Μπορώ να σας διαβεβαιώσω ότι είμαστε αποφασισμένοι, αν μπορέσουμε, να φθάσουμε σε συμφωνία προκειμένου να δώσουμε έκφραση σε αυτήν την απόφαση του Συμβουλίου Γενικών Υποθέσεων. 
<SPEAKER ID="172" LANGUAGE="" NAME="Sarah Ludford (ALDE ). –" AFFILIATION="(ΕΝ)">
<SPEAKER ID="173" LANGUAGE="" NAME="Douglas Alexander," AFFILIATION="Προεδρεύων του Συμβουλίου">
<SPEAKER ID="174" LANGUAGE="" NAME="Πρόεδρος." AFFILIATION="">
<P>
Τον Απρίλιο του 2005, η Ευρωπαϊκή Επιτροπή ολοκλήρωσε και υπέβαλε στο Συμβούλιο σχέδιο διαπραγματευτικής εντολής για τη σύναψη συμφωνίας, σταθεροποίησης και σύνδεσης της ΕΕ με το κοινό κράτος Σερβίας/Μαυροβουνίου. Μέχρι σήμερα η Σερβία/Μαυροβούνιο ήταν η μόνη χώρα των Δυτικών Βαλκανίων, η οποία, παρ’ όλο ότι αναγνωρίζεται η στρατηγική της σημασία για την ασφάλεια και τη σταθερότητα στην περιοχή και έχει αναγνωρισθεί από την ΕΕ η ευρωπαϊκή της προοπτική, παρέμενε αποκλεισμένη από τις ευρωπαϊκές διεργασίες.
<SPEAKER ID="175" LANGUAGE="" NAME="Douglas Alexander," AFFILIATION="Προεδρεύων του Συμβουλίου">
<P>
   Συμφωνώ απολύτως με τον αξιότιμο βουλευτή ότι έχει μεγάλη σημασία να προσεγγίσει την Ευρωπαϊκή Ένωση η Σερβία και Μαυροβούνιο. Γι’ αυτό και είμαι ευτυχής διότι το Συμβούλιο εξουσιοδότησε την Επιτροπή να αρχίσει διαπραγματεύσεις για σταθεροποίηση και σύνδεση και για τη σύναψη συμφωνίας με τη Σερβία και Μαυροβούνιο στο Συμβούλιο Γενικών Υποθέσεων και Εξωτερικών Σχέσεων στις 3 Οκτωβρίου, για το οποίο έχω ήδη μιλήσει. Στη συνέχεια, πραγματοποιήθηκε επίσημη τελετή για την έναρξη των διαπραγματεύσεων στο Βελιγράδι στις 10 Οκτωβρίου, παρουσία του αρμόδιου Επίτροπου για τη διεύρυνση, κ. Rehn.
<P>
Η απόφαση να αρχίσουν διαπραγματεύσεις για ΣΣΣ ακολουθεί τη θετική μελέτη σκοπιμότητας, την οποίαν έλαβε η Σερβία και Μαυροβούνιο από την Επιτροπή τον Απρίλιο 2005. Καθώς πρόκειται για έναν από τους στόχους της Προεδρίας μας, το Ηνωμένο Βασίλειο το θεωρεί σημαντικό βήμα για τη Σερβία και το Μαυροβούνιο, στον δρόμο προς την Ευρωπαϊκή Ένωση. Επιβεβαιώνει επίσης τη δέσμευση της Ευρωπαϊκής Ένωσης στην ατζέντα της Θεσσαλονίκης, γεγονός που τονίζει ότι το μέλλον των Δυτικών Βαλκανίων έγκειται στην Ευρωπαϊκή Ένωση.
<SPEAKER ID="176" LANGUAGE="" NAME="Παναγιώτης Μπεγλίτης (PSE ). –" AFFILIATION="">
<P>
   Κύριε Πρόεδρε, θα ήθελα να κάνω στον Πρόεδρο του Συμβουλίου, τον κ. Alexander, δύο σύντομες ερωτήσεις.
<P>
Πρώτη, γνωρίζοντας ότι το 2006 θα γίνει δημοψήφισμα στο Μαυροβούνιο για την ενδεχόμενη αποχώρηση από το κοινό κράτος Σερβίας-Μαυροβουνίου, πόσο θα επηρεάσει την πορεία των διαπραγματεύσεων για τη συμφωνία σταθεροποίησης αυτό το δημοψήφισμα στο Μαυροβούνιο;
<P>
Δεύτερη, πόσο θα επηρεάσει τις διαπραγματεύσεις για τη συμφωνία σταθεροποίησης και σύνδεσης, οι παράλληλες διαπραγματεύσεις που θα ξεκινήσουν για το τελικό καθεστώς του Κοσυφοπεδίου και επιπλέον, εάν ο κ. Alexander πιστεύει ότι η στάση της Σερβίας στο ζήτημα του Κοσυφοπεδίου θα επηρεάσει την πορεία των διαπραγματεύσεων για τη συμφωνία σταθεροποίησης και σύνδεσης. 
<SPEAKER ID="177" LANGUAGE="" NAME="Douglas Alexander," AFFILIATION="Προεδρεύων του Συμβουλίου">
<P>
   Στη διάρκεια της Προεδρίας μας, είχα προσωπικά την ευκαιρία να μεταβώ στο Βελιγράδι και να ακούσω απευθείας από εκπροσώπους της Σερβίας και Μαυροβουνίου για την επιθυμία τους να αποκτήσουν, τελικά, την ιδιότητα μέλους της Ευρωπαϊκής Ένωσης και την επιθυμία τους να προωθήσουν τη διαδικασία σύναψης συμφωνίας σταθεροποίησης και σύνδεσης. Πιστεύω, επομένως, ότι θα προτρέχαμε –δεδομένης της πρόσφατης ανακοίνωσης στην οποία δόθηκε επίσημη έκφραση πρόσφατα, όταν ο Επίτροπος Rehn επισκέφθηκε το Βελιγράδι– αν προεξοφλούσαμε ποιο ενδέχεται να είναι το αποτέλεσμα ενός ενδεχόμενου δημοψηφίσματος στο μέλλον.
<SPEAKER ID="178" LANGUAGE="NL" NAME="Bart Staes (Verts/ALE ). –" AFFILIATION="">
<P>
   Κύριε Πρόεδρε, ζητώ συγνώμη που άργησα, με αποτέλεσμα να χάσω ένα μέρος της απάντησης του Προεδρεύοντος του Συμβουλίου, αλλά, καθώς συζητάμε για τη Σερβία, επιτρέψτε μου να σας πω ότι ήμουν στο Κοσσυφοπέδιο την προηγούμενη εβδομάδα –στο αλβανικό τμήμα της βόρειας επαρχίας της Σερβίας για να είμαι ακριβής– όπου ο πληθυσμός ανησυχεί για την τύχη των 2 500 ανθρώπων που συνεχίζουν να είναι αγνοούμενοι. Η Σερβία αρνείται να βοηθήσει στην ανακάλυψη αυτών των πτωμάτων.
<P>
Σίγουρα μία από τις προϋποθέσεις που πρέπει να συνδέσουμε εμείς στην Ευρωπαϊκή Ένωση με την συνεχιζόμενη υποστήριξή μας προς τη Σερβία θα πρέπει να είναι ότι αυτή η χώρα πρέπει να συνεργαστεί με την UNMIK και με τις αλβανικές αρχές στο Κοσσυφοπέδιο προκειμένου να διασφαλίσει ότι όλοι αυτοί οι άνθρωποι που έχουν χάσει συγγενείς θα μάθουν τουλάχιστον που είναι, πού είναι αυτά τα πτώματα και ότι θα τους επιστραφούν ώστε να μπορέσουν να ενταφιαστούν κανονικά. Μπορεί ο Προεδρεύων του Συμβουλίου να δεσμευτεί ότι αυτή θα είναι μία από τις προϋποθέσεις για τη συνεχιζόμενη συνεργασία με τη Σερβία; 
<SPEAKER ID="179" LANGUAGE="" NAME="Douglas Alexander," AFFILIATION="Προεδρεύων του Συμβουλίου">
<P>
Από αυτή την άποψη, κατά τη διάρκεια των συνομιλιών που είχα τόσο στο Βελιγράδι όσο και στην Πρίστινα, τόνισα πόσο σημαντικό είναι να περιμένουμε την έκθεση του Πρεσβευτή Eide. Υπό αυτή την έννοια, έχουμε την ελπίδα ότι η έκθεση θα προσφέρει τη βάση στην οποία θα μπορούσε να βρεθεί κάποια μέθοδος, η οποία δεν θα ικανοποιούσε μόνο ένα στοιχείο μιας κοινότητας, αλλά θα εξυπηρετούσε τα ευρύτερα συμφέροντα της ειρήνης και της ασφάλειας στην περιοχή. 
<SPEAKER ID="180" LANGUAGE="" NAME="Πρόεδρος." AFFILIATION="">
<P>
Ενόψει του τέλους της περιόδου προγραμματισμού 2000-2006, πώς εκτιμά το Συμβούλιο τα αποτελέσματα της χρήσεως των διαρθρωτικών ταμείων και των άλλων χρηματοδοτικών μέσων όσον αφορά στην κοινωνική ένταξη, την εκπαίδευση, την κατάρτιση και την επαγγελματική ανέλιξη νέων που ζουν σε αγροτικές, νησιωτικές, ορεινές, αραιοκατοικημένες και απομακρυσμένες περιοχές, καθώς και περιοχές που αντιμετωπίζουν δημογραφικά προβλήματα;
<P>
Ο νέος σχεδιασμός για την περίοδο 2007-2013 περιλαμβάνει δράσεις που στοχεύουν στην ομάδα αυτή, ώστε να προωθηθεί η ένταξη στο φυσικό κοινωνικό περιβάλλον τους και να τους επιτραπεί να συνεχίσουν να ζουν σε αυτό; 
<SPEAKER ID="181" LANGUAGE="" NAME="Douglas Alexander," AFFILIATION="Προεδρεύων του Συμβουλίου">
<P>
Η Τρίτη Έκθεση για την Οικονομική και Κοινωνική Συνοχή, η οποία αναφέρεται στην πρόοδο που έχει σημειωθεί προς την επίτευξη οικονομικής και κοινωνικής συνοχής μέσω των διαρθρωτικών ταμείων και του ταμείου συνοχής, της ΕΤΕπ και άλλων χρηματοδοτικών μέσων, εγκρίθηκε από την Επιτροπή στις 18 Φεβρουαρίου 2004. Μέρος της έκθεσης επικεντρώνεται στις επιπτώσεις των κοινοτικών πολιτικών, της ανταγωνιστικότητας, της απασχόλησης και της συνοχής καθώς και στις επιπτώσεις και στην προστιθέμενη αξία των διαρθρωτικών πολιτικών σε τέτοιες περιοχές.
<P>
Το Συμβούλιο γνωρίζει πόσο σημαντικός είναι ο ρόλος των νέων αγροτών, ιδιαίτερα στην ανάπτυξη του αγροτικού περιβάλλοντος και στην περιβαλλοντική προστασία. Το 2003, 24% των γεωργικών εκμεταλλεύσεων διευθύνονταν από άτομο κάτω των 45 ετών. Πρέπει να εξασφαλιστεί η ανανέωση των γενεών, ιδιαίτερα μέσω ειδικών μέτρων πρόωρης συνταξιοδότησης σε συνδυασμό με υποστήριξη για την εγκατάσταση.
<P>
Κατά τη διάρκεια της τρέχουσας περιόδου προγραμματισμού, δηλαδή από το 2000 μέχρι το 2006, περίπου δύο δισεκατομμύρια ευρώ από τον προϋπολογισμό θα έχουν διατεθεί απευθείας σε νέους αγρότες, για να τους βοηθήσουν να εγκατασταθούν. Αυτό το ποσό είναι δεσμευμένο για τη χρηματοδότηση επενδύσεων και για να τους βοηθήσει να ιδρύσουν επιχειρήσεις μέσω συμβουλευτικών υπηρεσιών.
<P>
Σκεπτόμενο το μέλλον, το Συμβούλιο ενέκρινε πρόσφατα μια σειρά μέτρων στο πλαίσιο του κανονισμού για την αγροτική ανάπτυξη για την περίοδο 2007-2013, και ιδίως ενίσχυση μέχρι 55 000 ευρώ ανά εκμετάλλευση, βοήθεια για εκσυγχρονισμό και το ενδεχόμενο να χρησιμοποιηθεί το εθνικό αποθεματικό για να βοηθήσουμε τους νέους αγρότες να εγκατασταθούν. 
<SPEAKER ID="182" LANGUAGE="" NAME="Μαρία Παναγιωτοπούλου-Κασσιώτου (PPE-DE ). –" AFFILIATION="">
<P>
   Κύριε Πρόεδρε, ευχαριστώ τον κ. Υπουργό για την απάντηση και εύχομαι γρήγορα να αποφασισθεί η χρηματοδότηση ώστε, μέχρι το 2010 και 2013, να γίνουν πραγματικότητα όσα μας ανέφερε.
<SPEAKER ID="183" LANGUAGE="" NAME="Douglas Alexander," AFFILIATION="Προεδρεύων του Συμβουλίου">
<P>
Διατύπωσα ενώπιον του Συμβουλίου τους όρους της τρίτης έκθεσης για τη συνοχή σχετικά με την οικονομική και κοινωνική πολιτική, η οποία περιέγραφε την πρόοδο. Θα ήταν χρήσιμο να καταστήσω σαφές ότι η ημερομηνία-στόχος για την έγκριση της πανευρωπαϊκής στρατηγικής αγροτικής ανάπτυξης είναι το φθινόπωρο του 2005. Το πλαίσιο για την παρακολούθηση και την αποτίμηση πρέπει να έχει συμφωνηθεί μέχρι το τέλος του 2005 και τότε τα κράτη μέλη θα παρουσιάσουν σχέδια εθνικής στρατηγικής ευθυγραμμισμένα με μια συνολική στρατηγική της Ευρωπαϊκής Ένωσης. Άρα είναι σαφές ότι σε αυτή τη συγκυρία θα υπάρχει δυνατότητα προσφυγής σε εθνικό καθώς και σε ευρωπαϊκό επίπεδο. Αυτά τα σχέδια θα συμπεριλαμβάνουν ποσοτικοποιημένους στόχους όσον αφορά τις δαπάνες για την αγροτική ανάπτυξη, ειδικά προσαρμοσμένους στις περιφερειακές συνθήκες, με βάση τους οποίους, φυσικά, θα μπορεί στη συνέχεια να κριθεί η αποτελεσματικότητα των δαπανών. 
<SPEAKER ID="184" LANGUAGE="ES" NAME="Josu Ortuondo Larrea (ALDE ). –" AFFILIATION="">
<SPEAKER ID="185" LANGUAGE="" NAME="Douglas Alexander," AFFILIATION="Προεδρεύων του Συμβουλίου">
<P>
   Αν ο αξιότιμος βουλευτής αναφέρεται στις συνομιλίες του Παγκόσμιου Οργανισμού Εμπορίου, από το 2003 επιτεύχθηκε μία συμφωνία πλαίσιο στην οποία συμμετέχουν τόσο οι Ηνωμένες Πολιτείες όσο και η Ευρωπαϊκή Ένωση, η οποία κατ’ ουσίαν έθεσε ξανά σε κίνηση τις συνομιλίες για το εμπόριο.
<SPEAKER ID="186" LANGUAGE="" NAME="Πρόεδρος." AFFILIATION="">
<P>
Υπό το πρίσμα των πρόσφατων κλονισμών στην ενεργειακή αγορά όπως η αύξηση των τιμών του πετρελαίου και των έντονων ανησυχιών του κοινού σχετικά με τις επιπτώσεις των αλλαγών του κλίματος, τι πράττει το Συμβούλιο στο πλαίσιο της Προεδρίας του Ηνωμένου Βασιλείου ώστε να εξασφαλίσει ότι η προτεινόμενη οδηγία για την ενεργειακή απόδοση κατά την τελική χρήση και τις ενεργειακές υπηρεσίες (COM(2003)0739 - C5-0642/2003 - 2003/0300(COD)) λαμβάνει υπόψη τα αυστηρότερα μέτρα ώστε να ενθαρρυνθεί η εξοικονόμηση ενέργειας όπως υποστηρίχθηκε από μια ισχυρή πλειοψηφία στο Κοινοβούλιο; 
<SPEAKER ID="187" LANGUAGE="" NAME="Douglas Alexander," AFFILIATION="Προεδρεύων του Συμβουλίου">
<SPEAKER ID="188" LANGUAGE="" NAME="Fiona Hall (ALDE ). –" AFFILIATION="(ΕΝ)">
<SPEAKER ID="189" LANGUAGE="" NAME="Douglas Alexander," AFFILIATION="Προεδρεύων του Συμβουλίου">
<P>
Ορισμένα κράτη μέλη έκριναν ότι θα ήταν απρόσφορο να επιτραπεί η άσκηση προσφυγών εναντίον τους ενώπιον του Δικαστηρίου διότι δεν επέτυχαν καθορισμένα επίπεδα εξοικονόμησης. Για παράδειγμα, αν ένα κράτος μέλος επιτύγχανε μόνο κατά 5% εξοικονόμηση έπειτα από έξι χρόνια αντί για το καθορισμένο 6%, η επίτευξη των στόχων θα βασιζόταν εν μέρει σε αλλαγές ως προς την καταναλωτική συμπεριφορά. Τα κράτη μέλη στοχεύουν να την επηρεάσουν με τα διαφορετικά μέτρα τα οποία προτείνονται στο σχέδιο οδηγίας. Εντούτοις, η αποτελεσματικότητα αυτών των μέτρων δεν είναι πλήρως προβλέψιμη ούτε βρίσκεται εξολοκλήρου υπό τον έλεγχο των ίδιων των κρατών μελών.
<SPEAKER ID="190" LANGUAGE="" NAME="Πρόεδρος." AFFILIATION="">
<P>
Ενθαρρύνει η απόφαση του Δικαστηρίου των Ευρωπαϊκών Κοινοτήτων περί καταλληλότητας του κοινοτικού δικαίου για την επιβολή ποινικών κυρώσεων (Υπόθεση C-176/03, 13 Σεπτεμβρίου 2005) το Συμβούλιο προς την κατεύθυνση της χρήσης του κοινοτικού πλαισίου και όχι του αντίστοιχου και ανεπαρκούς διακυβερνητικού, για λόγους επιβολής της νομοθεσίας; Εξετάζει θετικά η βρετανική Προεδρία την πιθανότητα να κάνει χρήση του άρθρου 42 της ΣΕΕ για το σκοπό αυτό; Πώς θα διασφαλίσει ότι οργανώσεις, όπως η G5 και η G8, καθώς και οι πρόσφατες εξελίξεις του χώρου Σένγκεν, δεν θα βλάψουν περαιτέρω τη διαφανή, δημοκρατική και ολοκληρωμένη συνεργασία της ΕΕ; Προτίθεται τουλάχιστον η Προεδρία να ενημερώσει το Ευρωπαϊκό, αλλά και τα εθνικά κοινοβούλια σχετικά με την εξέλιξη των διακυβερνητικών διαπραγματεύσεων και των μελλοντικών σχεδίων; 
<SPEAKER ID="191" LANGUAGE="" NAME="Douglas Alexander," AFFILIATION="Προεδρεύων του Συμβουλίου">
<P>
   Όπως έχει επανειλημμένα δηλώσει το Δικαστήριο, η επιλογή νομικής βάσης για την έγκριση νομικώς δεσμευτικών μέσων πρέπει να στηρίζεται σε αντικειμενικούς παράγοντες. Η απόφαση του Δικαστηρίου επιβεβαίωσε ότι ο κοινοτικός νομοθέτης μπορεί να λαμβάνει μέτρα που σχετίζονται με το ποινικό δίκαιο των κρατών μελών, όταν τούτο είναι αναγκαίο για την επίτευξη της σχετικής κοινοτικής πολιτικής. Το Δικαστήριο επανέλαβε επίσης ότι, κατά γενικό κανόνα, τα ζητήματα ποινικού δικαίου δεν εμπίπτουν στη σφαίρα της κοινοτικής αρμοδιότητας. Δεν αποφάσισε για το πεδίο εφαρμογής του Τίτλου 6 της Συνθήκης για την Ευρωπαϊκή Ένωση καθεαυτό, ούτε περιόρισε το πεδίο εφαρμογής του Τίτλου 6 πέρα από το πολύ συγκεκριμένο ζήτημα για το οποίο αποφάνθηκε το Δικαστήριο.
<P>
Η χρήση του άρθρου 42 δεν εξετάζεται προς το παρόν. Το Συμβούλιο δεν μπορεί και δεν πρέπει να επιδιώκει να αποτρέψει κράτη μέλη από το να συνεργάζονται διμερώς ή πολυμερώς σε αστυνομικά και δικαστικά ζητήματα, εφόσον τηρούν τις επιβεβλημένες από τις συνθήκες υποχρεώσεις τους. Η συνεργασία εκτός του πλαισίου των συνθηκών εξ ορισμού δεν αναλαμβάνεται από το Συμβούλιο. Επομένως, ούτε το Συμβούλιο ούτε η Προεδρία του μπορούν να δώσουν στο Ευρωπαϊκό Κοινοβούλιο πληροφορίες αναφορικά με τέτοιες μορφές συνεργασίας.
<P>
Η ενημέρωση όσον αφορά τη συνεργασία σε αστυνομικά και δικαστικά ζητήματα, βάσει του Τίτλου 6 διαβιβάζεται στο Ευρωπαϊκό Κοινοβούλιο βάσει του άρθρου 39 της Συνθήκης. Όσον αφορά την ενημέρωση των εθνικών κοινοβουλίων, τούτο είναι αποκλειστικά ζήτημα των επί μέρους κρατών μελών, όχι του Συμβουλίου ή της Προεδρίας του. 
<SPEAKER ID="192" LANGUAGE="" NAME="Sarah Ludford (ALDE ). –" AFFILIATION="(ΕΝ)">
<P>
   Κύριε Προεδρεύων, σας ευχαριστώ για την απάντησή σας, αλλά υπάρχει σημαντική ανησυχία από τον πολλαπλασιασμό των βημάτων διαλόγου για την αντιμετώπιση ζητημάτων ασφάλειας και μεθοριακού ελέγχου. Πριν από λίγους μήνες, ο Γάλλος πρωθυπουργός, κ. de Villepin, ανέφερε ότι η Βρετανία, η Γερμανία, η Ισπανία, η Ιταλία και η Γαλλία προχωρούν σε συζητήσεις σχετικά με την αστυνομική συνεργασία, ανταλλαγές πληροφοριών, μεθοριακούς ελέγχους και εσωτερική ασφάλεια. Έπειτα, έχουμε τη σύμβαση του Prüm μεταξύ επτά κρατών μελών, η οποία φαίνεται να ανάγεται στο σύστημα Trevi της δεκαετίας του 1970. Αυτό δεν είναι μόνο αντιδημοκρατικό και μη διαφανές, αλλά ασφαλώς επίσης αποτυγχάνει να προσφέρει την προστιθέμενη αξία της πραγματικής από κοινού αντιμετώπισης των προκλήσεων της τρομοκρατίας και της μετανάστευσης. Ασφαλώς αυτό δεν είναι προς το συμφέρον της Ευρωπαϊκής Ένωσης ως σύνολο! 
<SPEAKER ID="193" LANGUAGE="" NAME="Douglas Alexander," AFFILIATION="Προεδρεύων του Συμβουλίου">
<P>
   Είμαι ασφαλώς ενήμερος για τις ανεπίσημες συναντήσεις τις οποίες περιγράφει η αξιότιμη βουλευτής. Ωστόσο, δεν υπάρχει πιο εύγλωττη μαρτυρία για τη δράση την οποία έχουμε αναλάβει, με την οποία ολόκληρη η Ευρώπη συμμετέχει σε αυτές τις συζητήσεις, από τον ρόλο τον οποίο έχει διαδραματίσει ο Υπουργός Εσωτερικών μας, ο κ. Charles Clarke, τόσο εδώ, στο Σώμα όσο και με άλλα μέλη της αρμόδιας σύνθεσης του Συμβουλίου.
<P>
Νομίζω επίσης –αν αναλογιστείτε τις παρατηρήσεις στις οποίες προέβη νωρίτερα σήμερα ο πρωθυπουργός μας– ότι είναι σαφές πως η αντιμετώπιση της προσωπικής και σωματικής ασφάλειας, κυρίως μάλιστα υπό το φως των τρομερών περιστατικών τα οποία έλαβαν χώρα στο Λονδίνο στις 7 Ιουλίου, παραμένει από τις κύριες προτεραιότητες της Προεδρίας μας στο Ευρωπαϊκό Συμβούλιο του Δεκεμβρίου, στο οποίο, φυσικά, θα συμμετάσχουν όλα τα κράτη μέλη. 
<SPEAKER ID="194" LANGUAGE="" NAME="Richard Corbett (PSE ). –" AFFILIATION="(ΕΝ)">
<P>
   Επικροτώ την περιγραφή του αποτελέσματος της απόφασης του Δικαστηρίου από το Συμβούλιο, η οποία ήταν ακριβής, αλλά ζητώ να αντικρούεται, κάθε φορά που αυτό είναι δυνατόν, η αντίδραση του Τύπου σε αυτήν την απόφαση – κυρίως μάλιστα στο κράτος μέλος του ίδιου του κ. Alexander.
<SPEAKER ID="195" LANGUAGE="" NAME="Douglas Alexander," AFFILIATION="Προεδρεύων του Συμβουλίου">
<SPEAKER ID="196" LANGUAGE="" NAME="Πρόεδρος." AFFILIATION="">
<P>
Ζητεί από την Προεδρία του ΗΒ να υποστηρίξει τον José Manuel Barroso στις προσπάθειές του να χαλιναγωγήσει περιττές και επαχθείς νομοθετικές πρωτοβουλίες της Ευρωπαϊκής Επιτροπής. Παρά τις διαβεβαιώσεις της εν λόγω Προεδρίας ότι θα ενεργήσει για να προλαβαίνει περιττές νομοθετικές ρυθμίσεις και να προωθεί την αρχή της επικουρικότητας, διαπιστώνουμε ότι, στην πραγματικότητα, επιχειρηματολογεί για την προσθήκη άσκοπης νομοθεσίας, όπως η προστασία των εργαζομένων από το ηλιακό φως στην οδηγία για την οπτική ακτινοβολία. Πρόκειται η Προεδρία να αδράξει την ευκαιρία και να εκλογικεύσει κάπως «αστείες» νομοθετικές ρυθμίσεις της ΕΕ; 
<SPEAKER ID="197" LANGUAGE="" NAME="Douglas Alexander," AFFILIATION="Προεδρεύων του Συμβουλίου">
<SPEAKER ID="198" LANGUAGE="" NAME="Elizabeth Lynne (ALDE ). –" AFFILIATION="(ΕΝ)">
<SPEAKER ID="199" LANGUAGE="" NAME="Douglas Alexander," AFFILIATION="Προεδρεύων του Συμβουλίου">
<SPEAKER ID="200" LANGUAGE="" NAME="Richard Corbett (PSE ). –" AFFILIATION="(ΕΝ)">
<SPEAKER ID="201" LANGUAGE="" NAME="Douglas Alexander," AFFILIATION="Προεδρεύων του Συμβουλίου">
<P>
Εντούτοις, θα τόνιζα στην απάντησή μου ότι οι όροι της ερώτησής του –αφήνοντας στην άκρη το συγκεκριμένο ζήτημα για το πώς ασχολείται ο Τύπος με αυτά τα ζητήματα, πράγμα για το οποίο, δυστυχώς, κανείς από εμάς δεν είναι υπεύθυνος– δίνουν έμφαση, κατά τη γνώμη μου, στη σπουδαιότητα του να επιδιώξουν όλα τα θεσμικά όργανα της Ευρώπης να προωθήσουν αυτό το πρόγραμμα της καλύτερης ρύθμισης. Δεν πρόκειται για πρόγραμμα το οποίο, με όλο τον σεβασμό προς τον Επίτροπο Verheugen ή ακόμη και προς τον Πρόεδρο Barroso, μπορεί να επιτευχθεί μόνο με τις δικές τους προσπάθειες, ούτε μπορεί να επιτευχθεί μόνο από αυτό το Κοινοβούλιο. Χρειάζεται κοινή προσπάθεια του Συμβουλίου, της Προεδρίας και του Κοινοβουλίου. Αν υπάρχει γνήσια δέσμευση –όπως πιστεύω ότι υπάρχει γνήσια δέσμευση στο εσωτερικό του καθενός από αυτά τα θεσμικά όργανα να κατανοήσουν αυτό το πρόγραμμα και να το προωθήσουν– τότε αισιοδοξώ ότι στο μέλλον θα βλέπουμε λιγότερες επικεφαλίδες όπως αυτές που περιγράφει ο αξιότιμος βουλευτής.
<P>
Ωστόσο, με λίγο περισσότερη αισιοδοξία, θα υπογράμμιζα το είδος της δημοσιογραφικής κάλυψης την οποία είχε στο Ηνωμένο Βασίλειο η προηγούμενη ανακοίνωση του Προέδρου Barroso και του Επιτρόπου Verheugen από την άποψη της εγκατάλειψης νομοσχεδίων όταν αυτά θεωρούνται άχρηστα και περιττά. Χαιρετίστηκε σχεδόν ομόφωνα στις σελίδες ακόμη και των πλέον σκεπτικιστικών βρετανικών εφημερίδων. Για να εδραιώσουμε την αξιοπιστία της Επιτροπής, της Προεδρίας και του Κοινοβουλίου, είναι αναγκαίο να μας δουν να αναλαμβάνουμε αποφασιστική δράση γι’ αυτό, το οποίο είναι αναντίρρητα ένα από τα ζητήματα ανησυχίας όχι απλώς για την επιχειρηματική κοινότητα όλης της Ευρώπης, αλλά και για τους πολίτες μας. 
<SPEAKER ID="202" LANGUAGE="" NAME="Philip Bushill-Matthews (PPE-DE ). –" AFFILIATION="(ΕΝ)">
<P>
Συμφωνείτε ότι, από την άποψη της απορρύθμισης χάριν της ανταγωνιστικότητας, πρέπει να αναθεωρήσουμε τη μητρική οδηγία αυτής της οδηγίας για την οπτική ακτινοβολία, που ήταν η αρχική οδηγία του 1989; Έθεσα αυτήν την ερώτηση την προηγούμενη φορά και έλαβα την απάντηση ότι εναπόκειται στην Επιτροπή να λάβει πρωτοβουλία για την αναθεώρηση της οδηγίας. Το γνωρίζουμε αυτό, αλλά θα αναλάβετε σας παρακαλώ να καλέσετε την Επιτροπή να αναθεωρήσει εκείνη την οδηγία πλαίσιο ή τουλάχιστον να καλέσετε το Συμβούλιο να καλέσει την Επιτροπή; 
<SPEAKER ID="203" LANGUAGE="" NAME="Douglas Alexander," AFFILIATION="Προεδρεύων του Συμβουλίου">
<SPEAKER ID="204" LANGUAGE="" NAME="Πρόεδρος." AFFILIATION="">
<P>
Το 2004 4,9 εκατομμύρια άνθρωποι μολύνθηκαν με τον ιό HIV, αριθμός μεγαλύτερος από κάθε άλλη χρονιά. Το 75% των νέων που μολύνθηκαν αποτελείται από γυναίκες και νεαρά κορίτσια. Ως εκ τούτου, προκύπτει ότι οι γυναίκες καθίστανται όλο και πιο ευάλωτες, ενώ επιπλέον, προβάλλει αδήριτη η ανάγκη περαιτέρω ανάπτυξης των υπαρχουσών μεθόδων πρόληψης, κυρίως όσον αφορά τις γυναίκες.
<P>
Η Σύμπραξη Ευρωπαϊκών και Αναπτυσσόμενων Χωρών για τις Κλινικές Δοκιμές (EDCTP) συγκροτήθηκε το Φεβρουάριο του 2004 και η χρηματοδότησή της συμφωνήθηκε να καλύπτεται κατά ένα τρίτο από τα κράτη μέλη (ενώ τα υπόλοιπα δύο τρίτα καλύπτονται σε ίση αναλογία από την Επιτροπή και τον ιδιωτικό τομέα).
<P>
Υπό το φως της αύξησης του αριθμού των ασθενών με HIV και της δημιουργίας της ανωτέρω Σύμπραξης, δύναται το Συμβούλιο να ενημερώσει αφενός σχετικά με το ύψος της έως τώρα χρηματοδότησης των κρατών μελών προς την EDCTP και αφετέρου σχετικά με το ποιες κλινικές δοκιμές χρηματοδοτούνται αυτή τη στιγμή από την εν λόγω Σύμπραξη; 
<SPEAKER ID="205" LANGUAGE="" NAME="Douglas Alexander," AFFILIATION="Προεδρεύων του Συμβουλίου">
<P>
   Συμφωνώ απολύτως με την αξιότιμη βουλευτή σχετικά με την τραγωδία των κρουσμάτων μόλυνσης γυναικών και κοριτσιών από HIV, η οποία εκτυλίσσεται μπροστά στα μάτια μας. Όπως γνωρίζουμε, η Σύμπραξη Ευρωπαϊκών και Αναπτυσσόμενων Χωρών για τις Κλινικές Δοκιμές είναι μια ομάδα 14 κρατών μελών συν τη Νορβηγία, η οποία βρίσκεται εκτός Ευρωπαϊκής Ένωσης.
<P>
Την αρχική επένδυση για την ίδρυση της Σύμπραξης παρείχε η Ευρωπαϊκή Επιτροπή, με χορήγηση 200 εκατομμυρίων ευρώ επί πέντε χρόνια, μέσω του έκτου προγράμματος πλαισίου για την έρευνα και την ανάπτυξη, το οποίο υλοποιείται από το 2002 μέχρι το 2006. Η Σύμπραξη έχει συνολικό προϋπολογισμό 600 εκατομμυρίων ευρώ για την περίοδο από το 2003 μέχρι το 2007: επιπλέον των 200 εκατομμυρίων ευρώ, τα οποία παρέχει η κοινοτική χρηματοδότηση, 200 εκατομμύρια ευρώ θα προέλθουν από κράτη μέλη, ενώ άλλα 200 εκατομμύρια ευρώ θα αναζητηθούν από τη βιομηχανία, φιλανθρωπικές οργανώσεις και ιδιωτικούς οργανισμούς.
<P>
Είναι ευθύνη κάθε κράτους μέλους να συνεισφέρει σε είδος, με τις εθνικές ερευνητικές του δραστηριότητες. Διάφορα προγράμματα με δημόσια χρηματοδότηση σε κάθε κράτος μέλος χωριστά καλύπτουν τη συνολική συνεισφορά των 200 εκατομμυρίων ευρώ.
<P>
Το Συμβούλιο έχει επισημάνει την ανάγκη για κοινή δράση της Επιτροπής και κρατών μελών, από κοινού με την Σύμπραξη για τις κλινικές δοκιμές, προκειμένου να υποστηριχθεί η έρευνα και ανάπτυξη νέων μέσων καταπολέμησης του HIV/AIDS, της ελονοσίας και της φυματίωσης, γεγονός που υπογραμμίστηκε στο Συμβούλιο Γενικών Υποθέσεων, στις 24 Μαΐου του τρέχοντος έτους. Η σύμπραξη επεσήμανε έναν αριθμό συγκεκριμένων ερευνητικών θεμάτων, ενώ θα δημοσιεύσει προσκλήσεις για σχετικές ερευνητικές προτάσεις επί διετή έως τριετή περίοδο.
<P>
Μόνο μία κλινική δοκιμή σχετιζόμενη με το HIV χρηματοδοτήθηκε πέρυσι, η οποία θα διερευνήσει τη χορήγηση αντιρετροϊικών φαρμάκων σε παιδιά με HIV. Προσκλήσεις για ερευνητικές προτάσεις, οι οποίες δημοσιεύθηκαν τον περασμένο μήνα, περιλαμβάνουν μια συγκεκριμένη πρόσκληση για έρευνα σχετικά με τα μικροβιοκτόνα. Ο τίτλος αυτής της πρόσκλησης υποβολής ερευνητικών προτάσεων είναι «ανάπτυξη ικανοτήτων για τη διεξαγωγή της φάσης Ι, ΙΙ και ΙΙΙ δοκιμών κολπικών μικροβιοκτόνων κατά της σεξουαλικής μετάδοσης του HIV». Οι αιτήσεις θα υποβληθούν τους επόμενους μήνες και οι αποφάσεις για χρηματοδότηση θα ληφθούν του χρόνου. 
<SPEAKER ID="206" LANGUAGE="" NAME="Catherine Stihler (PSE ). –" AFFILIATION="(ΕΝ)">
<P>
   Προφανώς, τα μικροβιοκτόνα θα μπορούσαν να φέρουν επανάσταση στην πρόληψη του AIDS σε όλη την υδρόγειο. Τρέχουσες κλινικές δοκιμές δίνουν ήδη θετικά αποτελέσματα, αλλά τούτο απαιτεί χρηματοδότηση.
<P>
Όπως γνωρίζετε, κύριε Προεδρεύων, το υπουργείο διεθνούς ανάπτυξης του Ηνωμένου Βασιλείου προσέφερε αμέριστη στήριξη στην έρευνα για τα μικροβιοκτόνα. Συμφωνείτε μαζί μου, ότι η υποστήριξη των κλινικών δοκιμών είναι ουσιώδης για την αντιμετώπιση του AIDS και, ιδιαίτερα ενόψει της προτεραιότητας την οποία έχει αποδώσει η Προεδρία του Ηνωμένου Βασιλείου στην Αφρική, θα ενθαρρύνει η Προεδρία άλλα κράτη μέλη να συμμετάσχουν στη Σύμπραξη Ευρωπαϊκών και Αναπτυσσόμενων Χωρών για τις Κλινικές Δοκιμές; 
<SPEAKER ID="207" LANGUAGE="" NAME="Douglas Alexander," AFFILIATION="Προεδρεύων του Συμβουλίου">
<P>
Τονίζει επίσης πόση σημασία έχει να προωθήσουμε την κλινική έρευνα προκειμένου να βρούμε λύσεις σε μια πρόκληση τόσο μεγάλη όσο το HIV/AIDS.
<SPEAKER ID="208" LANGUAGE="" NAME="Πρόεδρος." AFFILIATION="">
<P>
Ένα τουρκοκυπριακό αεροπλάνο πέταξε στις 29 Αυγούστου 2005 από το παράνομο αεροδρόμιο της λεγόμενης «Τουρκικής Δημοκρατίας της Βόρειας Κύπρου» απευθείας στην πρωτεύουσα του Αζερμπαϊτζάν, Μπακού. Η πτήση αυτή ακολουθεί την απευθείας πτήση από το Αζερμπαϊτζάν στα κατεχόμενα εδάφη της 27ης Ιουλίου 2005. Οι πτήσεις αυτές έγιναν κατά παράβαση των αρχών της ευρωπαϊκής και διεθνούς πολιτικής αεροπορίας. Νοουμένου ότι υπάρχει πρόταση απόφασης του Συμβουλίου (COM(2005)0060 τελικό) για τη σύναψη συμφωνίας μεταξύ της Ευρωπαϊκής Κοινότητας και του Αζερμπαϊτζάν όσον αφορά ορισμένες πτυχές των εναέριων υπηρεσιών, σε αντικατάσταση των διμερών συμφωνιών των κρατών μελών με τη Δημοκρατία του Αζερμπαϊτζάν, ζητείται από το Συμβούλιο να αναφέρει πώς θα αντιμετωπίσει τη στάση αυτή του Αζερμπαϊτζάν με βάση τα πολιτικά μέσα που έχει στη διάθεσή του. 
<SPEAKER ID="209" LANGUAGE="" NAME="Douglas Alexander," AFFILIATION="Προεδρεύων του Συμβουλίου">
<SPEAKER ID="210" LANGUAGE="" NAME="Κυριάκος Τριανταφυλλίδης (GUE/NGL ). –" AFFILIATION="">
<P>
   Κύριε Πρόεδρε, ευχαριστώ τον κ. Υπουργό για την πολύ περιεκτική απάντηση που μου έδωσε. Ωστόσο, να μου επιτρέψει να παρατηρήσω ότι μου δίδει τεχνικές απαντήσεις σε ένα καθαρά πολιτικό ζήτημα. Φυσικά και όλοι γνωρίζουμε ότι το Αζερμπαϊτζάν πρέπει να συμβιβαστεί με τις οδηγίες των Ηνωμένων Εθνών και του ICAO, αλλά εγώ θέλω να ξέρω ποια είναι η άποψη του Συμβουλίου για το γεγονός ότι το Αζερμπαϊτζάν συνεχίζει να διατηρεί πτήσεις προς αεροδρόμια των κατεχόμενων εδαφών της Κυπριακής Δημοκρατίας. 
<SPEAKER ID="211" LANGUAGE="" NAME="Douglas Alexander," AFFILIATION="Προεδρεύων του Συμβουλίου.">
<SPEAKER ID="212" LANGUAGE="" NAME="Πρόεδρος." AFFILIATION="">
<P>
Απαντώντας στην συζήτηση σχετικά με την κατάσταση στη Μέση Ανατολή, που πραγματοποιήθηκε στο Ευρωπαϊκό Κοινοβούλιο στις 7 Σεπτεμβρίου 2005, ο Douglas Alexander, στην ομιλία του εξ ονόματος της βρετανικής προεδρίας του Συμβουλίου, επανέλαβε την «σαφή άποψη» του Συμβουλίου σχετικά με το Διαχωριστικό Τείχος στην Ανατολική Ιερουσαλήμ και διαβεβαίωσε τους βουλευτές ότι στις περιπτώσεις στις οποίες το Συμβούλιο ανησυχεί σχετικά με τις ενέργειες του Ισραήλ όσον αφορά τα ανθρώπινα δικαιώματα, θα αναφέρει –και έχει αναφέρει– αυτές τις ανησυχίες στην ισραηλινή κυβέρνηση. Ο κ. Alexander εξήγησε επίσης ότι το Συμβούλιο θα εξετάσει, σε εύθετο χρόνο, το ζήτημα των θεμάτων που θα θίξει στο Συμβούλιο Σύνδεσης ΕΕ - Ισραήλ που έχει προγραμματιστεί για τα τέλη του τρέχοντος έτους.
<P>
Θα μπορούσε το Συμβούλιο να περιγράψει την διαδικασία με την οποία λαμβάνονται οι αποφάσεις σχετικά με την ημερήσια διάταξη του Συμβουλίου Σύνδεσης ΕΕ - Ισραήλ και, υπό το φως της διαρκούς αδυναμίας του Ισραήλ να συμμορφωθεί προς την απόφαση του Διεθνούς Δικαστηρίου της 9ης Ιουλίου 2004, θα μπορούσε ενδεχομένως το Συμβούλιο να παράσχει κάποια δικαιολογία σχετικά με τους λόγους για τους οποίους η εφαρμογή της απόφασης του ανώτατου διεθνούς δικαστηρίου, το οποίο επιβάλλει σε όλα τα κράτη μέλη υποχρεώσεις erga omnes, δεν θα έπρεπε να αποτελεί πρώτο θέμα της ημερήσιας διάταξης; 
<SPEAKER ID="213" LANGUAGE="" NAME="Douglas Alexander," AFFILIATION="Προεδρεύων του Συμβουλίου">
<P>
   Το Συμβούλιο έχει ήδη εξηγήσει, στην απάντησή του στη γραπτή ερώτηση E-3041/05 που υποβλήθηκε από τον αξιότιμο βουλευτή, τη θέση της Ευρωπαϊκής Ένωσης όσον αφορά το διαχωριστικό τείχος και τη συμβουλευτική γνωμοδότηση του Διεθνούς Δικαστηρίου για το ζήτημα.
<SPEAKER ID="214" LANGUAGE="" NAME="Fiona Hall (ALDE )," AFFILIATION="Αναπληρώτρια του συντάκτη">
<P>
   Σας ευχαριστώ για αυτήν την απάντηση. Παρά την αρχική αισιοδοξία, την οποίαν αισθανθήκαμε μετά τη μονομερή απόσυρση του Ισραήλ από τη Γάζα, η εικόνα σήμερα είναι πολύ ζοφερότερη απ’ ό,τι αναμέναμε. Την περασμένη εβδομάδα, το Ισραήλ διέκοψε τις διπλωματικές επαφές με την Παλαιστινιακή Αρχή, όταν σκοτώθηκαν τρεις νεαροί άποικοι κοντά στη Χεβρώνα. Χθες, στην εφημερίδα The Independent, ο James Wolfensohn φέρεται ότι κατηγόρησε το Ισραήλ ότι ενεργεί σχεδόν σαν να μην είχε πραγματοποιηθεί η απόσυρση, καθυστερώντας τη λήψη δύσκολων αποφάσεων και προτιμώντας να επαναφέρει δύσκολα ζητήματα σε αργοκίνητες υποεπιτροπές.
<SPEAKER ID="215" LANGUAGE="" NAME="Douglas Alexander," AFFILIATION="Προεδρεύων του Συμβουλίου">
<P>
Ωστόσο, γύρω από τα συγκεκριμένα θέματα του πώς, ως μέλος της Τετραμερούς, μπορούμε να συνεχίσουμε την πρόοδο, θα ήθελα να καταγραφεί στα πρακτικά, εξ ονόματος του Συμβουλίου, η ευγνωμοσύνη και η υποστήριξή μας προς τις συνεχιζόμενες προσπάθειες του James Wolfensohn. Δεδομένου του πολύ εποικοδομητικού ρόλου τον οποίο μπόρεσε αυτός να διαδραματίσει μέχρι σήμερα, έχει αποφασιστικό προσωπικό ρόλο ως Ειδικός Απεσταλμένος για την Απεμπλοκή.
<SPEAKER ID="216" LANGUAGE="" NAME="David Martin (PSE ). –" AFFILIATION="(ΕΝ)">
<SPEAKER ID="217" LANGUAGE="" NAME="Douglas Alexander," AFFILIATION="Προεδρεύων του Συμβουλίου">
<P>
   Επιδοκιμάζω ολόψυχα τις επισημάνσεις που έκανε ο ερωτών. Φυσικά το Ισραήλ έχει δικαίωμα να προστατεύσει τον εαυτό του από τρομοκρατικές πράξεις, αλλά επίσης όλοι μας κατανοούμε ότι είναι αναγκαίο να βρεθούν ένας τρόπος να προχωρήσουν τα πράγματα και μια πολιτική λύση στις προκλήσεις της Μέσης Ανατολής. Από αυτή την άποψη, και παρά τις ουσιαστικότατες δυσκολίες τις οποίες εξακολουθεί να αντιμετωπίζει η Μέση Ανατολή, νομίζω ότι είμαστε υπερήφανοι για τις προσπάθειες τις οποίες μπόρεσε να καταβάλει η Ευρωπαϊκή Ένωση σε αυτήν τη βασανισμένη και δύσκολη περιοχή του κόσμου, και πρέπει να μας ενθαρρύνει ιδιαίτερα η δύναμη την οποία μπόρεσε ο κ. Wofensohn να προσδώσει στον ρόλο του, ως ειδικού απεσταλμένου της Τετραμερούς.
<SPEAKER ID="218" LANGUAGE="" NAME="Sarah Ludford (ALDE ). –" AFFILIATION="(ΕΝ)">
<SPEAKER ID="219" LANGUAGE="" NAME="Douglas Alexander," AFFILIATION="Προεδρεύων του Συμβουλίου">
<P>
Η Ευρωπαϊκή Ένωση εξακολουθεί να είναι από τους μεγαλύτερους διεθνείς δωρητές προς την Παλαιστινιακή Αρχή. Πέρυσι, η βοήθεια προς τους Παλαιστινίους από την Ευρωπαϊκή Ένωση ανήλθε σε 250 εκατομμύρια ευρώ περίπου. Σε αυτή συμπεριλαμβάνονταν η βοήθεια προς τους πρόσφυγες, επισιτιστική βοήθεια, οι τομείς της υγείας και της εκπαίδευσης, ο ιδιωτικός τομέας, δήμοι και κοινότητες και οικοδόμηση θεσμών. Η Επιτροπή ανακοίνωσε πρόσφατα μια ευρύτερη δέσμη μέτρων υποστήριξης προς τους Παλαιστινίους και θα παράσχει περίπου 280 εκατομμύρια ευρώ το 2005. Αυτά τα χρήματα συμπεριλαμβάνουν μια σημαντική συνεισφορά, προκειμένου να αντιμετωπιστούν οι προτεραιότητες τις οποίες επεσήμανε ο κ. James Wolfensohn. Ο στόχος της Ευρωπαϊκής Ένωσης είναι να εξασφαλίσει ότι η απεμπλοκή θα είναι επιτυχημένη και θα αποτελέσει ένα βήμα προς την κατεύθυνση της εφαρμογής του οδικού χάρτη.
<SPEAKER ID="220" LANGUAGE="" NAME="Πρόεδρος." AFFILIATION="">
<P>
Το Συμβούλιο προχωρεί τη διαδικασία υιοθέτησης της απόφασης-πλαίσιο για τη φύλαξη δεδομένων, παρά τις αντιδράσεις τόσο του Ευρωπαϊκού Κοινοβουλίου σχετικά με τη νομική βάση, την ανυπαρξία αναλογικότητας σκοπού-μέσου, και των ανθρωπιστικών οργανώσεων για προβλήματα σεβασμού των πολιτικών ελευθεριών όσο και του βιομηχανικού τομέα σχετικά με το υψηλό κόστος. Συμμερίζεται το Συμβούλιο απόψεις αξιωματούχων ότι «το κόστος δεν είναι πολιτικό πρόβλημα»; Πώς προβλέπεται ότι θα διασφαλιστούν τα ανθρώπινα δικαιώματα και θα αντιμετωπιστούν συνταγματικά εμπόδια, σε διάφορα κράτη μέλη σχετικά με το εύρος εφαρμογής μιας τέτοιας απόφασης-πλαίσιο; Πώς σχολιάζει το Συμβούλιο ενστάσεις βρετανών Υπουργών σχετικά με το ότι ένα πανευρωπαϊκό σύστημα δεν είναι απαραίτητο, καθώς η ανάγκη για ασφάλεια μπορεί να εξυπηρετηθεί καλύτερα με 25 εθνικά συστήματα; 
<SPEAKER ID="221" LANGUAGE="" NAME="Douglas Alexander," AFFILIATION="Προεδρεύων του Συμβουλίου">
<P>
   Μετά τις τρομοκρατικές επιθέσεις στο Λονδίνο, στις 7 Ιουλίου 2005, το Συμβούλιο επανέλαβε την επιτακτική ανάγκη να θεσπιστεί μια νομική πράξη της ΕΕ για τη φύλαξη δεδομένων από επικοινωνίες, πράγμα το οποίο ήταν επιβεβλημένο, έπειτα από τις βομβιστικές επιθέσεις στη Μαδρίτη, και δεσμεύτηκε αυτό να έχει συμφωνηθεί μέχρι τον Οκτώβριο του 2005.
<P>
Το σχέδιο της απόφασης πλαισίου, το οποίο κατατέθηκε από τέσσερα κράτη μέλη τον Απρίλιο του 2004, δεν στοχεύει να καταγράψει το περιεχόμενο οποιασδήποτε επικοινωνίας, αλλά αντίθετα να διατηρήσει τα λεγόμενα δεδομένα κίνησης και θέσης. Αυτά τα δεδομένα, όπως είναι τα ονόματα των προσώπων που πραγματοποιούν μια συνδιάλεξη ή ο χρόνος διεξαγωγής μιας επικοινωνίας, είναι αναγκαία, προκειμένου οι αρχές επιβολής του νόμου να ερευνούν αποτελεσματικά τις παράνομες πράξεις και να ασκούνται αποτελεσματικές διώξεις σε μια εποχή κατά την οποία οι εγκληματίες εκμεταλλεύονται τα πλεονεκτήματα του σύγχρονου επικοινωνιακού εξοπλισμού.
<P>
Η πρόταση οδηγίας για τη φύλαξη των δεδομένων κίνησης και θέσης, την οποία ενέκρινε η Επιτροπή στις 21 Σεπτεμβρίου 2005 και την οποία εξέτασε το Συμβούλιο τον Οκτώβριο, αφορά και αυτή δεδομένα κίνησης και θέσης, και όχι το περιεχόμενο των επικοινωνιών. Μένει ακόμη να αποφασίσει το Συμβούλιο αν η κατάλληλη νομική βάση για τέτοιους κανόνες σχετικά με τη φύλαξη δεδομένων είναι η απόφαση πλαίσιο ή η οδηγία. Στο μεταξύ, θα συνεχίζεται η εργασία επί της ουσίας, με διαβούλευση, φυσικά, με την Επιτροπή και το Ευρωπαϊκό κοινοβούλιο.
<P>
Στη σύνοδό του της 2ας Ιουλίου 2004, το Συμβούλιο τόνισε την ανάγκη να ληφθεί ιδιαίτερα υπόψη η αναλογικότητα του μέτρου σε σχέση με το κόστος, την ιδιωτική ζωή και την αποτελεσματικότητα. Το Συμβούλιο επιθυμεί να θεσπίσει μια πράξη η οποία να ισοσταθμίζει αφενός μεν τις απαιτήσεις της επιβολής του νόμου, αφετέρου δε, το δικαίωμα της ιδιωτικής ζωής και το κόστος, και η οποία να είναι συμβατή με τα συντάγματα των κρατών μελών. 
<SPEAKER ID="222" LANGUAGE="" NAME="Αδάμος Αδάμου (GUE/NGL )," AFFILIATION="Αναπληρωτής συντάκτης">
<SPEAKER ID="223" LANGUAGE="" NAME="Douglas Alexander," AFFILIATION="Προεδρεύων του Συμβουλίου">
<P>
   Η σκέψη, όπως την διατύπωσε ο βρετανός πρωθυπουργός πρωτύτερα, κατά τη διάρκεια των συναντήσεων, είναι να προσπαθήσουμε να εξασφαλίσουμε συμφωνία γύρω από τον τρόπο με τον οποίο θα προχωρήσουμε, κατά τη διάρκεια της βρετανικής Προεδρίας. Αυτό σημαίνει ότι υπάρχει μια ευκαιρία το Δεκέμβριο οπότε, σύμφωνα με το σενάριο που θα θέλαμε να δούμε, στο πλαίσιο του πρώτου πυλώνα, όπως πρότεινε ο Υπουργός Εσωτερικών μας Charles Clarke, θα μπορέσουμε να δούμε να σημειώνεται πρόοδος σε σχέση με αυτό το νομικό μέσο. Ελπίζω ότι τούτο απαντά ευθέως στην ερώτηση, διότι συνεχίζουμε να αναζητούμε μια βάση στο πλαίσιο του πρώτου πυλώνα και όχι στο πλαίσιο του τρίτου πυλώνα, όπως άφηνε να εννοηθεί η ερώτηση. 
<SPEAKER ID="224" LANGUAGE="" NAME="Claude Moraes (PSE ). –" AFFILIATION="(ΕΝ)">
<P>
   Όπως μόλις είπε ο Προεδρεύων, ο Charles Clarke έλαβε την ευπρόσδεκτη από το Ευρωπαϊκό Κοινοβούλιο απόφαση να εκφράσει τώρα τις απόψεις του γύρω από αυτήν την πρόταση. Καθώς τώρα το Κοινοβούλιο πρόκειται να διατυπώσει σύντομα την άποψή του, μπορώ να ζητήσω από τον Προεδρεύοντα να λάβει σοβαρά υπόψη το επιχείρημα της διασφάλισης; Αποδεχόμαστε την ανάγκη φύλαξης δεδομένων και εξετάζουμε την επιλογή του κατάλληλου χρόνου. Προχωρούμε όντως προς την ορθή κατεύθυνση, αλλά χρειαζόμαστε συγκεκριμένες και συλλογικές διασφαλίσεις. Μπορεί να μας διαβεβαιώσει ο Προεδρεύων ότι αυτή η πτυχή θα ληφθεί πολύ σοβαρά υπόψη, διότι το Κοινοβούλιο θέλει να δει το Συμβούλιο να αντιμετωπίζει αυτό το θέμα κατά προτεραιότητα; 
<SPEAKER ID="225" LANGUAGE="" NAME="Douglas Alexander," AFFILIATION="Προεδρεύων του Συμβουλίου">
<SPEAKER ID="226" LANGUAGE="" NAME="Gay Mitchell (PPE-DE ). –" AFFILIATION="(ΕΝ)">
<P>
   Θέλω να ευχαριστήσω τον υπουργό για την απάντησή του· ασφαλώς συμμερίζομαι τις ανησυχίες του. Ωστόσο, πρόσφατα στην Ιρλανδία μια ιρλανδή πολίτης κέρδισε ένα διεθνές λαχείο 100 εκατομμυρίων ευρώ, περίπου – δεν μπορώ να θυμηθώ το ακριβές ποσό. Αμέσως σημειώθηκαν κάπου 60 απόπειρες παραβίασης του προσωπικού της φακέλου κοινωνικής ασφάλισης και πρόσθετες απόπειρες παραβίασης του φορολογικού της φακέλου, τις οποίες εξετάζουν οι φορολογικές αρχές.
<P>
Μου φαίνεται ότι χρειάζεται να φροντίσουμε ώστε να εξασφαλίσουμε ότι πληροφορίες εντός των δημοσίων υπηρεσιών δεν θα χρησιμοποιούνται τελικά από τρομοκράτες ως πηγή πληροφοριών, όταν οργανώσεις όπως ο Προσωρινός IRA ενίοτε έχουν επί τόπου τους δικούς τους κατασκόπους στις δημόσιες υπηρεσίες. Θέλω να ζητήσω από τον υπουργό να φροντίσει ιδιαίτερα να εξασφαλίσει ότι θα υπάρχουν κατάλληλοι έλεγχοι και αντισταθμίσεις και ότι όποιοι χρησιμοποιούν για δικούς τους σκοπούς πληροφορίες ή ενημερωτικά στοιχεία, που συλλέγονται με οποιονδήποτε τρόπο προς το δημόσιο συμφέρον, θα αντιμετωπίζονται με μεγάλη αυστηρότητα.
<SPEAKER ID="227" LANGUAGE="" NAME="Douglas Alexander," AFFILIATION="Προεδρεύων του Συμβουλίου">
<SPEAKER ID="228" LANGUAGE="" NAME="Πρόεδρος." AFFILIATION="">
<P>
Οι λιπώδεις ιστοί των σφαγέντων ζώων (ζωικό λίπος) περιλαμβάνονται στην Οδηγία για την αποτέφρωση των αποβλήτων 2000/76/ΕΚ(1) (WID), και μετά τον Δεκέμβριο του φετινού έτους θα πρέπει να αποτεφρώνονται βάσει αυστηρών προδιαγραφών. Επί του παρόντος, χρησιμοποιούνται ως καύσιμη ύλη σε λέβητες παραγωγής ατμού σε εγκαταστάσεις επεξεργασίας ζωικών αποβλήτων, και για την παραγωγή ντίζελ βιολογικής προέλευσης. Εντούτοις, οι προδιαγραφές της οδηγίας WID φαίνεται να μην επιτρέπουν τη χρήση τους για παρόμοιους σκοπούς. Δεν είναι αυτό αντίθετο με την περιβαλλοντική πολιτική της Κοινότητας για ενθάρρυνση της ανταγωνιστικότητας και αποτελεσματικές εναλλακτικές πηγές ενέργειας; 
<SPEAKER ID="229" LANGUAGE="" NAME="Douglas Alexander," AFFILIATION="Προεδρεύων του Συμβουλίου">
<SPEAKER ID="230" LANGUAGE="" NAME="John Purvis (PPE-DE ). –" AFFILIATION="(ΕΝ)">
<SPEAKER ID="231" LANGUAGE="" NAME="Douglas Alexander," AFFILIATION="Προεδρεύων του Συμβουλίου">
<SPEAKER ID="232" LANGUAGE="" NAME="David Martin (PSE ). –" AFFILIATION="(ΕΝ)">
<P>
Η Επιτροπή δεν υποσχέθηκε, αλλά άφησε να εννοηθεί ότι θα εξέταζε ευνοϊκά την ιδέα να αποκλεισθεί το ζωικό λίπος από την οδηγία. Μόνο 3 από τα 25 κράτη μέλη συμπεριλαμβάνουν το ζωικό λίπος στο πλαίσιο εφαρμογής της οδηγίας.
<SPEAKER ID="233" LANGUAGE="" NAME="Douglas Alexander," AFFILIATION="Προεδρεύων του Συμβουλίου">
<SPEAKER ID="234" LANGUAGE="" NAME="Elspeth Attwooll (ALDE ). –" AFFILIATION="(ΕΝ)">
<P>
Υπάρχει όντως ανάγκη να επιτευχθεί ουδέτερο ισοζύγιο άνθρακα και να αποφευχθεί η ανάθεση περιττών δαπανών στις επιχειρήσεις. Συνεπώς, λέγοντας ότι η υπόδειξη του κ. Martin είναι μία μέθοδος, ερωτώ συγχρόνως αν το Συμβούλιο είναι διατεθειμένο να υποστηρίξει βουλευτές του Ευρωπαϊκού Κοινοβουλίου, ζητώντας από την Επιτροπή να παρουσιάσει έναν κατάλογο υλικών ως προς τα οποία θα αποφύγει να κινήσει διαδικασία επί παραβάσει στο πλαίσιο της οδηγίας για την αποτέφρωση των αποβλήτων, μέχρις ότου διεξαχθεί ανάλυση των συνολικών περιβαλλοντικών επιπτώσεών τους, όταν αυτά χρησιμοποιούνται ως πηγή καυσίμου. 
<SPEAKER ID="235" LANGUAGE="" NAME="Douglas Alexander," AFFILIATION="Προεδρεύων του Συμβουλίου">
<SPEAKER ID="236" LANGUAGE="" NAME="Πρόεδρος." AFFILIATION="">
<SPEAKER ID="237" LANGUAGE="" NAME="Douglas Alexander," AFFILIATION="Προεδρεύων του Συμβουλίου">
<P>
   Όπως θα είναι ενήμερος ο αξιότιμος βουλευτής, η Ένωση άρχισε ενταξιακές διαπραγματεύσεις με την Τουρκία τη Δευτέρα 3 Οκτωβρίου. Αυτή ήταν ιστορική στιγμή και ένα ακόμη σημαντικό βήμα στην εξέλιξη της σχέσης της Ευρωπαϊκής Ένωσης με την Τουρκία. Σηματοδότησε την έναρξη μιας μακρόχρονης και αυστηρής διαδικασίας, η οποία θα καθοδηγείται από το διαπραγματευτικό πλαίσιο το οποίο εγκρίθηκε την ίδια μέρα από το Συμβούλιο. Η Επιτροπή ξεκίνησε την αναλυτική εξέταση του κεφαλαίου για την επιστήμη και την τεχνολογία στις 20 Οκτωβρίου.
<SPEAKER ID="238" LANGUAGE="" NAME="Claude Moraes (PSE ). –" AFFILIATION="(ΕΝ)">
<SPEAKER ID="239" LANGUAGE="" NAME="Douglas Alexander," AFFILIATION="Προεδρεύων του Συμβουλίου">
<P>
   Επιτρέψατέ μου να επωφεληθώ αυτής της ευκαιρίας για να εκφράσω επισήμως τον σεβασμό και τον θαυμασμό μου για το έργο το οποίο έχει προωθήσει ο αξιότιμος βουλευτής επί αρκετά χρόνια, για κοινότητες όπως η κουρδική κοινότητα του Λονδίνου. Σε απάντηση του γενναιόδωρου φόρου τιμής, τον οποίον απέτισε εκείνος στον ρόλο μου στις διαπραγματεύσεις, και στον ισχυρισμό ότι δεν θα τις ξεχάσω ποτέ, νομίζω ότι μετά από τριάντα ώρες συνεχών και αδιάλειπτων διαπραγματεύσεων, κινδύνεψα να ξεχάσω το ίδιο μου το όνομα! Όμως έχω τη χαρά να πω ότι, παρά την έλλειψη ύπνου και τον σημαντικό κόπο όλων των πλευρών, νομίζω ότι επιτύχαμε εποικοδομητική πρόοδο, η οποία απηχούσε τη μακρόχρονη εταιρική σχέση μεταξύ της Τουρκίας και της Ευρώπης, καθώς η προοπτική της ιδιότητας μέλους της Ευρώπης προσφερόταν στην Τουρκία επί 42 χρόνια. Ήταν μια όντως ιστορική στιγμή στο Λουξεμβούργο, για την οποία νομίζω ότι πολλοί βουλευτές του Ευρωπαϊκού Κοινοβουλίου μπορούν όντως να είναι υπερήφανοι.
<SPEAKER ID="240" LANGUAGE="" NAME="Πρόεδρος." AFFILIATION="">
<P>
Αναφορικά με το τμήμα για την υγεία του 7ου προγράμματος-πλαισίου για έρευνα και ανάπτυξη, προτίθεται το Συμβούλιο να εξετάσει τη σχέση διαφόρων τύπων ζητημάτων υγείας με την Ατζέντα της Λισαβόνας;
<P>
Γνωρίζει το Συμβούλιο ότι τα αναπνευστικά νοσήματα κοστίζουν στις, ευρωπαϊκές υπηρεσίες περισσότερα από 102 δισεκατομμύρια ευρώ και ότι αποτελούν τις πλέον συχνές περιπτώσεις που απαιτούν επισκέψεις σε παθολόγους και επείγουσες εισαγωγές στο νοσοκομείο πράγμα που αποτελεί τεράστια επιβάρυνση όσον αφορά τις απολεσθείσες εργάσιμες ημέρες;
<SPEAKER ID="241" LANGUAGE="" NAME="Douglas Alexander," AFFILIATION="Προεδρεύων του Συμβουλίου">
<P>
   Όπως γνωρίζει ο αξιότιμος βουλευτής, αυτήν την περίοδο το Συμβούλιο εξετάζει την πρόταση που υπέβαλε η Επιτροπή τον Απρίλιο 2005, για το Έβδομο Πρόγραμμα Πλαίσιο για το 2007-2013 –το ΠΠ7– η οποία θα εγκριθεί από αυτό το Κοινοβούλιο και από το Συμβούλιο, στο πλαίσιο της διαδικασίας συναπόφασης.
<P>
Ο αξιότιμος βουλευτής έχει δίκιο να εφιστά την προσοχή στις σημαντικές οικονομικές απώλειες, οι οποίες προκαλούνται ιδιαίτερα από αυτά τα νοσήματα. Στην Ευρωπαϊκή Ένωση, 41 300 χαμένες εργάσιμες ημέρες ανά χίλιους κατοίκους οφείλονται μόνο στη χρόνια αποφρακτική πνευμονοπάθεια.
<P>
Οι απώλειες στην παραγωγικότητα, οι οποίες προκαλούνται από αυτό το νόσημα, ανέρχονται σε 28,5 δισεκατομμύρια ευρώ ετησίως. Η πρόταση της Επιτροπής για το ΠΠ7 συγκαταλέγει την υγεία και το περιβάλλον ως θέματα έρευνας κατά προτεραιότητα. Σε ό,τι αφορά την έρευνα που σχετίζεται δυνητικά με τα αναπνευστικά νοσήματα, μεταξύ άλλων προτείνονται τα ακόλουθα θέματα: καινοτόμοι θεραπευτικές προσεγγίσεις και παρέμβαση με ενδεχόμενες εφαρμογές σε πολλά νοσήματα· διεθνής έρευνα για μολυσματικές ασθένειες και σοβαρές ασθένειες, συμπεριλαμβανομένου του καρκίνου· η ποιότητα, αποδοτικότητα και ενότητα των συστημάτων υγείας· ενισχυμένη πρόληψη ασθενειών και καλύτερη χρήση φαρμάκων· η αλληλεπίδραση περιβαλλοντικών παραγόντων, όπως η μόλυνση, με την ανθρώπινη υγεία.
<SPEAKER ID="242" LANGUAGE="" NAME="Richard Corbett (PSE ). –" AFFILIATION="(ΕΝ)">
<P>
Η έρευνα είναι πεδίο, στο οποίο ένα κοινό πρόγραμμα, αντί για 25 χωριστά εθνικά προγράμματα, μπορεί να προσφέρει προστιθέμενη αξία και να εξοικονομήσει χρήματα. Η υγεία, σημαντική αυτή καθεαυτή για τους ανθρώπους τους οποίους αφορά, είναι επίσης σημαντική από την άποψη των οικονομικών μας επιδόσεων. Οι στατιστικές, τις οποίες παραθέσατε, δείχνουν ότι πρόκειται για πεδίο, το οποίο μπορεί να εναρμονισθεί με την ατζέντα της Λισαβόνας και να αποτελέσει παράδειγμα προς μίμηση, για τον τρόπο με τον οποίο μπορούμε να ανταποκριθούμε στην ατζέντα της Λισαβόνας στο πεδίο της έρευνας.
<SPEAKER ID="243" LANGUAGE="" NAME="Douglas Alexander," AFFILIATION="Προεδρεύων του Συμβουλίου">
<P>
Δεν είμαι σε θέση να υποδηλώσω κάτι τέτοιο σήμερα, δεδομένων των αλληλένδετων ζητημάτων χρηματοδότησης, τα οποία μία τέτοια δέσμευση θα συνεπαγόταν, αλλά αυτό, με τον δικό του τρόπο, απηχεί κατά τη γνώμη μου την έντονη αίσθηση, όχι μόνο του Συμβουλίου –κάτι το οποίο πιστεύω θα εκφραστεί στο αυριανό Συμβούλιο στο Hampton Court– αλλά και πολλών βουλευτών από όλες τις πτέρυγες αυτού του Κοινοβουλίου, ότι η έρευνα και η ανάπτυξη είναι από τις βασικές προτεραιότητες για να προχωρήσει η Ένωση στο μέλλον. 
<SPEAKER ID="244" LANGUAGE="" NAME="Πρόεδρος." AFFILIATION="">
<SPEAKER ID="245" LANGUAGE="" NAME="Douglas Alexander," AFFILIATION="Προεδρεύων του Συμβουλίου">
<P>
   Η Ευρωπαϊκή Επιτροπή έχει συμφωνήσει ότι οι μεταρρυθμίσεις των τελευταίων ετών έχουν ενισχύσει τα δικαιώματα των μειονοτήτων. Ωστόσο, παραμένει ένας αριθμός εκκρεμών θεμάτων, τα οποία θα πραγματευθεί η Επιτροπή στην περιοδική έκθεσή της, που αναμένεται για τις 9 Οκτωβρίου. Η Επιτροπή και το Συμβούλιο θα συνεχίσουν να παρακολουθούν στενά αυτά τα ζητήματα.
<P>
Στην επίσκεψή του στην Άγκυρα, στις 6-8 Οκτωβρίου 2005, ο Επίτροπος Rehn παρότρυνε τις τουρκικές αρχές να λάβουν υπόψη τα σχόλια της Επιτροπής στο σχέδιο νόμου. Η Ευρωπαϊκή Ένωση επανέλαβε επίσης τις εκκλήσεις της να ξανανοίξει η Τουρκία την ελληνορθόδοξη εκκλησιαστική σχολή της Χάλκης.
<SPEAKER ID="246" LANGUAGE="DE" NAME="Bernd Posselt (PPE-DE ). –" AFFILIATION="">
<SPEAKER ID="247" LANGUAGE="" NAME="Douglas Alexander," AFFILIATION="Προεδρεύων του Συμβουλίου">
<P>
Ασφαλώς ισχύει ότι η Ευρωπαϊκή Ένωση συνεχίζει να παροτρύνει την τουρκική κυβέρνηση να ανοίξει εκ νέου την ελληνορθόδοξη εκκλησιαστική σχολή της Χάλκης, όπως είπα, η οποία έκλεισε το 1971. Η τουρκική κυβέρνηση παραμένει δεσμευμένη σε αυτό και αναζητά λύση, που συνάμα να είναι συμβατή με το τουρκικό δίκαιο και αποδεκτή από το πατριαρχείο.
<P>
Όσον αφορά το συγκεκριμένο ζήτημα της δήμευσης περιουσιακών στοιχείων της ελληνορθόδοξης εκκλησίας, ο Επίτροπος Rehn απέστειλε επιστολή στον τούρκο Υπουργό Εξωτερικών τον Ιούνιο σχετικά με τις ελλείψεις του νομοσχεδίου για τα ιδρύματα, και υπογράμμισε συγκεκριμένα το ζήτημα των δικαιωμάτων ιδιοκτησίας.
<SPEAKER ID="248" LANGUAGE="" NAME="Πρόεδρος." AFFILIATION="">
<P>
Με τον κανονισμό (ΕΚ) αριθ. 639/2003(2) η ηλικία των αγελάδων και των θηλυκών δαμαλιών για την χορήγηση επιστροφών κατά την εξαγωγή μειώνεται από 36 σε 30 μήνες. Παλαιότερα, η ανώτατη ηλικία των ζώων για τα οποία επιτρεπόταν η καταβολή επιστροφών κατά την εξαγωγή ανερχόταν, σύμφωνα με τον κανονισμό (ΕΚ) αριθ. 615/1998(3), σε 36 μήνες.
<P>
Με αυτόν τον τρόπο ανακύπτουν δυσκολίες για τους κτηνοτρόφους των ορεινών περιοχών, οι οποίοι εξαρτώνται από τις φθινοπωρινές γεννήσεις των βοοειδών στον αλπικό κύκλο. Εξάλλου, οι ορεινές φυλές βοοειδών που εκτρέφονται σε βοσκότοπους και λιβάδια αναπτύσσονται, λόγω της τραχύτητας του περιβάλλοντος, με βραδύτερο ρυθμό και, με δεδομένες τις βιολογικές συνθήκες, δεν είναι σε θέση να ζευγαρώσουν πριν από την ηλικία των 24 μηνών.
<P>
Το Συμβούλιο παρακαλείται επειγόντως να θεσπίσει ρήτρες εξαίρεσης για τις ορεινές φυλές βοοειδών των Άλπεων, ώστε η ηλικία εξαγωγής των ορεινών βοοειδών να αυξηθεί εκ νέου σε 36 μήνες. 
<SPEAKER ID="249" LANGUAGE="" NAME="Douglas Alexander," AFFILIATION="Προεδρεύων του Συμβουλίου">
<P>
   Στο πλαίσιο της διαδικασίας, η οποία ορίστηκε για τον κανονισμό (ΕΚ) υπ’ αριθ. 639/2003, στον οποίο αναφέρεται ο αξιότιμος βουλευτής, η Επιτροπή είναι υπεύθυνη για την υποβολή στη διαχειριστική επιτροπή οποιασδήποτε πρότασης για τροποποίηση μέτρων εφαρμογής των όρων, οι οποίοι διέπουν την καταβολή των επιστροφών. Ζητείται από το Συμβούλιο να δράσει μόνον όποτε η πλειοψηφία των αντιπροσωπειών στην επιτροπή διαχείρισης δεν είναι σε θέση να γνωμοδοτήσει για μια τέτοια πρόταση. Η Επιτροπή δεν έχει υποβάλει ανάλογη πρόταση. 
<SPEAKER ID="250" LANGUAGE="DE" NAME="Bernd Posselt (PPE-DE )," AFFILIATION="αναπληρωτής συντάκτης">
<SPEAKER ID="251" LANGUAGE="" NAME="Douglas Alexander," AFFILIATION="Προεδρεύων του Συμβουλίου">
<SPEAKER ID="252" LANGUAGE="" NAME="Πρόεδρος." AFFILIATION="">
<P>
Το Ευρωπαϊκό Συμβούλιο δεν κατάφερε να καταλήξει σε συμφωνία τον Ιούνιο επί των νέων δημοσιονομικών προοπτικών για την περίοδο 2007 - 2013. Ένα από τα εμπόδια συνίστατο στην κατ’ εξαίρεσιν ελάφρυνση που έχει εκχωρηθεί στη Μεγάλη Βρετανία όσον αφορά τις εισφορές της στον κοινοτικό προϋπολογισμό (British Rebate). Προτίθεται η χώρα που ασκεί σήμερα την Προεδρία της ΕΕ να υποβάλει στο Ευρωπαϊκό Συμβούλιο πρόταση για την ίση μεταχείριση των κρατών μελών ή με άλλα λόγια για την κατάργηση των επιστροφών που έχουν εκχωρηθεί στη Μεγάλη Βρετανία και σε άλλα κράτη μέλη; 
<SPEAKER ID="253" LANGUAGE="" NAME="Douglas Alexander," AFFILIATION="Προεδρεύων του Συμβουλίου">
<P>
Υπό το φως αυτών των διαβουλεύσεων, η Προεδρία ελπίζει να εκπονήσει μία πρόταση, την οποία προτίθεται να υποβάλει στο Συμβούλιο. Ο πρωθυπουργός Τόνι Μπλερ ανέφερε, στην επιστολή που απέστειλε προς τους αρχηγούς κυβερνήσεων, πριν από την άτυπη σύνοδο η οποία θα διεξαχθεί αύριο στο Hampton Court, ότι πιστεύει πως μπορεί και πρέπει να επιτευχθεί συμφωνία στο Συμβούλιο του Δεκεμβρίου, και ότι προσωπικά θα καταβάλει κάθε προσπάθεια προκειμένου να την επιτύχει μέχρι τότε.
<P>
Τούτων λεχθέντων, όπως επαναβεβαιώθηκε πολύ έντονα από την τροπή των γεγονότων στο Ευρωπαϊκό Συμβούλιο του Ιουνίου, ο τελικός καθοριστικός παράγοντας για το αν θα επιτευχθεί συμφωνία για τις μελλοντικές δημοσιονομικές προοπτικές, δεν εναπόκειται στη βούληση μιας χώρας –ακόμη και μιας χώρας που κατέχει την Προεδρία– αλλά στη δέσμευση και των 25 κρατών μελών της Ευρωπαϊκής Ένωσης να εργαστούν προκειμένου να εξασφαλίσουν αυτή τη συναίνεση. 
<SPEAKER ID="254" LANGUAGE="FI" NAME="Esko Seppänen (GUE/NGL ). –" AFFILIATION="">
<P>
   Κύριε Πρόεδρε, κύριε Προεδρεύων του Συμβουλίου, τον Ιούνιο αυτό το θέμα εξαρτιόταν μόνο από μερικές χώρες και, σε μεγαλύτερο βαθμό, από τη χώρα που ασκεί σήμερα την προεδρία, το Ηνωμένο Βασίλειο. Τότε, τορπιλίσατε αποτελεσματικά τη λύση, η οποία θα μας είχε επιτρέψει να καταλήξουμε σε ένα δημοσιονομικό πλαίσιο για την περίοδο 2007-2013. Τώρα που εκπονείτε εσείς την πρόταση, προέκυψε το θέμα αν θα έπρεπε να σχηματιστεί κάποιου είδους πακέτο, και θα ήθελα να ρωτήσω το εξής: είναι πιθανό η κοινή χρηματοδότηση της γεωργίας να είναι μέρος αυτού του πακέτου, γεγονός που θα σήμαινε ότι τα κράτη μέλη θα άρχιζαν να πληρώνουν μέρος των υποχρεωτικών γεωργικών δαπανών; 
<SPEAKER ID="255" LANGUAGE="" NAME="Douglas Alexander," AFFILIATION="Προεδρεύων του Συμβουλίου">
<P>
Πέραν τούτου, μπορώ απλώς να επαναλάβω την επισήμανση με την οποία ξεκίνησα την απάντησή μου, δηλαδή να πω ότι, όπως κατέστησε σαφές ο πρωθυπουργός κατά τη σημερινή αγόρευσή του προς το Σώμα, προσπαθούμε ένθερμα να επιτύχουμε συμφωνία για τις μελλοντικές δημοσιονομικές προοπτικές, όχι μόνο επειδή τούτο θα κρινόταν ως επιτυχία για τη βρετανική Προεδρία ή θα κρινόταν ότι είναι προς το συμφέρον ενός κράτους μέλους, αλλά επειδή θα ήταν προς το συμφέρον όλων των κρατών μελών της Ευρωπαϊκής Ένωσης, να έχουν προϋπολογισμό, ο οποίος να απηχεί τις σύγχρονες προτεραιότητες της Ένωσης σε μιαν εποχή παγκοσμιοποίησης. Υπάρχουν συγκεκριμένα αιτήματα προς την Προεδρία από τις 10 χώρες –τις νέες χώρες που εντάχθηκαν– οι οποίες εξέφρασαν κατ’ επανάληψη προς εμάς την επιθυμία τους για βεβαιότητα από την άποψη των πιθανών κονδυλίων που θα τους διατεθούν στο μέλλον. Δώσαμε προσοχή στα λεγόμενα από αυτές τις οπτικές γωνίες, σύμφωνα και με τις ευθύνες μας ως Προεδρίας. Δεδομένων των δυσκολιών του Ευρωπαϊκού Συμβουλίου του Ιουνίου, δεν καταθέσαμε αμέσως προτάσεις αλλά επιδιώξαμε να ακούσουμε τις απόψεις που έχουν εκφραστεί σε άλλα κράτη μέλη. Αναγνωρίζουμε ότι το πολιτικό πλαίσιο στο οποίο πρέπει να διεξαχθούν οι συζητήσεις για τη μελλοντική χρηματοδότηση θα εξυπηρετείτο καλύτερα, αν προηγουμένως είχαμε μια συνομιλία σχετικά με τη μελλοντική κατεύθυνση της Ευρώπης, και αυτός είναι ο λόγος για τον οποίο οργανώσαμε την αυριανή άτυπη σύνοδο αρχηγών κυβερνήσεων. Έπειτα από την αυριανή σύνοδο στο Hampton Court, θα επιδιώξουμε πρακτική και ουσιαστική πρόοδο ως προς τις προκλήσεις τις οποίες όλοι αναγνωρίζουμε. 
<SPEAKER ID="256" LANGUAGE="" NAME="Πρόεδρος." AFFILIATION="">
<SPEAKER ID="257" LANGUAGE="" NAME="Douglas Alexander," AFFILIATION="Προεδρεύων του Συμβουλίου">
<SPEAKER ID="258" LANGUAGE="" NAME="Philip Bushill-Matthews (PPE-DE )," AFFILIATION="αναπληρωτής συντάκτης">
<P>
   Σας ευχαριστώ, κύριε Προεδρεύων, και σας ευχαριστώ διότι φθάσατε μέχρι την ερώτηση 17. Τις δύο τελευταίες φορές, δυστυχώς, μας τελείωσε ο χρόνος και η ερώτησή μου δεν απαντήθηκε.
<P>
Η ερώτησή μου είναι συμπληρωματική. Πιστεύω ότι κατά την τελευταία περίοδο συνόδου στο Στρασβούργο, η Προεδρία αποφάσισε μονομερώς να αλλάξει το σύστημα απαντήσεων στις ερωτήσεις, ώστε ολόκληρο το Συμβούλιο να είναι υποχρεωμένο να εμπλακεί. Γνωρίζω ότι ο Πρόεδρος Borrell Fontelles έχει στείλει επίσημη επιστολή, ζητώντας επάνοδο στο σύστημα το οποίο εξυπηρέτησε καλά αυτό το Σώμα επί 30 χρόνια. Θα σας παρότρυνα να το πράξετε. Μπορεί να μην είναι πολλοί από εμάς εδώ, αλλά όσοι όντως έρχονται εκτιμούν πολύ αυτήν την ευκαιρία και δεν θα επιθυμούσαν να καθυστερήσουν περαιτέρω οι απαντήσεις σε ερωτήσεις οι οποίες δεν είναι δυνατόν να απαντηθούν αυτή τη φορά. 
<SPEAKER ID="259" LANGUAGE="" NAME="Douglas Alexander," AFFILIATION="Προεδρεύων του Συμβουλίου">
<P>
   Μπορώ να σας διαβεβαιώσω ότι, βάσει του διαλόγου που διεξάγεται με τον Πρόεδρο Borrell, δεν υπάρχει απολύτως καμία πρόθεση να περισταλεί η υποχρέωση των υπουργών να είναι υπόλογοι και να απαντούν τις ερωτήσεις απευθυνόμενοι στους βουλευτές με τη διαδικασία την οποία τώρα απολαμβάνουμε. Δεν είμαι βέβαιος ότι και οι δύο το απολαμβάνουμε, αλλά εσείς σίγουρα το απολαμβάνετε! Μπορώ επίσης να σας διαβεβαιώσω ότι δεν υπήρχε τίποτε το προσωπικό στο ότι δεν μπορέσαμε να φτάσουμε μέχρι την ερώτηση 17 κατά τις δύο προηγούμενες Ώρες των Ερωτήσεων.
<SPEAKER ID="260" LANGUAGE="" NAME="Πρόεδρος." AFFILIATION="(Η συνεδρίαση διακόπτεται στις 19.00 και συνεχίζεται στις 21.00)">
<P>
   Δεδομένου ότι ο χρόνος που προβλέπεται για την Ώρα των Ερωτήσεων έχει ολοκληρωθεί, οι ερωτήσεις αριθ. 18 ως 46 θα απαντηθούν γραπτώς(4).
<SPEAKER ID="261" LANGUAGE="" NAME="" AFFILIATION="Αντιπροέδρου">
<SPEAKER ID="262" LANGUAGE="" NAME="Πρόεδρος." AFFILIATION="">
<SPEAKER ID="263" LANGUAGE="" NAME="Benita Ferrero-Waldner," AFFILIATION="Μέλος της Επιτροπής">
<P>
   Κυρία Πρόεδρε, τον προηγούμενο μήνα σχεδόν 7 εκατομμύρια Αφγανοί προσήλθαν στις κάλπες για να εκλέξουν κοινοβούλιο για πρώτη φορά μετά από 36 χρόνια. Επρόκειτο για την αποκορύφωση μιας πολιτικής μεταβατικής διαδικασίας που συμφωνήθηκε στη Βόνη πριν από τέσσερα χρόνια.
<P>
Η Ευρωπαϊκή Ένωση στήριξε τις πρόσφατες εκλογές στο Αφγανιστάν με διάφορους τρόπους. Δεν αποτελεί υπερβολή να πούμε ότι οι εκλογές δεν θα μπορούσαν να έχουν διεξαχθεί χωρίς τη συμβολή της Ευρωπαϊκής Ένωσης, συμπεριλαμβανομένης της συμβολής των κρατών μελών της. Χρηματοδοτήσαμε το 40% του εκλογικού προϋπολογισμού, συνεισφέροντας 159 εκατομμύρια ευρώ.
<P>
Επίσης, προσπαθήσαμε να αυξήσουμε τη διαφάνεια, συγκροτώντας μια Αποστολή Εκλογικής Παρατήρησης της ΕΕ, με επικεφαλής την κ. Emma Bonino, η οποία βρίσκεται σήμερα εδώ. Αυτό έγινε μετά τη διαδικασία του περασμένου Ιουλίου. Επωφελήθηκε επίσης από τη συνεργασία μιας αντιπροσωπείας παρατηρητών του Κοινοβουλίου, με επικεφαλής τον κ. Salafranca Sánchez-Neyra, ο οποίος επίσης βρίσκεται σήμερα εδώ. Νομίζω ότι μπορούμε να πούμε πως η Αποστολή Εκλογικής Παρατήρησης της ΕΕ ήταν η πολυπληθέστερη διεθνής ομάδα παρατηρητών στη χώρα. Η παρουσία της ήταν εξαιρετικά σημαντική.
<P>
Θα ήθελα να συγχαρώ την κ. Bonino για την εξαιρετική εργασία που έχει επιτελέσει η ομάδα της έως σήμερα. Προσμένω την τελική έκθεση, η οποία θα περιλαμβάνει τη συνολική αποτίμηση ολόκληρης της εκλογικής διαδικασίας, καθώς και συστάσεις για βελτίωση της διεξαγωγής των μελλοντικών εκλογών. Η κ. Bonino θα μεταβεί και πάλι στην Καμπούλ πριν από το τέλος του έτους, προκειμένου να παρουσιάσει την έκθεση στους ενδιαφερόμενους από τις εκλογές φορείς.
<P>
Τι έπεται, μετά τη διαδικασία της Βόνης; Το Αφγανιστάν πέρασε πολλά ύστερα από την πτώση του καθεστώτος των Ταλιμπάν. Είμαι περήφανη που η βοήθεια της Ευρωπαϊκής Επιτροπής είχε απτά αποτελέσματα. Επιδιώξαμε έναν συνδυασμό εμφανούς ανασυγκρότησης, διαρκούς οικοδόμησης ικανοτήτων και βελτιώσεων στην καθημερινότητα του αφγανικού λαού. Βρισκόμαστε σε καλό δρόμο για τη χορήγηση του 1 δισ. ευρώ που υποσχεθήκαμε στο Τόκιο για την περίοδο 2002-2006.
<P>
Ωστόσο, η κατάσταση είναι ακόμα επισφαλής και οι βελτιώσεις δεν είναι ακόμη πλήρως βιώσιμες. Είναι φανερό ότι η χώρα έχει ακόμα πολύ δρόμο να διανύσει. Χρειάζεται περισσότερη δουλειά, ειδικά όσον αφορά στη χρηστή διακυβέρνηση, το κράτος δικαίου, την ασφάλεια, την καταπολέμηση των ναρκωτικών και την ανάπτυξη. Γι’ αυτό, χαιρετίζω θερμά την ιδέα που προτάθηκε από τα Ηνωμένα Έθνη στα τέλη Αυγούστου για μια μεγάλη διεθνή διάσκεψη, ει δυνατόν στις αρχές του 2006, προκειμένου να καταρτιστεί η «συμφωνία μετά τη Βόνη» μεταξύ του Αφγανιστάν και της διεθνούς κοινότητας. Η συμμετοχή της Ευρωπαϊκής Ένωσης θα είναι και πάλι σημαντική στη διάσκεψη.
<P>
Τέλος, επιστρέφω στον ρόλο της Ευρωπαϊκής Ένωσης. Η Ευρωπαϊκή Ένωση και τα κράτη μέλη της έχουν διαδραματίσει σημαντικό ρόλο στο Αφγανιστάν. Συνολικά προσφέραμε το ένα τρίτο της οικονομικής βοήθειας ύψους 12,5 δισεκατομμυρίων δολαρίων σε δάνεια, για την οποία δεσμευτήκαμε στις διασκέψεις του Τόκιο και της Βόνης. Τα κράτη μέλη της ΕΕ παρέχουν σήμερα το 80% των στρατευμάτων της Διεθνούς Δύναμης για την Προαγωγή της Ασφάλειας (ISAF). Ο Ειδικός Εκπρόσωπος της ΕΕ στο Αφγανιστάν, Francesc Vendrell, έχει κάνει εξαιρετική δουλειά στον πολιτικό τομέα.
<SPEAKER ID="264" LANGUAGE="ES" NAME="José Ignacio Salafranca Sánchez-Neyra," AFFILIATION="εξ ονόματος της Ομάδας PPE-DE">
<P>
   Κυρία Πρόεδρε, κυρία Επίτροπε, κυρίες και κύριοι, θα ήθελα να ξεκινήσω συγχαίροντας την Επίτροπο Ferrero-Waldner. Πρώτον, για τη θετική και ενεργή δέσμευσή της στον σκοπό της εδραίωσης της δημοκρατίας στο Αφγανιστάν· δεύτερον, επειδή ορθώς έστειλε μία αποστολή εκλογικών παρατηρητών σε αυτή τη χώρα, η οποία βιώνει πολύ δύσκολες συνθήκες. Αυτή η κίνηση διασφάλισε την παρουσία της Ευρωπαϊκής Ένωσης, η οποία είναι ζωντανή, παρά την κρίση που διερχόμαστε και τη συζήτηση που διεξήχθη σήμερα το απόγευμα, με τον Προεδρεύοντα του Συμβουλίου, τον βρετανό πρωθυπουργό, κ. Μπλερ, και αποδεικνύει σαφώς ότι δεν είμαστε εντελώς απορροφημένοι από τα δικά μας προβλήματα, αλλά ότι δείχνουμε αλληλεγγύη προς τα προβλήματα άλλων χωρών που υποφέρουν και έχουν βιώσει εξαιρετικά δύσκολες συνθήκες, όπως είναι η περίπτωση του Αφγανιστάν.
<P>
Χαίρομαι διότι τα μέλη της αντιπροσωπείας του Ευρωπαϊκού Κοινοβουλίου συμμετέχουν σε αυτή τη συζήτηση. Μπορώ να δω τον κ. Evans, την κ. Scheele, τον φίλο μου Philippe Morillon, την κ. Nicholson και τον κ. Schröder. Θα ήθελα με την ευκαιρία αυτής της συζήτησης στην ολομέλεια του Κοινοβουλίου μας, όπως κάναμε στη συνέντευξη Τύπου που δώσαμε με την Emma Bonino στο Αφγανιστάν, να αποτίσω φόρο τιμής στους υποψηφίους που έχασαν τη ζωή τους σε αυτή την εκλογική διαδικασία, στους εκλογικούς αντιπροσώπους και, πάνω απ’ όλα, στους πολίτες της Ευρωπαϊκής Ένωσης που έχασαν τις ζωές τους σε αυτή την υψηλή αποστολή συνεισφοράς στον σκοπό της δημοκρατικής εδραίωσης σε αυτή τη χώρα.
<P>
Σκέφτομαι τον Γάλλο στρατιώτη που έχασε τη ζωή του ακριβώς τις ημέρες διεξαγωγής της αποστολής μας, καθώς και τους δεκαεπτά γενναίους Ισπανούς στρατιώτες που σκοτώθηκαν σε ένα ατύχημα ελικοπτέρου, προς τιμήν των οποίων εκφράσαμε την ευγνωμοσύνη μας και την αναγνώρισή μας κατά τη διάρκεια της επίσκεψής μας στο Χεράτ, τη βάση όπου βρίσκεται το γενικό αρχηγείο τους, και επίσης κατά την επίσκεψή μας στον Κυβερνήτη, στον Πρόεδρο, στις αρχές των Ηνωμένων Εθνών, σε γυναίκες υποψήφιες και στον Διοικητή των δυνάμεων του NATO σε αυτή τη χώρα.
<P>
Από μία γενική άποψη, θα ήθελα να πω ότι η αποστολή βουλευτών του Ευρωπαϊκού Κοινοβουλίου συμφώνησε απόλυτα με τα συμπεράσματα που προέκυψαν από το εξαιρετικό έργο που επιτέλεσε η Emma Bonino, και επίσης, από πολιτική άποψη, εκφράσαμε τη δική μας άποψη σχετικά με τις προτεραιότητες που πρέπει να θέσει η Ευρωπαϊκή Ένωση για το μέλλον.
<P>
Κυρία Πρόεδρε, η αντιπροσωπεία του Ευρωπαϊκού Κοινοβουλίου εξέφρασε τη γνώμη ότι το Κοινοβούλιό μας πρέπει να συμβάλει στη διαδικασία μετά τη Βόνη, φιλοξενώντας και διοργανώνοντας μία ευρεία διάσκεψη με τη συμμετοχή της Επιτροπής, των κρατών μελών που συμμετέχουν στις κοινές δράσεις του NATO και, φυσικά, των νέων εκπροσώπων που έχουν εκλεγεί στο Αφγανικό Κοινοβούλιο, ούτως ώστε να μπορέσουν κατ’ αυτό τον τρόπο να προσδιορίσουν και να καθορίσουν το μέλλον τους.
<P>
Κυρία Πρόεδρε, μας καθησυχάζει ιδιαίτερα η δήλωση της Επιτρόπου Ferrero-Waldner ότι η Ευρωπαϊκή Ένωση θα συνεχίσει να συνεισφέρει στα μερίσματα της ειρήνης, της κατανόησης, της ομόνοιας και της συμφιλίωσης στο Αφγανιστάν, το οποίο έχει υποφέρει τόσο πολύ μέχρι σήμερα.
<P>
Θα τελειώσω, κυρία Πρόεδρε, ευχαριστώντας την Emma Bonino, με την οποία συνεργαστήκαμε εξαιρετικά αρμονικά, για την φιλοξενία και υποστήριξη που πρόσφερε στην αντιπροσωπεία του Ευρωπαϊκού Κοινοβουλίου. 
<SPEAKER ID="265" LANGUAGE="" NAME="Robert Evans," AFFILIATION="εξ ονόματος της Ομάδας PSE">
<P>
   Κυρία Πρόεδρε, οι εκλογές του προηγούμενου μήνα στο Αφγανιστάν υπήρξαν ένα σημαντικό ορόσημο και επαναλαμβάνω τα συγχαρητήρια που εκφράστηκαν προς την κ. Bonino και τους συναδέλφους της για όλη τη δουλειά που έκαναν. Άλλωστε, αυτές ήταν οι πρώτες βουλευτικές εκλογές που διεξήχθησαν εκεί από το 1979. Η προσέλευση, που ήταν μεγαλύτερη από 50%, συγκρίνεται άνετα με άλλες εκλογικές αναμετρήσεις ανά τον κόσμο.
<P>
Στη λίστα ένα από τα πρώτα ονόματα εκλεγέντων που ανακοινώθηκαν ήταν αυτό της ακτιβίστριας για τα δικαιώματα των γυναικών Malalai Joya. Είναι μία από τις 62 γυναίκες μέλη του κοινοβουλίου, επίτευγμα σπουδαίο και αδιανόητο πριν από λίγο καιρό. Κάποιες από αυτές εξελέγησαν χάρη στην αξία τους, ενώ κάποιες άλλες λόγω του νόμου για «εκπροσώπηση γυναικών κατά 25%». Ωστόσο, κάποια από τα φαντάσματα του απάνθρωπου παρελθόντος του Αφγανιστάν επανεμφανίστηκαν, καθώς άρχισαν να ανακοινώνονται και άλλα αποτελέσματα.
<P>
Όσο ήμασταν εκεί παρακολουθώντας τις εκλογές, ο Πρόεδρος Καρζάι μας εξήγησε την επιλογή του, ή επιλογή, του εκλογικού συστήματος –στο οποίο επίσης αναφέρθηκε η Επίτροπος– το οποίο βασίζεται σε μία μοναδική, μη μεταβιβάσιμη ψήφο. Αυτό σημαίνει την απουσία δημόσιας υποστήριξης πολιτικού κόμματος στα ψηφοδέλτια, ενώ οι ψηφοφόροι λαμβάνουν ένα ψηφοδέλτιο με εκατοντάδες κυριολεκτικά ονόματα από τα οποία πρέπει να επιλέξουν. Κρυμμένοι σε αυτά τα ψηφοδέλτια με το πλήθος των ονομάτων βρίσκονται άνθρωποι που μπορούν να περιγραφούν με τη φράση ότι είχαν μη ικανοποιητικό παρελθόν, ενώ ορισμένοι έχουν κατηγορηθεί από ομάδες υπεράσπισης ανθρωπίνων δικαιωμάτων για εγκλήματα πολέμου. Ο πρώην κυβερνήτης των Ταλιμπάν Mawlawi Mohammadi, ο οποίος, αν όχι προσωπικά υπεύθυνος, τουλάχιστον επέβλεψε την καταστροφή αγαλμάτων του Βούδα, εξελέγη σε μία εκλογική περιφέρεια με λιγότερο από το 10% των ψήφων, που σίγουρα αποτελεί ψεγάδι του συστήματος. Ο Mullah Raketi, διοικητής στρατιωτικής μονάδας των Ταλιμπάν, εξελέγη σε κάποια άλλη.
<SPEAKER ID="266" LANGUAGE="IT" NAME="Emma Bonino," AFFILIATION="εξ ονόματος της Ομάδας ALDE">
<P>
Σύντομα, η αποστολή θα δημοσιεύσει μετά από διαβούλευση με την Επιτροπή την τελική έκθεση για τις εκλογές και, για πρώτη φορά, θα αναλάβουμε πάντα μετά από διαβούλευση την εκπόνηση μιας έκθεσης σχετικά με τον εκδημοκρατισμό και τα μελλοντικά του βήματα. Είναι βέβαιο πως η όλη εκλογική διαδικασία διήλθε στιγμές αμηχανίας τις οποίες είχαμε εξάλλου προαναγγείλει στην προκαταρκτική δήλωση, υπήρξαν ωστόσο και στιγμές ανησυχίας, όπως για παράδειγμα η σύλληψη του Mohaqui Nasab, του δημοσιογράφου-εκδότη ενός περιοδικού για τα δικαιώματα των γυναικών, μια σύλληψη που χαρακτηρίσθηκε παράνομη ακόμη και από τον υπεύθυνο της Επιτροπής Μέσων Ενημέρωσης των αφγανικών αρχών. Πιστεύω πως πρόκειται για ένα ανησυχητικό στοιχείο και ελπίζω ότι τα ευρωπαϊκά όργανα θα το επισημάνουν και θα ανακαλέσουν τους αφγανούς φίλους μας και τις αρχές της χώρας στον σεβασμό του νόμου και του κράτους δικαίου.
<SPEAKER ID="267" LANGUAGE="FR" NAME="Marie Anne Isler Béguin," AFFILIATION="εξ ονόματος της Ομάδας Verts/ALE">
<P>
   Κυρία Πρόεδρε, κυρία Επίτροπε, πρώτα απ’ όλα θα ήθελα να ζητήσω συγγνώμη εκ μέρους της συναδέλφου μου, της κ. Beer, η οποία δυστυχώς δεν μπορεί να συμμετάσχει σε αυτή τη συζήτηση και η οποία θα ήθελε πολύ να είναι εδώ. Όπως είπαν οι συνάδελφοί μας, πιστεύω ότι μπορούμε να είμαστε ιδιαίτερα ικανοποιημένοι από την πορεία των βουλευτικών εκλογών στο Αφγανιστάν που διεξήχθησαν στις 18 Σεπτεμβρίου 2005. Ακόμη και αν υπήρξαν τους τελευταίους μήνες κάποια περιστατικά βίας, ειδικά εις βάρος υποψηφίων και μελών εφορευτικών επιτροπών, οι ίδιες οι εκλογές διεξήχθησαν σε ατμόσφαιρα μη βίας. Αυτό είναι ένα καλό σημάδι για την πορεία προς τη δημοκρατία και το κράτος δικαίου στο Αφγανιστάν.
<P>
Αυτή τη στιγμή, ως Ευρωπαίοι, χρειάζεται να διευκρινίσουμε τις δεσμεύσεις που έχουμε αναλάβει να υλοποιήσουμε επί τόπου. Στηρίζουμε την επέκταση της αποστολής της ISAF, επειδή αυτή η αποστολή αφορά την ανασυγκρότηση και την οικοδόμηση του έθνους. Αυτή η αποστολή είναι σημαντική, κυρία Επίτροπε, επειδή δημιουργεί ευνοϊκό κλίμα για την ανάπτυξη της χώρας μετά από δεκαετίες συγκρούσεων.
<P>
Όσον αφορά αυτό το θέμα, πρέπει να τονιστεί ένα σημαντικό σημείο: δεν πρέπει να αναμίξουμε τις δύο αποστολές, την αποστολή της ISAF και την αποστολή της Επιχείρησης Enduring Freedom. Η δεύτερη, της οποίας ηγούνται οι Ηνωμένες Πολιτείες, επιδιώκει την καταπολέμηση της τρομοκρατίας, με άλλα λόγια των Ταλιμπάν. Πρόκειται για πολεμικές επιχειρήσεις. Αν αναμίξουμε τις δύο αποστολές ανασυγκρότησης, θα χάσουμε την εμπιστοσύνη του πληθυσμού και θα αμαυρωθεί η καλή φήμη αυτής της αποστολής.
<P>
Εξάλλου, μια ανάμιξη των δραστηριοτήτων των δύο αποστολών θα έκανε την κατάσταση πολύ δύσκολη για τις ΜΚΟ, οι οποίες αυτή τη στιγμή συνεργάζονται με την ISAF. Πρέπει επίσης να εγείρουμε, όπως κάνατε, κυρία Επίτροπε, το θέμα των ναρκωτικών στη χώρα. Χρειαζόμαστε ένα σχέδιο που θα λαμβάνει υπόψη όλες τις πτυχές που συνδέονται με αυτό το πρόβλημα, που επηρεάζει εξίσου τους τομείς της γεωργίας και της υγείας και την αφγανική οικονομία γενικότερα. Φυσικά, αυτό το πρόβλημα επηρεάζει επίσης και τις γείτονες χώρες.
<SPEAKER ID="268" LANGUAGE="IT" NAME="Luisa Morgantini," AFFILIATION="εξ ονόματος της Ομάδας GUE/NGL">
<P>
   Κυρία Πρόεδρε, κυρίες και κύριοι, ομολογώ ότι λυπήθηκα γιατί δεν μπόρεσα να συμμετάσχω στις εκλογές στο Αφγανιστάν: θα το έκανα πολύ ευχαρίστως, αλλά το σύστημα d'Hondt του Κοινοβουλίου δεν μου το επέτρεψε.
<P>
Είμαι ειλικρινά πεπεισμένη ότι οι διαδικασίες αλλαγής στο Αφγανιστάν είναι πραγματικές, αποτελεσματικές και αληθινές. Είναι ωστόσο αργές, δύσκολες και περίπλοκες. Το παράδειγμα της ενίσχυσης της δημοκρατίας έρχεται από μία κοπέλα, την Malalaia Joya, 26 ετών, την οποία γνώρισα όταν ήταν 18 ετών, όταν αγωνιζόταν παράνομα στο Αφγανιστάν για την εκπαίδευση των γυναικών και η οποία εξελέγη σε μια δύσκολη επαρχία της χώρας. Είναι αυτή που μιλώντας πριν από δύο χρόνια στη Loya Girka είπε απερίφραστα: «οι πολέμαρχοι είναι ακόμη εδώ».
<P>
Το γεγονός ότι μια τέτοια γυναίκα, η οποία είμαι βέβαιη πως θα συμβάλει στην οικοδόμηση της δημοκρατίας στο Αφγανιστάν, κατόρθωσε να εκλεγεί παρά τις δυσκολίες και τις απειλές που αντιμετώπισε, είναι αξιοσημείωτο και συνεπώς, κατά την άποψή μου, οι εκλογές αυτές ήταν μια θετική εξέλιξη. Αν και διαφωνούμε σε πολλά θέματα με την Emma Bonino, όπως για παράδειγμα στο ζήτημα της Μέσης Ανατολής, εμπιστεύομαι τη δημοκρατικότητά της· θέλω να την ευχαριστήσω για την παρουσία της στο Αφγανιστάν και χαίρομαι που η Ευρωπαϊκή Ένωση διαδραμάτισε τόσο θετικό ρόλο.
<P>
Εάν η Malalaia Joya είναι ένα παράδειγμα του νέου Αφγανιστάν, το ίδιο ισχύει και για τον Omar, έναν νεαρό που γνώρισα επί εποχής Ταλιμπάν και ο οποίος μου είπε: «Θέλω να ζήσω. Δεν αγωνίζομαι κατά των Ταλιμπάν μόνο για τις γυναίκες, αλλά και για εμένα, γιατί δεν θέλω να έχω γένια και θέλω να ακούω μουσική». Ο Omar εξελέγη και αυτός και, κατά την άποψή μου, αποτελεί και αυτό ένα ακόμη εξαιρετικά θετικό γεγονός.
<SPEAKER ID="269" LANGUAGE="LT" NAME="Vytautas Landsbergis (PPE-DE ). –" AFFILIATION="">
<SPEAKER ID="270" LANGUAGE="DE" NAME="Karin Scheele (PSE ). –" AFFILIATION="">
<P>
   Κυρία Πρόεδρε, ως ένα από τα μέλη της αντιπροσωπείας που στάλθηκε για την παρατήρηση των εκλογών, θα ήθελα να εκφράσω τις θερμότερες ευχαριστίες μου στον πρόεδρό μας κ. Salafranca Sánchez-Neyra για την καλή εργασία της αντιπροσωπείας στο Αφγανιστάν και φυσικά στην Emma Bonino που ηγήθηκε της αποστολής παρακολούθησης της ΕΕ και στους μακροχρόνιους παρατηρητές της Ευρωπαϊκής Ένωσης που έκαναν εξαίρετη εργασία και τη συνεχίζουν σε κάποιο μέτρο.
<P>
Πολλοί από εμάς υπογράμμισαν ήδη σήμερα τη σημασία αυτών των εκλογών που αποτελούν ένα στάδιο της δημοκρατικής διαδικασίας στο Αφγανιστάν. Εγώ θα ήθελα να επικεντρωθώ τώρα μόνο στο ζήτημα της συμμετοχής των γυναικών του Αφγανιστάν στην πολιτική ζωή. Φυσικά, όσο επικρατούσε το καθεστώς των Ταλιμπάν είχαμε διαβάσει πολλά για την καταπίεση των γυναικών στο Αφγανιστάν και μας δίνει μεγάλη χαρά το γεγονός ότι βάσει των αποτελεσμάτων των εκλογών, 27% των μελλοντικών βουλευτών θα είναι γυναίκες. Από αυτήν την άποψη, η ποσόστωση του 25% για τις γυναίκες αποδείχθηκε πολύ χρήσιμη.
<P>
Ωστόσο, δεν θέλω να αγνοήσω το ολοφάνερο γεγονός ότι δεν θα είναι αρκετό να έχουμε την ποσόστωση και να καθησυχάσουμε τις δωρήτριες χώρες, αν θέλουμε να συμμετέχουν μελλοντικά οι γυναίκες στην πολιτική ζωή της χώρας και να συνεχίσει να βελτιώνεται η θέση τους. Οι κοινωνικοί δείκτες καθιστούν φανερό ότι η κατάσταση εξακολουθεί να είναι πολύ δύσκολη. Είναι σημαντικό ότι ο αρχηγός της αντιπροσωπείας μας, ο κ. Salafranca Sánchez-Neyra, είπε σε μία συνέντευξη Τύπου στο Αφγανιστάν ότι κατά την παρακολούθηση των εξελίξεων στη χώρα, η Ευρωπαϊκή Ένωση θα παρακολουθήσει πολύ στενά τα ανθρώπινα δικαιώματα και ειδικότερα τα δικαιώματα των γυναικών.
<SPEAKER ID="271" LANGUAGE="" NAME="Nicholson of Winterbourne (ALDE ). –" AFFILIATION="(ΕΝ)">
<P>
   Κυρία Πρόεδρε, η κ. Ferrero-Waldner ήταν απολύτως εύστοχη στην αρχή της αγόρευσής της, όταν είπε ότι αυτό ήταν ένα ιστορικό συμβάν: οι πρώτες εκλογές μετά από δεκαετίες και οι πρώτες βουλευτικές εκλογές στις οποίες πιστεύουμε ότι επιτράπηκε στις γυναίκες να συμμετάσχουν.
<P>
Προσωπικά, το θεώρησα μεγάλη τιμή να αποτελώ μέλος της ομάδας που είχε την ευκαιρία να είναι μάρτυρας αυτού του βαρυσήμαντου γεγονότος. Θέλω να ευχαριστήσω πολύ θερμά τον καλό μας συνάδελφο κ. Salafranca Sánchez-Neyra, ο οποίος μας καθοδήγησε τόσο αποτελεσματικά. Αυτή υπήρξε η δεύτερη φορά που συνεργάστηκα τόσο στενά μαζί του σε εκλογές· ακριβώς πριν από αυτό ήμασταν μαζί στον Λίβανο. Θέλω επίσης να ευχαριστήσω την επί μακρόν συνάδελφό μου κ. Bonino, την οποία πάντα θαύμαζα και η οποία έχει αφοσιωθεί στο Αφγανιστάν εδώ και πολύ καιρό. Ήταν τόσο γενναία, ώστε να μεταβεί εκεί ενώ ήταν ακόμη στην εξουσία οι Ταλιμπάν. Ελάχιστες γυναίκες θα έδειχναν τέτοιο θάρρος και αφοσίωση, και συνεχίζει ακάθεκτη το έργο της.
<P>
Ωστόσο, πρέπει επίσης να θυμόμαστε εκείνους από την Ευρωπαϊκή Ένωση που έχουν ήδη δώσει τη ζωή τους για το Αφγανιστάν. Με επικεφαλής τον κ. Salafranca Sánchez-Neyra, παρακολουθήσαμε έναν υπέροχο, συγκινητικό φόρο τιμής στους 17 Ισπανούς στρατιώτες που έχασαν τη ζωή τους, τα ονόματα των οποίων θα παραμείνουν για πάντοτε στον τόπο όπου πέθαναν. Θυσίασαν τη ζωή τους για το μέλλον του αφγανικού λαού.
<SPEAKER ID="272" LANGUAGE="" NAME="Γεώργιος Τούσσας (GUE/NGL ). –" AFFILIATION="">
<P>
Ο πόλεμος που εξαπέλυσαν οι Ηνωμένες Πολιτείες της Αμερικής και το ΝΑΤΟ, με τη συναίνεση της Ευρωπαϊκής Ένωσης το 2001, είχε ως στόχο να πετύχει το στρατιωτικό και πολιτικό έλεγχο της χώρας που σήμερα βρίσκεται υπό κατοχή.
<SPEAKER ID="273" LANGUAGE="PL" NAME="Ryszard Czarnecki (NI ). –" AFFILIATION="">
<P>
    Κυρία Πρόεδρε, θα ήθελα να αποτίσω φόρο τιμής στην Επίτροπο και στην κ. Bonino για τη θετική της προσέγγιση. Θα ήθελα επίσης να αποτίσω φόρο τιμής στον κ. Salafranca, ο οποίος ηγήθηκε της αντιπροσωπείας, για το έργο του.
<SPEAKER ID="274" LANGUAGE="DE" NAME="Jürgen Schröder (PPE-DE ). –" AFFILIATION="nomenklatura">
<P>
   Κυρία Πρόεδρε, κυρία Επίτροπε, αρχικά θα ήθελα να ευχαριστήσω θερμά την κ. Bonino και τον κ. Salafranca Sánchez-Neyra για την καλή εργασία που έκαναν ηγούμενοι της αντιπροσωπείας μας στην Καμπούλ. Θα ήθελα επίσης να ευχαριστήσω όλους τους συναδέλφους που ήταν μαζί μας εκεί.
<P>
Ασφαλώς, πολλά πήγαν στραβά και ακόμα περισσότερα θα πάνε στραβά στο μέλλον. Ας εξετάσουμε όμως την ευρωπαϊκή ιστορία του προηγούμενου αιώνα, για παράδειγμα την ιστορία της χώρας μου: και στην παλιά Ομοσπονδιακή Δημοκρατία της Γερμανίας, μετά τον Δεύτερο Παγκόσμιο Πόλεμο, πολλοί άνθρωποι που είχαν δεσμούς με το παλιό καθεστώς έγιναν δεκτοί στις δημόσιες υπηρεσίες και σταδιοδρόμησαν εκεί. Αλλά και πρόσφατα, η Δύση –στην οποία ανήκουμε– είχε φιλικές σχέσεις με την πρώην σοβιετική . Οι φιλικές σχέσεις με πρώην αρχηγούς της KGB έγιναν καύχημα, κλπ. Προειδοποιώ ότι δεν πρέπει να λέμε διαρκώς από αυτήν εδώ τη θέση στους Αφγανούς τι πρέπει να κάνουν.
<SPEAKER ID="275" LANGUAGE="PL" NAME="Józef Pinior (PSE ). –" AFFILIATION="">
<P>
    Κυρία Πρόεδρε, θα ήθελα να συγχαρώ τον αφγανικό λαό και τις αρχές της χώρας, ιδιαίτερα τον Πρόεδρο Καρζάι, που πέτυχαν τη διεξαγωγή ελεύθερων εκλογών. Αυτό ήταν ένα σημαντικό βήμα για την εδραίωση της δημοκρατίας και της ειρήνης στο Αφγανιστάν. Πέντε χιλιάδες επτακόσιοι υποψήφιοι έλαβαν μέρος στις εκλογές που διεξήχθησαν στις 18 Σεπτεμβρίου για τα νομαρχιακά συμβούλια και για τη Wolesi Jirga, που είναι η Κάτω Βουλή της Εθνικής Συνέλευσης, και αυτός ο αριθμός συμπεριλάμβανε 575 γυναίκες.
<P>
Η κλίμακα των προβλημάτων που αντιμετωπίστηκαν κατά τη διεξαγωγή των εκλογών μπορεί να κριθεί από το γεγονός ότι άνοιξαν 26 000 εκλογικά κέντρα σε όλη τη χώρα. Το ψηφοδέλτιο για την Καμπούλ, για να αναφέρω ένα παράδειγμα, ήταν επτά σελίδων, και περιλάμβανε 617 υποψηφίους για τις 62 έδρες της εκλογικής περιφέρειας. Το 30% των εδρών της Wolesi Jirga και των νομαρχιακών συμβουλίων κρατείται για τις γυναίκες. Ενώ ο αριθμός των γυναικών που ψήφισαν στις προεδρικές εκλογές το 2004 ήταν πάνω από τρία εκατομμύρια, πάνω από 7 000 νέες ψηφοφόροι εγγράφηκαν στα εκλογικά μητρώα για τις φετινές εκλογές, εκπροσωπώντας το 44% των νεοεγγεγραμμένων ψηφοφόρων.
<P>
Αυτό είναι μόνο το πρώτο βήμα προς τη δημοκρατία στο Αφγανιστάν. Η προεκλογική αποστολή του Κοινοβουλίου, η οποία επισκέφτηκε το Αφγανιστάν στις 14-19 του περασμένου Ιουλίου υπό την ηγεσία του κ. Brok, Προέδρου της Επιτροπής Εξωτερικών Υποθέσεων, και της κ. Morgantini, Προέδρου της Επιτροπής Ανάπτυξης, είχε συναντήσεις με υποψηφίους, οργανώσεις γυναικών, ομάδες ανθρωπίνων δικαιωμάτων και ΜΚΟ στην Καμπούλ, τη Χεράτ και το Μπαμιγιάν. Οι άνθρωποι που συναντήσαμε ήταν αισιόδοξοι ότι θα θριάμβευε η δημοκρατία, μολονότι εξέφρασαν επίσης ανησυχίες για απειλές προς αυτή τη διαδικασία.
<SPEAKER ID="276" LANGUAGE="FR" NAME="Philippe Morillon (ALDE ). –" AFFILIATION="">
<P>
   Κυρία Πρόεδρε, κυρία Επίτροπε, όταν, τον περασμένο μήνα, συμμετείχα στην αντιπροσωπεία με επικεφαλής τον συνάδελφό μου και φίλο μου, κ. Salafranca, ήταν η πέμπτη φορά σε πέντε χρόνια που επέστρεφα σε αυτή τη χώρα, όπου δεν επισκέφτηκα μόνον την πρωτεύουσα, αλλά ταξίδεψα σε ολόκληρη τη χώρα, από την κοιλάδα Panchir, στο βορρά, έως το Κανταχάρ, την πρωτεύουσα του νότιου Παστούν, μέσω των πόλεων Herat, Mazar-Sharif και Bamian, την τοποθεσία των γιγάντιων αγαλμάτων του Βούδα που έπεσαν το 2001 θύματα της βάρβαρης βλακείας των Ταλιμπάν.
<P>
Σε όλες αυτές τις ευκαιρίες, μεγάλη εντύπωση μου προξένησε η επιθυμία για ειρήνη και συμφιλίωση που διακατείχε τη μεγάλη πλειοψηφία του πληθυσμού, ενός πληθυσμού που είχε υποφέρει πάρα πολύ από τη βία μετά από 30 χρόνια εμφυλίου και διεθνούς πολέμου, ενός πληθυσμού, επιπλέον, που έχει εμβολιαστεί έναντι οιουδήποτε κινδύνου επιστροφής στην εξουσία των ισλαμικών φονταμενταλιστών, μετά τα δεινά που υπέστη υπό το καθεστώς του μουλά Ομάρ.
<P>
Σε κάθε επικοινωνία, μπορώ επίσης να δω πόσο δύσκολο είναι ακόμη το έργο της ανασυγκρότησης και πόσο αναγκαίο είναι κατά συνέπεια για την Ευρωπαϊκή Ένωση να συνεχίσει να χορηγεί βοήθεια. Θα αναφέρω εδώ μόνον μια πτυχή αυτής της βοήθειας, σχετικά με την αποκατάσταση της ασφάλειας, η οποία απειλείται ακόμη συχνά σε ορισμένες επαρχίες. Αυτή η βοήθεια παρέχεται σήμερα με τις από κοινού προσπάθειες του εθνικού στρατού του Αφγανιστάν και των διεθνών δυνάμεων, οι οποίες οι ίδιες χωρίζονται σε δύο κατηγορίες, με διαφορετικές αποστολές: η συμμαχία, υπό αμερικανική διοίκηση, που επιχειρεί ουσιαστικά γύρω από τα σύνορα με το Πακιστάν, και η ISAF στην οποία, όπως είπατε, υπερτερούν αριθμητικά οι Ευρωπαίοι και η οποία βαθμιαία αναπτύσσεται σε ολόκληρη την υπόλοιπη χώρα.
<SPEAKER ID="277" LANGUAGE="" NAME="Benita Ferrero-Waldner," AFFILIATION="Μέλος της Επιτροπής">
<P>
Τέλος, ένα από τα βασικά ζητήματα είναι η εκπαίδευση. Θα ήθελα να επισημάνω αυτό το ζήτημα για μελλοντικά προγράμματα, όχι μόνο επειδή αφορά ολόκληρη την κοινωνία, αλλά κυρίως επειδή επί πολλές δεκαετίες οι γυναίκες δεν είχαν καθόλου ευκαιρίες και αυτό θα πρέπει με κάποιον τρόπο να αναπληρωθεί. Μόνο το 2004 κτίσαμε 50 σχολεία και ιδρύματα παιδικής μέριμνας. Έχουμε επίσης ένα ειδικό σχέδιο για τα παιδιά του δρόμου. Επισκέφθηκα αυτό το έργο και, για άλλη μία φορά, πρέπει να πω ότι διαπίστωσα πόσο θάρρος και ενθουσιασμός υπάρχει ανάμεσα στα μικρά παιδιά, τα όμορφα κορίτσια και τα πραγματικά χαριτωμένα αγόρια που έχουν μέλλον. Θέλουν να φύγουν από τον δρόμο, όπου συνήθως πωλούν κηπευτικά προϊόντα και άλλα μικροπράγματα. Συμφωνώ ότι η εκπαίδευση και η υγειονομική περίθαλψη είναι βασικά ζητήματα και οπωσδήποτε θα συνεχίσουμε να δίνουμε έμφαση σε αυτά.
<SPEAKER ID="278" LANGUAGE="" NAME="Πρόεδρος." AFFILIATION="">
<SPEAKER ID="279" LANGUAGE="" NAME="Πρόεδρος." AFFILIATION="">
<SPEAKER ID="280" LANGUAGE="" NAME="Benita Ferrero-Waldner," AFFILIATION="Μέλος της Επιτροπής">
<P>
   Κυρία Πρόεδρε, το Αζερμπαϊτζάν είναι ένας από τους βασικούς εταίρους της Ευρωπαϊκής Ένωσης στην περιοχή του Νότιου Καυκάσου, κυρίως λόγω της γεωστρατηγικής θέσης και των ενεργειακών πόρων του. Για τον λόγο αυτόν, πέρυσι προτείναμε στο Συμβούλιο να συμπεριληφθεί το Αζερμπαϊτζάν, μαζί με την Αρμενία και τη Γεωργία, στην Ευρωπαϊκή Πολιτική Γειτονίας, προκειμένου να ενισχυθούν περαιτέρω οι σχέσεις μας, διευρύνοντας τη Συμφωνία Εταιρικής Σχέσης και Συνεργασίας που ισχύει από τον Ιούλιο του 1999.
<P>
Η Επιτροπή παρακολουθεί τις προετοιμασίες για τις βουλευτικές εκλογές της 6ης Νοεμβρίου 2005 με μεγάλη προσοχή και κάποια ανησυχία.
<P>
Συμφωνούμε απολύτως με την αξιολόγηση της προεκλογικής εκστρατείας από το Γραφείο Δημοκρατικών Θεσμών και Ανθρωπίνων Δικαιωμάτων (ODIHR) του ΟΑΣΕ στις δύο ενδιάμεσες εκθέσεις που έχουν δημοσιευτεί μέχρι τώρα. Κανείς δεν αρνείται ότι έχει σημειωθεί κάποια πρόοδος σε σχέση με τις βουλευτικές εκλογές του 2000 και τις προεδρικές εκλογές του 2003. Καταγράφηκαν περισσότεροι υποψήφιοι από κάθε άλλη φορά, οι κρατικές αρχές έχουν αποδειχθεί συνεργάσιμες με τους διεθνείς παρατηρητές, ενώ σε όλα τα κόμματα έχει παραχωρηθεί πρόσβαση στην τηλεόραση.
<P>
Ενώ από τη μία πλευρά επαινούμε το Αζερμπαϊτζάν για αυτή την πρόοδο, συμφωνούμε με το Γραφείο Δημοκρατικών Θεσμών και Ανθρωπίνων Δικαιωμάτων (ODIHR) του ΟΑΣΕ στο ότι μπορεί να μην είναι αρκετή. Η ανησυχητική επιδείνωση του κλίματος της προεκλογικής εκστρατείας τις τελευταίες ημέρες απειλεί να επισκιάσει τελείως αυτή την περιορισμένη πρόοδο.
<P>
Θα συνεχίσουμε να παρακολουθούμε την κατάσταση πολύ στενά καθόλη την προεκλογική εκστρατεία, την ημέρα των εκλογών και μετά το πέρας της 6ης Νοεμβρίου. Σύμφωνα με την πάγια τακτική μας, δεν θα συγκροτήσουμε χωριστή Αποστολή Εκλογικής Παρατήρησης· όπως με τις χώρες του ΟΑΣΕ, η στήριξη θα παρασχεθεί στο γραφείο του ΟΑΣΕ και αυτό το έργο θα αναλάβει το Γραφείο Δημοκρατικών Θεσμών και Ανθρωπίνων Δικαιωμάτων (ODIHR).
<SPEAKER ID="281" LANGUAGE="" NAME="Charles Tannock," AFFILIATION="εξ ονόματος της Ομάδας PPE-DE">
<P>
   Κυρία Πρόεδρε, τον περασμένο Ιούνιο μίλησα στην Ολομέλεια στη συζήτηση για τα ανθρώπινα δικαιώματα. Τότε η κατάσταση στο Αζερμπαϊτζάν ήταν εξαιρετικά σοβαρή, με κατηγορίες ότι η κυβέρνηση κρατούσε φυλακισμένους πολιτικούς κρατούμενους, και όντως αυτά τα βασανιστήρια και η κακομεταχείριση κατά τη φυλάκιση ήταν συνηθισμένα. Τώρα μιλώ με την ιδιότητα του συνεισηγητή της πρότασης ψηφίσματος, καθώς μεταβαίνω και πάλι στο Μπακού ως επίσημος παρατηρητής αυτού του Κοινοβουλίου για τις εκλογές της 6ης Νοεμβρίου. Όμως μιλώ και με την ιδιότητα του εισηγητή του Ευρωπαϊκού Κοινοβουλίου για την Ευρωπαϊκή Πολιτική Γειτονίας, η οποία τώρα επεκτείνεται στις τρεις δημοκρατίες του Καυκάσου.
<P>
Χαιρετίζω το διάταγμα του Προέδρου Αλίγεφ, το οποίο, θεωρητικά τουλάχιστον, δίνει εντολή στους κρατικούς υπαλλήλους της Κεντρικής Εκλογικής Επιτροπής να παρακολουθήσουν και να φέρουν εις πέρας ελεύθερες, δίκαιες και διαφανείς εκλογές. Πιστεύω επίσης ότι η πρόσφατη απόλυση της παλιάς φρουράς σκληροπυρηνικών υπουργών που ήταν αντίθετοι στην πολιτική αλλαγή, όπως ο πρώην Υπουργός Υγείας Αλί Ινσάνοφ, δείχνει ότι το επικρατέστερο για να σχηματίσει κυβέρνηση κόμμα του Νέου Αζερμπαϊτζάν (YAP) συνειδητοποιεί εν τέλει ότι έχει έρθει η ώρα να πραγματοποιηθεί ειρηνικά η μετάβαση στην πολυκομματική δημοκρατία και να πλησιάσει το Αζερμπαϊτζάν περισσότερο στις ευρωπαϊκές δημοκρατικές πρακτικές.
<P>
Το νέο κοινοβούλιο θα είναι αναμφίβολα πιο ετερόκλητο πολιτικά, με τόσο πολλούς εγγεγραμμένους υποψηφίους για να επιλέξει κανείς, ενώ θα έχει και καινούριους, νεότερους και πιο ανεξάρτητους τεχνοκράτες βουλευτές. Το σύστημα διακυβέρνησης εξακολουθεί να είναι έντονα προεδρικό, οπότε οι βουλευτικές εκλογές θα είναι περισσότερο ένα είδος δοκιμής της προθυμίας του κράτους να ταχθεί μόνιμα υπέρ της δημοκρατίας δυτικού τύπου, παρά μία πραγματική αλλαγή στην άσκηση εξουσίας, η οποία θα επέλθει στις επόμενες προεδρικές εκλογές του 2008.
<SPEAKER ID="282" LANGUAGE="DE" NAME="Hannes Swoboda," AFFILIATION="εξ ονόματος της Ομάδας PSE">
<P>
Αναφερθήκατε στην πρόσβαση στα μέσα ενημέρωσης. Τα μέσα ενημέρωσης αντιμετωπίζουν σοβαρά προβλήματα, και ως προς την ασφάλειά τους. Η ασφάλεια των δημοσιογράφων που έχουν κριτικό και ελεύθερο πνεύμα δεν είναι εγγυημένη. Έρχεται στον νου μου ο Elmar Huseynov, του οποίου η δολοφονία δεν έχει διερευνηθεί ακόμα σε ικανοποιητικό βαθμό. Φυσικά, θα θέλαμε μία πιο αποφασιστική αντιμετώπιση τέτοιων πραγμάτων εκ μέρους του Αζερμπαϊτζάν.
<SPEAKER ID="283" LANGUAGE="EN" NAME="Sarah Ludford," AFFILIATION="εξ ονόματος της Ομάδας ALDE">
<P>
Υπήρξε για τη Δύση –την Ευρώπη και τις Ηνωμένες Πολιτείες– ο πειρασμός να δοθεί έμφαση στη συνέχεια και την αποκαλούμενη σταθερότητα. Το βλέμμα τους είναι στραμμένο στο πετρέλαιο, στον νέο αγωγό Μπακού–Τμπίλιζι–Τσεϊχάν που εγκαινιάστηκε τον περασμένο Μάιο από τον Πρόεδρο της BP, Λόρδο Browne.
<P>
Οι ξένες επικρίσεις για τις προεδρικές εκλογές του 2003 και τις τοπικές εκλογές του 2004, όπου σημειώθηκαν πάμπολλες παρατυπίες, σταμάτησαν αδικαιολόγητα. Δεν έχουμε μάθει άραγε ότι δεν μπορεί να υπάρξει πραγματική σταθερότητα χωρίς δημοκρατία, κράτος δικαίου και ακέραιη οικονομία; Η Ευρωπαϊκή Ένωση πρέπει τώρα να στείλει ένα ισχυρό μήνυμα ότι δεν μπορεί να υπάρξει εταιρική σχέση με το Αζερμπαϊτζάν χωρίς να υπάρχει εκεί δημοκρατία και σεβασμός των ανθρωπίνων δικαιωμάτων.
<SPEAKER ID="284" LANGUAGE="FR" NAME="Marie Anne Isler Béguin," AFFILIATION="εξ ονόματος της Ομάδας Verts/ALE">
<P>
Σήμερα, η Ευρωπαϊκή Ένωση και το Αζερμπαϊτζάν, όπως ακριβώς οι δύο γειτονικές χώρες στον Νότιο Καύκασο, χαράσσουν πραγματικά έναν κοινό δρόμο, επειδή συμμετέχουν στη νέα πολιτική γειτονίας. Με την ιδιότητα αυτή, έχουν νέα δικαιώματα και υποχρεώσεις. Το μήνυμα το οποίο το Ευρωπαϊκό Κοινοβούλιο πρέπει να στείλει στους αζέρους φίλους μας είναι σαφές: αν αυτή η χώρα θέλει να γίνει αληθινή δημοκρατία, οι ελεύθερες και διαφανείς εκλογές αποτελούν τον ακρογωνιαίο λίθο για την επίτευξη αυτού του σκοπού. Αυτές οι βουλευτικές εκλογές, οι οποίες θα πραγματοποιηθούν στις 6 Νοεμβρίου, πρέπει να διεξαχθούν με διαφάνεια και σύμφωνα με τους κανόνες, χωρίς πίεση ούτε καταστολή.
<P>
Ωστόσο, κατά τη διάρκεια της φάσης που προηγήθηκε της έναρξης της προεκλογικής εκστρατείας, διαπιστώσαμε μια ένταση της αστυνομικής καταστολής, η οποία είναι απαράδεκτη. Αυτή η βαναυσότητα, η βία και ο εκφοβισμός που παρατηρήθηκαν εις βάρος της αντιπολίτευσης και η αδυναμία πρόσβασης της τελευταίας στα μέσα ενημέρωσης είναι απαράδεκτα. Στο προηγούμενο ψήφισμά μας, καλούσαμε τις δύο πλευρές, την κυβερνητική πλειοψηφία και την αντιπολίτευση, να μην καταφύγουν στη βία, έτσι ώστε η προεκλογική εκστρατεία να διεξαχθεί υπό τις καλύτερες δυνατές συνθήκες. Είχαμε όλοι τότε λόγους να είμαστε αισιόδοξοι, μετά την έκδοση του προεδρικού διατάγματος του περασμένου Μαΐου για τη διοργάνωση αυτών των προσεχών εκλογών. Ήμασταν επίσης αισιόδοξοι διότι βλέπαμε να αυξάνεται ο αριθμός των υποψηφίων βουλευτών στις 125 εκλογικές περιφέρειες· ακόμη και στους διαφωνούντες επετράπη η συμμετοχή! Σήμερα, ωστόσο, όπως είπατε, δεν μπορούμε να μην παρατηρήσουμε ότι, καθώς πλησιάζουν οι εκλογές, οι εντάσεις κλιμακώνονται και οι κανόνες που έχουν θεσπιστεί δεν εφαρμόζονται καθόλου. Αποστέλλοντας μια αντιπροσωπεία βουλευτών του για να παρακολουθήσουν την ομαλή διεξαγωγή της ψηφοφορίας, το Ευρωπαϊκό Κοινοβούλιο επιδεικνύει το ενδιαφέρον του και την επιθυμία του να στηρίξει τη συνεχιζόμενη δημοκρατική διαδικασία στο Αζερμπαϊτζάν.
<SPEAKER ID="285" LANGUAGE="CS" NAME="Jaromír Kohlíček," AFFILIATION="εξ ονόματος της Ομάδας GUE/NGL">
<P>
Όλες οι αποφάσεις μας σε αυτό το θέμα πρέπει να καθοδηγούνται κυρίως από τα ψηφίσματα που υιοθέτησε το Κοινοβούλιο και η διακοινοβουλευτική αντιπροσωπεία από το 1999. Δεν πρέπει να ξεχνάμε ότι οι χώρες του Καυκάσου είναι μέρος της Ευρώπης. Είναι επομένως κρίσιμο να αναβαθμιστούν οι σχέσεις με το Αζερμπαϊτζάν και αυτό πρέπει να γίνει στη βάση των θεμελιωδών δημοκρατικών αξιών της ΕΕ. Συγκεκριμένα, πρέπει να εφαρμοστούν ελάχιστα πρότυπα στα κοινωνικά και περιβαλλοντικά θέματα. Στο διάστημα πριν από τις δημοκρατικές εκλογές, είναι ζωτικής σημασίας να είναι θετικό το κλίμα προς τα κόμματα και τους πολιτικούς της αντιπολίτευσης. Η πρόσβαση στα μέσα ενημέρωσης και η ελευθερία του συνέρχεσθαι είναι εξίσου σημαντικές, και η διασφάλιση αυτών των δικαιωμάτων πρέπει να συνεπάγεται περισσότερα από την απλή ανακοίνωση των ενδεδειγμένων νομικών και κανονιστικών προτύπων. Μου προκαλεί έκπληξη το γεγονός ότι η αιτιολογική σκέψη Ι του ψηφίσματος αναφέρεται στις συνομιλίες σχετικά με το Ναγκόρνο-Καραμπάχ, ωστόσο δεν κάνει καμία αναφορά στην παρουσία κυβερνητικών εκπροσώπων από τo Στεπανακέρτ.
<SPEAKER ID="286" LANGUAGE="NL" NAME="Bastiaan Belder," AFFILIATION="εξ ονόματος της Ομάδας IND/DEM">
<P>
   Κυρία Πρόεδρε, μένουν μόνο 11 μέρες μέχρι να αρχίσουν οι κοινοβουλευτικές εκλογές στο Αζερμπαϊτζάν. Αυτό που είναι εντυπωσιακό από αυτή την άποψη είναι ότι τα μέσα ενημέρωσης στο Μπακού κυριαρχούνται από αναφορές για θεαματικές αποπομπές και συλλήψεις μελών της κυβέρνησης και υψηλών αξιωματούχων στην πετρελαιοβιομηχανία της χώρας. Οι επίσημες ανακοινώσεις και κατηγορίες μιλούν για συνωμοσία με την αντιπολίτευση εναντίον των νόμιμων αρχών και για διαφθορά.
<P>
Αυτή δεν είναι μία πολύ ενθαρρυντική εικόνα για να μας συνοδεύσει στις κάλπες. Γι’ αυτόν τον λόγο, εκπλήσσομαι που το κοινό ψήφισμα δεν κάνει καμία απολύτως αναφορά σε αυτά τα πρόσφατα γεγονότα. Σε αυτό το ψήφισμα, η αντιπολίτευση απορρίπτεται, για χάρη της κοινής γνώμης, ως ένα κόμμα που πρόκειται να διενεργήσει ένα πραξικόπημα, και, ταυτόχρονα, ο Πρόεδρος Ilham Aliyev μπορεί να παρουσιάζεται ως ο άμεμπτος επιβολέας του νόμου και της τάξης. Δεν είναι παράξενο που άκουσα έναν εμπειρογνώμονα στο Αζερμπαϊτζάν να δηλώνει χθες το βράδυ ότι «αυτές οι κοινοβουλευτικές εκλογές της 6ης Νοεμβρίου είναι χάσιμο χρόνου και χάσιμο χρημάτων!»
<P>
Αυτό, ωστόσο, δεν θα σταματήσει τη δέσμευσή του. Θα ταξιδέψει κι εκείνος στο Αζερμπαϊτζάν ως παρατηρητής. Το ίδιο μπορεί να λεχθεί, απόψε, για τα ευρωπαϊκά θεσμικά όργανα, την Επιτροπή και αυτό το Κοινοβούλιο. Οποιαδήποτε εκλογική βελτίωση είναι ευπρόσδεκτη. Εξ ου και η έκκλησή μου στην Επιτροπή και σε όλους τους εμπλεκόμενους διεθνείς οργανισμούς, στην πραγματικότητα, να πιέσουν επειγόντως για την σχολαστική εγγραφή όλων των ψηφοφόρων (δακτυλικό αποτύπωμα του αντίχειρα, για παράδειγμα) από τις αρχές του Αζερμπαϊτζάν. Αυτό είναι ένα προληπτικό μέτρο που ο Πρόεδρος Aliyev είπε, σε μία ομιλία ενώπιον των περιφερειακών ειρηνοδικών χθες, ότι θα λάβει σοβαρά υπόψη. Σε τελική ανάλυση, στο πρόσφατο παρελθόν δεν υπήρξε έλλειψη περιπτώσεων νοθείας των ψήφων, μιας πραγματικά εθνικής παράδοσης που λαμβάνει ακόμη πιο εκλεπτυσμένες μορφές στο Αζερμπαϊτζάν αυτές τις μέρες.
<P>
Αυτή η ριζοσπαστικοποίηση θα εκδηλωθεί επίσης με τις αυξανόμενες ισλαμικές επιδιώξεις. Αυτό είναι προφανές, για παράδειγμα, από μία δημοσκόπηση που διεξήχθη τον χειμώνα 2004-2005, στην οποία το 23,2% υποστήριζε την ιδέα ενός ισλαμικού κράτους και ένα άλλο 28,9% χαιρέτιζε τη μερική εφαρμογή του ισλαμικού νόμου σαρία – ένα δυσοίωνο σημάδι, ιδιαίτερα όταν συσχετιστεί με το πιο αυστηρό ισλαμικό καθεστώς που κατέχει σήμερα την εξουσία στην Τεχεράνη.
<P>
Τελειώνοντας, πρέπει, πάνω απ’ όλα, να είμαστε επιφυλακτικοί απέναντι στο σκοτεινό παιχνίδι εξουσίας που παίζουν σήμερα ο Πρόεδρος Aliyev και το εναλλασσόμενο προφανώς περιβάλλον του. Αυτό το παιχνίδι αφορά το άπληστο μοίρασμα των πλούσιων κοιτασμάτων πετρελαίου μεταξύ τους και τη στροφή των παλαιότερων κομματικών στελεχών εναντίον των μεταρρυθμιστών και αντιστρόφως. Η ευρωπαϊκή επιφυλακτικότητα και ορισμένες προειδοποιήσεις είναι απαραίτητες εδώ, για το καλό της κοινωνίας του Αζερμπαϊτζάν.
<SPEAKER ID="287" LANGUAGE="HU" NAME="Árpád Duka-Zólyomi (PPE-DE ). –" AFFILIATION="">
<P>
   Κυρία Πρόεδρε, το σχέδιο ψηφίσματος που παρουσιάστηκε επισημαίνει τα πιο πιεστικά προβλήματα στο Αζερμπαϊτζάν τα οποία υπονομεύουν την καθαρή, δημοκρατική και πλουραλιστική διεξαγωγή των κοινοβουλευτικών εκλογών στις 6 Νοεμβρίου. Φαίνεται ότι οι εκπρόσωποι της κυβέρνησης προφανώς δηλώνουν ένα πράγμα και πράττουν κάτι άλλο.
<P>
Παρά τις προσπάθειες που έγιναν μέχρι στιγμή από την αντιπροσωπεία του Ευρωπαϊκού Κοινοβουλίου για τον Νότιο Καύκασο, οι αξιωματούχοι του δημόσιου δικαίου, το Κοινοβούλιο και η κυβέρνηση του Αζερμπαϊτζάν έχουν έναν παράξενο τρόπο να ερμηνεύουν τη δημοκρατία, το κράτος δικαίου, το κράτος και τα ανθρώπινα δικαιώματα. Ο αρχηγός του κράτους και το περιβάλλον του κυβερνούν απολυταρχικά. Όπως ανέφερε η Επίτροπος, πρέπει να επισημάνουμε ότι την περασμένη εβδομάδα ο Πρόεδρος Aliyev απέπεμψε αρκετούς υψηλά ιστάμενους κυβερνητικούς αξιωματούχους ή διέταξε τη σύλληψη και προφυλάκισή τους με την κατηγορία της απόπειρας σχεδιασμού ενός πραξικοπήματος. Κατά συνέπεια, στο αποκορύφωμα της προεκλογικής εκστρατείας, πολλές δεκάδες ακτιβιστών της αντιπολίτευσης και των δικαιωμάτων των πολιτών συνελήφθησαν. Όλες οι ενδείξεις οδηγούν στο γεγονός ότι η κυβέρνηση σκοπεύει να υπερασπιστεί την απολυταρχία της χρησιμοποιώντας την εξουσία της, και προσπαθεί να εμποδίσει τις μαζικές συγκεντρώσεις της αντιπολίτευσης.
<P>
Καθώς το Αζερμπαϊτζάν αποτελεί μέρος της Πολιτικής Γειτονίας της ΕΕ, είναι προς το συμφέρον μας να δούμε μία ουσιαστική αλλαγή στην παρούσα κατάσταση, και οι επερχόμενες εκλογές αποτελούν την καλύτερη ευκαιρία για αλλαγή. Το Ευρωπαϊκό Κοινοβούλιο ενδιαφέρεται για την εδραίωση μιας πολυκομματικής κοινοβουλευτικής διαδικασίας, διασφαλίζοντας ίσες ευκαιρίες για την αντιπολίτευση. Πιστεύω ότι η πρόταση που παρουσιάσαμε είναι εξαιρετικά σημαντική. Σε αυτή την πρόταση, το Ευρωπαϊκό Κοινοβούλιο δηλώνει ότι η διεθνής κοινή γνώμη δέχεται μόνο καθαρές, ελεύθερες εκλογές με ίσες ευκαιρίες. Αυτό δεν είναι μόνο μία προειδοποίηση του Ευρωπαϊκού Κοινοβουλίου προς το Αζερμπαϊτζάν, αλλά επίσης ένα σημαντικό μήνυμα σε όλη την περιοχή του Νότιου Καύκασου. Και το Μπακού μπορεί να το αποδείξει στις 6 Νοεμβρίου. 
<SPEAKER ID="288" LANGUAGE="CS" NAME="Libor Rouček (PSE ). –" AFFILIATION="">
<SPEAKER ID="289" LANGUAGE="PL" NAME="Tadeusz Zwiefka (PPE-DE ). –" AFFILIATION="Monitor">
<P>
Η ουσία του θέματος είναι ότι ένας από τους πιο γνωστούς δημοσιογράφους της χώρας, ο Elmar Huseynov, έχει δολοφονηθεί. Κανείς δεν ανέλαβε καμία δράση για να αποτρέψει αυτή τη δολοφονία, μολονότι η σύζυγός του είχε αναφέρει ότι τον παρακολουθούσαν άγνωστα άτομα και πολλοί φίλοι του υποστήριξαν ότι ο ίδιος περίμενε ότι θα τον δολοφονούσαν. Μετά το συμβάν, ο Πρόεδρος Aliyev ανακοίνωσε ότι αυτή ήταν μία σοβαρή πρόκληση κατά του κράτους, και κατηγόρησε τους δράστες του εγκλήματος ότι ζημίωσαν την καλή φήμη του Αζερμπαϊτζάν. Η κυβέρνηση ζήτησε μάλιστα βοήθεια από άλλες χώρες, αλλά μέχρι στιγμής η έρευνα δεν έχει αποφέρει κανένα αποτέλεσμα. Αντίθετα, έχει οδηγήσει σε πολλές υποθέσεις. Οι εφημερίδες μεγαλύτερης κυκλοφορίας εξακολουθούν να ελέγχονται από την κυβέρνηση, και ο Τύπος της αντιπολίτευσης διαβάζεται μόνο από μία μειοψηφία. Η έκδοση της εφημερίδας διακόπηκε μετά τον θάνατο του Huseynov, και μολονότι ο διάδοχός του ξεκίνησε μία νέα εφημερίδα, τη , αντιμετώπισε σχεδόν αμέσως τεράστια προβλήματα κατά την έκδοσή της. Αυτή τη στιγμή, η εφημερίδα έχει κυκλοφορία μόνο 3 000 φύλλων.
<P>
Ο αρχισυντάκτης της εφημερίδας , ο οποίος είναι επίσης μέλος του κοινοβουλίου και αρχηγός του κόμματος Musavat, είναι ένας από τους αρχηγούς της αντιπολίτευσης που φυλακίστηκαν τον Οκτώβριο του 2003. Μολονότι του έχει δοθεί χάρη από τον Πρόεδρο, η συντακτική του ομάδα αναγκάστηκε να σταματήσει να εργάζεται λόγω της τεράστιας πίεσης που άσκησαν τα κυβερνώντα κόμματα και τα υπερβολικά πρόστιμα που επέβαλαν τα δικαστήρια. Αυτή είναι η κατάσταση που αντιμετωπίζει ο Τύπος της αντιπολίτευσης στο Αζερμπαϊτζάν σήμερα, τόσο γενικά όσο και στις παραμονές των εκλογών. Μολονότι η κρατική τηλεόραση ιδιωτικοποιήθηκε αρκετούς μήνες πριν, οι μεγαλύτεροι τηλεοπτικοί σταθμοί λειτουργούν ακόμη πρακτικά με τον ίδιο τρόπο, και με αυτό εννοώ ότι αποκλείουν την αντιπολίτευση. Μολονότι οι νέοι τηλεοπτικοί σταθμοί που βρίσκονται στο στάδιο της παραγωγής αποσκοπούν να στοχεύσουν σε ένα μεγαλύτερο αντιπροσωπευτικό δείγμα της κοινωνίας, δεν υπάρχει πρακτικά καμία ευκαιρία να το κάνουν.
<SPEAKER ID="290" LANGUAGE="" NAME="Παναγιώτης Μπεγλίτης (PSE ). –" AFFILIATION="">
<P>
   Κυρία Πρόεδρε, οι μαζικές παραβιάσεις των δημοκρατικών ελευθεριών και των ανθρωπίνων δικαιωμάτων, η φυλάκιση πολιτικών αντιπάλων, οι επιθέσεις κατά των μη ελεγχόμενων μέσων ενημέρωσης υπονομεύουν την προοπτική διεξαγωγής ελεύθερων και δημοκρατικών εκλογών στο Αζερμπαϊτζάν. Είδαμε οτι το 2003, στις προεδρικές εκλογές, είχαμε σοβαρές παρατυπίες. Δεν υπήρξε όμως καμία αντίδραση από τη διεθνή κοινότητα.
<SPEAKER ID="291" LANGUAGE="" NAME="Benita Ferrero-Waldner," AFFILIATION="Μέλος της Επιτροπής">
<P>
Σχετικά με το Ναγκόρνο Καραμπάχ, είμαστε έτοιμοι να εκπονήσουμε ένα πρόγραμμα αποκατάστασης μόλις καταλήξουμε σε συμφωνία για το ειρηνευτικό σχέδιο. Φαίνεται –και αυτό εισέπραξα μιλώντας με τους δύο υπουργούς– ότι σημειώθηκαν κάποιες θετικές εξελίξεις. Ελπίζω ότι αυτό θα συμβεί μετά τις εκλογές στο Αζερμπαϊτζάν, αφενός, και το δημοψήφισμα στην Αρμενία, αφετέρου. Πρόκειται για ένα ιδιαίτερα περίπλοκο ζήτημα. Έχω δει αρκετές φορές θετικές εξελίξεις, για παράδειγμα το 2000, όταν προήδρευα του ΟΟΣΑ. Στο τέλος βρεθήκαμε για άλλη μία φορά σε αδιέξοδο. Παρόλα αυτά, υπάρχουν πιθανότητες και θα θέλαμε να τις εξετάσουμε.
<P>
Επιτρέψτε μου επίσης να πω ότι αυτή τη στιγμή διαθέτουμε μια έμπειρη αντιπροσωπεία στη Γεωργία και μια περιφερειοποιημένη αντιπροσωπεία που καλύπτει την Αρμενία, ενώ πρόθεσή μας είναι να εγκαινιάσουμε μια έμπειρη αντιπροσωπεία στο Αζερμπαϊτζάν το 2007. Θέλαμε να εγκαινιάσουμε μια περιφερειοποιημένη αντιπροσωπεία, αλλά οι Αζέροι αρνήθηκαν. Ήθελαν μία μόνο για αυτούς. Πρόκειται επίσης για οικονομικό ζήτημα που αφορά τη χρηματοδότηση της εξωτερικής υπηρεσίας. Ελπίζω να λάβουμε κάποια χρηματοδότηση στο πλαίσιο της κατηγορίας 4.
<SPEAKER ID="292" LANGUAGE="" NAME="Πρόεδρος." AFFILIATION="Γραπτή δήλωση (άρθρο 142)">
<P>
   Μετά τη δήλωση της Επιτροπής, θα ήθελα να ενημερώσω το Σώμα ότι έλαβα έξι προτάσεις ψηφίσματος(1) που υποβλήθηκαν βάσει του άρθρου 103 παράγραφος 2 του Κανονισμού.
<P>
Η ψηφοφορία θα διεξαχθεί στις 27 Οκτωβρίου 2005, στις 11.30.
<SPEAKER ID="293" LANGUAGE="IT" NAME="Alessandro Battilocchio (NI ). –" AFFILIATION="">
<SPEAKER ID="294" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A6-0280/2005) της κ. Anneli Jäätteenmäki, εξ ονόματος της Επιτροπής Εξωτερικών Υποθέσεων, σχετικά με την επανεξέταση της διαδικασίας της Βαρκελώνης (2005/2058(INI)). 
<SPEAKER ID="295" LANGUAGE="FI" NAME="Anneli Jäätteenmäki (ALDE )," AFFILIATION="εισηγήτρια">
<P>
Αλλά η ιστορία είναι ιστορία. Το 1995 σηματοδότησε ένα σημείο καμπής στις σχέσεις μεταξύ της Ευρωπαϊκής Ένωσης και των νότιων γειτόνων της. Τότε άρχισε η διαδικασία της Βαρκελώνης. Σήμερα, 10 χρόνια αργότερα, η Μεσογειακή πολιτική είναι μία από τις κύριες προτεραιότητες της εξωτερικής πολιτικής της ΕΕ. Επομένως, πρέπει να πούμε ότι από αυτή την άποψη υπήρξε σημαντική αλλαγή και εξέλιξη.
<P>
Ωστόσο τώρα, 10 χρόνια αργότερα, πρέπει ίσως να αναρωτηθούμε αν χρειαζόμαστε τη διαδικασία της Βαρκελώνης σήμερα. Η Ευρώπη είναι τόσο διαφορετική από αυτό που ήταν όταν άρχισε η διαδικασία. Πιστεύω και είμαι πεπεισμένη ότι η ομόφωνη απάντηση του Κοινοβουλίου θα είναι ότι χρειαζόμαστε πράγματι αυτή την εταιρική σχέση. Η Ευρώπη τη χρειάζεται, εμείς οι Ευρωπαίοι τη χρειαζόμαστε, και, ελπίζω, ότι την χρειάζονται και οι εταίροι μας, πολύ περισσότερο απ’ όσο τη χρειάζονταν όταν ξεκίνησε η συνεργασία σε αυτό το επίπεδο. Ωστόσο, απαιτούμε πιο αποτελεσματική συνεργασία, και, πράγματι, περισσότερη συνεργασία. Χαίρομαι που μπορώ να πω ότι το Ευρωπαϊκό Κοινοβούλιο ήταν πάντα ένας ισχυρός υποστηρικτής της διαδικασίας της Βαρκελώνης, και πολλοί βουλευτές του Κοινοβουλίου έχουν κάνει πολλά για να προχωρήσει μπροστά αυτή η εταιρική σχέση.
<P>
Δεύτερον, θα ήθελα να θίξω το θέμα της οικονομικής ανάπτυξης και των μεταρρυθμίσεων που σχετίζονται με αυτή. Η ΕΕ έχει υποστηρίξει ενεργά την οικονομική ολοκλήρωση και το ελεύθερο εμπόριο, και είναι πράγματι ο μεγαλύτερος εμπορικός εταίρος των μεμονωμένων χωρών εταίρων. Περισσότερο από το 50% του εμπορίου αυτών των χωρών είναι με την ΕΕ, ενώ μόνο το 13% είναι με τις Ηνωμένες Πολιτείες της Αμερικής. Υπάρχει, ωστόσο, ένα συγκεκριμένο δίλημμα που συνδέεται με αυτό. Το ισχυρό εμπόριο που υπάρχει μεταξύ της ΕΕ και των εταίρων χωρών δεν αντανακλάται σε καμία αύξηση της πολιτικής επιρροής της ΕΕ. Το 50% του εμπορίου δεν σημαίνει ότι κατέχουμε το 50% της επιρροής.
<P>
Θα ήθελα επίσης να τονίσω τη σημασία του έργου του Ιδρύματος Anna Lindh. Ελπίζω ότι θα επενδυθεί περισσότερος χρόνος και προσπάθεια σε αυτό τα επόμενα χρόνια, διότι ο διάλογος μεταξύ θρησκειών και πολιτισμών είναι σημαντικός. Δυστυχώς, πρέπει να ειπωθεί ότι η διαδικασία της Βαρκελώνης δεν ήταν απόλυτα επιτυχημένη από αυτή την άποψη, και αυτό πρέπει να διορθωθεί.
<SPEAKER ID="296" LANGUAGE="DE" NAME="Benita Ferrero-Waldner," AFFILIATION="μέλος της Επιτροπής">
<P>
   Κυρία Πρόεδρε, η έκθεση που παρουσίασε στο Σώμα η κ. Jäätteenmäki είναι εξαίρετη. Ο τίτλος της –«Επανεξέταση της διαδικασίας της Βαρκελώνης»– μπορεί εκ πρώτης όψεως να προξενεί έκπληξη, εγώ όμως θα του έδινα την ερμηνεία ότι αφορά την ενίσχυση και την εμβάθυνση της εταιρικής σχέσης μεταξύ της Ευρώπης και των άλλων κρατών της Μεσογείου, πράγμα που εκφράζεται σαφώς και στην πρόταση ψηφίσματος.
<P>
Συμφωνώ με την κ. Jäätteenmäki που λέει ότι αναμφισβήτητα θα εξακολουθήσουμε να χρειαζόμαστε και μελλοντικά τη διαδικασία της Βαρκελώνης. Για τον λόγο αυτόν, θεωρώ εξαιρετικά σημαντική τη μεγάλη σύνοδο κορυφής που θα γίνει στη Βαρκελώνη στο τέλος Νοεμβρίου, όπου οι αρχηγοί κρατών και κυβερνήσεων θα έχουν για πρώτη φορά τη δυνατότητα να εκφράσουν τη γνώμη τους για το ζήτημα αυτό.
<P>
Το πρώτο από τα σημεία αυτά είναι οι πολιτικές μεταρρυθμίσεις, κυρίως η προώθηση των ανθρωπίνων δικαιωμάτων, της δημοκρατίας και της χρηστής διακυβέρνησης, στα οποία θα επανέλθω αργότερα. Το δεύτερο είναι η εκπαίδευση και η κατάρτιση. Η κ. Jäätteenmäki έχει απόλυτο δίκιο όταν λέει πως πρέπει να συνεχίσουμε να εργαζόμαστε γι’ αυτά και πως είναι ένας τομέας όπου πρέπει να γίνουμε πιο ισχυροί. Το θέμα αυτό με ενδιαφέρει ιδιαίτερα και θέλω να δω να γίνεται κάτι γι’ αυτό.
<P>
Φυσικά, πρέπει να συνεχίσουμε να εργαζόμαστε στον τομέα του πολιτισμού, και το ίδρυμα Anna Lindh, ο διάλογος μεταξύ πολιτισμών, η δυνατότητα επέκτασης αυτού του δικτύου έχουν τεράστια σημασία. Η Επιτροπή φυσικά θα προσφέρει εδώ τη συμπαράστασή της.
<P>
Σκεφτήκαμε κάτι ιδιαίτερο για την προώθηση των ανθρωπίνων δικαιωμάτων, δηλαδή σκοπεύουμε να διαθέσουμε –κατά πάσα πιθανότητα από τον επόμενο χρόνο και οπωσδήποτε από το 2007– πρόσθετη υποστήριξη με την μορφή ενός «ταμείου δημοκρατίας». Αυτό σημαίνει πως οι χώρες που προχωρούν ιδιαίτερα καλά στη μεταρρύθμιση, θα ενισχυθούν με τουλάχιστον 10% επιπλέον των πόρων που ήδη λαμβάνουν. Ελπίζω ότι αυτό θα αποτελέσει για τις χώρες αυτές ένα κίνητρο να συνεχίσουν με μεγαλύτερη επιμονή και να ενθαρρύνουν άλλες χώρες, που κινούνται αργά, να κάνουν το ίδιο.
<P>
Αυτό προϋποθέτει την επέκταση και ανάπτυξη της πολιτικής πτυχής και της πτυχής της πολιτικής ασφαλείας της εταιρικής σχέσης. Και το πολιτικό πλαίσιο πρέπει να αξιοποιηθεί καλύτερα και για τον λόγο αυτόν θεωρώ ιδιαίτερα σημαντικές τις συνεδριάσεις του Κοινοβουλίου που σχετίζονται με την Euromed. Όμως και οι συνεδριάσεις του συμβουλίου υπουργών και της τρόικας μπορούν να συμβάλουν στην περαιτέρω ανάπτυξη.
<P>
Δεύτερον, είναι σημαντικό να λάβουμε υπόψη τη μεγάλη σημασία της παιδείας, και σε σχέση με τις κοινωνικές της επιδράσεις. Το ένα τρίτο του πληθυσμού των χωρών της Μεσογείου είναι κάτω των 15 ετών και αυτό σημαίνει πως πρέπει να εστιαστούμε ιδιαίτερα στην εκπαίδευση. Η έκθεση του Αναπτυξιακού Προγράμματος των Ηνωμένων Εθνών (ΑΠΗΕ) για την ανάπτυξη του ανθρώπινου δυναμικού έδειξε ότι η εκπαίδευση και ειδικότερα η ισότητα των γυναικών θα συμβάλουν στην περαιτέρω ανάπτυξη.
<P>
Ως εκ τούτου, έδωσα ιδιαίτερη βαρύτητα στην εξάλειψη του αναλφαβητισμού έχοντας στον νου μου την δήλωση της χιλιετίας των Ηνωμένων Εθνών που εκφράζει την πρόθεση να γίνει αυτό μέχρι το 2015. Ελπίζω ότι θα το καταφέρουμε. Θα ήθελα να έχουν τα κορίτσια και τα αγόρια τις ίδιες δυνατότητες να εγγραφούν στα ίδια σχολεία και να έχουν την ίδια εκπαίδευση. Επίσης, θα ήθελα να δοθεί προτεραιότητα σε ειδικά μέτρα στήριξης των γυναικών. Προγραμματίζουμε για τον σκοπό αυτόν ένα πρόγραμμα υποτροφιών που θα προβλέπει κυρίως υποτροφίες για μεταπτυχιακές σπουδές για γυναίκες προκειμένου να επιταχυνθεί η ανάπτυξη στον τομέα αυτόν.
<P>
Επίσης, θεωρώ ότι τα προβλήματα που αφορούν τη μετανάστευση έχουν κεντρικό ρόλο ανάμεσα στα κοινωνικά ζητήματα. Σήμερα για παράδειγμα υποδέχτηκα τον αναπληρωτή Υπουργό Εξωτερικών του Μαρόκου κ. Taieb Fassi Fihri και φυσικά συζητήσαμε τα πρόσφατα γεγονότα στην Θέουτα και τη Μελίγια, που δεν μπορούν να μας αφήσουν αδιάφορους. Πρέπει να συνεργαστούμε για την εξεύρεση λύσεων, όχι μόνο για την Ευρωπαϊκή Ένωση στο πλαίσιο της σχέσης της με τη Μεσόγειο γενικότερα, αλλά και για τις χώρες νότια της Σαχάρας και την Αφρική. Πρέπει βέβαια να προσπαθήσουμε να σταματήσουμε το λαθρεμπόριο ανθρώπων για να μην γίνονται οι άνθρωποι θύματα αυτού του τρομερού εμπορίου, αλλά πρέπει επίσης να δημιουργήσουμε πρόσθετες δυνατότητες ανάπτυξης για τις χώρες αυτές, έτσι ώστε να μην υπάρχουν τέτοιου είδους μεταναστευτικά ρεύματα.
<P>
Σε οικονομικό επίπεδο, κάναμε πολλά για να εξασφαλίσουμε το σύνηθες εμπόριο και μία ζώνη ελευθέρου εμπορίου μέχρι το 2010, αλλά παραμένουν πολλά να γίνουν ακόμα για τον τομέα των υπηρεσιών και του εμπορίου αγροτικών προϊόντων, ενώ πρέπει να αναπτυχθεί περισσότερο το εμπόριο Νότου-Νότου, γνωστό και ως διαδικασία του Agadir. Άλλα σημαντικά ζητήματα είναι οι μεταφορές, η ενέργεια και το περιβάλλον. Τον Δεκέμβριο θα γίνει στο Μαρακές διάσκεψη για τις μεταφορές. Στον τομέα της ενέργειας πρέπει να δημιουργηθούν πολύ περισσότερα υποπεριφερειακά δίκτυα. Στον τομέα του περιβάλλοντος, πρέπει να εξασφαλιστεί κατά το δυνατόν ότι η Μεσόγειος θα παραμείνει καθαρή.
<P>
Η κ. Jäätteemäki δίνει απόλυτα δικαιολογημένα ιδιαίτερη έμφαση στην πολιτιστική συνεργασία, στην οποία σκοπεύουμε κι εμείς να δώσουμε μεγαλύτερη προσοχή στο μέλλον.
<P>
Φυσικά, είναι γενικά γνωστό ότι, μολονότι η διαδικασία της Βαρκελώνης μας δίνει την ευκαιρία να επιτύχουμε να καθίσουν στο ίδιο τραπέζι το Ισραήλ και η Παλαιστίνη, η διαδικασία αυτή επισκιάζεται διαρκώς από την ειρηνευτική διαδικασία στη Μέση Ανατολή και γι’ αυτό είναι σημαντικό να σημειώσουμε εδώ πρόοδο. Εδώ έχω στο μυαλό μου τον κ. Wolfensohn, τον απεσταλμένο της Τετραμερούς, που έκανε πραγματικά καλή εργασία και τον υποστηρίζουμε πλήρως. 
<SPEAKER ID="297" LANGUAGE="FR" NAME="Kader Arif (PSE )," AFFILIATION="συντάκτης γνωμοδότησης της Επιτροπής Διεθνούς Εμπορίου">
<P>
   Κυρία Πρόεδρε, κυρία Επίτροπε, κυρίες και κύριοι, θα ήθελα να αρχίσω συγχαίροντας την κ. Jäätteenmäki για την έκθεσή της με θέμα την αναθεωρημένη διαδικασία της Βαρκελώνης.
<P>
Θα ήθελα τώρα να μιλήσω για την πρότασή μου. Τον επόμενο μήνα, οι ευρωπαίοι αρχηγοί κρατών και κυβερνήσεων θα συναντήσουν τους μεσογειακούς εταίρους για να γιορτάσουν τη 10η επέτειο της διαδικασίας της Βαρκελώνης. Η Ευρωμεσογειακή Συνεργασία προοριζόταν να παράσχει τη φιλόδοξη προοπτική ενός καλύτερου, ποικιλόμορφου μέλλοντος, ταυτόχρονα πολιτικού, οικονομικού, κοινωνικού και πολιτιστικού. Τα αποτελέσματα, μετά από 10 χρόνια, είναι ανάμικτα. Έχουμε δημιουργήσει ένα φόρουμ για συζήτηση και συνεργασία με τους μεσογειακούς γείτονές μας, το οποίο καλωσορίζω, αλλά βρισκόμαστε πολύ μακριά από την επίτευξη όλων των στόχων που είχαν τεθεί. Η σύγκρουση στη Μέση Ανατολή δεν έχει επιλυθεί. Η περιοχή είναι ακόμη ασταθής. Τα ανθρώπινα δικαιώματα και ο εκδημοκρατισμός δεν σημειώνουν πρόοδο, ή δεν σημειώνουν αρκετή πρόοδο. Η νότια ακτή της Μεσογείου και ο πληθυσμός της δεν έχουν επωφεληθεί από την αναμενόμενη βελτίωση των οικονομικών και κοινωνικών συνθηκών διαβίωσης. Η ανεργία, ιδιαίτερα μεταξύ των νέων, είναι ακόμη υψηλή και έχει ως αποτέλεσμα ένα απελπισμένο μεταναστευτικό ρεύμα.
<P>
Στο οικονομικό μέτωπο, θα ανέφερα μόνο ένα παράδειγμα: το τέλος της συμφωνίας πολυϊνών, που προστέθηκε στις δυσκολίες που αντιμετωπίζει η περιοχή. Παρά το ότι οι νέοι κανόνες σωρευτικής καταγωγής, όπως πρότεινε ο Επίτροπος Mandelson, κινούνται προς τη σωστή κατεύθυνση, η οικονομική ολοκλήρωση Νότου-Νότου απέχει ακόμη πολύ από την επίτευξή της. Είμαστε ο προνομιακός εταίρος αυτής της περιοχής και όλες οι ελπίδες της στρέφονται προς τη δική μας πλευρά. Η επίδειξη φροντίδας έναντι αυτών των λαών σημαίνει πρωτίστως ανταπόκριση στις ανησυχίες και τις φιλοδοξίες τους, με άλλα λόγια, την ικανότητά μας να πετύχουμε μεγαλύτερη συνοχή και αειφόρο οικονομική ανάπτυξη.
<SPEAKER ID="298" LANGUAGE="" NAME="Ρόδη Κράτσα-Τσαγκαροπούλου (PPE-DE )," AFFILIATION="Εισηγήτρια της γνωμοδότησης της Επιτροπής Δικαιωμάτων των Γυναικών και Ισότητας των Φύλ">
<P>
   ω Κυρία Πρόεδρε, κυρία Επίτροπε, κυρίες και κύριοι συνάδελφοι, θα ήθελα κατ' αρχάς να συγχαρώ τη συνάδελφο την κ. Jäätteenmäki για την έκθεσή της και την καλή διάθεση συνεργασίας της που είχε ως αποτέλεσμα μια πρόταση ψηφίσματος με πληρότητα όσον αφορά τα στοιχεία και τις πολιτικές προτάσεις.
<P>
Η επέτειος των 10 χρόνων της διαδικασίας της Βαρκελώνης, αποτελεί μια εξαιρετική ευκαιρία για να κάνουμε τον απολογισμό μας και, κυρίως, να επαναπροσδιορίσουμε το πολιτικό μας όραμα και τη στρατηγική μας μέσα στα νέα δεδομένα που είναι η διευρυμένη Ευρωπαϊκή Ένωση, οι προκλήσεις της παγκοσμιοποίησης καθώς και η αυξανόμενη απειλή της τρομοκρατίας.
<P>
Ελπίζω η σύνοδος του 2005, 10 χρόνια μετά την αρχική, να εντάξει σαφώς στις προτεραιότητές της αυτήν την ανάγκη εμπλοκής της κοινωνίας των πολιτών στη διαδικασία της Βαρκελώνης.
<P>
Περιμένουμε να ενθαρρυνθούν οι πρωτοβουλίες όπως είναι η πλατφόρμα Euromed, που αναφέρει η κ. Jäätteenmäki, αλλά και άλλες συνεργασίες σε όλα τα επίπεδα, όπως στην τοπική αυτοδιοίκηση, τις περιφέρειες, τα πανεπιστήμια. Πρέπει να ενθαρρυνθεί η κινητικότητα των πολιτών σε όλες τις κοινωνικές και επαγγελματικές ομάδες. Ο ρόλος της Ευρωμεσογειακής Κοινοβουλευτικής Συνέλευσης είναι πολύ σημαντικός, έχει αρχίσει ήδη να αναδεικνύεται, και ελπίζουμε να συμβάλει σε αυτήν την αλληλοκατανόηση και σφυρηλάτηση της κοινής συνείδησης. Περιμένουμε έναν πραγματικό διάλογο πολιτισμών, με όλη τη σημασία της λέξης, που δεν θα αποτελεί απλώς μια συνύπαρξη για ανταλλαγή καρτών επισκέψεων, αλλά όπου θα προχωρούμε σε διάλογο με διάθεση να ανακαλύψουμε τις διαφορές μας και να βρούμε τα κοινά μας σημεία. Ο διάλογος πολιτισμών πρέπει να αφορά όλο το πλάτος και το βάθος της λέξης· τα πολιτισμικά πρότυπα, την ερμηνεία της ιστορίας, τον τρόπο ζωής και τη θέση των γυναικών. Και εδώ, χαίρομαι κυρία Επίτροπε που αναφερθήκατε ιδιαίτερα σ' αυτό, θέλω όμως να σας επισημάνω ότι υπάρχει ένα πλούσιο έργο στην Επιτροπή Δικαιωμάτων των Γυναικών, όχι μόνο η γνωμοδότηση που επισυνάπτεται στην έκθεση, αλλά και μια έκθεση που συνετάχθη το 2002 και η οποία απετέλεσε τη βάση για το πρώτο περιφερειακό πρόγραμμα γυναικών στη Μεσόγειο που έχουμε σήμερα. Αυτό που ζητάμε είναι να γίνει κάτι παραπάνω από την εκπαίδευση και την αγορά εργασίας. Ζητάμε μια πραγματική θεώρηση της κατάστασης των γυναικών, από δε την πλευρά της Ευρωπαϊκής Επιτροπής, μια ποιοτική και ποσοτική ανάλυση των αποτελεσμάτων της πολιτικής σας μέχρι σήμερα, καθώς και την ένταξη της διάστασης του φύλου και στους τρεις πυλώνες της διαδικασίας της Βαρκελώνης. 
<SPEAKER ID="299" LANGUAGE="" NAME="Charles Tannock," AFFILIATION="εξ ονόματος της Ομάδας PPE-DE">
<P>
   Κυρία Πρόεδρε, ως εισηγητής για την Ευρωπαϊκή Πολιτική Γειτονίας, πιστεύω ότι είναι σαφώς προς το αμοιβαίο συμφέρον μας η ενίσχυση των δεσμών με τους εταίρους μας της Νότιας Μεσογείου στη Βόρεια Αφρική και τη Μέση Ανατολή, όπως θεσπίστηκε επισήμως στη διαδικασία της Βαρκελώνης πριν από 10 χρόνια στις 28 Νοεμβρίου.
<P>
Αυτές οι χώρες, και ιδιαίτερα οι αυξανόμενοι πληθυσμοί τους, θα αποτελέσουν διευρυμένες αγορές για τα προϊόντα μας. Πιστεύω ότι είναι προς το συμφέρον της Ευρωπαϊκής Ένωσης να στοχεύσει σε ουσιαστική αναπτυξιακή βοήθεια μέσω του σημερινού προγράμματος MEDA, το οποίο πιστεύω ότι ανέρχεται σε περίπου 3 δισεκατομμύρια ευρώ ετησίως, και τελικώς μέσω του νεοπροβλεπόμενου ΕΜΓΕΣ –του Ευρωπαϊκού Μέσου Γειτονίας και Εταιρικής Σχέσης– να βοηθήσουμε την ομάδα ευρωμεσογειακών χωρών με αυξημένη οικονομική ανάπτυξη, προκειμένου να περιοριστούν η αυξανόμενη ανεργία και οι αυξανόμενες εντάσεις, οι οποίες με τη σειρά τους, από την πλευρά της ασφάλειας της ΕΕ, αποτελούν λόγους στρατολόγησης για τους σκληροπυρηνικούς ισλαμιστές. Το είδαμε αυτό στο πρόσφατο παρελθόν κατά τη διάρκεια των βομβαρδισμών της Μαροκινής Καζαμπλάνκα, με τον τραγικό εμφύλιο πόλεμο τα τελευταία χρόνια στην Αλγερία και με την εμφάνιση της Χαμάς, της Χεζμπολάχ και της Ισλαμικής Τζιχάντ στα κατεχόμενα παλαιστινιακά εδάφη. Πρέπει να Θυμόμαστε βέβαια ότι οι τραγικοί βομβαρδισμοί της Μαδρίτης πραγματοποιήθηκαν από τους Maghribi Salafists.
<P>
Προσβλέπουμε όλοι σε μια ζώνη ελεύθερων συναλλαγών έως το 2010. Η νέα Ευρωμεσογειακή Κοινοβουλευτική Συνέλευση διευκολύνει τον διάλογο ανάμεσα σε παραδοσιακούς εχθρούς όπως το Ισραήλ και ο αραβικός κόσμος. Αυτό το βήμα διαλόγου τους παρέχει μία μοναδική δυνατότητα να λύσουν ειρηνικά τα προβλήματά τους. Η αποχώρηση του Ισραήλ από τη Γάζα, κατά την άποψή μου, είναι μια καλή αρχή για να περιληφθεί εκ νέου ο οδικός χάρτης για την ειρήνη στην πολιτική ατζέντα. Αυτή η Συνέλευση αποτελεί επίσης ένα βήμα ανταλλαγής ιδεών ανάμεσα στον ισλαμικό κόσμο και στην κατά πλειοψηφία χριστιανική Ευρωπαϊκή Ένωση.
<P>
Εξ ονόματος της πολιτικής ομάδας μου, συστήνω ανεπιφύλακτα την έκθεση Jäätteenmäki στο Σώμα. 
<SPEAKER ID="300" LANGUAGE="ES" NAME="Luis Yáñez-Barnuevo García," AFFILIATION="εξ ονόματος της Ομάδας PSE">
<P>
   Κυρία Πρόεδρε, καταρχάς θα ήθελα να συγχαρώ την εισηγήτρια, κ. Jäätteenmäki, η οποία επιτέλεσε ένα τόσο εξαίρετο έργο κατά την εκπόνηση αυτής της έκθεσης και η οποία ήταν επίσης τόσο δεκτική στις τροπολογίες που παρουσίασε η πολιτική μου ομάδα. Θα ήθελα επίσης να ευχαριστήσω την Επίτροπο Benita Ferrero-Waldner που είναι εδώ μαζί μας τόσο αργά απόψε.
<P>
Ενόψει της Συνόδου Κορυφής Βαρκελώνη + 10 που θα διεξαχθεί τον Νοέμβριο στη Βαρκελώνη, το σημαντικό είναι να θεσπίσουμε σαφείς, βιώσιμες και ρεαλιστικές προτεραιότητες, οι οποίες ταυτόχρονα πρέπει να είναι φιλόδοξες. Έχουμε τώρα ένα πλαίσιο αναφοράς, που είναι η συμμαχία των πολιτισμών, που πρότεινε ο πρωθυπουργός Θαπατέρο και υιοθέτησαν τα Ηνωμένα Έθνη, μέσω της δήλωσης του Γενικού Γραμματέα τους τον Ιούλιο του τρέχοντος έτους. Μία αναγκαία προϋπόθεση για την επίτευξη των στόχων είναι η μείωση της έντασης στην περιοχή, ιδιαίτερα στην ισραηλινο-παλαιστινιακή σύγκρουση, την πραγματική αχίλλειο πτέρνα των ευρωμεσογειακών σχέσεων. Ο κύριος στόχος αυτής της εταιρικής σχέσης είναι η δημιουργία ενός χώρου κοινής ευημερίας, η πρόοδος στη μείωση της φτώχειας, η υπέρβαση του κοινωνικοοικονομικού χάσματος μεταξύ Βορρά και Νότου, και όπως έχει λεχθεί, η προώθηση των πολιτικών μεταρρυθμίσεων, του εκδημοκρατισμού και του κράτους δικαίου, καθώς και του σεβασμού των ανθρωπίνων δικαιωμάτων.
<SPEAKER ID="301" LANGUAGE="SV" NAME="Cecilia Malmström," AFFILIATION="εξ ονόματος της Ομάδας ALDE">
<P>
Η διαδικασία της Βαρκελώνης πρέπει να γίνει από αυτή την άποψη ένα είδος εναλλακτικής λύσης για χώρες που δεν μπορούν να γίνουν ποτέ μέλη της ΕΕ. Πρέπει να προσφέρει πρακτικά πλεονεκτήματα σε αντάλλαγμα για τις απαιτούμενες μεταρρυθμίσεις. Αν καταφέρουμε να το πετύχουμε αυτό, θα έχουμε κάνει μία ιστορική συμβολή. Εν κατακλείδι, επιθυμώ να συγχαρώ τη συνάδελφό μου, κ. Jäätteenmäki, για την πολύ εποικοδομητική έκθεσή της. 
<SPEAKER ID="302" LANGUAGE="FR" NAME="Hélène Flautre," AFFILIATION="εξ ονόματος της Ομάδας Verts/ALE">
<P>
   Κυρία Πρόεδρε, πιστεύω ότι η κ. Wallström και εσείς η ίδια κυρία Επίτροπε, θίξατε, όπως και άλλοι, ένα θέμα για το οποίο η διαδικασία της Βαρκελώνης δεν έχει τηρήσει τις υποσχέσεις της. Αναφέρομαι βεβαίως, στο θέμα των ανθρωπίνων δικαιωμάτων και της δημοκρατίας. Αν δεν έχετε πειστεί, δεν έχετε παρά να προβείτε σε απολογισμό της κατάστασης όσον αφορά την ελευθερία του Τύπου στην περιοχή αυτό έγινε με πρόσκληση της κ. Patrie, σήμερα το απόγευμα ή της κατάστασης όσον αφορά την ελευθερία της έκφρασης στην Τυνησία, την παραμονή της παγκόσμιας συνόδου για την κοινωνία της πληροφορίας. Η απόδειξη είναι ο αριθμός παραβιάσεων των δικαιωμάτων του συνεταιρίζεσθαι, της ελευθερίας της έκφρασης και της ελευθερίας του συνέρχεσθαι· ένα σύστημα απονομής δικαιοσύνης το οποίο υποφέρει από πολλές ελλείψεις σε πολλές χώρες· τα βασανιστήρια που είναι στην ημερήσια διάταξη, ή ακόμη και σχεδόν συστηματικά, σε ορισμένες χώρες, και οι υπερασπιστές των ανθρωπίνων δικαιωμάτων οι οποίοι, σε ολόκληρο τον κόσμο, είναι τα θύματα πολυάριθμων παραβιάσεων των δικαιωμάτων τους και υφίστανται πολλές παρενοχλήσεις.
<P>
Η διαδικασία της Βαρκελώνης δεν έχει κατά συνέπεια τηρήσει όλες τις υποσχέσεις της σχετικά με τα θέματα αυτά. Όπως είπε και η κ. Jäätteenmäki, πιστεύω ότι έχει κάποιες ελλείψεις όσον αφορά τα δικαιώματα των γυναικών, τα οικονομικά και κοινωνικά δικαιώματα και τους μηχανισμούς που έχουν εγκατασταθεί για μια αποτελεσματική πολιτική όσον αφορά τη δημοκρατία και τα ανθρώπινα δικαιώματα. Παρ’ όλα αυτά, η διαδικασία της Βαρκελώνης έχει επιτρέψει τη θέσπιση μηχανισμών και φόρουμ για πολιτικό διάλογο για τα συγκεκριμένα θέματα, και έχει κατά συνέπεια θέσει τα αναγκαία θεμέλια για την εξαγγελία μιας φιλόδοξης πολιτικής προαγωγής των ανθρωπίνων δικαιωμάτων και της δημοκρατίας.
<SPEAKER ID="303" LANGUAGE="IT" NAME="Adriana Poli Bortone," AFFILIATION="εξ ονόματος της Ομάδας UEN">
<P>
Το 1995 στη Βαρκελώνη, ξεκίνησε μια πορεία χωρίς επιστροφή για στενότερη συνεργασία μεταξύ των χωρών της περιοχής της Μεσογείου. Οι απαισιόδοξοι θα πουν ότι τα αποτελέσματα ήταν κατώτερα των προσδοκιών, ότι η οικονομική πρόοδος των χωρών της Νότιας Μεσογείου ήταν ανεπαρκής, ότι ο πολιτικός διάλογος ήταν δύσκολος και αποσπασματικός, ότι η Ευρώπη δεν κατόρθωσε να επιβληθεί όπως θα έπρεπε σε θέματα ανθρωπίνων δικαιωμάτων και δημοκρατίας, ότι η οικονομική συνεργασία Νότου-Νότου βρίσκεται ακόμη στα πρώτα της βήματα και ότι τα αποτελέσματα δεν ήταν ικανοποιητικά στο μέτωπο της διαχείρισης του μεταναστευτικού φαινομένου. Σήμερα, ασφαλώς έχει αλλάξει το διεθνές γεωπολιτικό σκηνικό στην περιοχή της Μεσογείου, λόγος για τον οποίο το φιλόδοξο τότε σχέδιο της διαδικασίας της Βαρκελώνης πρέπει να αναθεωρηθεί και να αναπροσαρμοσθεί στο νέο διεθνές πλαίσιο, προκειμένου η ευρωμεσογειακή εταιρική σχέση να ανταποκριθεί στις σύγχρονες προκλήσεις.
<P>
Ας ξεκινήσουμε, ωστόσο, από όσα έχουν ήδη γίνει. Έχουν τεθεί σε κίνηση μηχανισμοί κοινής διυπουργικής συνεργασίας, που δεν πρόκειται να τεθούν πλέον υπό αμφισβήτηση, για την από κοινού εξεύρεση λύσεων σε προβλήματα της περιοχής. Ιδρύθηκε η Ευρωμεσογειακή Κοινοβουλευτική Συνέλευση, συμπληρωματική της κυβερνητικής συνεργασίας, στην οποία εργαζόμαστε από κοινού με βάση τους κοινοβουλευτικούς κανόνες. Θεσπίσθηκε ένα πρόγραμμα βοήθειας ύψους 700 εκατομμυρίων ευρώ ετησίως, το MEDA, με στόχο τη μεταφορά πόρων και σχεδίων από τον Βορρά στον Νότο, το οποίο έχει φτάσει σήμερα σε αρκετά ενδιαφέροντα ποσοστά εκτέλεσης. Έγιναν τα πρώτα βήμα μιας δημοκρατικής διαδικασίας που έχει ξεκινήσει ήδη σε ορισμένες χώρες της Νότιας Μεσογείου, στον Λίβανο, στην Αίγυπτο και εν μέρει στην Παλαιστίνη. Υπεγράφησαν συμφωνίες σύνδεσης μεταξύ της Ευρωπαϊκής Ένωσης και όλων των χωρών της Νότιας Μεσογείου και δεν έλειψαν ασφαλώς οι φαινομενικά δευτερεύουσες, αλλά πολύ αποτελεσματικές μορφές συνεργασίας σε πολιτιστικό επίπεδο, οι οποίες ξεκίνησαν στο ευρύτερο πλαίσιο της συμφωνίας της Βαρκελώνης.
<SPEAKER ID="304" LANGUAGE="ES" NAME="Francisco José Millán Mon (PPE-DE ). –" AFFILIATION="">
<P>
Θα ήθελα η επόμενη Διάσκεψη Κορυφής της Βαρκελώνης να σταθεί στο ύψος της πρόκλησης και θα ήθελα, φυσικά, να τελειώσω ευχαριστώντας την κ. Jäätteenmäki για τις προσπάθειές της. 
<SPEAKER ID="305" LANGUAGE="IT" NAME="Pasqualina Napoletano (PSE ). –" AFFILIATION="">
<P>
   Κύριε Πρόεδρε, κυρίες και κύριοι, θα ήθελα να υπογραμμίσω εν τάχει τρεις πτυχές αυτής της διαδικασίας. Η πρώτη, όπως υπενθύμισε η Επίτροπος Ferrero, αφορά την προέκταση της ευρωμεσογειακής εταιρικής σχέσης στην πολιτική γειτονίας. Πιστεύω ότι η πτυχή αυτή δεν πρέπει να μας κάνει να επικεντρωθούμε μόνο στα σχέδια διμερούς δράσης, αλλά να μας οδηγήσει στη δημιουργία ενός ευρωπαϊκού και μεσογειακού γεωγραφικού και πολιτικού χώρου.
<P>
Για όλα αυτά, χρειάζεται καταρχάς η πολιτική διάσταση, η οποία πρέπει να πούμε ότι αναπτύχθηκε γιατί το Ευρωπαϊκό Κοινοβούλιο συνέβαλε στη δημιουργία της Ευρωμεσογειακής Κοινοβουλευτικής Συνέλευσης, οι κοινωνίες των πολιτών ίδρυσαν το φόρουμ των πολιτών, ενώ αυτές που απουσιάζουν είναι οι κυβερνήσεις. Πού είναι οι κυβερνήσεις; Πιστεύω πως για να προοδεύσουμε σε αυτήν τη διαδικασία θα πρέπει να ενισχυθεί ο διάλογος κοινοβουλίων, κοινωνιών και κυβερνήσεων, οικοδομώντας μάλιστα μια πιο προωθημένη διάσταση των ανθρωπίνων δικαιωμάτων. Τέλος, ο κοινωνιολόγος Edgard Morin ορθώς μας υπενθυμίζει ότι δεν συνομιλούν οι πολιτισμοί και οι θρησκείες, αλλά οι άνθρωποι, τα άτομα, οι άνδρες και οι γυναίκες και εγώ πιστεύω ότι το σημαντικότερο μειονέκτημα της τόσο γενναιόδωρης και ευφυούς αυτής διαδικασίας τα τελευταία χρόνια ήταν ότι δεν κατορθώσαμε να δημιουργήσουμε μια σχέση μεταξύ των διαφορετικών μας κοινωνιών, με κίνδυνο να διευρυνθεί σήμερα αυτό το χάσμα από την τρομοκρατία και τη μετανάστευση. Συμφωνώ με την εισηγήτρια ότι πρέπει να ενισχύσουμε όλα τα προγράμματα και όλα τα μέσα που βοηθούν τις κοινωνίες μας να γνωριστούν και να συνομιλήσουν, και συνεπώς την εκπαίδευση και τον πολιτισμό, την κατάρτιση και την ενημέρωση. Εν ολίγοις, υποστηρίζουμε την εισηγήτρια γιατί η έκθεσή της διατηρεί αυτόν τον προσανατολισμό και η ευρωμεσογειακή πολιτική έχει ανάγκη από λιγότερη ρητορική και πολύ περισσότερα έργα. 
<SPEAKER ID="306" LANGUAGE="" NAME="Bernat Joan i Marí (Verts/ALE ). –" AFFILIATION="(ΕΝ)">
<P>
Πρέπει να αναφέρω άλλη μια σημαντική αδυναμία στον διαπολιτισμικό διάλογό μας. Μερικές πολύ σημαντικές κουλτούρες και γλώσσες εξοστρακίζονται και δεν εκπροσωπούνται. Θα ήθελα να αναφέρω τη γλώσσα και κουλτούρα των Amazigh, που περιφρονείται, ακόμη και απαγορεύεται σε αρκετές χώρες της Βόρειας Αφρικής, καθώς και την καταλανική γλώσσα και κουλτούρα. Ελπίζω ότι η επόμενη διάσκεψη της Βαρκελώνης θα αποτελέσει ευκαιρία για να επιτευχθούν εμφανέστερα και πιο συγκεκριμένα αποτελέσματα σε σύντομο διάστημα. 
<SPEAKER ID="307" LANGUAGE="PL" NAME="Filip Andrzej Kaczmarek (PPE-DE ). –" AFFILIATION="">
<SPEAKER ID="308" LANGUAGE="ES" NAME="Carlos Carnero González (PSE ). –" AFFILIATION="">
<P>
   Κυρία Πρόεδρε, η ευρωμεσογειακή διαδικασία συμπλήρωσε ζωή δέκα ετών και το πρώτο συμπέρασμα που πρέπει να εξαγάγουμε είναι ότι, αν δεν υπήρχε, θα έπρεπε να επινοηθεί επειγόντως, πολύ απλά διότι, όπως δηλώνει η έκθεση της εισηγήτριάς μας, κ. Jäätteenmäki, παρά τις ελλείψεις της, ήταν επιτυχής. Ήταν μία αδιανόητη πρόκληση: η επίλυση των διαρθρωτικών και ιστορικών προβλημάτων των μεσογειακών χωρών σε μία δεκαετία. Αλλά έχουμε εργαστεί σκληρά και αρχίζουμε να βρίσκουμε λύση σε ορισμένα από αυτά τα προβλήματα.
<P>
Επομένως, πιστεύω ότι ο στόχος μιας ζώνης ελεύθερων συναλλαγών μέχρι το 2010, αντί να είναι ένας τελικός στόχος, πρέπει να είναι ένα σημείο αφετηρίας από το οποίο θα προχωρήσουμε μπροστά, και πρέπει να προστεθούν πολλά άλλα πράγματα. Πρέπει να εμβαθύνουμε, μεταρρυθμίζοντας ταυτόχρονα, την ευρωμεσογειακή διαδικασία· πρέπει να υπογραμμίσουμε τη βασική ιδέα που την ενέπνευσε και, σε αυτή την περίπτωση, να μετατρέψουμε τα δυνητικά επιτεύγματα σε χειροπιαστή πραγματικότητα.
<SPEAKER ID="309" LANGUAGE="" NAME="Simon Busuttil (PPE-DE ). –" AFFILIATION="(ΕΝ)">
<P>
   Κυρία Πρόεδρε, κυρία Επίτροπε, εάν έπρεπε να πω στους ψηφοφόρους μου ότι απευθύνομαι στο Ευρωπαϊκό Κοινοβούλιο στις 11.30 μ.μ., αμφιβάλλω ότι θα με πίστευαν, πόσο μάλλον ότι θα μου έλεγαν ότι ανάτρεξαν στη νέα ιστοσελίδα του Ευρωπαϊκού Κοινοβουλίου για να παρακολουθήσουν. Τουλάχιστον όμως η προχωρημένη ώρα αυτής της συζήτησης δεν μας εμπόδισε από το να πραγματοποιήσουμε μια συνετή εκτίμηση της διαδικασίας της Βαρκελώνης, και η εισηγήτρια πρέπει αναμφίβολα να επαινεθεί για την αμερόληπτη έκθεσή της.
<SPEAKER ID="310" LANGUAGE="FR" NAME="Béatrice Patrie (PSE ). –" AFFILIATION="">
<P>
   Κυρία Πρόεδρε, κυρία Επίτροπε, κυρίες και κύριοι, συγχαρητήρια στην κ. Jäätteenmäki για την ανάλυσή της. Συμφωνώ με αυτή. Σας ευχαριστώ, κυρία Επίτροπε, για τις αποφασιστικές προτάσεις σας.
<P>
Σε μια στιγμή κατά την οποία οι ακτιβιστές ανθρωπίνων δικαιωμάτων εμποδίζονται στην πρόθεσή τους να συγκαλέσουν τη συνάντησή τους στην Τυνησία, σε μια στιγμή κατά την οποία εξετάζουμε τα συμπεράσματα της έκθεσης του κ. Mehlis για τη δολοφονία του κ. Hariri, οφείλουμε να το θυμόμαστε αυτό. Ως προς τούτο, η ελευθερία του Τύπου, την οποία θα ήθελα να τονίσω σήμερα, και το νομικό καθεστώς των δημοσιογράφων, είναι χωρίς αμφιβολία τα καλύτερα παραδείγματα αυτού του συνόλου κοινών αξιών. Χωρίς ατομική ασφάλεια γι’ αυτούς τους δημοσιογράφους, δεν υπάρχει ελευθερία της έκφρασης, και αν ο Τύπος δεν έχει κατοχυρωμένη την ελευθερία της έκφρασης, τότε δεν υπάρχει δημοκρατία! Η ελευθερία της έκφρασης δεν είναι δυτική αξία: έλαμπε περισσότερο υπό το Ισλάμ των Ομεϊάδων παρά στη σκιά της Ιεράς Εξέτασης.
<P>
Αυτός είναι ο λόγος για τον οποίο, μετά τη δολοφονία του Samir Kassir, μετά τη φρικτή απόπειρα κατά της May Chidiac, έλαβα την πρωτοβουλία, σε συμφωνία με τους συναδέλφους μου της αντιπροσωπείας για τις σχέσεις με τις χώρες του Μασρέκ, και επίσης με την Επιτροπή Εξωτερικών Υποθέσεων, να οργανώσουμε μια ακρόαση σήμερα, κατά τη διάρκεια της οποίας ακούσαμε στοιχεία από δημοσιογράφους από όλη την ευρωμεσογειακή περιοχή. Σήμερα το πρωί, καταθέσαμε μια συμβολική έκκληση στον Πρόεδρο του Ευρωπαϊκού Κοινοβουλίου, ζητώντας ελεύθερο Τύπο στην ευρωμεσογειακή περιοχή. Η πρόταση μου απόψε το βράδυ είναι ότι θα έπρεπε να χαράξουμε την ελευθερία του Τύπου στο μάρμαρο της διαδικασίας της Βαρκελώνης ως μια αναγκαία προϋπόθεση των συμφωνιών εταιρικής σχέσης και συνεργασίας
<SPEAKER ID="311" LANGUAGE="CS" NAME="Libor Rouček (PSE ). –" AFFILIATION="">
<P>
    Κυρίες και κύριοι, σήμερα γιορτάζουμε τη 10η επέτειο της διαδικασίας της Βαρκελώνης, και τις αλλαγές που έχουν συμβεί αυτά τα 10 χρόνια. Μολονότι ορισμένες από αυτές τις αλλαγές ήταν θετικές, πολλές ήταν αρνητικές. Θα ήθελα να επιστήσω την προσοχή του Κοινοβουλίου σε μία από τις πρώτες, δηλαδή τη διεύρυνση της Ευρωπαϊκής Ένωσης για να συμπεριλάβει χώρες της Κεντρικής και Ανατολικής Ευρώπης, εφόσον είμαι πεπεισμένος ότι αυτές οι χώρες έχουν πολλά να προσφέρουν αναφορικά με τη διαδικασία της Βαρκελώνης. Οι εμπειρίες τους από τη μετάβαση από ένα απολυταρχικό σε ένα δημοκρατικό καθεστώς, για παράδειγμα, ή από την εφαρμογή εξαιρετικά πετυχημένων οικονομικών μεταρρυθμίσεων και την υπερκέραση των αρνητικών κοινωνικών συνεπειών αυτών των μεταρρυθμίσεων, είναι ακόμη πρόσφατες στο μυαλό τους. Όλες αυτές οι χώρες έχουν επίσης ισχυρούς δεσμούς με τις βορειοαφρικανικές χώρες, πολιτικού, οικονομικού ή πολιτιστικού χαρακτήρα. Σε ορισμένες περιπτώσεις αυτοί οι δεσμοί χρονολογούνται από πολλά χρόνια πριν, ενώ σε άλλες είναι πιο πρόσφατοι.
<SPEAKER ID="312" LANGUAGE="" NAME="Παναγιώτης Μπεγλίτης (PSE ). –" AFFILIATION="">
<P>
   Κυρία Πρόεδρε, η συμπλήρωση 10 χρόνων από τη Δήλωση της Βαρκελώνης επιβάλλει έναν ειλικρινή και ψύχραιμο απολογισμό των πολιτικών και των δράσεων μιας ιστορικής, πραγματικά, πρωτοβουλίας όπως ήταν η Ευρωμεσογειακή Συνεργασία.
<P>
Το 1995 θέσαμε φιλόδοξους στόχους διότι το περιφερειακό περιβάλλον ήταν πολύ πιο ευνοϊκό. Δυστυχώς, φοβάμαι σήμερα, ότι το γεωπολιτικό περιφερειακό τοπίο στη Μέση Ανατολή και ευρύτερα στη Μεσόγειο είναι αρνητικό για την υλοποίηση των στόχων της Ευρωμεσογειακής Συνεργασίας. Το αδιέξοδο στην ειρηνευτική διαδικασία στη Μέση Ανατολή και το Παλαιστινιακό επηρέασε και συνεχίζει να επηρεάζει καθοριστικά και αρνητικά την Ευρωμεσογειακή Συνεργασία. Αποτελούσε και αποτελεί τη βασική προϋπόθεση για την υλοποίηση των στόχων.
<SPEAKER ID="313" LANGUAGE="PL" NAME="Józef Pinior (PSE ). –" AFFILIATION="">
<SPEAKER ID="314" LANGUAGE="" NAME="Benita Ferrero-Waldner," AFFILIATION="Μέλος της Επιτροπής">
<P>
Μπορώ να σας ξαναπώ ότι είμαι ένθερμη οπαδός, έως και ακτιβίστρια, της διαδικασίας της Βαρκελώνης, και για τον λόγο αυτόν ξεκίνησα αυτή την επικοινωνία, για την οποία μίλησα προηγουμένως και στην οποία θέσαμε σε προτεραιότητα τους σημαντικότερους τομείς, τουλάχιστον κατά την άποψή μου. Δεν μπορούμε όμως να κάνουμε αμέσως τα πάντα: η εκπαίδευση, η δημοκρατία, τα ανθρώπινα δικαιώματα, οι μεταρρυθμίσεις και η οικονομική ανάπτυξη αποτελούν προτεραιότητες, αλλά δεν πρέπει να λησμονούμε την πολιτισμική πτυχή καθώς και την κληρονομιά μας – θυμηθείτε το πρόγραμμα πολιτιστικής κληρονομιάς Euro-Med.
<P>
Η μη κυβερνητική πλατφόρμα Euro-Med παρουσίασε τις ιδέες της στο Λουξεμβούργο, στο διάστημα από 1 έως 3 Απριλίου 2005, και σε αυτό το πολύ πετυχημένο βήμα διαλόγου πολιτών οργανώθηκε μια σειρά εθνικών διαβουλεύσεων και ολοκληρώθηκε με την έγκριση ενός καταστατικού και του χάρτη της πλατφόρμας ΜΚΟ, καθώς και με την εκλογή ενός διοικητικού συμβουλίου. Υπήρξαν αρκετές προτάσεις, γεγονός αναμφίβολα θετικό. Αυτό ενισχύθηκε στη διακήρυξη που πρόκειται να γίνει στη Βαρκελώνη. Γνωρίζω ότι η βρετανική Προεδρία σκοπεύει να δώσει σε αυτές τις ΜΚΟ το δικαίωμα να μιλήσουν και νομίζω ότι αυτό είναι πολύ θετικό και εποικοδομητικό για όλους μας.
<P>
Η Επιτροπή έχει οργανώσει τρεις συνεντεύξεις Τύπου, ενώ έως το 2006 θα συγκροτηθεί μία επιτροπή για τα μέσα μαζικής ενημέρωσης, που θα εργαστεί πάνω σε αυτό το θέμα.
<P>
Τέλος, επιτρέψτε μου να πω ότι πολύ λυπήθηκα που δεν μπόρεσα να παραστώ στην Κοινοβουλευτική Επιτροπή Euro-Med στη Ραμπάτ, αλλά είχε προγραμματιστεί για μια ημέρα κατά την οποία θα συνήρχετο το Συμβούλιο Γενικών Υποθέσεων, δηλαδή το Συμβούλιο Υπουργών Εξωτερικών, και η πρώτιστη υποχρέωσή μου ήταν να παρευρεθώ σε αυτή τη συνεδρίαση. Διαφορετικά, θα είχα οπωσδήποτε παραστεί. 
<SPEAKER ID="315" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί στις 27 Οκτωβρίου 2005 στις 11.30. 
<SPEAKER ID="316" LANGUAGE="" NAME="" AFFILIATION="(Η συνεδρίαση λήγει στις 23.45)">
